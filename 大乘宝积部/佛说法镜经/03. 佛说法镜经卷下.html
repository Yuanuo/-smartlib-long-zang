<!doctype html>
<html id="z3IBTJ0Du" data-ver="840">
 <head>
  <meta charset="utf-8">
  <meta author="安息">
  <meta author="安玄">
  <meta author="严佛调">
  <meta library="龙藏">
  <meta catalog="大乘宝积部">
  <meta period="后汉">
 </head>
 <body>
  <h1 id="a1">佛说法镜经卷下</h1>
  <p id="a2">“理家，<a id="a-3"></a>开士居家者，<a id="a-4"></a>都物无可恋，<a id="a-5"></a>无可慕，<a id="a-6"></a>无可适，<a id="a-7"></a>无可爱，<a id="a-8"></a>无可可，<a id="a-9"></a>为若此也。<a id="a-A"></a>又复理家，<a id="a-B"></a>居家者，<a id="a-C"></a>设使人来有所索，<a id="a-D"></a>假使为不欲与彼物，<a id="a-E"></a>犹当以自谏数其意：<a id="a-F"></a>‘假令我不以是物施者，<a id="a-G"></a>我会当与此物离也。<a id="a-H"></a>若欲不欲至于死时，<a id="a-I"></a>是物亦当捐弃我，<a id="a-J"></a>我亦当捐弃是。<a id="a-K"></a>其施宝而终，<a id="a-L"></a>我而施是物，<a id="a-M"></a>死时意除止。<a id="a-N"></a>’设使思惟若此，<a id="a-O"></a>而不能施彼物者，<a id="a-P"></a>是以四辞谢，<a id="a-Q"></a>辞谢来索物者。<a id="a-R"></a>何谓四？<a id="a-S"></a>‘我以无力，<a id="a-T"></a>众德未成就；<a id="a-U"></a>我在大道为初始，<a id="a-V"></a>布施意而不自由；<a id="a-W"></a>我有受见，<a id="a-X"></a>在于我余之行；<a id="a-Y"></a>且相假原贤者勿相逼迫，<a id="a-Z"></a>我所施行能奉行之，<a id="a-a"></a>如其所受，<a id="a-b"></a>尔乃能满卿所愿。<a id="a-c"></a>’及天下人辞谢彼来索物者，<a id="a-d"></a>为若此也。</p>
  <p id="ae">“又复理家，<a id="a-f"></a>居家修道者，<a id="a-g"></a>假使为离师者之教诲。<a id="a-h"></a>时世无佛，<a id="a-i"></a>无见经者，<a id="a-j"></a>不与圣众相遭遇，<a id="a-k"></a>是以当稽首十方诸佛，<a id="a-l"></a>亦彼前世求道所行，<a id="a-m"></a>志愿之弘，<a id="a-n"></a>愿者其一切成就佛法之德，<a id="a-o"></a>以思念之以代其喜。<a id="a-p"></a>于是昼三亦夜三，<a id="a-q"></a>以论三品经事，<a id="a-r"></a>一切前世所施行恶，<a id="a-s"></a>以自首诲，<a id="a-t"></a>改往修来，<a id="a-u"></a>为求哀于一切佛，<a id="a-v"></a>以法故愍伤之，<a id="a-w"></a>亦以无央数无极之法愍伤之。</p>
  <p id="ax">“又复理家，<a id="a-y"></a>居家修道者，<a id="a-z"></a>当以晓息心之仪式。<a id="a-10"></a>是以若见除馑殊越息心之仪式，<a id="a-11"></a>当为敬其法衣。<a id="a-12"></a>彼为众祐如来应仪正真佛戒定慧所行之法服也，<a id="a-13"></a>以无恶为离一切恶。<a id="a-14"></a>彼是众圣仙者之表式也，<a id="a-15"></a>是以又当为敬彼也。<a id="a-16"></a>亦当加愍伤于彼除馑：<a id="a-17"></a>‘斯非贤为此不轨行，<a id="a-18"></a>至于被服，<a id="a-19"></a>斯名静者、<a id="a-1A"></a>调者、<a id="a-1B"></a>神通者，<a id="a-1C"></a>如来者表识而为不调净之行。<a id="a-1D"></a>又如来复曰，<a id="a-1E"></a>未学者不当忽易，<a id="a-1F"></a>非此彼遇劳过也，<a id="a-1G"></a>以从斯劳为有失。<a id="a-1H"></a>若此彼亦见佛宪教之要，<a id="a-1I"></a>如所谓事次应有之。<a id="a-1J"></a>若此捐弃是劳，<a id="a-1K"></a>观其本末为护第一德，<a id="a-1L"></a>必为在正以知乎，<a id="a-1M"></a>将断劳之智如众祐！<a id="a-1N"></a>所谓大士不可以相忽蔑，<a id="a-1O"></a>是非时如来有，<a id="a-1P"></a>是知非我有。<a id="a-1Q"></a>’是以不嗔不怒不恚为加彼。<a id="a-1R"></a>若以入庙者，<a id="a-1S"></a>以住庙门外，<a id="a-1T"></a>以五体而稽首，<a id="a-1U"></a>乃却入庙。<a id="a-1V"></a>彼是空庙之居，<a id="a-1W"></a>彼是慈哀喜护庙之居，<a id="a-1X"></a>彼是正住在正次者之居，<a id="a-1Y"></a>为彼得斯，<a id="a-1Z"></a>使我得庙居为若此。<a id="a-1a"></a>以远去官位家者，<a id="a-1b"></a>为彼得斯，<a id="a-1c"></a>我以斋戒罪，<a id="a-1d"></a>乃禁制制以若此。<a id="a-1e"></a>为与去家之意，<a id="a-1f"></a>未曾有开士在家为得道者，<a id="a-1g"></a>皆去家入山泽，<a id="a-1h"></a>以往山泽为得道，<a id="a-1i"></a>以讥家居者。<a id="a-1j"></a>夫去家智者所称誉，<a id="a-1k"></a>如江河沙。<a id="a-1l"></a>我一日之祠礼，<a id="a-1m"></a>一切彼布施，<a id="a-1n"></a>以去家之意为殊胜。<a id="a-1o"></a>所以者何？<a id="a-1p"></a>以施下劣故，<a id="a-1q"></a>何况布施不信无反复！<a id="a-1r"></a>盗贼弊恶、<a id="a-1s"></a>王者及大臣，<a id="a-1t"></a>非彼布施以为实以得，<a id="a-1u"></a>足以我有戒闻之行。<a id="a-1v"></a>是以入庙者，<a id="a-1w"></a>当以观视一切除馑之众所施行。<a id="a-1x"></a>何等除馑为多闻？<a id="a-1y"></a>何为明经者？<a id="a-1z"></a>何为奉律者？<a id="a-20"></a>何为奉使者？<a id="a-21"></a>何为开士奉藏者？<a id="a-22"></a>何为山泽者？<a id="a-23"></a>何为行受供者？<a id="a-24"></a>何为思惟者？<a id="a-25"></a>何为道行者？<a id="a-26"></a>何为开士道者？<a id="a-27"></a>何为佐助者？<a id="a-28"></a>何为主事者？<a id="a-29"></a>以观视彼一切余馑之众所施行，<a id="a-2A"></a>如其所施行行，<a id="a-2B"></a>以随效为之为行，<a id="a-2C"></a>不当转相嫉。<a id="a-2D"></a>若于虚聚言有及庙，<a id="a-2E"></a>若于庙言及虚聚，<a id="a-2F"></a>是以当慎守言行，<a id="a-2G"></a>不当以庙中言说于虚聚，<a id="a-2H"></a>亦不当以虚聚言说于庙也。<a id="a-2I"></a>是以承事多闻者，<a id="a-2J"></a>以为修治闻；<a id="a-2K"></a>奉事明经者，<a id="a-2L"></a>为解经之决事；<a id="a-2M"></a>承事奉律者，<a id="a-2N"></a>为解度殃罪之事；<a id="a-2O"></a>承事开士奉奥藏者，<a id="a-2P"></a>为明六度无极方便之事。<a id="a-2Q"></a>若有除馑者，<a id="a-2R"></a>为乏应器，<a id="a-2S"></a>或乏法衣者，<a id="a-2T"></a>当以给施之，<a id="a-2U"></a>莫使生嫉于人也。<a id="a-2V"></a>所以者何？<a id="a-2W"></a>夫人以嫉妒为结，<a id="a-2X"></a>是以当力护凡人不应仪者。<a id="a-2Y"></a>所以者何？<a id="a-2Z"></a>凡人者为有失，<a id="a-2a"></a>应仪者为无失。<a id="a-2b"></a>若有除馑者，<a id="a-2c"></a>未下正道，<a id="a-2d"></a>或积聚法衣，<a id="a-2e"></a>或积聚应器，<a id="a-2f"></a>是以彼除馑，<a id="a-2g"></a>用无上正真道开导之。<a id="a-2h"></a>所以者何？<a id="a-2i"></a>其事有应，<a id="a-2j"></a>是以积聚物为致道；<a id="a-2k"></a>积若息心有不和者，<a id="a-2l"></a>当和解之。<a id="a-2m"></a>若正法欲衰微者，<a id="a-2n"></a>自危殆其身命，<a id="a-2o"></a>以营护正法。<a id="a-2p"></a>若见除馑疾苦者，<a id="a-2q"></a>以血肉使其病者得除愈。<a id="a-2r"></a>理家，<a id="a-2s"></a>若居家开士，<a id="a-2t"></a>若不布施，<a id="a-2u"></a>不以禁止人，<a id="a-2v"></a>若以施终不悔恨，<a id="a-2w"></a>若有众德本，<a id="a-2x"></a>以是意为端首。<a id="a-2y"></a>理家，<a id="a-2z"></a>若此诸事诸类诸应，<a id="a-30"></a>开士居家修道者，<a id="a-31"></a>为若此也。<a id="a-32"></a>”</p>
  <p id="a33">又众祐当说此居家开士所施行教诲法宪时，<a id="a-34"></a>有千人皆发意求无上正真道，<a id="a-35"></a>复有天与人二千人远尘离垢，<a id="a-36"></a>诸法法眼生。</p>
  <p id="a37">于是甚理家，<a id="a-38"></a>白众祐言：<a id="a-39"></a>“要者，<a id="a-3A"></a>众祐，<a id="a-3B"></a>如来以敷演居家开士者家善恶之地，<a id="a-3C"></a>亦布施、<a id="a-3D"></a>持戒、<a id="a-3E"></a>忍辱、<a id="a-3F"></a>精进、<a id="a-3G"></a>思惟、<a id="a-3H"></a>智慧，<a id="a-3I"></a>于是大道当所施行。<a id="a-3J"></a>要者，<a id="a-3K"></a>众祐，<a id="a-3L"></a>去家修道开士者之所施行，<a id="a-3M"></a>愿复几微现之为善？<a id="a-3N"></a>要者，<a id="a-3O"></a>众祐，<a id="a-3P"></a>开士去家者，<a id="a-3Q"></a>为之奈何？<a id="a-3R"></a>其所施行亦云何？<a id="a-3S"></a>”</p>
  <p id="a3T">众祐告甚理家曰：<a id="a-3U"></a>“善哉！<a id="a-3V"></a>理家，<a id="a-3W"></a>今汝乃以问如来开士去家修道者之所施行。<a id="a-3X"></a>善哉！<a id="a-3Y"></a>理家，<a id="a-3Z"></a>当为汝说开士去家之事，<a id="a-3a"></a>其所施行，<a id="a-3b"></a>汝勉进善思念之。<a id="a-3c"></a>”甚理家受教，<a id="a-3d"></a>从众祐而听。</p>
  <p id="a3e">众祐曰：<a id="a-3f"></a>“理家，<a id="a-3g"></a>开士去家修道者，<a id="a-3h"></a>若头烧燃，<a id="a-3i"></a>譬若铠为精进以求智，<a id="a-3j"></a>去家者其初始为若此。<a id="a-3k"></a>次修治为圣典。<a id="a-3l"></a>又何谓去家者之圣典？<a id="a-3m"></a>所谓趣得一衣为足，<a id="a-3n"></a>亦以善之；<a id="a-3o"></a>一食一床，<a id="a-3p"></a>病瘦一医药为足，<a id="a-3q"></a>亦以善之，<a id="a-3r"></a>是为圣典。<a id="a-3s"></a>何以故谓之为圣典？<a id="a-3t"></a>以为修治彼一切道品法，<a id="a-3u"></a>是故谓之为圣典。<a id="a-3v"></a>又开士去家修道者，<a id="a-3w"></a>为有十知足之德，<a id="a-3x"></a>身以服法衣。<a id="a-3y"></a>何等为十？<a id="a-3z"></a>以为羞惭故，<a id="a-40"></a>身服法衣；<a id="a-41"></a>以避风暑故，<a id="a-42"></a>身服法衣；<a id="a-43"></a>以辟蚊虻蟆子故，<a id="a-44"></a>身服法衣；<a id="a-45"></a>欲以见息心形状故，<a id="a-46"></a>身服法衣；<a id="a-47"></a>亦是法衣之神为十方之神故，<a id="a-48"></a>身以服法衣；<a id="a-49"></a>以患离淫乐，<a id="a-4A"></a>是以不乐淫之乐；<a id="a-4B"></a>以乐安得净，<a id="a-4C"></a>是以除断众劳之乐；<a id="a-4D"></a>不以肥腴，<a id="a-4E"></a>为是道行；<a id="a-4F"></a>行在圣道重任，<a id="a-4G"></a>我亦以自修；<a id="a-4H"></a>如以一时有法衣，<a id="a-4I"></a>如被服法衣故。<a id="a-4J"></a>以是十德，<a id="a-4K"></a>自观至于寿终，<a id="a-4L"></a>闲居静处，<a id="a-4M"></a>以不行丐。<a id="a-4N"></a>何等为十？<a id="a-4O"></a>我自以我业而为命，<a id="a-4P"></a>不以非异业。<a id="a-4Q"></a>若有人来施我者，<a id="a-4R"></a>以先修治三宝，<a id="a-4S"></a>后乃而受其施。<a id="a-4T"></a>我若欲从人乞丐，<a id="a-4U"></a>若不欲施人者，<a id="a-4V"></a>以非哀加彼己也。<a id="a-4W"></a>我当自食所修行之食，<a id="a-4X"></a>以为不违如来之言诲，<a id="a-4Y"></a>以得成知足重任之本，<a id="a-4Z"></a>以降憍慢，<a id="a-4a"></a>以得成无见顶之德本。<a id="a-4b"></a>我亦见布施，<a id="a-4c"></a>亦如以自教，<a id="a-4d"></a>若往行乞丐，<a id="a-4e"></a>我亦不得有所适莫于男女，<a id="a-4f"></a>以我等意于天下人，<a id="a-4g"></a>以得成一切敏智之重任。<a id="a-4h"></a>是理家十德。<a id="a-4i"></a>去家开士者，<a id="a-4j"></a>以自观至于寿终，<a id="a-4k"></a>闲居静处，<a id="a-4l"></a>以不行丐。<a id="a-4m"></a>若有人来请者所住处，<a id="a-4n"></a>其人志意信喜道者，<a id="a-4o"></a>我不宜当彼往。<a id="a-4p"></a>设使往食若能以自益，<a id="a-4q"></a>亦能益人者，<a id="a-4r"></a>可往受施，<a id="a-4s"></a>我教开士可彼索。<a id="a-4t"></a>是为十德，<a id="a-4u"></a>以自观可以处于树下坐宿止。<a id="a-4v"></a>何等为十？<a id="a-4w"></a>以其自由为往彼，<a id="a-4x"></a>以不名有彼床卧，<a id="a-4y"></a>以不闭门，<a id="a-4z"></a>于山泽以去离爱为彼居，<a id="a-50"></a>以少欲少事为成德，<a id="a-51"></a>捐弃躯命以不自惜，<a id="a-52"></a>乐独静以远离恋聚会，<a id="a-53"></a>以行修身不食，<a id="a-54"></a>以定意为安静一意，<a id="a-55"></a>闲处思惟为无益，<a id="a-56"></a>是理家十德。<a id="a-57"></a>以自观开士去家者，<a id="a-58"></a>为可处于树下居止。</p>
  <p id="a59">“又复理家，<a id="a-5A"></a>或彼开士去家，<a id="a-5B"></a>修道游于山泽者，<a id="a-5C"></a>若欲修治经，<a id="a-5D"></a>若用诵利经，<a id="a-5E"></a>故为入庙。<a id="a-5F"></a>若居庙者，<a id="a-5G"></a>意向以山泽为居，<a id="a-5H"></a>是犹为彼山泽居也。<a id="a-5I"></a>求法之行者，<a id="a-5J"></a>为一切物不我想，<a id="a-5K"></a>一切诸法为他人有想。<a id="a-5L"></a>又开士去家修道者，<a id="a-5M"></a>若游在山泽，<a id="a-5N"></a>当自省察：<a id="a-5O"></a>‘我今何以游此山泽中？<a id="a-5P"></a>不但以山泽居，<a id="a-5Q"></a>谓之息心也。<a id="a-5R"></a>所以者何？<a id="a-5S"></a>此间多有不化不守不度不应不修行者，<a id="a-5T"></a>皆游山泽，<a id="a-5U"></a>所谓禽兽众鸟、<a id="a-5V"></a>猕猴[狂-王+加]玃、<a id="a-5W"></a>恶人贼盗，<a id="a-5X"></a>皆游于山泽，<a id="a-5Y"></a>亦不谓彼为息心也。<a id="a-5Z"></a>至于我所求山泽居者，<a id="a-5a"></a>当以成我彼所求为是息心求，<a id="a-5b"></a>亦又何故开士息心？<a id="a-5c"></a>所谓志以为不乱，<a id="a-5d"></a>为以得是，<a id="a-5e"></a>持周满达事故，<a id="a-5f"></a>以闻为无足，<a id="a-5g"></a>以得辩辞，<a id="a-5h"></a>以慈心不亏大哀，<a id="a-5i"></a>以不离专由于五通，<a id="a-5j"></a>兴隆六度无极却，<a id="a-5k"></a>一切敏之，<a id="a-5l"></a>意不择舍，<a id="a-5m"></a>为行权谋之慧，<a id="a-5n"></a>以法施合聚人民，<a id="a-5o"></a>成就人民四合聚之事，<a id="a-5p"></a>为不择舍亦可思念之，<a id="a-5q"></a>以闻精进不亏损，<a id="a-5r"></a>为择法本末正度之道因缘。<a id="a-5s"></a>智亦不入正道之事，<a id="a-5t"></a>为护正法之事，<a id="a-5u"></a>以信罪福为正见，<a id="a-5v"></a>思虑所务以亏断为正思，<a id="a-5w"></a>随所喜为说法为正言，<a id="a-5x"></a>随行尽之备足为正业，<a id="a-5y"></a>瘕疵之续以除断为正命，<a id="a-5z"></a>以道臻到为正方便，<a id="a-60"></a>以不忘忽为正志，<a id="a-61"></a>一切敏智之臻到为正定。<a id="a-62"></a>若以空为不想之行喜，<a id="a-63"></a>若以得不顾为断俗，<a id="a-64"></a>所有依其义不以文，<a id="a-65"></a>依其法不以人，<a id="a-66"></a>依其智不以识，<a id="a-67"></a>本文演义归，<a id="a-68"></a>不以末叙义，<a id="a-69"></a>斯理家谓为开士去家者息心求也。<a id="a-6A"></a>又去家修道者，<a id="a-6B"></a>不当以多从事，<a id="a-6C"></a>若此思惟其本末故，<a id="a-6D"></a>当为一切众生不与之从事，<a id="a-6E"></a>明哲不但与一人不从事也。<a id="a-6F"></a>又有四，<a id="a-6G"></a>是去家开士者之从事也，<a id="a-6H"></a>如来之所教。<a id="a-6I"></a>何谓四？<a id="a-6J"></a>一曰与讲经者从事，<a id="a-6K"></a>二曰与就人者从事，<a id="a-6L"></a>三曰与供养如来者从事，<a id="a-6M"></a>四曰与发一切敏意不乱者从事，<a id="a-6N"></a>离彼不当以多从事。<a id="a-6O"></a>又开士游于山泽者，<a id="a-6P"></a>当自揆察：<a id="a-6Q"></a>‘我为何故来至于此？<a id="a-6R"></a>’彼是思惟：<a id="a-6S"></a>‘我以恐畏来至此？<a id="a-6T"></a>何谓恐畏此群聚？<a id="a-6U"></a>恐畏与人从事淫怒痴憍慢自恣，<a id="a-6V"></a>恐畏恶友，<a id="a-6W"></a>恐畏嫉悭，<a id="a-6X"></a>恐畏色声香味细滑，<a id="a-6Y"></a>恐畏功称恭敬利，<a id="a-6Z"></a>恐畏不见言见、<a id="a-6a"></a>不闻言闻、<a id="a-6b"></a>不知言知、<a id="a-6c"></a>不解言解，<a id="a-6d"></a>恐畏息心垢，<a id="a-6e"></a>恐畏更相嫉妒，<a id="a-6f"></a>恐畏生死五道往来所堕，<a id="a-6g"></a>恐畏欲界、<a id="a-6h"></a>色界、<a id="a-6i"></a>无色界，<a id="a-6j"></a>恐畏阴邪、<a id="a-6k"></a>死邪、<a id="a-6l"></a>劳邪、<a id="a-6m"></a>天子邪，<a id="a-6n"></a>恐畏恶道地狱、<a id="a-6o"></a>畜生、<a id="a-6p"></a>鬼神，<a id="a-6q"></a>恐畏仓卒一切是众恶之念。<a id="a-6r"></a>我来到此，<a id="a-6s"></a>不可以此居在于家，<a id="a-6t"></a>若在群聚之中，<a id="a-6u"></a>行不应道之行，<a id="a-6v"></a>不得免彼众恐之事。<a id="a-6w"></a>亦彼昔开士得免度众畏者，<a id="a-6x"></a>彼一切已居山泽之力势，<a id="a-6y"></a>得臻到无畏，<a id="a-6z"></a>是谓自然。<a id="a-70"></a>是故我以恐畏，<a id="a-71"></a>欲越度众畏，<a id="a-72"></a>为居山泽矣。<a id="a-73"></a>又一切是畏皆由身之生，<a id="a-74"></a>以慕恋身以修身，<a id="a-75"></a>以是身以爱身，<a id="a-76"></a>以盛身以思身，<a id="a-77"></a>以见身以处身，<a id="a-78"></a>以想身以护身之所生也。<a id="a-79"></a>假使由于山泽居，<a id="a-7A"></a>为以有由身之意，<a id="a-7B"></a>慕恋身修身，<a id="a-7C"></a>是身爱身，<a id="a-7D"></a>思身见身，<a id="a-7E"></a>处身想身，<a id="a-7F"></a>有身护身之意者，<a id="a-7G"></a>我空为居山泽耳！<a id="a-7H"></a>又居山泽者为无身想，<a id="a-7I"></a>居山泽者无异想，<a id="a-7J"></a>居山泽者不见论义，<a id="a-7K"></a>不修自见身，<a id="a-7L"></a>无在颠倒，<a id="a-7M"></a>无有无为想，<a id="a-7N"></a>何况有劳想？<a id="a-7O"></a>居山泽者，<a id="a-7P"></a>名曰一切诸法寂然哉！<a id="a-7Q"></a>诸法无所著哉！<a id="a-7R"></a>诸乐亦无所著哉！<a id="a-7S"></a>诸想以不爱哉！<a id="a-7T"></a>色声香味细滑不与错忤哉！<a id="a-7U"></a>诸定不以怙哉！<a id="a-7V"></a>意以自整不乱哉！<a id="a-7W"></a>以下诸重担之畏哉！<a id="a-7X"></a>以度夫汪洋之泽哉！<a id="a-7Y"></a>夫圣之典以造哉！<a id="a-7Z"></a>奸恶之属悉知足哉！<a id="a-7a"></a>为重任少欲哉！<a id="a-7b"></a>以智慧知足哉！<a id="a-7c"></a>为知足哉！<a id="a-7d"></a>为知足哉！<a id="a-7e"></a>为重任少欲哉！<a id="a-7f"></a>为应哉！<a id="a-7g"></a>本末行以解哉！<a id="a-7h"></a>为一切狱断所修事讫哉！<a id="a-7i"></a>以为永解除。<a id="a-7j"></a>’</p>
  <p id="a7k">“理家，<a id="a-7l"></a>譬如山泽中有树木草秽之属，<a id="a-7m"></a>都无可畏，<a id="a-7n"></a>都无可恐。<a id="a-7o"></a>如是，<a id="a-7p"></a>理家，<a id="a-7q"></a>开士游于山泽者，<a id="a-7r"></a>执志当如草木墙石之喻，<a id="a-7s"></a>身以受行之。<a id="a-7t"></a>彼谁畏者？<a id="a-7u"></a>彼以恐怖思惟身本末：<a id="a-7v"></a>‘我都无身，<a id="a-7w"></a>非人非命，<a id="a-7x"></a>非丈夫非类非女，<a id="a-7y"></a>非先无先，<a id="a-7z"></a>无造者，<a id="a-80"></a>无教造者，<a id="a-81"></a>无与者，<a id="a-82"></a>无兴起者，<a id="a-83"></a>诸是之畏？<a id="a-84"></a>但以不成之想，<a id="a-85"></a>有是畏耳！<a id="a-86"></a>今我宜不造不成之想，<a id="a-87"></a>有是畏耳！<a id="a-88"></a>今我不宜造不成之想，<a id="a-89"></a>当如树木草秽之属。<a id="a-8A"></a>亦为若此，<a id="a-8B"></a>无响以解一切。<a id="a-8C"></a>彼法以具行之，<a id="a-8D"></a>以响断山泽居，<a id="a-8E"></a>去离淫尘，<a id="a-8F"></a>无诸响山泽居，<a id="a-8G"></a>非我非有物者。<a id="a-8H"></a>’又游于山泽者，<a id="a-8I"></a>以复思惟：<a id="a-8J"></a>‘是通达道品之法者，<a id="a-8K"></a>以居山泽。<a id="a-8L"></a>居山泽者为合聚十二精，<a id="a-8M"></a>居山泽者解诸谛，<a id="a-8N"></a>居山泽者知诸阴，<a id="a-8O"></a>以法情制诸情以贪，<a id="a-8P"></a>诸进入不忘忽道之意，<a id="a-8Q"></a>诸佛所赞，<a id="a-8R"></a>众圣所称誉，<a id="a-8S"></a>欲度世者所事也。<a id="a-8T"></a>居山泽者，<a id="a-8U"></a>以解一切敏智之方术也。<a id="a-8V"></a>又游于山泽者，<a id="a-8W"></a>以为不久周满六度无极之行。<a id="a-8X"></a>得彼者云何游于山泽者？<a id="a-8Y"></a>若不自惜其躯命者，<a id="a-8Z"></a>是为布施度无极。<a id="a-8a"></a>若以依精之德，<a id="a-8b"></a>为成三慎者，<a id="a-8c"></a>是为戒度无极。<a id="a-8d"></a>若意不乱，<a id="a-8e"></a>亦可是一切敏不异道者，<a id="a-8f"></a>是为忍辱度无极行。<a id="a-8g"></a>至于未得忍终而不起者，<a id="a-8h"></a>是为精进度无极。<a id="a-8i"></a>若以得一心不以从致敏哉，<a id="a-8j"></a>但以隆德本，<a id="a-8k"></a>是为一心度无极。<a id="a-8l"></a>若见如山泽道亦为若此，<a id="a-8m"></a>以分别众事者，<a id="a-8n"></a>是为以智慧度无极，<a id="a-8o"></a>开示以道得。</p>
  <p id="a8p">“又复理家，<a id="a-8q"></a>修治四法，<a id="a-8r"></a>我以教开士居山泽。<a id="a-8s"></a>何谓四？<a id="a-8t"></a>或有开士，<a id="a-8u"></a>多闻明于法决者，<a id="a-8v"></a>若以其闻行在本末法，<a id="a-8w"></a>可居于山泽；<a id="a-8x"></a>又开士以得五通，<a id="a-8y"></a>欲以成就天龙鬼神者，<a id="a-8z"></a>可居于山泽；<a id="a-90"></a>或有开士劳盛者，<a id="a-91"></a>彼以不从事劳即为薄，<a id="a-92"></a>可居于山泽；<a id="a-93"></a>亦欲抑制劳，<a id="a-94"></a>以自劝励，<a id="a-95"></a>是以皆由闻。<a id="a-96"></a>夫游彼者，<a id="a-97"></a>以得周满一切清净法，<a id="a-98"></a>乃后以下墟聚，<a id="a-99"></a>郡县国邑下为众人，<a id="a-9A"></a>讲授法，<a id="a-9B"></a>修治法，<a id="a-9C"></a>若此也。<a id="a-9D"></a>理家，<a id="a-9E"></a>我教开士居山泽也。<a id="a-9F"></a>又去家修道者，<a id="a-9G"></a>游于山泽，<a id="a-9H"></a>以修治经，<a id="a-9I"></a>诵习经故，<a id="a-9J"></a>入众者以执恭敬亦谦逊。<a id="a-9K"></a>夫师友讲授者，<a id="a-9L"></a>长中少年者，<a id="a-9M"></a>为以尊之，<a id="a-9N"></a>不以懈怠自所修，<a id="a-9O"></a>以不废人所修，<a id="a-9P"></a>亦不以求承事恭敬。<a id="a-9Q"></a>若此当以观察，<a id="a-9R"></a>如来应仪正真佛者，<a id="a-9S"></a>为诸梵释天人众生所供养，<a id="a-9T"></a>为天上天下尊者福田，<a id="a-9U"></a>彼尚不求人承事也，<a id="a-9V"></a>自作事不欲烦人，<a id="a-9W"></a>何况余者！<a id="a-9X"></a>未以学甫欲学，<a id="a-9Y"></a>反欲人承事耶？<a id="a-9Z"></a>又我当为天下人养者，<a id="a-9a"></a>我当以供养人，<a id="a-9b"></a>都不我从人求供养。<a id="a-9c"></a>所以者何？<a id="a-9d"></a>以供养重者。</p>
  <p id="a9e">“理家，<a id="a-9f"></a>除馑者不得法之助供养故，<a id="a-9g"></a>为助我不以法故。<a id="a-9h"></a>夫欲以为法助人者，<a id="a-9i"></a>以为若此。<a id="a-9j"></a>以是供养故，<a id="a-9k"></a>为助我不以法故。<a id="a-9l"></a>彼以自怀已正信，<a id="a-9m"></a>以为有供养，<a id="a-9n"></a>彼即与世物杂，<a id="a-9o"></a>为不是大祐人者。<a id="a-9p"></a>是以若欲往诣佛师友者，<a id="a-9q"></a>所以身意行有决，<a id="a-9r"></a>乃可往慕。<a id="a-9s"></a>我教者师友，<a id="a-9t"></a>以异之行无过，<a id="a-9u"></a>以不诃问讽起诵习，<a id="a-9v"></a>为教诲之积聚。<a id="a-9w"></a>是以欲讽起经，<a id="a-9x"></a>为不用躯命，<a id="a-9y"></a>慕乐法随顺师意，<a id="a-9z"></a>以求法利，<a id="a-A0"></a>不为求一切恭敬称誉之利。<a id="a-A1"></a>若以从师受几微四句之颂，<a id="a-A2"></a>以讽诵之。<a id="a-A3"></a>若以在布施、<a id="a-A4"></a>持戒、<a id="a-A5"></a>忍辱、<a id="a-A6"></a>精进、<a id="a-A7"></a>思惟、<a id="a-A8"></a>智慧，<a id="a-A9"></a>而以彼供养师者，<a id="a-AA"></a>如其所修四句颂之字数，<a id="a-AB"></a>为劫之数，<a id="a-AC"></a>以供养彼师者，<a id="a-AD"></a>尚未为卒师之敬！<a id="a-AE"></a>亦以质直不虚饰不佞谄，<a id="a-AF"></a>一切行之供养，<a id="a-AG"></a>岂复谓法之敬？<a id="a-AH"></a>又理家，<a id="a-AI"></a>若斯意念生，<a id="a-AJ"></a>以有德之意，<a id="a-AK"></a>有佛亦法之意，<a id="a-AL"></a>有自患离淫之意，<a id="a-AM"></a>有寂静之意，<a id="a-AN"></a>若以修治四句之颂，<a id="a-AO"></a>遵而行之，<a id="a-AP"></a>如其劫数，<a id="a-AQ"></a>彼以供养其师者，<a id="a-AR"></a>尚未为卒法之敬！<a id="a-AS"></a>理家，<a id="a-AT"></a>当以知此之事，<a id="a-AU"></a>若此也。<a id="a-AV"></a>法之福德如无数，<a id="a-AW"></a>获智亦无量。<a id="a-AX"></a>是故开士，<a id="a-AY"></a>欲以择上法，<a id="a-AZ"></a>犹以无数为敬正法。<a id="a-Aa"></a>若彼思惟，<a id="a-Ab"></a>若此以闻净戒事。<a id="a-Ac"></a>何谓是净戒事？<a id="a-Ad"></a>去家开士者，<a id="a-Ae"></a>有四净戒事：<a id="a-Af"></a>一曰造圣之典，<a id="a-Ag"></a>二曰慕乐精进德，<a id="a-Ah"></a>三曰不与家居去家者从事，<a id="a-Ai"></a>四曰不谀谄山泽居，<a id="a-Aj"></a>是为去家开士者四净戒事也。<a id="a-Ak"></a>复有四净戒事。<a id="a-Al"></a>何谓四？<a id="a-Am"></a>以守慎身身无挂碍，<a id="a-An"></a>以守慎言言无挂碍，<a id="a-Ao"></a>以守慎心心无挂碍，<a id="a-Ap"></a>去离邪疑造一切敏意，<a id="a-Aq"></a>是为去家开士者四净戒事。<a id="a-Ar"></a>复有四净戒事。<a id="a-As"></a>何等为四？<a id="a-At"></a>一曰以自识知，<a id="a-Au"></a>二曰以不自贡高，<a id="a-Av"></a>三曰以不形相人，<a id="a-Aw"></a>四曰以不谤毁人，<a id="a-Ax"></a>是为去家开士者四净戒事也。<a id="a-Ay"></a>复有四净戒事。<a id="a-Az"></a>何谓四？<a id="a-B0"></a>一曰已可诸阴为幻法，<a id="a-B1"></a>二曰以可诸情为法情，<a id="a-B2"></a>三曰以可诸入为虚聚，<a id="a-B3"></a>四曰不随方俗之仪式，<a id="a-B4"></a>是为理家去家开士者四净戒事。<a id="a-B5"></a>复有四净戒事。<a id="a-B6"></a>何等四？<a id="a-B7"></a>一曰以不自计我，<a id="a-B8"></a>二曰远离是我有，<a id="a-B9"></a>三曰断绝常在除，<a id="a-BA"></a>四曰以下因缘法，<a id="a-BB"></a>是为去家开士者四净戒事。<a id="a-BC"></a>复有四净戒事。<a id="a-BD"></a>何谓四？<a id="a-BE"></a>一曰以解空，<a id="a-BF"></a>二曰以无想不怖，<a id="a-BG"></a>三曰以大悲众人，<a id="a-BH"></a>四曰以为可非身，<a id="a-BI"></a>是为去家开士者四净戒事。<a id="a-BJ"></a>彼以为常闻净定以故，<a id="a-BK"></a>以若此观之。<a id="a-BL"></a>何谓此净定？<a id="a-BM"></a>以通一切法，<a id="a-BN"></a>不为余事意行，<a id="a-BO"></a>为有决意，<a id="a-BP"></a>为一端意，<a id="a-BQ"></a>为不错忤意，<a id="a-BR"></a>为以不住意，<a id="a-BS"></a>为不驰意，<a id="a-BT"></a>为自身住止意，<a id="a-BU"></a>不与情欲从事意，<a id="a-BV"></a>为以观幻之法。<a id="a-BW"></a>我若幻法，<a id="a-BX"></a>情亦然。<a id="a-BY"></a>以无复行，<a id="a-BZ"></a>便无可存，<a id="a-Ba"></a>已履彼正，<a id="a-Bb"></a>是谓正定。<a id="a-Bc"></a>若法在如法，<a id="a-Bd"></a>若此亦谓定，<a id="a-Be"></a>为观若此。<a id="a-Bf"></a>彼常闻净慧。<a id="a-Bg"></a>何谓斯慧者？<a id="a-Bh"></a>诸法之择智，<a id="a-Bi"></a>谓彼为慧也。<a id="a-Bj"></a>不受之相无相行，<a id="a-Bk"></a>不造之相无存矣！<a id="a-Bl"></a>无为之相不驰骋矣！<a id="a-Bm"></a>是以理家，<a id="a-Bn"></a>以观法若此者，<a id="a-Bo"></a>是谓去家开士之所施行也。<a id="a-Bp"></a>”</p>
  <p id="aBq">又以说是经时，<a id="a-Br"></a>有五百人造记无上正真之道意。<a id="a-Bs"></a>又甚理家及其等，<a id="a-Bt"></a>同出声言未曾有：<a id="a-Bu"></a>“要者，<a id="a-Bv"></a>众祐，<a id="a-Bw"></a>至于如来之善言乃如是，<a id="a-Bx"></a>亦家之恶德重任之行，<a id="a-By"></a>亦去家诸德善斯。<a id="a-Bz"></a>尊者众祐，<a id="a-C0"></a>已为明彼居家人多恶德，<a id="a-C1"></a>至于去家无数之德善已。<a id="a-C2"></a>宁可得从众祐，<a id="a-C3"></a>受去家之诫，<a id="a-C4"></a>就除馑之行。<a id="a-C5"></a>”</p>
  <p id="aC6">众祐报言：<a id="a-C7"></a>“去家者理家难堪，<a id="a-C8"></a>能究畅淳德善，<a id="a-C9"></a>奉持教诲。<a id="a-CA"></a>”</p>
  <p id="aCB">理家复白佛言：<a id="a-CC"></a>“众祐，<a id="a-CD"></a>去家者虽难堪任，<a id="a-CE"></a>如来犹当可己等去家为道也。<a id="a-CF"></a>”</p>
  <p id="aCG">众祐便使慈氏开士，<a id="a-CH"></a>及一切行净开士听，<a id="a-CI"></a>举彼理家等。<a id="a-CJ"></a>慈氏开士举二百理家，<a id="a-CK"></a>一切行净开士举三百理家，<a id="a-CL"></a>去家修道。</p>
  <p id="aCM">尔时，<a id="a-CN"></a>贤者阿难，<a id="a-CO"></a>谓甚理家言：<a id="a-CP"></a>“卿何见居国居家，<a id="a-CQ"></a>有能乐于法去家之圣道者？<a id="a-CR"></a>”</p>
  <p id="aCS">甚理家报阿难曰：<a id="a-CT"></a>“我不以为贪慕身乐，<a id="a-CU"></a>欲致众生乐故，<a id="a-CV"></a>我以居家耳！<a id="a-CW"></a>又如来者自明我，<a id="a-CX"></a>彼以所受坚固而居家。<a id="a-CY"></a>”</p>
  <p id="aCZ">彼时，<a id="a-Ca"></a>众祐告阿难言：<a id="a-Cb"></a>“阿难，<a id="a-Cc"></a>汝已见甚理家。<a id="a-Cd"></a>”</p>
  <p id="aCe">“如是，<a id="a-Cf"></a>众祐，<a id="a-Cg"></a>见甚理家。<a id="a-Ch"></a>”</p>
  <p id="aCi">“阿难，<a id="a-Cj"></a>于是贤劫中，<a id="a-Ck"></a>以所成就人多于去家开士者，<a id="a-Cl"></a>以百劫中不若此。<a id="a-Cm"></a>所以者何？<a id="a-Cn"></a>阿难，<a id="a-Co"></a>又去家修道开士者，<a id="a-Cp"></a>千人之中不能有德乃尔，<a id="a-Cq"></a>此理家者而有是德。<a id="a-Cr"></a>”</p>
  <p id="aCs">尔时，<a id="a-Ct"></a>阿难白佛言：<a id="a-Cu"></a>“要者，<a id="a-Cv"></a>众祐，<a id="a-Cw"></a>当何名斯经法？<a id="a-Cx"></a>亦当以何奉持之？<a id="a-Cy"></a>”</p>
  <p id="aCz">众祐言：<a id="a-D0"></a>“是故，<a id="a-D1"></a>汝阿难，<a id="a-D2"></a>斯经法名《为居家去家之变》奉持之，<a id="a-D3"></a>亦名为《内性德之变》奉持之，<a id="a-D4"></a>亦名《为甚所问》奉持之。<a id="a-D5"></a>及以闻此经法者，<a id="a-D6"></a>阿难，<a id="a-D7"></a>为周满法精进殊强，<a id="a-D8"></a>于一切威仪下精进行道者，<a id="a-D9"></a>不若此也。<a id="a-DA"></a>是故，<a id="a-DB"></a>阿难，<a id="a-DC"></a>若欲以兴精进者，<a id="a-DD"></a>若欲劝励者，<a id="a-DE"></a>欲立一功德者，<a id="a-DF"></a>欲造立人众德者，<a id="a-DG"></a>由当以斯经法，<a id="a-DH"></a>以闻之、<a id="a-DI"></a>以受之、<a id="a-DJ"></a>以行之。<a id="a-DK"></a>我以属累汝阿难，<a id="a-DL"></a>此经法数用布见众人。<a id="a-DM"></a>所以者何？<a id="a-DN"></a>众德法之正行也。<a id="a-DO"></a>阿难，<a id="a-DP"></a>斯经法者正应也。<a id="a-DQ"></a>”</p>
  <p id="aDR">众祐以说是，<a id="a-DS"></a>阿难欢喜，<a id="a-DT"></a>及甚理家、<a id="a-DU"></a>天与人，<a id="a-DV"></a>亦质谅王，<a id="a-DW"></a>众祐说已，<a id="a-DX"></a>皆思惟也。</p>
 </body>
</html>