<!doctype html>
<html id="z3IBTIzDt" data-ver="806">
 <head>
  <meta charset="utf-8">
  <meta author="安息">
  <meta author="安玄">
  <meta author="严佛调">
  <meta library="龙藏">
  <meta catalog="大乘宝积部">
  <meta period="后汉">
 </head>
 <body>
  <h1 id="a1">佛说法镜经卷上</h1>
  <p id="a2">闻如是：<a id="a-3"></a>一时，<a id="a-4"></a>众祐游于闻物国胜氏之树给孤独聚园，<a id="a-5"></a>与大众除馑千二百五十人俱，<a id="a-6"></a>及五百开士，<a id="a-7"></a>慈氏、<a id="a-8"></a>敬首、<a id="a-9"></a>始弃、<a id="a-A"></a>窥音、<a id="a-B"></a>开士之上首者也。<a id="a-C"></a>彼时若干百众，<a id="a-D"></a>围累侧塞，<a id="a-E"></a>众祐而为说经。</p>
  <p id="aF">尔时，<a id="a-G"></a>闻物城中有理家名甚，<a id="a-H"></a>与五百众，<a id="a-I"></a>从闻物城中出，<a id="a-J"></a>往到胜树给孤独聚园，<a id="a-K"></a>诣众祐所，<a id="a-L"></a>到以首礼众祐足，<a id="a-M"></a>便就座而坐。<a id="a-N"></a>及理家有字爱遇，<a id="a-O"></a>有字乃遇，<a id="a-P"></a>有字善授，<a id="a-Q"></a>有字大威，<a id="a-R"></a>有字给孤独聚，<a id="a-S"></a>有字龙威，<a id="a-T"></a>有字谛思，<a id="a-U"></a>斯一切五百众等，<a id="a-V"></a>共往诣佛所，<a id="a-W"></a>到以首礼众祐足，<a id="a-X"></a>皆于众祐前就座而坐。<a id="a-Y"></a>其诸理家，<a id="a-Z"></a>一切以发求大道，<a id="a-a"></a>皆与其众共造德本，<a id="a-b"></a>有决于无上正真道，<a id="a-c"></a>惟给孤独聚不耳！</p>
  <p id="ad">于是甚理家以见大众理家集会坐定，<a id="a-e"></a>避坐而起，<a id="a-f"></a>整衣服，<a id="a-g"></a>稽首长跪，<a id="a-h"></a>叉手白言：<a id="a-i"></a>“已欲有所问！<a id="a-j"></a>要者众祐岂有闲暇，<a id="a-k"></a>数演己所问？<a id="a-l"></a>”</p>
  <p id="am">众祐报甚理家言：<a id="a-n"></a>“如来常为理家有闲暇，<a id="a-o"></a>敷演所问。<a id="a-p"></a>理家汝便问，<a id="a-q"></a>恣汝所求索于如来应仪正真道，<a id="a-r"></a>吾当相为敷演所问趣得汝意。<a id="a-s"></a>”</p>
  <p id="at">甚理家问佛言：<a id="a-u"></a>“于是要者，<a id="a-v"></a>众祐，<a id="a-w"></a>若族姓男女发意求无上正真道，<a id="a-x"></a>好喜大道，<a id="a-y"></a>发行大道，<a id="a-z"></a>欲致大道，<a id="a-10"></a>欲下大道，<a id="a-11"></a>欲知大道，<a id="a-12"></a>请命一切众生，<a id="a-13"></a>安慰众生，<a id="a-14"></a>救护众生，<a id="a-15"></a>其誓曰：<a id="a-16"></a>‘未度者吾当度之，<a id="a-17"></a>未脱者吾当脱之，<a id="a-18"></a>不安隐者当慰安之，<a id="a-19"></a>未灭度者吾当灭度之。<a id="a-1A"></a>’为受一切众生重任，<a id="a-1B"></a>欲救护众生故，<a id="a-1C"></a>而自誓发斯弘大之誓，<a id="a-1D"></a>知生死若干多恶恶意如不倦，<a id="a-1E"></a>生死无数劫意而不邂。<a id="a-1F"></a>彼要者，<a id="a-1G"></a>众祐，<a id="a-1H"></a>或有开士去家为道，<a id="a-1I"></a>以致道品之法，<a id="a-1J"></a>或有居家者。<a id="a-1K"></a>善哉！<a id="a-1L"></a>要者，<a id="a-1M"></a>众祐，<a id="a-1N"></a>愍伤众生亦加惠此大道者，<a id="a-1O"></a>以兴隆三宝，<a id="a-1P"></a>亦使一切敏典籍久在故。<a id="a-1Q"></a>如来愿说开士居家者学德之法，<a id="a-1R"></a>何谓要者？<a id="a-1S"></a>众祐，<a id="a-1T"></a>开士居家，<a id="a-1U"></a>而承用如来教诲者，<a id="a-1V"></a>以不亏亦不损，<a id="a-1W"></a>其本所愿，<a id="a-1X"></a>所谓无上正真道也，<a id="a-1Y"></a>亦现世有无罪之行，<a id="a-1Z"></a>后世往殊胜之道。<a id="a-1a"></a>亦被要者，<a id="a-1b"></a>众祐，<a id="a-1c"></a>开士去家为道者，<a id="a-1d"></a>捐弃憎受，<a id="a-1e"></a>除鬄须发，<a id="a-1f"></a>被服法衣，<a id="a-1g"></a>在家有信，<a id="a-1h"></a>离家为道，<a id="a-1i"></a>示其教诲，<a id="a-1j"></a>法式、<a id="a-1k"></a>正式、<a id="a-1l"></a>德式具现之。<a id="a-1m"></a>要者，<a id="a-1n"></a>众祐，<a id="a-1o"></a>开士去家为道者，<a id="a-1p"></a>及居家者，<a id="a-1q"></a>修之云何？<a id="a-1r"></a>”</p>
  <p id="a1s">于是，<a id="a-1t"></a>众祐叹甚理家曰：<a id="a-1u"></a>“善哉！<a id="a-1v"></a>善哉！<a id="a-1w"></a>理家，<a id="a-1x"></a>今汝乃知，<a id="a-1y"></a>问如来居家、<a id="a-1z"></a>去家开士之所施行。<a id="a-20"></a>是以理家，<a id="a-21"></a>且听我所说，<a id="a-22"></a>勉进善思念之，<a id="a-23"></a>开士居家为道者，<a id="a-24"></a>修学德善之行。<a id="a-25"></a>”甚理家受教而听。</p>
  <p id="a26">众祐言：<a id="a-27"></a>“于是理家，<a id="a-28"></a>开士居家为道者，<a id="a-29"></a>当以自归于佛，<a id="a-2A"></a>自归于法，<a id="a-2B"></a>自归于众。<a id="a-2C"></a>彼以自归之德本，<a id="a-2D"></a>变为无上正真道。<a id="a-2E"></a>理家，<a id="a-2F"></a>自归于佛法众者，<a id="a-2G"></a>云何我当以成就佛身，<a id="a-2H"></a>三十二大士之相以自严饰？<a id="a-2I"></a>亦以其诸德本而致三十二大士之相，<a id="a-2J"></a>以致彼诸德本便而精进行之。<a id="a-2K"></a>开士居家者，<a id="a-2L"></a>自归于佛，<a id="a-2M"></a>为如是也。<a id="a-2N"></a>自归于法者云何？<a id="a-2O"></a>谓为恭敬法，<a id="a-2P"></a>求法欲法，<a id="a-2Q"></a>乐法之乐，<a id="a-2R"></a>法隆法依，<a id="a-2S"></a>法护法慎，<a id="a-2T"></a>如法住，<a id="a-2U"></a>随法术，<a id="a-2V"></a>为法典，<a id="a-2W"></a>为法力，<a id="a-2X"></a>为求法财，<a id="a-2Y"></a>为法静治，<a id="a-2Z"></a>为造法事，<a id="a-2a"></a>我亦当天上世间分布是法。<a id="a-2b"></a>开士居家者，<a id="a-2c"></a>自归于法为如是也。<a id="a-2d"></a>自归于众者云何？<a id="a-2e"></a>若开士居家，<a id="a-2f"></a>或见沟港、<a id="a-2g"></a>或见频来、<a id="a-2h"></a>或见不还、<a id="a-2i"></a>或见应仪，<a id="a-2j"></a>或见凡人求弟子道者，<a id="a-2k"></a>为恭敬彼，<a id="a-2l"></a>承事供养，<a id="a-2m"></a>师之尊之，<a id="a-2n"></a>以礼待之。<a id="a-2o"></a>若以承事彼正法正术者，<a id="a-2p"></a>而以得是志，<a id="a-2q"></a>亦我当得无上正真道，<a id="a-2r"></a>以讲授经，<a id="a-2s"></a>成就弟子之德，<a id="a-2t"></a>而为恭敬彼，<a id="a-2u"></a>不亦而羡彼。<a id="a-2v"></a>开士居家者，<a id="a-2w"></a>自归于众，<a id="a-2x"></a>为如是也。</p>
  <p id="a2y">“又复理家，<a id="a-2z"></a>开士以修治四法为自归于佛。<a id="a-30"></a>何谓四？<a id="a-31"></a>一曰道意者终而不离，<a id="a-32"></a>二曰所受者终而不犯，<a id="a-33"></a>三曰大悲哀者终而不断，<a id="a-34"></a>四曰异道者终而不为也。<a id="a-35"></a>是为四法，<a id="a-36"></a>开士居家者，<a id="a-37"></a>自归于佛为如是也。<a id="a-38"></a>又复理家，<a id="a-39"></a>修治四法为自归于法。<a id="a-3A"></a>何谓四？<a id="a-3B"></a>一曰诸法言之士，<a id="a-3C"></a>以承事追随之；<a id="a-3D"></a>二曰所闻法以恭敬之；<a id="a-3E"></a>三曰已闻法本末思惟之；<a id="a-3F"></a>四曰如其所闻法，<a id="a-3G"></a>随其能为人分别说之。<a id="a-3H"></a>是为四法，<a id="a-3I"></a>开士居家者，<a id="a-3J"></a>自归于法为如是也。<a id="a-3K"></a>又复理家，<a id="a-3L"></a>修治四法为自归于众。<a id="a-3M"></a>何谓四？<a id="a-3N"></a>一曰末下要生弟子之道，<a id="a-3O"></a>而意以喜一切敏；<a id="a-3P"></a>二曰亦以为积聚物以法积聚而化之；<a id="a-3Q"></a>三曰以有依恃有决之众，<a id="a-3R"></a>而不依恃弟子之众；<a id="a-3S"></a>四曰求索弟子之德，<a id="a-3T"></a>不以其德度而度也。<a id="a-3U"></a>是为四法，<a id="a-3V"></a>开士居家者，<a id="a-3W"></a>自归于众为如是也。</p>
  <p id="a3X">“又复理家，<a id="a-3Y"></a>在家修道，<a id="a-3Z"></a>以见如来则行思念佛，<a id="a-3a"></a>是为自归于佛；<a id="a-3b"></a>已闻法则已思念法，<a id="a-3c"></a>是为自归于法；<a id="a-3d"></a>若已见如来圣众，<a id="a-3e"></a>犹思念其道意者，<a id="a-3f"></a>是为自归于众。<a id="a-3g"></a>又复理家，<a id="a-3h"></a>在家修道，<a id="a-3i"></a>发求遭遇佛而以布施，<a id="a-3j"></a>为自归于佛；<a id="a-3k"></a>若以拥护正法而已布施，<a id="a-3l"></a>是为自归于法；<a id="a-3m"></a>若已其布施，<a id="a-3n"></a>为致无上正真道，<a id="a-3o"></a>为自归于僧。<a id="a-3p"></a>又复理家，<a id="a-3q"></a>在家修道者，<a id="a-3r"></a>若修贤夫之行，<a id="a-3s"></a>行不以凡夫之行，<a id="a-3t"></a>彼是贤夫之行也。<a id="a-3u"></a>而以法求财，<a id="a-3v"></a>不以非法，<a id="a-3w"></a>以正不以邪，<a id="a-3x"></a>亦而为正命，<a id="a-3y"></a>不以娆固人以法致之。<a id="a-3z"></a>财多行非常想，<a id="a-40"></a>以受其宝，<a id="a-41"></a>是以恒隆施而供养父母、<a id="a-42"></a>知识、<a id="a-43"></a>臣下、<a id="a-44"></a>毗弟、<a id="a-45"></a>亲属为以敬之。<a id="a-46"></a>奴客侍者，<a id="a-47"></a>瞻视调均，<a id="a-48"></a>亦以教化。<a id="a-49"></a>斯殊法亦以受重任，<a id="a-4A"></a>是谓众生重任也，<a id="a-4B"></a>精进而不懈。<a id="a-4C"></a>不受之重任，<a id="a-4D"></a>而以不受之。<a id="a-4E"></a>谓是弟子各佛智之事，<a id="a-4F"></a>成就众生而不倦，<a id="a-4G"></a>不慕身之乐，<a id="a-4H"></a>为致众生乐，<a id="a-4I"></a>利衰毁誉称讥苦乐不以倾动，<a id="a-4J"></a>以殊趣世间法，<a id="a-4K"></a>富有财不喜悦。<a id="a-4L"></a>又于三道无利、<a id="a-4M"></a>无称、<a id="a-4N"></a>无誉声、<a id="a-4O"></a>无赏，<a id="a-4P"></a>所行为熟虑，<a id="a-4Q"></a>受正为喜悦，<a id="a-4R"></a>邪受见知。<a id="a-4S"></a>要意而有正行称誉之两，<a id="a-4T"></a>以除解已，<a id="a-4U"></a>得其所誓，<a id="a-4V"></a>以忧人事，<a id="a-4W"></a>不自忽其事。<a id="a-4X"></a>有恩在人，<a id="a-4Y"></a>讫终不望其报。<a id="a-4Z"></a>作恩施若干，<a id="a-4a"></a>知恩知反。<a id="a-4b"></a>复为造行恩德，<a id="a-4c"></a>贫者为施财，<a id="a-4d"></a>诸恐畏者为安隐之，<a id="a-4e"></a>忧戚者宽解其忧，<a id="a-4f"></a>无力者忍默之，<a id="a-4g"></a>诸豪强者损憍慢，<a id="a-4h"></a>以弃殊过慢尤慢，<a id="a-4i"></a>以恭敬尊长，<a id="a-4j"></a>承事多闻者，<a id="a-4k"></a>能问明知者，<a id="a-4l"></a>所现以直不虚饰，<a id="a-4m"></a>众人而有方便，<a id="a-4n"></a>行德而可求哉！<a id="a-4o"></a>为多闻不厌无足，<a id="a-4p"></a>正修勤力，<a id="a-4q"></a>固与圣人相遭，<a id="a-4r"></a>追随圣人而尊敬之，<a id="a-4s"></a>多闻者为事之，<a id="a-4t"></a>知者为问之，<a id="a-4u"></a>所以现直。<a id="a-4v"></a>不师秘众经，<a id="a-4w"></a>如其所闻，<a id="a-4x"></a>为现之所闻，<a id="a-4y"></a>而晓其义。<a id="a-4z"></a>一切欲之嬉乐，<a id="a-50"></a>为计非常，<a id="a-51"></a>不慕惜身，<a id="a-52"></a>以自观其寿如朝露之渧，<a id="a-53"></a>计财产所有如幻云也，<a id="a-54"></a>家属人客计为怨，<a id="a-55"></a>妻子男女计为无择之地狱，<a id="a-56"></a>以其所有者计为一切苦，<a id="a-57"></a>田地舍宅万物所业者，<a id="a-58"></a>常以计为疵也。<a id="a-59"></a>所求致之德为不败坏想，<a id="a-5A"></a>家居者为危想，<a id="a-5B"></a>知识臣下毗弟亲属者为地狱主者想，<a id="a-5C"></a>终日夜者为之同想，<a id="a-5D"></a>以不实之身为以受实想，<a id="a-5E"></a>以不实之寿为受实寿，<a id="a-5F"></a>以不实之财为受实之想。<a id="a-5G"></a>彼若以礼节众事敬事人者，<a id="a-5H"></a>是以不实之身，<a id="a-5I"></a>为受实也。<a id="a-5J"></a>若昔众德之本而不毁，<a id="a-5K"></a>又复增殊者，<a id="a-5L"></a>是以不实之命，<a id="a-5M"></a>以为受实也。<a id="a-5N"></a>是若以制悭，<a id="a-5O"></a>而布恩施德者，<a id="a-5P"></a>是以不实之财，<a id="a-5Q"></a>为以受实也。<a id="a-5R"></a>是为开士居家修道者，<a id="a-5S"></a>为贤夫之行，<a id="a-5T"></a>为事如是而无罪也，<a id="a-5U"></a>为如来言说，<a id="a-5V"></a>为法说也。<a id="a-5W"></a>亦不毁而不损其本誓，<a id="a-5X"></a>是谓无上正真之道也！<a id="a-5Y"></a>乃现世有无罪之行，<a id="a-5Z"></a>后世亦堕殊胜之道也。</p>
  <p id="a5a">“又复理家，<a id="a-5b"></a>开士居家修道者，<a id="a-5c"></a>当以自奉持戒事，<a id="a-5d"></a>谓是奉持五戒事也。<a id="a-5e"></a>是以为不好杀生，<a id="a-5f"></a>不加刀杖蠕动之类，<a id="a-5g"></a>不以娆固人。<a id="a-5h"></a>是以不好盗窃人物，<a id="a-5i"></a>自有财而知足，<a id="a-5j"></a>他人财不以思；<a id="a-5k"></a>至于几微草歲之属，<a id="a-5l"></a>不与终而不取。<a id="a-5m"></a>是以为不好欲之邪行，<a id="a-5n"></a>自有妻而知足，<a id="a-5o"></a>他妇女不喜眼视也，<a id="a-5p"></a>意常以自患已，<a id="a-5q"></a>思念欲都为苦；<a id="a-5r"></a>如使生欲念，<a id="a-5s"></a>自于其妻，<a id="a-5t"></a>则以观恶露，<a id="a-5u"></a>以恐怖之念，<a id="a-5v"></a>劳为欲之事，<a id="a-5w"></a>以无畏不苦，<a id="a-5x"></a>以慕恋不常，<a id="a-5y"></a>净乐想达志，<a id="a-5z"></a>乃如是我当以自修；<a id="a-60"></a>若以思想欲，<a id="a-61"></a>我以不为之，<a id="a-62"></a>何况数数有！<a id="a-63"></a>是以为不当好妄言，<a id="a-64"></a>以谛言诚言，<a id="a-65"></a>以不伪诈性，<a id="a-66"></a>以不败心如有诚，<a id="a-67"></a>如其所见闻而说之；<a id="a-68"></a>慎护经法，<a id="a-69"></a>不用躯命，<a id="a-6A"></a>故以不妄言。<a id="a-6B"></a>是以不当好饮酒，<a id="a-6C"></a>以不醉不迷惑不急疾，<a id="a-6D"></a>以无罚而顺化，<a id="a-6E"></a>强志以正知。<a id="a-6F"></a>如使复兴布施意可，<a id="a-6G"></a>所有一切吾当与人，<a id="a-6H"></a>求食与食，<a id="a-6I"></a>求饮与饮，<a id="a-6J"></a>求车与车，<a id="a-6K"></a>求衣与衣，<a id="a-6L"></a>是以与人酒以建志，<a id="a-6M"></a>如是布施度无极。<a id="a-6N"></a>为是时若有人所索，<a id="a-6O"></a>则而为与，<a id="a-6P"></a>时我能以酒施，<a id="a-6Q"></a>令从彼化志，<a id="a-6R"></a>如以自知为行不迷惑。<a id="a-6S"></a>所以然者何？<a id="a-6T"></a>夫开士者，<a id="a-6U"></a>为众生周满其所愿，<a id="a-6V"></a>布施度无极，<a id="a-6W"></a>一已如是。<a id="a-6X"></a>开士居家者以酒施人，<a id="a-6Y"></a>而为不获罪。<a id="a-6Z"></a>是以理家，<a id="a-6a"></a>开士以其所修学之德本，<a id="a-6b"></a>变为无上正真道。<a id="a-6c"></a>若以善修，<a id="a-6d"></a>慎护斯五戒矣！<a id="a-6e"></a>又当有殊者，<a id="a-6f"></a>不当以相谗众人，<a id="a-6g"></a>纷诤者而以和协之，<a id="a-6h"></a>以为不粗言，<a id="a-6i"></a>以柔软之言，<a id="a-6j"></a>恒先与人言，<a id="a-6k"></a>亦不以绮语，<a id="a-6l"></a>为义说，<a id="a-6m"></a>为法说，<a id="a-6n"></a>为时说，<a id="a-6o"></a>为如事说，<a id="a-6p"></a>亦不有痴网，<a id="a-6q"></a>而以安隐加施众生，<a id="a-6r"></a>意为不败乱，<a id="a-6s"></a>恒以忍辱力而自严，<a id="a-6t"></a>以为用正见去离邪见，<a id="a-6u"></a>犹为稽首诸佛众祐，<a id="a-6v"></a>不为他天神也。</p>
  <p id="a6w">“又复理家，<a id="a-6x"></a>居家修道者，<a id="a-6y"></a>或在墟聚郡县国邑下，<a id="a-6z"></a>当于彼拥护经法。<a id="a-70"></a>拥护经者为之奈何？<a id="a-71"></a>夫不信者以信教化之，<a id="a-72"></a>悭贪者以施教化之，<a id="a-73"></a>恶戒者以戒教化之，<a id="a-74"></a>乱意者以忍事教化之，<a id="a-75"></a>懈怠者以精进教化之，<a id="a-76"></a>失志者以思惟教化之，<a id="a-77"></a>邪知以智事教化之，<a id="a-78"></a>贫财者以富之，<a id="a-79"></a>诸病者以药施之，<a id="a-7A"></a>孤独者以为家属，<a id="a-7B"></a>无归者以为归，<a id="a-7C"></a>无依者以为依。<a id="a-7D"></a>为彼一切国邑坏者，<a id="a-7E"></a>拥护经法为若此。<a id="a-7F"></a>理家，<a id="a-7G"></a>或彼开士，<a id="a-7H"></a>至一、<a id="a-7I"></a>至二、<a id="a-7J"></a>至三、<a id="a-7K"></a>至于百，<a id="a-7L"></a>教诲人民，<a id="a-7M"></a>皆使修众德之法。<a id="a-7N"></a>彼开士便以悲哀加于众生，<a id="a-7O"></a>以强其一切繁誓之，<a id="a-7P"></a>誓其辞曰：<a id="a-7Q"></a>‘至于斯难化之人民未得成就者，<a id="a-7R"></a>吾终不取无上正真道。<a id="a-7S"></a>所以者何？<a id="a-7T"></a>今我以为斯故，<a id="a-7U"></a>以誓自誓也。<a id="a-7V"></a>吾不为质直者，<a id="a-7W"></a>不以不佞谄者，<a id="a-7X"></a>不以不为诈者，<a id="a-7Y"></a>不以守者，<a id="a-7Z"></a>不以诫有德者。<a id="a-7a"></a>’诸此人故以誓而自誓也，<a id="a-7b"></a>但为欲使斯人以闻经法者以经化。<a id="a-7c"></a>余用此故，<a id="a-7d"></a>以誓而自誓也：<a id="a-7e"></a>‘我当恒以强其精进行所，<a id="a-7f"></a>我方便为不唐苦也。<a id="a-7g"></a>’若人有见者，<a id="a-7h"></a>莫不以好信。<a id="a-7i"></a>若理家，<a id="a-7j"></a>至于开士所在家居，<a id="a-7k"></a>止其不嗟一切之人民堕殊异之恶道者，<a id="a-7l"></a>彼为开士之咎。<a id="a-7m"></a>理家，<a id="a-7n"></a>譬如乡亭鄹邑郡县国下，<a id="a-7o"></a>至于有良医者，<a id="a-7p"></a>假使彼若有一人不以其寿命而终者，<a id="a-7q"></a>众人皆为咎彼医。<a id="a-7r"></a>如是，<a id="a-7s"></a>理家，<a id="a-7t"></a>至于开士所居，<a id="a-7u"></a>止不嗟一切之人皆堕殊异之恶道者，<a id="a-7v"></a>如来应仪正真觉者，<a id="a-7w"></a>为咎彼开士也。<a id="a-7x"></a>理家，<a id="a-7y"></a>是故居家开士为自誓如此也：<a id="a-7z"></a>‘设使我所往国邑下痴者相事，<a id="a-80"></a>如不使一人有堕恶道者也。<a id="a-81"></a>’</p>
  <p id="a82">“又复理家，<a id="a-83"></a>居家修道者，<a id="a-84"></a>当晓家之恶。<a id="a-85"></a>在于家者，<a id="a-86"></a>为害一切众善之本，<a id="a-87"></a>以家犹无出要，<a id="a-88"></a>以害清净之法，<a id="a-89"></a>是故谓为家也。<a id="a-8A"></a>居家者，<a id="a-8B"></a>谓为居于一切众劳，<a id="a-8C"></a>为居众恶之念，<a id="a-8D"></a>为居众恶之行，<a id="a-8E"></a>不化不自守，<a id="a-8F"></a>愚凡人者为共居，<a id="a-8G"></a>与不谛人集会，<a id="a-8H"></a>是故谓为家也。<a id="a-8I"></a>家者为是名也，<a id="a-8J"></a>已在于彼，<a id="a-8K"></a>莫不作不轨之事者，<a id="a-8L"></a>以在于彼则不恭敬，<a id="a-8M"></a>自于父母息心逝心尊长众圣者，<a id="a-8N"></a>是故谓为家也。<a id="a-8O"></a>县官牢狱考掠搒笞骂詈数勉至于死焉皆为由彼，<a id="a-8P"></a>是故谓为家也。<a id="a-8Q"></a>以在于彼为入恶道，<a id="a-8R"></a>以在彼为堕诸欲，<a id="a-8S"></a>为堕嗔恚，<a id="a-8T"></a>为在诸畏，<a id="a-8U"></a>为在愚痴，<a id="a-8V"></a>是谓为家也。<a id="a-8W"></a>以不慎护彼戒事，<a id="a-8X"></a>远离为定事，<a id="a-8Y"></a>以不修慧之事，<a id="a-8Z"></a>不得度之事，<a id="a-8a"></a>以不生度知见之事，<a id="a-8b"></a>是故谓为家也。<a id="a-8c"></a>以在于彼，<a id="a-8d"></a>即有父母爱、<a id="a-8e"></a>兄弟爱、<a id="a-8f"></a>姊妹爱、<a id="a-8g"></a>妇爱、<a id="a-8h"></a>子爱、<a id="a-8i"></a>舍宅爱、<a id="a-8j"></a>财产爱、<a id="a-8k"></a>儿客爱、<a id="a-8l"></a>所有爱、<a id="a-8m"></a>不厌财求之爱，<a id="a-8n"></a>是故谓为家也。<a id="a-8o"></a>斯居家者难满哉！<a id="a-8p"></a>譬若大海众流归之，<a id="a-8q"></a>斯居家者不知厌哉！<a id="a-8r"></a>譬若火以得薪，<a id="a-8s"></a>斯居家者，<a id="a-8t"></a>多念无住息哉！<a id="a-8u"></a>譬若风以为无住止，<a id="a-8v"></a>犹为沉没哉！<a id="a-8w"></a>若美饮食为糅毒，<a id="a-8x"></a>所有一切苦哉！<a id="a-8y"></a>譬若仇怨，<a id="a-8z"></a>为似知识，<a id="a-90"></a>误人之行哉！<a id="a-91"></a>非圣经之所施行，<a id="a-92"></a>为造变争哉！<a id="a-93"></a>更相因缘恒不和，<a id="a-94"></a>为多疵哉！<a id="a-95"></a>以行善恶之行，<a id="a-96"></a>因缘之所在，<a id="a-97"></a>恒为人所嫌疑，<a id="a-98"></a>非人有哉！<a id="a-99"></a>以为所有颠倒故，<a id="a-9A"></a>犹不善哉！<a id="a-9B"></a>虽善有权诈，<a id="a-9C"></a>犹见其性行，<a id="a-9D"></a>似如倡体哉！<a id="a-9E"></a>以速转变故，<a id="a-9F"></a>似若幻师哉！<a id="a-9G"></a>初至者人为聚会其行为不诚，<a id="a-9H"></a>似若梦哉！<a id="a-9I"></a>一切成败终始故，<a id="a-9J"></a>似若朝露哉！<a id="a-9K"></a>以速离故，<a id="a-9L"></a>似若蜜渧哉！<a id="a-9M"></a>以为少味故，<a id="a-9N"></a>似若蒺[卄/梨]网哉！<a id="a-9O"></a>色声香味细滑以为所害故，<a id="a-9P"></a>似若针孔虫哉！<a id="a-9Q"></a>以非善念为食故，<a id="a-9R"></a>譬若违命者哉！<a id="a-9S"></a>为转相欺故，<a id="a-9T"></a>恒怀恐怖哉！<a id="a-9U"></a>为意以乱故，<a id="a-9V"></a>为多共哉！<a id="a-9W"></a>以县官盗贼怨家弊恶王者为害也，<a id="a-9X"></a>斯居家者，<a id="a-9Y"></a>少味乐哉！<a id="a-9Z"></a>以为多恶失。<a id="a-9a"></a>理家，<a id="a-9b"></a>开士居家者，<a id="a-9c"></a>为晓家之恶若此。</p>
  <p id="a9d">“又复理家，<a id="a-9e"></a>居家修道者，<a id="a-9f"></a>以布施为宝施：<a id="a-9g"></a>若已施为我有，<a id="a-9h"></a>若在家非我有；<a id="a-9i"></a>若已施是为宝，<a id="a-9j"></a>若在家是为非宝；<a id="a-9k"></a>若已施为富财，<a id="a-9l"></a>若在家为无财；<a id="a-9m"></a>若已施为劳解，<a id="a-9n"></a>其在家为劳增；<a id="a-9o"></a>若已施为不我，<a id="a-9p"></a>若在家已为我；<a id="a-9q"></a>若已施为不有，<a id="a-9r"></a>若在家以为有；<a id="a-9s"></a>若以施为无尽，<a id="a-9t"></a>若在家为非常；<a id="a-9u"></a>若已施不复护，<a id="a-9v"></a>若在家为斯护；<a id="a-9w"></a>若已施为贤夫行，<a id="a-9x"></a>若在家为凡夫之意；<a id="a-9y"></a>若已施为依度道，<a id="a-9z"></a>若在家为依邪部；<a id="a-A0"></a>若已施为佛所称，<a id="a-A1"></a>若在家为愚人所称。<a id="a-A2"></a>理家，<a id="a-A3"></a>开士居家修道者，<a id="a-A4"></a>以布施为宝若此。<a id="a-A5"></a>是以见人来有所求索者，<a id="a-A6"></a>为生三想。<a id="a-A7"></a>何谓三？<a id="a-A8"></a>善友想，<a id="a-A9"></a>依度道想，<a id="a-AA"></a>勉生富财想，<a id="a-AB"></a>为生是三想。<a id="a-AC"></a>为复造三想。<a id="a-AD"></a>何谓三？<a id="a-AE"></a>尊如来教诫想，<a id="a-AF"></a>降伏邪想，<a id="a-AG"></a>以不望福德想。<a id="a-AH"></a>所以者何？<a id="a-AI"></a>若此开士，<a id="a-AJ"></a>若诸来有所索者，<a id="a-AK"></a>贪淫、<a id="a-AL"></a>嗔恚、<a id="a-AM"></a>愚痴则以为薄。<a id="a-AN"></a>薄者为之奈何？<a id="a-AO"></a>若所有物，<a id="a-AP"></a>一切不惜，<a id="a-AQ"></a>而以布施，<a id="a-AR"></a>斯为贪淫薄；<a id="a-AS"></a>若于彼来求物者，<a id="a-AT"></a>以慈哀加之，<a id="a-AU"></a>斯为嗔恚薄；<a id="a-AV"></a>若以布施变为此一切敏，<a id="a-AW"></a>谓为愚痴薄。</p>
  <p id="aAX">“又复理家，<a id="a-AY"></a>已见来求物者，<a id="a-AZ"></a>不久为成六度无极之行。<a id="a-Aa"></a>又成彼者云何？<a id="a-Ab"></a>若有来人从人索物，<a id="a-Ac"></a>能不爱惜者，<a id="a-Ad"></a>是为布施度无极。<a id="a-Ae"></a>若意在道而布施者，<a id="a-Af"></a>是为以戒度无极。<a id="a-Ag"></a>若不恚怒之，<a id="a-Ah"></a>是为忍度无极。<a id="a-Ai"></a>假令犹自思念，<a id="a-Aj"></a>何用为食，<a id="a-Ak"></a>自强其意，<a id="a-Al"></a>不释其行，<a id="a-Am"></a>是为精进度无极。<a id="a-An"></a>若欲施若已施，<a id="a-Ao"></a>而不郁毒无有悔者，<a id="a-Ap"></a>是为思惟度无极。<a id="a-Aq"></a>若已施不望其福德者，<a id="a-Ar"></a>是为以慧度无极。<a id="a-As"></a>理家，<a id="a-At"></a>开士以布施为成六度无极行若此。</p>
  <p id="aAu">“又复理家，<a id="a-Av"></a>居在家者，<a id="a-Aw"></a>是以为去离顺随忿乱以亲别离法。<a id="a-Ax"></a>若以得产，<a id="a-Ay"></a>得财米谷，<a id="a-Az"></a>得男女，<a id="a-B0"></a>不以为喜悦。<a id="a-B1"></a>若一切败亡，<a id="a-B2"></a>不以下意为愁戚。<a id="a-B3"></a>已观如是万物如幻，<a id="a-B4"></a>为不住止想也。<a id="a-B5"></a>斯幻之行，<a id="a-B6"></a>以致是。<a id="a-B7"></a>是以父母妻子奴婢儿客，<a id="a-B8"></a>是非我之有。<a id="a-B9"></a>我亦不是有，<a id="a-BA"></a>亦我是不有，<a id="a-BB"></a>我不应是有，<a id="a-BC"></a>以不我是有。<a id="a-BD"></a>今我为彼故，<a id="a-BE"></a>而为作罪恶，<a id="a-BF"></a>但现世是有，<a id="a-BG"></a>非是为后世；<a id="a-BH"></a>是昔之有，<a id="a-BI"></a>非是我当护。<a id="a-BJ"></a>又夫我之有，<a id="a-BK"></a>彼我当以护。<a id="a-BL"></a>何谓我之有？<a id="a-BM"></a>谓是布施教化，<a id="a-BN"></a>恬淡自守道之根原，<a id="a-BO"></a>亦藏隐之德本，<a id="a-BP"></a>是为我有也，<a id="a-BQ"></a>至于我所住，<a id="a-BR"></a>是则为追我。<a id="a-BS"></a>彼亦不用躯命，<a id="a-BT"></a>不为男女妻子故，<a id="a-BU"></a>为造恶行也。<a id="a-BV"></a>是以居在家，<a id="a-BW"></a>自有妇者，<a id="a-BX"></a>当造三想。<a id="a-BY"></a>何谓三？<a id="a-BZ"></a>非常想，<a id="a-Ba"></a>不久想，<a id="a-Bb"></a>别离想，<a id="a-Bc"></a>是三想当为造想。<a id="a-Bd"></a>当复造三想。<a id="a-Be"></a>何谓三？<a id="a-Bf"></a>若在喜乐为求后世在苦，<a id="a-Bg"></a>若在饮食为求在殃罪，<a id="a-Bh"></a>若在乐者为求在苦，<a id="a-Bi"></a>当为造是三想。<a id="a-Bj"></a>当复造三想。<a id="a-Bk"></a>何谓三？<a id="a-Bl"></a>重累想，<a id="a-Bm"></a>费耗想，<a id="a-Bn"></a>俗所有想，<a id="a-Bo"></a>当为造是三想。<a id="a-Bp"></a>当复造三想。<a id="a-Bq"></a>何谓三？<a id="a-Br"></a>为入地狱想，<a id="a-Bs"></a>入畜生想，<a id="a-Bt"></a>入神鬼想，<a id="a-Bu"></a>当为造是三想。<a id="a-Bv"></a>当复造三想。<a id="a-Bw"></a>何谓三？<a id="a-Bx"></a>魑魅想，<a id="a-By"></a>臼注想，<a id="a-Bz"></a>色像想，<a id="a-C0"></a>为造是三想。<a id="a-C1"></a>当复造三想。<a id="a-C2"></a>何谓三？<a id="a-C3"></a>不我想，<a id="a-C4"></a>无主想，<a id="a-C5"></a>假借喻想，<a id="a-C6"></a>当为造是三想。<a id="a-C7"></a>理家思念，<a id="a-C8"></a>若此众事想，<a id="a-C9"></a>开士居家者，<a id="a-CA"></a>当自观身其妻若此也。<a id="a-CB"></a>是以不当爱其子，<a id="a-CC"></a>设使无生子爱不加于天下人，<a id="a-CD"></a>是以当以三数谏，<a id="a-CE"></a>自谏其意。<a id="a-CF"></a>何等为三？<a id="a-CG"></a>等意者为道，<a id="a-CH"></a>不以邪意也；<a id="a-CI"></a>正行者为道，<a id="a-CJ"></a>不以邪行；<a id="a-CK"></a>不多行者为道，<a id="a-CL"></a>多行者非矣，<a id="a-CM"></a>是以三数谏。<a id="a-CN"></a>自数谏其意，<a id="a-CO"></a>自造其子怨仇想，<a id="a-CP"></a>是我怨仇非我友。<a id="a-CQ"></a>所以者何？<a id="a-CR"></a>我以由彼违失慈哀佛之教诫，<a id="a-CS"></a>使我甚益生彼爱，<a id="a-CT"></a>人自磋切其意。<a id="a-CU"></a>如爱在其子，<a id="a-CV"></a>以爱加众生；<a id="a-CW"></a>若其自爱身，<a id="a-CX"></a>以慈哀加众生。<a id="a-CY"></a>是以当观其本末，<a id="a-CZ"></a>斯所从来异，<a id="a-Ca"></a>我所从来亦异，<a id="a-Cb"></a>众生先世亦曾为我子，<a id="a-Cc"></a>吾亦曾为众生子，<a id="a-Cd"></a>是生死之愆，<a id="a-Ce"></a>无可适莫者。<a id="a-Cf"></a>所以者何？<a id="a-Cg"></a>所往来道，<a id="a-Ch"></a>辄有离行，<a id="a-Ci"></a>转复为仇怨。<a id="a-Cj"></a>我今当自修，<a id="a-Ck"></a>都使我无友，<a id="a-Cl"></a>亦我无怨仇。<a id="a-Cm"></a>所以然者何？<a id="a-Cn"></a>以造有知识，<a id="a-Co"></a>为复欲多作以造有怨仇，<a id="a-Cp"></a>都以欲为恶。<a id="a-Cq"></a>一切众生彼非我，<a id="a-Cr"></a>汝意不可以可，<a id="a-Cs"></a>不可之意可，<a id="a-Ct"></a>以悉通众经。<a id="a-Cu"></a>所以者何？<a id="a-Cv"></a>正行者得正道，<a id="a-Cw"></a>邪行者得邪道，<a id="a-Cx"></a>今我不有邪行，<a id="a-Cy"></a>于众生有正意行，<a id="a-Cz"></a>乃可得一切敏故。</p>
 </body>
</html>