<!doctype html>
<html id="z3IBTJ2Dv" data-ver="114">
 <head>
  <meta charset="utf-8">
  <meta author="安息">
  <meta author="安玄">
  <meta author="严佛调">
  <meta library="龙藏">
  <meta catalog="大乘宝积部">
  <meta period="后汉">
 </head>
 <body>
  <h1 id="a1">佛说法镜经后序</h1>
  <p id="a2">序曰：<a id="a-3"></a>夫不照明镜，<a id="a-4"></a>不见己之形；<a id="a-5"></a>不赞圣经，<a id="a-6"></a>不见己之情。<a id="a-7"></a>情有真伪，<a id="a-8"></a>性有柔刚，<a id="a-9"></a>志有纯猛，<a id="a-A"></a>意有闇明，<a id="a-B"></a>识有浅深，<a id="a-C"></a>不能一同。<a id="a-D"></a>不睹圣典，<a id="a-E"></a>无以自明，<a id="a-F"></a>佛故著经，<a id="a-G"></a>名曰法镜，<a id="a-H"></a>以授某等，<a id="a-I"></a>开士之上，<a id="a-J"></a>传教天下。<a id="a-K"></a>有识贤良，<a id="a-L"></a>学者通达，<a id="a-M"></a>行者志正，<a id="a-N"></a>疾得无上之圣。<a id="a-O"></a>康氏谷德，<a id="a-P"></a>博达心聪，<a id="a-Q"></a>为作注解，<a id="a-R"></a>敷演义方，<a id="a-S"></a>辞语雅美，<a id="a-T"></a>粲然焕炳，<a id="a-U"></a>遗诲后进，<a id="a-V"></a>以开童蒙，<a id="a-W"></a>于学有益，<a id="a-X"></a>以为献呈，<a id="a-Y"></a>秉意绸缪，<a id="a-Z"></a>诚可嘉也。<a id="a-a"></a>然夫上圣之妙旨，<a id="a-b"></a>厥趣幽奥，<a id="a-c"></a>难可究息。<a id="a-d"></a>余察其大义，<a id="a-e"></a>颇有乖异，<a id="a-f"></a>惧晚学者，<a id="a-g"></a>以此为真，<a id="a-h"></a>而失于正义，<a id="a-i"></a>彼此俱获其愆矣。<a id="a-j"></a>余反覆历思，<a id="a-k"></a>理其阙者，<a id="a-l"></a>有七十八事，<a id="a-m"></a>谨引众经，<a id="a-n"></a>比定其义，<a id="a-o"></a>庶令合应，<a id="a-p"></a>不为疣腨。<a id="a-q"></a>又经本字句，<a id="a-r"></a>多渐灭除去，<a id="a-s"></a>改易其字，<a id="a-t"></a>而令句读不偶，<a id="a-u"></a>音声不比，<a id="a-v"></a>义理乖错，<a id="a-w"></a>不相连继，<a id="a-x"></a>甚失其宜也。<a id="a-y"></a>夫圣上制经，<a id="a-z"></a>言要义正，<a id="a-10"></a>以为具备，<a id="a-11"></a>无所玷玦，<a id="a-12"></a>不可复增减矣。<a id="a-13"></a>犹人之四体受之二亲，<a id="a-14"></a>长短好丑各宿本耳，<a id="a-15"></a>岂可复改更乎？<a id="a-16"></a>所谓增之为疣腨，<a id="a-17"></a>减之为槃疮者也。<a id="a-18"></a>且夫世俗诗书礼乐，<a id="a-19"></a>古之遗字，<a id="a-1A"></a>虽非正体，<a id="a-1B"></a>后学之徒，<a id="a-1C"></a>莫敢改易，<a id="a-1D"></a>皆尊敬古典，<a id="a-1E"></a>转相承顺矣！<a id="a-1F"></a>况乎斯经之昭昭，<a id="a-1G"></a>神圣之所制，<a id="a-1H"></a>天上天下群圣仙者，<a id="a-1I"></a>靡不稽首奉受以为明式，<a id="a-1J"></a>学者益智，<a id="a-1K"></a>行者得度，<a id="a-1L"></a>其无数焉！<a id="a-1M"></a>而斯末俗晚学之人，<a id="a-1N"></a>见闻未广，<a id="a-1O"></a>而以其私意，<a id="a-1P"></a>毁损正言，<a id="a-1Q"></a>违戾经典，<a id="a-1R"></a>岂不快哉！<a id="a-1S"></a>名言学佛，<a id="a-1T"></a>而违佛教，<a id="a-1U"></a>斯复何求也。<a id="a-1V"></a>昔惟卫佛时，<a id="a-1W"></a>有人反佛名一字，<a id="a-1X"></a>后获其罪，<a id="a-1Y"></a>五百世盲，<a id="a-1Z"></a>蒙蒙冥冥，<a id="a-1a"></a>其[仁-二+出]久也。<a id="a-1b"></a>至释迦文佛，<a id="a-1c"></a>时其人闻圣德，<a id="a-1d"></a>故来自归，<a id="a-1e"></a>謶得救济。<a id="a-1f"></a>佛遥见呼之，<a id="a-1g"></a>其目即开，<a id="a-1h"></a>投身悔过，<a id="a-1i"></a>乞得除愈。<a id="a-1j"></a>佛言：<a id="a-1k"></a>‘汝罪毕矣！<a id="a-1l"></a>’今无他尤，<a id="a-1m"></a>观之不可不慎哉！<a id="a-1n"></a>夫人若能复心首悔，<a id="a-1o"></a>改往修来，<a id="a-1p"></a>斯亦贤者之意焉！</p>
 </body>
</html>