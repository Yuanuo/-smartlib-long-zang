<!doctype html>
<html id="z3IBTIxDs" data-ver="81">
 <head>
  <meta charset="utf-8">
  <meta author="安息">
  <meta author="安玄">
  <meta author="严佛调">
  <meta library="龙藏">
  <meta catalog="大乘宝积部">
  <meta period="后汉">
 </head>
 <body>
  <h1 id="a1">佛说法镜经序</h1>
  <p id="a2">吴三藏沙门康僧会撰</p>
  <p id="a3">夫心者，<a id="a-4"></a>众法之原，<a id="a-5"></a>臧否之根，<a id="a-6"></a>同出异名。<a id="a-7"></a>祸福分流，<a id="a-8"></a>以身为车，<a id="a-9"></a>以家为国，<a id="a-A"></a>周旋十方，<a id="a-B"></a>禀无倦息。<a id="a-C"></a>家欲难足，<a id="a-D"></a>由海吞流；<a id="a-E"></a>火之获新，<a id="a-F"></a>六邪之残，<a id="a-G"></a>已甚于蒺[卄/梨]田之贼鱼矣。<a id="a-H"></a>女人佞等三魅，<a id="a-I"></a>其善为而信置，<a id="a-J"></a>斯家之为祸也。<a id="a-K"></a>尊邪歲，<a id="a-L"></a>贱清真，<a id="a-M"></a>连丛琐，<a id="a-N"></a>谤圣贤，<a id="a-O"></a>兴狱讼，<a id="a-P"></a>丧九亲，<a id="a-Q"></a>家之所由矣。<a id="a-R"></a>是以上士，<a id="a-S"></a>耻其秽浊其广，<a id="a-T"></a>为之慑慑如也，<a id="a-U"></a>默思遁迈，<a id="a-V"></a>由明哲之避无道矣。<a id="a-W"></a>鬄发毁容，<a id="a-X"></a>法服弥为，<a id="a-Y"></a>靖处庙堂，<a id="a-Z"></a>练情攘歲，<a id="a-a"></a>怀道宣德，<a id="a-b"></a>开导聋瞽。<a id="a-c"></a>或有隐处山泽，<a id="a-d"></a>枕石漱流，<a id="a-e"></a>专心涤垢，<a id="a-f"></a>神与道俱，<a id="a-g"></a>志寂齐平，<a id="a-h"></a>无名明化周也。<a id="a-i"></a>群生贤圣竞于清净，<a id="a-j"></a>称斯道曰大明，<a id="a-k"></a>故曰法镜。</p>
  <p id="al">骑都尉安玄，<a id="a-m"></a>临淮严浮调，<a id="a-n"></a>斯二贤者，<a id="a-o"></a>年在束龀，<a id="a-p"></a>弘志圣业，<a id="a-q"></a>钩深致远，<a id="a-r"></a>穷神达幽，<a id="a-s"></a>愍世蒙惑，<a id="a-t"></a>不睹大雅，<a id="a-u"></a>竭思释传。<a id="a-v"></a>斯经景摸，<a id="a-w"></a>都尉口陈，<a id="a-x"></a>严调笔受，<a id="a-y"></a>言既稽古，<a id="a-z"></a>义文微妙。<a id="a-10"></a>然时于戈未戢，<a id="a-11"></a>志士莫敢或遑，<a id="a-12"></a>天道陵迟，<a id="a-13"></a>内学者寡。<a id="a-14"></a>会睹其景化，<a id="a-15"></a>可以缘涂炭之尤崄。<a id="a-16"></a>然义拥而不达，<a id="a-17"></a>因闲竭愚，<a id="a-18"></a>为之法义。<a id="a-19"></a>丧师历载，<a id="a-1A"></a>莫由重质，<a id="a-1B"></a>心愤口悱，<a id="a-1C"></a>亭笔怆如，<a id="a-1D"></a>追远慕圣，<a id="a-1E"></a>涕泗并流。<a id="a-1F"></a>今记识阙疑，<a id="a-1G"></a>俟后明哲，<a id="a-1H"></a>庶有畅成，<a id="a-1I"></a>以显三宝矣。</p>
 </body>
</html>