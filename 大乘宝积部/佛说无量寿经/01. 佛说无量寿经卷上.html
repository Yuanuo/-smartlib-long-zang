<!doctype html>
<html id="z3IBTIgDl" data-ver="1671">
 <head>
  <meta charset="utf-8">
  <meta author="康僧铠">
  <meta library="龙藏">
  <meta catalog="大乘宝积部">
  <meta period="曹魏">
 </head>
 <body>
  <h1 id="a1">佛说无量寿经卷上</h1>
  <p id="a2"></p>
  <p id="a3">我闻如是：<a id="a-4"></a>一时，<a id="a-5"></a>佛住王舍城耆阇崛山中，<a id="a-6"></a>与大比丘众万二千人俱，<a id="a-7"></a>一切大圣神通已达，<a id="a-8"></a>其名曰：<a id="a-9"></a>尊者了本际、<a id="a-A"></a>尊者正愿、<a id="a-B"></a>尊者正语、<a id="a-C"></a>尊者大号、<a id="a-D"></a>尊者仁贤、<a id="a-E"></a>尊者离垢、<a id="a-F"></a>尊者名闻、<a id="a-G"></a>尊者善实、<a id="a-H"></a>尊者具足、<a id="a-I"></a>尊者牛王、<a id="a-J"></a>尊者优楼频螺迦葉、<a id="a-K"></a>尊者伽耶迦葉、<a id="a-L"></a>尊者那提迦葉、<a id="a-M"></a>尊者摩诃迦葉、<a id="a-N"></a>尊者舍利弗、<a id="a-O"></a>尊者大目揵连、<a id="a-P"></a>尊者劫宾那、<a id="a-Q"></a>尊者大住、<a id="a-R"></a>尊者大净志、<a id="a-S"></a>尊者摩诃周那、<a id="a-T"></a>尊者满愿子、<a id="a-U"></a>尊者离障、<a id="a-V"></a>尊者流灌、<a id="a-W"></a>尊者坚伏、<a id="a-X"></a>尊者面王、<a id="a-Y"></a>尊者异乘、<a id="a-Z"></a>尊者仁性、<a id="a-a"></a>尊者嘉乐、<a id="a-b"></a>尊者善来、<a id="a-c"></a>尊者罗云、<a id="a-d"></a>尊者阿难，<a id="a-e"></a>皆如斯等上首者也。</p>
  <p id="af">又与大乘众菩萨俱，<a id="a-g"></a>普贤菩萨、<a id="a-h"></a>妙德菩萨、<a id="a-i"></a>慈氏菩萨等，<a id="a-j"></a>此贤劫中一切菩萨。<a id="a-k"></a>又贤护等十六正士，<a id="a-l"></a>善思议菩萨、<a id="a-m"></a>信慧菩萨、<a id="a-n"></a>空无菩萨、<a id="a-o"></a>神通华菩萨、<a id="a-p"></a>光英菩萨、<a id="a-q"></a>慧上菩萨、<a id="a-r"></a>智幢菩萨、<a id="a-s"></a>寂根菩萨、<a id="a-t"></a>愿慧菩萨、<a id="a-u"></a>香象菩萨、<a id="a-v"></a>宝英菩萨、<a id="a-w"></a>中住菩萨、<a id="a-x"></a>制行菩萨、<a id="a-y"></a>解脱菩萨。</p>
  <p id="az">皆遵普贤大士之德，<a id="a-10"></a>具诸菩萨无量行愿，<a id="a-11"></a>安住一切功德之法，<a id="a-12"></a>游步十方行权方便，<a id="a-13"></a>入佛法藏究竟彼岸，<a id="a-14"></a>于无量世界现成等觉。<a id="a-15"></a>处兜率天弘宣正法，<a id="a-16"></a>舍彼天宫，<a id="a-17"></a>降神母胎，<a id="a-18"></a>从右胁生，<a id="a-19"></a>现行七步，<a id="a-1A"></a>光明显耀普照十方，<a id="a-1B"></a>无量佛土六种震动，<a id="a-1C"></a>举声自称：<a id="a-1D"></a>“吾当于世为无上尊。<a id="a-1E"></a>”释梵奉侍，<a id="a-1F"></a>天人归仰。<a id="a-1G"></a>示现算计、<a id="a-1H"></a>文艺、<a id="a-1I"></a>射御，<a id="a-1J"></a>博综道术，<a id="a-1K"></a>贯练群籍，<a id="a-1L"></a>游于后园，<a id="a-1M"></a>讲武试艺。<a id="a-1N"></a>现处宫中色味之间，<a id="a-1O"></a>见老病死，<a id="a-1P"></a>悟世非常。<a id="a-1Q"></a>弃国财位，<a id="a-1R"></a>入山学道；<a id="a-1S"></a>服、<a id="a-1T"></a>乘、<a id="a-1U"></a>白马、<a id="a-1V"></a>宝冠、<a id="a-1W"></a>璎珞，<a id="a-1X"></a>遣之令还，<a id="a-1Y"></a>舍珍妙衣而著法服。<a id="a-1Z"></a>剃除须发，<a id="a-1a"></a>端坐树下，<a id="a-1b"></a>勤苦六年，<a id="a-1c"></a>行如所应。<a id="a-1d"></a>现五浊刹，<a id="a-1e"></a>随顺群生。<a id="a-1f"></a>示有尘垢，<a id="a-1g"></a>沐浴金流。<a id="a-1h"></a>天按树枝，<a id="a-1i"></a>得攀出池。<a id="a-1j"></a>灵禽翼从，<a id="a-1k"></a>往诣道场。<a id="a-1l"></a>吉祥感征，<a id="a-1m"></a>表章功祚，<a id="a-1n"></a>哀受施草敷佛树下，<a id="a-1o"></a>跏趺而坐。<a id="a-1p"></a>奋大光明使魔知之，<a id="a-1q"></a>魔率官属而来逼试，<a id="a-1r"></a>制以智力，<a id="a-1s"></a>皆令降伏。<a id="a-1t"></a>得微妙法，<a id="a-1u"></a>成最正觉。<a id="a-1v"></a>释梵祈劝，<a id="a-1w"></a>请转法轮。<a id="a-1x"></a>以佛游步，<a id="a-1y"></a>佛吼而吼，<a id="a-1z"></a>扣法鼓，<a id="a-20"></a>吹法螺，<a id="a-21"></a>执法剑，<a id="a-22"></a>建法幢，<a id="a-23"></a>震法雷，<a id="a-24"></a>曜法电，<a id="a-25"></a>澍法雨，<a id="a-26"></a>演法施，<a id="a-27"></a>常以法音觉诸世间。<a id="a-28"></a>光明普照无量佛土，<a id="a-29"></a>一切世界六种震动。<a id="a-2A"></a>总摄魔界，<a id="a-2B"></a>动魔宫殿，<a id="a-2C"></a>众魔慑怖莫不归伏。<a id="a-2D"></a>掴裂邪网，<a id="a-2E"></a>消灭诸见。<a id="a-2F"></a>散诸尘劳，<a id="a-2G"></a>坏诸欲堑。<a id="a-2H"></a>严护法城，<a id="a-2I"></a>开阐法门。<a id="a-2J"></a>洗濯垢污，<a id="a-2K"></a>显明清白。<a id="a-2L"></a>光融佛法，<a id="a-2M"></a>宣流正化。<a id="a-2N"></a>入国分卫，<a id="a-2O"></a>获诸丰膳。<a id="a-2P"></a>贮功德，<a id="a-2Q"></a>示福田。<a id="a-2R"></a>欲宣法，<a id="a-2S"></a>现欣笑。<a id="a-2T"></a>以诸法药救疗三苦，<a id="a-2U"></a>显现道意无量功德。<a id="a-2V"></a>授菩萨记成等正觉，<a id="a-2W"></a>示现灭度，<a id="a-2X"></a>拯济无极。<a id="a-2Y"></a>消除诸漏，<a id="a-2Z"></a>植众德本，<a id="a-2a"></a>具足功德微妙难量。<a id="a-2b"></a>游诸佛国普现道教，<a id="a-2c"></a>其所修行清净无秽。<a id="a-2d"></a>譬如幻师现众异像，<a id="a-2e"></a>为男为女无所不变，<a id="a-2f"></a>本学明了在意所为；<a id="a-2g"></a>此诸菩萨亦复如是，<a id="a-2h"></a>学一切法贯综缕练，<a id="a-2i"></a>所住安谛靡不感化，<a id="a-2j"></a>无数佛土皆悉普现。<a id="a-2k"></a>未曾慢恣，<a id="a-2l"></a>愍伤众生。<a id="a-2m"></a>如是之法，<a id="a-2n"></a>一切具足。</p>
  <p id="a2o">菩萨经典究畅要妙，<a id="a-2p"></a>名称普至，<a id="a-2q"></a>道御十方，<a id="a-2r"></a>无量诸佛咸共护念。<a id="a-2s"></a>佛所住者皆已得住，<a id="a-2t"></a>大圣所立而皆已立。<a id="a-2u"></a>如来导化各能宣布，<a id="a-2v"></a>为诸菩萨而作大师。<a id="a-2w"></a>以甚深禅慧开道众生，<a id="a-2x"></a>通诸法性达众生相。<a id="a-2y"></a>明了诸国，<a id="a-2z"></a>供养诸佛，<a id="a-30"></a>化现其身犹如电光。<a id="a-31"></a>善学无畏之网，<a id="a-32"></a>晓了幻化之法。<a id="a-33"></a>坏裂魔网，<a id="a-34"></a>解诸缠缚。<a id="a-35"></a>超越声闻、<a id="a-36"></a>缘觉之地，<a id="a-37"></a>得空、<a id="a-38"></a>无相、<a id="a-39"></a>无愿三昧，<a id="a-3A"></a>善立方便显示三乘。<a id="a-3B"></a>于此化终而现灭度，<a id="a-3C"></a>亦无所作，<a id="a-3D"></a>亦无所有，<a id="a-3E"></a>不起不灭得平等法。<a id="a-3F"></a>具足成就无量总持百千三昧，<a id="a-3G"></a>诸根智慧广普寂定。<a id="a-3H"></a>深入菩萨法藏，<a id="a-3I"></a>得佛华严三昧，<a id="a-3J"></a>宣扬演说一切经典。<a id="a-3K"></a>住深定门，<a id="a-3L"></a>悉睹现在无量诸佛。<a id="a-3M"></a>一念之顷无不周遍，<a id="a-3N"></a>济诸剧难诸闲不闲。<a id="a-3O"></a>分别显示真实之际，<a id="a-3P"></a>得诸如来辩才之智，<a id="a-3Q"></a>入众言音开化一切，<a id="a-3R"></a>超过世间诸所有法。<a id="a-3S"></a>心常谛住度世之道，<a id="a-3T"></a>于一切万物而随意自在。<a id="a-3U"></a>为诸庶类作不请之友，<a id="a-3V"></a>荷负群生为之重担。<a id="a-3W"></a>受持如来甚深法藏，<a id="a-3X"></a>护佛种性常使不绝。<a id="a-3Y"></a>兴大悲，<a id="a-3Z"></a>愍众生；<a id="a-3a"></a>演慈辩，<a id="a-3b"></a>授法眼；<a id="a-3c"></a>杜三趣，<a id="a-3d"></a>开善门。<a id="a-3e"></a>以不请之法施诸黎庶，<a id="a-3f"></a>如纯孝之子爱敬父母。<a id="a-3g"></a>于诸众生视若自己，<a id="a-3h"></a>一切善本皆度彼岸。<a id="a-3i"></a>悉获诸佛无量功德，<a id="a-3j"></a>智慧圣明不可思议。</p>
  <p id="a3k">如是之等菩萨大士不可称计，<a id="a-3l"></a>一时来会。</p>
  <p id="a3m">尔时，<a id="a-3n"></a>世尊诸根悦豫，<a id="a-3o"></a>姿色清净，<a id="a-3p"></a>光颜巍巍。<a id="a-3q"></a>尊者阿难，<a id="a-3r"></a>承佛圣旨，<a id="a-3s"></a>即从座起，<a id="a-3t"></a>偏袒右肩，<a id="a-3u"></a>长跪合掌，<a id="a-3v"></a>而白佛言：<a id="a-3w"></a>“今日世尊，<a id="a-3x"></a>诸根悦豫，<a id="a-3y"></a>姿色清净，<a id="a-3z"></a>光颜巍巍，<a id="a-40"></a>如明镜净影畅表里，<a id="a-41"></a>威容显耀超绝无量，<a id="a-42"></a>未尝瞻睹殊妙如今。<a id="a-43"></a>唯然，<a id="a-44"></a>大圣，<a id="a-45"></a>我心念言：<a id="a-46"></a>今日世尊住奇特之法，<a id="a-47"></a>今日世雄住诸佛所住，<a id="a-48"></a>今日世眼住导师之行，<a id="a-49"></a>今日世英住最胜之道，<a id="a-4A"></a>今日天尊行如来之德。<a id="a-4B"></a>去、<a id="a-4C"></a>来、<a id="a-4D"></a>现在，<a id="a-4E"></a>佛佛相念，<a id="a-4F"></a>得无今佛念诸佛耶？<a id="a-4G"></a>何故威神光光乃尔？<a id="a-4H"></a>”</p>
  <p id="a4I">于是世尊告阿难曰：<a id="a-4J"></a>“云何阿难，<a id="a-4K"></a>诸天教汝来问佛耶？<a id="a-4L"></a>自以慧见，<a id="a-4M"></a>问威颜乎？<a id="a-4N"></a>”</p>
  <p id="a4O">阿难白佛：<a id="a-4P"></a>“无有诸天来教我者，<a id="a-4Q"></a>自以所见，<a id="a-4R"></a>问斯义耳！<a id="a-4S"></a>”</p>
  <p id="a4T">佛言：<a id="a-4U"></a>“善哉！<a id="a-4V"></a>阿难，<a id="a-4W"></a>所问甚快！<a id="a-4X"></a>发深智慧，<a id="a-4Y"></a>真妙辩才，<a id="a-4Z"></a>愍念众生，<a id="a-4a"></a>问斯慧义。<a id="a-4b"></a>如来以无尽大悲，<a id="a-4c"></a>矜哀三界，<a id="a-4d"></a>所以出兴于世，<a id="a-4e"></a>光阐道教。<a id="a-4f"></a>欲拯济群萌，<a id="a-4g"></a>惠以真实之利。<a id="a-4h"></a>无量亿劫，<a id="a-4i"></a>难值难见，<a id="a-4j"></a>犹灵瑞华，<a id="a-4k"></a>时时乃出！<a id="a-4l"></a>今所问者，<a id="a-4m"></a>多所饶益，<a id="a-4n"></a>开化一切诸天人民。<a id="a-4o"></a>阿难，<a id="a-4p"></a>当知如来正觉，<a id="a-4q"></a>其智难量，<a id="a-4r"></a>多所导御，<a id="a-4s"></a>慧见无碍，<a id="a-4t"></a>无能遏绝。<a id="a-4u"></a>以一餐之力，<a id="a-4v"></a>能住寿命亿百千劫。<a id="a-4w"></a>无数无量复过于此，<a id="a-4x"></a>诸根悦豫不以毁损，<a id="a-4y"></a>姿色不变，<a id="a-4z"></a>光颜无异。<a id="a-50"></a>所以者何？<a id="a-51"></a>如来定慧，<a id="a-52"></a>究畅无极，<a id="a-53"></a>于一切法而得自在。<a id="a-54"></a>阿难，<a id="a-55"></a>谛听！<a id="a-56"></a>今为汝说。<a id="a-57"></a>”</p>
  <p id="a58">对曰：<a id="a-59"></a>“唯然，<a id="a-5A"></a>愿乐欲闻。<a id="a-5B"></a>”</p>
  <p id="a5C">佛告阿难：<a id="a-5D"></a>“乃往过去，<a id="a-5E"></a>久远无量不可思议无央数劫，<a id="a-5F"></a>锭光如来兴出于世，<a id="a-5G"></a>教化度脱无量众生，<a id="a-5H"></a>皆令得道乃取灭度。<a id="a-5I"></a>次有如来名曰光远，<a id="a-5J"></a>次名月光，<a id="a-5K"></a>次名旃檀香，<a id="a-5L"></a>次名善山王，<a id="a-5M"></a>次名须弥天冠，<a id="a-5N"></a>次名须弥等曜，<a id="a-5O"></a>次名月色，<a id="a-5P"></a>次名正念，<a id="a-5Q"></a>次名离垢，<a id="a-5R"></a>次名无著，<a id="a-5S"></a>次名龙天，<a id="a-5T"></a>次名夜光，<a id="a-5U"></a>次名安明顶，<a id="a-5V"></a>次名不动地，<a id="a-5W"></a>次名琉璃妙华，<a id="a-5X"></a>次名琉璃金色，<a id="a-5Y"></a>次名金藏，<a id="a-5Z"></a>次名炎光，<a id="a-5a"></a>次名炎根，<a id="a-5b"></a>次名地种，<a id="a-5c"></a>次名月像，<a id="a-5d"></a>次名日音，<a id="a-5e"></a>次名解脱华，<a id="a-5f"></a>次名庄严光明，<a id="a-5g"></a>次名海觉神通，<a id="a-5h"></a>次名水光，<a id="a-5i"></a>次名大香，<a id="a-5j"></a>次名离尘垢，<a id="a-5k"></a>次名舍厌意，<a id="a-5l"></a>次名宝炎，<a id="a-5m"></a>次名妙顶，<a id="a-5n"></a>次名勇立，<a id="a-5o"></a>次名功德持慧，<a id="a-5p"></a>次名蔽日月光，<a id="a-5q"></a>次名日月琉璃光，<a id="a-5r"></a>次名无上琉璃光，<a id="a-5s"></a>次名最上首，<a id="a-5t"></a>次名菩提华，<a id="a-5u"></a>次名月明，<a id="a-5v"></a>次名日光，<a id="a-5w"></a>次名华色王，<a id="a-5x"></a>次名水月光，<a id="a-5y"></a>次名除痴冥，<a id="a-5z"></a>次名度盖行，<a id="a-60"></a>次名净信，<a id="a-61"></a>次名善宿，<a id="a-62"></a>次名威神，<a id="a-63"></a>次名法慧，<a id="a-64"></a>次名鸾音，<a id="a-65"></a>次名师子音，<a id="a-66"></a>次名龙音，<a id="a-67"></a>次名处世，<a id="a-68"></a>如此诸佛皆悉已过。</p>
  <p id="a69">“尔时，<a id="a-6A"></a>次有佛，<a id="a-6B"></a>名世自在王如来、<a id="a-6C"></a>应供、<a id="a-6D"></a>等正觉、<a id="a-6E"></a>明行足、<a id="a-6F"></a>善逝、<a id="a-6G"></a>世间解、<a id="a-6H"></a>无上士、<a id="a-6I"></a>调御丈夫、<a id="a-6J"></a>天人师、<a id="a-6K"></a>佛世尊。<a id="a-6L"></a>时有国王，<a id="a-6M"></a>闻佛说法，<a id="a-6N"></a>心怀悦豫，<a id="a-6O"></a>寻发无上正真道意。<a id="a-6P"></a>弃国捐王，<a id="a-6Q"></a>行作沙门，<a id="a-6R"></a>号曰法藏，<a id="a-6S"></a>高才勇哲，<a id="a-6T"></a>与世超异。<a id="a-6U"></a>诣世自在王如来所，<a id="a-6V"></a>稽首佛足，<a id="a-6W"></a>右绕三匝，<a id="a-6X"></a>长跪合掌，<a id="a-6Y"></a>以颂赞曰：</p>
  <p id="a6Z">“光颜巍巍，<a id="a-6a"></a> 威神无极，<a id="a-6b"></a> 如是炎明，<a id="a-6c"></a> 无与等者。</p>
  <p id="a6d">日月摩尼，<a id="a-6e"></a> 珠光焰耀，<a id="a-6f"></a> 皆悉隐蔽，<a id="a-6g"></a> 犹如聚墨。</p>
  <p id="a6h">如来容颜，<a id="a-6i"></a> 超世无伦，<a id="a-6j"></a> 正觉大音，<a id="a-6k"></a> 响流十方。</p>
  <p id="a6l">戒闻精进，<a id="a-6m"></a> 三昧智慧，<a id="a-6n"></a> 威德无侣，<a id="a-6o"></a> 殊胜希有。</p>
  <p id="a6p">深谛善念，<a id="a-6q"></a> 诸佛法海，<a id="a-6r"></a> 穷深尽奥，<a id="a-6s"></a> 究其涯底。</p>
  <p id="a6t">无明欲怒，<a id="a-6u"></a> 世尊永无，<a id="a-6v"></a> 人雄师子，<a id="a-6w"></a> 神德无量。</p>
  <p id="a6x">功勋广大，<a id="a-6y"></a> 智慧深妙，<a id="a-6z"></a> 光明威相，<a id="a-70"></a> 震动大千。</p>
  <p id="a71">愿我作佛，<a id="a-72"></a> 齐圣法王，<a id="a-73"></a> 过度生死，<a id="a-74"></a> 靡不解脱，</p>
  <p id="a75">布施调意，<a id="a-76"></a> 戒忍精进，<a id="a-77"></a> 如是三昧，<a id="a-78"></a> 智慧为上。</p>
  <p id="a79">吾誓得佛，<a id="a-7A"></a> 普行此愿，<a id="a-7B"></a> 一切恐惧，<a id="a-7C"></a> 为作大安。</p>
  <p id="a7D">假令有佛，<a id="a-7E"></a> 百千亿万，<a id="a-7F"></a> 无量大圣，<a id="a-7G"></a> 数如恒沙，</p>
  <p id="a7H">供养一切，<a id="a-7I"></a> 斯等诸佛，<a id="a-7J"></a> 不如求道，<a id="a-7K"></a> 坚正不却。</p>
  <p id="a7L">譬如恒沙，<a id="a-7M"></a> 诸佛世界，<a id="a-7N"></a> 复不可计，<a id="a-7O"></a> 无数刹土，</p>
  <p id="a7P">光明悉照，<a id="a-7Q"></a> 遍此诸国，<a id="a-7R"></a> 如是精进，<a id="a-7S"></a> 威神难量。</p>
  <p id="a7T">令我作佛，<a id="a-7U"></a> 国土第一，<a id="a-7V"></a> 其众奇妙，<a id="a-7W"></a> 道场超绝，</p>
  <p id="a7X">国如泥洹，<a id="a-7Y"></a> 而无等双，<a id="a-7Z"></a> 我当愍哀，<a id="a-7a"></a> 度脱一切。</p>
  <p id="a7b">十方来生，<a id="a-7c"></a> 心悦清净，<a id="a-7d"></a> 已至我国，<a id="a-7e"></a> 快乐安隐，</p>
  <p id="a7f">幸佛明信，<a id="a-7g"></a> 是我真证，<a id="a-7h"></a> 发愿于彼，<a id="a-7i"></a> 力精所欲。</p>
  <p id="a7j">十方世尊，<a id="a-7k"></a> 智慧无碍，<a id="a-7l"></a> 常令此尊，<a id="a-7m"></a> 知我心行。</p>
  <p id="a7n">假使身止，<a id="a-7o"></a> 诸苦毒中，<a id="a-7p"></a> 我行精进，<a id="a-7q"></a> 忍终不悔。<a id="a-7r"></a>”</p>
  <p id="a7s">佛告阿难：<a id="a-7t"></a>“法藏比丘说此颂已，<a id="a-7u"></a>而白佛言：<a id="a-7v"></a>‘唯然世尊，<a id="a-7w"></a>我发无上正觉之心，<a id="a-7x"></a>愿佛为我广宣经法。<a id="a-7y"></a>我当修行，<a id="a-7z"></a>摄取佛国清净庄严无量妙土。<a id="a-80"></a>令我于世，<a id="a-81"></a>速成正觉，<a id="a-82"></a>拔诸生死勤苦之本。<a id="a-83"></a>’”</p>
  <p id="a84">佛告阿难：<a id="a-85"></a>“时世自在王佛，<a id="a-86"></a>语法藏比丘：<a id="a-87"></a>‘如所修行，<a id="a-88"></a>庄严佛土，<a id="a-89"></a>汝自当知。<a id="a-8A"></a>’比丘白佛：<a id="a-8B"></a>‘斯义弘深，<a id="a-8C"></a>非我境界。<a id="a-8D"></a>唯愿世尊，<a id="a-8E"></a>广为敷演诸佛如来净土之行。<a id="a-8F"></a>我闻此已，<a id="a-8G"></a>当如说修行，<a id="a-8H"></a>成满所愿。<a id="a-8I"></a>’</p>
  <p id="a8J">“尔时，<a id="a-8K"></a>世自在王佛知其高明，<a id="a-8L"></a>志愿深广，<a id="a-8M"></a>即为法藏比丘而说经言：<a id="a-8N"></a>‘譬如大海，<a id="a-8O"></a>一人斗量经历劫数，<a id="a-8P"></a>尚可穷底，<a id="a-8Q"></a>得其妙宝；<a id="a-8R"></a>人有至心精进求道不止，<a id="a-8S"></a>会当克果，<a id="a-8T"></a>何愿不得？<a id="a-8U"></a>’于是世自在王佛，<a id="a-8V"></a>即为广说二百一十亿诸佛刹土。<a id="a-8W"></a>天人之善恶，<a id="a-8X"></a>国土之粗妙，<a id="a-8Y"></a>应其心愿，<a id="a-8Z"></a>悉现与之。<a id="a-8a"></a>时彼比丘，<a id="a-8b"></a>闻佛所说严净国土皆悉睹见，<a id="a-8c"></a>起发无上殊胜之愿。<a id="a-8d"></a>其心寂静，<a id="a-8e"></a>志无所著，<a id="a-8f"></a>一切世间无能及者，<a id="a-8g"></a>具足五劫，<a id="a-8h"></a>思惟摄取庄严佛国清净之行。<a id="a-8i"></a>”</p>
  <p id="a8j">阿难白佛：<a id="a-8k"></a>“彼佛国土，<a id="a-8l"></a>寿量几何？<a id="a-8m"></a>”</p>
  <p id="a8n">佛言：<a id="a-8o"></a>“其佛寿命四十二劫。<a id="a-8p"></a>时法藏比丘，<a id="a-8q"></a>摄取二百一十亿诸佛妙土清净之行，<a id="a-8r"></a>如是修已，<a id="a-8s"></a>诣彼佛所，<a id="a-8t"></a>稽首礼足，<a id="a-8u"></a>绕佛三匝，<a id="a-8v"></a>合掌而住，<a id="a-8w"></a>白佛言：<a id="a-8x"></a>‘世尊，<a id="a-8y"></a>我已摄取庄严佛土清净之行。<a id="a-8z"></a>’佛告比丘：<a id="a-90"></a>‘汝今可说，<a id="a-91"></a>宜知是时，<a id="a-92"></a>发起悦可一切大众。<a id="a-93"></a>菩萨闻已，<a id="a-94"></a>修行此法，<a id="a-95"></a>缘致满足无量大愿。<a id="a-96"></a>’</p>
  <p id="a97">“比丘白佛：<a id="a-98"></a>‘唯垂听察，<a id="a-99"></a>如我所愿，<a id="a-9A"></a>当具说之。</p>
  <p id="a9B">“‘设我得佛，<a id="a-9C"></a>国有地狱、<a id="a-9D"></a>饿鬼、<a id="a-9E"></a>畜生者，<a id="a-9F"></a>不取正觉。</p>
  <p id="a9G">“‘设我得佛，<a id="a-9H"></a>国中天人，<a id="a-9I"></a>寿终之后，<a id="a-9J"></a>复更三恶道者，<a id="a-9K"></a>不取正觉。</p>
  <p id="a9L">“‘设我得佛，<a id="a-9M"></a>国中天人，<a id="a-9N"></a>不悉真金色者，<a id="a-9O"></a>不取正觉。</p>
  <p id="a9P">“‘设我得佛，<a id="a-9Q"></a>国中天人，<a id="a-9R"></a>形色不同，<a id="a-9S"></a>有好丑者，<a id="a-9T"></a>不取正觉。</p>
  <p id="a9U">“‘设我得佛，<a id="a-9V"></a>国中天人，<a id="a-9W"></a>不识宿命，<a id="a-9X"></a>下至知百千亿那由他诸劫事者，<a id="a-9Y"></a>不取正觉。</p>
  <p id="a9Z">“‘设我得佛，<a id="a-9a"></a>国中天人，<a id="a-9b"></a>不得天眼，<a id="a-9c"></a>下至见百千亿那由他诸佛国者，<a id="a-9d"></a>不取正觉。</p>
  <p id="a9e">“‘设我得佛，<a id="a-9f"></a>国中天人，<a id="a-9g"></a>不得天耳，<a id="a-9h"></a>下至闻百千亿那由他诸佛所说，<a id="a-9i"></a>不悉受持者，<a id="a-9j"></a>不取正觉。</p>
  <p id="a9k">“‘设我得佛，<a id="a-9l"></a>国中天人，<a id="a-9m"></a>不得见他心智，<a id="a-9n"></a>下至知百千亿那由他诸佛国中众生心念者，<a id="a-9o"></a>不取正觉。</p>
  <p id="a9p">“‘设我得佛，<a id="a-9q"></a>国中天人，<a id="a-9r"></a>不得神足，<a id="a-9s"></a>于一念顷，<a id="a-9t"></a>下至不能超过百千亿那由他诸佛国者，<a id="a-9u"></a>不取正觉。</p>
  <p id="a9v">“‘设我得佛，<a id="a-9w"></a>国中天人，<a id="a-9x"></a>若起想念贪计身者，<a id="a-9y"></a>不取正觉。</p>
  <p id="a9z">“‘设我得佛，<a id="a-A0"></a>国中天人，<a id="a-A1"></a>不住定聚必至灭度者，<a id="a-A2"></a>不取正觉。</p>
  <p id="aA3">“‘设我得佛，<a id="a-A4"></a>光明有限量，<a id="a-A5"></a>下至不照百千亿那由他诸佛国者，<a id="a-A6"></a>不取正觉。</p>
  <p id="aA7">“‘设我得佛，<a id="a-A8"></a>寿命有限量，<a id="a-A9"></a>下至百千亿那由他劫者，<a id="a-AA"></a>不取正觉。</p>
  <p id="aAB">“‘设我得佛，<a id="a-AC"></a>国中声闻有能计量，<a id="a-AD"></a>乃至三千大千世界众生悉成缘觉，<a id="a-AE"></a>于百千劫悉共计校知其数者，<a id="a-AF"></a>不取正觉。</p>
  <p id="aAG">“‘设我得佛，<a id="a-AH"></a>国中天人，<a id="a-AI"></a>寿命无能限量。<a id="a-AJ"></a>除其本愿，<a id="a-AK"></a>修短自在。<a id="a-AL"></a>若不尔者，<a id="a-AM"></a>不取正觉。</p>
  <p id="aAN">“‘设我得佛，<a id="a-AO"></a>国中天人，<a id="a-AP"></a>乃至闻有不善名者，<a id="a-AQ"></a>不取正觉。</p>
  <p id="aAR">“‘设我得佛，<a id="a-AS"></a>十方世界无量诸佛，<a id="a-AT"></a>不悉咨嗟称我名者，<a id="a-AU"></a>不取正觉。</p>
  <p id="aAV">“‘设我得佛，<a id="a-AW"></a>十方众生，<a id="a-AX"></a>至心信乐欲生我国，<a id="a-AY"></a>乃至十念；<a id="a-AZ"></a>若不生者，<a id="a-Aa"></a>不取正觉。<a id="a-Ab"></a>唯除五逆，<a id="a-Ac"></a>诽谤正法。</p>
  <p id="aAd">“‘设我得佛，<a id="a-Ae"></a>十方众生，<a id="a-Af"></a>发菩提心，<a id="a-Ag"></a>修诸功德，<a id="a-Ah"></a>至心发愿欲生我国；<a id="a-Ai"></a>临寿终时，<a id="a-Aj"></a>假令不与大众围绕现其人前者，<a id="a-Ak"></a>不取正觉。</p>
  <p id="aAl">“‘设我得佛，<a id="a-Am"></a>十方众生，<a id="a-An"></a>闻我名号，<a id="a-Ao"></a>系念我国，<a id="a-Ap"></a>植众德本，<a id="a-Aq"></a>至心回向欲生我国，<a id="a-Ar"></a>不果遂者，<a id="a-As"></a>不取正觉。</p>
  <p id="aAt">“‘设我得佛，<a id="a-Au"></a>国中天人，<a id="a-Av"></a>不悉成满三十二大人相者，<a id="a-Aw"></a>不取正觉。</p>
  <p id="aAx">“‘设我得佛，<a id="a-Ay"></a>他方佛土诸菩萨众来生我国，<a id="a-Az"></a>究竟必至一生补处。<a id="a-B0"></a>除其本愿自在所化，<a id="a-B1"></a>为众生故被弘誓铠，<a id="a-B2"></a>积累德本度脱一切，<a id="a-B3"></a>游诸佛国修菩萨行，<a id="a-B4"></a>供养十方诸佛如来，<a id="a-B5"></a>开化恒沙无量众生，<a id="a-B6"></a>使立无上正真之道，<a id="a-B7"></a>超出常伦诸地之行，<a id="a-B8"></a>现前修习普贤之德。<a id="a-B9"></a>若不尔者，<a id="a-BA"></a>不取正觉。</p>
  <p id="aBB">“‘设我得佛，<a id="a-BC"></a>国中菩萨，<a id="a-BD"></a>承佛神力供养诸佛，<a id="a-BE"></a>一食之顷，<a id="a-BF"></a>不能遍至无数无量亿那由他诸佛国者，<a id="a-BG"></a>不取正觉。</p>
  <p id="aBH">“‘设我得佛，<a id="a-BI"></a>国中菩萨，<a id="a-BJ"></a>在诸佛前现其德本，<a id="a-BK"></a>诸所求欲供养之具，<a id="a-BL"></a>若不如意者，<a id="a-BM"></a>不取正觉。</p>
  <p id="aBN">“‘设我得佛，<a id="a-BO"></a>国中菩萨，<a id="a-BP"></a>不能演说一切智者，<a id="a-BQ"></a>不取正觉。</p>
  <p id="aBR">“‘设我得佛，<a id="a-BS"></a>国中菩萨，<a id="a-BT"></a>不得金刚那罗延身者，<a id="a-BU"></a>不取正觉。</p>
  <p id="aBV">“‘设我得佛，<a id="a-BW"></a>国中天人，<a id="a-BX"></a>一切万物严净光丽，<a id="a-BY"></a>形色殊特，<a id="a-BZ"></a>穷微极妙，<a id="a-Ba"></a>无能称量。<a id="a-Bb"></a>其诸众生，<a id="a-Bc"></a>乃至逮得天眼，<a id="a-Bd"></a>有能明了辩其名数者，<a id="a-Be"></a>不取正觉。</p>
  <p id="aBf">“‘设我得佛，<a id="a-Bg"></a>国中菩萨，<a id="a-Bh"></a>乃至少功德者，<a id="a-Bi"></a>不能知见其道场树无量光色高四百万里者，<a id="a-Bj"></a>不取正觉。</p>
  <p id="aBk">“‘设我得佛，<a id="a-Bl"></a>国中菩萨，<a id="a-Bm"></a>若受读经法，<a id="a-Bn"></a>讽诵持说，<a id="a-Bo"></a>而不得辩才智慧者，<a id="a-Bp"></a>不取正觉。</p>
  <p id="aBq">“‘设我得佛，<a id="a-Br"></a>国中菩萨，<a id="a-Bs"></a>智慧辩才，<a id="a-Bt"></a>若可限量者，<a id="a-Bu"></a>不取正觉。</p>
  <p id="aBv">“‘设我得佛，<a id="a-Bw"></a>国土清净，<a id="a-Bx"></a>皆悉照见十方一切无量无数不可思议诸佛世界，<a id="a-By"></a>犹如明镜睹其面像。<a id="a-Bz"></a>若不尔者，<a id="a-C0"></a>不取正觉。</p>
  <p id="aC1">“‘设我得佛，<a id="a-C2"></a>自地以上至于虚空，<a id="a-C3"></a>宫殿、<a id="a-C4"></a>楼观、<a id="a-C5"></a>池流、<a id="a-C6"></a>华树，<a id="a-C7"></a>国土所有一切万物，<a id="a-C8"></a>皆以无量杂宝、<a id="a-C9"></a>百千种香而共合成，<a id="a-CA"></a>严饰奇妙超诸天人，<a id="a-CB"></a>其香普熏十方世界，<a id="a-CC"></a>菩萨闻者皆修佛行。<a id="a-CD"></a>若不如是，<a id="a-CE"></a>不取正觉。</p>
  <p id="aCF">“‘设我得佛，<a id="a-CG"></a>十方无量不可思议诸佛世界众生之类，<a id="a-CH"></a>蒙我光明触其身者，<a id="a-CI"></a>身心柔软超过天人。<a id="a-CJ"></a>若不尔者，<a id="a-CK"></a>不取正觉。</p>
  <p id="aCL">“‘设我得佛，<a id="a-CM"></a>十方无量不可思议诸佛世界众生之类，<a id="a-CN"></a>闻我名字，<a id="a-CO"></a>不得菩萨无生法忍、<a id="a-CP"></a>诸深总持者，<a id="a-CQ"></a>不取正觉。</p>
  <p id="aCR">“‘设我得佛，<a id="a-CS"></a>十方无量不可思议诸佛世界，<a id="a-CT"></a>其有女人闻我名字，<a id="a-CU"></a>欢喜信乐，<a id="a-CV"></a>发菩提心，<a id="a-CW"></a>厌恶女身，<a id="a-CX"></a>寿终之后复为女像者，<a id="a-CY"></a>不取正觉。</p>
  <p id="aCZ">“‘设我得佛，<a id="a-Ca"></a>十方无量不可思议诸佛世界诸菩萨众，<a id="a-Cb"></a>闻我名字，<a id="a-Cc"></a>寿终之后，<a id="a-Cd"></a>常修梵行至成佛道。<a id="a-Ce"></a>若不尔者，<a id="a-Cf"></a>不取正觉。</p>
  <p id="aCg">“‘设我得佛，<a id="a-Ch"></a>十方无量不可思议诸佛世界诸天人民，<a id="a-Ci"></a>闻我名字，<a id="a-Cj"></a>五体投地，<a id="a-Ck"></a>稽首作礼，<a id="a-Cl"></a>欢喜信乐，<a id="a-Cm"></a>修菩萨行，<a id="a-Cn"></a>诸天世人莫不致敬。<a id="a-Co"></a>若不尔者，<a id="a-Cp"></a>不取正觉。</p>
  <p id="aCq">“‘设我得佛，<a id="a-Cr"></a>国中天人，<a id="a-Cs"></a>欲得衣服，<a id="a-Ct"></a>随念即至，<a id="a-Cu"></a>如佛所赞应法妙服自然在身，<a id="a-Cv"></a>有求裁缝捣染浣濯者，<a id="a-Cw"></a>不取正觉。</p>
  <p id="aCx">“‘设我得佛，<a id="a-Cy"></a>国中天人，<a id="a-Cz"></a>所受快乐，<a id="a-D0"></a>不如漏尽比丘者，<a id="a-D1"></a>不取正觉。</p>
  <p id="aD2">“‘设我得佛，<a id="a-D3"></a>国中菩萨，<a id="a-D4"></a>随意欲见十方无量严净佛土，<a id="a-D5"></a>应时如愿，<a id="a-D6"></a>于宝树中皆悉照见，<a id="a-D7"></a>犹如明镜睹见其面像。<a id="a-D8"></a>若不尔者，<a id="a-D9"></a>不取正觉。</p>
  <p id="aDA">“‘设我得佛，<a id="a-DB"></a>他方国土诸菩萨众，<a id="a-DC"></a>闻我名字，<a id="a-DD"></a>至于得佛，<a id="a-DE"></a>诸根缺陋不具足者，<a id="a-DF"></a>不取正觉。</p>
  <p id="aDG">“‘设我得佛，<a id="a-DH"></a>他方国土诸菩萨众，<a id="a-DI"></a>闻我名字，<a id="a-DJ"></a>皆悉逮得清净解脱三昧。<a id="a-DK"></a>住是三昧，<a id="a-DL"></a>一发意顷，<a id="a-DM"></a>供养无量不可思议诸佛世尊而不失定意。<a id="a-DN"></a>若不尔者，<a id="a-DO"></a>不取正觉。</p>
  <p id="aDP">“‘设我得佛，<a id="a-DQ"></a>他方国土诸菩萨众，<a id="a-DR"></a>闻我名字，<a id="a-DS"></a>寿终之后生尊贵家。<a id="a-DT"></a>若不尔者，<a id="a-DU"></a>不取正觉。</p>
  <p id="aDV">“‘设我得佛，<a id="a-DW"></a>他方国土诸菩萨众，<a id="a-DX"></a>闻我名字，<a id="a-DY"></a>欢喜踊跃，<a id="a-DZ"></a>修菩萨行，<a id="a-Da"></a>具足德本。<a id="a-Db"></a>若不尔者，<a id="a-Dc"></a>不取正觉。</p>
  <p id="aDd">“‘设我得佛，<a id="a-De"></a>他方国土诸菩萨众，<a id="a-Df"></a>闻我名字，<a id="a-Dg"></a>皆悉逮得普等三昧。<a id="a-Dh"></a>住是三昧，<a id="a-Di"></a>至于成佛，<a id="a-Dj"></a>常见无量不可思议一切诸佛。<a id="a-Dk"></a>若不尔者，<a id="a-Dl"></a>不取正觉。</p>
  <p id="aDm">“‘设我得佛，<a id="a-Dn"></a>国中菩萨，<a id="a-Do"></a>随其志愿所欲闻法，<a id="a-Dp"></a>自然得闻。<a id="a-Dq"></a>若不尔者，<a id="a-Dr"></a>不取正觉。</p>
  <p id="aDs">“‘设我得佛，<a id="a-Dt"></a>他方国土诸菩萨众，<a id="a-Du"></a>闻我名字，<a id="a-Dv"></a>不即得至不退转者，<a id="a-Dw"></a>不取正觉。</p>
  <p id="aDx">“‘设我得佛，<a id="a-Dy"></a>他方国土诸菩萨众，<a id="a-Dz"></a>闻我名字，<a id="a-E0"></a>不即得至第一忍、<a id="a-E1"></a>第二第三法忍，<a id="a-E2"></a>于诸佛法不能即得不退转者，<a id="a-E3"></a>不取正觉。<a id="a-E4"></a>’”</p>
  <p id="aE5">佛告阿难：<a id="a-E6"></a>“尔时，<a id="a-E7"></a>法藏比丘说此愿已，<a id="a-E8"></a>以偈颂曰：</p>
  <p id="aE9">“‘我建超世愿，<a id="a-EA"></a> 必至无上道，</p>
  <p id="aEB">斯愿不满足，<a id="a-EC"></a> 誓不成等觉。</p>
  <p id="aED">我于无量劫，<a id="a-EE"></a> 不为大施主，</p>
  <p id="aEF">普济诸贫苦，<a id="a-EG"></a> 誓不成等觉。</p>
  <p id="aEH">我至成佛道，<a id="a-EI"></a> 名声超十方，</p>
  <p id="aEJ">究竟靡不闻，<a id="a-EK"></a> 誓不成等觉。</p>
  <p id="aEL">离欲深正念，<a id="a-EM"></a> 净慧修梵行，</p>
  <p id="aEN">志求无上尊，<a id="a-EO"></a> 为诸天人师。</p>
  <p id="aEP">神力演大光，<a id="a-EQ"></a> 普照无际土，</p>
  <p id="aER">消除三垢冥，<a id="a-ES"></a> 明济众厄难。</p>
  <p id="aET">开彼智慧眼，<a id="a-EU"></a> 灭此昏盲暗，</p>
  <p id="aEV">闭塞诸恶道，<a id="a-EW"></a> 通达善趣门。</p>
  <p id="aEX">功祚成满足，<a id="a-EY"></a> 威曜朗十方，</p>
  <p id="aEZ">日月戢重晖，<a id="a-Ea"></a> 天光隐不现。</p>
  <p id="aEb">为众开法藏，<a id="a-Ec"></a> 广施功德宝，</p>
  <p id="aEd">常于大众中，<a id="a-Ee"></a> 说法师子吼。</p>
  <p id="aEf">供养一切佛，<a id="a-Eg"></a> 具足众德本，</p>
  <p id="aEh">愿慧悉成满，<a id="a-Ei"></a> 得为三界雄。</p>
  <p id="aEj">如佛无碍智，<a id="a-Ek"></a> 通达靡不照，</p>
  <p id="aEl">愿我功德力，<a id="a-Em"></a> 等此最胜尊。</p>
  <p id="aEn">斯愿若克果，<a id="a-Eo"></a> 大千应感动，</p>
  <p id="aEp">虚空诸天神，<a id="a-Eq"></a> 当雨珍妙华。<a id="a-Er"></a>’”</p>
  <p id="aEs">佛语阿难：<a id="a-Et"></a>“法藏比丘说此颂已，<a id="a-Eu"></a>应时普地六种震动，<a id="a-Ev"></a>天雨妙华以散其上，<a id="a-Ew"></a>自然音乐空中赞言：<a id="a-Ex"></a>‘决定必成无上正觉。<a id="a-Ey"></a>’于是法藏比丘，<a id="a-Ez"></a>具足修满如是大愿，<a id="a-F0"></a>诚谛不虚，<a id="a-F1"></a>超出世间，<a id="a-F2"></a>深乐寂灭。</p>
  <p id="aF3">“阿难，<a id="a-F4"></a>法藏比丘于其佛所，<a id="a-F5"></a>诸天、<a id="a-F6"></a>魔、<a id="a-F7"></a>梵、<a id="a-F8"></a>龙神八部大众之中，<a id="a-F9"></a>发斯弘誓，<a id="a-FA"></a>建此愿已，<a id="a-FB"></a>一向专志庄严妙土。<a id="a-FC"></a>所修佛国开廓广大，<a id="a-FD"></a>超胜独妙，<a id="a-FE"></a>建立常然，<a id="a-FF"></a>无衰无变。<a id="a-FG"></a>于不可思议兆载永劫，<a id="a-FH"></a>积植菩萨无量德行。<a id="a-FI"></a>不生欲觉、<a id="a-FJ"></a>瞋觉、<a id="a-FK"></a>害觉，<a id="a-FL"></a>不起欲想、<a id="a-FM"></a>瞋想、<a id="a-FN"></a>害想，<a id="a-FO"></a>不著色、<a id="a-FP"></a>声、<a id="a-FQ"></a>香、<a id="a-FR"></a>味、<a id="a-FS"></a>触、<a id="a-FT"></a>法。<a id="a-FU"></a>忍力成就，<a id="a-FV"></a>不计众苦。<a id="a-FW"></a>少欲知足，<a id="a-FX"></a>无染恚痴。<a id="a-FY"></a>三昧常寂，<a id="a-FZ"></a>智慧无碍。<a id="a-Fa"></a>无有虚伪谄曲之心，<a id="a-Fb"></a>和颜爱语，<a id="a-Fc"></a>先意承问。<a id="a-Fd"></a>勇猛精进，<a id="a-Fe"></a>志愿无倦，<a id="a-Ff"></a>专求清白之法，<a id="a-Fg"></a>以惠利群生。<a id="a-Fh"></a>恭敬三宝，<a id="a-Fi"></a>奉事师长。<a id="a-Fj"></a>以大庄严具足众行，<a id="a-Fk"></a>令诸众生功德成就。<a id="a-Fl"></a>住空、<a id="a-Fm"></a>无相、<a id="a-Fn"></a>无愿之法，<a id="a-Fo"></a>无作无起，<a id="a-Fp"></a>观法如化。<a id="a-Fq"></a>远离粗言、<a id="a-Fr"></a>自害害彼、<a id="a-Fs"></a>彼此俱害，<a id="a-Ft"></a>修习善语，<a id="a-Fu"></a>自利利人，<a id="a-Fv"></a>人我兼利。<a id="a-Fw"></a>弃国捐王，<a id="a-Fx"></a>绝去财色。<a id="a-Fy"></a>自行六波罗蜜，<a id="a-Fz"></a>教人令行。<a id="a-G0"></a>无央数劫积功累德。<a id="a-G1"></a>随其生处，<a id="a-G2"></a>在意所欲，<a id="a-G3"></a>无量宝藏自然发应。<a id="a-G4"></a>教化安立无数众生，<a id="a-G5"></a>住于无上正真之道。<a id="a-G6"></a>或为长者、<a id="a-G7"></a>居士、<a id="a-G8"></a>豪姓、<a id="a-G9"></a>尊贵，<a id="a-GA"></a>或为刹利、<a id="a-GB"></a>国君、<a id="a-GC"></a>转轮圣帝，<a id="a-GD"></a>或为六欲天主乃至梵王，<a id="a-GE"></a>常以四事供养恭敬一切诸佛，<a id="a-GF"></a>如是功德不可称说。<a id="a-GG"></a>口气香洁如优钵罗华，<a id="a-GH"></a>身诸毛孔出旃檀香，<a id="a-GI"></a>其香普熏无量世界。<a id="a-GJ"></a>容色端正，<a id="a-GK"></a>相好殊妙。<a id="a-GL"></a>其手常出无尽之宝。<a id="a-GM"></a>衣服、<a id="a-GN"></a>饮食、<a id="a-GO"></a>珍妙华香，<a id="a-GP"></a>缯盖幢幡庄严之具，<a id="a-GQ"></a>如是等事超诸天人，<a id="a-GR"></a>于一切法而得自在。<a id="a-GS"></a>”</p>
  <p id="aGT">阿难白佛：<a id="a-GU"></a>“法藏菩萨，<a id="a-GV"></a>为已成佛而取灭度？<a id="a-GW"></a>为未成佛？<a id="a-GX"></a>为今现在？<a id="a-GY"></a>”</p>
  <p id="aGZ">佛告阿难：<a id="a-Ga"></a>“法藏菩萨，<a id="a-Gb"></a>今已成佛，<a id="a-Gc"></a>现在西方，<a id="a-Gd"></a>去此十万亿刹。<a id="a-Ge"></a>其佛世界，<a id="a-Gf"></a>名曰安乐。<a id="a-Gg"></a>”</p>
  <p id="aGh">阿难又问：<a id="a-Gi"></a>“其佛成道已来，<a id="a-Gj"></a>为经几时？<a id="a-Gk"></a>”</p>
  <p id="aGl">佛言：<a id="a-Gm"></a>“成佛已来，<a id="a-Gn"></a>凡历十劫。<a id="a-Go"></a>其佛国土，<a id="a-Gp"></a>自然七宝，<a id="a-Gq"></a>金、<a id="a-Gr"></a>银、<a id="a-Gs"></a>琉璃、<a id="a-Gt"></a>珊瑚、<a id="a-Gu"></a>琥珀、<a id="a-Gv"></a>砗磲、<a id="a-Gw"></a>码碯合成为地，<a id="a-Gx"></a>恢廓旷荡不可限极，<a id="a-Gy"></a>悉相杂厕转相间入，<a id="a-Gz"></a>光赫煜烁微妙奇丽，<a id="a-H0"></a>清净庄严超踰十方一切世界，<a id="a-H1"></a>众宝中精，<a id="a-H2"></a>其宝犹如第六天宝。<a id="a-H3"></a>又其国土，<a id="a-H4"></a>无须弥山及金刚围一切诸山，<a id="a-H5"></a>亦无大海小海、<a id="a-H6"></a>溪渠井谷，<a id="a-H7"></a>佛神力故欲见则见；<a id="a-H8"></a>亦无地狱、<a id="a-H9"></a>饿鬼、<a id="a-HA"></a>畜生诸难之趣；<a id="a-HB"></a>亦无四时春秋冬夏，<a id="a-HC"></a>不寒不热，<a id="a-HD"></a>常和调适。<a id="a-HE"></a>”</p>
  <p id="aHF">尔时，<a id="a-HG"></a>阿难白佛言：<a id="a-HH"></a>“世尊，<a id="a-HI"></a>若彼国土无须弥山，<a id="a-HJ"></a>其四天王及忉利天，<a id="a-HK"></a>依何而住？<a id="a-HL"></a>”</p>
  <p id="aHM">佛语阿难：<a id="a-HN"></a>“第三炎天，<a id="a-HO"></a>乃至色究竟天，<a id="a-HP"></a>皆依何住？<a id="a-HQ"></a>”</p>
  <p id="aHR">阿难白佛：<a id="a-HS"></a>“行业果报，<a id="a-HT"></a>不可思议。<a id="a-HU"></a>”</p>
  <p id="aHV">佛语阿难：<a id="a-HW"></a>“行业果报不可思议，<a id="a-HX"></a>诸佛世界亦不可思议。<a id="a-HY"></a>其诸众生功德善力，<a id="a-HZ"></a>住行业之地，<a id="a-Ha"></a>故能尔耳！<a id="a-Hb"></a>”</p>
  <p id="aHc">阿难白佛：<a id="a-Hd"></a>“我不疑此法，<a id="a-He"></a>但为将来众生，<a id="a-Hf"></a>欲除其疑惑，<a id="a-Hg"></a>故问斯义。<a id="a-Hh"></a>”</p>
  <p id="aHi">佛告阿难：<a id="a-Hj"></a>“无量寿佛，<a id="a-Hk"></a>威神光明最尊第一，<a id="a-Hl"></a>诸佛光明所不能及。<a id="a-Hm"></a>或照百佛世界，<a id="a-Hn"></a>或千佛世界。<a id="a-Ho"></a>取要言之，<a id="a-Hp"></a>乃照东方恒沙佛刹，<a id="a-Hq"></a>南西北方、<a id="a-Hr"></a>四维、<a id="a-Hs"></a>上、<a id="a-Ht"></a>下亦复如是。<a id="a-Hu"></a>或有佛光照于七尺，<a id="a-Hv"></a>或一由旬、<a id="a-Hw"></a>二三四五由旬，<a id="a-Hx"></a>如是转倍乃至照一佛刹。<a id="a-Hy"></a>是故无量寿佛，<a id="a-Hz"></a>号无量光佛、<a id="a-I0"></a>无边光佛、<a id="a-I1"></a>无碍光佛、<a id="a-I2"></a>无对光佛、<a id="a-I3"></a>炎王光佛、<a id="a-I4"></a>清净光佛、<a id="a-I5"></a>欢喜光佛、<a id="a-I6"></a>智慧光佛、<a id="a-I7"></a>不断光佛、<a id="a-I8"></a>难思光佛、<a id="a-I9"></a>无称光佛、<a id="a-IA"></a>超日月光佛。<a id="a-IB"></a>其有众生遇斯光者，<a id="a-IC"></a>三垢消灭，<a id="a-ID"></a>身意柔软，<a id="a-IE"></a>欢喜踊跃，<a id="a-IF"></a>善心生焉。<a id="a-IG"></a>若在三塗极苦之处，<a id="a-IH"></a>见此光明，<a id="a-II"></a>皆得休息无复苦恼，<a id="a-IJ"></a>寿终之后皆蒙解脱。</p>
  <p id="aIK">“无量寿佛光明显赫，<a id="a-IL"></a>照曜十方诸佛国土，<a id="a-IM"></a>莫不闻焉。<a id="a-IN"></a>不但我今称其光明，<a id="a-IO"></a>一切诸佛、<a id="a-IP"></a>声闻、<a id="a-IQ"></a>缘觉、<a id="a-IR"></a>诸菩萨众，<a id="a-IS"></a>咸共叹誉亦复如是。<a id="a-IT"></a>若有众生，<a id="a-IU"></a>闻其光明威神功德，<a id="a-IV"></a>日夜称说至心不断，<a id="a-IW"></a>随意所愿得生其国；<a id="a-IX"></a>为诸菩萨、<a id="a-IY"></a>声闻之众，<a id="a-IZ"></a>所共叹誉，<a id="a-Ia"></a>称其功德；<a id="a-Ib"></a>至其然后得佛道时，<a id="a-Ic"></a>普为十方诸佛菩萨，<a id="a-Id"></a>叹其光明，<a id="a-Ie"></a>亦如今也。<a id="a-If"></a>”</p>
  <p id="aIg">佛言：<a id="a-Ih"></a>“我说无量寿佛，<a id="a-Ii"></a>光明威神，<a id="a-Ij"></a>巍巍殊妙，<a id="a-Ik"></a>昼夜一劫尚未能尽！<a id="a-Il"></a>”</p>
  <p id="aIm">佛语阿难：<a id="a-In"></a>“又无量寿佛，<a id="a-Io"></a>寿命长久不可称计，<a id="a-Ip"></a>汝宁知乎？<a id="a-Iq"></a>假使十方世界无量众生皆得人身，<a id="a-Ir"></a>悉令成就声闻、<a id="a-Is"></a>缘觉，<a id="a-It"></a>都共集会，<a id="a-Iu"></a>禅思一心，<a id="a-Iv"></a>竭其智力，<a id="a-Iw"></a>于百千万劫悉共推算，<a id="a-Ix"></a>计其寿命长远之数，<a id="a-Iy"></a>不能穷尽知其限极。<a id="a-Iz"></a>声闻、<a id="a-J0"></a>菩萨、<a id="a-J1"></a>天人之众，<a id="a-J2"></a>寿命长短亦复如是，<a id="a-J3"></a>非算数譬喻所能知也。<a id="a-J4"></a>又声闻、<a id="a-J5"></a>菩萨，<a id="a-J6"></a>其数难量不可称说，<a id="a-J7"></a>神智洞达，<a id="a-J8"></a>威力自在，<a id="a-J9"></a>能于掌中持一切世界。<a id="a-JA"></a>”</p>
  <p id="aJB">佛语阿难：<a id="a-JC"></a>“彼佛初会，<a id="a-JD"></a>声闻众数不可称计，<a id="a-JE"></a>菩萨亦然。<a id="a-JF"></a>如大目揵连，<a id="a-JG"></a>百千万亿无量无数，<a id="a-JH"></a>于阿僧祇那由他劫，<a id="a-JI"></a>乃至灭度，<a id="a-JJ"></a>悉共计校，<a id="a-JK"></a>不能究了多少之数。<a id="a-JL"></a>譬如大海深广无量，<a id="a-JM"></a>假使有人，<a id="a-JN"></a>析其一毛以为百分，<a id="a-JO"></a>以一分毛沾取一渧。<a id="a-JP"></a>于意云何？<a id="a-JQ"></a>其所渧者，<a id="a-JR"></a>于彼大海，<a id="a-JS"></a>何所为多？<a id="a-JT"></a>”</p>
  <p id="aJU">阿难白佛：<a id="a-JV"></a>“彼所渧水，<a id="a-JW"></a>比于大海多少之量，<a id="a-JX"></a>非巧历算数、<a id="a-JY"></a>言辞譬类所能知也。<a id="a-JZ"></a>”</p>
  <p id="aJa">佛语阿难：<a id="a-Jb"></a>“如目连等，<a id="a-Jc"></a>于百千万亿那由他劫，<a id="a-Jd"></a>计彼初会声闻、<a id="a-Je"></a>菩萨，<a id="a-Jf"></a>所知数者犹如一渧，<a id="a-Jg"></a>其所不知如大海水。<a id="a-Jh"></a>又其国土，<a id="a-Ji"></a>七宝诸树周满世界，<a id="a-Jj"></a>金树、<a id="a-Jk"></a>银树、<a id="a-Jl"></a>琉璃树、<a id="a-Jm"></a>玻瓈树、<a id="a-Jn"></a>珊瑚树、<a id="a-Jo"></a>码碯树、<a id="a-Jp"></a>砗磲之树，<a id="a-Jq"></a>或有二宝、<a id="a-Jr"></a>三宝，<a id="a-Js"></a>乃至七宝转共合成。<a id="a-Jt"></a>或有金树，<a id="a-Ju"></a>银叶华果。<a id="a-Jv"></a>或有银树，<a id="a-Jw"></a>金叶华果。<a id="a-Jx"></a>或琉璃树，<a id="a-Jy"></a>玻瓈为叶，<a id="a-Jz"></a>华果亦然。<a id="a-K0"></a>或水精树，<a id="a-K1"></a>琉璃为叶，<a id="a-K2"></a>华果亦然。<a id="a-K3"></a>或珊瑚树，<a id="a-K4"></a>码碯为叶，<a id="a-K5"></a>华果亦然。<a id="a-K6"></a>或码碯树，<a id="a-K7"></a>琉璃为叶，<a id="a-K8"></a>华果亦然。<a id="a-K9"></a>或砗磲树，<a id="a-KA"></a>众宝为叶，<a id="a-KB"></a>华果亦然。<a id="a-KC"></a>或有宝树，<a id="a-KD"></a>紫金为本，<a id="a-KE"></a>白银为茎，<a id="a-KF"></a>琉璃为枝，<a id="a-KG"></a>水精为条，<a id="a-KH"></a>珊瑚为叶，<a id="a-KI"></a>码碯为华，<a id="a-KJ"></a>砗磲为实。<a id="a-KK"></a>或有宝树，<a id="a-KL"></a>白银为本，<a id="a-KM"></a>琉璃为茎，<a id="a-KN"></a>水精为枝，<a id="a-KO"></a>珊瑚为条，<a id="a-KP"></a>码碯为叶，<a id="a-KQ"></a>砗磲为华，<a id="a-KR"></a>紫金为实。<a id="a-KS"></a>或有宝树，<a id="a-KT"></a>琉璃为本，<a id="a-KU"></a>水精为茎，<a id="a-KV"></a>珊瑚为枝，<a id="a-KW"></a>码碯为条，<a id="a-KX"></a>砗磲为叶，<a id="a-KY"></a>紫金为华，<a id="a-KZ"></a>白银为实。<a id="a-Ka"></a>或有宝树，<a id="a-Kb"></a>水精为本，<a id="a-Kc"></a>珊瑚为茎，<a id="a-Kd"></a>码碯为枝，<a id="a-Ke"></a>砗磲为条，<a id="a-Kf"></a>紫金为叶，<a id="a-Kg"></a>白银为华，<a id="a-Kh"></a>琉璃为实。<a id="a-Ki"></a>或有宝树，<a id="a-Kj"></a>珊瑚为本，<a id="a-Kk"></a>码碯为茎，<a id="a-Kl"></a>砗磲为枝，<a id="a-Km"></a>紫金为条，<a id="a-Kn"></a>白银为叶，<a id="a-Ko"></a>琉璃为华，<a id="a-Kp"></a>水精为实。<a id="a-Kq"></a>或有宝树，<a id="a-Kr"></a>码碯为本，<a id="a-Ks"></a>砗磲为茎，<a id="a-Kt"></a>紫金为枝，<a id="a-Ku"></a>白银为条，<a id="a-Kv"></a>琉璃为叶，<a id="a-Kw"></a>水精为华，<a id="a-Kx"></a>珊瑚为实。<a id="a-Ky"></a>或有宝树，<a id="a-Kz"></a>砗磲为本，<a id="a-L0"></a>紫金为茎，<a id="a-L1"></a>白银为枝，<a id="a-L2"></a>琉璃为条，<a id="a-L3"></a>水精为叶，<a id="a-L4"></a>珊瑚为华，<a id="a-L5"></a>码碯为实。<a id="a-L6"></a>行行相值，<a id="a-L7"></a>茎茎相望，<a id="a-L8"></a>枝枝相准，<a id="a-L9"></a>叶叶相向，<a id="a-LA"></a>华华相顺，<a id="a-LB"></a>实实相当。<a id="a-LC"></a>荣色光曜，<a id="a-LD"></a>不可胜视。<a id="a-LE"></a>清风时发，<a id="a-LF"></a>出五音声，<a id="a-LG"></a>微妙宫商自然相和。</p>
  <p id="aLH">“又无量寿佛，<a id="a-LI"></a>其道场树高四百万里，<a id="a-LJ"></a>其本周围五千由旬，<a id="a-LK"></a>枝叶四布二十万里。<a id="a-LL"></a>一切众宝自然合成，<a id="a-LM"></a>以月光摩尼持海轮宝众宝之王而庄严之。<a id="a-LN"></a>周匝条间，<a id="a-LO"></a>垂宝璎珞。<a id="a-LP"></a>百千万色种种异变，<a id="a-LQ"></a>无量光炎照曜无极，<a id="a-LR"></a>珍妙宝网罗覆其上，<a id="a-LS"></a>一切庄严随应而现。<a id="a-LT"></a>微风徐动吹诸宝树，<a id="a-LU"></a>演出无量妙法音声。<a id="a-LV"></a>其声流布，<a id="a-LW"></a>遍诸佛国。<a id="a-LX"></a>闻其音者，<a id="a-LY"></a>得深法忍，<a id="a-LZ"></a>住不退转至成佛道，<a id="a-La"></a>耳根清彻不遭苦患。<a id="a-Lb"></a>目睹其色，<a id="a-Lc"></a>鼻知其香，<a id="a-Ld"></a>口尝其味，<a id="a-Le"></a>身触其光，<a id="a-Lf"></a>心以法缘，<a id="a-Lg"></a>皆得甚深法忍，<a id="a-Lh"></a>住不退转至成佛道，<a id="a-Li"></a>六根清彻无诸恼患。<a id="a-Lj"></a>阿难，<a id="a-Lk"></a>若彼国土天人，<a id="a-Ll"></a>见此树者，<a id="a-Lm"></a>得三法忍：<a id="a-Ln"></a>一者、<a id="a-Lo"></a>音响忍，<a id="a-Lp"></a>二者、<a id="a-Lq"></a>柔顺忍，<a id="a-Lr"></a>三者、<a id="a-Ls"></a>无生法忍。<a id="a-Lt"></a>此皆无量寿佛威神力故，<a id="a-Lu"></a>本愿力故，<a id="a-Lv"></a>满足愿故，<a id="a-Lw"></a>明了愿故，<a id="a-Lx"></a>坚固愿故，<a id="a-Ly"></a>究竟愿故。<a id="a-Lz"></a>”</p>
  <p id="aM0">佛告阿难：<a id="a-M1"></a>“世间帝王有百千音乐，<a id="a-M2"></a>自转轮圣王乃至第六天上妓乐音声，<a id="a-M3"></a>展转相胜千亿万倍。<a id="a-M4"></a>第六天上万种乐音，<a id="a-M5"></a>不如无量寿国诸七宝树一种音声千亿倍也。<a id="a-M6"></a>亦有自然万种妓乐，<a id="a-M7"></a>又其乐声无非法音，<a id="a-M8"></a>清畅哀亮，<a id="a-M9"></a>微妙和雅，<a id="a-MA"></a>十方世界音声之中最为第一。<a id="a-MB"></a>其讲堂、<a id="a-MC"></a>精舍、<a id="a-MD"></a>宫殿、<a id="a-ME"></a>楼观，<a id="a-MF"></a>皆七宝庄严，<a id="a-MG"></a>自然化成。<a id="a-MH"></a>复以真珠、<a id="a-MI"></a>明月摩尼众宝，<a id="a-MJ"></a>以为交络覆盖其上。</p>
  <p id="aMK">“内外左右有诸浴池，<a id="a-ML"></a>或十由旬，<a id="a-MM"></a>或二十、<a id="a-MN"></a>三十乃至百千由旬，<a id="a-MO"></a>纵广深浅皆各一等，<a id="a-MP"></a>八功德水湛然盈满，<a id="a-MQ"></a>清净香洁，<a id="a-MR"></a>味如甘露。<a id="a-MS"></a>黄金池者，<a id="a-MT"></a>底白银沙；<a id="a-MU"></a>白银池者，<a id="a-MV"></a>底黄金沙；<a id="a-MW"></a>水精池者，<a id="a-MX"></a>底琉璃沙；<a id="a-MY"></a>琉璃池者，<a id="a-MZ"></a>底水精沙；<a id="a-Ma"></a>珊瑚池者，<a id="a-Mb"></a>底琥珀沙；<a id="a-Mc"></a>琥珀池者，<a id="a-Md"></a>底珊瑚沙；<a id="a-Me"></a>砗磲池者，<a id="a-Mf"></a>底码碯沙；<a id="a-Mg"></a>码碯池者，<a id="a-Mh"></a>底砗磲沙；<a id="a-Mi"></a>白玉池者，<a id="a-Mj"></a>底紫金沙；<a id="a-Mk"></a>紫金池者，<a id="a-Ml"></a>底白玉沙，<a id="a-Mm"></a>或有二宝、<a id="a-Mn"></a>三宝乃至七宝转共合成。<a id="a-Mo"></a>其池岸上有旃檀树，<a id="a-Mp"></a>华叶垂布，<a id="a-Mq"></a>香气普熏，<a id="a-Mr"></a>天优钵罗华、<a id="a-Ms"></a>钵昙摩华、<a id="a-Mt"></a>拘牟头华、<a id="a-Mu"></a>分陀利华，<a id="a-Mv"></a>杂色光茂弥覆水上。</p>
  <p id="aMw">“彼诸菩萨及声闻众若入宝池，<a id="a-Mx"></a>意欲令水没足，<a id="a-My"></a>水即没足；<a id="a-Mz"></a>欲令至膝，<a id="a-N0"></a>即至于膝；<a id="a-N1"></a>欲令至腰，<a id="a-N2"></a>水即至腰；<a id="a-N3"></a>欲令至颈，<a id="a-N4"></a>水即至颈；<a id="a-N5"></a>欲令灌身，<a id="a-N6"></a>自然灌身；<a id="a-N7"></a>欲令还复，<a id="a-N8"></a>水辄还复。<a id="a-N9"></a>调和冷暖，<a id="a-NA"></a>自然随意；<a id="a-NB"></a>开神悦体，<a id="a-NC"></a>荡除心垢；<a id="a-ND"></a>清明澄洁，<a id="a-NE"></a>净若无形；<a id="a-NF"></a>宝沙映彻，<a id="a-NG"></a>无深不照；<a id="a-NH"></a>微澜回流，<a id="a-NI"></a>转相灌注；<a id="a-NJ"></a>安详徐逝，<a id="a-NK"></a>不迟不疾。<a id="a-NL"></a>波扬无量自然妙声，<a id="a-NM"></a>随其所应莫不闻者。<a id="a-NN"></a>或闻佛声，<a id="a-NO"></a>或闻法声，<a id="a-NP"></a>或闻僧声，<a id="a-NQ"></a>或寂静声、<a id="a-NR"></a>空无我声、<a id="a-NS"></a>大慈悲声、<a id="a-NT"></a>波罗蜜声，<a id="a-NU"></a>或十力、<a id="a-NV"></a>无畏、<a id="a-NW"></a>不共法声，<a id="a-NX"></a>诸通慧声、<a id="a-NY"></a>无所作声、<a id="a-NZ"></a>不起灭声、<a id="a-Na"></a>无生忍声，<a id="a-Nb"></a>乃至甘露灌顶众妙法声。<a id="a-Nc"></a>如是等声，<a id="a-Nd"></a>称其所闻，<a id="a-Ne"></a>欢喜无量，<a id="a-Nf"></a>随顺清净离欲寂灭真实之义，<a id="a-Ng"></a>随顺三宝、<a id="a-Nh"></a>力、<a id="a-Ni"></a>无所畏、<a id="a-Nj"></a>不共之法，<a id="a-Nk"></a>随顺通慧菩萨、<a id="a-Nl"></a>声闻所行之道。<a id="a-Nm"></a>无有三塗苦难之名，<a id="a-Nn"></a>但有自然快乐之音，<a id="a-No"></a>是故其国名曰安乐。</p>
  <p id="aNp">“阿难，<a id="a-Nq"></a>彼佛国土诸往生者，<a id="a-Nr"></a>具足如是清净色身，<a id="a-Ns"></a>诸妙音声神通功德。<a id="a-Nt"></a>所处宫殿、<a id="a-Nu"></a>衣服、<a id="a-Nv"></a>饮食，<a id="a-Nw"></a>众妙华香庄严之具，<a id="a-Nx"></a>犹第六天自然之物。<a id="a-Ny"></a>若欲食时，<a id="a-Nz"></a>七宝钵器自然在前，<a id="a-O0"></a>金、<a id="a-O1"></a>银、<a id="a-O2"></a>琉璃、<a id="a-O3"></a>砗磲、<a id="a-O4"></a>码碯、<a id="a-O5"></a>珊瑚、<a id="a-O6"></a>琥珀、<a id="a-O7"></a>明月真珠，<a id="a-O8"></a>如是诸钵随意而至，<a id="a-O9"></a>百味饮食自然盈满。<a id="a-OA"></a>虽有此食，<a id="a-OB"></a>实无食者；<a id="a-OC"></a>但见色闻香，<a id="a-OD"></a>意以为食，<a id="a-OE"></a>自然饱足；<a id="a-OF"></a>身心柔软，<a id="a-OG"></a>无所味著；<a id="a-OH"></a>事已化去，<a id="a-OI"></a>时至复现。<a id="a-OJ"></a>彼佛国土，<a id="a-OK"></a>清净安隐微妙快乐，<a id="a-OL"></a>次于无为泥洹之道。<a id="a-OM"></a>其诸声闻、<a id="a-ON"></a>菩萨、<a id="a-OO"></a>天人，<a id="a-OP"></a>智慧高明，<a id="a-OQ"></a>神通洞达，<a id="a-OR"></a>咸同一类，<a id="a-OS"></a>形无异状，<a id="a-OT"></a>但因顺余方故有天人之名。<a id="a-OU"></a>颜貌端正，<a id="a-OV"></a>超世希有；<a id="a-OW"></a>容色微妙，<a id="a-OX"></a>非天非人，<a id="a-OY"></a>皆受自然虚无之身、<a id="a-OZ"></a>无极之体。<a id="a-Oa"></a>”</p>
  <p id="aOb">佛告阿难：<a id="a-Oc"></a>“譬如世间贫穷乞人在帝王边，<a id="a-Od"></a>形貌容状宁可类乎？<a id="a-Oe"></a>”</p>
  <p id="aOf">阿难白佛：<a id="a-Og"></a>“假令此人在帝王边，<a id="a-Oh"></a>羸陋丑恶，<a id="a-Oi"></a>无以为喻，<a id="a-Oj"></a>百千万亿不可计倍。<a id="a-Ok"></a>所以然者？</p>
  <p id="aOl">“贫穷乞人底极斯下，<a id="a-Om"></a>衣不蔽形，<a id="a-On"></a>食趣支命，<a id="a-Oo"></a>饥寒困苦，<a id="a-Op"></a>人理殆尽。<a id="a-Oq"></a>皆坐前世不植德本，<a id="a-Or"></a>积财不施，<a id="a-Os"></a>富有益悭；<a id="a-Ot"></a>但欲唐得，<a id="a-Ou"></a>贪求无厌；<a id="a-Ov"></a>不信修善，<a id="a-Ow"></a>犯恶山积。<a id="a-Ox"></a>如是寿终，<a id="a-Oy"></a>财宝消散，<a id="a-Oz"></a>苦身聚积为之忧恼，<a id="a-P0"></a>于己无益，<a id="a-P1"></a>徒为他有，<a id="a-P2"></a>无善可怙，<a id="a-P3"></a>无德可恃。<a id="a-P4"></a>是故死堕恶趣受此长苦，<a id="a-P5"></a>罪毕得出生为下贱，<a id="a-P6"></a>愚鄙斯极示同人类。</p>
  <p id="aP7">“所以世间帝王人中独尊？<a id="a-P8"></a>皆由宿世积德所致，<a id="a-P9"></a>慈惠博施，<a id="a-PA"></a>仁爱兼济，<a id="a-PB"></a>履信修善，<a id="a-PC"></a>无所违争。<a id="a-PD"></a>是以寿终，<a id="a-PE"></a>福应得升善道，<a id="a-PF"></a>上生天上，<a id="a-PG"></a>享兹福乐。<a id="a-PH"></a>积善余庆，<a id="a-PI"></a>今得为人，<a id="a-PJ"></a>乃生王家自然尊贵，<a id="a-PK"></a>仪容端正，<a id="a-PL"></a>众所敬事，<a id="a-PM"></a>妙衣珍膳随心服御，<a id="a-PN"></a>宿福所追故能致此。<a id="a-PO"></a>”</p>
  <p id="aPP">佛告阿难：<a id="a-PQ"></a>“汝言是也。<a id="a-PR"></a>计如帝王，<a id="a-PS"></a>虽人中尊贵，<a id="a-PT"></a>形色端正；<a id="a-PU"></a>比之转轮圣王，<a id="a-PV"></a>甚为鄙陋，<a id="a-PW"></a>犹彼乞人在帝王边也。<a id="a-PX"></a>转轮圣王，<a id="a-PY"></a>威相殊妙天下第一；<a id="a-PZ"></a>比之忉利天王，<a id="a-Pa"></a>又复丑恶不得相喻万亿倍也。<a id="a-Pb"></a>假令天帝，<a id="a-Pc"></a>比第六天王，<a id="a-Pd"></a>百千亿倍不相类也。<a id="a-Pe"></a>设第六天王，<a id="a-Pf"></a>比无量寿佛国菩萨、<a id="a-Pg"></a>声闻，<a id="a-Ph"></a>光颜容色不相及逮，<a id="a-Pi"></a>百千万亿不可计倍。<a id="a-Pj"></a>”</p>
  <p id="aPk">佛告阿难：<a id="a-Pl"></a>“无量寿国，<a id="a-Pm"></a>其诸天人衣服、<a id="a-Pn"></a>饮食、<a id="a-Po"></a>华香、<a id="a-Pp"></a>璎珞，<a id="a-Pq"></a>缯盖、<a id="a-Pr"></a>幢幡、<a id="a-Ps"></a>微妙音声，<a id="a-Pt"></a>所居舍宅、<a id="a-Pu"></a>宫殿、<a id="a-Pv"></a>楼阁，<a id="a-Pw"></a>称其形色高下大小，<a id="a-Px"></a>或一宝、<a id="a-Py"></a>二宝，<a id="a-Pz"></a>乃至无量众宝，<a id="a-Q0"></a>随意所欲，<a id="a-Q1"></a>应念即至。<a id="a-Q2"></a>又以众宝妙衣遍布其地，<a id="a-Q3"></a>一切天人践之而行。<a id="a-Q4"></a>无量宝网弥覆佛土，<a id="a-Q5"></a>皆以金缕、<a id="a-Q6"></a>真珠、<a id="a-Q7"></a>百千杂宝奇妙珍异，<a id="a-Q8"></a>庄严校饰周匝四面。<a id="a-Q9"></a>垂以宝铃，<a id="a-QA"></a>光色晃曜尽极严丽。</p>
  <p id="aQB">“自然德风，<a id="a-QC"></a>徐起微动。<a id="a-QD"></a>其风调和，<a id="a-QE"></a>不寒不暑，<a id="a-QF"></a>温凉柔软，<a id="a-QG"></a>不迟不疾，<a id="a-QH"></a>吹诸罗网及众宝树，<a id="a-QI"></a>演发无量微妙法音，<a id="a-QJ"></a>流布万种温雅德香。<a id="a-QK"></a>其有闻者，<a id="a-QL"></a>尘劳垢习自然不起。<a id="a-QM"></a>风触其身，<a id="a-QN"></a>皆得快乐，<a id="a-QO"></a>譬如比丘得灭尽三昧。</p>
  <p id="aQP">“又风吹散华遍满佛土，<a id="a-QQ"></a>随色次第而不杂乱，<a id="a-QR"></a>柔软光泽馨香芬烈。<a id="a-QS"></a>足履其上，<a id="a-QT"></a>蹈下四寸，<a id="a-QU"></a>随举足已，<a id="a-QV"></a>还复如故。<a id="a-QW"></a>华用已讫，<a id="a-QX"></a>地辄开裂，<a id="a-QY"></a>以次化没，<a id="a-QZ"></a>清净无遗。<a id="a-Qa"></a>随其时节，<a id="a-Qb"></a>风吹散华，<a id="a-Qc"></a>如是六反。</p>
  <p id="aQd">“又众宝莲华周满世界，<a id="a-Qe"></a>一一宝华百千亿叶。<a id="a-Qf"></a>其华光明无量种色，<a id="a-Qg"></a>青色青光，<a id="a-Qh"></a>白色白光，<a id="a-Qi"></a>玄黄朱紫光色赫然，<a id="a-Qj"></a>炜烨焕烂，<a id="a-Qk"></a>明曜日月。<a id="a-Ql"></a>一一华中，<a id="a-Qm"></a>出三十六百千亿光。<a id="a-Qn"></a>一一光中，<a id="a-Qo"></a>出三十六百千亿佛，<a id="a-Qp"></a>身色紫金，<a id="a-Qq"></a>相好殊特。<a id="a-Qr"></a>一一诸佛，<a id="a-Qs"></a>又放百千光明，<a id="a-Qt"></a>普为十方说微妙法。<a id="a-Qu"></a>如是诸佛，<a id="a-Qv"></a>各各安立无量众生于佛正道。<a id="a-Qw"></a>”</p>
 </body>
</html>