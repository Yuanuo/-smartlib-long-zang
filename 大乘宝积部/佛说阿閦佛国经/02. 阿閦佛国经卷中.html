<!doctype html>
<html id="z3IBTImDo" data-ver="784">
 <head>
  <meta charset="utf-8">
  <meta author="支娄迦识">
  <meta library="龙藏">
  <meta catalog="大乘宝积部">
  <meta period="后汉">
 </head>
 <body>
  <h1 id="a1">阿閦佛国经卷中</h1>
  <h2 id="a2">弟子学成品第三</h2>
  <p id="a3">佛复语舍利弗：<a id="a-4"></a>“阿閦如来说法时，<a id="a-5"></a>于一一说法之中，<a id="a-6"></a>不可计无央数人，<a id="a-7"></a>随律之行至，<a id="a-8"></a>有作阿罗汉道证者，<a id="a-9"></a>如是比无央数诸弟子聚会；<a id="a-A"></a>及复得八惟务禅者，<a id="a-B"></a>阿閦如来佛刹诸弟子众不可复计。<a id="a-C"></a>”</p>
  <p id="aD">佛语舍利弗：<a id="a-E"></a>“我都不见持计者与校计，<a id="a-F"></a>讵能计数其众会者也。<a id="a-G"></a>以脱重担离于牢狱，<a id="a-H"></a>远于波头犁、<a id="a-I"></a>阿罗罗犁、<a id="a-J"></a>阿比舍犁、<a id="a-K"></a>阿优陀犁。<a id="a-L"></a>如是，<a id="a-M"></a>舍利弗，<a id="a-N"></a>众会不可计数诸善男子，<a id="a-O"></a>是弟子智慧无央数不可计众，<a id="a-P"></a>在须陀洹、<a id="a-Q"></a>斯陀含、<a id="a-R"></a>阿那含、<a id="a-S"></a>阿罗汉道也。<a id="a-T"></a>若懈怠者得须陀洹为七生七死，<a id="a-U"></a>于是说法时，<a id="a-V"></a>其人为不得上持为七生七死。<a id="a-W"></a>阿閦如来说法时，<a id="a-X"></a>第一说法作须陀洹道证，<a id="a-Y"></a>第二说法作斯陀含道证，<a id="a-Z"></a>第三说法作阿那含道证，<a id="a-a"></a>第四说法作阿罗汉道证者，<a id="a-b"></a>其佛刹谓是善男子为懈怠，<a id="a-c"></a>用不一坐听法作阿罗汉道证故。<a id="a-d"></a>其刹须陀洹，<a id="a-e"></a>不复七上下生死，<a id="a-f"></a>便于人间坐禅，<a id="a-g"></a>得三昧须陀洹，<a id="a-h"></a>即于彼自以威神力作阿罗汉道证。<a id="a-i"></a>其刹斯陀含不复往还世间，<a id="a-j"></a>以弃众苦便于彼得三昧斯陀含，<a id="a-k"></a>便于其刹自以威神力作阿罗汉道证。<a id="a-l"></a>其刹阿那含，<a id="a-m"></a>不复上生波罗尼蜜和耶越天，<a id="a-n"></a>便于彼自以威神力作阿罗汉道证。<a id="a-o"></a>其刹阿罗汉不上下，<a id="a-p"></a>便于彼至无余泥洹界般泥洹。<a id="a-q"></a>其刹说沙门四道，<a id="a-r"></a>如是至令得道住。<a id="a-s"></a>”</p>
  <p id="at">佛言舍利弗：<a id="a-u"></a>“若善男子、<a id="a-v"></a>善女人，<a id="a-w"></a>于法自在者不复失学住，<a id="a-x"></a>亦不失学余事，<a id="a-y"></a>如是于不学地便般泥洹也。<a id="a-z"></a>无所学地，<a id="a-10"></a>谓是阿罗汉地。<a id="a-11"></a>舍利弗，<a id="a-12"></a>是为阿閦如来无所著等正觉刹诸弟子学成无有粗立，<a id="a-13"></a>在上好要处者，<a id="a-14"></a>谓是阿閦如来刹弟子众阿罗汉也。<a id="a-15"></a>生死已断，<a id="a-16"></a>所作而办，<a id="a-17"></a>所当为者以脱重担，<a id="a-18"></a>便得所有尽坏勤苦牢狱之事，<a id="a-19"></a>以中正解复知八维无禅，<a id="a-1A"></a>阿罗汉行八维无禅。<a id="a-1B"></a>舍利弗，<a id="a-1C"></a>是为阿閦如来刹弟子之善行，<a id="a-1D"></a>是为阿罗汉之功德所为福行。<a id="a-1E"></a>其刹以三宝为梯陛，<a id="a-1F"></a>一者、<a id="a-1G"></a>金，<a id="a-1H"></a>二者、<a id="a-1I"></a>银，<a id="a-1J"></a>三者、<a id="a-1K"></a>琉璃，<a id="a-1L"></a>从忉利天下至阎浮利地。<a id="a-1M"></a>其忉利天，<a id="a-1N"></a>欲至阿閦如来所时，<a id="a-1O"></a>从是梯陛下。<a id="a-1P"></a>忉利天人乐供养于天下人民言：<a id="a-1Q"></a>‘如我天上所有，<a id="a-1R"></a>欲比天下人民者，<a id="a-1S"></a>天上所有，<a id="a-1T"></a>大不如天下及复有阿閦如来无所著等正觉也。<a id="a-1U"></a>’”</p>
  <p id="a1V">佛语舍利弗：<a id="a-1W"></a>“忉利天人乐供养天下人民，<a id="a-1X"></a>天下人若上至忉利天者，<a id="a-1Y"></a>便不乐供养忉利天人。<a id="a-1Z"></a>所以者何？<a id="a-1a"></a>我天下佛说经，<a id="a-1b"></a>如我天下所有，<a id="a-1c"></a>于是天上无也，<a id="a-1d"></a>不如我天下所有，<a id="a-1e"></a>我天下乐供养有佛。<a id="a-1f"></a>忉利天见天下人民，<a id="a-1g"></a>天下人遥见忉利天宫殿。<a id="a-1h"></a>譬如此刹天下人，<a id="a-1i"></a>遥见日月星辰殿舍；<a id="a-1j"></a>如是，<a id="a-1k"></a>舍利弗，<a id="a-1l"></a>其佛刹天下人，<a id="a-1m"></a>遥见诸天宫殿如是。<a id="a-1n"></a>及欲行天承佛威神所致，<a id="a-1o"></a>是为阿閦如来佛刹所有善快。<a id="a-1p"></a>”</p>
  <p id="a1q">佛复语舍利弗：<a id="a-1r"></a>“阿閦如来佛刹，<a id="a-1s"></a>三千大千世界皆说法，<a id="a-1t"></a>四辈弟子满三千大千世界无空缺。<a id="a-1u"></a>阿閦佛刹弟子意不念：<a id="a-1v"></a>‘今日当于何食？<a id="a-1w"></a>今日谁当与我食？<a id="a-1x"></a>’亦不行家家乞，<a id="a-1y"></a>时到饭食便办满钵自然在前，<a id="a-1z"></a>即取食食已，<a id="a-20"></a>钵便自然去，<a id="a-21"></a>其刹饭食如是。<a id="a-22"></a>诸弟子不复行求衣钵也，<a id="a-23"></a>亦不裁衣，<a id="a-24"></a>亦不缝衣，<a id="a-25"></a>亦不浣衣，<a id="a-26"></a>亦不染衣，<a id="a-27"></a>亦不作衣，<a id="a-28"></a>亦不教人作，<a id="a-29"></a>以佛威神所致，<a id="a-2A"></a>同共安乐自然生。<a id="a-2B"></a>阿閦如来不为诸弟子说罪事，<a id="a-2C"></a>如我为诸弟子说十四句法，<a id="a-2D"></a>阿閦如来不为诸弟子说如是之法。<a id="a-2E"></a>所以者何？<a id="a-2F"></a>其刹无有行恶者。<a id="a-2G"></a>阿閦佛不复授诸弟子戒。<a id="a-2H"></a>所以者何？<a id="a-2I"></a>其佛刹人无有短命者，<a id="a-2J"></a>亦无蔽恶人，<a id="a-2K"></a>无有秽浊劫，<a id="a-2L"></a>亦无有诸结，<a id="a-2M"></a>无有秽浊见，<a id="a-2N"></a>其刹以除诸恶秽浊。<a id="a-2O"></a>”</p>
  <p id="a2P">佛复语舍利弗：<a id="a-2Q"></a>“阿閦佛说法时，<a id="a-2R"></a>诸弟子便度于习欲。<a id="a-2S"></a>所以者何？<a id="a-2T"></a>已弃于恶道故。<a id="a-2U"></a>其刹众弟子终无有贡高憍慢，<a id="a-2V"></a>不如此刹诸弟子于精舍行律，<a id="a-2W"></a>其刹弟子无有作是行者也。<a id="a-2X"></a>所以者何？<a id="a-2Y"></a>舍利弗，<a id="a-2Z"></a>用其人民善本具故，<a id="a-2a"></a>所说法悔过各得其所。<a id="a-2b"></a>其刹不说五逆之事，<a id="a-2c"></a>一切皆断诸逆已。<a id="a-2d"></a>诸弟子不贪饮食，<a id="a-2e"></a>亦不贪衣钵，<a id="a-2f"></a>亦不贪众欲，<a id="a-2g"></a>亦不贪著也，<a id="a-2h"></a>为说善事。<a id="a-2i"></a>所以者何？<a id="a-2j"></a>用少欲知止足故。<a id="a-2k"></a>舍利弗，<a id="a-2l"></a>阿閦佛不复授诸弟子戒，<a id="a-2m"></a>如我于此授诸弟子戒。<a id="a-2n"></a>所以者何？<a id="a-2o"></a>其刹无有恶者。<a id="a-2p"></a>是诸弟子但以苦、<a id="a-2q"></a>空、<a id="a-2r"></a>非常、<a id="a-2s"></a>非身以是为戒，<a id="a-2t"></a>其刹亦无有受戒事，<a id="a-2u"></a>譬如是刹正士，<a id="a-2v"></a>于我法中剃除须发，<a id="a-2w"></a>少欲而受我戒。<a id="a-2x"></a>所以者何？<a id="a-2y"></a>其阿閦佛刹诸弟子，<a id="a-2z"></a>得自在聚会无有怨仇。<a id="a-30"></a>舍利弗，<a id="a-31"></a>阿閦佛刹诸弟子，<a id="a-32"></a>不共作行便独行道，<a id="a-33"></a>不乐共行但行诸善。<a id="a-34"></a>其刹无有过精进者，<a id="a-35"></a>亦不可见懈怠者。<a id="a-36"></a>舍利弗，<a id="a-37"></a>是为阿閦如来佛刹出家诸弟子之德行。<a id="a-38"></a>”</p>
  <p id="a39">佛语舍利弗：<a id="a-3A"></a>“阿閦如来为诸弟子说法时，<a id="a-3B"></a>弟子不左右顾视，<a id="a-3C"></a>一心听经。<a id="a-3D"></a>中有住听经者，<a id="a-3E"></a>身不知罢极；<a id="a-3F"></a>中有坐听经者，<a id="a-3G"></a>身亦不知罢极，<a id="a-3H"></a>意亦不念罢极也。<a id="a-3I"></a>阿閦如来于虚空中说法时，<a id="a-3J"></a>诸弟子悉听之，<a id="a-3K"></a>是时得神足比丘、<a id="a-3L"></a>未得神足比丘，<a id="a-3M"></a>承佛威神，<a id="a-3N"></a>皆于虚空中行而听法。<a id="a-3O"></a>是诸弟子于虚空中以三品作行。<a id="a-3P"></a>何等三？<a id="a-3Q"></a>一者、<a id="a-3R"></a>住，<a id="a-3S"></a>二者、<a id="a-3T"></a>经，<a id="a-3U"></a>三者、<a id="a-3V"></a>坐。<a id="a-3W"></a>中有坐般泥洹波蓝坐居而般泥洹者，<a id="a-3X"></a>诸弟子皆般泥洹时地即为大动，<a id="a-3Y"></a>般泥洹已诸天人民共供养之。<a id="a-3Z"></a>中有阿罗汉，<a id="a-3a"></a>身中自出火还烧身而般泥洹。<a id="a-3b"></a>中有阿罗汉般泥洹时，<a id="a-3c"></a>自以功德行如疾风中有，<a id="a-3d"></a>譬如五色云气于空中行便不复知处。<a id="a-3e"></a>中有弟子自以功德便没去不复知处，<a id="a-3f"></a>般泥洹如是。<a id="a-3g"></a>中有般泥洹时，<a id="a-3h"></a>于虚空身中放水，<a id="a-3i"></a>其水不堕地便灭不现。<a id="a-3j"></a>其刹如是清净，<a id="a-3k"></a>令身灭不现。<a id="a-3l"></a>其刹如是清净，<a id="a-3m"></a>令身灭不现而般泥洹，<a id="a-3n"></a>诸弟子般泥洹如是也。<a id="a-3o"></a>舍利弗，<a id="a-3p"></a>是为阿閦如来无所著等正觉，<a id="a-3q"></a>昔行菩萨道时所愿而有持成无上正真道，<a id="a-3r"></a>诸弟子以是三品般泥洹。<a id="a-3s"></a>复次，<a id="a-3t"></a>舍利弗，<a id="a-3u"></a>阿閦如来佛刹诸弟子，<a id="a-3v"></a>无央数不可计诸弟子，<a id="a-3w"></a>少有不具足四解之事者，<a id="a-3x"></a>多有得四解事具足者；<a id="a-3y"></a>诸弟子少有不得四神足安隐行者，<a id="a-3z"></a>多有得四禅足安隐行者。<a id="a-40"></a>舍利弗，<a id="a-41"></a>是为阿閦如来佛刹诸弟子所成德行。<a id="a-42"></a>”</p>
  <p id="a43">贤者舍利弗白佛言：<a id="a-44"></a>“阿閦如来无所著等正觉佛刹，<a id="a-45"></a>诸弟子所行，<a id="a-46"></a>皆无极也。<a id="a-47"></a>”</p>
  <p data-pb></p>
  <h2 id="a48">诸菩萨学成品第四</h2>
  <p id="a49">尔时，<a id="a-4A"></a>贤者舍利弗心念言：<a id="a-4B"></a>“佛已说弟子所学成，<a id="a-4C"></a>愿佛当复说诸菩萨所学成。<a id="a-4D"></a>所以者何？<a id="a-4E"></a>皆当学成是诸菩萨所照光明。<a id="a-4F"></a>”</p>
  <p id="a4G">时，<a id="a-4H"></a>佛即知贤者舍利弗心所念，<a id="a-4I"></a>即告舍利弗：<a id="a-4J"></a>“其阿閦如来无所著等正觉佛刹，<a id="a-4K"></a>有若干百菩萨、<a id="a-4L"></a>若干千菩萨、<a id="a-4M"></a>若干亿菩萨、<a id="a-4N"></a>若干亿百千菩萨，<a id="a-4O"></a>大会如是。<a id="a-4P"></a>”</p>
  <p id="a4Q">佛语舍利弗：<a id="a-4R"></a>“诸菩萨摩诃萨于阿閦佛所下须发，<a id="a-4S"></a>皆承佛威神悉受法语讽诵持之。<a id="a-4T"></a>如我于是所说法由为薄少耳！<a id="a-4U"></a>阿閦佛所说法无央数不可复计，<a id="a-4V"></a>比我所说法，<a id="a-4W"></a>百倍、<a id="a-4X"></a>千倍、<a id="a-4Y"></a>万倍、<a id="a-4Z"></a>亿万倍不在计中。<a id="a-4a"></a>舍利弗，<a id="a-4b"></a>是为阿閦如来昔行菩萨道时所愿：<a id="a-4c"></a>‘我成无上正真道最正觉时，<a id="a-4d"></a>令我佛刹诸菩萨，<a id="a-4e"></a>我说法时，<a id="a-4f"></a>令诸菩萨皆承佛威神，<a id="a-4g"></a>悉受讽诵持之。<a id="a-4h"></a>’”</p>
  <p id="a4i">佛复语舍利弗：<a id="a-4j"></a>“尔时诸菩萨摩诃萨皆承佛威神，<a id="a-4k"></a>受所说法讽诵持。<a id="a-4l"></a>是诸菩萨摩诃萨自生意念，<a id="a-4m"></a>欲从其刹至他方世界，<a id="a-4n"></a>俱至诸如来所听所说法，<a id="a-4o"></a>为诸佛世尊作礼讽诵之，<a id="a-4p"></a>复重问意解；<a id="a-4q"></a>为诸佛作礼讽诵已，<a id="a-4r"></a>重问意解已，<a id="a-4s"></a>便复还至阿閦如来所。<a id="a-4t"></a>”</p>
  <p id="a4u">佛语舍利弗：<a id="a-4v"></a>“是陂陀劫中当有千佛，<a id="a-4w"></a>甫始四佛过，<a id="a-4x"></a>菩萨摩诃萨欲见是诸佛者，<a id="a-4y"></a>当愿生阿閦佛刹。<a id="a-4z"></a>若有善男子、<a id="a-50"></a>善女人，<a id="a-51"></a>于是世界若他方世界，<a id="a-52"></a>终亡往生阿閦佛刹者，<a id="a-53"></a>甫当生者即当得住弟子、<a id="a-54"></a>缘一觉地。<a id="a-55"></a>所以者何？<a id="a-56"></a>其有因缘见如来者及众僧，<a id="a-57"></a>为以断弊魔罗网去，<a id="a-58"></a>得近弟子、<a id="a-59"></a>缘一觉及佛地，<a id="a-5A"></a>当得无上正真道最正觉。<a id="a-5B"></a>其人为以成如来，<a id="a-5C"></a>为以见诸菩萨摩诃萨之事。<a id="a-5D"></a>菩萨生阿閦佛刹者，<a id="a-5E"></a>其行皆住清净，<a id="a-5F"></a>为行诸法，<a id="a-5G"></a>为在诸法士，<a id="a-5H"></a>为以住于法，<a id="a-5I"></a>为佛道不可动转，<a id="a-5J"></a>复当坚住阿惟越致。<a id="a-5K"></a>”</p>
  <p id="a5L">佛语舍利弗：<a id="a-5M"></a>“若善男子、<a id="a-5N"></a>善女人，<a id="a-5O"></a>于是世界若他方世界，<a id="a-5P"></a>终亡往其刹者等辈，<a id="a-5Q"></a>得入诸佛住。<a id="a-5R"></a>其菩萨为得觉意入无恐惧，<a id="a-5S"></a>觉意菩萨，<a id="a-5T"></a>合会于智慧度无极在所各同义，<a id="a-5U"></a>见世尊知所住。<a id="a-5V"></a>其佛刹诸菩萨摩诃萨，<a id="a-5W"></a>在家者止高楼上，<a id="a-5X"></a>出家为道者不在舍止。<a id="a-5Y"></a>”</p>
  <p id="a5Z">佛告舍利弗：<a id="a-5a"></a>“阿閦佛说法时，<a id="a-5b"></a>诸菩萨摩诃萨承佛威神，<a id="a-5c"></a>皆受法语讽诵持之。<a id="a-5d"></a>其不出家菩萨摩诃萨，<a id="a-5e"></a>不面见佛所说时，<a id="a-5f"></a>在所坐处承佛威神皆亦闻法语，<a id="a-5g"></a>闻已即受讽诵持之。<a id="a-5h"></a>其出家菩萨摩诃萨，<a id="a-5i"></a>身自面见佛说法时，<a id="a-5j"></a>及所行至坐处，<a id="a-5k"></a>亦承佛威神皆闻，<a id="a-5l"></a>闻已即受讽诵持。<a id="a-5m"></a>是菩萨摩诃萨，<a id="a-5n"></a>终亡已后俱持法语，<a id="a-5o"></a>所至生诸佛刹续念之。<a id="a-5p"></a>舍利弗，<a id="a-5q"></a>是为阿閦佛之善快。<a id="a-5r"></a>所以者何？<a id="a-5s"></a>如昔所愿自然得之。<a id="a-5t"></a>”</p>
  <p id="a5u">佛语舍利弗：<a id="a-5v"></a>“若有一世菩萨摩诃萨，<a id="a-5w"></a>欲见若干百佛、<a id="a-5x"></a>若干千佛、<a id="a-5y"></a>若干万佛、<a id="a-5z"></a>若干亿那术百千佛，<a id="a-60"></a>当愿生阿閦佛刹。<a id="a-61"></a>菩萨已生阿閦佛刹者，<a id="a-62"></a>便见若干百佛、<a id="a-63"></a>若干千佛、<a id="a-64"></a>若干亿万佛、<a id="a-65"></a>若干亿那术百千佛，<a id="a-66"></a>当于其刹种诸德本，<a id="a-67"></a>当为无央数百千人、<a id="a-68"></a>无央数百千亿人、<a id="a-69"></a>无央数亿那术百千人说法，<a id="a-6A"></a>亦当令种德本。<a id="a-6B"></a>”</p>
  <p id="a6C">佛言：<a id="a-6D"></a>“舍利弗，<a id="a-6E"></a>若菩萨摩诃萨于是陂陀劫中，<a id="a-6F"></a>皆供养诸所佛天中天，<a id="a-6G"></a>衣被、<a id="a-6H"></a>饭食、<a id="a-6I"></a>床卧具、<a id="a-6J"></a>病瘦医药供养，<a id="a-6K"></a>以便出家学道，<a id="a-6L"></a>悉于是诸佛天中天下须发为沙门。<a id="a-6M"></a>若复有菩萨摩诃萨，<a id="a-6N"></a>不如于阿閦佛刹一世合会行度无极得福多。<a id="a-6O"></a>”</p>
  <p id="a6P">佛言：<a id="a-6Q"></a>“舍利弗，<a id="a-6R"></a>是福德善本行具足，<a id="a-6S"></a>百倍、<a id="a-6T"></a>千倍、<a id="a-6U"></a>万倍、<a id="a-6V"></a>巨亿万倍不与等。<a id="a-6W"></a>舍利弗，<a id="a-6X"></a>是为阿閦佛刹之善快。<a id="a-6Y"></a>”</p>
  <p id="a6Z">佛语舍利弗：<a id="a-6a"></a>“若一世菩萨于是世界、<a id="a-6b"></a>他方世界终亡，<a id="a-6c"></a>生阿閦佛刹者，<a id="a-6d"></a>甫当生者皆得阿惟越致。<a id="a-6e"></a>所以者何？<a id="a-6f"></a>其佛刹无有憋魔事在前立，<a id="a-6g"></a>憋魔亦不娆人。<a id="a-6h"></a>”</p>
  <p id="a6i">佛言：<a id="a-6j"></a>“舍利弗，<a id="a-6k"></a>譬如人咒力语咒毒咒蛇，<a id="a-6l"></a>除其毒便放舍，<a id="a-6m"></a>其力不可胜，<a id="a-6n"></a>救无央数人恐畏，<a id="a-6o"></a>其蛇亦不恐人亦不娆触人；<a id="a-6p"></a>如是其人，<a id="a-6q"></a>但以前世禅三昧行故，<a id="a-6r"></a>自以功德得灭于蛇毒。<a id="a-6s"></a>如是，<a id="a-6t"></a>舍利弗，<a id="a-6u"></a>阿閦佛昔求菩萨道时，<a id="a-6v"></a>行愿德本如是乃得佛道，<a id="a-6w"></a>消除于憋魔毒不复娆人。<a id="a-6x"></a>阿閦佛成无上正真道最正觉时，<a id="a-6y"></a>憋魔不能复来娆，<a id="a-6z"></a>亦不能复娆诸菩萨摩诃萨及凡人，<a id="a-70"></a>一切皆不复娆三千大千世界中人。<a id="a-71"></a>如是先坐三昧寂定，<a id="a-72"></a>以自威神，<a id="a-73"></a>生和耶越致天。<a id="a-74"></a>于彼以前世因缘行广普，<a id="a-75"></a>亦于和耶越致天，<a id="a-76"></a>以因缘三昧，<a id="a-77"></a>以自威神寂寞，<a id="a-78"></a>以是比于彼说法。<a id="a-79"></a>炎天闻之，<a id="a-7A"></a>闻已便得信欢喜，<a id="a-7B"></a>来供养诸弟子。<a id="a-7C"></a>炎天言，<a id="a-7D"></a>乃作是无所著，<a id="a-7E"></a>知止足空闲处作行。<a id="a-7F"></a>其刹诸魔，<a id="a-7G"></a>教人出家学道，<a id="a-7H"></a>不复娆人。<a id="a-7I"></a>舍利弗，<a id="a-7J"></a>是阿閦佛刹德之善快。<a id="a-7K"></a>夜初鼓时，<a id="a-7L"></a>先哀念人民，<a id="a-7M"></a>欲令度脱诸菩萨及学弟子并凡人安隐寂寞行。<a id="a-7N"></a>”</p>
  <p id="a7O">贤者舍利弗白佛言：<a id="a-7P"></a>“唯天中天，<a id="a-7Q"></a>若善男子、<a id="a-7R"></a>善女人，<a id="a-7S"></a>以七宝满三千大千世界，<a id="a-7T"></a>持用布施得生阿閦佛刹者，<a id="a-7U"></a>其人不当惜也，<a id="a-7V"></a>便当布施。<a id="a-7W"></a>所以者何？<a id="a-7X"></a>其人不复堕弟子、<a id="a-7Y"></a>缘一觉道。<a id="a-7Z"></a>所以者何？<a id="a-7a"></a>其人即为立不退转地，<a id="a-7b"></a>从一佛刹复至一佛刹，<a id="a-7c"></a>目常悉见诸佛，<a id="a-7d"></a>皆悉讽诵佛道行，<a id="a-7e"></a>当成无上正真道最正觉，<a id="a-7f"></a>常当见若干百佛、<a id="a-7g"></a>若干千佛、<a id="a-7h"></a>若干亿那术百千佛，<a id="a-7i"></a>于彼积德本。<a id="a-7j"></a>”</p>
  <p id="a7k">舍利弗白佛言：<a id="a-7l"></a>“天中天，<a id="a-7m"></a>以是故，<a id="a-7n"></a>善男子、<a id="a-7o"></a>善女人，<a id="a-7p"></a>以七宝满三千大千世界布施，<a id="a-7q"></a>得生阿閦佛刹者，<a id="a-7r"></a>其人当欢喜与，<a id="a-7s"></a>便安隐至其佛刹。<a id="a-7t"></a>”</p>
  <p id="a7u">佛言：<a id="a-7v"></a>“如是，<a id="a-7w"></a>舍利弗，<a id="a-7x"></a>菩萨摩诃萨为安隐得生阿閦佛刹。<a id="a-7y"></a>譬如出金地，<a id="a-7z"></a>无有砾石亦无草木，<a id="a-80"></a>中有紫磨金，<a id="a-81"></a>人便取其金，<a id="a-82"></a>于火中试消合，<a id="a-83"></a>以作诸物著之。<a id="a-84"></a>如是，<a id="a-85"></a>舍利弗，<a id="a-86"></a>阿閦佛刹诸菩萨摩诃萨，<a id="a-87"></a>清净微妙住清净共会，<a id="a-88"></a>是诸菩萨摩诃萨行也。<a id="a-89"></a>其有生阿閦佛刹者，<a id="a-8A"></a>甫当生者，<a id="a-8B"></a>皆一种类道行悉等，<a id="a-8C"></a>诸菩萨当成如来。<a id="a-8D"></a>其人以过诸弟子、<a id="a-8E"></a>缘一觉地，<a id="a-8F"></a>是谓为一类道，<a id="a-8G"></a>无有众邪异道。<a id="a-8H"></a>菩萨欲得一类者，<a id="a-8I"></a>当愿生阿閦佛刹。<a id="a-8J"></a>舍利弗，<a id="a-8K"></a>是菩萨摩诃萨为成阿惟越致，<a id="a-8L"></a>阿閦佛为受决，<a id="a-8M"></a>以我不欲遣菩萨摩诃萨至阿閦佛所。<a id="a-8N"></a>譬如，<a id="a-8O"></a>舍利弗，<a id="a-8P"></a>转轮王遣使者至诸小王所，<a id="a-8Q"></a>使持王宝物来。<a id="a-8R"></a>于是闻王遣使者，<a id="a-8S"></a>令诸小王来，<a id="a-8T"></a>便愁忧涕泣，<a id="a-8U"></a>用王宝物故。<a id="a-8V"></a>夫人、<a id="a-8W"></a>婇女及太子，<a id="a-8X"></a>闻以宝物故皆畏王，<a id="a-8Y"></a>便往至大王所居城，<a id="a-8Z"></a>垣坚止顿其中得安隐，<a id="a-8a"></a>不复恐见怨家谷贵苦。<a id="a-8b"></a>如是，<a id="a-8c"></a>舍利弗，<a id="a-8d"></a>我不欲遣诸菩萨至阿閦佛所，<a id="a-8e"></a>譬如彼王以宝物故，<a id="a-8f"></a>令诸夫人、<a id="a-8g"></a>婇女及太子同等愁忧视。<a id="a-8h"></a>求菩萨道人，<a id="a-8i"></a>当如大王城所有宝处太子为无有恐难，<a id="a-8j"></a>观诃閦佛刹当如大王。<a id="a-8k"></a>憋魔见求菩萨道者，<a id="a-8l"></a>如是不复娆乱。<a id="a-8m"></a>譬如王边臣难当，<a id="a-8n"></a>如是，<a id="a-8o"></a>舍利弗，<a id="a-8p"></a>魔及魔天官属，<a id="a-8q"></a>不能当如来无所著等正觉。<a id="a-8r"></a>譬如孤寡恐惧之人畏对家，<a id="a-8s"></a>便往至城中即安，<a id="a-8t"></a>对家人无奈之何。<a id="a-8u"></a>所以者何？<a id="a-8v"></a>是人已离于对人，<a id="a-8w"></a>得安隐处故。<a id="a-8x"></a>如是，<a id="a-8y"></a>舍利弗，<a id="a-8z"></a>诸菩萨摩诃萨生阿閦佛刹者，<a id="a-90"></a>为以断魔及魔天之道。<a id="a-91"></a>其三千大千世界憋魔及魔天，<a id="a-92"></a>不复娆求菩萨道及弟子道人，<a id="a-93"></a>及阿閦佛刹魔及魔天不复起魔事亦不复娆。<a id="a-94"></a>复次，<a id="a-95"></a>舍利弗，<a id="a-96"></a>若有菩萨往生阿閦佛刹者，<a id="a-97"></a>甫当生者，<a id="a-98"></a>其人不复为魔天之所娆也。<a id="a-99"></a>所以者何？<a id="a-9A"></a>阿閦佛昔行菩萨道，<a id="a-9B"></a>便作是愿德本：<a id="a-9C"></a>‘令我成无上正真道最正觉，<a id="a-9D"></a>使我佛刹诸魔及魔天，<a id="a-9E"></a>无有起魔事娆乱者。<a id="a-9F"></a>’譬如人饮毒，<a id="a-9G"></a>复饮除毒药，<a id="a-9H"></a>其饮食便消，<a id="a-9I"></a>其毒不行，<a id="a-9J"></a>以等愿故。<a id="a-9K"></a>如是，<a id="a-9L"></a>舍利弗，<a id="a-9M"></a>阿閦佛昔时作是愿德本，<a id="a-9N"></a>乃至其佛刹诸魔及魔天子，<a id="a-9O"></a>不复起事娆乱，<a id="a-9P"></a>其佛刹所有德等乃如是。<a id="a-9Q"></a>”</p>
  <p id="a9R">尔时，<a id="a-9S"></a>贤者舍利弗心念言：<a id="a-9T"></a>“愿欲见其佛刹及阿閦佛并诸弟子等。<a id="a-9U"></a>”于是佛即知舍利弗心所念，<a id="a-9V"></a>即令如其像三昧正受神足行。<a id="a-9W"></a>承佛所致，<a id="a-9X"></a>贤者舍利弗于其座中，<a id="a-9Y"></a>见阿閦佛刹及弟子等。</p>
  <p id="a9Z">尔时，<a id="a-9a"></a>佛告舍利弗言：<a id="a-9b"></a>“汝宁见阿閦佛及诸弟子并佛刹不？<a id="a-9c"></a>”</p>
  <p id="a9d">对曰：<a id="a-9e"></a>“唯然见之，<a id="a-9f"></a>天中天。<a id="a-9g"></a>”</p>
  <p id="a9h">“云何，<a id="a-9i"></a>舍利弗，<a id="a-9j"></a>汝意所知，<a id="a-9k"></a>宁复有胜阿閦佛刹诸天及人不？<a id="a-9l"></a>”</p>
  <p id="a9m">舍利弗白佛言：<a id="a-9n"></a>“天中天，<a id="a-9o"></a>我不复知有城郭能胜者也。<a id="a-9p"></a>其刹诸天及人民无有邪道，<a id="a-9q"></a>但有正道耳，<a id="a-9r"></a>极相娱乐！<a id="a-9s"></a>所以者何？<a id="a-9t"></a>我见其佛刹，<a id="a-9u"></a>皆以天物快饮食相娱乐，<a id="a-9v"></a>阿閦佛在中央，<a id="a-9w"></a>遍为诸弟子说法。<a id="a-9x"></a>譬如，<a id="a-9y"></a>天中天，<a id="a-9z"></a>人在大海中央，<a id="a-A0"></a>不见东方山树木之际，<a id="a-A1"></a>亦不见南西北方树木之际；<a id="a-A2"></a>如是，<a id="a-A3"></a>天中天，<a id="a-A4"></a>阿閦佛刹诸弟子，<a id="a-A5"></a>不可得东方涯，<a id="a-A6"></a>亦复不可得南西北方之涯。<a id="a-A7"></a>如是思惟，<a id="a-A8"></a>闻法身亦不动摇。<a id="a-A9"></a>天中天，<a id="a-AA"></a>于是思惟，<a id="a-AB"></a>定身便不动摇。<a id="a-AC"></a>阿閦佛刹诸弟子，<a id="a-AD"></a>听法身不动摇坐定，<a id="a-AE"></a>如是听法身亦不动摇。<a id="a-AF"></a>若善男子、<a id="a-AG"></a>善女人，<a id="a-AH"></a>于是三千大千世界满七宝，<a id="a-AI"></a>持施与布施已，<a id="a-AJ"></a>得生阿閦佛刹者，<a id="a-AK"></a>当欢喜与，<a id="a-AL"></a>其人便得安隐生阿閦佛刹菩萨摩诃萨。<a id="a-AM"></a>所以者何？<a id="a-AN"></a>其人如是得为阿惟越致。<a id="a-AO"></a>譬如，<a id="a-AP"></a>天中天，<a id="a-AQ"></a>有人持王书及粮食，<a id="a-AR"></a>以王印封书往至他国。<a id="a-AS"></a>其人行至他国县邑，<a id="a-AT"></a>中道无有杀者，<a id="a-AU"></a>亦无有能娆者，<a id="a-AV"></a>独自往还无他。<a id="a-AW"></a>”</p>
  <p id="aAX">佛言：<a id="a-AY"></a>“如是也！<a id="a-AZ"></a>舍利弗，<a id="a-Aa"></a>菩萨摩诃萨生阿閦佛刹，<a id="a-Ab"></a>甫当生者，<a id="a-Ac"></a>于是世界若他方世界，<a id="a-Ad"></a>终亡生阿閦佛刹者，<a id="a-Ae"></a>皆得阿惟越致，<a id="a-Af"></a>便见无上正真道，<a id="a-Ag"></a>从一佛刹复游一佛刹，<a id="a-Ah"></a>皆讽诵佛道事，<a id="a-Ai"></a>常乐于佛天中天，<a id="a-Aj"></a>至成无上正真道最正觉。<a id="a-Ak"></a>”</p>
  <p id="aAl">舍利弗白佛言：<a id="a-Am"></a>“天中天，<a id="a-An"></a>是间须陀洹道、<a id="a-Ao"></a>菩萨摩诃萨，<a id="a-Ap"></a>生阿閦佛刹者，<a id="a-Aq"></a>是适等耳！<a id="a-Ar"></a>所以者何？<a id="a-As"></a>须陀洹以断截恶道住于道迹，<a id="a-At"></a>如是，<a id="a-Au"></a>天中天，<a id="a-Av"></a>若有菩萨摩诃萨，<a id="a-Aw"></a>生阿閦佛刹者，<a id="a-Ax"></a>甫当生者，<a id="a-Ay"></a>是人皆现断恶道，<a id="a-Az"></a>不复在弟子、<a id="a-B0"></a>缘一觉地，<a id="a-B1"></a>从一佛刹复游一佛刹，<a id="a-B2"></a>当乐于佛！<a id="a-B3"></a>天中天，<a id="a-B4"></a>及弟子，<a id="a-B5"></a>至成无上正真道最正觉也。<a id="a-B6"></a>”</p>
  <p id="aB7">佛言：<a id="a-B8"></a>“如是，<a id="a-B9"></a>舍利弗，<a id="a-BA"></a>若有菩萨摩诃萨，<a id="a-BB"></a>于是世界若他方世界，<a id="a-BC"></a>终亡生阿閦佛刹者，<a id="a-BD"></a>为以现过弟子、<a id="a-BE"></a>缘一觉地，<a id="a-BF"></a>从一佛刹复游一佛刹，<a id="a-BG"></a>皆讽诵诸佛道事，<a id="a-BH"></a>皆面见诸如来，<a id="a-BI"></a>至成无上正真之道最正觉。<a id="a-BJ"></a>譬如，<a id="a-BK"></a>舍利弗，<a id="a-BL"></a>须陀洹度脱异道恶法，<a id="a-BM"></a>得道无有异。<a id="a-BN"></a>如是，<a id="a-BO"></a>舍利弗，<a id="a-BP"></a>若有菩萨摩诃萨，<a id="a-BQ"></a>于是世界若他方世界，<a id="a-BR"></a>终亡往生阿閦佛刹者，<a id="a-BS"></a>甫当生者，<a id="a-BT"></a>其皆不复离无上正真道，<a id="a-BU"></a>从一佛刹复游一佛刹，<a id="a-BV"></a>皆讽诵诸佛道事，<a id="a-BW"></a>常乐于佛天中天无上正真道，<a id="a-BX"></a>至成无上正真道最正觉。<a id="a-BY"></a>”</p>
  <p id="aBZ">贤者舍利弗白佛言：<a id="a-Ba"></a>“天中天，<a id="a-Bb"></a>是间斯陀含住往来地，<a id="a-Bc"></a>菩萨摩诃萨生阿閦佛刹者，<a id="a-Bd"></a>是适等耳！<a id="a-Be"></a>天中天，<a id="a-Bf"></a>是间阿那含住不复还地，<a id="a-Bg"></a>菩萨摩诃萨生阿閦佛刹者，<a id="a-Bh"></a>是适等耳！<a id="a-Bi"></a>天中天，<a id="a-Bj"></a>是间阿罗汉住无所著地，<a id="a-Bk"></a>菩萨摩诃萨生阿閦佛刹者，<a id="a-Bl"></a>是适等耳！<a id="a-Bm"></a>”</p>
  <p id="aBn">佛告贤者舍利弗言：<a id="a-Bo"></a>“莫得说是语。<a id="a-Bp"></a>所以者何？<a id="a-Bq"></a>是间菩萨摩诃萨受无上正真道决，<a id="a-Br"></a>菩萨生阿閦佛刹者，<a id="a-Bs"></a>是适等耳！<a id="a-Bt"></a>复次，<a id="a-Bu"></a>舍利弗，<a id="a-Bv"></a>是间菩萨摩诃萨坐于佛树下，<a id="a-Bw"></a>菩萨生阿閦佛刹者，<a id="a-Bx"></a>是适等耳！<a id="a-By"></a>所以者何？<a id="a-Bz"></a>舍利弗，<a id="a-C0"></a>菩萨摩诃萨为现如来，<a id="a-C1"></a>憋魔不复能动摇，<a id="a-C2"></a>过弟子、<a id="a-C3"></a>缘一觉地，<a id="a-C4"></a>从一佛刹复游一佛刹，<a id="a-C5"></a>常皆随诸佛之教令，<a id="a-C6"></a>至成无上正真道最正觉。<a id="a-C7"></a>”</p>
  <p id="aC8">尔时，<a id="a-C9"></a>阿难心念言：<a id="a-CA"></a>“我欲试须菩提，<a id="a-CB"></a>知报我何等言？<a id="a-CC"></a>”贤者阿难问贤者须菩提言：<a id="a-CD"></a>“唯须菩提，<a id="a-CE"></a>为见阿閦佛及诸弟子等并其佛刹不？<a id="a-CF"></a>”</p>
  <p id="aCG">须菩提谓阿难言：<a id="a-CH"></a>“汝上向视。<a id="a-CI"></a>”</p>
  <p id="aCJ">阿难答言：<a id="a-CK"></a>“仁者须菩提，<a id="a-CL"></a>我已上向视上皆是虚空。<a id="a-CM"></a>”</p>
  <p id="aCN">须菩提谓阿难言：<a id="a-CO"></a>“如仁者上向见空，<a id="a-CP"></a>观阿閦佛及诸弟子等，<a id="a-CQ"></a>并其佛刹当如是。<a id="a-CR"></a>”</p>
  <p id="aCS">尔时，<a id="a-CT"></a>贤者舍利弗问言：<a id="a-CU"></a>“如属天中天所说，<a id="a-CV"></a>是间菩萨摩诃萨受决，<a id="a-CW"></a>菩萨生阿閦佛刹者，<a id="a-CX"></a>是适等耳！<a id="a-CY"></a>天中天，<a id="a-CZ"></a>以何故等而等？<a id="a-Ca"></a>”</p>
  <p id="aCb">佛告舍利弗言：<a id="a-Cc"></a>“用法等故而等。<a id="a-Cd"></a>”</p>
 </body>
</html>