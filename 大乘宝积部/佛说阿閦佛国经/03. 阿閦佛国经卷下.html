<!doctype html>
<html id="z3IBTInDp" data-ver="805">
 <head>
  <meta charset="utf-8">
  <meta author="支娄迦识">
  <meta library="龙藏">
  <meta catalog="大乘宝积部">
  <meta period="后汉">
 </head>
 <body>
  <h1 id="a1">阿閦佛国经卷下</h1>
  <h2 id="a2">阿閦佛般泥洹品第五</h2>
  <p id="a3">尔时，<a id="a-4"></a>贤者舍利弗心念言：<a id="a-5"></a>“佛已说阿閦佛昔者行菩萨道时德号，<a id="a-6"></a>复说佛刹之善快，<a id="a-7"></a>亦复说诸弟子及诸菩萨所学成愿。<a id="a-8"></a>佛当复说阿閦佛摩诃般泥洹时，<a id="a-9"></a>有何感应？<a id="a-A"></a>天中天。<a id="a-B"></a>”</p>
  <p id="aC">于是佛即知舍利弗心所念，<a id="a-D"></a>便告舍利弗言：<a id="a-E"></a>“阿閦佛摩诃般泥洹，<a id="a-F"></a>是日一切三千大千世界诸郡国，<a id="a-G"></a>变化作化人而说法。<a id="a-H"></a>所可说者，<a id="a-I"></a>如前所说法。<a id="a-J"></a>时人民复行阿罗汉道不复上下，<a id="a-K"></a>便令住阿罗汉道。<a id="a-L"></a>阿閦佛般泥洹时，<a id="a-M"></a>有菩萨摩诃萨，<a id="a-N"></a>名众香手，<a id="a-O"></a>当授是众香手菩萨决，<a id="a-P"></a>号曰羞洹那洹波头摩如来无所著等正觉。<a id="a-Q"></a>复次，<a id="a-R"></a>舍利弗，<a id="a-S"></a>其金色莲华佛之刹所有善快，<a id="a-T"></a>亦当如阿閦佛刹之善快所有安谛；<a id="a-U"></a>金色莲华佛所有众弟子，<a id="a-V"></a>亦当如阿閦佛。<a id="a-W"></a>复次，<a id="a-X"></a>舍利弗，<a id="a-Y"></a>阿閦佛摩诃般泥洹时，<a id="a-Z"></a>当大动摇皆悉遍三千大千世界，<a id="a-a"></a>声上闻阿渐货罗天，<a id="a-b"></a>乃复至闻阿迦尼吒天。<a id="a-c"></a>阿閦佛般泥洹时当有是瑞应。<a id="a-d"></a>复次，<a id="a-e"></a>舍利弗，<a id="a-f"></a>阿閦佛刹诸好药树木，<a id="a-g"></a>皆曲向阿閦佛般泥洹所作礼。<a id="a-h"></a>阿閦佛摩诃般泥洹时，<a id="a-i"></a>诸天及人民持华香、<a id="a-j"></a>杂香、<a id="a-k"></a>捣香，<a id="a-l"></a>供养散其身上；<a id="a-m"></a>供养已，<a id="a-n"></a>其诸天人民华香、<a id="a-o"></a>杂香、<a id="a-p"></a>捣香及余宝，<a id="a-q"></a>上至虚空四十里成圆华盖。<a id="a-r"></a>阿閦佛摩诃般泥洹时，<a id="a-s"></a>其三千大千世界，<a id="a-t"></a>诸天龙鬼神、<a id="a-u"></a>揵陀罗、<a id="a-v"></a>阿须伦、<a id="a-w"></a>迦留罗、<a id="a-x"></a>真陀罗、<a id="a-y"></a>摩休勒皆向。<a id="a-z"></a>阿閦佛摩诃般泥洹时，<a id="a-10"></a>是人民及诸天以佛威神所致，<a id="a-11"></a>悉见阿閦佛摩诃般泥洹时。<a id="a-12"></a>复次，<a id="a-13"></a>舍利弗，<a id="a-14"></a>阿閦佛摩诃般泥洹时，<a id="a-15"></a>诸天及人民昼夜常愁忧言：<a id="a-16"></a>‘阿閦佛般泥洹大疾！<a id="a-17"></a>为己亡人民娱乐，<a id="a-18"></a>不复得乐所欲。<a id="a-19"></a>’意愁忧言：<a id="a-1A"></a>‘阿閦佛般泥洹大疾！<a id="a-1B"></a>亡失人民安隐。<a id="a-1C"></a>’意愁忧言：<a id="a-1D"></a>‘亡天下眼。<a id="a-1E"></a>’”</p>
  <p id="a1F">佛语舍利弗：<a id="a-1G"></a>“若有菩萨摩诃萨于是世界若他方世界，<a id="a-1H"></a>终亡生阿閦佛刹者，<a id="a-1I"></a>甫当生者，<a id="a-1J"></a>其人皆为以受决，<a id="a-1K"></a>从一方复至一方，<a id="a-1L"></a>共等辈游行，<a id="a-1M"></a>若干百千等辈共游行。<a id="a-1N"></a>菩萨摩诃萨当见若干百千如来，<a id="a-1O"></a>当见无数佛，<a id="a-1P"></a>当见无数萨芸若。<a id="a-1Q"></a>若有菩萨摩诃萨于是世界若他方世界，<a id="a-1R"></a>终亡生阿閦佛刹者，<a id="a-1S"></a>甫当生者，<a id="a-1T"></a>其人亦与众等俱游行，<a id="a-1U"></a>以佛威神所致萨芸若故，<a id="a-1V"></a>为阿惟越致。<a id="a-1W"></a>菩萨摩诃萨闻是《阿閦佛德号法经》，<a id="a-1X"></a>皆为离魔罗网。<a id="a-1Y"></a>复次，<a id="a-1Z"></a>舍利弗，<a id="a-1a"></a>阿閦佛摩诃般泥洹时，<a id="a-1b"></a>至法行在者，<a id="a-1c"></a>诸菩萨摩诃萨生阿閦佛刹者，<a id="a-1d"></a>亦当与等辈游行，<a id="a-1e"></a>求索阿閦佛昔时愿，<a id="a-1f"></a>然后当生阿閦佛刹。<a id="a-1g"></a>菩萨摩诃萨便当讽诵八百门，<a id="a-1h"></a>讽诵已，<a id="a-1i"></a>皆当讽诵诸法，<a id="a-1j"></a>便有上微妙阿閦佛刹。<a id="a-1k"></a>诸菩萨摩诃萨，<a id="a-1l"></a>得念行住八百门，<a id="a-1m"></a>我当生阿閦佛刹，<a id="a-1n"></a>亦当讽诵八百门，<a id="a-1o"></a>讽诵已，<a id="a-1p"></a>皆当复讽诵诸法见上妙句。<a id="a-1q"></a>如是谛受之，<a id="a-1r"></a>菩萨摩诃萨，<a id="a-1s"></a>阿閦佛现在及般泥洹时，<a id="a-1t"></a>说法等无异；<a id="a-1u"></a>佛刹等如来所示现，<a id="a-1v"></a>从阿惟越致，<a id="a-1w"></a>至成无上正真道最正觉。<a id="a-1x"></a>复次，<a id="a-1y"></a>舍利弗，<a id="a-1z"></a>阿閦佛身中自出火，<a id="a-20"></a>还烧身已便作金色，<a id="a-21"></a>即碎若芥子，<a id="a-22"></a>不复还复，<a id="a-23"></a>讫已便自然生。<a id="a-24"></a>譬如，<a id="a-25"></a>舍利弗，<a id="a-26"></a>有树名坻弥罗，<a id="a-27"></a>若发段段断已不复见，<a id="a-28"></a>自然生。<a id="a-29"></a>如是，<a id="a-2A"></a>舍利弗，<a id="a-2B"></a>阿閦佛摩诃般泥洹时，<a id="a-2C"></a>身破碎不复见，<a id="a-2D"></a>还自然生。<a id="a-2E"></a>复次，<a id="a-2F"></a>舍利弗，<a id="a-2G"></a>阿閦佛摩诃般泥洹时，<a id="a-2H"></a>其身骨坐处见自然，<a id="a-2I"></a>譬如有山碎破其山不复见，<a id="a-2J"></a>自然还其处。<a id="a-2K"></a>如是，<a id="a-2L"></a>舍利弗，<a id="a-2M"></a>阿閦佛摩诃般泥洹时，<a id="a-2N"></a>其骨自破碎，<a id="a-2O"></a>其身骨不复见，<a id="a-2P"></a>还自然。<a id="a-2Q"></a>时一切三千大千世界人民，<a id="a-2R"></a>皆供养其身，<a id="a-2S"></a>以七宝作塔。<a id="a-2T"></a>其三千大千世界，<a id="a-2U"></a>当以七宝塔及叶金色莲华而庄严。<a id="a-2V"></a>复次，<a id="a-2W"></a>舍利弗，<a id="a-2X"></a>阿閦佛刹诸菩萨摩诃萨当作礼，<a id="a-2Y"></a>有瑞应乃如是，<a id="a-2Z"></a>自然诸宝于其处在前住。<a id="a-2a"></a>其有菩萨摩诃萨，<a id="a-2b"></a>往生阿閦佛刹者，<a id="a-2c"></a>甫当生者，<a id="a-2d"></a>当见佛意无乱。<a id="a-2e"></a>命过时，<a id="a-2f"></a>一切诸天人当供养其身。<a id="a-2g"></a>诸天及人民，<a id="a-2h"></a>愿发起是供养其身。<a id="a-2i"></a>菩萨摩诃萨自以功德，<a id="a-2j"></a>稍于虚空疾行，<a id="a-2k"></a>都不复知其处。<a id="a-2l"></a>譬如，<a id="a-2m"></a>舍利弗，<a id="a-2n"></a>持草木著火中熏烟而行，<a id="a-2o"></a>其烟上于虚空中，<a id="a-2p"></a>亦于虚空中而行，<a id="a-2q"></a>亦于虚空中都灭，<a id="a-2r"></a>不知所至处，<a id="a-2s"></a>其佛刹诸菩萨摩诃萨法身如是。<a id="a-2t"></a>复次，<a id="a-2u"></a>舍利弗，<a id="a-2v"></a>阿閦佛刹菩萨摩诃萨，<a id="a-2w"></a>寿命尽临寿终时，<a id="a-2x"></a>见余菩萨摩诃萨，<a id="a-2y"></a>他方世界坐佛树下时，<a id="a-2z"></a>是诸菩萨摩诃萨临寿终时瑞应。<a id="a-30"></a>复见余菩萨入母腹中，<a id="a-31"></a>时亦复见余菩萨摩诃萨从母右胁生出，<a id="a-32"></a>时行七步，<a id="a-33"></a>时见在婇女中相娱乐，<a id="a-34"></a>时见余菩萨摩诃萨出家学道，<a id="a-35"></a>时见余菩萨坐佛树下降伏魔得萨芸若慧，<a id="a-36"></a>时见他方世界诸佛天中天转法轮。<a id="a-37"></a>”</p>
  <p id="a38">时，<a id="a-39"></a>佛言：<a id="a-3A"></a>“舍利弗，<a id="a-3B"></a>阿閦佛刹菩萨临寿终时，<a id="a-3C"></a>以是比有自然瑞应。<a id="a-3D"></a>复次，<a id="a-3E"></a>舍利弗，<a id="a-3F"></a>阿閦佛摩诃般泥洹时，<a id="a-3G"></a>佛所说法，<a id="a-3H"></a>当住至若干百千劫。<a id="a-3I"></a>”</p>
  <p id="a3J">贤者舍利弗问佛言：<a id="a-3K"></a>“天中天，<a id="a-3L"></a>以何等数佛所说法，<a id="a-3M"></a>住至百千劫？<a id="a-3N"></a>”</p>
  <p id="a3O">佛告舍利弗言：<a id="a-3P"></a>“二十小劫为一劫，<a id="a-3Q"></a>是为数佛所说法住百千劫。<a id="a-3R"></a>复次，<a id="a-3S"></a>舍利弗，<a id="a-3T"></a>其法灭尽时，<a id="a-3U"></a>一切三千大千世界当大照明，<a id="a-3V"></a>其地当大动。<a id="a-3W"></a>其法不是憋魔及魔天之所灭，<a id="a-3X"></a>亦不是天中天弟子所灭。<a id="a-3Y"></a>诸比丘稍乐寂往还是，<a id="a-3Z"></a>稍寂共往还已，<a id="a-3a"></a>俱行不复大听闻法；<a id="a-3b"></a>不听闻已，<a id="a-3c"></a>亦不大承用，<a id="a-3d"></a>复不得大精进；<a id="a-3e"></a>法师比丘，<a id="a-3f"></a>于法教亦寂说法少；<a id="a-3g"></a>以是故法稍灭尽，<a id="a-3h"></a>稍稍不见。<a id="a-3i"></a>”</p>
  <p id="a3j">尔时，<a id="a-3k"></a>贤者舍利弗问佛言：<a id="a-3l"></a>“云何，<a id="a-3m"></a>天中天，<a id="a-3n"></a>菩萨摩诃萨用何等德行故，<a id="a-3o"></a>得生阿閦佛刹？<a id="a-3p"></a>”</p>
  <p id="a3q">佛告舍利弗：<a id="a-3r"></a>“是菩萨摩诃萨，<a id="a-3s"></a>当学阿閦佛昔求菩萨道时行，<a id="a-3t"></a>当发如是意愿，<a id="a-3u"></a>令我生阿閦佛刹，<a id="a-3v"></a>菩萨摩诃萨用是行故得生彼佛刹。<a id="a-3w"></a>复次，<a id="a-3x"></a>舍利弗，<a id="a-3y"></a>菩萨行布施度无极，<a id="a-3z"></a>积累德本，<a id="a-40"></a>持愿无上正真道，<a id="a-41"></a>得在阿閦佛边，<a id="a-42"></a>菩萨摩诃萨用是行故得生彼佛刹。<a id="a-43"></a>菩萨行诫度无极，<a id="a-44"></a>持愿无上正真道，<a id="a-45"></a>得在阿閦佛边，<a id="a-46"></a>菩萨摩诃萨用是行故得生彼佛刹。<a id="a-47"></a>菩萨行忍辱度无极，<a id="a-48"></a>持愿无上正真道，<a id="a-49"></a>得在阿閦佛边，<a id="a-4A"></a>菩萨摩诃萨用是行故得生彼佛刹。<a id="a-4B"></a>菩萨行精进度无极，<a id="a-4C"></a>持愿无上正真道，<a id="a-4D"></a>得在阿閦佛边，<a id="a-4E"></a>菩萨摩诃萨用是行故得生阿閦佛刹。<a id="a-4F"></a>菩萨行一心度无极，<a id="a-4G"></a>持愿无上正真道，<a id="a-4H"></a>得在阿閦佛边，<a id="a-4I"></a>菩萨摩诃萨用是行故得生彼佛刹。<a id="a-4J"></a>菩萨行智慧度无极，<a id="a-4K"></a>持愿无上正真道，<a id="a-4L"></a>得在阿閦佛边，<a id="a-4M"></a>菩萨摩诃萨用是故得生彼佛刹。</p>
  <p id="a4N">“复次，<a id="a-4O"></a>舍利弗，<a id="a-4P"></a>阿閦佛光明，<a id="a-4Q"></a>皆炎照三千大千世界，<a id="a-4R"></a>我当愿见是，<a id="a-4S"></a>见已令我成无上正真道最正觉，<a id="a-4T"></a>当复自炎照其佛刹，<a id="a-4U"></a>菩萨摩诃萨用是行故得生阿閦佛刹。<a id="a-4V"></a>我当见阿閦佛刹，<a id="a-4W"></a>无央数不可计诸弟子见已，<a id="a-4X"></a>我亦当作如是行，<a id="a-4Y"></a>令我成无上正真道最正觉时，<a id="a-4Z"></a>使有无央数诸弟子，<a id="a-4a"></a>菩萨摩诃萨用是行故得生阿閦佛刹。<a id="a-4b"></a>阿閦佛刹有若干百菩萨、<a id="a-4c"></a>若干千菩萨、<a id="a-4d"></a>若干百千菩萨，<a id="a-4e"></a>我当见是诸尊菩萨。<a id="a-4f"></a>寂寞观行，<a id="a-4g"></a>我当学之，<a id="a-4h"></a>当于处处晓了知之。<a id="a-4i"></a>我当与同学等无差特，<a id="a-4j"></a>当与是一等类俱在一处，<a id="a-4k"></a>欲具大慈大悲用佛故，<a id="a-4l"></a>沙门义故。<a id="a-4m"></a>无辟支佛义，<a id="a-4n"></a>无有弟子之行，<a id="a-4o"></a>无有弟子意，<a id="a-4p"></a>无有缘一觉意，<a id="a-4q"></a>谛住于空，<a id="a-4r"></a>无有恶道法，<a id="a-4s"></a>于诸佛名等、<a id="a-4t"></a>诸如来名等、<a id="a-4u"></a>萨芸若名等，<a id="a-4v"></a>于诸法名等，<a id="a-4w"></a>于众僧名等，<a id="a-4x"></a>常念诸名等。<a id="a-4y"></a>如诸菩萨摩诃萨，<a id="a-4z"></a>若有善男子、<a id="a-50"></a>善女人，<a id="a-51"></a>闻名得生阿閦佛刹；<a id="a-52"></a>何况合会诸度无极善本，<a id="a-53"></a>持愿阿閦佛刹，<a id="a-54"></a>合会众善本已，<a id="a-55"></a>便成无上正真道最正觉！<a id="a-56"></a>何况合会诸度无极众善本，<a id="a-57"></a>便得生阿閦佛刹！<a id="a-58"></a>菩萨摩诃萨用是行故得生阿閦佛刹。</p>
  <p id="a59">“复次，<a id="a-5A"></a>舍利弗，<a id="a-5B"></a>菩萨摩诃萨欲生阿閦佛刹者，<a id="a-5C"></a>当念东方不可计诸佛天中天善法品等因缘，<a id="a-5D"></a>诸佛天中天所可说法，<a id="a-5E"></a>念其无有等者，<a id="a-5F"></a>令我成无上正真道最正觉，<a id="a-5G"></a>当复说法如是。<a id="a-5H"></a>如诸佛天中天，<a id="a-5I"></a>念其众弟子因缘等，<a id="a-5J"></a>我何时成无上正真道最正觉，<a id="a-5K"></a>亦当有无央数不可计诸弟子众。<a id="a-5L"></a>舍利弗，<a id="a-5M"></a>若有善男子、<a id="a-5N"></a>善女人，<a id="a-5O"></a>当念三事，<a id="a-5P"></a>当晓了念是三大事。<a id="a-5Q"></a>若善男子、<a id="a-5R"></a>善女人，<a id="a-5S"></a>以念是三大事合会德本，<a id="a-5T"></a>为一切众生作迹念持愿，<a id="a-5U"></a>作无上正真道，<a id="a-5V"></a>用一切众生故愿三事。<a id="a-5W"></a>善男子、<a id="a-5X"></a>善女人，<a id="a-5Y"></a>菩萨摩诃萨愿无上正真道，<a id="a-5Z"></a>不可限一切众生。<a id="a-5a"></a>若有人来，<a id="a-5b"></a>以器欲限取虚空，<a id="a-5c"></a>来已谓言：<a id="a-5d"></a>‘善男子，<a id="a-5e"></a>持善本，<a id="a-5f"></a>与我共分之。<a id="a-5g"></a>’”</p>
  <p id="a5h">佛言：<a id="a-5i"></a>“舍利弗，<a id="a-5j"></a>若使善本有色者，<a id="a-5k"></a>一切众生便可以器满限取虚空，<a id="a-5l"></a>不可竟是善本以器取。<a id="a-5m"></a>如是，<a id="a-5n"></a>舍利弗，<a id="a-5o"></a>愿善本于无上正真道，<a id="a-5p"></a>是亦不可以器取，<a id="a-5q"></a>如是谓为萨芸若善本。<a id="a-5r"></a>若有念三事善本，<a id="a-5s"></a>便转得三宝。<a id="a-5t"></a>若有菩萨摩诃萨念是三事善本愿，<a id="a-5u"></a>皆见善法。<a id="a-5v"></a>菩萨行三事善本愿，<a id="a-5w"></a>降伏众魔及官属，<a id="a-5x"></a>所向欲念生何佛刹，<a id="a-5y"></a>即得生其佛刹，<a id="a-5z"></a>南方、<a id="a-60"></a>西方、<a id="a-61"></a>北方、<a id="a-62"></a>上方、<a id="a-63"></a>下方亦如是，<a id="a-64"></a>四维亦如是。<a id="a-65"></a>若有菩萨摩诃萨，<a id="a-66"></a>念是三事善本积累，<a id="a-67"></a>以持作劝助，<a id="a-68"></a>劝助已持愿向阿閦佛刹，<a id="a-69"></a>其人即得生其佛刹。<a id="a-6A"></a>”</p>
  <p id="a6B">佛告舍利弗：<a id="a-6C"></a>“若干百佛刹、<a id="a-6D"></a>若干千佛刹、<a id="a-6E"></a>若干百千佛刹，<a id="a-6F"></a>如是佛刹之善快，<a id="a-6G"></a>诸佛刹之善快空耳！<a id="a-6H"></a>阿閦佛刹亦如是，<a id="a-6I"></a>我当见其佛刹之善快，<a id="a-6J"></a>见是以我亦当取，<a id="a-6K"></a>如是比佛刹之善快。<a id="a-6L"></a>当劝助若干百菩萨、<a id="a-6M"></a>若干千菩萨、<a id="a-6N"></a>若干百千菩萨为现正，<a id="a-6O"></a>令欢喜踊跃上及阿閦世尊等，<a id="a-6P"></a>菩萨摩诃萨用是行故得生阿閦佛刹。<a id="a-6Q"></a>若有菩萨摩诃萨专发是意向阿閦佛，<a id="a-6R"></a>若使不行者如是为欺，<a id="a-6S"></a>专发是意便得生阿閦佛刹。<a id="a-6T"></a>譬如有城中，<a id="a-6U"></a>无市无有园浴池及万物，<a id="a-6V"></a>亦无有象马，<a id="a-6W"></a>亦无有往来中者。<a id="a-6X"></a>云何，<a id="a-6Y"></a>舍利弗，<a id="a-6Z"></a>其城宁有疆王在其中止不？<a id="a-6a"></a>”</p>
  <p id="a6b">“是城德为最下。<a id="a-6c"></a>”</p>
  <p id="a6d">“如是为快不？<a id="a-6e"></a>”</p>
  <p id="a6f">“疆王在大城，<a id="a-6g"></a>其城有善德万物，<a id="a-6h"></a>如是城为最上也。<a id="a-6i"></a>”</p>
  <p id="a6j">“如是，<a id="a-6k"></a>舍利弗，<a id="a-6l"></a>于是我三千大千世界佛刹力之善快，<a id="a-6m"></a>如我佛刹为下耳！<a id="a-6n"></a>是不为上好也，<a id="a-6o"></a>是间我佛刹所有之善快。<a id="a-6p"></a>如是，<a id="a-6q"></a>舍利弗，<a id="a-6r"></a>若菩萨欲净其佛刹之善快者，<a id="a-6s"></a>欲取者，<a id="a-6t"></a>当如是清净取之，<a id="a-6u"></a>如阿閦佛昔行菩萨道时，<a id="a-6v"></a>所取清净佛刹之善快。<a id="a-6w"></a>复次，<a id="a-6x"></a>舍利弗，<a id="a-6y"></a>于是成无上正真道最正觉，<a id="a-6z"></a>令人民在须陀洹道、<a id="a-70"></a>斯陀含、<a id="a-71"></a>阿那含、<a id="a-72"></a>阿罗汉道，<a id="a-73"></a>复教令在辟支佛道，<a id="a-74"></a>我所教授诸弟子，<a id="a-75"></a>及余弟子皆共合会，<a id="a-76"></a>当令在阿閦佛刹诸弟子众边，<a id="a-77"></a>百倍、<a id="a-78"></a>千倍、<a id="a-79"></a>万倍、<a id="a-7A"></a>亿百千倍、<a id="a-7B"></a>巨亿万倍不与等，<a id="a-7C"></a>但说解脱者无有异。<a id="a-7D"></a>我诸弟子，<a id="a-7E"></a>及弥勒佛所有诸弟子，<a id="a-7F"></a>及复余弟子皆复共合会，<a id="a-7G"></a>当令在阿閦佛刹诸弟子众边，<a id="a-7H"></a>是亦百倍、<a id="a-7I"></a>千倍、<a id="a-7J"></a>万倍、<a id="a-7K"></a>亿万倍不与等。<a id="a-7L"></a>所以者何？<a id="a-7M"></a>阿閦佛一一说法时，<a id="a-7N"></a>人民得道者不可复计。<a id="a-7O"></a>”</p>
  <p id="a7P">佛言：<a id="a-7Q"></a>“舍利弗，<a id="a-7R"></a>置我诸弟子，<a id="a-7S"></a>复置弥勒佛诸弟子，<a id="a-7T"></a>于陂陀劫中，<a id="a-7U"></a>诸佛天中天所有诸弟子，<a id="a-7V"></a>及余得道弟子，<a id="a-7W"></a>复共合会，<a id="a-7X"></a>当令在阿閦佛刹诸弟子众边，<a id="a-7Y"></a>百倍、<a id="a-7Z"></a>千倍、<a id="a-7a"></a>万倍、<a id="a-7b"></a>亿万倍、<a id="a-7c"></a>巨亿万倍不与等，<a id="a-7d"></a>但说解脱者无异人。<a id="a-7e"></a>”</p>
  <p id="a7f">尔时，<a id="a-7g"></a>贤者舍利弗白佛言：<a id="a-7h"></a>“如天中天所说，<a id="a-7i"></a>如我所知，<a id="a-7j"></a>当观其佛刹为阿罗汉刹，<a id="a-7k"></a>不为凡夫之刹也。<a id="a-7l"></a>所以者何？<a id="a-7m"></a>彼阿罗汉甚众多。<a id="a-7n"></a>”</p>
  <p id="a7o">佛言：<a id="a-7p"></a>“如是，<a id="a-7q"></a>舍利弗，<a id="a-7r"></a>彼刹阿罗汉生死已尽者甚众多。<a id="a-7s"></a>三千大千世界中所有星宿，<a id="a-7t"></a>不可计亦不可知多少，<a id="a-7u"></a>阿閦佛一一说法时，<a id="a-7v"></a>得阿罗汉者不可计。<a id="a-7w"></a>如是，<a id="a-7x"></a>舍利弗，<a id="a-7y"></a>一一聚会时，<a id="a-7z"></a>不可计无央数人得阿罗汉道，<a id="a-80"></a>三千大千世界中星宿可知数。<a id="a-81"></a>阿閦佛刹是诸天人民，<a id="a-82"></a>以天眼见光明，<a id="a-83"></a>用积累德本。<a id="a-84"></a>阿閦佛刹三千大千世界，<a id="a-85"></a>是诸人民善男子、<a id="a-86"></a>善女人，<a id="a-87"></a>昼夜往至阿閦佛所。<a id="a-88"></a>若有闻是德号法经，<a id="a-89"></a>闻已即受持讽诵者。<a id="a-8A"></a>舍利弗，<a id="a-8B"></a>是善男子、<a id="a-8C"></a>善女人，<a id="a-8D"></a>前世为皆已闻见阿閦佛昔求菩萨道时。<a id="a-8E"></a>所以者何？<a id="a-8F"></a>若有闻是德号法经，<a id="a-8G"></a>即有信者。<a id="a-8H"></a>是《阿閦佛德号法经》，<a id="a-8I"></a>十方等世界佛刹求菩萨道，<a id="a-8J"></a>及求弟子道之人，<a id="a-8K"></a>悉受讽诵持说之。<a id="a-8L"></a>他方佛刹诸阿惟越致菩萨摩诃萨住及余菩萨，<a id="a-8M"></a>亦说阿閦佛所结愿。<a id="a-8N"></a>及生阿閦佛刹者，<a id="a-8O"></a>甫当生者，<a id="a-8P"></a>东方亦如是，<a id="a-8Q"></a>南方、<a id="a-8R"></a>西方、<a id="a-8S"></a>北方、<a id="a-8T"></a>上方、<a id="a-8U"></a>下方等十方亦如是，<a id="a-8V"></a>一切诸佛刹求菩萨道人，<a id="a-8W"></a>皆受是德号法经，<a id="a-8X"></a>讽诵持说之。<a id="a-8Y"></a>阿惟越致菩萨摩诃萨住，<a id="a-8Z"></a>复有成无上正真道最正觉，<a id="a-8a"></a>及余菩萨亦如是说，<a id="a-8b"></a>阿閦佛所结愿，<a id="a-8c"></a>及生其佛刹者，<a id="a-8d"></a>甫当生者。<a id="a-8e"></a>如是，<a id="a-8f"></a>舍利弗，<a id="a-8g"></a>阿閦佛阿比罗提世界住，<a id="a-8h"></a>炎照十方等诸求菩萨道之人。<a id="a-8i"></a>若有善男子、<a id="a-8j"></a>善女人，<a id="a-8k"></a>讽诵《阿閦佛德号法经》，<a id="a-8l"></a>闻已即持讽诵愿生阿閦佛刹者，<a id="a-8m"></a>临寿终时，<a id="a-8n"></a>阿閦佛即念其人。<a id="a-8o"></a>所以者何？<a id="a-8p"></a>傥弊魔得其便即转所愿如来故念之。<a id="a-8q"></a>其善男子、<a id="a-8r"></a>善女人不复转会，<a id="a-8s"></a>当得所愿及无上正真道。<a id="a-8t"></a>若有他异因缘，<a id="a-8u"></a>无能娆害者；<a id="a-8v"></a>如是火刀毒水是亦不行，<a id="a-8w"></a>若复有挝捶者是亦不向，<a id="a-8x"></a>亦不畏人非人。<a id="a-8y"></a>其人如是等见护，<a id="a-8z"></a>便生阿閦佛刹。<a id="a-90"></a>”</p>
  <p id="a91">佛言：<a id="a-92"></a>“譬如，<a id="a-93"></a>舍利弗，<a id="a-94"></a>日宫殿远住，<a id="a-95"></a>遥炎照天下人；<a id="a-96"></a>如是阿閦佛远住，<a id="a-97"></a>炎照他方世界诸住菩萨摩诃萨。<a id="a-98"></a>譬如得天眼比丘远住，<a id="a-99"></a>遥见色之光；<a id="a-9A"></a>如是，<a id="a-9B"></a>舍利弗，<a id="a-9C"></a>阿閦佛远住，<a id="a-9D"></a>遥见他方世界诸住菩萨摩诃萨，<a id="a-9E"></a>见其颜色形类。<a id="a-9F"></a>譬如神通比丘，<a id="a-9G"></a>远住知他人意所念；<a id="a-9H"></a>如是，<a id="a-9I"></a>舍利弗，<a id="a-9J"></a>阿閦佛远住，<a id="a-9K"></a>遥知他方世界诸住菩萨摩诃萨意。<a id="a-9L"></a>譬如神通比丘远住，<a id="a-9M"></a>遥以天耳闻声；<a id="a-9N"></a>如是，<a id="a-9O"></a>舍利弗，<a id="a-9P"></a>阿閦佛远住，<a id="a-9Q"></a>遥闻他方世界诸菩萨摩诃萨语，<a id="a-9R"></a>及生其刹者。<a id="a-9S"></a>是善男子、<a id="a-9T"></a>善女人，<a id="a-9U"></a>阿閦佛知其名字及种姓，<a id="a-9V"></a>若有受是德号法经讽诵持者。<a id="a-9W"></a>舍利弗，<a id="a-9X"></a>是人为见阿閦佛。<a id="a-9Y"></a>当知是人临寿终时，<a id="a-9Z"></a>阿閦佛即为其人。<a id="a-9a"></a>”</p>
  <p id="a9b">贤者舍利弗白佛言：<a id="a-9c"></a>“难及！<a id="a-9d"></a>天中天，<a id="a-9e"></a>诸佛世尊谛嘱累诸菩萨摩诃萨。<a id="a-9f"></a>”</p>
  <p id="a9g">佛言：<a id="a-9h"></a>“如是，<a id="a-9i"></a>舍利弗，<a id="a-9j"></a>诸佛天中天谛嘱累诸菩萨摩诃萨。<a id="a-9k"></a>所以者何？<a id="a-9l"></a>菩萨谛受嘱累者，<a id="a-9m"></a>便为谛受一切众生已。<a id="a-9n"></a>譬如转轮王，<a id="a-9o"></a>若有第一、<a id="a-9p"></a>第二、<a id="a-9q"></a>第三、<a id="a-9r"></a>第四、<a id="a-9s"></a>第五、<a id="a-9t"></a>第十、<a id="a-9u"></a>第二十不可计诸仓，<a id="a-9v"></a>中有稻米、<a id="a-9w"></a>大麦、<a id="a-9x"></a>小麦及种种谷，<a id="a-9y"></a>谷贵时便出令谷贱。<a id="a-9z"></a>如是，<a id="a-A0"></a>舍利弗，<a id="a-A1"></a>菩萨如来记竟，<a id="a-A2"></a>菩萨摩诃萨未成最正觉时，<a id="a-A3"></a>譬如谷贵；<a id="a-A4"></a>已成无上正真道最正觉，<a id="a-A5"></a>便安隐说法如谷贱。<a id="a-A6"></a>是故诸佛天中天，<a id="a-A7"></a>谛嘱累诸菩萨摩诃萨。<a id="a-A8"></a>”</p>
  <p id="aA9">佛言：<a id="a-AA"></a>“舍利弗，<a id="a-AB"></a>若有菩萨摩诃萨，<a id="a-AC"></a>闻是《阿閦佛德号法经》，<a id="a-AD"></a>闻已即受讽诵持，<a id="a-AE"></a>虽不愿生阿閦佛刹者，<a id="a-AF"></a>当知是菩萨摩诃萨为比阿惟越致。<a id="a-AG"></a>若有菩萨摩诃萨，<a id="a-AH"></a>受是《阿閦佛德号法经》，<a id="a-AI"></a>持已受讽诵，<a id="a-AJ"></a>为若干百人、<a id="a-AK"></a>若干亿百千那术人解说之，<a id="a-AL"></a>当令若干亿那术百千人积累德本。<a id="a-AM"></a>是人如所积德本，<a id="a-AN"></a>其菩萨是德本不可计，<a id="a-AO"></a>是菩萨摩诃萨德本众多已便坐无上正真道。<a id="a-AP"></a>”</p>
  <p id="aAQ">佛言：<a id="a-AR"></a>“舍利弗，<a id="a-AS"></a>若有菩萨摩诃萨，<a id="a-AT"></a>欲疾成无上正真道最正觉者，<a id="a-AU"></a>当受是德号法经，<a id="a-AV"></a>当持讽诵。<a id="a-AW"></a>受持讽诵已，<a id="a-AX"></a>为若干百、<a id="a-AY"></a>若干千、<a id="a-AZ"></a>若干百千人解说之，<a id="a-Aa"></a>便念如所说事，<a id="a-Ab"></a>即得大智慧，<a id="a-Ac"></a>其罪即毕。<a id="a-Ad"></a>以得是大智慧，<a id="a-Ae"></a>其罪毕已，<a id="a-Af"></a>其人自以功德，<a id="a-Ag"></a>便尽生死之道。<a id="a-Ah"></a>”</p>
  <p id="aAi">佛告舍利弗：<a id="a-Aj"></a>“若有善男子、<a id="a-Ak"></a>善女人，<a id="a-Al"></a>求弟子道者，<a id="a-Am"></a>闻是《阿閦佛德号法经》，<a id="a-An"></a>便当受持当讽诵。<a id="a-Ao"></a>受持讽诵已，<a id="a-Ap"></a>为若干百人、<a id="a-Aq"></a>若干千人、<a id="a-Ar"></a>若干百千人解之。<a id="a-As"></a>若有善男子、<a id="a-At"></a>善女人受是法经，<a id="a-Au"></a>自以功德即自取阿罗汉证。<a id="a-Av"></a>”</p>
  <p id="aAw">佛言：<a id="a-Ax"></a>“舍利弗，<a id="a-Ay"></a>若有善男子、<a id="a-Az"></a>善女人，<a id="a-B0"></a>专持说是德号法经，<a id="a-B1"></a>是人如是便舍等正觉，<a id="a-B2"></a>自以功德取阿罗汉证。<a id="a-B3"></a>”</p>
  <p id="aB4">佛语舍利弗：<a id="a-B5"></a>“是《阿閦佛德号法经》，<a id="a-B6"></a>终不至痴人手中，<a id="a-B7"></a>当至黠人手中。<a id="a-B8"></a>”</p>
  <p id="aB9">佛言：<a id="a-BA"></a>“舍利弗，<a id="a-BB"></a>是善男子、<a id="a-BC"></a>善女人，<a id="a-BD"></a>是德号法经至其手中者，<a id="a-BE"></a>为见如来已。<a id="a-BF"></a>譬如，<a id="a-BG"></a>舍利弗，<a id="a-BH"></a>种种诸宝其价甚重，<a id="a-BI"></a>从大海采来者。<a id="a-BJ"></a>云何，<a id="a-BK"></a>舍利弗，<a id="a-BL"></a>从大海采种种宝，<a id="a-BM"></a>当先至谁手中？<a id="a-BN"></a>”</p>
  <p id="aBO">舍利弗言：<a id="a-BP"></a>“天中天，<a id="a-BQ"></a>当先至国王、<a id="a-BR"></a>若太子左右手中。<a id="a-BS"></a>”</p>
  <p id="aBT">佛言：<a id="a-BU"></a>“如是，<a id="a-BV"></a>舍利弗，<a id="a-BW"></a>是《阿閦佛德号法经》，<a id="a-BX"></a>当先至菩萨手中及阿惟越致。<a id="a-BY"></a>复次，<a id="a-BZ"></a>舍利弗，<a id="a-Ba"></a>菩萨摩诃萨闻是《阿閦佛德号法经》，<a id="a-Bb"></a>便受持讽诵；<a id="a-Bc"></a>讽诵已，<a id="a-Bd"></a>即当专成无上正真道最正觉。<a id="a-Be"></a>”</p>
  <p id="aBf">贤者舍利弗白佛言：<a id="a-Bg"></a>“是《阿閦佛德号法经》，<a id="a-Bh"></a>薄德之人终不得闻受持讽诵。<a id="a-Bi"></a>所以者何？<a id="a-Bj"></a>天中天，<a id="a-Bk"></a>不能得阿惟越致故。<a id="a-Bl"></a>”</p>
  <p id="aBm">佛告贤者舍利弗：<a id="a-Bn"></a>“审如是，<a id="a-Bo"></a>若有善男子、<a id="a-Bp"></a>善女人，<a id="a-Bq"></a>持金银满是天下以布施，<a id="a-Br"></a>愿言：<a id="a-Bs"></a>‘我持是使闻《阿閦佛德号法经》。<a id="a-Bt"></a>’薄德之人终不得闻是经，<a id="a-Bu"></a>亦不得受持讽诵。<a id="a-Bv"></a>菩萨摩诃萨闻《阿閦佛德号法经》者，<a id="a-Bw"></a>为成阿惟越致行，<a id="a-Bx"></a>闻已受持讽诵，<a id="a-By"></a>是故专得无上正真道行。<a id="a-Bz"></a>”</p>
  <p id="aC0">佛语舍利弗：<a id="a-C1"></a>“二生补处、<a id="a-C2"></a>三生补处等正觉，<a id="a-C3"></a>求弟子道人所不能及。<a id="a-C4"></a>若有闻《阿閦佛德号法经》受持讽诵，<a id="a-C5"></a>为若干百人、<a id="a-C6"></a>若干千人、<a id="a-C7"></a>若干百千人说之。<a id="a-C8"></a>譬如，<a id="a-C9"></a>舍利弗，<a id="a-CA"></a>转轮王以福德自然生七宝；<a id="a-CB"></a>如是，<a id="a-CC"></a>舍利弗，<a id="a-CD"></a>阿閦佛昔愿所致，<a id="a-CE"></a>我为说是德号法经。<a id="a-CF"></a>若有菩萨摩诃萨说是德号法经，<a id="a-CG"></a>若复有菩萨摩诃萨闻是经，<a id="a-CH"></a>甫当闻者亦福德所致。<a id="a-CI"></a>”</p>
  <p id="aCJ">佛语舍利弗：<a id="a-CK"></a>“《阿閦佛德号法经》，<a id="a-CL"></a>于是陂陀劫中所有诸佛天中天皆当说是经，<a id="a-CM"></a>如是令无缺减安谛，<a id="a-CN"></a>亦如我所说。<a id="a-CO"></a>若有菩萨摩诃萨，<a id="a-CP"></a>欲疾成无上正真道最正觉者，<a id="a-CQ"></a>当受是《阿閦佛德号法经》，<a id="a-CR"></a>当持讽诵说之，<a id="a-CS"></a>当令广普。<a id="a-CT"></a>若是德号法经在郡国县邑，<a id="a-CU"></a>有善男子、<a id="a-CV"></a>善女人受持讽诵。<a id="a-CW"></a>其菩萨摩诃萨有是经，<a id="a-CX"></a>为护郡国县邑。<a id="a-CY"></a>其有受是德号法经，<a id="a-CZ"></a>当持讽诵，<a id="a-Ca"></a>复出家学道离罪。<a id="a-Cb"></a>菩萨摩诃萨，<a id="a-Cc"></a>当令居家学道者知之。<a id="a-Cd"></a>所以者何？<a id="a-Ce"></a>善男子、<a id="a-Cf"></a>善女人，<a id="a-Cg"></a>傥不能究竟是德号法经。<a id="a-Ch"></a>”</p>
  <p id="aCi">佛语舍利弗：<a id="a-Cj"></a>“若远郡国县邑有行是经菩萨摩诃萨，<a id="a-Ck"></a>当往至彼，<a id="a-Cl"></a>当受是经讽诵持说。<a id="a-Cm"></a>善男子、<a id="a-Cn"></a>善女人虽不讽诵，<a id="a-Co"></a>但有是经卷当说供养之，<a id="a-Cp"></a>若不得经卷者便当写之。<a id="a-Cq"></a>若使其人不与是经卷持归写者，<a id="a-Cr"></a>菩萨便就其家写之。<a id="a-Cs"></a>若使善男子、<a id="a-Ct"></a>善女人言，<a id="a-Cu"></a>自卧写者自卧写之，<a id="a-Cv"></a>若言经行写当经行写之，<a id="a-Cw"></a>若言住写当住写之，<a id="a-Cx"></a>若言坐写当坐写之。<a id="a-Cy"></a>”</p>
 </body>
</html>