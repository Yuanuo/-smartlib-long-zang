<!doctype html>
<html id="z3IBTIkDn" data-ver="1154">
 <head>
  <meta charset="utf-8">
  <meta author="支娄迦识">
  <meta library="龙藏">
  <meta catalog="大乘宝积部">
  <meta period="后汉">
 </head>
 <body>
  <h1 id="a1">阿閦佛国经卷上</h1>
  <h2 id="a2">阿閦佛发意受慧品第一</h2>
  <p id="a3">闻如是：<a id="a-4"></a>一时，<a id="a-5"></a>佛在罗阅祇耆阇崛山中，<a id="a-6"></a>与大比丘众比丘千二百五十人俱，<a id="a-7"></a>皆阿罗汉也，<a id="a-8"></a>生死已断无复有结，<a id="a-9"></a>悉坏牢狱，<a id="a-A"></a>已得自在意，<a id="a-B"></a>已善解智慧，<a id="a-C"></a>为度诸天龙王皆为之伏，<a id="a-D"></a>所作已办，<a id="a-E"></a>诸当为者已脱重担，<a id="a-F"></a>便得所有用正慧解，<a id="a-G"></a>意得自在所度无极，<a id="a-H"></a>独阿难未也。</p>
  <p id="aI">尔时，<a id="a-J"></a>贤者舍利弗起，<a id="a-K"></a>长跪叉手，<a id="a-L"></a>而白佛言：<a id="a-M"></a>“善哉！<a id="a-N"></a>天中天，<a id="a-O"></a>昔者诸菩萨求无上正真道者，<a id="a-P"></a>行德号发意，<a id="a-Q"></a>便得至号。<a id="a-R"></a>是诸菩萨，<a id="a-S"></a>以仪哀念安隐诸天及世间人，<a id="a-T"></a>为作安谛，<a id="a-U"></a>多所安隐。<a id="a-V"></a>于众人民，<a id="a-W"></a>以仪故哀念安定，<a id="a-X"></a>以大身于世间无盖，<a id="a-Y"></a>哀伤诸天及人。<a id="a-Z"></a>今现在及过去诸菩萨摩诃萨，<a id="a-a"></a>为现光明，<a id="a-b"></a>乃至法之明为作照明，<a id="a-c"></a>令至佛光明，<a id="a-d"></a>而无有名。<a id="a-e"></a>若有求菩萨道者，<a id="a-f"></a>当如昔者诸菩萨摩诃萨所愿，<a id="a-g"></a>及行明照并僧那，<a id="a-h"></a>令入德号以闻者，<a id="a-i"></a>当如是学奉行之。<a id="a-j"></a>学如是者，<a id="a-k"></a>即为成阿惟越致及无上正真道也。<a id="a-l"></a>”</p>
  <p id="am">佛言：<a id="a-n"></a>“善哉！<a id="a-o"></a>贤者舍利弗，<a id="a-p"></a>所问甚善。<a id="a-q"></a>汝乃问过去诸菩萨摩诃萨所愿及行照明并僧那，<a id="a-r"></a>令至所号，<a id="a-s"></a>念诸当来菩萨令受取之。<a id="a-t"></a>谛听！<a id="a-u"></a>是舍利弗，<a id="a-v"></a>善思念之，<a id="a-w"></a>为汝解说过去诸菩萨摩诃萨所施行。<a id="a-x"></a>”</p>
  <p id="ay">舍利弗言：<a id="a-z"></a>“唯然，<a id="a-10"></a>世尊，<a id="a-11"></a>愿乐欲闻。<a id="a-12"></a>”</p>
  <p id="a13">佛告舍利弗：<a id="a-14"></a>“有世界名阿比罗提，<a id="a-15"></a>其佛名大目，<a id="a-16"></a>于彼为诸菩萨摩诃萨，<a id="a-17"></a>说法及六度无极之行。<a id="a-18"></a>”</p>
  <p id="a19">尔时，<a id="a-1A"></a>贤者舍利弗心念言：<a id="a-1B"></a>“我欲问如来天中天，<a id="a-1C"></a>何所是阿比罗提世界，<a id="a-1D"></a>及大目如来无所著等正觉，<a id="a-1E"></a>为诸菩萨摩诃萨说法及六度无极之行者乎？<a id="a-1F"></a>”</p>
  <p id="a1G">时，<a id="a-1H"></a>佛即知贤者舍利弗心所念，<a id="a-1I"></a>告舍利弗言：<a id="a-1J"></a>“东方去是千佛刹有世界名阿比罗提，<a id="a-1K"></a>其佛名大目如来无所著等正觉，<a id="a-1L"></a>为诸菩萨说法及六度无极之行者乎。<a id="a-1M"></a>时有比丘，<a id="a-1N"></a>从坐起正衣服，<a id="a-1O"></a>右膝著地，<a id="a-1P"></a>向大目如来，<a id="a-1Q"></a>叉手白大目如来言：<a id="a-1R"></a>‘唯天中天，<a id="a-1S"></a>我欲如菩萨结愿学所当学者。<a id="a-1T"></a>’如是，<a id="a-1U"></a>舍利弗，<a id="a-1V"></a>其大目如来，<a id="a-1W"></a>告其比丘言：<a id="a-1X"></a>‘如结愿学诸菩萨道者甚亦难！<a id="a-1Y"></a>所以者何？<a id="a-1Z"></a>菩萨于一切人民及蜎飞蠕动之类，<a id="a-1a"></a>不得有瞋恚。<a id="a-1b"></a>’如是，<a id="a-1c"></a>舍利弗，<a id="a-1d"></a>其比丘白大目如来言：<a id="a-1e"></a>‘天中天，<a id="a-1f"></a>我从今以往，<a id="a-1g"></a>发无上正真道意，<a id="a-1h"></a>以意劝助而不离之，<a id="a-1i"></a>用愿无上正真道也，<a id="a-1j"></a>当令无谀谄、<a id="a-1k"></a>所语至诚、<a id="a-1l"></a>所言无异。<a id="a-1m"></a>唯天中天，<a id="a-1n"></a>我发是萨芸若意，<a id="a-1o"></a>审如是愿，<a id="a-1p"></a>为无上正真道者，<a id="a-1q"></a>若于一切人民蜎飞蠕动之类，<a id="a-1r"></a>起是瞋恚第一；<a id="a-1s"></a>意若发弟子、<a id="a-1t"></a>缘一觉意第二；<a id="a-1u"></a>唯意念淫欲第三；<a id="a-1v"></a>若发意念睡眠念众想由誉第四；<a id="a-1w"></a>发意念狐疑第五；<a id="a-1x"></a>乃至成最正觉，<a id="a-1y"></a>我为欺是诸佛世尊，<a id="a-1z"></a>诸不可计无央数不可思议无量世界中，<a id="a-20"></a>诸佛天中天今现在说法者！<a id="a-21"></a>唯天中天，<a id="a-22"></a>我发是萨芸若意，<a id="a-23"></a>审如是愿，<a id="a-24"></a>为无上正真道者，<a id="a-25"></a>若我发意念杀生者第一；<a id="a-26"></a>若发意念盗取他人财物第二；<a id="a-27"></a>若发意念非梵行者第三；<a id="a-28"></a>若发意念妄言第四；<a id="a-29"></a>若发意念悔恨第五；<a id="a-2A"></a>乃至成最正觉，<a id="a-2B"></a>我为欺是诸佛世尊，<a id="a-2C"></a>诸不可计无央数不可思议无量世界中，<a id="a-2D"></a>诸佛天中天今现在说法者！<a id="a-2E"></a>唯天中天，<a id="a-2F"></a>我发是萨芸若意，<a id="a-2G"></a>审如是愿，<a id="a-2H"></a>为无上正真道者，<a id="a-2I"></a>若我发意念骂詈第一；<a id="a-2J"></a>若发意念恶口第二；<a id="a-2K"></a>愚痴第三；<a id="a-2L"></a>若发意念绮语第四；<a id="a-2M"></a>若发意念邪见第五；<a id="a-2N"></a>乃至成最正觉，<a id="a-2O"></a>我为欺是诸佛世尊，<a id="a-2P"></a>诸不可计无央数不可思议无量世界中，<a id="a-2Q"></a>诸佛天中天今现在说法者！<a id="a-2R"></a>’”</p>
  <p id="a2S">佛语舍利弗：<a id="a-2T"></a>“其比丘如是，<a id="a-2U"></a>为以被是大僧那僧涅。<a id="a-2V"></a>菩萨摩诃萨初发是意，<a id="a-2W"></a>乃于一切人民蜎飞蠕动之类，<a id="a-2X"></a>意无瞋怒，<a id="a-2Y"></a>亦无恚恨也。<a id="a-2Z"></a>舍利弗，<a id="a-2a"></a>尔时其菩萨摩诃萨，<a id="a-2b"></a>用无瞋恚故名之为阿閦，<a id="a-2c"></a>用无瞋恚故住阿閦地。<a id="a-2d"></a>其大目如来无所著等正觉，<a id="a-2e"></a>亦欢乐作是名，<a id="a-2f"></a>四天王亦欢乐为是名，<a id="a-2g"></a>天帝释及梵三钵亦欢乐作是名。<a id="a-2h"></a>”</p>
  <p id="a2i">佛语舍利弗：<a id="a-2j"></a>“其阿閦菩萨摩诃萨，<a id="a-2k"></a>白大目如来无所著等正觉言：<a id="a-2l"></a>‘唯天中天，<a id="a-2m"></a>我发是萨芸若意，<a id="a-2n"></a>审如是不离愿，<a id="a-2o"></a>为无上正真道者，<a id="a-2p"></a>不奉行如今所语，<a id="a-2q"></a>常不舍得律行迹，<a id="a-2r"></a>不发萨芸若意，<a id="a-2s"></a>而欲念成佛者，<a id="a-2t"></a>世世不常作沙门，<a id="a-2u"></a>世世不常著补纳之衣，<a id="a-2v"></a>世世作沙门以三法衣不具，<a id="a-2w"></a>乃至成最正觉，<a id="a-2x"></a>我为欺是诸佛世尊，<a id="a-2y"></a>诸不可计无央数，<a id="a-2z"></a>不可思议无量世界中，<a id="a-30"></a>诸佛天中天今现在说法者！<a id="a-31"></a>唯天中天，<a id="a-32"></a>我发萨芸若意，<a id="a-33"></a>审如是愿，<a id="a-34"></a>为无上正真道者，<a id="a-35"></a>世世不常为人说法，<a id="a-36"></a>世世不常作法师，<a id="a-37"></a>世世所说事不有无所挂碍高明之行，<a id="a-38"></a>世世不有无量高明之智，<a id="a-39"></a>世世作沙门不常行分卫，<a id="a-3A"></a>乃至成最正觉，<a id="a-3B"></a>我为欺是诸佛世尊，<a id="a-3C"></a>诸不可计无央数不可思议无量世界中，<a id="a-3D"></a>诸佛天中天今现在说法者！<a id="a-3E"></a>唯天中天，<a id="a-3F"></a>我发是萨芸若意，<a id="a-3G"></a>审如是愿，<a id="a-3H"></a>为无上正真道者，<a id="a-3I"></a>世世作沙门已不常在树下坐，<a id="a-3J"></a>世世不常精进行三事。<a id="a-3K"></a>何等三？<a id="a-3L"></a>一者、<a id="a-3M"></a>经行，<a id="a-3N"></a>二者、<a id="a-3O"></a>坐，<a id="a-3P"></a>三者、<a id="a-3Q"></a>住。<a id="a-3R"></a>世世若发意念罪本，<a id="a-3S"></a>妄语欺人诽谤谗言，<a id="a-3T"></a>世世为女人说法，<a id="a-3U"></a>及食饮因缘，<a id="a-3V"></a>若起想著笑为说法者，<a id="a-3W"></a>乃至成最正觉，<a id="a-3X"></a>我为欺是诸佛世尊，<a id="a-3Y"></a>诸不可计无央数不可思议无量世界中，<a id="a-3Z"></a>诸佛天中天今现在说法者！<a id="a-3a"></a>唯天中天，<a id="a-3b"></a>我发是萨芸若意，<a id="a-3c"></a>审如是愿，<a id="a-3d"></a>为无上正真道者，<a id="a-3e"></a>世世若举手说法，<a id="a-3f"></a>世世见余菩萨不发佛心，<a id="a-3g"></a>世世若发意念，<a id="a-3h"></a>供养外异道人舍诸如来，<a id="a-3i"></a>世世若在坐上听法，<a id="a-3j"></a>乃至成最正觉，<a id="a-3k"></a>我为欺是诸佛世尊，<a id="a-3l"></a>诸不可计无央数不可思议无量世界中，<a id="a-3m"></a>诸佛天中天今现在说法者！<a id="a-3n"></a>唯天中天，<a id="a-3o"></a>我发是萨芸若意，<a id="a-3p"></a>审如是愿，<a id="a-3q"></a>为无上正真道者，<a id="a-3r"></a>世世若发意念：<a id="a-3s"></a>我当布施与某，<a id="a-3t"></a>不布施与某。<a id="a-3u"></a>世世若发意念：<a id="a-3v"></a>我当于某处立福施，<a id="a-3w"></a>于某处不立福施。<a id="a-3x"></a>世世若发意念：<a id="a-3y"></a>我常持法施与某，<a id="a-3z"></a>不持法施与某。<a id="a-40"></a>世世见孤穷，<a id="a-41"></a>用其人故不分身命，<a id="a-42"></a>乃至成最正觉，<a id="a-43"></a>我为欺是诸佛世尊，<a id="a-44"></a>诸不可计无央数不可思议无量世界中，<a id="a-45"></a>诸佛天中天今现在说法者！<a id="a-46"></a>唯天中天，<a id="a-47"></a>我发是萨芸若意，<a id="a-48"></a>审如是愿，<a id="a-49"></a>为无上正真道者，<a id="a-4A"></a>我世世于诸菩萨所意无有异，<a id="a-4B"></a>至无上正真最正觉也。<a id="a-4C"></a>’”</p>
  <p id="a4D">佛语舍利弗：<a id="a-4E"></a>“尔时其比丘如是，<a id="a-4F"></a>如来无所著等正觉为作保任。<a id="a-4G"></a>若如来为作保任者，<a id="a-4H"></a>诸天、<a id="a-4I"></a>阿须伦、<a id="a-4J"></a>世间人民亦为作保任。<a id="a-4K"></a>尔时大目如来为作保任，<a id="a-4L"></a>时诸天、<a id="a-4M"></a>阿须伦、<a id="a-4N"></a>世间人民亦为作保任。<a id="a-4O"></a>佛言：<a id="a-4P"></a>‘若复有比丘菩萨摩诃萨，<a id="a-4Q"></a>以是色像僧那，<a id="a-4R"></a>求无上正真道者，<a id="a-4S"></a>皆当成无上正真道最正觉也。<a id="a-4T"></a>’”</p>
  <p id="a4U">佛语舍利弗：<a id="a-4V"></a>“其阿閦菩萨，<a id="a-4W"></a>白大目如来无所著等正觉：<a id="a-4X"></a>‘唯天中天，<a id="a-4Y"></a>我发是萨芸若意，<a id="a-4Z"></a>审如是愿，<a id="a-4a"></a>为无上正真道者，<a id="a-4b"></a>令我成最正觉时，<a id="a-4c"></a>其刹所有比丘、<a id="a-4d"></a>比丘尼、<a id="a-4e"></a>优婆塞、<a id="a-4f"></a>优婆夷，<a id="a-4g"></a>若有罪恶者及谗罪恶者，<a id="a-4h"></a>我为欺是诸佛世尊，<a id="a-4i"></a>诸不可计无央数不可思议无量世界中，<a id="a-4j"></a>诸佛天中天今现在说法者！<a id="a-4k"></a>复次，<a id="a-4l"></a>天中天，<a id="a-4m"></a>我当修行乃至成无上正真道最正觉，<a id="a-4n"></a>令我佛刹诸弟子一切皆无有罪恶者，<a id="a-4o"></a>我当修佛道至令佛刹严净。<a id="a-4p"></a>唯天中天，<a id="a-4q"></a>我发是萨芸若意，<a id="a-4r"></a>审如是愿，<a id="a-4s"></a>为无上正真道者，<a id="a-4t"></a>我若于梦中失精，<a id="a-4u"></a>乃至成最正觉，<a id="a-4v"></a>我为欺是诸佛世尊，<a id="a-4w"></a>诸不可计无央数不可思议无量世界中，<a id="a-4x"></a>诸佛天中天今现在说法者！<a id="a-4y"></a>复次，<a id="a-4z"></a>天中天，<a id="a-50"></a>我当修行乃至成无上正真道最正觉，<a id="a-51"></a>令我佛刹中，<a id="a-52"></a>诸菩萨出家为道者于梦中不失精。<a id="a-53"></a>唯天中天，<a id="a-54"></a>我发是萨芸若意，<a id="a-55"></a>审如是愿，<a id="a-56"></a>为无上正真道者，<a id="a-57"></a>世间母人有诸恶露，<a id="a-58"></a>我成最正觉时，<a id="a-59"></a>我佛刹中母人有诸恶露者，<a id="a-5A"></a>我为欺是诸佛世尊，<a id="a-5B"></a>诸不可计无央数不可思议无量世界中，<a id="a-5C"></a>诸佛天中天今现在说法者！<a id="a-5D"></a>’是为菩萨法事如意所念行，<a id="a-5E"></a>佛亦为如应说法。<a id="a-5F"></a>”</p>
  <p id="a5G">佛语舍利弗：<a id="a-5H"></a>“尔时有一比丘，<a id="a-5I"></a>谓阿閦菩萨摩诃萨，<a id="a-5J"></a>乃作是结愿：<a id="a-5K"></a>‘若使不退转者，<a id="a-5L"></a>当以右指案地令大震动。<a id="a-5M"></a>’尔时阿閦菩萨，<a id="a-5N"></a>应时承佛威神，<a id="a-5O"></a>自蒙高明力乃令地六反震动。<a id="a-5P"></a>阿閦菩萨摩诃萨所感动，<a id="a-5Q"></a>如语无有异也。<a id="a-5R"></a>”</p>
  <p id="a5S">佛语舍利弗：<a id="a-5T"></a>“若有菩萨欲成无上正真道最正觉者，<a id="a-5U"></a>当学阿閦菩萨摩诃萨行。<a id="a-5V"></a>菩萨摩诃萨以学阿閦菩萨行者，<a id="a-5W"></a>不久亦当即取佛刹土，<a id="a-5X"></a>当复成无上正真道最正觉也。<a id="a-5Y"></a>”</p>
  <p id="a5Z">尔时，<a id="a-5a"></a>贤者舍利弗问佛言：<a id="a-5b"></a>“天中天，<a id="a-5c"></a>阿閦菩萨摩诃萨初发意时，<a id="a-5d"></a>有几何天在会中？<a id="a-5e"></a>”</p>
  <p id="a5f">佛告舍利弗：<a id="a-5g"></a>“阿閦菩萨初发意学时，<a id="a-5h"></a>三千大千世界中四天王天、<a id="a-5i"></a>帝释及弊魔、<a id="a-5j"></a>梵三钵，<a id="a-5k"></a>一切皆向阿閦菩萨，<a id="a-5l"></a>叉手说是语：<a id="a-5m"></a>‘昔所不闻是僧那。<a id="a-5n"></a>’诸天闻以便说言：<a id="a-5o"></a>‘阿閦菩萨成无上正真道，<a id="a-5p"></a>若有人生其佛刹者，<a id="a-5q"></a>是人福德不小也。<a id="a-5r"></a>’”</p>
  <p id="a5s">贤者舍利弗白佛言：<a id="a-5t"></a>“未曾闻余菩萨摩诃萨以是色像学僧那，<a id="a-5u"></a>我亦不见亦不闻，<a id="a-5v"></a>如阿閦菩萨摩诃萨，<a id="a-5w"></a>及天中天，<a id="a-5x"></a>为作如是之名。<a id="a-5y"></a>”</p>
  <p id="a5z">佛言：<a id="a-60"></a>“如是也。<a id="a-61"></a>舍利弗，<a id="a-62"></a>少有菩萨摩诃萨以是色像，<a id="a-63"></a>学僧那及无上正真道，<a id="a-64"></a>如阿閦菩萨摩诃萨。<a id="a-65"></a>于是舍利弗，<a id="a-66"></a>陂陀劫中诸菩萨摩诃萨，<a id="a-67"></a>其德不及阿閦菩萨摩诃萨之功德也。<a id="a-68"></a>”</p>
  <p id="a69">佛语舍利弗：<a id="a-6A"></a>“尔时其大目如来无所著等正觉，<a id="a-6B"></a>授阿閦菩萨无上正真道决：<a id="a-6C"></a>‘汝为当来佛，<a id="a-6D"></a>号阿閦如来无所著等正觉，<a id="a-6E"></a>成慧之行，<a id="a-6F"></a>而为师父，<a id="a-6G"></a>安定世间，<a id="a-6H"></a>无上大人，<a id="a-6I"></a>为法之御，<a id="a-6J"></a>天上天下尊，<a id="a-6K"></a>佛天中天，<a id="a-6L"></a>亦如提洹竭佛授我决。<a id="a-6M"></a>’”</p>
  <p id="a6N">时，<a id="a-6O"></a>佛语舍利弗：<a id="a-6P"></a>“大目如来授阿閦菩萨摩诃萨无上正真道决时，<a id="a-6Q"></a>其三千大千世界皆为大明；<a id="a-6R"></a>譬我亦如是，<a id="a-6S"></a>授无上正真道决时，<a id="a-6T"></a>其三千大千世界皆为大明。<a id="a-6U"></a>复次，<a id="a-6V"></a>舍利弗，<a id="a-6W"></a>其阿閦菩萨摩诃萨成无上正真道最正觉，<a id="a-6X"></a>得萨芸若慧时，<a id="a-6Y"></a>其三千大千世界六反震动；<a id="a-6Z"></a>譬我亦如是，<a id="a-6a"></a>成无上正真道得萨芸慧时，<a id="a-6b"></a>三千大千世界为六反震动。<a id="a-6c"></a>复次，<a id="a-6d"></a>舍利弗，<a id="a-6e"></a>阿閦菩萨摩诃萨授无上正真道决时，<a id="a-6f"></a>是三千大千世界中诸药树木，<a id="a-6g"></a>一切皆自曲低，<a id="a-6h"></a>向阿閦菩萨作礼；<a id="a-6i"></a>譬我亦如是，<a id="a-6j"></a>成无上正真道最正觉得萨芸若慧时，<a id="a-6k"></a>是三千大千世界诸药树木，<a id="a-6l"></a>一切皆自曲低向我作礼。<a id="a-6m"></a>复次，<a id="a-6n"></a>舍利弗，<a id="a-6o"></a>其大目如来无所著等正觉，<a id="a-6p"></a>授阿閦菩萨摩诃萨无上正真道决时，<a id="a-6q"></a>其三千大千世界中，<a id="a-6r"></a>诸天龙鬼神、<a id="a-6s"></a>揵沓和、<a id="a-6t"></a>阿须伦、<a id="a-6u"></a>迦留罗、<a id="a-6v"></a>真陀罗、<a id="a-6w"></a>摩休勒，<a id="a-6x"></a>一切皆向阿閦菩萨，<a id="a-6y"></a>叉手而作礼；<a id="a-6z"></a>譬我亦如是，<a id="a-70"></a>成无上正真道最正觉，<a id="a-71"></a>得萨芸若慧时，<a id="a-72"></a>三千大千世界，<a id="a-73"></a>诸天龙鬼神、<a id="a-74"></a>揵陀罗、<a id="a-75"></a>阿须轮、<a id="a-76"></a>迦留罗、<a id="a-77"></a>真陀罗、<a id="a-78"></a>摩休勒，<a id="a-79"></a>皆向我叉手作礼。<a id="a-7A"></a>复次，<a id="a-7B"></a>舍利弗，<a id="a-7C"></a>其大目如来无所著等正觉，<a id="a-7D"></a>授阿閦菩萨摩诃萨无上正真道决时，<a id="a-7E"></a>遍三千大千世界，<a id="a-7F"></a>诸妊身女人皆安隐产，<a id="a-7G"></a>盲者得视，<a id="a-7H"></a>聋者得听；<a id="a-7I"></a>譬我亦如是，<a id="a-7J"></a>成无上正真道最正觉，<a id="a-7K"></a>得萨芸若慧时，<a id="a-7L"></a>是三千大千世界，<a id="a-7M"></a>诸妊身女人皆安隐产，<a id="a-7N"></a>盲者得视，<a id="a-7O"></a>聋者得听。<a id="a-7P"></a>复次，<a id="a-7Q"></a>舍利弗，<a id="a-7R"></a>大目如来无所著等正觉，<a id="a-7S"></a>授阿閦菩萨摩诃萨无上正真道决时，<a id="a-7T"></a>遍三千大千世界中人非人皆烧香；<a id="a-7U"></a>譬我亦如是，<a id="a-7V"></a>成无上正真道最正觉得萨芸若慧时，<a id="a-7W"></a>遍三千大千世界中人非人皆烧香。<a id="a-7X"></a>”</p>
  <p id="a7Y">贤者舍利弗白佛言：<a id="a-7Z"></a>“阿閦菩萨摩诃萨乃有是无极之德。<a id="a-7a"></a>”</p>
  <p id="a7b">佛告舍利弗：<a id="a-7c"></a>“阿閦菩萨摩诃萨不但有功德，<a id="a-7d"></a>不独大目如来授其决，<a id="a-7e"></a>如是不可称说无央数功德，<a id="a-7f"></a>得度无极。<a id="a-7g"></a>复次，<a id="a-7h"></a>舍利弗，<a id="a-7i"></a>大目如来，<a id="a-7j"></a>授阿閦菩萨摩诃萨无上正真道决时，<a id="a-7k"></a>诸天、<a id="a-7l"></a>阿须伦、<a id="a-7m"></a>世间人，<a id="a-7n"></a>其意皆安隐悉得其时；<a id="a-7o"></a>譬我亦如是，<a id="a-7p"></a>成无上正真道最正觉，<a id="a-7q"></a>得萨芸若慧时，<a id="a-7r"></a>诸天、<a id="a-7s"></a>阿修罗、<a id="a-7t"></a>世间人意，<a id="a-7u"></a>皆得安隐悉得其时。<a id="a-7v"></a>复次，<a id="a-7w"></a>舍利弗，<a id="a-7x"></a>其大目如来，<a id="a-7y"></a>授阿閦菩萨摩诃萨无上正真道决时，<a id="a-7z"></a>和夷罗鬼神常随后护之；<a id="a-80"></a>譬我亦如是，<a id="a-81"></a>成无上正真道最正觉，<a id="a-82"></a>得萨芸若慧时，<a id="a-83"></a>和夷罗鬼神常随我后行。<a id="a-84"></a>复次，<a id="a-85"></a>舍利弗，<a id="a-86"></a>大目如来，<a id="a-87"></a>授阿閦菩萨摩诃萨无上正真道最正觉，<a id="a-88"></a>得萨芸若慧时，<a id="a-89"></a>诸天、<a id="a-8A"></a>阿修罗、<a id="a-8B"></a>世间人，<a id="a-8C"></a>以天华天香供养之；<a id="a-8D"></a>譬我亦如是，<a id="a-8E"></a>成无上正真道最正觉，<a id="a-8F"></a>得萨芸若慧时，<a id="a-8G"></a>诸天、<a id="a-8H"></a>阿修罗、<a id="a-8I"></a>世间人，<a id="a-8J"></a>以天华天香来供养。<a id="a-8K"></a>复次，<a id="a-8L"></a>舍利弗，<a id="a-8M"></a>大目如来，<a id="a-8N"></a>授阿閦菩萨摩诃萨无上正真道决时，<a id="a-8O"></a>二十亿人及三十亿诸天，<a id="a-8P"></a>发无上正真道意，<a id="a-8Q"></a>大目如来无所著等正觉皆授其决。<a id="a-8R"></a>复次，<a id="a-8S"></a>舍利弗，<a id="a-8T"></a>大目如来无所著等正觉，<a id="a-8U"></a>授阿閦菩萨摩诃萨无上正真道决时，<a id="a-8V"></a>其地大动自然生优钵华、<a id="a-8W"></a>莲华、<a id="a-8X"></a>拘文华、<a id="a-8Y"></a>分陀利华布其地；<a id="a-8Z"></a>譬我亦如是，<a id="a-8a"></a>成无上正真道最正觉，<a id="a-8b"></a>得萨芸若慧时，<a id="a-8c"></a>大地自然生优钵华、<a id="a-8d"></a>莲华、<a id="a-8e"></a>拘文华、<a id="a-8f"></a>分陀利华布其地。<a id="a-8g"></a>复次，<a id="a-8h"></a>舍利弗，<a id="a-8i"></a>大目如来无所著等正觉，<a id="a-8j"></a>授阿閦菩萨摩诃萨无上正真道决时，<a id="a-8k"></a>若干百天人、<a id="a-8l"></a>若干千天人、<a id="a-8m"></a>若干百千诸天人住于虚空，<a id="a-8n"></a>以天衣用散阿閦菩萨上，<a id="a-8o"></a>即说是言：<a id="a-8p"></a>‘菩萨摩诃萨，<a id="a-8q"></a>当度成无上正真道最正觉也。<a id="a-8r"></a>’复次，<a id="a-8s"></a>舍利弗，<a id="a-8t"></a>大目如来，<a id="a-8u"></a>授阿閦菩萨摩诃萨无上正真道决，<a id="a-8v"></a>尔时诸天、<a id="a-8w"></a>阿须罗、<a id="a-8x"></a>世间人民相爱剧，<a id="a-8y"></a>父母哀其子；<a id="a-8z"></a>譬我亦如是，<a id="a-90"></a>成无上正真道最正觉时，<a id="a-91"></a>诸天、<a id="a-92"></a>阿修罗、<a id="a-93"></a>世间人民相爱剧，<a id="a-94"></a>父母哀其子也。<a id="a-95"></a>复次，<a id="a-96"></a>舍利弗，<a id="a-97"></a>大目如来，<a id="a-98"></a>授阿閦菩萨摩诃萨无上正真道决时，<a id="a-99"></a>其三千大千世界中诸天及人民，<a id="a-9A"></a>承佛威神，<a id="a-9B"></a>皆闻授阿閦菩萨决；<a id="a-9C"></a>如是，<a id="a-9D"></a>舍利弗，<a id="a-9E"></a>昔授菩萨决时，<a id="a-9F"></a>其此国中人民，<a id="a-9G"></a>一心布施为福德快饮食，<a id="a-9H"></a>若有求索者，<a id="a-9I"></a>已所喜而施与。<a id="a-9J"></a>譬我亦如是，<a id="a-9K"></a>成无上正真道最正觉时，<a id="a-9L"></a>是三千大千世界中诸天及人民，<a id="a-9M"></a>皆承佛威神闻授决时；<a id="a-9N"></a>如是，<a id="a-9O"></a>舍利弗，<a id="a-9P"></a>昔此国中人民，<a id="a-9Q"></a>一心布施为福德快饮食，<a id="a-9R"></a>若有求索者，<a id="a-9S"></a>已所喜而施与。<a id="a-9T"></a>复次，<a id="a-9U"></a>舍利弗，<a id="a-9V"></a>其大目如来，<a id="a-9W"></a>授阿閦菩萨摩诃萨无上正觉道决时，<a id="a-9X"></a>诸欲界天悉鼓天伎乐供养。<a id="a-9Y"></a>舍利弗，<a id="a-9Z"></a>是阿閦菩萨摩诃萨授决时之功德行。<a id="a-9a"></a>”</p>
  <p id="a9b">贤者舍利弗白佛言：<a id="a-9c"></a>“难及！<a id="a-9d"></a>天中天，<a id="a-9e"></a>如来无所著正觉，<a id="a-9f"></a>诚谛说之，<a id="a-9g"></a>不可思议诸佛佛之境界，<a id="a-9h"></a>不可思议诸神神之境界，<a id="a-9i"></a>不可思议诸龙龙之境界，<a id="a-9j"></a>不可思议诸龙之境界乃从阿閦菩萨摩诃萨初发意学受得此功德。<a id="a-9k"></a>天中天，<a id="a-9l"></a>是阿閦菩萨摩诃萨授决时，<a id="a-9m"></a>亦不可思议。<a id="a-9n"></a>”</p>
  <p id="a9o">是时贤者阿难，<a id="a-9p"></a>谓贤者舍利弗：<a id="a-9q"></a>“阿閦菩萨摩诃萨初发意，<a id="a-9r"></a>学僧那及得号如是也。<a id="a-9s"></a>”</p>
  <p id="a9t">舍利弗谓阿难言：<a id="a-9u"></a>“是皆有因缘所致！<a id="a-9v"></a>阿閦菩萨摩诃萨初发意，<a id="a-9w"></a>学僧那及德号，<a id="a-9x"></a>今佛当广解说之。<a id="a-9y"></a>”</p>
  <p id="a9z">时，<a id="a-A0"></a>佛告舍利弗言：<a id="a-A1"></a>“阿閦菩萨初发是意时，<a id="a-A2"></a>可令虚空有异，<a id="a-A3"></a>我所结愿不可使有异，<a id="a-A4"></a>被僧那僧涅乃如是。<a id="a-A5"></a>”</p>
  <p id="aA6">佛语舍利弗：<a id="a-A7"></a>“如阿閦菩萨摩诃萨所被僧那僧涅，<a id="a-A8"></a>宝英菩萨摩诃萨，<a id="a-A9"></a>亦从阿閦菩萨学行。<a id="a-AA"></a>舍利弗，<a id="a-AB"></a>无央数菩萨，<a id="a-AC"></a>不能及知阿閦菩萨所被僧那僧涅，<a id="a-AD"></a>甚坚积累德行乃如是。<a id="a-AE"></a>舍利弗，<a id="a-AF"></a>其阿閦菩萨，<a id="a-AG"></a>以成无上正真道也，<a id="a-AH"></a>最正觉今现在阿比罗提世界，<a id="a-AI"></a>阿閦如来无所著等正觉；<a id="a-AJ"></a>行菩萨道时，<a id="a-AK"></a>世世人求手足及头目肌肉，<a id="a-AL"></a>终不逆人意也。<a id="a-AM"></a>舍利弗，<a id="a-AN"></a>阿閦如来从初发意，<a id="a-AO"></a>至成无上正真道最正觉，<a id="a-AP"></a>不中有头痛，<a id="a-AQ"></a>亦无风气上隔之病。<a id="a-AR"></a>舍利弗，<a id="a-AS"></a>是阿閦如来无所著等正觉，<a id="a-AT"></a>昔行菩萨道时，<a id="a-AU"></a>甚难及未曾有之法！<a id="a-AV"></a>阿閦如来昔行菩萨道时，<a id="a-AW"></a>世世见如来，<a id="a-AX"></a>一切常奉梵行世世亦作。<a id="a-AY"></a>是名阿閦菩萨，<a id="a-AZ"></a>从一佛刹复游一佛刹，<a id="a-Aa"></a>所至到处目常见诸天中天生于彼。<a id="a-Ab"></a>”</p>
  <p id="aAc">佛言舍利弗：<a id="a-Ad"></a>“譬如转轮王得天下，<a id="a-Ae"></a>所从一观复至一观，<a id="a-Af"></a>足未曾蹈地，<a id="a-Ag"></a>所至常以五乐自娱得自在至尽寿。<a id="a-Ah"></a>如是，<a id="a-Ai"></a>舍利弗，<a id="a-Aj"></a>阿閦如来行菩萨道行，<a id="a-Ak"></a>世世常自见如来无所著等正觉，<a id="a-Al"></a>常修梵行，<a id="a-Am"></a>于彼所说法时，<a id="a-An"></a>一切皆行度无极，<a id="a-Ao"></a>少有行弟子道。<a id="a-Ap"></a>彼所行度无极为说法，<a id="a-Aq"></a>有立于佛道者，<a id="a-Ar"></a>便劝助为现正，<a id="a-As"></a>令欢喜踊跃，<a id="a-At"></a>皆令修无上正真道，<a id="a-Au"></a>便发是大尊意。<a id="a-Av"></a>彼说法时，<a id="a-Aw"></a>诸所德本以愿持作无上正真道：<a id="a-Ax"></a>‘我持是德本愿无上正真道，<a id="a-Ay"></a>成最正觉时说法，<a id="a-Az"></a>令我佛刹中诸菩萨摩诃萨，<a id="a-B0"></a>佛说法时承佛威神皆受讽诵持之；<a id="a-B1"></a>讽诵已是诸菩萨摩诃萨，<a id="a-B2"></a>从一佛刹复游一佛刹，<a id="a-B3"></a>意常乐诸佛天中天，<a id="a-B4"></a>至成无上正真道最正觉。<a id="a-B5"></a>’我亦如是，<a id="a-B6"></a>从一佛刹复游一佛刹，<a id="a-B7"></a>即住于兜术天得一生补处之法。<a id="a-B8"></a>”</p>
  <p id="aB9">佛复语舍利弗：<a id="a-BA"></a>“如是诸菩萨摩诃萨从兜术天，<a id="a-BB"></a>自以神力下入母腹中，<a id="a-BC"></a>从右胁生。<a id="a-BD"></a>菩萨生堕地时地为大动，<a id="a-BE"></a>以修行有是应。<a id="a-BF"></a>菩萨在母腹中时，<a id="a-BG"></a>都无有臭处，<a id="a-BH"></a>亦无恶露，<a id="a-BI"></a>亦无不可意。<a id="a-BJ"></a>”</p>
  <p id="aBK">时，<a id="a-BL"></a>佛语舍利弗：<a id="a-BM"></a>“譬如神通比丘，<a id="a-BN"></a>若入绞露精舍，<a id="a-BO"></a>于虚空中游行周匝虚空中行，<a id="a-BP"></a>于绞露精舍无所触碍。<a id="a-BQ"></a>如是，<a id="a-BR"></a>舍利弗，<a id="a-BS"></a>菩萨入母腹中时，<a id="a-BT"></a>如在虚空中游观周匝无所触碍，<a id="a-BU"></a>亦无臭处。<a id="a-BV"></a>其阿閦如来昔行菩萨道时如是，<a id="a-BW"></a>我亦如是，<a id="a-BX"></a>行无上正真道时，<a id="a-BY"></a>一切皆破坏魔事，<a id="a-BZ"></a>我如是成无上正真道最正觉。<a id="a-Ba"></a>阿閦佛刹，<a id="a-Bb"></a>求菩萨道及弟子道者，<a id="a-Bc"></a>皆破坏诸恶，<a id="a-Bd"></a>降伏众魔一切皆尽。<a id="a-Be"></a>其佛刹人民，<a id="a-Bf"></a>不复作魔事：<a id="a-Bg"></a>‘我当修是佛道至得出家学道。<a id="a-Bh"></a>’”</p>
  <p id="aBi">佛语舍利弗：<a id="a-Bj"></a>“阿閦如来无所著等正觉，<a id="a-Bk"></a>昔行菩萨道听说法时，<a id="a-Bl"></a>其身不生疲极，<a id="a-Bm"></a>意亦不念疲极。<a id="a-Bn"></a>舍利弗，<a id="a-Bo"></a>阿閦如来昔求菩萨道听说法时，<a id="a-Bp"></a>如是好法，<a id="a-Bq"></a>令我佛刹中诸菩萨摩诃萨，<a id="a-Br"></a>好法如是。<a id="a-Bs"></a>”</p>
  <p data-pb></p>
  <h2 id="aBt">阿閦佛刹善快品第二</h2>
  <p id="aBu">贤者舍利弗白佛言：<a id="a-Bv"></a>“天中天，<a id="a-Bw"></a>是阿閦如来无所著等正觉，<a id="a-Bx"></a>昔行德号时，<a id="a-By"></a>以成号阿閦如来。<a id="a-Bz"></a>甚善！<a id="a-C0"></a>天中天，<a id="a-C1"></a>愿佛当复广说其佛刹之善快。<a id="a-C2"></a>所以者何？<a id="a-C3"></a>若有求菩萨道者，<a id="a-C4"></a>闻知彼佛刹之善快，<a id="a-C5"></a>及阿閦如来所现行教授，<a id="a-C6"></a>若复有求弟子道未得度者，<a id="a-C7"></a>闻彼佛刹之善快，<a id="a-C8"></a>及阿閦如来所现教授，<a id="a-C9"></a>恭敬清净之行。<a id="a-CA"></a>”</p>
  <p id="aCB">佛言：<a id="a-CC"></a>“善哉！<a id="a-CD"></a>善哉！<a id="a-CE"></a>舍利弗，<a id="a-CF"></a>所问甚善，<a id="a-CG"></a>汝问佛义快乃如是，<a id="a-CH"></a>念阿閦佛刹之善快！<a id="a-CI"></a>阿閦如来成无上正真道最正觉，<a id="a-CJ"></a>得萨芸若慧时，<a id="a-CK"></a>其三千大千世界皆为大明，<a id="a-CL"></a>地六反震动。<a id="a-CM"></a>阿閦如来成最正觉时，<a id="a-CN"></a>其三千大千世界中诸人民，<a id="a-CO"></a>七日不食饮，<a id="a-CP"></a>亦不妄食饮，<a id="a-CQ"></a>亦不妄谀谄，<a id="a-CR"></a>身亦无疲极之想，<a id="a-CS"></a>如是也！<a id="a-CT"></a>俱想念安隐，<a id="a-CU"></a>好喜相爱敬，<a id="a-CV"></a>欢喜意以得时念。<a id="a-CW"></a>尔时，<a id="a-CX"></a>诸人民、<a id="a-CY"></a>诸欲天，<a id="a-CZ"></a>皆弃秽浊思想。<a id="a-Ca"></a>所以者何？<a id="a-Cb"></a>用阿閦如来昔时愿所致得是德号。<a id="a-Cc"></a>其三千大千世界一切人民，<a id="a-Cd"></a>叉手向阿閦如来。<a id="a-Ce"></a>其佛刹如是，<a id="a-Cf"></a>无央数佛刹，<a id="a-Cg"></a>不及是阿閦佛刹之善快。<a id="a-Ch"></a>舍利弗，<a id="a-Ci"></a>是为阿閦如来昔行菩萨道之所愿而有持。<a id="a-Cj"></a>诸菩萨摩诃萨所愿有持者，<a id="a-Ck"></a>佛佛刹便善快。<a id="a-Cl"></a>”</p>
  <p id="aCm">佛语舍利弗：<a id="a-Cn"></a>“我昔行菩萨道时，<a id="a-Co"></a>如所愿今自然得之。<a id="a-Cp"></a>阿閦如来成无上正真道最正觉时，<a id="a-Cq"></a>其三千大千世界诸人民得天眼者，<a id="a-Cr"></a>未得天眼者，<a id="a-Cs"></a>皆见其光明。<a id="a-Ct"></a>舍利弗，<a id="a-Cu"></a>是为阿閦如来昔行菩萨道时所愿而有持。<a id="a-Cv"></a>”</p>
  <p id="aCw">佛复语舍利弗：<a id="a-Cx"></a>“阿閦如来成无上正真道最正觉，<a id="a-Cy"></a>往诣佛树时，<a id="a-Cz"></a>诸憋魔不能发念，<a id="a-D0"></a>何况当复能往娆萨芸若慧？<a id="a-D1"></a>舍利弗，<a id="a-D2"></a>是为阿閦如来昔行菩萨道时所愿而有持。<a id="a-D3"></a>复次，<a id="a-D4"></a>舍利弗，<a id="a-D5"></a>阿閦如来成无上正真道最正觉，<a id="a-D6"></a>得萨芸若慧时，<a id="a-D7"></a>无央数那术亿百千诸天人，<a id="a-D8"></a>于虚空住，<a id="a-D9"></a>以天华、<a id="a-DA"></a>天栴檀、<a id="a-DB"></a>杂香、<a id="a-DC"></a>天捣香、<a id="a-DD"></a>伎乐，<a id="a-DE"></a>供养散阿閦佛上；<a id="a-DF"></a>供养已，<a id="a-DG"></a>其天华、<a id="a-DH"></a>天香、<a id="a-DI"></a>天捣香、<a id="a-DJ"></a>天栴檀香、<a id="a-DK"></a>天杂香，<a id="a-DL"></a>悉于虚空中合住，<a id="a-DM"></a>化成圆华盖。<a id="a-DN"></a>舍利弗，<a id="a-DO"></a>是为阿閦如来昔行菩萨道时所愿而有持。<a id="a-DP"></a>阿閦如来光明皆照明三千大千世界常明，<a id="a-DQ"></a>阿閦如来光明悉蔽日月之光明，<a id="a-DR"></a>及一切诸天光明皆令灭，<a id="a-DS"></a>使人民不复见日月之明。<a id="a-DT"></a>舍利弗，<a id="a-DU"></a>是为阿閦如来昔行菩萨道时所愿而有持。<a id="a-DV"></a>”</p>
  <p id="aDW">贤者舍利弗白佛言：<a id="a-DX"></a>“天中天，<a id="a-DY"></a>阿閦如来无所著等正觉，<a id="a-DZ"></a>昔行菩萨道时，<a id="a-Da"></a>以被是大僧那僧涅，<a id="a-Db"></a>乃作是愿。<a id="a-Dc"></a>”</p>
  <p id="aDd">佛言：<a id="a-De"></a>“昔行菩萨道时，<a id="a-Df"></a>若干百千人不可复计，<a id="a-Dg"></a>无央数人积累德本，<a id="a-Dh"></a>于无上正真道持是积累德本，<a id="a-Di"></a>愿作佛道及净其佛刹，<a id="a-Dj"></a>如所愿欲严其佛刹，<a id="a-Dk"></a>即亦具足其愿。<a id="a-Dl"></a>复次，<a id="a-Dm"></a>舍利弗，<a id="a-Dn"></a>阿閦佛树以七宝作之，<a id="a-Do"></a>高四十里，<a id="a-Dp"></a>周匝二十里。<a id="a-Dq"></a>其枝叶旁行四十里，<a id="a-Dr"></a>其枝下垂。<a id="a-Ds"></a>其栏楯绕树，<a id="a-Dt"></a>周匝五百六十里，<a id="a-Du"></a>阿閦如来于其树下得萨芸若慧。<a id="a-Dv"></a>”</p>
  <p id="aDw">佛语舍利弗：<a id="a-Dx"></a>“如世间巧人鼓百种音乐，<a id="a-Dy"></a>其声不如阿閦佛刹中梯陛树木之音声，<a id="a-Dz"></a>风适起吹梯陛，<a id="a-E0"></a>树木相叩作悲声。<a id="a-E1"></a>”</p>
  <p id="aE2">佛语舍利弗：<a id="a-E3"></a>“听说阿閦如来无所著等正觉刹中之净快，<a id="a-E4"></a>谛听！<a id="a-E5"></a>善思念之，<a id="a-E6"></a>今当为汝说之。<a id="a-E7"></a>”</p>
  <p id="aE8">贤者舍利弗言：<a id="a-E9"></a>“唯然，<a id="a-EA"></a>世尊，<a id="a-EB"></a>愿乐欲闻。<a id="a-EC"></a>”</p>
  <p id="aED">佛言：<a id="a-EE"></a>“阿閦如来刹中无有三恶道。<a id="a-EF"></a>何等为三？<a id="a-EG"></a>一者、<a id="a-EH"></a>泥犁，<a id="a-EI"></a>二者、<a id="a-EJ"></a>禽兽，<a id="a-EK"></a>三者、<a id="a-EL"></a>薜荔。<a id="a-EM"></a>一切人皆行善事。<a id="a-EN"></a>其地平正生树木，<a id="a-EO"></a>无有高下，<a id="a-EP"></a>无有山陵溪谷，<a id="a-EQ"></a>亦无有砾石崩山。<a id="a-ER"></a>其地行足蹈其上即陷适，<a id="a-ES"></a>举足便还复如故；<a id="a-ET"></a>譬如綩綖枕头，<a id="a-EU"></a>枕其上即为陷适，<a id="a-EV"></a>举头便还复如故，<a id="a-EW"></a>其地如是。<a id="a-EX"></a>其佛刹无有三病。<a id="a-EY"></a>何等为三？<a id="a-EZ"></a>一者、<a id="a-Ea"></a>风，<a id="a-Eb"></a>二者、<a id="a-Ec"></a>寒，<a id="a-Ed"></a>三者、<a id="a-Ee"></a>气。<a id="a-Ef"></a>其佛刹人，<a id="a-Eg"></a>一切皆无有恶色者，<a id="a-Eh"></a>亦无有丑者，<a id="a-Ei"></a>其淫怒痴薄。<a id="a-Ej"></a>其佛刹人民，<a id="a-Ek"></a>皆悉无有牢狱拘闭之事，<a id="a-El"></a>一切皆无有众邪异道。<a id="a-Em"></a>其刹中树木常有花实，<a id="a-En"></a>人民皆从树取五色衣被，<a id="a-Eo"></a>众共用著之。<a id="a-Ep"></a>其衣被甚姝好，<a id="a-Eq"></a>无败色者。<a id="a-Er"></a>”</p>
  <p id="aEs">佛语舍利弗：<a id="a-Et"></a>“人民所著衣香，<a id="a-Eu"></a>譬如天华之香。<a id="a-Ev"></a>其饭食香美，<a id="a-Ew"></a>如天树香无有绝时。<a id="a-Ex"></a>诸人民著无央数种种衣被。<a id="a-Ey"></a>其佛刹人民，<a id="a-Ez"></a>随所念食，<a id="a-F0"></a>即自然在前。<a id="a-F1"></a>譬如，<a id="a-F2"></a>舍利弗，<a id="a-F3"></a>忉利天人随所念食，<a id="a-F4"></a>即自然在前；<a id="a-F5"></a>如是其刹人民，<a id="a-F6"></a>随所念欲得何食，<a id="a-F7"></a>即自然在前，<a id="a-F8"></a>人民无有贪于饮食者。<a id="a-F9"></a>复次，<a id="a-FA"></a>舍利弗，<a id="a-FB"></a>其佛刹人民所卧起处，<a id="a-FC"></a>以七宝为交露精舍，<a id="a-FD"></a>满无有空缺处。<a id="a-FE"></a>其浴池中有八味水，<a id="a-FF"></a>人民众共用之，<a id="a-FG"></a>其水转相灌注，<a id="a-FH"></a>诸人民终不失善法行。<a id="a-FI"></a>譬如，<a id="a-FJ"></a>舍利弗，<a id="a-FK"></a>玉女宝过踰凡女人不及，<a id="a-FL"></a>其德如天女；<a id="a-FM"></a>如是，<a id="a-FN"></a>舍利弗，<a id="a-FO"></a>其佛刹女人德，<a id="a-FP"></a>欲比玉女宝者，<a id="a-FQ"></a>玉女宝不及其佛刹女人，<a id="a-FR"></a>百倍、<a id="a-FS"></a>千倍、<a id="a-FT"></a>万倍、<a id="a-FU"></a>亿倍、<a id="a-FV"></a>巨亿万倍不与等。<a id="a-FW"></a>人民以七宝为床，<a id="a-FX"></a>上布好綩綖，<a id="a-FY"></a>悉福德致自然为生。<a id="a-FZ"></a>舍利弗，<a id="a-Fa"></a>是阿閦如来无所著等正觉，<a id="a-Fb"></a>昔行菩萨道时所愿而有持。<a id="a-Fc"></a>阿閦佛以福德所致成佛刹如是比。<a id="a-Fd"></a>”</p>
  <p id="aFe">佛复语舍利弗言：<a id="a-Ff"></a>“其刹中人民饭食胜于天人饭食，<a id="a-Fg"></a>其食色香味亦胜天人所食。<a id="a-Fh"></a>其刹中无有王，<a id="a-Fi"></a>但有法王佛天中天。<a id="a-Fj"></a>”</p>
  <p id="aFk">佛言舍利弗：<a id="a-Fl"></a>“譬如郁单越天下人民无有王治，<a id="a-Fm"></a>如是，<a id="a-Fn"></a>舍利弗，<a id="a-Fo"></a>阿閦如来无所著等正觉佛刹无有王，<a id="a-Fp"></a>但有阿閦如来天中天法王。<a id="a-Fq"></a>譬如忉利天帝释，<a id="a-Fr"></a>于坐适发念，<a id="a-Fs"></a>诸天便来受其教。<a id="a-Ft"></a>舍利弗，<a id="a-Fu"></a>是为阿閦如来佛刹之善快。<a id="a-Fv"></a>其刹人民不从淫欲之事。<a id="a-Fw"></a>所以者何？<a id="a-Fx"></a>用是阿閦如来真人法御天中天所致。<a id="a-Fy"></a>舍利弗，<a id="a-Fz"></a>是为阿閦如来昔行菩萨道时愿所致，<a id="a-G0"></a>令佛刹善快。<a id="a-G1"></a>”</p>
  <p id="aG2">尔时，<a id="a-G3"></a>有异比丘，<a id="a-G4"></a>闻说彼佛刹之功德，<a id="a-G5"></a>即于中起淫欲意，<a id="a-G6"></a>前白佛言：<a id="a-G7"></a>“天中天，<a id="a-G8"></a>我愿欲往生彼佛刹。<a id="a-G9"></a>”</p>
  <p id="aGA">佛便告其比丘言：<a id="a-GB"></a>“痴人，<a id="a-GC"></a>汝不得生彼佛刹。<a id="a-GD"></a>所以者何？<a id="a-GE"></a>不以立淫欲乱意者，<a id="a-GF"></a>得生彼佛刹；<a id="a-GG"></a>用余善行法清净行，<a id="a-GH"></a>得生彼佛刹。<a id="a-GI"></a>”</p>
  <p id="aGJ">佛语舍利弗：<a id="a-GK"></a>“阿閦如来佛刹，<a id="a-GL"></a>有八味水，<a id="a-GM"></a>是诸人民所为，<a id="a-GN"></a>悉共用之。<a id="a-GO"></a>人民意念，<a id="a-GP"></a>欲令自然浴池，<a id="a-GQ"></a>有八味水满其中。<a id="a-GR"></a>用人民故，<a id="a-GS"></a>即自然有浴池，<a id="a-GT"></a>有八味水满其中。<a id="a-GU"></a>意念欲令水转流行，<a id="a-GV"></a>便转流行；<a id="a-GW"></a>意欲令灭不现，<a id="a-GX"></a>即灭不现。<a id="a-GY"></a>其佛刹亦不大寒，<a id="a-GZ"></a>亦不大热，<a id="a-Ga"></a>风徐起甚香快。<a id="a-Gb"></a>是风用诸天龙人民故，<a id="a-Gc"></a>随所念风便起。<a id="a-Gd"></a>若一人念，<a id="a-Ge"></a>欲令风起自吹，<a id="a-Gf"></a>风即独吹之；<a id="a-Gg"></a>意念不欲令风起，<a id="a-Gh"></a>风便不起。<a id="a-Gi"></a>风起时不动人身，<a id="a-Gj"></a>风随人所念起。<a id="a-Gk"></a>舍利弗，<a id="a-Gl"></a>是为阿閦如来佛刹之善快，<a id="a-Gm"></a>如昔时所愿。<a id="a-Gn"></a>”</p>
  <p id="aGo">佛语舍利弗：<a id="a-Gp"></a>“阿閦如来佛刹女人，<a id="a-Gq"></a>意欲得珠玑璎珞者，<a id="a-Gr"></a>便于树上取著之；<a id="a-Gs"></a>欲得衣被者，<a id="a-Gt"></a>亦从树上取衣之。<a id="a-Gu"></a>舍利弗，<a id="a-Gv"></a>其佛刹女人，<a id="a-Gw"></a>无有女人之态如我刹中女人之态也。<a id="a-Gx"></a>舍利弗，<a id="a-Gy"></a>我刹女人态云何？<a id="a-Gz"></a>我刹女人，<a id="a-H0"></a>恶色丑恶舌，<a id="a-H1"></a>嫉妒于法，<a id="a-H2"></a>意著邪事。<a id="a-H3"></a>我刹女人有是诸态，<a id="a-H4"></a>彼佛刹女人无有是态。<a id="a-H5"></a>所以者何？<a id="a-H6"></a>用阿閦如来昔时愿所致。<a id="a-H7"></a>”</p>
  <p id="aH8">佛复语舍利弗：<a id="a-H9"></a>“阿閦佛刹女人，<a id="a-HA"></a>妊身产时身不疲极，<a id="a-HB"></a>意不念疲极，<a id="a-HC"></a>但念安隐亦无有苦。<a id="a-HD"></a>其女人一切亦无有诸苦，<a id="a-HE"></a>亦无有臭处恶露。<a id="a-HF"></a>舍利弗，<a id="a-HG"></a>是为阿閦如来昔时愿所致，<a id="a-HH"></a>得是善法，<a id="a-HI"></a>其佛刹无有能及者。<a id="a-HJ"></a>舍利弗，<a id="a-HK"></a>阿閦佛刹人民无有治生者，<a id="a-HL"></a>亦无有贩卖往来者，<a id="a-HM"></a>人民但共同快乐安定寂行。<a id="a-HN"></a>其佛刹人不著爱欲淫泆，<a id="a-HO"></a>以因缘自然爱乐。<a id="a-HP"></a>其刹风起吹梯陛树，<a id="a-HQ"></a>便作悲音声。<a id="a-HR"></a>舍利弗，<a id="a-HS"></a>极好五音声不及阿閦佛刹风吹梯陛树木之音声也。<a id="a-HT"></a>舍利弗，<a id="a-HU"></a>是为阿閦如来昔行佛道时所愿而有持。<a id="a-HV"></a>”</p>
  <p id="aHW">佛语舍利弗：<a id="a-HX"></a>“若有菩萨摩诃萨，<a id="a-HY"></a>欲取严净佛刹者，<a id="a-HZ"></a>当如阿閦佛昔行菩萨道时，<a id="a-Ha"></a>所愿严净取其刹。<a id="a-Hb"></a>”</p>
  <p id="aHc">佛复语舍利弗：<a id="a-Hd"></a>“阿閦佛刹无有日月光明所照，<a id="a-He"></a>亦无有窈冥之处，<a id="a-Hf"></a>亦无有挂碍。<a id="a-Hg"></a>所以者何？<a id="a-Hh"></a>用阿閦如来无所著等正觉光明，<a id="a-Hi"></a>皆照三千大千世界常明。<a id="a-Hj"></a>譬如绞露精舍坚闭，<a id="a-Hk"></a>门风不得入，<a id="a-Hl"></a>好细涂以白垩之，<a id="a-Hm"></a>持摩尼宝著其中，<a id="a-Hn"></a>其珠便以光明照，<a id="a-Ho"></a>其中诸人民昼夜承其光明；<a id="a-Hp"></a>如是，<a id="a-Hq"></a>舍利弗，<a id="a-Hr"></a>其阿閦如来无所著等正觉光明，<a id="a-Hs"></a>常照三千大千世界。<a id="a-Ht"></a>舍利弗，<a id="a-Hu"></a>绞露精舍者，<a id="a-Hv"></a>谓是阿比罗提世界也；<a id="a-Hw"></a>摩尼宝者，<a id="a-Hx"></a>谓是阿閦如来也；<a id="a-Hy"></a>摩尼宝光明者，<a id="a-Hz"></a>谓是阿閦如来之光明也；<a id="a-I0"></a>精舍中人者，<a id="a-I1"></a>谓是阿閦佛刹中人民安乐者也。<a id="a-I2"></a>”</p>
  <p id="aI3">佛语舍利弗：<a id="a-I4"></a>“阿閦如来行所至处，<a id="a-I5"></a>于足迹下地，<a id="a-I6"></a>自然生千叶金色莲华。<a id="a-I7"></a>舍利弗，<a id="a-I8"></a>是为阿閦如来昔行菩萨道时所愿而有持。<a id="a-I9"></a>”</p>
  <p id="aIA">贤者舍利弗问佛言：<a id="a-IB"></a>“阿閦如来无所著等正觉入殿舍时，<a id="a-IC"></a>自然生千叶金色莲华耶？<a id="a-ID"></a>为在所至处自然生乎？<a id="a-IE"></a>”</p>
  <p id="aIF">佛告贤者舍利弗：<a id="a-IG"></a>“阿閦如来若入郡国县邑所至到处，<a id="a-IH"></a>亦等如入殿舍时也，<a id="a-II"></a>亦自然生千叶金色莲华。<a id="a-IJ"></a>若善男子、<a id="a-IK"></a>善女人，<a id="a-IL"></a>意念欲令入殿舍足下自然生莲华者，<a id="a-IM"></a>皆使莲华合聚一处便合聚；<a id="a-IN"></a>意欲令上在虚空中，<a id="a-IO"></a>承佛威神，<a id="a-IP"></a>其莲华用人民故，<a id="a-IQ"></a>便上在虚空中，<a id="a-IR"></a>而罗列成行。<a id="a-IS"></a>”</p>
  <p id="aIT">佛复语舍利弗：<a id="a-IU"></a>“其三千大千世界乃如是！<a id="a-IV"></a>阿閦如来无所著等正觉，<a id="a-IW"></a>若遣化人到他方异世界，<a id="a-IX"></a>彼亦自然生。<a id="a-IY"></a>以佛威神所致，<a id="a-IZ"></a>其三千大千世界，<a id="a-Ia"></a>以七宝金色莲华而庄严之。<a id="a-Ib"></a>”</p>
 </body>
</html>