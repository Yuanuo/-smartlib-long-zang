<!doctype html>
<html id="z3IBTIVDh" data-ver="1405">
 <head>
  <meta charset="utf-8">
  <meta author="支娄迦识">
  <meta library="龙藏">
  <meta catalog="大乘宝积部">
  <meta period="后汉">
 </head>
 <body>
  <h1 id="a1">佛说无量清净平等觉经卷中</h1>
  <p id="a2"></p>
  <p id="a3">佛言：<a id="a-4"></a>“无量清净佛及诸菩萨、<a id="a-5"></a>阿罗汉欲食时，<a id="a-6"></a>则自然七宝机、<a id="a-7"></a>自然劫波育、<a id="a-8"></a>自然罽氎以为座。<a id="a-9"></a>无量清净佛及诸菩萨、<a id="a-A"></a>阿罗汉皆坐已，<a id="a-B"></a>前悉有自然七宝钵，<a id="a-C"></a>中皆有自然百味饮食。<a id="a-D"></a>饮食者，<a id="a-E"></a>亦不类世间饮食之味也，<a id="a-F"></a>亦复非天上饮食之味也。<a id="a-G"></a>此百味饮食者，<a id="a-H"></a>都为八方上下众，<a id="a-I"></a>自然之饮食中精味，<a id="a-J"></a>甚香美无有比，<a id="a-K"></a>都自然化生耳！<a id="a-L"></a>其饮食自在所欲得味甜酢，<a id="a-M"></a>钵自在所欲得。<a id="a-N"></a>诸菩萨、<a id="a-O"></a>阿罗汉中有欲得银钵者，<a id="a-P"></a>中有欲得金钵者，<a id="a-Q"></a>中有欲得水精钵者，<a id="a-R"></a>中有欲得琉璃钵者，<a id="a-S"></a>中有欲得珊瑚钵者，<a id="a-T"></a>中有欲得琥珀钵者，<a id="a-U"></a>中有欲得白玉钵者，<a id="a-V"></a>中有欲得砗磲钵者，<a id="a-W"></a>中有欲得玛瑙钵者，<a id="a-X"></a>中有欲得明月珠钵者，<a id="a-Y"></a>中有欲得摩尼珠钵者，<a id="a-Z"></a>中有欲得紫磨金钵者，<a id="a-a"></a>满其中百味饮食，<a id="a-b"></a>自恣若随意则至，<a id="a-c"></a>亦无所从来，<a id="a-d"></a>亦无有供作者，<a id="a-e"></a>自然化生耳！<a id="a-f"></a>诸菩萨、<a id="a-g"></a>阿罗汉皆食，<a id="a-h"></a>食亦不多亦不少，<a id="a-i"></a>悉自然平等。<a id="a-j"></a>诸菩萨、<a id="a-k"></a>阿罗汉食亦不言美恶，<a id="a-l"></a>亦不以美故喜。<a id="a-m"></a>食已，<a id="a-n"></a>诸饭具、<a id="a-o"></a>钵、<a id="a-p"></a>机、<a id="a-q"></a>坐皆自然化去，<a id="a-r"></a>欲食时乃复化生耳！<a id="a-s"></a>诸菩萨、<a id="a-t"></a>阿罗汉，<a id="a-u"></a>皆心清洁，<a id="a-v"></a>不慕饭食，<a id="a-w"></a>但用作气力耳！<a id="a-x"></a>皆自然消散糜尽化去。<a id="a-y"></a>”</p>
  <p id="az">佛告阿难：<a id="a-10"></a>“阿弥陀佛为诸菩萨、<a id="a-11"></a>阿罗汉说法时，<a id="a-12"></a>都悉大会讲堂上。<a id="a-13"></a>其国诸菩萨、<a id="a-14"></a>阿罗汉，<a id="a-15"></a>及诸天人民无央数，<a id="a-16"></a>都不可复计，<a id="a-17"></a>皆飞到无量清净佛所，<a id="a-18"></a>悉前为无量清净佛作礼，<a id="a-19"></a>却坐听经。<a id="a-1A"></a>无量清净佛便则为诸比丘僧，<a id="a-1B"></a>诸菩萨、<a id="a-1C"></a>阿罗汉，<a id="a-1D"></a>诸天人民，<a id="a-1E"></a>广说道智大经，<a id="a-1F"></a>皆悉闻知经道，<a id="a-1G"></a>莫不欢喜踊跃心开解者。<a id="a-1H"></a>即四方自然乱风起，<a id="a-1I"></a>吹国中七宝树，<a id="a-1J"></a>七宝树皆复作五音声。<a id="a-1K"></a>乱风吹七宝华，<a id="a-1L"></a>华覆盖其国，<a id="a-1M"></a>皆在虚空中下向。<a id="a-1N"></a>华甚香极自软好，<a id="a-1O"></a>香遍国中。<a id="a-1P"></a>华皆自散无量清净佛，<a id="a-1Q"></a>及诸菩萨、<a id="a-1R"></a>阿罗汉上，<a id="a-1S"></a>华堕地皆厚四寸。<a id="a-1T"></a>华适小萎，<a id="a-1U"></a>则自然乱风吹，<a id="a-1V"></a>萎华自然去。<a id="a-1W"></a>则四方俱复自然乱风起，<a id="a-1X"></a>吹七宝树，<a id="a-1Y"></a>七宝树皆复自作五音声。<a id="a-1Z"></a>乱风吹七宝树华，<a id="a-1a"></a>华复如前，<a id="a-1b"></a>皆自然散无量清净佛，<a id="a-1c"></a>及诸菩萨、<a id="a-1d"></a>阿罗汉上，<a id="a-1e"></a>华堕地复厚四寸。<a id="a-1f"></a>华小萎，<a id="a-1g"></a>则自然乱风吹，<a id="a-1h"></a>萎华悉自然去。<a id="a-1i"></a>乱风吹华，<a id="a-1j"></a>如是四反。<a id="a-1k"></a>则第一四天王诸天人、<a id="a-1l"></a>第二忉利天上诸天人、<a id="a-1m"></a>第三天上诸天人、<a id="a-1n"></a>第四天上诸天人、<a id="a-1o"></a>第五天上诸天人、<a id="a-1p"></a>第六天上诸天人、<a id="a-1q"></a>第七梵天上诸天人，<a id="a-1r"></a>上至第十六天上诸天人，<a id="a-1s"></a>上至三十六天上诸天人，<a id="a-1t"></a>皆持天上万种自然之物，<a id="a-1u"></a>百种杂色华，<a id="a-1v"></a>百种杂香，<a id="a-1w"></a>百种杂缯彩，<a id="a-1x"></a>百种波育叠衣，<a id="a-1y"></a>万种妓乐，<a id="a-1z"></a>转倍好相胜，<a id="a-20"></a>各持来下，<a id="a-21"></a>为无量清净佛作礼，<a id="a-22"></a>则供养无量清净佛，<a id="a-23"></a>及诸菩萨、<a id="a-24"></a>阿罗汉。<a id="a-25"></a>诸天人皆复大作妓乐，<a id="a-26"></a>乐无量清净佛，<a id="a-27"></a>及诸菩萨、<a id="a-28"></a>阿罗汉。<a id="a-29"></a>当是之时，<a id="a-2A"></a>快乐不可言也。<a id="a-2B"></a>诸天人前来者，<a id="a-2C"></a>转去避后来者，<a id="a-2D"></a>后来者转复供养如前，<a id="a-2E"></a>更相开避。<a id="a-2F"></a>则东方无央数佛国，<a id="a-2G"></a>不可复计如恒水边流沙，<a id="a-2H"></a>一沙一佛其数如是，<a id="a-2I"></a>诸佛各遣诸菩萨无央数不可复计，<a id="a-2J"></a>皆飞到无量清净佛所，<a id="a-2K"></a>则为无量清净佛作礼，<a id="a-2L"></a>以头面著佛足，<a id="a-2M"></a>悉却坐一面听经；<a id="a-2N"></a>听经竟，<a id="a-2O"></a>诸菩萨皆大欢喜，<a id="a-2P"></a>悉起为无量清净佛作礼而去。<a id="a-2Q"></a>则西方无央数诸佛国，<a id="a-2R"></a>复如恒水边流沙，<a id="a-2S"></a>一沙一佛其数如是，<a id="a-2T"></a>诸佛各复遣诸菩萨无央数，<a id="a-2U"></a>都不可复计，<a id="a-2V"></a>皆飞到无量清净佛所，<a id="a-2W"></a>则前为无量清净佛作礼，<a id="a-2X"></a>以头面著佛足，<a id="a-2Y"></a>悉却坐一面听经；<a id="a-2Z"></a>听经竟，<a id="a-2a"></a>诸菩萨皆大欢喜，<a id="a-2b"></a>起为无量清净佛作礼而去。<a id="a-2c"></a>则北方无央数诸佛国，<a id="a-2d"></a>复如恒水边流沙，<a id="a-2e"></a>一沙一佛其数如是，<a id="a-2f"></a>诸佛各复遣诸菩萨无央数，<a id="a-2g"></a>都不可复计，<a id="a-2h"></a>皆飞到无量清净佛所，<a id="a-2i"></a>则前为无量清净佛作礼，<a id="a-2j"></a>以头面著佛足，<a id="a-2k"></a>悉却坐一面听经；<a id="a-2l"></a>听经竟，<a id="a-2m"></a>诸菩萨皆大欢喜，<a id="a-2n"></a>起为无量清净佛作礼而去。<a id="a-2o"></a>则南方无央数诸佛国，<a id="a-2p"></a>复如恒水边流沙，<a id="a-2q"></a>一沙一佛其数如是，<a id="a-2r"></a>诸佛各复遣诸菩萨无央数，<a id="a-2s"></a>都不可复计，<a id="a-2t"></a>皆飞到无量清净佛所，<a id="a-2u"></a>则前为无量清净佛作礼，<a id="a-2v"></a>以头面著佛足，<a id="a-2w"></a>悉却坐一面听经；<a id="a-2x"></a>听经竟，<a id="a-2y"></a>诸菩萨皆大欢喜，<a id="a-2z"></a>起为无量清净佛作礼而去。<a id="a-30"></a>则复四角无央数诸佛国，<a id="a-31"></a>各复如恒水边流沙，<a id="a-32"></a>一沙一佛其数各如是，<a id="a-33"></a>诸佛各复遣诸菩萨无央数，<a id="a-34"></a>都不可复计，<a id="a-35"></a>皆飞到无量清净佛所，<a id="a-36"></a>前为无量清净佛作礼已，<a id="a-37"></a>头面著佛足，<a id="a-38"></a>悉却坐一面听经；<a id="a-39"></a>听经竟，<a id="a-3A"></a>诸菩萨皆大欢喜，<a id="a-3B"></a>起为无量清净佛作礼而去。<a id="a-3C"></a>”</p>
  <p id="a3D">佛言：<a id="a-3E"></a>“八方上下诸无央数佛，<a id="a-3F"></a>更遣诸菩萨，<a id="a-3G"></a>飞到无量清净佛所，<a id="a-3H"></a>听经供养，<a id="a-3I"></a>转更相开避。<a id="a-3J"></a>如是则下面诸八方无央数佛国，<a id="a-3K"></a>一方者各复如恒水边流沙，<a id="a-3L"></a>一沙一佛其数复如是，<a id="a-3M"></a>诸佛各遣诸菩萨无央数，<a id="a-3N"></a>都不可复计，<a id="a-3O"></a>皆飞到无量清净佛所，<a id="a-3P"></a>前为阿弥陀佛作礼，<a id="a-3Q"></a>以头面著佛足，<a id="a-3R"></a>悉却坐听经；<a id="a-3S"></a>听经竟，<a id="a-3T"></a>诸菩萨皆大欢喜，<a id="a-3U"></a>起为无量清净佛作礼而去。<a id="a-3V"></a>上方诸佛，<a id="a-3W"></a>更遣诸菩萨，<a id="a-3X"></a>飞到无量清净佛所，<a id="a-3Y"></a>听经供养，<a id="a-3Z"></a>更相开避，<a id="a-3a"></a>前来者则去避后来者，<a id="a-3b"></a>后来者供养亦复如是，<a id="a-3c"></a>终无休绝极时。</p>
  <p id="a3d">“譬若如恒沙刹，<a id="a-3e"></a> 东方佛国如是，</p>
  <p id="a3f">各各遣诸菩萨，<a id="a-3g"></a> 稽首礼无量觉。</p>
  <p id="a3h">西南北面皆尔，<a id="a-3i"></a> 如是恒沙数土，</p>
  <p id="a3j">是诸佛遣菩萨，<a id="a-3k"></a> 稽首礼无量觉。</p>
  <p id="a3l">此十方菩萨飞，<a id="a-3m"></a> 皆以衣裓诸华，</p>
  <p id="a3n">天拘蚕种种具，<a id="a-3o"></a> 往供养无量觉。</p>
  <p id="a3p">诸菩萨皆大集，<a id="a-3q"></a> 稽首礼无际光，</p>
  <p id="a3r">绕三匝叉手住，<a id="a-3s"></a> 叹国尊无量觉。</p>
  <p id="a3t">皆持华散佛上，<a id="a-3u"></a> 心清净称无量，</p>
  <p id="a3v">于佛前住自说，<a id="a-3w"></a> 愿使我刹如此。</p>
  <p id="a3x">所散华止虚空，<a id="a-3y"></a> 合成盖百由旬，</p>
  <p id="a3z">其柄妙严饰好，<a id="a-40"></a> 悉遍覆众会上。</p>
  <p id="a41">诸菩萨都往至，<a id="a-42"></a> 诸尊刹难得值，</p>
  <p id="a43">如是人闻佛名，<a id="a-44"></a> 快安隐得大利！</p>
  <p id="a45">吾等类得是德，<a id="a-46"></a> 诸此刹获所好，</p>
  <p id="a47">计本国若如梦，<a id="a-48"></a> 无数劫净此土。</p>
  <p id="a49">见菩萨绕世尊，<a id="a-4A"></a> 威神猛寿无极，</p>
  <p id="a4B">国觉众甚清净，<a id="a-4C"></a> 无数劫难思议。</p>
  <p id="a4D">时无量世尊笑，<a id="a-4E"></a> 三十六亿那术，</p>
  <p id="a4F">此数光从口出，<a id="a-4G"></a> 遍照诸无数刹。</p>
  <p id="a4H">则迴光还绕佛，<a id="a-4I"></a> 三匝已从顶入，</p>
  <p id="a4J">色霍然不复现，<a id="a-4K"></a> 天亦人皆欢喜。</p>
  <p id="a4L">廅楼亘从坐起，<a id="a-4M"></a> 正衣服稽首问，</p>
  <p id="a4N">白佛言何缘笑，<a id="a-4O"></a> 唯世尊说是意。</p>
  <p id="a4P">愿授我本空莂，<a id="a-4Q"></a> 慈护成百福相，</p>
  <p id="a4R">闻是诸音声者，<a id="a-4S"></a> 一切人踊跃喜。</p>
  <p id="a4T">梵之音及雷霆，<a id="a-4U"></a> 八种音深重声，</p>
  <p id="a4V">佛授廅楼亘决，<a id="a-4W"></a> 今吾说仁谛听。</p>
  <p id="a4X">众世界诸菩萨，<a id="a-4Y"></a> 到须阿提礼佛，</p>
  <p id="a4Z">闻欢喜广奉行，<a id="a-4a"></a> 疾得至得净处。</p>
  <p id="a4b">已到此严净国，<a id="a-4c"></a> 便速得神足俱，</p>
  <p id="a4d">眼洞视耳彻听，<a id="a-4e"></a> 亦还得知宿命。</p>
  <p id="a4f">无量觉授其决，<a id="a-4g"></a> 我前世有本愿，</p>
  <p id="a4h">一切人闻说法，<a id="a-4i"></a> 皆疾来生我国。</p>
  <p id="a4j">吾所愿皆具足，<a id="a-4k"></a> 从众国来生者，</p>
  <p id="a4l">皆悉来到此间，<a id="a-4m"></a> 一生得不退转。</p>
  <p id="a4n">若菩萨更兴愿，<a id="a-4o"></a> 欲使国如我刹，</p>
  <p id="a4p">亦念度一切人，<a id="a-4q"></a> 令各愿达十方。</p>
  <p id="a4r">速疾超便可到，<a id="a-4s"></a> 安乐国之世界，</p>
  <p id="a4t">至无量光明土，<a id="a-4u"></a> 供养于无数佛。</p>
  <p id="a4v">其奉事亿万佛，<a id="a-4w"></a> 飞变化遍诸国，</p>
  <p id="a4x">恭敬已欢喜去，<a id="a-4y"></a> 便还于须摩提。</p>
  <p id="a4z">非有是功德人，<a id="a-50"></a> 不得闻是经名，</p>
  <p id="a51">唯有清净戒者，<a id="a-52"></a> 乃逮闻此正法。</p>
  <p id="a53">曾更见世尊雄，<a id="a-54"></a> 则得信于是事，</p>
  <p id="a55">谦恭敬闻奉行，<a id="a-56"></a> 便踊跃大欢喜。</p>
  <p id="a57">恶骄慢弊懈怠，<a id="a-58"></a> 难以信于此法，</p>
  <p id="a59">宿世时见佛者，<a id="a-5A"></a> 乐听闻世尊教。</p>
  <p id="a5B">譬从生盲冥者，<a id="a-5C"></a> 欲得行开导人，</p>
  <p id="a5D">声闻悉或大乘，<a id="a-5E"></a> 何况于俗凡诸！</p>
  <p id="a5F">天中天相知意，<a id="a-5G"></a> 声闻不了佛行，</p>
  <p id="a5H">辟支佛亦如是，<a id="a-5I"></a> 独正觉乃知此。</p>
  <p id="a5J">使一切悉作佛，<a id="a-5K"></a> 其净慧智本空，</p>
  <p id="a5L">复过此亿万劫，<a id="a-5M"></a> 计佛智无能及。</p>
  <p id="a5N">讲议说无数劫，<a id="a-5O"></a> 尽寿命犹不知，</p>
  <p id="a5P">佛之慧无边幅，<a id="a-5Q"></a> 如是行清净致。</p>
  <p id="a5R">奉我教乃信是，<a id="a-5S"></a> 唯此人能解了，</p>
  <p id="a5T">佛所说皆能受，<a id="a-5U"></a> 是则为第一证。</p>
  <p id="a5V">人之命希可得，<a id="a-5W"></a> 佛在世甚难值，</p>
  <p id="a5X">有信慧不可致，<a id="a-5Y"></a> 若闻见精进求。</p>
  <p id="a5Z">闻是法而不忘，<a id="a-5a"></a> 便见敬得大庆，</p>
  <p id="a5b">则我之善亲厚，<a id="a-5c"></a> 以是故发道意。</p>
  <p id="a5d">设令满世界火，<a id="a-5e"></a> 过此中得闻法，</p>
  <p id="a5f">会当作世尊将，<a id="a-5g"></a> 度一切生老死。<a id="a-5h"></a>”</p>
  <p id="a5i">佛语阿难：<a id="a-5j"></a>“无量清净佛为菩萨、<a id="a-5k"></a>阿罗汉说经竟，<a id="a-5l"></a>诸天人民中，<a id="a-5m"></a>有未得须陀洹道者则得须陀洹道，<a id="a-5n"></a>中有未得斯陀含道者则得斯陀含道，<a id="a-5o"></a>中有未得阿那含道者则得阿那含道，<a id="a-5p"></a>中有未得阿罗汉道者则得阿罗汉道，<a id="a-5q"></a>中有未得阿惟越致菩萨者则得阿惟越致菩萨。<a id="a-5r"></a>阿弥陀佛辄随其本宿命求道时，<a id="a-5s"></a>心所喜愿大小随意，<a id="a-5t"></a>为说经辄授之，<a id="a-5u"></a>令其疾开解得道，<a id="a-5v"></a>皆悉明慧各自好喜，<a id="a-5w"></a>所愿经道莫不喜乐诵习者。<a id="a-5x"></a>则各自讽诵经道，<a id="a-5y"></a>通利无厌无极也。<a id="a-5z"></a>诸菩萨、<a id="a-60"></a>阿罗汉中有诵经者，<a id="a-61"></a>其音如雷声；<a id="a-62"></a>中有说经者，<a id="a-63"></a>如疾风暴雨。<a id="a-64"></a>时诸菩萨、<a id="a-65"></a>阿罗汉，<a id="a-66"></a>说经行道皆各如是，<a id="a-67"></a>尽一劫竟终无懈倦时也。<a id="a-68"></a>皆悉智慧勇猛，<a id="a-69"></a>身体皆轻便，<a id="a-6A"></a>终无有痛痒，<a id="a-6B"></a>极时行步坐起。<a id="a-6C"></a>皆悉才健勇猛，<a id="a-6D"></a>如师子中王在深林中，<a id="a-6E"></a>当有所趣向时，<a id="a-6F"></a>无有敢当者。<a id="a-6G"></a>无量清净佛国，<a id="a-6H"></a>诸菩萨、<a id="a-6I"></a>阿罗汉，<a id="a-6J"></a>说经行道皆勇猛，<a id="a-6K"></a>无有疑难之意，<a id="a-6L"></a>则在心所作为不豫计百千亿万倍，<a id="a-6M"></a>是猛师子中王也。<a id="a-6N"></a>如是猛师子中王百千亿万倍，<a id="a-6O"></a>尚复不如我第二弟子摩诃目揵连勇猛百千亿万倍也。<a id="a-6P"></a>无量清净国诸菩萨、<a id="a-6Q"></a>阿罗汉，<a id="a-6R"></a>皆 不胜我第二弟子摩诃目揵连也。<a id="a-6S"></a>”</p>
  <p id="a6T">佛言：<a id="a-6U"></a>“如摩诃目揵连勇猛，<a id="a-6V"></a>于诸佛国诸阿罗汉中最为无比。<a id="a-6W"></a>如摩诃目揵连飞行进止，<a id="a-6X"></a>智慧勇猛，<a id="a-6Y"></a>洞视彻听，<a id="a-6Z"></a>知八方上下去来现在之事，<a id="a-6a"></a>百千亿万倍都合为一智慧勇猛。<a id="a-6b"></a>当在无量清净佛国诸阿罗汉中者，<a id="a-6c"></a>其德尚复不如无量清净佛国一阿罗汉智慧勇猛者，<a id="a-6d"></a>千亿万倍也。<a id="a-6e"></a>”</p>
  <p id="a6f">是时坐中有一菩萨，<a id="a-6g"></a>字阿逸菩萨。<a id="a-6h"></a>阿逸菩萨则起前，<a id="a-6i"></a>长跪叉手，<a id="a-6j"></a>问佛言：<a id="a-6k"></a>“阿弥陀佛国中诸阿罗汉，<a id="a-6l"></a>宁颇有般泥洹去者不？<a id="a-6m"></a>愿欲闻之。<a id="a-6n"></a>”</p>
  <p id="a6o">佛告阿逸菩萨：<a id="a-6p"></a>“若欲知者，<a id="a-6q"></a>如是四天下星，<a id="a-6r"></a>若见之不？<a id="a-6s"></a>”</p>
  <p id="a6t">阿逸菩萨言：<a id="a-6u"></a>“唯然，<a id="a-6v"></a>皆见之。<a id="a-6w"></a>”</p>
  <p id="a6x">佛言：<a id="a-6y"></a>“而我第二弟子摩诃目揵连，<a id="a-6z"></a>飞行四天下，<a id="a-70"></a>一日一夜遍数星，<a id="a-71"></a>知有几枚也。<a id="a-72"></a>如是四天下星甚众多，<a id="a-73"></a>不可得计，<a id="a-74"></a>尚为百千亿万倍是四天下星也。<a id="a-75"></a>”</p>
  <p id="a76">佛言：<a id="a-77"></a>“如天下大海水，<a id="a-78"></a>减去一渧水，<a id="a-79"></a>宁能令海水为减不？<a id="a-7A"></a>”</p>
  <p id="a7B">阿逸菩萨言：<a id="a-7C"></a>“减大海水百千亿万斗石，<a id="a-7D"></a>水尚复不能令海减少也。<a id="a-7E"></a>”</p>
  <p id="a7F">佛言：<a id="a-7G"></a>“阿弥陀佛国诸阿罗汉中，<a id="a-7H"></a>虽有般泥洹去者，<a id="a-7I"></a>如是大海减一小水耳！<a id="a-7J"></a>不能令诸在阿罗汉为减知少也。<a id="a-7K"></a>”</p>
  <p id="a7L">佛言：<a id="a-7M"></a>“减大海水一溪水，<a id="a-7N"></a>宁能减海水不？<a id="a-7O"></a>”</p>
  <p id="a7P">阿逸菩萨言：<a id="a-7Q"></a>“减大海百千万亿溪水，<a id="a-7R"></a>尚复不能减海水，<a id="a-7S"></a>令知减少也。<a id="a-7T"></a>”</p>
  <p id="a7U">佛言：<a id="a-7V"></a>“阿弥陀佛国诸阿罗汉中，<a id="a-7W"></a>有般泥洹去者，<a id="a-7X"></a>如是大海减一溪水耳。<a id="a-7Y"></a>不能减诸在阿罗汉为减知少也。<a id="a-7Z"></a>”</p>
  <p id="a7a">佛言：<a id="a-7b"></a>“而大海减一恒水，<a id="a-7c"></a>宁能减海水不？<a id="a-7d"></a>”</p>
  <p id="a7e">阿逸菩萨言：<a id="a-7f"></a>“减大海水百千万亿恒水，<a id="a-7g"></a>尚复不能减大海水令减知少也。<a id="a-7h"></a>”</p>
  <p id="a7i">佛言：<a id="a-7j"></a>“阿弥陀佛国诸阿罗汉，<a id="a-7k"></a>般泥洹去者无央数，<a id="a-7l"></a>其在者新得阿罗汉者亦无央数，<a id="a-7m"></a>都不为增减也。<a id="a-7n"></a>”</p>
  <p id="a7o">佛言：<a id="a-7p"></a>“令天下诸水都流行入大海中，<a id="a-7q"></a>宁能令海水为增多不？<a id="a-7r"></a>”</p>
  <p id="a7s">阿逸菩萨言：<a id="a-7t"></a>“不能令海水增多也。<a id="a-7u"></a>所以者何？<a id="a-7v"></a>是大海为天下诸水众善中王也，<a id="a-7w"></a>故能尔耳。<a id="a-7x"></a>”</p>
  <p id="a7y">佛言：<a id="a-7z"></a>“无量清净佛国亦如是，<a id="a-80"></a>悉令八方上下无央数佛国无央数诸天人民、<a id="a-81"></a>蜎飞蠕动之类，<a id="a-82"></a>都往生无量清净佛国者。<a id="a-83"></a>其辈甚大众多，<a id="a-84"></a>不可复计，<a id="a-85"></a>无量清净佛国诸菩萨、<a id="a-86"></a>阿罗汉、<a id="a-87"></a>众比丘僧，<a id="a-88"></a>都如常一法不异为增多也。<a id="a-89"></a>所以者何？<a id="a-8A"></a>无量清净佛国为最快，<a id="a-8B"></a>八方上下无央数诸佛国中，<a id="a-8C"></a>众菩萨中王也。<a id="a-8D"></a>无量清净佛国，<a id="a-8E"></a>为诸无央数佛国中之雄国也。<a id="a-8F"></a>无量清净佛国，<a id="a-8G"></a>为诸无央数佛国中之珍宝也。<a id="a-8H"></a>无量清净佛国，<a id="a-8I"></a>为诸无央数佛国中之极长久也。<a id="a-8J"></a>无量清净佛国，<a id="a-8K"></a>为诸无央数佛国之众杰也。<a id="a-8L"></a>无量清净佛国，<a id="a-8M"></a>为诸无央数佛国中之广大也。<a id="a-8N"></a>无量清净佛国，<a id="a-8O"></a>为诸无央数佛国中都自然之无为也。<a id="a-8P"></a>无量清净佛国，<a id="a-8Q"></a>为最快明好甚乐之无极也。<a id="a-8R"></a>无量清净佛国独胜者何？<a id="a-8S"></a>本为菩萨求道时，<a id="a-8T"></a>所愿勇猛，<a id="a-8U"></a>精进不懈，<a id="a-8V"></a>累德所致，<a id="a-8W"></a>故乃尔耳。<a id="a-8X"></a>”</p>
  <p id="a8Y">阿逸菩萨则大欢喜，<a id="a-8Z"></a>长跪叉手言：<a id="a-8a"></a>“佛说无量清净佛国诸阿罗汉，<a id="a-8b"></a>般泥洹去者甚众多，<a id="a-8c"></a>无央数国土快善之极，<a id="a-8d"></a>明好最姝无比，<a id="a-8e"></a>乃独尔乎？<a id="a-8f"></a>”</p>
  <p id="a8g">佛言：<a id="a-8h"></a>“无量清净佛国诸菩萨、<a id="a-8i"></a>阿罗汉，<a id="a-8j"></a>所居七宝舍宅中，<a id="a-8k"></a>有在虚空中居者；<a id="a-8l"></a>中有在地居者；<a id="a-8m"></a>中有意欲令舍宅最高者，<a id="a-8n"></a>舍宅则高；<a id="a-8o"></a>中有意欲令舍宅最大者，<a id="a-8p"></a>舍宅则大；<a id="a-8q"></a>中有意欲令舍宅在虚空中者，<a id="a-8r"></a>舍宅则在虚空中，<a id="a-8s"></a>皆自然随意在所作为。<a id="a-8t"></a>中有殊不能令其舍宅随意所作为者。<a id="a-8u"></a>所以者何？<a id="a-8v"></a>中有能者，<a id="a-8w"></a>皆是前世宿命求道时，<a id="a-8x"></a>慈心精进，<a id="a-8y"></a>益作诸善，<a id="a-8z"></a>德重所能致也。<a id="a-90"></a>中有不能致者，<a id="a-91"></a>皆是前世宿命求道时，<a id="a-92"></a>不慈心精进，<a id="a-93"></a>作善少德小，<a id="a-94"></a>悉各自然得之。<a id="a-95"></a>所衣被服饮食，<a id="a-96"></a>俱自然平等耳。<a id="a-97"></a>是故不同，<a id="a-98"></a>德有大小别，<a id="a-99"></a>知勇猛令众见耳。<a id="a-9A"></a>”</p>
  <p id="a9B">佛告阿逸菩萨：<a id="a-9C"></a>“若见是第六天上天王所居处不耶？<a id="a-9D"></a>”</p>
  <p id="a9E">阿逸菩萨言：<a id="a-9F"></a>“唯然，<a id="a-9G"></a>皆见之。<a id="a-9H"></a>”佛言：<a id="a-9I"></a>“无量清净佛国土讲堂舍宅，<a id="a-9J"></a>倍复胜第六天王所居处，<a id="a-9K"></a>百千亿万倍也。<a id="a-9L"></a>无量清净佛国，<a id="a-9M"></a>其诸菩萨、<a id="a-9N"></a>阿罗汉，<a id="a-9O"></a>悉皆洞视彻听，<a id="a-9P"></a>悉复见知八方上下去来现在之事；<a id="a-9Q"></a>复知诸无央数天上天下人民，<a id="a-9R"></a>及蜎飞蠕动之类，<a id="a-9S"></a>皆悉知心意所念善恶，<a id="a-9T"></a>口所欲言；<a id="a-9U"></a>皆知当何岁何劫中，<a id="a-9V"></a>得度脱得人道，<a id="a-9W"></a>当往生无量清净佛国；<a id="a-9X"></a>知当作菩萨道，<a id="a-9Y"></a>得阿罗汉道，<a id="a-9Z"></a>皆豫知之。<a id="a-9a"></a>无量清净佛国诸菩萨、<a id="a-9b"></a>阿罗汉，<a id="a-9c"></a>其项中光明，<a id="a-9d"></a>皆悉自有光明所照大小。<a id="a-9e"></a>其诸菩萨中，<a id="a-9f"></a>有最尊两菩萨，<a id="a-9g"></a>常在无量清净佛左右座边，<a id="a-9h"></a>坐侍政论。<a id="a-9i"></a>无量清净佛常与是两菩萨共对坐，<a id="a-9j"></a>议八方上下去来现在之事。<a id="a-9k"></a>无量清净佛，<a id="a-9l"></a>若欲使令是两菩萨到八方上下无央数诸佛所，<a id="a-9m"></a>是两菩萨便飞行，<a id="a-9n"></a>则到八方上下无央数诸佛所。<a id="a-9o"></a>随心所欲至到何方佛所，<a id="a-9p"></a>是两菩萨则俱飞行则到，<a id="a-9q"></a>飞行驶疾，<a id="a-9r"></a>如佛勇猛无比。<a id="a-9s"></a>其一菩萨名廅楼亘，<a id="a-9t"></a>其一菩萨名摩诃那 钵，<a id="a-9u"></a>光明智慧最第一。<a id="a-9v"></a>其两菩萨项中光明，<a id="a-9w"></a>各焰照他方千须弥山佛国常大明。<a id="a-9x"></a>其诸菩萨项中光明，<a id="a-9y"></a>各照千亿万里。<a id="a-9z"></a>诸阿罗汉项中光明，<a id="a-A0"></a>各照七丈。<a id="a-A1"></a>”</p>
  <p id="aA2">佛言：<a id="a-A3"></a>“其世间人民，<a id="a-A4"></a>善男子、<a id="a-A5"></a>善女人，<a id="a-A6"></a>若有急恐怖遭县官事者，<a id="a-A7"></a>但自归命是廅楼亘菩萨，<a id="a-A8"></a>无所不得解脱者也。<a id="a-A9"></a>”</p>
  <p id="aAA">佛告阿逸菩萨：<a id="a-AB"></a>“无量清净佛项中光明极大明，<a id="a-AC"></a>其日月星辰皆在虚空中住止，<a id="a-AD"></a>亦不复回转运行，<a id="a-AE"></a>亦无有精光，<a id="a-AF"></a>其明皆蔽不复现。<a id="a-AG"></a>无量清净佛光明照国中，<a id="a-AH"></a>及焰照他方佛国常大明，<a id="a-AI"></a>终无有当冥时也。<a id="a-AJ"></a>其国中无有一日、<a id="a-AK"></a>二日也，<a id="a-AL"></a>无有十五日一月也，<a id="a-AM"></a>无有五月、<a id="a-AN"></a>十月也，<a id="a-AO"></a>无有五岁、<a id="a-AP"></a>十岁也，<a id="a-AQ"></a>无有百岁、<a id="a-AR"></a>千岁也，<a id="a-AS"></a>无有万岁、<a id="a-AT"></a>亿岁、<a id="a-AU"></a>亿万岁、<a id="a-AV"></a>十亿万岁也，<a id="a-AW"></a>无有百千亿万岁也，<a id="a-AX"></a>无有千亿亿万岁也，<a id="a-AY"></a>无有一劫、<a id="a-AZ"></a>十劫也，<a id="a-Aa"></a>无有百劫、<a id="a-Ab"></a>千劫也，<a id="a-Ac"></a>无有万劫、<a id="a-Ad"></a>十万劫也，<a id="a-Ae"></a>无有千万劫也，<a id="a-Af"></a>无有百千亿万劫也。<a id="a-Ag"></a>”</p>
  <p id="aAh">佛言：<a id="a-Ai"></a>“无量清净佛光明，<a id="a-Aj"></a>光明无极。<a id="a-Ak"></a>无量清净佛光明，<a id="a-Al"></a>却后无数劫、<a id="a-Am"></a>无数劫，<a id="a-An"></a>重复无数劫、<a id="a-Ao"></a>无数劫、<a id="a-Ap"></a>不可复计劫，<a id="a-Aq"></a>劫无央数，<a id="a-Ar"></a>终无有当冥时也。<a id="a-As"></a>无量清净国土及诸天，<a id="a-At"></a>终无有坏败时也。<a id="a-Au"></a>所以者何？<a id="a-Av"></a>无量清净佛寿命极长，<a id="a-Aw"></a>国土甚好，<a id="a-Ax"></a>故能尔耳！<a id="a-Ay"></a>”</p>
  <p id="aAz">佛言：<a id="a-B0"></a>“无量清净佛尊寿，<a id="a-B1"></a>劫后无数劫常未央，<a id="a-B2"></a>无般泥洹时也。<a id="a-B3"></a>无量清净佛于世间教授，<a id="a-B4"></a>意欲适度八方上下，<a id="a-B5"></a>诸无央数佛国诸天人民，<a id="a-B6"></a>及蜎飞蠕动之类，<a id="a-B7"></a>皆欲使往生其国，<a id="a-B8"></a>悉令得泥洹之道。<a id="a-B9"></a>其诸有作菩萨者，<a id="a-BA"></a>皆欲令悉作佛，<a id="a-BB"></a>作 佛已悉令转复教授八方上下，<a id="a-BC"></a>诸天人民及蜎飞蠕动之类，<a id="a-BD"></a>皆复欲令悉得作佛。<a id="a-BE"></a>得作佛时复教授无央数诸天人民、<a id="a-BF"></a>蠕动之类，<a id="a-BG"></a>皆令得泥洹道去。<a id="a-BH"></a>诸所可教授弟子者，<a id="a-BI"></a>展转复相教授转相度脱，<a id="a-BJ"></a>至令得须陀洹、<a id="a-BK"></a>斯陀含、<a id="a-BL"></a>阿那含、<a id="a-BM"></a>阿罗汉、<a id="a-BN"></a>辟支佛道，<a id="a-BO"></a>转相度脱皆得泥洹之道悉如是。<a id="a-BP"></a>无量清净佛，<a id="a-BQ"></a>常未欲般泥洹曰也。<a id="a-BR"></a>无量清净佛，<a id="a-BS"></a>所度脱展转如是，<a id="a-BT"></a>复住无数劫、<a id="a-BU"></a>无数劫、<a id="a-BV"></a>不可复计劫，<a id="a-BW"></a>终无有般泥洹时也。<a id="a-BX"></a>八方上下，<a id="a-BY"></a>无央数诸天人民、<a id="a-BZ"></a>蜎飞蠕动之类，<a id="a-Ba"></a>其生无量清净佛国者，<a id="a-Bb"></a>不可复胜数。<a id="a-Bc"></a>诸作阿罗汉得泥洹之道者，<a id="a-Bd"></a>亦无央数，<a id="a-Be"></a>都不可复计也。<a id="a-Bf"></a>无量清净佛恩德，<a id="a-Bg"></a>诸所布施，<a id="a-Bh"></a>八方上下无穷无极，<a id="a-Bi"></a>甚深大无量，<a id="a-Bj"></a>快善不可言也。<a id="a-Bk"></a>无量清净佛智慧教授所出经道，<a id="a-Bl"></a>布告八方上下诸无央数天上天下，<a id="a-Bm"></a>甚多不原。<a id="a-Bn"></a>其经卷数甚大，<a id="a-Bo"></a>众不可复计，<a id="a-Bp"></a>都无极也。<a id="a-Bq"></a>”</p>
  <p id="aBr">佛告阿逸菩萨：<a id="a-Bs"></a>“若欲知无量清净佛寿命无极时不也？<a id="a-Bt"></a>”</p>
  <p id="aBu">阿逸菩萨言：<a id="a-Bv"></a>“愿皆欲闻知之。<a id="a-Bw"></a>”</p>
  <p id="aBx">佛言：<a id="a-By"></a>“明听！<a id="a-Bz"></a>悉令八方上下，<a id="a-C0"></a>诸无央数佛国中，<a id="a-C1"></a>诸天人民、<a id="a-C2"></a>蜎飞蠕动之类，<a id="a-C3"></a>皆使得人道，<a id="a-C4"></a>悉令作辟支佛、<a id="a-C5"></a>阿罗汉，<a id="a-C6"></a>共坐禅一心，<a id="a-C7"></a>都合其智慧，<a id="a-C8"></a>为一勇猛，<a id="a-C9"></a>共欲计知无量清净佛寿命，<a id="a-CA"></a>知寿几千亿万劫岁数，<a id="a-CB"></a>皆无有能计知极无量清净佛寿者也。<a id="a-CC"></a>”</p>
  <p id="aCD">佛言：<a id="a-CE"></a>“复令他方面各千须弥山佛国中，<a id="a-CF"></a>诸天人民及蜎飞蠕动之类，<a id="a-CG"></a>皆复得人道，<a id="a-CH"></a>悉令作辟支佛、<a id="a-CI"></a>阿罗汉，<a id="a-CJ"></a>皆令坐禅一心，<a id="a-CK"></a>共合其智慧，<a id="a-CL"></a>都为一勇猛，<a id="a-CM"></a>共欲数无量清净佛国中诸菩萨、<a id="a-CN"></a>阿罗汉，<a id="a-CO"></a>计千亿万人，<a id="a-CP"></a>皆无有能数者也。<a id="a-CQ"></a>”</p>
  <p id="aCR">佛言：<a id="a-CS"></a>“无量清净佛，<a id="a-CT"></a>年寿甚长久浩浩，<a id="a-CU"></a>浩浩照明善甚深无极无底，<a id="a-CV"></a>谁当能信知其者乎？<a id="a-CW"></a>独佛自知耳！<a id="a-CX"></a>”</p>
  <p id="aCY">阿逸菩萨闻佛言，<a id="a-CZ"></a>即大欢喜，<a id="a-Ca"></a>长跪叉手言：<a id="a-Cb"></a>“佛说无量清净寿命甚长，<a id="a-Cc"></a>威神大智慧光明，<a id="a-Cd"></a>巍巍快善，<a id="a-Ce"></a>乃独如是乎？<a id="a-Cf"></a>”</p>
  <p id="aCg">佛言：<a id="a-Ch"></a>“无量清净佛至其然后般泥洹者，<a id="a-Ci"></a>其廅楼亘菩萨便当作佛，<a id="a-Cj"></a>总领道智，<a id="a-Ck"></a>典主教授，<a id="a-Cl"></a>世间八方上下所过度诸天人民、<a id="a-Cm"></a>蜎飞蠕动之类，<a id="a-Cn"></a>皆令得佛泥洹之道。<a id="a-Co"></a>其善福德，<a id="a-Cp"></a>当得复如大师无量清净佛。<a id="a-Cq"></a>住止无央数劫、<a id="a-Cr"></a>无央数劫、<a id="a-Cs"></a>不可复计劫、<a id="a-Ct"></a>不可复计劫，<a id="a-Cu"></a>惟法大师尔乃般泥洹。<a id="a-Cv"></a>其次摩诃那钵菩萨，<a id="a-Cw"></a>当复作佛，<a id="a-Cx"></a>典主智慧，<a id="a-Cy"></a>都总教授，<a id="a-Cz"></a>所过度福德，<a id="a-D0"></a>当复如大师无量清净佛。<a id="a-D1"></a>止住无央数劫，<a id="a-D2"></a>常复不般泥洹，<a id="a-D3"></a>展转相承，<a id="a-D4"></a>受经道甚明，<a id="a-D5"></a>国土极善，<a id="a-D6"></a>其法如是，<a id="a-D7"></a>终无有断绝，<a id="a-D8"></a>不可极也。<a id="a-D9"></a>”</p>
  <p id="aDA">阿难长跪叉手问佛言：<a id="a-DB"></a>“佛说无量清净佛国中，<a id="a-DC"></a>无有须弥山者。<a id="a-DD"></a>其第一四王天、<a id="a-DE"></a>第二忉利天，<a id="a-DF"></a>皆依因何等住止乎？<a id="a-DG"></a>愿欲闻之。<a id="a-DH"></a>”</p>
  <p id="aDI">佛告阿难：<a id="a-DJ"></a>“若有疑意于佛所耶？<a id="a-DK"></a>八方上下，<a id="a-DL"></a>无穷无极，<a id="a-DM"></a>无有边幅，<a id="a-DN"></a>其诸天下大海水，<a id="a-DO"></a>一人升量之，<a id="a-DP"></a>尚可枯尽得其底；<a id="a-DQ"></a>佛智亦如是，<a id="a-DR"></a>八方上下，<a id="a-DS"></a>无穷无极，<a id="a-DT"></a>无有边幅。<a id="a-DU"></a>”</p>
  <p id="aDV">佛言：<a id="a-DW"></a>“我智慧所知见，<a id="a-DX"></a>诸已过去佛，<a id="a-DY"></a>如我名字释迦文佛者，<a id="a-DZ"></a>复如恒水边流沙，<a id="a-Da"></a>一沙一佛。<a id="a-Db"></a>甫始诸来欲求作佛者，<a id="a-Dc"></a>如我名字释迦文佛者，<a id="a-Dd"></a>复如恒水边流沙，<a id="a-De"></a>一沙一佛。<a id="a-Df"></a>佛正坐直南向，<a id="a-Dg"></a>视见南方今现在佛，<a id="a-Dh"></a>如我名字释迦文佛者，<a id="a-Di"></a>复如恒水边流沙，<a id="a-Dj"></a>一沙一佛。<a id="a-Dk"></a>八方上下，<a id="a-Dl"></a>去来现在诸佛，<a id="a-Dm"></a>如我名字释迦文佛者，<a id="a-Dn"></a>各如十恒水边流沙，<a id="a-Do"></a>一沙一佛。<a id="a-Dp"></a>其数如是，<a id="a-Dq"></a>佛皆悉豫见知之。<a id="a-Dr"></a>”</p>
  <p id="aDs">佛言：<a id="a-Dt"></a>“往昔过去无央数劫已来，<a id="a-Du"></a>一劫、<a id="a-Dv"></a>十劫、<a id="a-Dw"></a>百劫、<a id="a-Dx"></a>千劫、<a id="a-Dy"></a>万劫、<a id="a-Dz"></a>亿劫、<a id="a-E0"></a>万亿劫、<a id="a-E1"></a>亿万劫，<a id="a-E2"></a>劫中有佛，<a id="a-E3"></a>诸已过去佛，<a id="a-E4"></a>一佛、<a id="a-E5"></a>十佛、<a id="a-E6"></a>百佛、<a id="a-E7"></a>千佛、<a id="a-E8"></a>万佛、<a id="a-E9"></a>亿佛、<a id="a-EA"></a>亿万佛中有佛，<a id="a-EB"></a>佛各各自有名字，<a id="a-EC"></a>名字不相同类，<a id="a-ED"></a>无有如我名字者。<a id="a-EE"></a>甫始当来劫，<a id="a-EF"></a>诸当来佛，<a id="a-EG"></a>一劫、<a id="a-EH"></a>十劫、<a id="a-EI"></a>百劫、<a id="a-EJ"></a>千劫、<a id="a-EK"></a>万劫、<a id="a-EL"></a>亿劫、<a id="a-EM"></a>万亿劫、<a id="a-EN"></a>亿万劫，<a id="a-EO"></a>劫中有一佛、<a id="a-EP"></a>十佛、<a id="a-EQ"></a>百佛、<a id="a-ER"></a>千佛、<a id="a-ES"></a>万佛、<a id="a-ET"></a>万亿佛、<a id="a-EU"></a>亿万佛中有佛，<a id="a-EV"></a>佛各自有名字，<a id="a-EW"></a>名字各异，<a id="a-EX"></a>不同诸佛名字，<a id="a-EY"></a>时乃有一佛，<a id="a-EZ"></a>如我名字释迦文佛耳！<a id="a-Ea"></a>诸八方上下，<a id="a-Eb"></a>无央数佛国，<a id="a-Ec"></a>今现在佛，<a id="a-Ed"></a>次他方异佛国，<a id="a-Ee"></a>一佛国、<a id="a-Ef"></a>十佛国、<a id="a-Eg"></a>百佛国、<a id="a-Eh"></a>千佛国、<a id="a-Ei"></a>万佛国、<a id="a-Ej"></a>亿佛国、<a id="a-Ek"></a>万亿佛国、<a id="a-El"></a>亿万佛国，<a id="a-Em"></a>佛国中有佛，<a id="a-En"></a>各各自有名字，<a id="a-Eo"></a>名字各异多多，<a id="a-Ep"></a>复不可同，<a id="a-Eq"></a>无有如我名字者。<a id="a-Er"></a>八方上下，<a id="a-Es"></a>无央数诸佛中，<a id="a-Et"></a>时时乃有如我名字释迦文佛耳！<a id="a-Eu"></a>八方上下，<a id="a-Ev"></a>去来现在，<a id="a-Ew"></a>其中间旷绝甚远悠悠，<a id="a-Ex"></a>无穷无极。<a id="a-Ey"></a>佛智亘然甚明，<a id="a-Ez"></a>采古知今，<a id="a-F0"></a>前知无穷，<a id="a-F1"></a>却睹未然，<a id="a-F2"></a>豫知无极，<a id="a-F3"></a>都不可复计甚无央数佛威神尊明，<a id="a-F4"></a>皆悉知之。<a id="a-F5"></a>佛智慧道德合明，<a id="a-F6"></a>都无有能问佛经道穷极者，<a id="a-F7"></a>佛智慧终不可斗量尽也！<a id="a-F8"></a>”</p>
  <p id="aF9">阿难闻佛言，<a id="a-FA"></a>则大恐怖，<a id="a-FB"></a>衣毛皆起。<a id="a-FC"></a>阿难白佛言：<a id="a-FD"></a>”我不敢有疑意于佛所也。<a id="a-FE"></a>所以问佛者？<a id="a-FF"></a>他方佛国皆有须弥山，<a id="a-FG"></a>其第一四天王天、<a id="a-FH"></a>第二忉利天，<a id="a-FI"></a>皆依因之住止。<a id="a-FJ"></a>我恐佛般泥 洹后，<a id="a-FK"></a>当有诸天人民，<a id="a-FL"></a>若比丘、<a id="a-FM"></a>比丘尼、<a id="a-FN"></a>优婆塞、<a id="a-FO"></a>优婆夷来问我：<a id="a-FP"></a>‘无量清净佛国，<a id="a-FQ"></a>何以独无须弥山？<a id="a-FR"></a>其第一四王天、<a id="a-FS"></a>第二忉利天，<a id="a-FT"></a>皆依因何等住止乎？<a id="a-FU"></a>’我等应答之。<a id="a-FV"></a>今我不问佛者，<a id="a-FW"></a>佛去后，<a id="a-FX"></a>我当持何等语答报之乎？<a id="a-FY"></a>独佛自知之耳！<a id="a-FZ"></a>其余人无有能为解之者，<a id="a-Fa"></a>以是故问佛耳。<a id="a-Fb"></a>”</p>
  <p id="aFc">佛言阿难：<a id="a-Fd"></a>“若言是也，<a id="a-Fe"></a>第三焰天、<a id="a-Ff"></a>第四兜率天，<a id="a-Fg"></a>上至第七梵天，<a id="a-Fh"></a>皆依因何等住止乎？<a id="a-Fi"></a>”</p>
  <p id="aFj">阿难言：<a id="a-Fk"></a>“是诸天皆自然在虚空中住止，<a id="a-Fl"></a>无所依因也。<a id="a-Fm"></a>”</p>
  <p id="aFn">佛言：<a id="a-Fo"></a>“无量清净佛国，<a id="a-Fp"></a>无有须弥山者亦如是。<a id="a-Fq"></a>第一四王天、<a id="a-Fr"></a>第二忉利天，<a id="a-Fs"></a>皆自然在虚空中住止，<a id="a-Ft"></a>无所依因也。<a id="a-Fu"></a>”</p>
  <p id="aFv">佛言：<a id="a-Fw"></a>“佛威神甚重，<a id="a-Fx"></a>自在所欲作为，<a id="a-Fy"></a>意欲有所作不豫计也。<a id="a-Fz"></a>是诸天皆常自然在虚空中住止，<a id="a-G0"></a>何况佛威神尊重，<a id="a-G1"></a>自在所欲作为乎！<a id="a-G2"></a>”</p>
  <p id="aG3">阿难闻佛言，<a id="a-G4"></a>则大欢喜，<a id="a-G5"></a>长跪叉手言：<a id="a-G6"></a>“佛智慧知八方上下去来现在之事，<a id="a-G7"></a>无穷无极，<a id="a-G8"></a>无有边幅，<a id="a-G9"></a>甚高大妙绝，<a id="a-GA"></a>快善极明，<a id="a-GB"></a>好甚无比，<a id="a-GC"></a>威神尊重，<a id="a-GD"></a>不可当也。<a id="a-GE"></a>”</p>
  <p id="aGF">佛告阿逸菩萨：<a id="a-GG"></a>“其世间人民，<a id="a-GH"></a>若善男子、<a id="a-GI"></a>善女人，<a id="a-GJ"></a>欲愿往生无量清净佛国者，<a id="a-GK"></a>有三辈作功德，<a id="a-GL"></a>有大小转不能相及。<a id="a-GM"></a>”</p>
  <p id="aGN">佛言：<a id="a-GO"></a>“何等为三辈？<a id="a-GP"></a>其最上第一辈者，<a id="a-GQ"></a>当去家舍、<a id="a-GR"></a>妻子、<a id="a-GS"></a>断爱欲，<a id="a-GT"></a>行作沙门就无为道。<a id="a-GU"></a>当作菩萨道奉行六波罗蜜经者，<a id="a-GV"></a>作沙门，<a id="a-GW"></a>不当亏失经戒，<a id="a-GX"></a>慈心精进，<a id="a-GY"></a>不当瞋怒，<a id="a-GZ"></a>不当与女人交通，<a id="a-Ga"></a>斋戒清净，<a id="a-Gb"></a>心无所贪慕，<a id="a-Gc"></a>至精愿欲生无量清净佛国，<a id="a-Gd"></a>当念至心不断绝者。<a id="a-Ge"></a>其人便今世求道时，<a id="a-Gf"></a>则自于其卧睡中，<a id="a-Gg"></a>梦见无量清净佛，<a id="a-Gh"></a>及诸菩萨、<a id="a-Gi"></a>阿罗汉。<a id="a-Gj"></a>其人寿命欲终时，<a id="a-Gk"></a>无量清净佛则自与诸菩萨、<a id="a-Gl"></a>阿罗汉，<a id="a-Gm"></a>共翻飞行迎之，<a id="a-Gn"></a>则往生无量清净佛国。<a id="a-Go"></a>便于七宝水池莲华中化生，<a id="a-Gp"></a>则自然受身长大，<a id="a-Gq"></a>则作阿惟越致菩萨；<a id="a-Gr"></a>便则与诸菩萨共翻辈飞行，<a id="a-Gs"></a>供养八方上下诸无央数佛；<a id="a-Gt"></a>则智慧勇猛，<a id="a-Gu"></a>乐听经道，<a id="a-Gv"></a>其心欢乐。<a id="a-Gw"></a>所居七宝舍宅在虚空中，<a id="a-Gx"></a>恣随其意，<a id="a-Gy"></a>在所欲作为去无量清净佛近。<a id="a-Gz"></a>”</p>
  <p id="aH0">佛言：<a id="a-H1"></a>“诸欲往生无量清净佛国者，<a id="a-H2"></a>精进持经戒，<a id="a-H3"></a>奉行如是上法者，<a id="a-H4"></a>往生无量清净佛国者，<a id="a-H5"></a>可得为众所尊敬，<a id="a-H6"></a>是为上第一辈。<a id="a-H7"></a>”</p>
  <p id="aH8">佛言：<a id="a-H9"></a>“其中辈者，<a id="a-HA"></a>其人愿欲往生无量清净佛国，<a id="a-HB"></a>虽不能去家舍、<a id="a-HC"></a>妻子、<a id="a-HD"></a>断爱欲、<a id="a-HE"></a>行作沙门者，<a id="a-HF"></a>当持经戒无得亏失，<a id="a-HG"></a>益作分檀布施，<a id="a-HH"></a>常信受佛语深当作至诚忠信，<a id="a-HI"></a>饭食沙门而作佛寺起塔，<a id="a-HJ"></a>烧香散华燃灯，<a id="a-HK"></a>悬杂缯彩。<a id="a-HL"></a>如是法者，<a id="a-HM"></a>无所适贪，<a id="a-HN"></a>不当瞋怒，<a id="a-HO"></a>斋戒清净，<a id="a-HP"></a>慈心精进，<a id="a-HQ"></a>断欲念，<a id="a-HR"></a>欲往生无量清净佛国，<a id="a-HS"></a>一日一夜不断绝者，<a id="a-HT"></a>其人于今世，<a id="a-HU"></a>亦复于卧睡梦中，<a id="a-HV"></a>见无量清净佛。<a id="a-HW"></a>其人寿欲尽时，<a id="a-HX"></a>无量清净佛则化令其人，<a id="a-HY"></a>自见无量清净佛及国土。<a id="a-HZ"></a>往生无量清净佛国者，<a id="a-Ha"></a>可得智慧勇猛。<a id="a-Hb"></a>”</p>
  <p id="aHc">佛言：<a id="a-Hd"></a>“其人奉行施与如是者，<a id="a-He"></a>若其然后中复悔，<a id="a-Hf"></a>心中狐疑，<a id="a-Hg"></a>不信分檀布施作诸善后世得其福，<a id="a-Hh"></a>不信有无量清净佛国，<a id="a-Hi"></a>不信往生其国中。<a id="a-Hj"></a>虽尔其人续念不绝，<a id="a-Hk"></a>暂信暂不信，<a id="a-Hl"></a>意志犹豫，<a id="a-Hm"></a>无所专据，<a id="a-Hn"></a>续结其善，<a id="a-Ho"></a>愿名本续得往生。<a id="a-Hp"></a>其人寿命病欲终时，<a id="a-Hq"></a>无量清净佛则自化作形像，<a id="a-Hr"></a>令其人目自见之，<a id="a-Hs"></a>口不能复言，<a id="a-Ht"></a>便心中欢喜踊跃，<a id="a-Hu"></a>意念言：<a id="a-Hv"></a>‘我悔不知益斋作善，<a id="a-Hw"></a>今当生无量清净佛国。<a id="a-Hx"></a>’其人则心中悔过，<a id="a-Hy"></a>悔过者过差少，<a id="a-Hz"></a>无所复及。<a id="a-I0"></a>其人寿命终尽，<a id="a-I1"></a>则生无量清净佛国，<a id="a-I2"></a>不能得前至无量清净佛所，<a id="a-I3"></a>便道见无量清净佛国界边自然七宝城，<a id="a-I4"></a>心中便大欢喜，<a id="a-I5"></a>道止其城中。<a id="a-I6"></a>则于七宝水池莲华中化生，<a id="a-I7"></a>则受身自然长大。<a id="a-I8"></a>在城中于是间五百岁，<a id="a-I9"></a>其城广纵各二千里，<a id="a-IA"></a>城中亦有七宝舍宅，<a id="a-IB"></a>舍宅中自然内皆有七宝浴池，<a id="a-IC"></a>浴池中亦有自然华绕，<a id="a-ID"></a>浴池上亦有七宝树重行，<a id="a-IE"></a>皆复作五音声。<a id="a-IF"></a>其饮食时，<a id="a-IG"></a>前亦有自然食，<a id="a-IH"></a>具百味食，<a id="a-II"></a>在所欲得。<a id="a-IJ"></a>其人于城中快乐，<a id="a-IK"></a>其城中比如第二忉利天上自然之物。<a id="a-IL"></a>其人于城中不能得出，<a id="a-IM"></a>复不能得见无量清净佛，<a id="a-IN"></a>但见其光明，<a id="a-IO"></a>心中自悔责，<a id="a-IP"></a>踊跃喜耳。<a id="a-IQ"></a>亦复不能得闻经，<a id="a-IR"></a>亦复不能得见诸比丘僧，<a id="a-IS"></a>亦复不能得见知无量清净佛国中诸菩萨、<a id="a-IT"></a>阿罗汉状貌何等类，<a id="a-IU"></a>其人若如是比而小适耳！<a id="a-IV"></a>佛亦不使尔身诸所作自然得之，<a id="a-IW"></a>皆心自趣向道入其城中。<a id="a-IX"></a>其人本宿命求道时，<a id="a-IY"></a>心口各异，<a id="a-IZ"></a>言念无诚，<a id="a-Ia"></a>狐疑佛经，<a id="a-Ib"></a>复不信向之，<a id="a-Ic"></a>当自然入恶道中，<a id="a-Id"></a>无量清净佛哀愍威神引之去耳！<a id="a-Ie"></a>其人于城中五百岁乃得出，<a id="a-If"></a>往至无量清净佛所闻经，<a id="a-Ig"></a>心不开解；<a id="a-Ih"></a>亦复不得在诸菩萨、<a id="a-Ii"></a>阿罗汉比丘僧中听经；<a id="a-Ij"></a>以去所居处舍宅在地，<a id="a-Ik"></a>不能令舍宅随意高大在虚空中；<a id="a-Il"></a>复去无量清净佛甚大远，<a id="a-Im"></a>不能得近附无量清净佛。<a id="a-In"></a>其人智慧不明，<a id="a-Io"></a>知经复少，<a id="a-Ip"></a>心不欢乐，<a id="a-Iq"></a>意不开解。<a id="a-Ir"></a>其人久久，<a id="a-Is"></a>亦自当智慧开解知经，<a id="a-It"></a>明健勇猛，<a id="a-Iu"></a>心当欢乐，<a id="a-Iv"></a>次当复如上第一辈。<a id="a-Iw"></a>所以者何？<a id="a-Ix"></a>其人但坐其前世宿命求道时，<a id="a-Iy"></a>不大持斋戒，<a id="a-Iz"></a>亏失经法，<a id="a-J0"></a>心意狐疑不信佛语，<a id="a-J1"></a>不信佛经深，<a id="a-J2"></a>不信分檀布施作善后世当得其福，<a id="a-J3"></a>复坐中悔，<a id="a-J4"></a>不信往生无量清净佛国，<a id="a-J5"></a>作功德不至心，<a id="a-J6"></a>用是故为第二中辈。<a id="a-J7"></a>”</p>
  <p id="aJ8">佛言：<a id="a-J9"></a>“其三辈者，<a id="a-JA"></a>其人愿欲生无量清净佛国，<a id="a-JB"></a>若无所用分檀布施，<a id="a-JC"></a>亦不能烧香、<a id="a-JD"></a>散华、<a id="a-JE"></a>燃灯、<a id="a-JF"></a>悬缯彩、<a id="a-JG"></a>作佛寺、<a id="a-JH"></a>起塔、<a id="a-JI"></a>饮食沙门者，<a id="a-JJ"></a>当断爱欲无所贪慕，<a id="a-JK"></a>慈心精进，<a id="a-JL"></a>不当瞋怒，<a id="a-JM"></a>斋戒清净。<a id="a-JN"></a>如是清净者，<a id="a-JO"></a>当一心念欲生无量清净佛国，<a id="a-JP"></a>昼夜十日不断绝者，<a id="a-JQ"></a>寿终则往生无量清净佛国，<a id="a-JR"></a>可复尊极智慧勇猛。<a id="a-JS"></a>”</p>
  <p id="aJT">佛言：<a id="a-JU"></a>“其人作是已后，<a id="a-JV"></a>若复中作悔心，<a id="a-JW"></a>意用狐疑，<a id="a-JX"></a>不信作善后世当得其福，<a id="a-JY"></a>不信往生无量清净佛国。<a id="a-JZ"></a>其人虽尔续得往生，<a id="a-Ja"></a>其人寿命病欲终时，<a id="a-Jb"></a>无量清净佛则令其人于卧睡梦中，<a id="a-Jc"></a>见无量清净佛国土。<a id="a-Jd"></a>其人心中欢喜，<a id="a-Je"></a>意自念言：<a id="a-Jf"></a>‘我悔不知益作善，<a id="a-Jg"></a>今当生无量清净佛国。<a id="a-Jh"></a>’其人但心念是，<a id="a-Ji"></a>口不能复言，<a id="a-Jj"></a>则自悔过。<a id="a-Jk"></a>悔过者过差减少，<a id="a-Jl"></a>悔者无所复及。<a id="a-Jm"></a>其人命终则生无量清净佛国，<a id="a-Jn"></a>不能得前至，<a id="a-Jo"></a>便道见二千里七宝城，<a id="a-Jp"></a>心中独欢喜，<a id="a-Jq"></a>便止其中。<a id="a-Jr"></a>复于七宝水池莲华中化生，<a id="a-Js"></a>则自然长大。<a id="a-Jt"></a>其城亦复如前城法，<a id="a-Ju"></a>比如第二忉利天上自然之物。<a id="a-Jv"></a>其人亦复于城中五百岁，<a id="a-Jw"></a>五百岁竟乃得出，<a id="a-Jx"></a>至无量清净佛所，<a id="a-Jy"></a>心中大欢喜。<a id="a-Jz"></a>其人听闻经，<a id="a-K0"></a>心不开解，<a id="a-K1"></a>意不欢喜，<a id="a-K2"></a>智慧不明，<a id="a-K3"></a>知经复少；<a id="a-K4"></a>所居舍宅在地，<a id="a-K5"></a>不能令舍宅随意高大在虚空中；<a id="a-K6"></a>复去无量清净佛，<a id="a-K7"></a>亦复如是。<a id="a-K8"></a>第二辈狐疑者，<a id="a-K9"></a>其人久久，<a id="a-KA"></a>亦当智慧开解，<a id="a-KB"></a>知经勇猛，<a id="a-KC"></a>心当欢喜，<a id="a-KD"></a>次如上第一辈也。<a id="a-KE"></a>所以者何？<a id="a-KF"></a>皆坐前世宿命求道时，<a id="a-KG"></a>中悔狐疑，<a id="a-KH"></a>暂信暂不信，<a id="a-KI"></a>不信作善后得其福德，<a id="a-KJ"></a>皆自然得之耳。<a id="a-KK"></a>随其功德有铉不铉，<a id="a-KL"></a>各自然趣向，<a id="a-KM"></a>说经行道，<a id="a-KN"></a>卓德万殊，<a id="a-KO"></a>超不相及。<a id="a-KP"></a>”</p>
  <p id="aKQ">佛言：<a id="a-KR"></a>“其欲求作菩萨道生无量清净佛国者，<a id="a-KS"></a>其然后皆当得阿惟越致菩萨。<a id="a-KT"></a>阿惟越致菩萨者，<a id="a-KU"></a>皆当有三十二相、<a id="a-KV"></a>紫磨金色、<a id="a-KW"></a>八十种好，<a id="a-KX"></a>皆当作佛，<a id="a-KY"></a>随心所愿在欲于何方佛国作佛，<a id="a-KZ"></a>终不更泥犁、<a id="a-Ka"></a>禽兽、<a id="a-Kb"></a>薜荔。<a id="a-Kc"></a>随其精进求道，<a id="a-Kd"></a>早晚之事事同等耳，<a id="a-Ke"></a>求道不休会当得之，<a id="a-Kf"></a>不失其所欲愿也！<a id="a-Kg"></a>”</p>
  <p id="aKh">佛告阿逸菩萨等诸天帝王人民：<a id="a-Ki"></a>“我皆语若曹，<a id="a-Kj"></a>诸欲生无量清净佛国，<a id="a-Kk"></a>虽不能大精进禅、<a id="a-Kl"></a>持经戒者，<a id="a-Km"></a>大要当作善：<a id="a-Kn"></a>一者、<a id="a-Ko"></a>不得杀生，<a id="a-Kp"></a>二者、<a id="a-Kq"></a>不得盗窃，<a id="a-Kr"></a>三者、<a id="a-Ks"></a>不得淫泆犯爱他人妇女，<a id="a-Kt"></a>四者、<a id="a-Ku"></a>不得调欺，<a id="a-Kv"></a>五者、<a id="a-Kw"></a>不得饮酒，<a id="a-Kx"></a>六者、<a id="a-Ky"></a>不得两舌，<a id="a-Kz"></a>七者、<a id="a-L0"></a>不得恶口，<a id="a-L1"></a>八者、<a id="a-L2"></a>不得妄言，<a id="a-L3"></a>九者、<a id="a-L4"></a>不得嫉妒，<a id="a-L5"></a>十者、<a id="a-L6"></a>不得贪欲，<a id="a-L7"></a>不得心有所悭惜，<a id="a-L8"></a>不得瞋怒，<a id="a-L9"></a>不得愚痴，<a id="a-LA"></a>不得随心嗜欲，<a id="a-LB"></a>不得心中中悔，<a id="a-LC"></a>不得狐疑，<a id="a-LD"></a>当作孝顺，<a id="a-LE"></a>当作至诚忠信，<a id="a-LF"></a>当作受佛经语深，<a id="a-LG"></a>当信作善后世得其福。<a id="a-LH"></a>奉持如是，<a id="a-LI"></a>其法不亏失者，<a id="a-LJ"></a>在心所愿可得往生无量清净佛国。<a id="a-LK"></a>至要当斋戒，<a id="a-LL"></a>一心清净，<a id="a-LM"></a>昼夜常念欲往生无量清净佛国，<a id="a-LN"></a>十日十夜不断绝，<a id="a-LO"></a>我皆慈愍之，<a id="a-LP"></a>悉令生无量清净佛国。<a id="a-LQ"></a>”</p>
  <p id="aLR">佛言：<a id="a-LS"></a>“世间人欲以慕及贤明，<a id="a-LT"></a>居家修善为道者，<a id="a-LU"></a>与妻子共居，<a id="a-LV"></a>在恩好爱欲之中忧念。<a id="a-LW"></a>若多家事匆务，<a id="a-LX"></a>不暇大斋戒、<a id="a-LY"></a>一心清净，<a id="a-LZ"></a>虽不能得离家，<a id="a-La"></a>有空闲时自端正心，<a id="a-Lb"></a>意念诸善，<a id="a-Lc"></a>专精行道。<a id="a-Ld"></a>十日十夜殊使不能，<a id="a-Le"></a>尔自思惟熟计欲度脱身者，<a id="a-Lf"></a>下当绝念去忧，<a id="a-Lg"></a>勿念家事，<a id="a-Lh"></a>莫与女人同床，<a id="a-Li"></a>自端正身心断爱欲，<a id="a-Lj"></a>一心斋戒清净，<a id="a-Lk"></a>至意念生无量清净佛国，<a id="a-Ll"></a>一日一夜不断绝者，<a id="a-Lm"></a>寿终皆得往生其国，<a id="a-Ln"></a>在七宝浴池莲华中化生，<a id="a-Lo"></a>可得智慧勇猛，<a id="a-Lp"></a>所居七宝舍宅自在其意所欲作为，<a id="a-Lq"></a>可次如上第一辈。<a id="a-Lr"></a>”</p>
  <p id="aLs">佛语阿逸菩萨言：<a id="a-Lt"></a>“诸八方上下，<a id="a-Lu"></a>无央数诸天人民，<a id="a-Lv"></a>比丘僧、<a id="a-Lw"></a>比丘尼、<a id="a-Lx"></a>优婆塞、<a id="a-Ly"></a>优婆夷，<a id="a-Lz"></a>其往生无量清净佛国众等大会，<a id="a-M0"></a>皆共于七宝浴池中，<a id="a-M1"></a>都共人人，<a id="a-M2"></a>悉自于一大莲华上坐，<a id="a-M3"></a>皆自陈道德善。<a id="a-M4"></a>人人各自说其前世宿命求道时，<a id="a-M5"></a>持经戒所作善法，<a id="a-M6"></a>所从来生本末，<a id="a-M7"></a>其所好喜经道，<a id="a-M8"></a>知经智慧，<a id="a-M9"></a>所施行功德，<a id="a-MA"></a>从上次下转皆遍。<a id="a-MB"></a>以知经有明不明，<a id="a-MC"></a>有深浅大小，<a id="a-MD"></a>德有优劣厚薄，<a id="a-ME"></a>自然之道，<a id="a-MF"></a>别知才能，<a id="a-MG"></a>智慧猛健，<a id="a-MH"></a>众相观照，<a id="a-MI"></a>礼义和顺，<a id="a-MJ"></a>皆自欢喜踊跃。<a id="a-MK"></a>智慧有勇猛，<a id="a-ML"></a>各不相属逮。<a id="a-MM"></a>”</p>
  <p id="aMN">佛言：<a id="a-MO"></a>“其人殊不豫益作德，<a id="a-MP"></a>为善轻亏，<a id="a-MQ"></a>不信之然，<a id="a-MR"></a>徒倚懈怠，<a id="a-MS"></a>为用可尔，<a id="a-MT"></a>至时都集说经行道，<a id="a-MU"></a>自然迫促，<a id="a-MV"></a>应答迟晚。<a id="a-MW"></a>道智卓殊超绝，<a id="a-MX"></a>才妙高猛，<a id="a-MY"></a>独于边羸。<a id="a-MZ"></a>临事乃悔，<a id="a-Ma"></a>悔者已出，<a id="a-Mb"></a>其后当复何益？<a id="a-Mc"></a>但心戾[忄+亮]，<a id="a-Md"></a>慕及等耳！<a id="a-Me"></a>”</p>
 </body>
</html>