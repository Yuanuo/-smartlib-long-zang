<!doctype html>
<html id="z3IBTJwE3" data-ver="1472">
 <head>
  <meta charset="utf-8">
  <meta author="般若流支">
  <meta library="龙藏">
  <meta catalog="大乘宝积部">
  <meta period="元魏">
 </head>
 <body>
  <h1 id="a1">善住意天子所问经卷上</h1>
  <p id="a2">归命一切诸佛菩萨！<a id="a-3"></a>归命世尊大智慧海毗卢遮那释迦牟尼佛法光明！<a id="a-4"></a>归命圣者文殊师利大菩萨海！<a id="a-5"></a>归命圣者善住意天子遍行大乘者！</p>
  <p id="a6">如是我闻：<a id="a-7"></a>一时，<a id="a-8"></a>婆伽婆住王舍城耆阇崛山中，<a id="a-9"></a>与大比丘众六万二千人俱，<a id="a-A"></a>皆是智者之所识知，<a id="a-B"></a>一切悉是大阿罗汉。<a id="a-C"></a>诸菩萨摩诃萨四万二千人，<a id="a-D"></a>其名曰：<a id="a-E"></a>文殊师利菩萨、<a id="a-F"></a>师子幢菩萨、<a id="a-G"></a>弥勒菩萨、<a id="a-H"></a>观世自在菩萨、<a id="a-I"></a>得大势菩萨、<a id="a-J"></a>辩聚菩萨、<a id="a-K"></a>持地菩萨、<a id="a-L"></a>弥楼山菩萨、<a id="a-M"></a>弥楼幢菩萨、<a id="a-N"></a>不动摇菩萨、<a id="a-O"></a>善思义菩萨、<a id="a-P"></a>善思惟菩萨、<a id="a-Q"></a>踊猛意菩萨、<a id="a-R"></a>慧心菩萨、<a id="a-S"></a>善心菩萨、<a id="a-T"></a>摩尼聚菩萨、<a id="a-U"></a>山相击王菩萨、<a id="a-V"></a>宝手菩萨、<a id="a-W"></a>宝意菩萨、<a id="a-X"></a>宝印手菩萨、<a id="a-Y"></a>常舒手菩萨、<a id="a-Z"></a>常缩手菩萨、<a id="a-a"></a>常精进菩萨、<a id="a-b"></a>度众生菩萨、<a id="a-c"></a>增上精进菩萨、<a id="a-d"></a>如说能行菩萨、<a id="a-e"></a>精进愿菩萨、<a id="a-f"></a>手灯菩萨、<a id="a-g"></a>等心菩萨、<a id="a-h"></a>舍罪菩萨、<a id="a-i"></a>除诸悲闇菩萨、<a id="a-j"></a>力不坏菩萨、<a id="a-k"></a>日藏菩萨、<a id="a-l"></a>金刚游步菩萨、<a id="a-m"></a>无边游步菩萨、<a id="a-n"></a>无量游步菩萨、<a id="a-o"></a>不动足游步菩萨、<a id="a-p"></a>虚空库菩萨、<a id="a-q"></a>上意菩萨、<a id="a-r"></a>胜意菩萨、<a id="a-s"></a>增上意菩萨、<a id="a-t"></a>吉行菩萨、<a id="a-u"></a>持地住菩萨、<a id="a-v"></a>月光菩萨、<a id="a-w"></a>月幢菩萨、<a id="a-x"></a>光幢菩萨、<a id="a-y"></a>光德菩萨、<a id="a-z"></a>游步到明菩萨、<a id="a-10"></a>师子游步雷音菩萨、<a id="a-11"></a>无碍辩菩萨、<a id="a-12"></a>相应辩菩萨、<a id="a-13"></a>捷疾辩菩萨、<a id="a-14"></a>最胜菩萨、<a id="a-15"></a>蔽日月光菩萨、<a id="a-16"></a>无攀缘菩萨、<a id="a-17"></a>无比菩萨、<a id="a-18"></a>根常喜笑菩萨、<a id="a-19"></a>障一切罪菩萨、<a id="a-1A"></a>舍女饰菩萨、<a id="a-1B"></a>摩尼那菩萨、<a id="a-1C"></a>光明菩萨、<a id="a-1D"></a>净满菩萨、<a id="a-1E"></a>得大菩萨、<a id="a-1F"></a>集光王菩萨、<a id="a-1G"></a>深吼菩萨，<a id="a-1H"></a>如是等上首菩萨摩诃萨四万二千人俱。</p>
  <p id="a1I">尔时，<a id="a-1J"></a>复有四大神王、<a id="a-1K"></a>天帝释王、<a id="a-1L"></a>娑婆世界主、<a id="a-1M"></a>大梵天王，<a id="a-1N"></a>如是等上首，<a id="a-1O"></a>六万天子俱。<a id="a-1P"></a>复有七万三千天子，<a id="a-1Q"></a>善住意天子、<a id="a-1R"></a>善寂天子、<a id="a-1S"></a>摩醯首罗天子而为上首，<a id="a-1T"></a>皆乐修行菩萨之道。<a id="a-1U"></a>复有二万阿修罗王，<a id="a-1V"></a>罗睺阿修罗王、<a id="a-1W"></a>弥楼阿修罗王而为上首，<a id="a-1X"></a>皆乐修行菩萨之道。<a id="a-1Y"></a>复有六万龙王，<a id="a-1Z"></a>名不苦恼龙王、<a id="a-1a"></a>名月龙王、<a id="a-1b"></a>名得叉迦龙王而为上首，<a id="a-1c"></a>皆乐修行菩萨之道。<a id="a-1d"></a>如是复有无量百千天、<a id="a-1e"></a>龙、<a id="a-1f"></a>夜叉、<a id="a-1g"></a>乾闼婆、<a id="a-1h"></a>阿修罗、<a id="a-1i"></a>迦楼罗、<a id="a-1j"></a>紧那罗、<a id="a-1k"></a>摩睺罗伽、<a id="a-1l"></a>人与非人诸大众俱。<a id="a-1m"></a>比丘、<a id="a-1n"></a>比丘尼、<a id="a-1o"></a>优婆塞、<a id="a-1p"></a>优婆夷皆悉来集。<a id="a-1q"></a>尔时，<a id="a-1r"></a>世尊无量百千眷属围绕，<a id="a-1s"></a>恭敬尊重而为说法。</p>
  <p id="a1t">尔时，<a id="a-1u"></a>文殊师利童子，<a id="a-1v"></a>于自寺住独坐思惟，<a id="a-1w"></a>心静三昧正念观察，<a id="a-1x"></a>正观察已起彼三昧，<a id="a-1y"></a>起三昧已复入三昧，<a id="a-1z"></a>以三昧力六种震动十方无量不可计数阿僧祇耶不可思议恒河沙等诸佛世界。<a id="a-20"></a>尔时，<a id="a-21"></a>文殊师利童子，<a id="a-22"></a>起彼三昧如法思惟，<a id="a-23"></a>生如是心：<a id="a-24"></a>“佛出世难，<a id="a-25"></a>人身难得，<a id="a-26"></a>如优昙华出时甚难！<a id="a-27"></a>如是如来应正遍知，<a id="a-28"></a>亦复如是，<a id="a-29"></a>出世甚难！<a id="a-2A"></a>人身难得，<a id="a-2B"></a>若无说法则不可得尽生死苦。<a id="a-2C"></a>诸佛正法甚深难知，<a id="a-2D"></a>若无佛者云何闻法？<a id="a-2E"></a>若不闻法则不能令众生苦尽。<a id="a-2F"></a>若我往至如来所已如法难问，<a id="a-2G"></a>如法难已，<a id="a-2H"></a>毕竟得发众生善根，<a id="a-2I"></a>毕竟能令菩萨乘人不可思议佛法满足。<a id="a-2J"></a>此处娑婆世界众生，<a id="a-2K"></a>极重贪欲、<a id="a-2L"></a>极重嗔恚、<a id="a-2M"></a>极重愚痴，<a id="a-2N"></a>远离善法习近恶法，<a id="a-2O"></a>愚痴闇钝无殷重心，<a id="a-2P"></a>若其无佛、<a id="a-2Q"></a>无法、<a id="a-2R"></a>无僧，<a id="a-2S"></a>云何而得令彼众生开慧眼净？<a id="a-2T"></a>”</p>
  <p id="a2U">尔时，<a id="a-2V"></a>文殊师利童子，<a id="a-2W"></a>如是思惟：<a id="a-2X"></a>“我召十方无量百千诸菩萨众，<a id="a-2Y"></a>令集此处闻如来法，<a id="a-2Z"></a>以身证知甚深法忍。<a id="a-2a"></a>”尔时，<a id="a-2b"></a>文殊师利童子，<a id="a-2c"></a>念已即入普光离垢庄严三昧；<a id="a-2d"></a>入三昧已放大光明，<a id="a-2e"></a>遍照十方不可计数阿僧祇耶不可思议无量无边恒河沙等诸佛世界。<a id="a-2f"></a>即时，<a id="a-2g"></a>十方不可计数阿僧祇耶不可思议无量无边恒河沙等诸佛世界大光明现。<a id="a-2h"></a>其光明净，<a id="a-2i"></a>十方世界坑涧堆阜、<a id="a-2j"></a>树林诸山，<a id="a-2k"></a>斫迦婆罗目真邻陀雪山、<a id="a-2l"></a>弥楼摩诃弥楼一切所有幽闇之处，<a id="a-2m"></a>悉皆大明不相障碍。</p>
  <p id="a2n">尔时，<a id="a-2o"></a>十方不可计数阿僧祇耶不可思议无量无边恒河沙等诸佛世界诸佛世尊，<a id="a-2p"></a>皆悉现在现命现住。<a id="a-2q"></a>彼佛侍者既睹光明，<a id="a-2r"></a>各问其佛，<a id="a-2s"></a>白言：<a id="a-2t"></a>“世尊，<a id="a-2u"></a>何因何缘，<a id="a-2v"></a>于此世界大光明现，<a id="a-2w"></a>昔未见闻？<a id="a-2x"></a>如是光明甚可爱乐！<a id="a-2y"></a>世尊，<a id="a-2z"></a>如是光明我等遇之，<a id="a-30"></a>心得清净身力增益，<a id="a-31"></a>贪欲恚痴不染众生。<a id="a-32"></a>是谁威力？<a id="a-33"></a>何人宝藏？<a id="a-34"></a>如是净光是谁所放？<a id="a-35"></a>”如是问已，<a id="a-36"></a>彼佛世尊默然不答。<a id="a-37"></a>如是十方诸佛世界，<a id="a-38"></a>天声、<a id="a-39"></a>龙声、<a id="a-3A"></a>夜叉声、<a id="a-3B"></a>阿修罗声、<a id="a-3C"></a>迦楼罗声、<a id="a-3D"></a>乾闼婆声、<a id="a-3E"></a>人声、<a id="a-3F"></a>非人声、<a id="a-3G"></a>畜生声，<a id="a-3H"></a>如是众声一切止息；<a id="a-3I"></a>风声、<a id="a-3J"></a>水声、<a id="a-3K"></a>大海潮声、<a id="a-3L"></a>歌咏等声，<a id="a-3M"></a>如是诸声，<a id="a-3N"></a>以佛力故一切止息，<a id="a-3O"></a>皆悉寂然，<a id="a-3P"></a>一切寂静第一寂静。<a id="a-3Q"></a>彼佛侍者，<a id="a-3R"></a>各各如是第二、<a id="a-3S"></a>第三请其佛言：<a id="a-3T"></a>“如是世尊，<a id="a-3U"></a>何因何缘有此光明？<a id="a-3V"></a>唯愿说之！<a id="a-3W"></a>唯愿说之！<a id="a-3X"></a>如来若说则能利益一切众生，<a id="a-3Y"></a>饶益安乐一切众生，<a id="a-3Z"></a>令多众生一切皆得义相应乐，<a id="a-3a"></a>利安人天。<a id="a-3b"></a>是谁威力放此光明，<a id="a-3c"></a>遍照一切诸佛世界？<a id="a-3d"></a>”</p>
  <p id="a3e">尔时，<a id="a-3f"></a>十方不可计数阿僧祇耶不可思议无量无边恒河沙等诸佛世界诸佛世尊，<a id="a-3g"></a>一切同声皆共一音，<a id="a-3h"></a>一切诸佛同一口业，<a id="a-3i"></a>皆同一法为侍者说，<a id="a-3j"></a>彼佛侍者一一皆知如来所说。<a id="a-3k"></a>彼佛世尊，<a id="a-3l"></a>所出音声遍满一切诸佛世界。<a id="a-3m"></a>彼诸天人一时俱作百千伎乐，<a id="a-3n"></a>彼乐音中说言无常苦无我等，<a id="a-3o"></a>如是如是和合出声，<a id="a-3p"></a>所谓空声、<a id="a-3q"></a>无相声、<a id="a-3r"></a>无愿声、<a id="a-3s"></a>无染声、<a id="a-3t"></a>解脱声、<a id="a-3u"></a>法性声、<a id="a-3v"></a>真如声、<a id="a-3w"></a>实际声、<a id="a-3x"></a>布施声、<a id="a-3y"></a>持戒声、<a id="a-3z"></a>忍辱声、<a id="a-40"></a>精进声、<a id="a-41"></a>禅定声、<a id="a-42"></a>般若声、<a id="a-43"></a>柔和声、<a id="a-44"></a>利益声、<a id="a-45"></a>慈声、<a id="a-46"></a>悲声、<a id="a-47"></a>喜声、<a id="a-48"></a>舍声，<a id="a-49"></a>出如是等百千法声。<a id="a-4A"></a>此声出已，<a id="a-4B"></a>有不可数亿那由他百千众生，<a id="a-4C"></a>必定不退阿耨多罗三藐三菩提，<a id="a-4D"></a>不堕声闻、<a id="a-4E"></a>缘觉之地，<a id="a-4F"></a>不堕帝释、<a id="a-4G"></a>大梵天王、<a id="a-4H"></a>转轮王地。</p>
  <p id="a4I">尔时，<a id="a-4J"></a>十方不可计数阿僧祇耶不可思议无量无边恒河沙等诸佛世界诸佛世尊，<a id="a-4K"></a>告侍者言：<a id="a-4L"></a>“止！<a id="a-4M"></a>善男子，<a id="a-4N"></a>汝不须问，<a id="a-4O"></a>非汝境界，<a id="a-4P"></a>非诸声闻、<a id="a-4Q"></a>缘觉境界。<a id="a-4R"></a>声闻、<a id="a-4S"></a>缘觉若闻我说，<a id="a-4T"></a>心意迷乱。<a id="a-4U"></a>我若说者，<a id="a-4V"></a>一切天人皆悉迷没。<a id="a-4W"></a>善男子，<a id="a-4X"></a>以要言之，<a id="a-4Y"></a>彼法光明所有功德，<a id="a-4Z"></a>能令众生乃至无量不可思议善根成就，<a id="a-4a"></a>能令一切菩萨乘人乃至无量不可思议布施助道、<a id="a-4b"></a>戒忍精进禅慧助道皆悉满足。<a id="a-4c"></a>善男子，<a id="a-4d"></a>汝今当知，<a id="a-4e"></a>若以一劫若余残劫，<a id="a-4f"></a>说此光明所有功德不可穷尽。<a id="a-4g"></a>诸佛菩萨于诸众生，<a id="a-4h"></a>起慈悲心放此光明，<a id="a-4i"></a>令诸众生渴仰欲闻。<a id="a-4j"></a>汝今谛听！<a id="a-4k"></a>善思念之，<a id="a-4l"></a>我为汝说。<a id="a-4m"></a>”</p>
  <p id="a4n">彼侍者言：<a id="a-4o"></a>“如是，<a id="a-4p"></a>世尊，<a id="a-4q"></a>愿乐欲闻。<a id="a-4r"></a>”</p>
  <p id="a4s">彼佛世尊各告侍者，<a id="a-4t"></a>作如是言：<a id="a-4u"></a>“善男子，<a id="a-4v"></a>有佛世界名曰娑婆，<a id="a-4w"></a>彼中有佛号释迦牟尼如来、<a id="a-4x"></a>应、<a id="a-4y"></a>正遍知，<a id="a-4z"></a>于今现在现命现住，<a id="a-50"></a>明行足、<a id="a-51"></a>善逝、<a id="a-52"></a>世间解、<a id="a-53"></a>无上士、<a id="a-54"></a>调御丈夫、<a id="a-55"></a>天人师、<a id="a-56"></a>佛世尊，<a id="a-57"></a>出五浊世。<a id="a-58"></a>彼处众生贪欲、<a id="a-59"></a>嗔恚、<a id="a-5A"></a>愚痴所缚无恭敬心，<a id="a-5B"></a>诸根闇钝无惭无愧，<a id="a-5C"></a>为彼众生于彼世界如法苦行，<a id="a-5D"></a>获得阿耨多罗三藐三菩提觉已，<a id="a-5E"></a>而为说法。<a id="a-5F"></a>善男子，<a id="a-5G"></a>彼娑婆世界释迦牟尼如来佛土，<a id="a-5H"></a>有童子菩萨摩诃萨，<a id="a-5I"></a>名文殊师利，<a id="a-5J"></a>有大势力、<a id="a-5K"></a>大智慧力、<a id="a-5L"></a>大精进力，<a id="a-5M"></a>能与一切菩萨欢喜。<a id="a-5N"></a>菩萨化主，<a id="a-5O"></a>菩萨导首，<a id="a-5P"></a>安慰众生。<a id="a-5Q"></a>菩萨之父，<a id="a-5R"></a>菩萨之母，<a id="a-5S"></a>解了一切诸法句义，<a id="a-5T"></a>黠慧明了得无障碍慧波罗蜜，<a id="a-5U"></a>得无障碍愿力自在得陀罗尼，<a id="a-5V"></a>不可思议功德具足，<a id="a-5W"></a>于彼释迦牟尼如来所说法中善能问难，<a id="a-5X"></a>能令众生善根成就，<a id="a-5Y"></a>能令一切菩萨乘人不可思议佛法满足。<a id="a-5Z"></a>善男子，<a id="a-5a"></a>彼文殊师利童子菩萨，<a id="a-5b"></a>为集十方不可计数诸菩萨故放此光明，<a id="a-5c"></a>随何等人闻法因缘放此光明。<a id="a-5d"></a>”</p>
  <p id="a5e">彼佛侍者各问其佛白言：<a id="a-5f"></a>“世尊，<a id="a-5g"></a>彼文殊师利童子菩萨，<a id="a-5h"></a>住何三昧，<a id="a-5i"></a>而能如是放斯光明？<a id="a-5j"></a>”</p>
  <p id="a5k">彼佛答言：<a id="a-5l"></a>“善男子，<a id="a-5m"></a>有三昧门名曰普光离垢庄严，<a id="a-5n"></a>文殊师利童子菩萨住是三昧，<a id="a-5o"></a>而能放此如是光明。<a id="a-5p"></a>”</p>
  <p id="a5q">彼侍者言：<a id="a-5r"></a>“不尔，<a id="a-5s"></a>世尊，<a id="a-5t"></a>如是光明，<a id="a-5u"></a>岂非彼佛世尊所放？<a id="a-5v"></a>能如是清，<a id="a-5w"></a>能如是净，<a id="a-5x"></a>能作如是身心喜乐。<a id="a-5y"></a>”</p>
  <p id="a5z">佛言：<a id="a-60"></a>“不尔，<a id="a-61"></a>善男子，<a id="a-62"></a>菩萨常法共说菩萨教诫法门。<a id="a-63"></a>”</p>
  <p id="a64">尔时，<a id="a-65"></a>十方不可计数阿僧祇耶不可思议无量无边恒河沙等诸佛世界，<a id="a-66"></a>彼不可数阿僧祇耶不可思议无量无边恒河沙等诸佛世界，<a id="a-67"></a>一一世界诸菩萨等既睹光明，<a id="a-68"></a>各到佛所，<a id="a-69"></a>头面礼足，<a id="a-6A"></a>白言：<a id="a-6B"></a>“世尊，<a id="a-6C"></a>如是无量功德光明，<a id="a-6D"></a>从何处来？<a id="a-6E"></a>谁之所放？<a id="a-6F"></a>”</p>
  <p id="a6G">彼佛告言：<a id="a-6H"></a>“善男子，<a id="a-6I"></a>有佛世界名曰娑婆，<a id="a-6J"></a>彼中有佛号释迦牟尼如来应正遍知，<a id="a-6K"></a>于今现在现命现住，<a id="a-6L"></a>为诸菩萨说清净法。<a id="a-6M"></a>彼有童子菩萨摩诃萨，<a id="a-6N"></a>名文殊师利，<a id="a-6O"></a>放此光明，<a id="a-6P"></a>为集十方诸菩萨故。<a id="a-6Q"></a>”</p>
  <p id="a6R">如是说已，<a id="a-6S"></a>彼诸菩萨摩诃萨等，<a id="a-6T"></a>各请其佛，<a id="a-6U"></a>白言：<a id="a-6V"></a>“世尊，<a id="a-6W"></a>我今欲诣娑婆世界，<a id="a-6X"></a>奉见世尊释迦牟尼如来应正遍知，<a id="a-6Y"></a>供养彼佛礼拜亲近咨请问答，<a id="a-6Z"></a>并见童子文殊师利及余菩萨摩诃萨等。<a id="a-6a"></a>”</p>
  <p id="a6b">佛言：<a id="a-6c"></a>“便往，<a id="a-6d"></a>今正见时。<a id="a-6e"></a>”</p>
  <p id="a6f">时，<a id="a-6g"></a>彼十方不可计数阿僧祇耶不可思议无量无边亿那由他，<a id="a-6h"></a>有频婆罗百千菩萨摩诃萨等，<a id="a-6i"></a>各礼佛足，<a id="a-6j"></a>于其国土忽然不现。<a id="a-6k"></a>譬如壮士屈申臂顷、<a id="a-6l"></a>一刹那顷、<a id="a-6m"></a>一罗婆顷、<a id="a-6n"></a>摩睺多顷，<a id="a-6o"></a>各各到此娑婆世界。<a id="a-6p"></a>既到此已，<a id="a-6q"></a>皆至世尊释迦牟尼如来住处，<a id="a-6r"></a>有雨细末鬘利香者、<a id="a-6s"></a>雨涂香者，<a id="a-6t"></a>有雨华者，<a id="a-6u"></a>雨天优钵罗华、<a id="a-6v"></a>钵头摩华、<a id="a-6w"></a>拘物头华、<a id="a-6x"></a>芬陀利华、<a id="a-6y"></a>阿提目多伽华，<a id="a-6z"></a>雨瞻卜华、<a id="a-70"></a>波吒罗华、<a id="a-71"></a>檀尼师迦梨迦华、<a id="a-72"></a>须摩那华、<a id="a-73"></a>婆利师华、<a id="a-74"></a>曼陀罗华、<a id="a-75"></a>波流沙华、<a id="a-76"></a>摩诃波流沙华、<a id="a-77"></a>栴陀罗华、<a id="a-78"></a>摩诃栴陀罗华，<a id="a-79"></a>雨如是等无量妙华，<a id="a-7A"></a>雨如是等无量妙香。<a id="a-7B"></a>雨华香已，<a id="a-7C"></a>往至世尊释迦牟尼如来佛所，<a id="a-7D"></a>或有菩萨，<a id="a-7E"></a>同声赞叹如来功德，<a id="a-7F"></a>赞叹之声闻于三千大千世界。<a id="a-7G"></a>如是赞叹至如来所，<a id="a-7H"></a>如是种种各各异法而来集会，<a id="a-7I"></a>皆到世尊释迦牟尼如来佛所。<a id="a-7J"></a>到佛所已，<a id="a-7K"></a>彼诸菩萨摩诃萨等威德力故，<a id="a-7L"></a>令此世界若干地狱、<a id="a-7M"></a>若干畜生、<a id="a-7N"></a>若干饿鬼，<a id="a-7O"></a>所受苦恼皆得休息，<a id="a-7P"></a>无一众生贪欲所恼，<a id="a-7Q"></a>亦复不为恚痴所恼，<a id="a-7R"></a>无有嫉妒，<a id="a-7S"></a>无幻伪者，<a id="a-7T"></a>无谄曲者，<a id="a-7U"></a>无憍慢者，<a id="a-7V"></a>亦不自是，<a id="a-7W"></a>亦不忿恚，<a id="a-7X"></a>亦不热恼，<a id="a-7Y"></a>一切众生慈心相向，<a id="a-7Z"></a>甚有爱念皆悉和顺。</p>
  <p id="a7a">时，<a id="a-7b"></a>彼菩萨亿那由他百千之众，<a id="a-7c"></a>皆到世尊释迦牟尼如来佛所，<a id="a-7d"></a>头面礼足，<a id="a-7e"></a>右绕如来有一匝者、<a id="a-7f"></a>有二匝者、<a id="a-7g"></a>有三匝者、<a id="a-7h"></a>有多匝者，<a id="a-7i"></a>绕如来已上虚空中，<a id="a-7j"></a>去地不远一多罗树，<a id="a-7k"></a>忽然不现。<a id="a-7l"></a>一切皆入隐一切身菩萨三昧，<a id="a-7m"></a>入三昧已，<a id="a-7n"></a>随心所乐出生莲华，<a id="a-7o"></a>有种种色华，<a id="a-7p"></a>有无量百千众叶，<a id="a-7q"></a>于华台上结跏趺坐，<a id="a-7r"></a>身不动摇。</p>
  <p id="a7s">尔时，<a id="a-7t"></a>长老摩诃迦葉，<a id="a-7u"></a>见此希有未曾有法神通之事，<a id="a-7v"></a>复见雨华，<a id="a-7w"></a>复见雨香，<a id="a-7x"></a>复闻乐声百千种音，<a id="a-7y"></a>见大光明，<a id="a-7z"></a>复见雨华遍四天下，<a id="a-80"></a>满此世界积过于膝，<a id="a-81"></a>见佛大会天、<a id="a-82"></a>龙、<a id="a-83"></a>夜叉、<a id="a-84"></a>乾闼婆、<a id="a-85"></a>阿修罗、<a id="a-86"></a>迦楼罗、<a id="a-87"></a>紧那罗、<a id="a-88"></a>摩睺罗伽、<a id="a-89"></a>人与非人，<a id="a-8A"></a>比丘、<a id="a-8B"></a>比丘尼、<a id="a-8C"></a>优婆塞、<a id="a-8D"></a>优婆夷等，<a id="a-8E"></a>身皆金色。</p>
  <p id="a8F">尔时，<a id="a-8G"></a>长老摩诃迦葉，<a id="a-8H"></a>从座而起，<a id="a-8I"></a>整服左肩，<a id="a-8J"></a>右膝著地，<a id="a-8K"></a>摄身圆坐，<a id="a-8L"></a>向佛合掌，<a id="a-8M"></a>偈赞请曰：</p>
  <p id="a8N">“欢喜常快乐，<a id="a-8O"></a> 善净口业说，</p>
  <p id="a8P">具十力雄猛，<a id="a-8Q"></a> 功德有百重，</p>
  <p id="a8R">人处天处行，<a id="a-8S"></a> 悉无与等者，</p>
  <p id="a8T">叵思无称量，<a id="a-8U"></a> 恶意永已尽。</p>
  <p id="a8V">百那由他劫，<a id="a-8W"></a> 久修施戒等，</p>
  <p id="a8X">尊戒绝譬类，<a id="a-8Y"></a> 无教诫善逝，</p>
  <p id="a8Z">力忍力善力，<a id="a-8a"></a> 复有十力力，</p>
  <p id="a8b">无心作功德，<a id="a-8c"></a> 愿断我疑网。</p>
  <p id="a8d">见苦恼众生，<a id="a-8e"></a> 百劫修苦行，</p>
  <p id="a8f">而心不疲惓，<a id="a-8g"></a> 已令得欢喜，</p>
  <p id="a8h">舍国城妻子，<a id="a-8i"></a> 头目等种种，</p>
  <p id="a8j">一切心喜与，<a id="a-8k"></a> 愿断我疑网。</p>
  <p id="a8l">世尊久已舍，<a id="a-8m"></a> 象马及辇舆，</p>
  <p id="a8n">头衣等种种，<a id="a-8o"></a> 舍百那由他，</p>
  <p id="a8p">饮食舍等物，<a id="a-8q"></a> 舍与牟尼那，</p>
  <p id="a8r">施时常欢喜，<a id="a-8s"></a> 是故成善逝。</p>
  <p id="a8t">割截身体时，<a id="a-8u"></a> 忍受无嗔恨，</p>
  <p id="a8v">随问皆能答，<a id="a-8w"></a> 巧说忍善力，</p>
  <p id="a8x">修行于空法，<a id="a-8y"></a> 善思量净施，</p>
  <p id="a8z">功德毕竟持，<a id="a-90"></a> 故我问清净。</p>
  <p id="a91">贪嗔痴磨灭，<a id="a-92"></a> 见众生苦恼，</p>
  <p id="a93">贪嗔痴所覆，<a id="a-94"></a> 我想而自缠，</p>
  <p id="a95">悲心愍此故，<a id="a-96"></a> 百劫行到道，</p>
  <p id="a97">示导诸有者，<a id="a-98"></a> 是故我归依。</p>
  <p id="a99">以智慧增长，<a id="a-9A"></a> 彼得行善行，</p>
  <p id="a9B">常为诸众生，<a id="a-9C"></a> 说空法令乐，</p>
  <p id="a9D">无屈行善因，<a id="a-9E"></a> 成善逝世尊，</p>
  <p id="a9F">世尊禅清净，<a id="a-9G"></a> 愿断我疑网。</p>
  <p id="a9H">修行施戒忍，<a id="a-9I"></a> 精进悉已备，</p>
  <p id="a9J">禅慧皆具足，<a id="a-9K"></a> 常乐修慈心，</p>
  <p id="a9L">无等等功德，<a id="a-9M"></a> 如海不思议，</p>
  <p id="a9N">如海水之深，<a id="a-9O"></a> 是故我归依。</p>
  <p id="a9P">世尊于往昔，<a id="a-9Q"></a> 一鸟来归依，</p>
  <p id="a9R">自割净身肉，<a id="a-9S"></a> 脔脔秤称之，</p>
  <p id="a9T">举身上秤槃，<a id="a-9U"></a> 乃与鸟平等，</p>
  <p id="a9V">世尊大慈光，<a id="a-9W"></a> 愿断我疑网。</p>
  <p id="a9X">太山可动转，<a id="a-9Y"></a> 虚空可令有，</p>
  <p id="a9Z">诸天功德舍，<a id="a-9a"></a> 亦可堕此地，</p>
  <p id="a9b">海水可枯竭，<a id="a-9c"></a> 修罗宫可堕，</p>
  <p id="a9d">日月可坠落，<a id="a-9e"></a> 世尊语叵异。<a id="a-9f"></a>”</p>
  <p id="a9g">尔时，<a id="a-9h"></a>长老摩诃迦葉，<a id="a-9i"></a>以偈赞叹请如来已，<a id="a-9j"></a>白言：<a id="a-9k"></a>“世尊，<a id="a-9l"></a>以何因缘，<a id="a-9m"></a>有大光明遍照世界？<a id="a-9n"></a>如是妙色昔所未有，<a id="a-9o"></a>今见此瑞。<a id="a-9p"></a>”</p>
  <p id="a9q">佛告尊者大迦葉言：<a id="a-9r"></a>“止！<a id="a-9s"></a>止！<a id="a-9t"></a>迦葉，<a id="a-9u"></a>汝今云何作如是说？<a id="a-9v"></a>莫如是问。<a id="a-9w"></a>如此之事，<a id="a-9x"></a>非是一切声闻、<a id="a-9y"></a>缘觉所能测量，<a id="a-9z"></a>一切天人所迷没处，<a id="a-A0"></a>唯是诸佛如来所知。<a id="a-A1"></a>”</p>
  <p id="aA2">尊者大迦葉白佛言：<a id="a-A3"></a>“世尊，<a id="a-A4"></a>如来若说，<a id="a-A5"></a>多所利益，<a id="a-A6"></a>多人安乐。<a id="a-A7"></a>”</p>
  <p id="aA8">尔时，<a id="a-A9"></a>世尊即告尊者大迦葉言：<a id="a-AA"></a>“汝今谛听！<a id="a-AB"></a>善思念之，<a id="a-AC"></a>我为汝说。<a id="a-AD"></a>”</p>
  <p id="aAE">大迦葉言：<a id="a-AF"></a>“善哉！<a id="a-AG"></a>世尊，<a id="a-AH"></a>愿乐欲闻。<a id="a-AI"></a>”</p>
  <p id="aAJ">佛言：<a id="a-AK"></a>“迦葉，<a id="a-AL"></a>文殊师利童子，<a id="a-AM"></a>今入普光离垢庄严三昧，<a id="a-AN"></a>以三昧力放此光明，<a id="a-AO"></a>遍照十方不可计数阿僧祇耶不可思议无量无边恒河沙等诸佛世界，<a id="a-AP"></a>普召十方不可计数阿僧祇耶不可思议无量无边亿那由他有频婆罗百千菩萨，<a id="a-AQ"></a>皆悉集此娑婆世界。<a id="a-AR"></a>彼诸菩萨今者皆悉顶礼我足，<a id="a-AS"></a>右绕三匝上虚空中，<a id="a-AT"></a>去地不远一多罗树，<a id="a-AU"></a>坐莲华座。<a id="a-AV"></a>”</p>
  <p id="aAW">尔时，<a id="a-AX"></a>尊者摩诃迦葉白佛言：<a id="a-AY"></a>“世尊，<a id="a-AZ"></a>彼诸菩萨威神之力，<a id="a-Aa"></a>乃能如是雨华、<a id="a-Ab"></a>雨香、<a id="a-Ac"></a>雨末香等，<a id="a-Ad"></a>百千音乐皆出妙声。<a id="a-Ae"></a>”</p>
  <p id="aAf">佛言：<a id="a-Ag"></a>“如是，<a id="a-Ah"></a>如是，<a id="a-Ai"></a>迦葉，<a id="a-Aj"></a>此诸菩萨威力如是，<a id="a-Ak"></a>雨华、<a id="a-Al"></a>雨香、<a id="a-Am"></a>雨末香等，<a id="a-An"></a>百千音乐皆出妙声。<a id="a-Ao"></a>”</p>
  <p id="aAp">大迦葉言：<a id="a-Aq"></a>“不尔，<a id="a-Ar"></a>世尊，<a id="a-As"></a>何处有此菩萨可见？<a id="a-At"></a>”</p>
  <p id="aAu">佛言：<a id="a-Av"></a>“迦葉，<a id="a-Aw"></a>彼乃非是声闻、<a id="a-Ax"></a>缘觉之所能见。<a id="a-Ay"></a>何以故？<a id="a-Az"></a>迦葉，<a id="a-B0"></a>何处大悲菩萨境界？<a id="a-B1"></a>何处大慈？<a id="a-B2"></a>何处利益？<a id="a-B3"></a>何处修行？<a id="a-B4"></a>布施、<a id="a-B5"></a>持戒、<a id="a-B6"></a>忍辱、<a id="a-B7"></a>精进、<a id="a-B8"></a>禅定、<a id="a-B9"></a>智慧，<a id="a-BA"></a>菩萨境界，<a id="a-BB"></a>非彼声闻、<a id="a-BC"></a>缘觉信行。<a id="a-BD"></a>迦葉当知，<a id="a-BE"></a>此诸菩萨一切皆入隐一切身菩萨三昧，<a id="a-BF"></a>声闻、<a id="a-BG"></a>缘觉所不能见，<a id="a-BH"></a>唯如来见。<a id="a-BI"></a>如是，<a id="a-BJ"></a>迦葉，<a id="a-BK"></a>已住此地菩萨能见，<a id="a-BL"></a>住地菩萨尚不能见此善男子，<a id="a-BM"></a>唯依信行，<a id="a-BN"></a>何况声闻、<a id="a-BO"></a>缘觉能见？<a id="a-BP"></a>若能见者，<a id="a-BQ"></a>无有是处。<a id="a-BR"></a>”</p>
  <p id="aBS">尔时，<a id="a-BT"></a>长老摩诃迦葉白佛言：<a id="a-BU"></a>“世尊，<a id="a-BV"></a>菩萨修行成就几法，<a id="a-BW"></a>行何善根，<a id="a-BX"></a>成何功德，<a id="a-BY"></a>而能得入隐一切身菩萨三昧？<a id="a-BZ"></a>”</p>
  <p id="aBa">佛言：<a id="a-Bb"></a>“迦葉，<a id="a-Bc"></a>诸菩萨摩诃萨，<a id="a-Bd"></a>毕竟成就十种法故，<a id="a-Be"></a>则能得入隐一切身菩萨三昧。<a id="a-Bf"></a>何等为十？<a id="a-Bg"></a>一者、<a id="a-Bh"></a>信行坚固；<a id="a-Bi"></a>二者、<a id="a-Bj"></a>为满大悲，<a id="a-Bk"></a>心常不舍一切众生；<a id="a-Bl"></a>三者、<a id="a-Bm"></a>舍一切物；<a id="a-Bn"></a>四者、<a id="a-Bo"></a>受持佛法而不取著；<a id="a-Bp"></a>五者、<a id="a-Bq"></a>不受声闻、<a id="a-Br"></a>缘觉智慧；<a id="a-Bs"></a>六者、<a id="a-Bt"></a>一切所有皆悉能舍，<a id="a-Bu"></a>乃至身命，<a id="a-Bv"></a>何况余物！<a id="a-Bw"></a>七者、<a id="a-Bx"></a>行不可数有为诸行，<a id="a-By"></a>而心不取彼有为行；<a id="a-Bz"></a>八者、<a id="a-C0"></a>不可数量施、<a id="a-C1"></a>戒、<a id="a-C2"></a>忍、<a id="a-C3"></a>进、<a id="a-C4"></a>禅、<a id="a-C5"></a>慧满足波罗蜜行而不分别；<a id="a-C6"></a>九者、<a id="a-C7"></a>起如是心，<a id="a-C8"></a>一切众生我悉安置于佛法中令趣菩提；<a id="a-C9"></a>十者、<a id="a-CA"></a>不取众生，<a id="a-CB"></a>不取菩提。<a id="a-CC"></a>迦葉当知，<a id="a-CD"></a>诸菩萨摩诃萨，<a id="a-CE"></a>毕竟成就如是十法，<a id="a-CF"></a>则便得入隐一切身菩萨三昧。<a id="a-CG"></a>”</p>
  <p id="aCH">尔时，<a id="a-CI"></a>长老摩诃迦葉白佛言：<a id="a-CJ"></a>“世尊，<a id="a-CK"></a>快说此语！<a id="a-CL"></a>世尊，<a id="a-CM"></a>乃能作如是说！<a id="a-CN"></a>世尊，<a id="a-CO"></a>声闻、<a id="a-CP"></a>缘觉不曾一心发如是意：<a id="a-CQ"></a>‘一切众生我皆令其得阿罗汉。<a id="a-CR"></a>’尚不起心置诸众生罗汉法中，<a id="a-CS"></a>何况佛法？<a id="a-CT"></a>”</p>
  <p id="aCU">佛言：<a id="a-CV"></a>“如是，<a id="a-CW"></a>如是，<a id="a-CX"></a>迦葉，<a id="a-CY"></a>声闻、<a id="a-CZ"></a>缘觉皆不能入隐一切身菩萨三昧，<a id="a-Ca"></a>此三昧名尚不能知，<a id="a-Cb"></a>何况能得？<a id="a-Cc"></a>云何能入？<a id="a-Cd"></a>若能入者，<a id="a-Ce"></a>无有是处。<a id="a-Cf"></a>”</p>
  <p id="aCg">尔时，<a id="a-Ch"></a>长老摩诃迦葉白佛言：<a id="a-Ci"></a>“世尊，<a id="a-Cj"></a>我今欲见彼诸菩萨。<a id="a-Ck"></a>何以故？<a id="a-Cl"></a>如法正士难可见故。<a id="a-Cm"></a>”</p>
  <p id="aCn">佛言：<a id="a-Co"></a>“迦葉，<a id="a-Cp"></a>汝觅文殊师利童子则便得见，<a id="a-Cq"></a>彼诸菩萨彼起三昧汝乃见之。<a id="a-Cr"></a>复次，<a id="a-Cs"></a>迦葉，<a id="a-Ct"></a>汝已获得一切三昧，<a id="a-Cu"></a>摄入三昧，<a id="a-Cv"></a>觅彼菩萨摩诃萨等为在何法专心修行？<a id="a-Cw"></a>”</p>
  <p id="aCx">尔时，<a id="a-Cy"></a>长老摩诃迦葉，<a id="a-Cz"></a>世尊既听，<a id="a-D0"></a>以佛神力、<a id="a-D1"></a>自神力故，<a id="a-D2"></a>即入二万诸三昧门。<a id="a-D3"></a>入已复起，<a id="a-D4"></a>欲望得见彼诸菩萨在于何法专心修行而不能知。<a id="a-D5"></a>非彼菩萨若来若去是故不知，<a id="a-D6"></a>或非住处，<a id="a-D7"></a>或何所依，<a id="a-D8"></a>或何所作，<a id="a-D9"></a>或何所说，<a id="a-DA"></a>一切不见，<a id="a-DB"></a>一切不知。</p>
  <p id="aDC">尔时，<a id="a-DD"></a>长老摩诃迦葉白佛言：<a id="a-DE"></a>“世尊，<a id="a-DF"></a>希有世尊！<a id="a-DG"></a>甚奇善逝！<a id="a-DH"></a>世尊，<a id="a-DI"></a>我入二万诸三昧门，<a id="a-DJ"></a>欲望得见彼诸菩萨在于何法专心修行而不能见。<a id="a-DK"></a>菩萨如是尚不可见，<a id="a-DL"></a>何况如来？<a id="a-DM"></a>菩萨未得一切智处，<a id="a-DN"></a>已得如是三昧法门；<a id="a-DO"></a>菩萨摩诃萨未得一切智，<a id="a-DP"></a>犹尚如是，<a id="a-DQ"></a>何况已得！<a id="a-DR"></a>世尊，<a id="a-DS"></a>其谁智慧，<a id="a-DT"></a>若善男子、<a id="a-DU"></a>若善女人，<a id="a-DV"></a>若闻若见如此之事，<a id="a-DW"></a>而不发于阿耨多罗三藐三菩提心者？<a id="a-DX"></a>何人闻见而不发心？<a id="a-DY"></a>如是，<a id="a-DZ"></a>世尊，<a id="a-Da"></a>隐一切身菩萨三昧威神之力尚不可测，<a id="a-Db"></a>何况复有其余三昧？<a id="a-Dc"></a>”</p>
  <p id="aDd">佛言：<a id="a-De"></a>“如是，<a id="a-Df"></a>如是，<a id="a-Dg"></a>迦葉，<a id="a-Dh"></a>一切声闻、<a id="a-Di"></a>缘觉之人，<a id="a-Dj"></a>尚非境界，<a id="a-Dk"></a>况余众生？<a id="a-Dl"></a>”</p>
  <p id="aDm">尔时，<a id="a-Dn"></a>长老舍利弗，<a id="a-Do"></a>作如是念：<a id="a-Dp"></a>“佛说我于声闻弟子智慧人中最为第一，<a id="a-Dq"></a>若我觅彼菩萨摩诃萨在于何法专心修行应能见知。<a id="a-Dr"></a>”尔时，<a id="a-Ds"></a>长老舍利弗作是念已，<a id="a-Dt"></a>以佛神力、<a id="a-Du"></a>自神力故，<a id="a-Dv"></a>即入三万诸三昧门；<a id="a-Dw"></a>入已复起，<a id="a-Dx"></a>欲望得见彼诸菩萨在于何法专心修行，<a id="a-Dy"></a>而不能见彼诸菩萨乃至少相。</p>
  <p id="aDz">尔时，<a id="a-E0"></a>长老须菩提，<a id="a-E1"></a>作如是念：<a id="a-E2"></a>“我应能见彼诸菩萨在于何法专心修行。<a id="a-E3"></a>”尔时，<a id="a-E4"></a>长老须菩提作是念已，<a id="a-E5"></a>以佛神力、<a id="a-E6"></a>自神力故，<a id="a-E7"></a>即入四万诸三昧门；<a id="a-E8"></a>入已复起，<a id="a-E9"></a>欲望得见彼诸菩萨在于何法专心修行而不能见。<a id="a-EA"></a>非彼菩萨若来若去是故不知，<a id="a-EB"></a>或非住处，<a id="a-EC"></a>或在住处，<a id="a-ED"></a>或经行处，<a id="a-EE"></a>非是卧处，<a id="a-EF"></a>非是坐处，<a id="a-EG"></a>一切不见，<a id="a-EH"></a>一切不知。</p>
  <p id="aEI">尔时，<a id="a-EJ"></a>长老须菩提，<a id="a-EK"></a>礼二足尊，<a id="a-EL"></a>而作是言：<a id="a-EM"></a>“世尊，<a id="a-EN"></a>如来说我阿兰若行最为第一。<a id="a-EO"></a>如是寂静三昧法门，<a id="a-EP"></a>我已得之。<a id="a-EQ"></a>如是，<a id="a-ER"></a>世尊，<a id="a-ES"></a>此四天下四洲世界，<a id="a-ET"></a>我见明了如一鼓头；<a id="a-EU"></a>第二世界，<a id="a-EV"></a>我见明了如二鼓头。<a id="a-EW"></a>世尊，<a id="a-EX"></a>譬如有人生便捉杖如须弥山，<a id="a-EY"></a>我入三昧彼执杖人即住我前，<a id="a-EZ"></a>一劫打鼓不曾暂住，<a id="a-Ea"></a>更不异作随彼打鼓。<a id="a-Eb"></a>如是我得尔许三昧，<a id="a-Ec"></a>唯我究竟阿兰若行，<a id="a-Ed"></a>若经一劫，<a id="a-Ee"></a>彼鼓音声不著耳识，<a id="a-Ef"></a>何况能起如是三昧？<a id="a-Eg"></a>若彼鼓声能起三昧，<a id="a-Eh"></a>无有是处。<a id="a-Ei"></a>世尊，<a id="a-Ej"></a>彼如是法具足寂静，<a id="a-Ek"></a>我如是法智慧具足，<a id="a-El"></a>四万三昧入已复起，<a id="a-Em"></a>欲望得见彼诸菩萨乃至一人而不能见，<a id="a-En"></a>亦复不能知其住处。<a id="a-Eo"></a>如是，<a id="a-Ep"></a>世尊，<a id="a-Eq"></a>菩萨摩诃萨知如是法，<a id="a-Er"></a>宁为一一众生利益，<a id="a-Es"></a>恒河沙劫生大地狱住地狱中！<a id="a-Et"></a>如是，<a id="a-Eu"></a>世尊，<a id="a-Ev"></a>彼诸菩萨而不舍离彼如是法，<a id="a-Ew"></a>不可思议甚深智慧。<a id="a-Ex"></a>如是，<a id="a-Ey"></a>世尊，<a id="a-Ez"></a>若我漏心未解脱者，<a id="a-F0"></a>于未来际常在生死，<a id="a-F1"></a>更不舍离如是大乘。<a id="a-F2"></a>”</p>
  <p id="aF3">尔时，<a id="a-F4"></a>世尊赞叹尊者须菩提言：<a id="a-F5"></a>“善哉！<a id="a-F6"></a>善哉！<a id="a-F7"></a>汝须菩提，<a id="a-F8"></a>以心信故作如是说。<a id="a-F9"></a>汝此受阴若不涅槃必得授记，<a id="a-FA"></a>汝之善根作恒河沙转轮王已，<a id="a-FB"></a>然后必得阿耨多罗三藐三菩提觉。<a id="a-FC"></a>又须菩提，<a id="a-FD"></a>三千大千世界众生宁为多不？<a id="a-FE"></a>”</p>
  <p id="aFF">须菩提言：<a id="a-FG"></a>“甚多，<a id="a-FH"></a>世尊！<a id="a-FI"></a>甚多，<a id="a-FJ"></a>善逝！<a id="a-FK"></a>”</p>
  <p id="aFL">佛言：<a id="a-FM"></a>“如是，<a id="a-FN"></a>须菩提，<a id="a-FO"></a>彼诸众生皆得智慧，<a id="a-FP"></a>如须菩提、<a id="a-FQ"></a>如舍利弗，<a id="a-FR"></a>诸大声闻之所知见皆共和合，<a id="a-FS"></a>乃至一劫若百千劫，<a id="a-FT"></a>觅彼菩萨望得见者，<a id="a-FU"></a>无力能见。<a id="a-FV"></a>何以故？<a id="a-FW"></a>非须菩提声闻、<a id="a-FX"></a>缘觉所知境界。<a id="a-FY"></a>彼诸菩萨摩诃萨行，<a id="a-FZ"></a>一切声闻、<a id="a-Fa"></a>缘觉不行。<a id="a-Fb"></a>”</p>
  <p id="aFc">说此法时，<a id="a-Fd"></a>会中八万四千天人，<a id="a-Fe"></a>一切皆发阿耨多罗三藐三菩提心。</p>
  <p id="aFf">尔时，<a id="a-Fg"></a>文殊师利童子，<a id="a-Fh"></a>作是思惟：<a id="a-Fi"></a>“在他处住，<a id="a-Fj"></a>无量菩萨亿那由他百千之众，<a id="a-Fk"></a>我今普召令集此处。<a id="a-Fl"></a>”</p>
  <p id="aFm">尔时，<a id="a-Fn"></a>文殊师利童子既思惟已，<a id="a-Fo"></a>即时如法现神通行；<a id="a-Fp"></a>现神通已，<a id="a-Fq"></a>化作八万四千莲华，<a id="a-Fr"></a>亿那由他百千眷属大如车轮，<a id="a-Fs"></a>金叶银茎、<a id="a-Ft"></a>胜藏罗网、<a id="a-Fu"></a>毗琉璃须。<a id="a-Fv"></a>彼莲华中有化菩萨，<a id="a-Fw"></a>于华台上结跏趺坐，<a id="a-Fx"></a>金色之身，<a id="a-Fy"></a>具三十二大人之相，<a id="a-Fz"></a>具足功德，<a id="a-G0"></a>具足妙色，<a id="a-G1"></a>具足众好，<a id="a-G2"></a>具足光明。<a id="a-G3"></a>时，<a id="a-G4"></a>彼莲华至四王天、<a id="a-G5"></a>三十三天、<a id="a-G6"></a>夜摩、<a id="a-G7"></a>兜率，<a id="a-G8"></a>如是化乐、<a id="a-G9"></a>他化自在，<a id="a-GA"></a>此化莲华如是遍到一切处去若干处处，<a id="a-GB"></a>召此三千大千世界百亿须弥四天王天，<a id="a-GC"></a>乃至遍召色究竟天。<a id="a-GD"></a>彼化莲华遍至一切欲界天子、<a id="a-GE"></a>色界天子若干宫殿，<a id="a-GF"></a>出声普召一切皆闻。<a id="a-GG"></a>彼菩萨身遍至三千大千世界，<a id="a-GH"></a>说偈召曰：</p>
  <p id="aGI">“慧日大世尊，<a id="a-GJ"></a> 时乃出世间，</p>
  <p id="aGK">佛如优昙华，<a id="a-GL"></a> 如是甚难值。</p>
  <p id="aGM">雄猛释师子，<a id="a-GN"></a> 出现此世间，</p>
  <p id="aGO">依正法正说，<a id="a-GP"></a> 尽一切苦恼。</p>
  <p id="aGQ">虽久食天味，<a id="a-GR"></a> 恣心五欲乐，</p>
  <p id="aGS">复随恶行去，<a id="a-GT"></a> 而于何处受？</p>
  <p id="aGU">若干欲受食，<a id="a-GV"></a> 而复更增长，</p>
  <p id="aGW">有为行众生，<a id="a-GX"></a> 三界悉无乐。</p>
  <p id="aGY">已得第一难，<a id="a-GZ"></a> 所谓佛出难，</p>
  <p id="aGa">愚痴著我慢，<a id="a-Gb"></a> 不知非尽苦。</p>
  <p id="aGc">汝等宜速去，<a id="a-Gd"></a> 见佛闻胜法，</p>
  <p id="aGe">莫于佛灭后，<a id="a-Gf"></a> 心悔何所及！</p>
  <p id="aGg">错入魔王网，<a id="a-Gh"></a> 大怖畏之处，</p>
  <p id="aGi">长夜痴著乐，<a id="a-Gj"></a> 何时得解脱？</p>
  <p id="aGk">唯有闻正法，<a id="a-Gl"></a> 能生众生福，</p>
  <p id="aGm">速到三十二，<a id="a-Gn"></a> 大人相佛所。</p>
  <p id="aGo">佛能救众生，<a id="a-Gp"></a> 余不可归依，</p>
  <p id="aGq">佛是世间主，<a id="a-Gr"></a> 大慈不思议。</p>
  <p id="aGs">修行不可数，<a id="a-Gt"></a> 不可思议劫，</p>
  <p id="aGu">集无上智慧，<a id="a-Gv"></a> 成佛释师子。</p>
  <p id="aGw">开示第一法，<a id="a-Gx"></a> 深寂难可见，</p>
  <p id="aGy">何处无众生，<a id="a-Gz"></a> 非命非丈夫。</p>
  <p id="aH0">一切时常舍，<a id="a-H1"></a> 永断无有余，</p>
  <p id="aH2">除舍一切相，<a id="a-H3"></a> 为众生说法。</p>
  <p id="aH4">何处开实际？<a id="a-H5"></a> 世间无心行，</p>
  <p id="aH6">以彼空无相，<a id="a-H7"></a> 亦无愿不作。</p>
  <p id="aH8">无染无相貌，<a id="a-H9"></a> 不生亦不出，</p>
  <p id="aHA">不来亦不去，<a id="a-HB"></a> 演说法明了。</p>
  <p id="aHC">不生亦不尽，<a id="a-HD"></a> 无少物可忆，</p>
  <p id="aHE">无相貌可见，<a id="a-HF"></a> 无思忆念说。</p>
  <p id="aHG">无少众生生，<a id="a-HH"></a> 无少众生死，</p>
  <p id="aHI">无涅槃众生，<a id="a-HJ"></a> 何处众生出？</p>
  <p id="aHK">说法如响声，<a id="a-HL"></a> 无响声可取，</p>
  <p id="aHM">人尊解字相，<a id="a-HN"></a> 如是而说法。</p>
  <p id="aHO">若何处不遍，<a id="a-HP"></a> 不得风水火，</p>
  <p id="aHQ">地不是分别，<a id="a-HR"></a> 智慧眼所说。</p>
  <p id="aHS">色受想行识，<a id="a-HT"></a> 如是等皆空，</p>
  <p id="aHU">虽说五阴法，<a id="a-HV"></a> 无物可聚积。</p>
  <p id="aHW">眼耳鼻舌身，<a id="a-HX"></a> 如意自相空，</p>
  <p id="aHY">虽复说彼空，<a id="a-HZ"></a> 而空不可得。</p>
  <p id="aHa">色声香味触，<a id="a-Hb"></a> 皆是意所乐，</p>
  <p id="aHc">虚妄起此法，<a id="a-Hd"></a> 无自根本空。</p>
  <p id="aHe">如是诸众生，<a id="a-Hf"></a> 解佛所说法，</p>
  <p id="aHg">欲得脱苦处，<a id="a-Hh"></a> 应到医师所。<a id="a-Hi"></a>”</p>
  <p id="aHj">彼化菩萨，<a id="a-Hk"></a>周遍三千大千世界说此偈时，<a id="a-Hl"></a>九十六亿欲界诸天、<a id="a-Hm"></a>色界天子，<a id="a-Hn"></a>远尘离垢得法眼净；<a id="a-Ho"></a>十千天子是菩萨乘修行之人，<a id="a-Hp"></a>一切皆得无生法忍。<a id="a-Hq"></a>时，<a id="a-Hr"></a>彼菩萨所召天子不可数量阿僧祇耶百千之众，<a id="a-Hs"></a>一刹那顷、<a id="a-Ht"></a>一罗婆顷、<a id="a-Hu"></a>摩睺多顷可往世尊释迦牟尼如来应正遍知。<a id="a-Hv"></a>往到佛所，<a id="a-Hw"></a>头面礼足，<a id="a-Hx"></a>右绕三匝，<a id="a-Hy"></a>住在一面，<a id="a-Hz"></a>以天华香、<a id="a-I0"></a>优钵罗华、<a id="a-I1"></a>钵头摩华、<a id="a-I2"></a>拘物头华、<a id="a-I3"></a>芬陀利华、<a id="a-I4"></a>曼陀罗华、<a id="a-I5"></a>摩诃曼陀罗华、<a id="a-I6"></a>末香、<a id="a-I7"></a>涂香，<a id="a-I8"></a>用散如来。<a id="a-I9"></a>大身诸天，<a id="a-IA"></a>上虚空中歌咏赞叹。<a id="a-IB"></a>彼时多有若干天人，<a id="a-IC"></a>皆悉来至此四天下，<a id="a-ID"></a>遍满世界无有空地，<a id="a-IE"></a>如掷扙处所有地处皆悉遍满。<a id="a-IF"></a>尔时，<a id="a-IG"></a>大身胜妙天子，<a id="a-IH"></a>此四天下世界之中，<a id="a-II"></a>雨华遍满积过于膝。</p>
  <p id="aIJ">尔时，<a id="a-IK"></a>善住意天子、<a id="a-IL"></a>善寂天子、<a id="a-IM"></a>惭愧持天子，<a id="a-IN"></a>九十六亿诸天子俱，<a id="a-IO"></a>乐行一切菩萨之道，<a id="a-IP"></a>皆共往诣文殊师利童子住处。<a id="a-IQ"></a>既往到已，<a id="a-IR"></a>在于文殊师利童子住处寺外，<a id="a-IS"></a>右绕七匝，<a id="a-IT"></a>雨天曼陀罗华如雨而下，<a id="a-IU"></a>所雨之华遍覆虚空，<a id="a-IV"></a>高十由旬，<a id="a-IW"></a>成大华网台，<a id="a-IX"></a>形如浮图，<a id="a-IY"></a>有大光明遍照三千大千世界皆悉大明，<a id="a-IZ"></a>雨天曼陀罗华于文殊师利童子寺所。<a id="a-Ia"></a>尔时，<a id="a-Ib"></a>文殊师利童子，<a id="a-Ic"></a>如法思惟。<a id="a-Id"></a>于此三千大千世界，<a id="a-Ie"></a>上虚空中华网遍覆，<a id="a-If"></a>华网光明遍照三千大千世界，<a id="a-Ig"></a>皆悉大明。<a id="a-Ih"></a>尔时，<a id="a-Ii"></a>文殊师利童子从自寺出，<a id="a-Ij"></a>随心所乐，<a id="a-Ik"></a>有妙宝座即坐其上。</p>
  <p id="aIl">尔时，<a id="a-Im"></a>善住意天子头面敬礼文殊师利童子足下，<a id="a-In"></a>余诸天子一切悉礼文殊师利童子足已。<a id="a-Io"></a>尔时，<a id="a-Ip"></a>文殊师利童子，<a id="a-Iq"></a>如是思惟：<a id="a-Ir"></a>“何等人能与我相随，<a id="a-Is"></a>于世尊前问答论义，<a id="a-It"></a>或说何等不思议句、<a id="a-Iu"></a>难解句、<a id="a-Iv"></a>无处所句、<a id="a-Iw"></a>不戏论句、<a id="a-Ix"></a>无戏论句、<a id="a-Iy"></a>不可说句、<a id="a-Iz"></a>甚深句、<a id="a-J0"></a>实句、<a id="a-J1"></a>无障碍句、<a id="a-J2"></a>不破坏句、<a id="a-J3"></a>空句、<a id="a-J4"></a>无相句、<a id="a-J5"></a>无愿句、<a id="a-J6"></a>真如说句、<a id="a-J7"></a>实际句、<a id="a-J8"></a>法界句、<a id="a-J9"></a>无相似句、<a id="a-JA"></a>不取句、<a id="a-JB"></a>不舍句、<a id="a-JC"></a>佛句、<a id="a-JD"></a>法句、<a id="a-JE"></a>僧句、<a id="a-JF"></a>得智慧满足句、<a id="a-JG"></a>三界平等句、<a id="a-JH"></a>一切法无所得句、<a id="a-JI"></a>一切法不生说句、<a id="a-JJ"></a>师子句、<a id="a-JK"></a>健句、<a id="a-JL"></a>无句句？<a id="a-JM"></a>如是说已，<a id="a-JN"></a>当有何等堪受法器能听受者？<a id="a-JO"></a>”</p>
  <p id="aJP">尔时，<a id="a-JQ"></a>文殊师利童子如是思惟：<a id="a-JR"></a>“善住意天子，<a id="a-JS"></a>已曾供养过去诸佛，<a id="a-JT"></a>辩才无碍，<a id="a-JU"></a>彼则堪能与我相随于世尊前问答论议。<a id="a-JV"></a>”尔时，<a id="a-JW"></a>文殊师利童子如是念已，<a id="a-JX"></a>语善住意天子言：<a id="a-JY"></a>“善住意天子，<a id="a-JZ"></a>汝得深忍无碍辩才，<a id="a-Ja"></a>可世尊前与我相随问答论议。<a id="a-Jb"></a>”</p>
  <p id="aJc">于是善住意天子语文殊师利童子言：<a id="a-Jd"></a>“文殊师利，<a id="a-Je"></a>如是我说，<a id="a-Jf"></a>若彼于我，<a id="a-Jg"></a>不听不读、<a id="a-Jh"></a>不受不持、<a id="a-Ji"></a>不思不念、<a id="a-Jj"></a>不取不舍、<a id="a-Jk"></a>不觉不知、<a id="a-Jl"></a>不闻我说、<a id="a-Jm"></a>不为他说。<a id="a-Jn"></a>何以故？<a id="a-Jo"></a>佛道无字无心，<a id="a-Jp"></a>觉悟唯说名耳！<a id="a-Jq"></a>如此名者不可修行。<a id="a-Jr"></a>文殊师利，<a id="a-Js"></a>今此地处所说法语，<a id="a-Jt"></a>此诸天子于仁者边作意欲听，<a id="a-Ju"></a>仁为说不？<a id="a-Jv"></a>”</p>
  <p id="aJw">文殊师利答言：<a id="a-Jx"></a>“天子，<a id="a-Jy"></a>若有念言我听法者，<a id="a-Jz"></a>我不为说；<a id="a-K0"></a>欲得不取，<a id="a-K1"></a>我不为说。<a id="a-K2"></a>何以故？<a id="a-K3"></a>有我可取，<a id="a-K4"></a>可得言听；<a id="a-K5"></a>如是取众生、<a id="a-K6"></a>取命、<a id="a-K7"></a>取丈夫，<a id="a-K8"></a>如是取者，<a id="a-K9"></a>可得言听。<a id="a-KA"></a>若使天子有我慢心取我我所，<a id="a-KB"></a>若如是者，<a id="a-KC"></a>彼说我听。<a id="a-KD"></a>如是取著而说法者，<a id="a-KE"></a>有三障碍。<a id="a-KF"></a>何者为三？<a id="a-KG"></a>一者、<a id="a-KH"></a>得我，<a id="a-KI"></a>二者、<a id="a-KJ"></a>得众生，<a id="a-KK"></a>三者、<a id="a-KL"></a>得法。<a id="a-KM"></a>天子当知，<a id="a-KN"></a>若非我慢非我我所，<a id="a-KO"></a>如是听法有三圆净，<a id="a-KP"></a>心不分别，<a id="a-KQ"></a>无所希望，<a id="a-KR"></a>无所忆念。<a id="a-KS"></a>彼何者法是三圆净？<a id="a-KT"></a>谓不得我心不分别，<a id="a-KU"></a>无所希望，<a id="a-KV"></a>无所忆念；<a id="a-KW"></a>不得法器心不分别，<a id="a-KX"></a>无所希望，<a id="a-KY"></a>无所忆念；<a id="a-KZ"></a>无所得法心不分别，<a id="a-Ka"></a>无所希望，<a id="a-Kb"></a>无所忆念。<a id="a-Kc"></a>天子当知，<a id="a-Kd"></a>若如是听，<a id="a-Ke"></a>彼平等听非不平等。<a id="a-Kf"></a>”</p>
  <p id="aKg">时，<a id="a-Kh"></a>善住意天子赞言：<a id="a-Ki"></a>“善哉！<a id="a-Kj"></a>善哉！<a id="a-Kk"></a>文殊师利，<a id="a-Kl"></a>云何名为不退转耶？<a id="a-Km"></a>惟愿说之。<a id="a-Kn"></a>”</p>
  <p id="aKo">文殊师利言：<a id="a-Kp"></a>“止！<a id="a-Kq"></a>止！<a id="a-Kr"></a>天子，<a id="a-Ks"></a>汝莫分别。<a id="a-Kt"></a>若使菩萨有退转者，<a id="a-Ku"></a>菩提正觉非得菩提。<a id="a-Kv"></a>”</p>
  <p id="aKw">天子问言：<a id="a-Kx"></a>“文殊师利，<a id="a-Ky"></a>何处退转？<a id="a-Kz"></a>”</p>
  <p id="aL0">文殊师利答言：<a id="a-L1"></a>“天子，<a id="a-L2"></a>贪欲退转，<a id="a-L3"></a>嗔恚退转，<a id="a-L4"></a>愚痴退转，<a id="a-L5"></a>有爱退转，<a id="a-L6"></a>无明退转，<a id="a-L7"></a>乃至十二有支退转，<a id="a-L8"></a>因退转，<a id="a-L9"></a>见道退转，<a id="a-LA"></a>名退转，<a id="a-LB"></a>色退转，<a id="a-LC"></a>欲界退转，<a id="a-LD"></a>色界退转，<a id="a-LE"></a>无色界退转，<a id="a-LF"></a>声闻行退转，<a id="a-LG"></a>缘觉行退转，<a id="a-LH"></a>分别退转，<a id="a-LI"></a>取著退转，<a id="a-LJ"></a>体退转，<a id="a-LK"></a>取体退转，<a id="a-LL"></a>断退转，<a id="a-LM"></a>常退转，<a id="a-LN"></a>取退转，<a id="a-LO"></a>舍退转，<a id="a-LP"></a>我想退转，<a id="a-LQ"></a>众生想退转，<a id="a-LR"></a>命想退转，<a id="a-LS"></a>丈夫想退转，<a id="a-LT"></a>意思退转，<a id="a-LU"></a>障碍退转，<a id="a-LV"></a>颠倒退转，<a id="a-LW"></a>自身退转，<a id="a-LX"></a>自身见退转，<a id="a-LY"></a>自身根本六十二见退转，<a id="a-LZ"></a>五盖退转，<a id="a-La"></a>五取阴退转，<a id="a-Lb"></a>一切内外入退转，<a id="a-Lc"></a>界退转，<a id="a-Ld"></a>佛想退转，<a id="a-Le"></a>法想退转，<a id="a-Lf"></a>僧想退转，<a id="a-Lg"></a>我成佛、<a id="a-Lh"></a>我说法、<a id="a-Li"></a>我度众生、<a id="a-Lj"></a>我破魔王、<a id="a-Lk"></a>我得智慧有彼想退转，<a id="a-Ll"></a>不分别十力、<a id="a-Lm"></a>不分别十八不共佛法、<a id="a-Ln"></a>不分别根无畏、<a id="a-Lo"></a>不分别想、<a id="a-Lp"></a>不分别佛世界庄严、<a id="a-Lq"></a>不分别声闻功德，<a id="a-Lr"></a>一切分别退转。<a id="a-Ls"></a>如是，<a id="a-Lt"></a>天子，<a id="a-Lu"></a>若菩萨此处退转，<a id="a-Lv"></a>彼不退转。<a id="a-Lw"></a>”</p>
  <p id="aLx">时，<a id="a-Ly"></a>善住意天子问言：<a id="a-Lz"></a>“何处不退转？<a id="a-M0"></a>”</p>
  <p id="aM1">文殊师利答言：<a id="a-M2"></a>“天子，<a id="a-M3"></a>佛智慧不退转，<a id="a-M4"></a>空不退转，<a id="a-M5"></a>无相不退转，<a id="a-M6"></a>无愿不退转，<a id="a-M7"></a>真如不退转，<a id="a-M8"></a>法界不退转，<a id="a-M9"></a>实际不退转，<a id="a-MA"></a>平等不退转。<a id="a-MB"></a>”</p>
  <p id="aMC">天子言：<a id="a-MD"></a>“若文殊师利作如是说，<a id="a-ME"></a>若菩萨此法分别、<a id="a-MF"></a>不分别、<a id="a-MG"></a>无分别、<a id="a-MH"></a>不分别退转，<a id="a-MI"></a>以是义故得言退转，<a id="a-MJ"></a>曰彼有何法而言退转？<a id="a-MK"></a>曰有、<a id="a-ML"></a>无、<a id="a-MM"></a>非有非无，<a id="a-MN"></a>何法退转？<a id="a-MO"></a>何处退转？<a id="a-MP"></a>”</p>
  <p id="aMQ">文殊师利言：<a id="a-MR"></a>“若不实取，<a id="a-MS"></a>若不正取，<a id="a-MT"></a>若不如取，<a id="a-MU"></a>彼则不取不舍无相可作，<a id="a-MV"></a>以是义故得言退转。<a id="a-MW"></a>彼法退转不可说有，<a id="a-MX"></a>不可说无。<a id="a-MY"></a>何以故？<a id="a-MZ"></a>若有若无而退转者，<a id="a-Ma"></a>彼则有过。<a id="a-Mb"></a>何以故？<a id="a-Mc"></a>若有法退转则堕常边，<a id="a-Md"></a>若无法退转则堕断边。<a id="a-Me"></a>如来说法非断非常，<a id="a-Mf"></a>不断不常是佛所说。<a id="a-Mg"></a>天子，<a id="a-Mh"></a>若彼真如前，<a id="a-Mi"></a>不实想不如实知，<a id="a-Mj"></a>则不断不常。<a id="a-Mk"></a>如是，<a id="a-Ml"></a>天子，<a id="a-Mm"></a>菩萨退转。<a id="a-Mn"></a>”</p>
  <p id="aMo">说此法时，<a id="a-Mp"></a>十千天子，<a id="a-Mq"></a>一切皆得无生法忍。</p>
  <p id="aMr">尔时，<a id="a-Ms"></a>善住意天子语文殊师利童子言：<a id="a-Mt"></a>“文殊师利，<a id="a-Mu"></a>今共仁者，<a id="a-Mv"></a>到如来所见于如来，<a id="a-Mw"></a>见如来已礼拜赞叹，<a id="a-Mx"></a>供养恭敬如法问难。<a id="a-My"></a>”</p>
  <p id="aMz">文殊师利答言：<a id="a-N0"></a>“天子，<a id="a-N1"></a>汝莫分别取如来行。<a id="a-N2"></a>”</p>
  <p id="aN3">天子问言：<a id="a-N4"></a>“文殊师利，<a id="a-N5"></a>如来何处？<a id="a-N6"></a>”</p>
  <p id="aN7">文殊师利答言：<a id="a-N8"></a>“天子，<a id="a-N9"></a>即此前头有如来住。<a id="a-NA"></a>”</p>
  <p id="aNB">天子问言：<a id="a-NC"></a>“若有如来，<a id="a-ND"></a>我何不见？<a id="a-NE"></a>”</p>
  <p id="aNF">文殊师利答言：<a id="a-NG"></a>“天子，<a id="a-NH"></a>若汝一切见则见彼如来。<a id="a-NI"></a>”</p>
  <p id="aNJ">天子问言：<a id="a-NK"></a>“文殊师利，<a id="a-NL"></a>仁者云何作如是说，<a id="a-NM"></a>即此前头有如来住？<a id="a-NN"></a>”</p>
  <p id="aNO">文殊师利问言：<a id="a-NP"></a>“天子，<a id="a-NQ"></a>于意云何？<a id="a-NR"></a>今于汝前有何物耶？<a id="a-NS"></a>”</p>
  <p id="aNT">天子答言：<a id="a-NU"></a>“有虚空界。<a id="a-NV"></a>”</p>
  <p id="aNW">文殊师利言：<a id="a-NX"></a>“如是如来者即是虚空界。<a id="a-NY"></a>何以故？<a id="a-NZ"></a>以虚空界于一切法悉平等故。<a id="a-Na"></a>如是虚空即是如来，<a id="a-Nb"></a>如是如来即是虚空，<a id="a-Nc"></a>虚空、<a id="a-Nd"></a>如来不二不异。<a id="a-Ne"></a>如是，<a id="a-Nf"></a>天子，<a id="a-Ng"></a>欲见如来当如是观，<a id="a-Nh"></a>如实际知，<a id="a-Ni"></a>非有少物可分别取。<a id="a-Nj"></a>”</p>
 </body>
</html>