<!doctype html>
<html id="z3IBTJLE0" data-ver="1859">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘宝积部">
  <meta period="西晋">
 </head>
 <body>
  <h1 id="a1">佛说如幻三昧经卷上</h1>
  <p id="a2">闻如是：<a id="a-3"></a>一时，<a id="a-4"></a>佛游王舍城灵鹫山，<a id="a-5"></a>与大比丘众俱，<a id="a-6"></a>比丘六万二千，<a id="a-7"></a>一切圣智神通已达而悉耆年。<a id="a-8"></a>菩萨四万二千，<a id="a-9"></a>溥首童真之等类也，<a id="a-A"></a>其名曰：<a id="a-B"></a>师子英菩萨、<a id="a-C"></a>慈氏菩萨、<a id="a-D"></a>光世音菩萨、<a id="a-E"></a>得大势菩萨、<a id="a-F"></a>辩积菩萨、<a id="a-G"></a>建立远菩萨、<a id="a-H"></a>山顶菩萨、<a id="a-I"></a>山幢菩萨、<a id="a-J"></a>无动菩萨、<a id="a-K"></a>善思议菩萨、<a id="a-L"></a>所思善议菩萨、<a id="a-M"></a>心勇菩萨、<a id="a-N"></a>心志菩萨、<a id="a-O"></a>善心菩萨、<a id="a-P"></a>珠积菩萨、<a id="a-Q"></a>石磨王菩萨、<a id="a-R"></a>宝掌菩萨、<a id="a-S"></a>宝印手菩萨、<a id="a-T"></a>常举手菩萨、<a id="a-U"></a>常下手菩萨、<a id="a-V"></a>常精进菩萨、<a id="a-W"></a>御众菩萨、<a id="a-X"></a>笃进菩萨、<a id="a-Y"></a>住言行相应菩萨、<a id="a-Z"></a>超愿菩萨、<a id="a-a"></a>立报答菩萨、<a id="a-b"></a>等思菩萨、<a id="a-c"></a>弃诸恶趣菩萨、<a id="a-d"></a>度无量菩萨、<a id="a-e"></a>度无动菩萨、<a id="a-f"></a>虚空藏菩萨、<a id="a-g"></a>上意菩萨、<a id="a-h"></a>持意菩萨、<a id="a-i"></a>增意菩萨、<a id="a-j"></a>术详菩萨、<a id="a-k"></a>执诵菩萨、<a id="a-l"></a>月光菩萨、<a id="a-m"></a>月英菩萨、<a id="a-n"></a>光英菩萨、<a id="a-o"></a>光首菩萨、<a id="a-p"></a>还若干光菩萨、<a id="a-q"></a>师子步雷音菩萨、<a id="a-r"></a>辩无碍菩萨、<a id="a-s"></a>妙辩菩萨、<a id="a-t"></a>应辩菩萨、<a id="a-u"></a>度意菩萨、<a id="a-v"></a>显日月光菩萨、<a id="a-w"></a>空无菩萨、<a id="a-x"></a>质游菩萨、<a id="a-y"></a>常笑菩萨、<a id="a-z"></a>根喜菩萨、<a id="a-10"></a>除诸盖菩萨、<a id="a-11"></a>转女菩萨、<a id="a-12"></a>转男菩萨、<a id="a-13"></a>转胎菩萨、<a id="a-14"></a>被德铠菩萨、<a id="a-15"></a>大慧菩萨、<a id="a-16"></a>光[火+僉]菩萨、<a id="a-17"></a>照明菩萨、<a id="a-18"></a>无受菩萨、<a id="a-19"></a>受音王菩萨、<a id="a-1A"></a>深藏菩萨、<a id="a-1B"></a>众香手菩萨，<a id="a-1C"></a>解缚之等八正士俱，<a id="a-1D"></a>如是等类四万二千。<a id="a-1E"></a>四天王、<a id="a-1F"></a>天帝释、<a id="a-1G"></a>梵忍王，<a id="a-1H"></a>此及余天六万人俱。<a id="a-1I"></a>须深天子、<a id="a-1J"></a>善住意天子、<a id="a-1K"></a>大神妙天、<a id="a-1L"></a>善意天、<a id="a-1M"></a>大乐天，<a id="a-1N"></a>如斯之等三万人俱皆志大乘。<a id="a-1O"></a>燕居阿须伦与二万亿阿须伦俱，<a id="a-1P"></a>有海龙王与六万诸龙俱从海出，<a id="a-1Q"></a>此及他方无数天龙鬼神、<a id="a-1R"></a>阿须伦、<a id="a-1S"></a>迦留罗、<a id="a-1T"></a>真陀罗、<a id="a-1U"></a>摩睺勒，<a id="a-1V"></a>不可称限百千亿载。<a id="a-1W"></a>比丘、<a id="a-1X"></a>比丘尼、<a id="a-1Y"></a>薰士、<a id="a-1Z"></a>薰女，<a id="a-1a"></a>不可计会皆悉来集。<a id="a-1b"></a>如来垂哀，<a id="a-1c"></a>与无数众眷属围绕而为说法。</p>
  <p id="a1d">尔时，<a id="a-1e"></a>文殊师利自在其室，<a id="a-1f"></a>独游宴坐，<a id="a-1g"></a>以空无心离心三昧而为正受。<a id="a-1h"></a>文殊即时从三昧起，<a id="a-1i"></a>适安隐兴，<a id="a-1j"></a>震动十方无量佛土。<a id="a-1k"></a>文殊师利心自念言：<a id="a-1l"></a>“如来至真平等觉者，<a id="a-1m"></a>今为所在，<a id="a-1n"></a>于世求之甚难得值，<a id="a-1o"></a>犹灵瑞华时时而出耳！<a id="a-1p"></a>其所现方难及难当，<a id="a-1q"></a>非心所思，<a id="a-1r"></a>非言所畅，<a id="a-1s"></a>深妙超绝巍巍无量。<a id="a-1t"></a>佛现于世终不虚妄，<a id="a-1u"></a>因得闻法，<a id="a-1v"></a>所听经典未曾唐举，<a id="a-1w"></a>犹是众生灭除苦患，<a id="a-1x"></a>如斯真正非为无益。<a id="a-1y"></a>吾今宁可诣如来所应时启闻，<a id="a-1z"></a>随其所质，<a id="a-20"></a>令诸德本一切备悉。<a id="a-21"></a>假使有人学菩萨乘，<a id="a-22"></a>令不疑惑深妙佛法，<a id="a-23"></a>成就道谊悉蔽魔宫。<a id="a-24"></a>此忍界中众生之类，<a id="a-25"></a>其淫怒痴甚为兴盛，<a id="a-26"></a>离清白法但行无义，<a id="a-27"></a>愚戆抵突，<a id="a-28"></a>心怀憍慢而无恭恪，<a id="a-29"></a>所可修业多所违失舍佛法众，<a id="a-2A"></a>当令众生闻如此法净智慧眼。<a id="a-2B"></a>”</p>
  <p id="a2C">于时，<a id="a-2D"></a>文殊复更念言：<a id="a-2E"></a>“当诣十方诸佛世界，<a id="a-2F"></a>请召无量百千菩萨，<a id="a-2G"></a>使集佛所听受经典，<a id="a-2H"></a>其身证明此深法忍。<a id="a-2I"></a>”文殊师利以离垢光严净三昧而为正受，<a id="a-2J"></a>适三昧已，<a id="a-2K"></a>寻时东方亿江沙等诸佛世界，<a id="a-2L"></a>普为大明，<a id="a-2M"></a>润泽柔软离垢显曜，<a id="a-2N"></a>清净光照东西南北、<a id="a-2O"></a>四维、<a id="a-2P"></a>上、<a id="a-2Q"></a>下十方佛土。<a id="a-2R"></a>光明所照悉遍若斯等无殊特，<a id="a-2S"></a>其于十方幽隐闇冥蔽翳方城，<a id="a-2T"></a>山石墙壁、<a id="a-2U"></a>树木华实，<a id="a-2V"></a>铁围、<a id="a-2W"></a>大铁围、<a id="a-2X"></a>目邻山、<a id="a-2Y"></a>大目邻山、<a id="a-2Z"></a>雪山、<a id="a-2a"></a>黑山及须弥山，<a id="a-2b"></a>而悉蒙照，<a id="a-2c"></a>靡不显曜无所蔽碍。</p>
  <p id="a2d">时，<a id="a-2e"></a>于十方诸佛世界，<a id="a-2f"></a>一一江沙亿数佛土，<a id="a-2g"></a>诸佛世尊现在说法。<a id="a-2h"></a>此诸佛边一一侍者，<a id="a-2i"></a>各问其佛：<a id="a-2j"></a>“以何因缘，<a id="a-2k"></a>忽有大光普遍世界？<a id="a-2l"></a>从昔已来未曾见闻如此光明，<a id="a-2m"></a>润泽和雅靡不蒙济。<a id="a-2n"></a>今佛光明众身安隐令心清彻，<a id="a-2o"></a>皆见拔擢顺时无违，<a id="a-2p"></a>无复犯行淫怒愚痴。<a id="a-2q"></a>此之瑞应，<a id="a-2r"></a>为谁圣旨之所建立，<a id="a-2s"></a>所演光曜晖赫若兹？<a id="a-2t"></a>”</p>
  <p id="a2u">是诸佛世尊，<a id="a-2v"></a>睹诸侍者之所启问，<a id="a-2w"></a>默然不应。<a id="a-2x"></a>其彼世界天龙神声，<a id="a-2y"></a>阿须伦、<a id="a-2z"></a>迦留罗及金翅鸟、<a id="a-30"></a>揵沓和声，<a id="a-31"></a>人非人声，<a id="a-32"></a>飞鸟鹿声，<a id="a-33"></a>风雨水声，<a id="a-34"></a>大海中声，<a id="a-35"></a>歌妓乐声，<a id="a-36"></a>斯等之类，<a id="a-37"></a>蒙佛威神悉亦寂然无畅音者，<a id="a-38"></a>一切诸响悉为憺怕。<a id="a-39"></a>其诸侍者启问诸佛如是至三：<a id="a-3A"></a>“世尊愿说，<a id="a-3B"></a>多所哀念，<a id="a-3C"></a>多所安隐，<a id="a-3D"></a>怜愍诸天及世间人，<a id="a-3E"></a>为谁威神出是辈声，<a id="a-3F"></a>其大光明普诸佛土？<a id="a-3G"></a>”</p>
  <p id="a3H">于时，<a id="a-3I"></a>诸佛亿江沙数，<a id="a-3J"></a>各从刹土同时一声，<a id="a-3K"></a>各集其音柔软了了，<a id="a-3L"></a>悉从一佛出若干教，<a id="a-3M"></a>口之所演如是像音，<a id="a-3N"></a>同时报告诸侍者曰。<a id="a-3O"></a>诸佛世尊适宣音已，<a id="a-3P"></a>一切佛土皆为之动，<a id="a-3Q"></a>百千妓乐不鼓自鸣。<a id="a-3R"></a>诸天人民、<a id="a-3S"></a>阿须伦乐亦复如是，<a id="a-3T"></a>其音亦演非常、<a id="a-3U"></a>苦、<a id="a-3V"></a>空、<a id="a-3W"></a>非身之声，<a id="a-3X"></a>空无相愿虚无恍惚本无之声，<a id="a-3Y"></a>本际之声，<a id="a-3Z"></a>舍淫怒痴无三界声，<a id="a-3a"></a>如审谛声，<a id="a-3b"></a>施、<a id="a-3c"></a>戒、<a id="a-3d"></a>忍、<a id="a-3e"></a>进、<a id="a-3f"></a>禅、<a id="a-3g"></a>智之声，<a id="a-3h"></a>常惭愧声，<a id="a-3i"></a>慈悲喜护声，<a id="a-3j"></a>遵修奉行无放逸声，<a id="a-3k"></a>如是若干，<a id="a-3l"></a>常宣百千法谊之声。<a id="a-3m"></a>此所讲法，<a id="a-3n"></a>令不可计无央数人亿百千众立不退转，<a id="a-3o"></a>志于无上正真道意，<a id="a-3p"></a>开化声闻及缘觉法，<a id="a-3q"></a>释梵之位、<a id="a-3r"></a>成转轮王其亦若兹。</p>
  <p id="a3s">于是诸佛告诸侍者：<a id="a-3t"></a>“诸族姓子，<a id="a-3u"></a>汝等默然专问是为。<a id="a-3v"></a>此非声闻、<a id="a-3w"></a>缘觉之地所能及者，<a id="a-3x"></a>诸天世人及阿须伦闻此迷荒。<a id="a-3y"></a>如来咨嗟颂宣斯光明德，<a id="a-3z"></a>其功德勋不可思议，<a id="a-40"></a>所积功祚无能惟察，<a id="a-41"></a>所学精进智慧之业，<a id="a-42"></a>乃能致此究竟光明。<a id="a-43"></a>若于一劫过劫之余，<a id="a-44"></a>咨嗟光明不能畅尽得其原际。<a id="a-45"></a>此光明曜所兴慈悲巍巍如斯！<a id="a-46"></a>”</p>
  <p id="a47">诸佛侍者，<a id="a-48"></a>再三闻此所叹咨嗟，<a id="a-49"></a>益以饥虚，<a id="a-4A"></a>重复启白：<a id="a-4B"></a>“唯诸大圣以时宣畅，<a id="a-4C"></a>多所哀念，<a id="a-4D"></a>多所安隐，<a id="a-4E"></a>愍伤诸天及十方人，<a id="a-4F"></a>并诸菩萨大乘学众令成德本。<a id="a-4G"></a>”</p>
  <p id="a4H">于时，<a id="a-4I"></a>诸佛告众侍者言：<a id="a-4J"></a>“族姓子，<a id="a-4K"></a>有一刹土名曰忍界，<a id="a-4L"></a>于彼有佛，<a id="a-4M"></a>名释迦文如来、<a id="a-4N"></a>至真、<a id="a-4O"></a>等正觉、<a id="a-4P"></a>明行成、<a id="a-4Q"></a>为善逝、<a id="a-4R"></a>世间解、<a id="a-4S"></a>无上士、<a id="a-4T"></a>道法御、<a id="a-4U"></a>天人师、<a id="a-4V"></a>为佛世尊，<a id="a-4W"></a>兴于愦乱五浊之世。<a id="a-4X"></a>其土众生淫怒痴盛、<a id="a-4Y"></a>慢无肃恭，<a id="a-4Z"></a>弃于净志清和之德而离惭愧，<a id="a-4a"></a>专为误失众恶之业。<a id="a-4b"></a>如是等类下土之党，<a id="a-4c"></a>诸愚騃子修众恶行，<a id="a-4d"></a>故生彼土逮成无上正真之道，<a id="a-4e"></a>为最正觉而说经法。<a id="a-4f"></a>彼有菩萨名曰文殊，<a id="a-4g"></a>其力广大，<a id="a-4h"></a>圣慧无极，<a id="a-4i"></a>精进无比，<a id="a-4j"></a>威变若兹，<a id="a-4k"></a>劝化开示诸菩萨众，<a id="a-4l"></a>使入高德无极大乘，<a id="a-4m"></a>为诸菩萨之父母也。<a id="a-4n"></a>晓了随时解一切法，<a id="a-4o"></a>分别章句智慧无碍，<a id="a-4p"></a>度于彼岸辩才无际，<a id="a-4q"></a>还得总持，<a id="a-4r"></a>晓了一切众生根本，<a id="a-4s"></a>从所明识而为流布，<a id="a-4t"></a>功勋之德不可思议，<a id="a-4u"></a>故往启问如来至真所当行业，<a id="a-4v"></a>使诸菩萨成就德本，<a id="a-4w"></a>进诸菩萨令其究畅务念佛法。<a id="a-4x"></a>是族姓子，<a id="a-4y"></a>文殊师利请诸菩萨，<a id="a-4z"></a>故演真妙随宜时光，<a id="a-50"></a>使诸十方无央数亿诸菩萨会，<a id="a-51"></a>当令听受此佛所说法，<a id="a-52"></a>所以由是显其光明普遍佛土。<a id="a-53"></a>”</p>
  <p id="a54">侍者白问：<a id="a-55"></a>“其三昧定名曰何等？<a id="a-56"></a>”</p>
  <p id="a57">佛言：<a id="a-58"></a>“号离垢光严净，<a id="a-59"></a>文殊师利住斯定意，<a id="a-5A"></a>所演巍巍神妙光明遐照如此。<a id="a-5B"></a>”</p>
  <p id="a5C">时诸侍者复白佛言：<a id="a-5D"></a>“吾等昔来未曾见遇如是比像，<a id="a-5E"></a>柔软清和，<a id="a-5F"></a>音声志愿，<a id="a-5G"></a>光明妙响，<a id="a-5H"></a>缘是之故以无尽哀随时演光。<a id="a-5I"></a>快哉！<a id="a-5J"></a>如是道德超殊不思议曜，<a id="a-5K"></a>令人踊跃乃如此乎！<a id="a-5L"></a>”</p>
  <p id="a5M">佛言：<a id="a-5N"></a>“族姓子，<a id="a-5O"></a>时时乃奋斯大洪曜，<a id="a-5P"></a>会诸菩萨讲宣经典开示大道。<a id="a-5Q"></a>”</p>
  <p id="a5R">尔时，<a id="a-5S"></a>十方无数难计不可思议，<a id="a-5T"></a>八方上下面面各各十亿江沙诸佛之土，<a id="a-5U"></a>各有无量不可思议诸菩萨众，<a id="a-5V"></a>皆诣佛所，<a id="a-5W"></a>稽首足下前白佛言：<a id="a-5X"></a>“唯愿大圣，<a id="a-5Y"></a>此何光明？<a id="a-5Z"></a>自从昔来未曾见闻，<a id="a-5a"></a>此何先应？<a id="a-5b"></a>”</p>
  <p id="a5c">于时，<a id="a-5d"></a>诸佛告诸菩萨：<a id="a-5e"></a>“有族姓子，<a id="a-5f"></a>世界名忍，<a id="a-5g"></a>有佛号曰释迦文如来至真等正觉，<a id="a-5h"></a>现在说法。<a id="a-5i"></a>彼有菩萨名曰溥首，<a id="a-5j"></a>演布如斯光明之曜。<a id="a-5k"></a>其光名曰，<a id="a-5l"></a>请诸菩萨悉令集会，<a id="a-5m"></a>是其瑞应。<a id="a-5n"></a>”</p>
  <p id="a5o">时，<a id="a-5p"></a>诸菩萨各白佛言：<a id="a-5q"></a>“我等欲诣至于忍界，<a id="a-5r"></a>奉见能仁如来至真，<a id="a-5s"></a>稽首请问咨受所闻，<a id="a-5t"></a>亦欲亲觐文殊师利及余菩萨。<a id="a-5u"></a>”</p>
  <p id="a5v">其佛答曰：<a id="a-5w"></a>“往族姓子，<a id="a-5x"></a>今正应时。<a id="a-5y"></a>”</p>
  <p id="a5z">于时，<a id="a-60"></a>十方不可思议无数菩萨，<a id="a-61"></a>亿百千垓如尘之数，<a id="a-62"></a>犹若壮士屈伸臂顷，<a id="a-63"></a>各从所在诸佛国土忽然不见，<a id="a-64"></a>住于忍界。<a id="a-65"></a>彼有菩萨，<a id="a-66"></a>而雨众华往诸佛所，<a id="a-67"></a>或雨杂香、<a id="a-68"></a>华鬘涂香、<a id="a-69"></a>青莲红黄白华、<a id="a-6A"></a>信脱思夷梧桐须蔓、<a id="a-6B"></a>柔软大柔软普念大普念音华、<a id="a-6C"></a>月大月悦乐月华，<a id="a-6D"></a>雨如是辈若干种华，<a id="a-6E"></a>以供养尊往至佛所。<a id="a-6F"></a>或有菩萨，<a id="a-6G"></a>以一音响告语三千大千世界，<a id="a-6H"></a>咨嗟如来无量功勋，<a id="a-6I"></a>往诣佛所。<a id="a-6J"></a>或帝释眷属，<a id="a-6K"></a>或梵营从，<a id="a-6L"></a>或四天王辈类，<a id="a-6M"></a>或如天龙鬼神、<a id="a-6N"></a>揵沓和等玉女作乐诸眷属也，<a id="a-6O"></a>若干种变殊别各异，<a id="a-6P"></a>往诣佛所。<a id="a-6Q"></a>适到其前，<a id="a-6R"></a>此忍世界三千大千诸有地狱、<a id="a-6S"></a>饿鬼、<a id="a-6T"></a>畜生，<a id="a-6U"></a>悉为消除，<a id="a-6V"></a>寂寞无患致最欢悦，<a id="a-6W"></a>皆诸菩萨威神所感。<a id="a-6X"></a>其菩萨众不可称载百千亿数，<a id="a-6Y"></a>无能思察计其限者，<a id="a-6Z"></a>诣释迦文佛，<a id="a-6a"></a>稽首足下，<a id="a-6b"></a>绕佛三匝住于虚空，<a id="a-6c"></a>则习此意普身三昧而为正受。<a id="a-6d"></a>因自然生七寻莲花，<a id="a-6e"></a>其色无量，<a id="a-6f"></a>则升其上结跏趺坐。</p>
  <p id="a6g">于时，<a id="a-6h"></a>耆年大迦葉，<a id="a-6i"></a>即从座起，<a id="a-6j"></a>偏出右肩，<a id="a-6k"></a>右膝著地，<a id="a-6l"></a>叉手赞佛，<a id="a-6m"></a>而说颂曰：</p>
  <p id="a6n">“若施于欢悦，<a id="a-6o"></a> 功勋谛离垢，</p>
  <p id="a6p">十方超众人，<a id="a-6q"></a> 得寂心澹泊。</p>
  <p id="a6r">觉了诸所行，<a id="a-6s"></a> 尊为无等匹，</p>
  <p id="a6t">开道显示我，<a id="a-6u"></a> 无量不思议。</p>
  <p id="a6v">善遵行布施，<a id="a-6w"></a> 奉戒亿垓劫，</p>
  <p id="a6x">所行无等伦，<a id="a-6y"></a> 三界无所著。</p>
  <p id="a6z">忍力势无极，<a id="a-70"></a> 其力凡有十，</p>
  <p id="a71">难逮乐功勋，<a id="a-72"></a> 为我断疑网。</p>
  <p id="a73">见众生患难，<a id="a-74"></a> 故行苦于劫，</p>
  <p id="a75">所行不厌倦，<a id="a-76"></a> 精进益无量。</p>
  <p id="a77">广施无所爱，<a id="a-78"></a> 男女及妻妾，</p>
  <p id="a79">国土之所有，<a id="a-7A"></a> 乐施皆能惠。</p>
  <p id="a7B">已断我狐疑，<a id="a-7C"></a> 本施象马乘，</p>
  <p id="a7D">头目不逆人，<a id="a-7E"></a> 衣服亿载数。</p>
  <p id="a7F">诸所当光饰，<a id="a-7G"></a> 能仁授饮食，</p>
  <p id="a7H">常乐于布施，<a id="a-7I"></a> 故欲问安住。</p>
  <p id="a7J">截身令段段，<a id="a-7K"></a> 离垢不怀恚，</p>
  <p id="a7L">忍力舍诸慢，<a id="a-7M"></a> 愿说此意趣。</p>
  <p id="a7N">修习于空行，<a id="a-7O"></a> 意常善思惟，</p>
  <p id="a7P">施安乐功勋，<a id="a-7Q"></a> 故问灭尘劳。</p>
  <p id="a7R">已断贪欲怒，<a id="a-7S"></a> 众生邪见恼，</p>
  <p id="a7T">尽愚痴瞑冥，<a id="a-7U"></a> 不乐吾我想。</p>
  <p id="a7V">弃捐诸有处，<a id="a-7W"></a> 修行百千劫，</p>
  <p id="a7X">显道之原际，<a id="a-7Y"></a> 令我得自归。</p>
  <p id="a7Z">慧神度彼岸，<a id="a-7a"></a> 善行所当修，</p>
  <p id="a7b">晓了吾我想，<a id="a-7c"></a> 好乐习空法。</p>
  <p id="a7d">处人无所著，<a id="a-7e"></a> 心善无所猗，</p>
  <p id="a7f">禅定无思议，<a id="a-7g"></a> 决疑舍尘垢。</p>
  <p id="a7h">往昔修习行，<a id="a-7i"></a> 施戒忍精进，</p>
  <p id="a7j">已入禅智慧，<a id="a-7k"></a> 行慈无双比。</p>
  <p id="a7l">奉德无能计，<a id="a-7m"></a> 犹如江海水，</p>
  <p id="a7n">颜色殊妙好，<a id="a-7o"></a> 愿为我救护。</p>
  <p id="a7p">其归命世尊，<a id="a-7q"></a> 离垢不弃捐，</p>
  <p id="a7r">若节节解身，<a id="a-7s"></a> 等观体无色。</p>
  <p id="a7t">尊志思道术，<a id="a-7u"></a> 悦众决疑网，</p>
  <p id="a7v">如山不可动，<a id="a-7w"></a> 安住无恋慕。</p>
  <p id="a7x">若在天行定，<a id="a-7y"></a> 不著众玉女，</p>
  <p id="a7z">在在所游居，<a id="a-80"></a> 未曾见阴盖。</p>
  <p id="a81">胜性无变异，<a id="a-82"></a> 口所宣亦然，</p>
  <p id="a83">德普如虚空，<a id="a-84"></a> 稽首无上尊。<a id="a-85"></a>”</p>
  <p id="a86">于是耆年大迦葉，<a id="a-87"></a>以此偈赞佛已：<a id="a-88"></a>“唯然，<a id="a-89"></a>世尊，<a id="a-8A"></a>于今何缘，<a id="a-8B"></a>有此大光明靡不遍，<a id="a-8C"></a>加复现斯殊妙难及未曾有法？<a id="a-8D"></a>”</p>
  <p id="a8E">佛告迦葉：<a id="a-8F"></a>“用为专心而问此谊，<a id="a-8G"></a>非彼声闻、<a id="a-8H"></a>诸缘觉乘之所能及，<a id="a-8I"></a>诸天世人在中迷荒将无惑乱？<a id="a-8J"></a>假使如来答此所问，<a id="a-8K"></a>一切罔然不知所趣。<a id="a-8L"></a>”</p>
  <p id="a8M">迦葉又问：<a id="a-8N"></a>“愿佛说之，<a id="a-8O"></a>多所愍伤，<a id="a-8P"></a>多所安隐，<a id="a-8Q"></a>救济诸天及十方人。<a id="a-8R"></a>”</p>
  <p id="a8S">佛告迦葉：<a id="a-8T"></a>“谛听善思！<a id="a-8U"></a>当为汝说。<a id="a-8V"></a>”</p>
  <p id="a8W">迦葉白佛：<a id="a-8X"></a>“唯诺，<a id="a-8Y"></a>世尊，<a id="a-8Z"></a>愿乐欲闻。<a id="a-8a"></a>”</p>
  <p id="a8b">佛告迦葉：<a id="a-8c"></a>“文殊师利有三昧，<a id="a-8d"></a>名普光离垢严净，<a id="a-8e"></a>以此定意而为正受，<a id="a-8f"></a>由是之故演其光明，<a id="a-8g"></a>照于十方亿江沙等诸佛国土靡不蒙曜。<a id="a-8h"></a>十方一一诸佛国土无数无量不可思议亿百千垓诸菩萨众，<a id="a-8i"></a>为此光明所见请召，<a id="a-8j"></a>悉来集会于斯忍界，<a id="a-8k"></a>故来亲近诣吾目下，<a id="a-8l"></a>绕佛三匝去地七寻，<a id="a-8m"></a>于虚空中化作若干众妙莲华，<a id="a-8n"></a>身处其上。<a id="a-8o"></a>”</p>
  <p id="a8p">迦葉白佛：<a id="a-8q"></a>“因是圣旨雨斯众华，<a id="a-8r"></a>百千妓乐不鼓自鸣，<a id="a-8s"></a>一切众会现金色乎？<a id="a-8t"></a>”</p>
  <p id="a8u">佛言：<a id="a-8v"></a>“如是，<a id="a-8w"></a>迦葉，<a id="a-8x"></a>是菩萨威神之所感动。<a id="a-8y"></a>”</p>
  <p id="a8z">迦葉又白：<a id="a-90"></a>“唯然，<a id="a-91"></a>大圣，<a id="a-92"></a>我永不见诸菩萨众之所在也。<a id="a-93"></a>”</p>
  <p id="a94">佛告迦葉：<a id="a-95"></a>“一切声闻、<a id="a-96"></a>缘觉之乘不堪任见。<a id="a-97"></a>所以者何？<a id="a-98"></a>其声闻众及缘觉乘，<a id="a-99"></a>未曾在彼修如是像无极大哀大慈之行现无际谊，<a id="a-9A"></a>布施、<a id="a-9B"></a>持戒、<a id="a-9C"></a>忍辱、<a id="a-9D"></a>精进、<a id="a-9E"></a>一心、<a id="a-9F"></a>智慧亦复如是，<a id="a-9G"></a>遵修志性无及菩萨。<a id="a-9H"></a>此诸菩萨已遍入诸三昧正受各现诸身，<a id="a-9I"></a>是身像貌声闻、<a id="a-9J"></a>缘觉所不能睹，<a id="a-9K"></a>唯有如来乃见之耳！<a id="a-9L"></a>得是定者亦能见矣！<a id="a-9M"></a>若有菩萨，<a id="a-9N"></a>习此道地存在大乘，<a id="a-9O"></a>此族姓子尚不能见，<a id="a-9P"></a>况声闻、<a id="a-9Q"></a>缘觉岂能睹乎？<a id="a-9R"></a>未有此谊。<a id="a-9S"></a>”</p>
  <p id="a9T">迦葉白佛：<a id="a-9U"></a>“菩萨有几事究畅斯行？<a id="a-9V"></a>用何德本逮得遍入诸身三昧？<a id="a-9W"></a>”</p>
  <p id="a9X">佛告迦葉：<a id="a-9Y"></a>“菩萨有十法，<a id="a-9Z"></a>而得遍入诸身三昧。<a id="a-9a"></a>何等为十？<a id="a-9b"></a>一、<a id="a-9c"></a>志性清和所建通达，<a id="a-9d"></a>不舍一切众生之类；<a id="a-9e"></a>二、<a id="a-9f"></a>而不违远无极大哀；<a id="a-9g"></a>三、<a id="a-9h"></a>常悉晓了众想之著，<a id="a-9i"></a>宣诸佛法性不卒暴；<a id="a-9j"></a>四、<a id="a-9k"></a>若有所讲。<a id="a-9l"></a>不念轻慢。<a id="a-9m"></a>不演声闻、<a id="a-9n"></a>缘觉地缺，<a id="a-9o"></a>不慕彼学志于大乘；<a id="a-9p"></a>五、<a id="a-9q"></a>一切所有施而不吝，<a id="a-9r"></a>放舍所爱贪身寿命，<a id="a-9s"></a>何况余事无益己者；<a id="a-9t"></a>六、<a id="a-9u"></a>将护无量生死之难，<a id="a-9v"></a>心不怀念汲汲懈倦；<a id="a-9w"></a>七、<a id="a-9x"></a>所修布施、<a id="a-9y"></a>持戒、<a id="a-9z"></a>忍辱、<a id="a-A0"></a>精进、<a id="a-A1"></a>一心、<a id="a-A2"></a>智慧，<a id="a-A3"></a>无限欲具足此诸度无极；<a id="a-A4"></a>八、<a id="a-A5"></a>于度无极亦无妄想；<a id="a-A6"></a>九、<a id="a-A7"></a>我当劝立一切众生令存佛法，<a id="a-A8"></a>然后乃诣坐佛树下；<a id="a-A9"></a>十、<a id="a-AA"></a>又计佛道无有众生。<a id="a-AB"></a>是为十法，<a id="a-AC"></a>菩萨所行逮得遍入诸身三昧。<a id="a-AD"></a>”</p>
  <p id="aAE">迦葉白佛：<a id="a-AF"></a>“至未曾有一切声闻、<a id="a-AG"></a>诸缘觉乘，<a id="a-AH"></a>所未能发一心行也。<a id="a-AI"></a>假使众生一切皆住阿罗汉地尚不能及，<a id="a-AJ"></a>况当逮知诸佛法名此三昧乎？<a id="a-AK"></a>安能正受？<a id="a-AL"></a>未之有也。<a id="a-AM"></a>”</p>
  <p id="aAN">迦葉复白：<a id="a-AO"></a>“愿乐欲见此诸菩萨。<a id="a-AP"></a>所以者何？<a id="a-AQ"></a>若得亲睹如此像类诸正士等，<a id="a-AR"></a>为大欣庆。<a id="a-AS"></a>”</p>
  <p id="aAT">佛告迦葉：<a id="a-AU"></a>“且默须待，<a id="a-AV"></a>文殊今来，<a id="a-AW"></a>当从三昧起诸菩萨等，<a id="a-AX"></a>然后汝身乃得见之。<a id="a-AY"></a>于今迦葉，<a id="a-AZ"></a>假使兴设百千方便三昧思求此诸菩萨，<a id="a-Aa"></a>不能知处所可游居威仪礼节也。<a id="a-Ab"></a>”</p>
  <p id="aAc">于时，<a id="a-Ad"></a>迦葉闻说此谊，<a id="a-Ae"></a>寻承佛威神，<a id="a-Af"></a>因己神足专惟定力，<a id="a-Ag"></a>入二万定而为正受；<a id="a-Ah"></a>复更兴志，<a id="a-Ai"></a>欲得见此诸菩萨所行礼仪，<a id="a-Aj"></a>为何等类？<a id="a-Ak"></a>永不能见所可游居，<a id="a-Al"></a>不知进退往来周旋住立经行，<a id="a-Am"></a>何所讲说，<a id="a-An"></a>何所开化度众生耶？<a id="a-Ao"></a>冥然不睹，<a id="a-Ap"></a>从三昧起，<a id="a-Aq"></a>复前白佛：<a id="a-Ar"></a>“难及！<a id="a-As"></a>世尊，<a id="a-At"></a>甚可惊怪！<a id="a-Au"></a>吾时向者入二万定而为正受，<a id="a-Av"></a>求诸菩萨不知所存。<a id="a-Aw"></a>未成普智诸通之慧，<a id="a-Ax"></a>何能逮得如斯寂然三昧定意，<a id="a-Ay"></a>甫当获致无上正真最正觉乎？<a id="a-Az"></a>若族姓子、<a id="a-B0"></a>族姓女，<a id="a-B1"></a>谁见此变不发无上正真道心？<a id="a-B2"></a>唯天中天，<a id="a-B3"></a>若有菩萨求此通入诸身三昧，<a id="a-B4"></a>被戒德铠以誓自誓，<a id="a-B5"></a>心不当远斯三昧定。<a id="a-B6"></a>”</p>
  <p id="aB7">佛告迦葉：<a id="a-B8"></a>“如是，<a id="a-B9"></a>如是，<a id="a-BA"></a>如汝所云。<a id="a-BB"></a>此三昧者，<a id="a-BC"></a>非诸声闻、<a id="a-BD"></a>缘觉乘地所能及者，<a id="a-BE"></a>况余凡夫众生类耶？<a id="a-BF"></a>”</p>
  <p id="aBG">于是贤者舍利弗心自念言：<a id="a-BH"></a>“如来所叹于众智中称吾为最尊，<a id="a-BI"></a>我宁可求此诸菩萨所游居处为何如乎？<a id="a-BJ"></a>”时，<a id="a-BK"></a>舍利弗入三万三昧而为正受，<a id="a-BL"></a>察诸菩萨为何所在，<a id="a-BM"></a>都不能见亦不能知影响形像，<a id="a-BN"></a>其所瑞应为何等貌。</p>
  <p id="aBO">尊者须菩提心自念言：<a id="a-BP"></a>“我宁可复求诸菩萨住在何所？<a id="a-BQ"></a>”以三昧力承佛圣旨，<a id="a-BR"></a>入四万定奉修正受，<a id="a-BS"></a>欲得见之而不能睹，<a id="a-BT"></a>不知进退往来经行坐立所在。</p>
  <p id="aBU">时，<a id="a-BV"></a>须菩提从三昧起，<a id="a-BW"></a>前到佛所，<a id="a-BX"></a>投身足下而自白言：<a id="a-BY"></a>“如来叹我行空第一，<a id="a-BZ"></a>尚不能逮斯三昧定！<a id="a-Ba"></a>政使三千世界成为大鼓，<a id="a-Bb"></a>有丈夫来力势甚大取须弥山，<a id="a-Bc"></a>我三昧定而住其前，<a id="a-Bd"></a>举须弥山以挝大鼓，<a id="a-Be"></a>一劫不休不能乱之令心微动，<a id="a-Bf"></a>我神通行空巍巍若兹！<a id="a-Bg"></a>鼓声极高彻闻十方，<a id="a-Bh"></a>一劫不懈尚无所动，<a id="a-Bi"></a>声不向耳，<a id="a-Bj"></a>岂当令吾从三昧起？<a id="a-Bk"></a>未有此义，<a id="a-Bl"></a>所行空事殊绝乃尔。<a id="a-Bm"></a>而反向者，<a id="a-Bn"></a>四万三昧周遍定意，<a id="a-Bo"></a>心中欲察诸菩萨众永不能睹。<a id="a-Bp"></a>唯愿世尊，<a id="a-Bq"></a>本假使知诸菩萨慧，<a id="a-Br"></a>道德超绝光光若此，<a id="a-Bs"></a>一一人故江河沙劫，<a id="a-Bt"></a>在大地狱而见烧者，<a id="a-Bu"></a>忍此苦患求菩萨道，<a id="a-Bv"></a>不舍违远，<a id="a-Bw"></a>巍巍如是无思议慧，<a id="a-Bx"></a>身设不逮漏尽意解者，<a id="a-By"></a>于无数劫能忍处在生死劳苦，<a id="a-Bz"></a>终不远离如是比像无极大慧。<a id="a-C0"></a>”</p>
  <p id="aC1">于时，<a id="a-C2"></a>佛赞须菩提曰：<a id="a-C3"></a>“善哉！<a id="a-C4"></a>善哉！<a id="a-C5"></a>诚如卿言，<a id="a-C6"></a>志性温仁咨嗟此辞。<a id="a-C7"></a>假使汝今不以此身取灭度者，<a id="a-C8"></a>因斯德本，<a id="a-C9"></a>恒边沙等为转轮王治以正法，<a id="a-CA"></a>当成无上正真之道为最正觉。<a id="a-CB"></a>又须菩提，<a id="a-CC"></a>三千大千世界众生之类，<a id="a-CD"></a>宁多不乎？<a id="a-CE"></a>”</p>
  <p id="aCF">须菩提言：<a id="a-CG"></a>“甚多！<a id="a-CH"></a>甚多！<a id="a-CI"></a>天中天。<a id="a-CJ"></a>”</p>
  <p id="aCK">佛言：<a id="a-CL"></a>“皆使众生智慧备足如舍利弗，<a id="a-CM"></a>行空第一如须菩提，<a id="a-CN"></a>如是等类诸大声闻，<a id="a-CO"></a>亿百千数不可称载，<a id="a-CP"></a>若欲得见此诸菩萨亦不能睹。<a id="a-CQ"></a>所以者何？<a id="a-CR"></a>声闻、<a id="a-CS"></a>缘觉不能修行如此法教。<a id="a-CT"></a>如诸菩萨大士之等举动进止，<a id="a-CU"></a>非是小节劣乘所逮。<a id="a-CV"></a>”</p>
  <p id="aCW">说是法时，<a id="a-CX"></a>八万四千诸天世人皆发无上正真道意，<a id="a-CY"></a>三千大千世界皆大震动。</p>
  <p id="aCZ">文殊师利自在其室，<a id="a-Ca"></a>心兴念言：<a id="a-Cb"></a>“今诸菩萨皆来大会，<a id="a-Cc"></a>其限无数亿百千垓，<a id="a-Cd"></a>吾当复令诸天之众悉来云集。<a id="a-Ce"></a>”</p>
  <p id="aCf">于是文殊即如其像，<a id="a-Cg"></a>三昧正受而显神足，<a id="a-Ch"></a>寻如所念，<a id="a-Ci"></a>应时化成八万四千亿百千数宝红莲华，<a id="a-Cj"></a>大如车盖，<a id="a-Ck"></a>紫金为叶，<a id="a-Cl"></a>白银为茎，<a id="a-Cm"></a>首藏琉璃及瑪瑙宝而以杂厕，<a id="a-Cn"></a>瑰琦诸珍砗磲为子，<a id="a-Co"></a>化诸菩萨皆坐其上，<a id="a-Cp"></a>体紫金色三十二相，<a id="a-Cq"></a>姿艳端正威神晖赫。<a id="a-Cr"></a>又莲华光诸化菩萨，<a id="a-Cs"></a>照四王天、<a id="a-Ct"></a>忉利天、<a id="a-Cu"></a>盐天、<a id="a-Cv"></a>兜术天、<a id="a-Cw"></a>无憍乐天、<a id="a-Cx"></a>化自在天、<a id="a-Cy"></a>梵天、<a id="a-Cz"></a>大梵天、<a id="a-D0"></a>梵迦夷天、<a id="a-D1"></a>梵满天、<a id="a-D2"></a>至一善天，<a id="a-D3"></a>普及三千大千世界，<a id="a-D4"></a>欲行天、<a id="a-D5"></a>色行天所有宫殿。<a id="a-D6"></a>诸菩萨等坐众莲华上，<a id="a-D7"></a>靡不周流十方，<a id="a-D8"></a>悉畅法音多所开化。<a id="a-D9"></a>此诸菩萨皆游告此三千大千世界，<a id="a-DA"></a>而叹颂曰：</p>
  <p id="aDB">“诸佛超日月，<a id="a-DC"></a> 久远乃现世，</p>
  <p id="aDD">犹如灵瑞花，<a id="a-DE"></a> 难值复过是。</p>
  <p id="aDF">释师子人尊，<a id="a-DG"></a> 今显出于世，</p>
  <p id="aDH">以时讲经典，<a id="a-DI"></a> 尽灭一切苦。</p>
  <p id="aDJ">天上之快乐，<a id="a-DK"></a> 安能得久如？</p>
  <p id="aDL">复还堕地狱，<a id="a-DM"></a> 因更无量恼。</p>
  <p id="aDN">若习于贪欲，<a id="a-DO"></a> 恩爱转炽盛，</p>
  <p id="aDP">三界无安乐，<a id="a-DQ"></a> 勿志生死渊。</p>
  <p id="aDR">智者得开眼，<a id="a-DS"></a> 佛世难可遇，</p>
  <p id="aDT">放逸不觉了，<a id="a-DU"></a> 不能灭众患。</p>
  <p id="aDV">当往见正觉，<a id="a-DW"></a> 听受无上法，</p>
  <p id="aDX">人尊灭度已，<a id="a-DY"></a> 将无坏忧戚。</p>
  <p id="aDZ">驰骋自恣者，<a id="a-Da"></a> 有魔网之难，</p>
  <p id="aDb">安能得解脱？<a id="a-Dc"></a> 迷惑失正路。</p>
  <p id="aDd">若人宿有福，<a id="a-De"></a> 可为说此义，</p>
  <p id="aDf">佛观其原际，<a id="a-Dg"></a> 妙相三十二。</p>
  <p id="aDh">余人不堪任，<a id="a-Di"></a> 亦无能将护，</p>
  <p id="aDj">唯有佛世雄，<a id="a-Dk"></a> 其慈无思议。</p>
  <p id="aDl">百千劫造行，<a id="a-Dm"></a> 无量不可议，</p>
  <p id="aDn">积累尊圣慧，<a id="a-Do"></a> 释师子巍巍。</p>
  <p id="aDp">今讲最尊法，<a id="a-Dq"></a> 其义深难逮，</p>
  <p id="aDr">众生不可得，<a id="a-Ds"></a> 无寿亦无人。</p>
  <p id="aDt">当弃于计常，<a id="a-Du"></a> 断灭亦如之，</p>
  <p id="aDv">舍一切诸想，<a id="a-Dw"></a> 为众颁宣法。</p>
  <p id="aDx">演示真本际，<a id="a-Dy"></a> 于世无所著，</p>
  <p id="aDz">斯空无有想，<a id="a-E0"></a> 不兴造诸愿。</p>
  <p id="aE1">无形无所猗，<a id="a-E2"></a> 不起无所灭，</p>
  <p id="aE3">所来无从来，<a id="a-E4"></a> 明眼说法然。</p>
  <p id="aE5">无相无所生，<a id="a-E6"></a> 本净无形貌，</p>
  <p id="aE7">无见无瑞应，<a id="a-E8"></a> 不念有所说。</p>
  <p id="aE9">计众生不生，<a id="a-EA"></a> 亦无有死者，</p>
  <p id="aEB">人本无所起，<a id="a-EC"></a> 亦无有灭度。</p>
  <p id="aED">以音说经法，<a id="a-EE"></a> 法无积聚处，</p>
  <p id="aEF">因文字号法，<a id="a-EG"></a> 导师之所说。</p>
  <p id="aEH">其不著风者，<a id="a-EI"></a> 亦不依水火，</p>
  <p id="aEJ">不想念于地，<a id="a-EK"></a> 明眼之所叹。</p>
  <p id="aEL">色痛痒思想，<a id="a-EM"></a> 生死行亦然，</p>
  <p id="aEN">说识亦复空，<a id="a-EO"></a> 五阴无处所。</p>
  <p id="aEP">其眼耳鼻者，<a id="a-EQ"></a> 若口并身意，</p>
  <p id="aER">分别本净空，<a id="a-ES"></a> 其空不可得。</p>
  <p id="aET">色声味众香，<a id="a-EU"></a> 细滑意所乐，</p>
  <p id="aEV">从想念而生，<a id="a-EW"></a> 想亦空自然。</p>
  <p id="aEX">欲界及色界，<a id="a-EY"></a> 无色亦如是，</p>
  <p id="aEZ">分别犹如幻，<a id="a-Ea"></a> 无实亦无形。</p>
  <p id="aEb">正觉为若兹，<a id="a-Ec"></a> 为人讲说法，</p>
  <p id="aEd">灭除众苦患，<a id="a-Ee"></a> 当速诣导师。<a id="a-Ef"></a>”</p>
  <p id="aEg">诸化菩萨，<a id="a-Eh"></a>于三千大千世界，<a id="a-Ei"></a>宣此颂已悉得闻之。<a id="a-Ej"></a>有九十六亿欲行天人、<a id="a-Ek"></a>色行天人，<a id="a-El"></a>远尘离垢，<a id="a-Em"></a>诸法法眼净；<a id="a-En"></a>二万人皆得离欲；<a id="a-Eo"></a>三十三天子宿殖德本，<a id="a-Ep"></a>逮得无所从生法忍。<a id="a-Eq"></a>当尔之时，<a id="a-Er"></a>诸化菩萨所可劝发，<a id="a-Es"></a>无央数亿百千那术诸天子等，<a id="a-Et"></a>寻往诣佛，<a id="a-Eu"></a>稽首足下，<a id="a-Ev"></a>绕佛三匝却住一面，<a id="a-Ew"></a>以天青莲红黄白华、<a id="a-Ex"></a>诸天意华，<a id="a-Ey"></a>散如来上，<a id="a-Ez"></a>烧众名香，<a id="a-F0"></a>在于虚空鼓天妓乐。<a id="a-F1"></a>时诸天子集会甚多不可称计，<a id="a-F2"></a>周遍圆满此四方域，<a id="a-F3"></a>东弗于逮、<a id="a-F4"></a>南阎浮提、<a id="a-F5"></a>西拘耶尼、<a id="a-F6"></a>北郁单曰，<a id="a-F7"></a>中不容间，<a id="a-F8"></a>若上投杖而不堕地。<a id="a-F9"></a>此诸天人威神尊重，<a id="a-FA"></a>志在高节，<a id="a-FB"></a>于四方界积众华香高至于膝。<a id="a-FC"></a>时，<a id="a-FD"></a>善住意天子、<a id="a-FE"></a>名离垢天、<a id="a-FF"></a>怀耻天，<a id="a-FG"></a>此等三天，<a id="a-FH"></a>与九十六亿诸天眷属皆志大乘，<a id="a-FI"></a>诣文殊师利住于室外。<a id="a-FJ"></a>文殊师利自在其室，<a id="a-FK"></a>悉取诸华供养如来，<a id="a-FL"></a>令大千国虚空之中成华交露，<a id="a-FM"></a>此众华光皆照佛国靡不周至。</p>
  <p id="aFN">文殊师利志安和雅从三昧兴，<a id="a-FO"></a>即出其室退住一面，<a id="a-FP"></a>因复弹指。<a id="a-FQ"></a>此弹指声，<a id="a-FR"></a>六反震动三千大千世界。<a id="a-FS"></a>即时其地出大高座，<a id="a-FT"></a>无央数宝而杂校成，<a id="a-FU"></a>不可计衣而布其上。<a id="a-FV"></a>又斯高座光威巍巍，<a id="a-FW"></a>照于荒域百千由旬，<a id="a-FX"></a>蔽诸天子令明暗冥，<a id="a-FY"></a>文殊师利便处其坐。</p>
  <p id="aFZ">时，<a id="a-Fa"></a>善住意天子见文殊坐，<a id="a-Fb"></a>稽首足下，<a id="a-Fc"></a>退住一面，<a id="a-Fd"></a>一切诸天亦复如之。<a id="a-Fe"></a>文殊师利心自念言：<a id="a-Ff"></a>“吾当与谁于世尊前难问讲议？<a id="a-Fg"></a>当令通畅不可思议章句应器、<a id="a-Fh"></a>难解之迹、<a id="a-Fi"></a>无所有迹、<a id="a-Fj"></a>无所著迹、<a id="a-Fk"></a>无所弃迹、<a id="a-Fl"></a>不可得迹、<a id="a-Fm"></a>无所说迹、<a id="a-Fn"></a>深妙之迹、<a id="a-Fo"></a>真谛之迹、<a id="a-Fp"></a>诚信之迹、<a id="a-Fq"></a>无挂碍迹、<a id="a-Fr"></a>无所坏迹、<a id="a-Fs"></a>空无之迹、<a id="a-Ft"></a>无想之迹、<a id="a-Fu"></a>无所愿迹、<a id="a-Fv"></a>本无之迹、<a id="a-Fw"></a>于一切法无所住迹、<a id="a-Fx"></a>颁宣道教无极之迹、<a id="a-Fy"></a>本际之迹、<a id="a-Fz"></a>尊上之迹、<a id="a-G0"></a>无所入迹、<a id="a-G1"></a>法界之迹、<a id="a-G2"></a>无形像迹、<a id="a-G3"></a>无比类迹、<a id="a-G4"></a>证虚空迹、<a id="a-G5"></a>无所举迹、<a id="a-G6"></a>无所下迹、<a id="a-G7"></a>佛法教迹、<a id="a-G8"></a>逮圣众迹、<a id="a-G9"></a>慧具足迹、<a id="a-GA"></a>在于三界无俦匹迹、<a id="a-GB"></a>游一切法讲无起迹、<a id="a-GC"></a>于诸道法无所致迹、<a id="a-GD"></a>诸释梵迹、<a id="a-GE"></a>修勇猛迹、<a id="a-GF"></a>于一切法无阴盖迹、<a id="a-GG"></a>句无句迹、<a id="a-GH"></a>度诸句迹，<a id="a-GI"></a>越声闻器。<a id="a-GJ"></a>”</p>
  <p id="aGK">文殊师利复更兴念：<a id="a-GL"></a>“善住意天子，<a id="a-GM"></a>于过去佛，<a id="a-GN"></a>已造立行殖众德本，<a id="a-GO"></a>入深法忍辩才无碍，<a id="a-GP"></a>今当与此在世尊前难问讲谈。<a id="a-GQ"></a>”</p>
  <p id="aGR">于时，<a id="a-GS"></a>文殊谓善住意天子曰：<a id="a-GT"></a>“于今仁者入深法忍，<a id="a-GU"></a>欲与仁俱谈言说事。<a id="a-GV"></a>”</p>
  <p id="aGW">善住意天子白文殊师利：<a id="a-GX"></a>“我与仁者共谈耳！<a id="a-GY"></a>设无有言不演谈语不怀报应，<a id="a-GZ"></a>若不咨问佛法圣众，<a id="a-Ga"></a>不声闻、<a id="a-Gb"></a>不缘觉、<a id="a-Gc"></a>不佛道，<a id="a-Gd"></a>不终始、<a id="a-Ge"></a>不生死、<a id="a-Gf"></a>不泥洹，<a id="a-Gg"></a>不善非不善，<a id="a-Gh"></a>无罪无不罪，<a id="a-Gi"></a>无漏无不漏，<a id="a-Gj"></a>无现世无度世，<a id="a-Gk"></a>不合不散，<a id="a-Gl"></a>不启不发，<a id="a-Gm"></a>不演文字不可畅意声。<a id="a-Gn"></a>”</p>
  <p id="aGo">文殊师利谓善住意天子：<a id="a-Gp"></a>“吾所讲说当如斯耳！<a id="a-Gq"></a>若使仁者都不以闻，<a id="a-Gr"></a>亦不好乐不受不诵，<a id="a-Gs"></a>不念不知亦不分别，<a id="a-Gt"></a>不取不舍亦无所听，<a id="a-Gu"></a>不为他宣不讲说法，<a id="a-Gv"></a>不令众生处于生死若至灭度。<a id="a-Gw"></a>所以者何？<a id="a-Gx"></a>诸佛世尊以无文字逮成无上正真之道，<a id="a-Gy"></a>为最正觉。<a id="a-Gz"></a>虽曰有心则无有心，<a id="a-H0"></a>不显吾我其名无处。<a id="a-H1"></a>”</p>
  <p id="aH2">天子又问文殊师利：<a id="a-H3"></a>“仁者讲说，<a id="a-H4"></a>当听受之。<a id="a-H5"></a>唯文殊师利，<a id="a-H6"></a>以时颁宣令心欢悦，<a id="a-H7"></a>诸天子欲闻尊者演法宣于本际。<a id="a-H8"></a>”</p>
  <p id="aH9">文殊师利复谓善住意：<a id="a-HA"></a>“吾所宣法不令谛听，<a id="a-HB"></a>不令启受。<a id="a-HC"></a>所以者何？<a id="a-HD"></a>其欲听法则受吾我，<a id="a-HE"></a>著人寿命故欲闻法。<a id="a-HF"></a>假使天子，<a id="a-HG"></a>从颠倒念受于虚伪，<a id="a-HH"></a>计吾有我贪身计有，<a id="a-HI"></a>便有此念‘彼说我听’，<a id="a-HJ"></a>因此猗故有三著碍。<a id="a-HK"></a>何谓为三？<a id="a-HL"></a>一、<a id="a-HM"></a>怀颠倒著于吾我，<a id="a-HN"></a>二、<a id="a-HO"></a>不顺教计有他人，<a id="a-HP"></a>三、<a id="a-HQ"></a>念受法欲有所得，<a id="a-HR"></a>是为三碍。<a id="a-HS"></a>假使天子不计吾我净于三场，<a id="a-HT"></a>乃谓听法，<a id="a-HU"></a>不想报，<a id="a-HV"></a>不思念，<a id="a-HW"></a>不思察。<a id="a-HX"></a>何谓三场？<a id="a-HY"></a>一、<a id="a-HZ"></a>不得人亦不想报，<a id="a-Ha"></a>二、<a id="a-Hb"></a>不有法无所希望，<a id="a-Hc"></a>三、<a id="a-Hd"></a>无吾我无所思慕。<a id="a-He"></a>若使天子听法如此，<a id="a-Hf"></a>是为等听，<a id="a-Hg"></a>不为邪闻。<a id="a-Hh"></a>”</p>
  <p id="aHi">善住意天子赞文殊曰：<a id="a-Hj"></a>“善哉！<a id="a-Hk"></a>善哉！<a id="a-Hl"></a>快说斯言，<a id="a-Hm"></a>所住说者而不退转。<a id="a-Hn"></a>”</p>
  <p id="aHo">文殊答曰：<a id="a-Hp"></a>“且止！<a id="a-Hq"></a>天子，<a id="a-Hr"></a>勿得想念菩萨退转。<a id="a-Hs"></a>所以者何？<a id="a-Ht"></a>若有菩萨，<a id="a-Hu"></a>成最正觉时亦不得道。<a id="a-Hv"></a>”</p>
  <p id="aHw">天子又问：<a id="a-Hx"></a>“心不坚者，<a id="a-Hy"></a>何所退转？<a id="a-Hz"></a>”</p>
  <p id="aI0">文殊答曰：<a id="a-I1"></a>“淫怒痴转故曰为转，<a id="a-I2"></a>为报应转，<a id="a-I3"></a>六十二疑邪见所转，<a id="a-I4"></a>无明所转，<a id="a-I5"></a>欲界、<a id="a-I6"></a>色界、<a id="a-I7"></a>无色界所转，<a id="a-I8"></a>声闻、<a id="a-I9"></a>缘觉土地所转，<a id="a-IA"></a>应与不应众想所转，<a id="a-IB"></a>为诸受取妄想见转，<a id="a-IC"></a>诸处进退妄见所转，<a id="a-ID"></a>为诸计常断灭见转，<a id="a-IE"></a>为进不进合散所转，<a id="a-IF"></a>我人寿命之所见转，<a id="a-IG"></a>可意悦乐求慕见转，<a id="a-IH"></a>有常清净安隐我身颠倒见转，<a id="a-II"></a>为是诸念挂碍所转，<a id="a-IJ"></a>贪身众习众观所转，<a id="a-IK"></a>六十二见诸盖迷冥、<a id="a-IL"></a>贪欲、<a id="a-IM"></a>嗔恚、<a id="a-IN"></a>睡寤、<a id="a-IO"></a>调戏、<a id="a-IP"></a>狐疑所转，<a id="a-IQ"></a>阴、<a id="a-IR"></a>种、<a id="a-IS"></a>诸入、<a id="a-IT"></a>四大所转想转，<a id="a-IU"></a>想佛法众我当成佛故曰退转，<a id="a-IV"></a>吾当说法度脱众生逮得圣慧，<a id="a-IW"></a>由是想转。<a id="a-IX"></a>假使奉修，<a id="a-IY"></a>而想十力、<a id="a-IZ"></a>十八不共诸佛之法，<a id="a-Ia"></a>亦想根、<a id="a-Ib"></a>力及七觉意，<a id="a-Ic"></a>亦著相好，<a id="a-Id"></a>亦复妄想严净佛土成声闻众，<a id="a-Ie"></a>是为退转。<a id="a-If"></a>一切诸应与不应，<a id="a-Ig"></a>想与不想，<a id="a-Ih"></a>设使天子，<a id="a-Ii"></a>其行菩萨于此诸退而不退转。<a id="a-Ij"></a>”</p>
  <p id="aIk">问曰：<a id="a-Il"></a>“何所不转？<a id="a-Im"></a>”</p>
  <p id="aIn">答曰：<a id="a-Io"></a>“通达佛慧则不退转，<a id="a-Ip"></a>空无想愿则不退转，<a id="a-Iq"></a>于本无行则不退转，<a id="a-Ir"></a>亦于法界了其本际则不退转。<a id="a-Is"></a>所以者何？<a id="a-It"></a>用平等行故不退转。<a id="a-Iu"></a>”</p>
  <p id="aIv">善住意天子复问：<a id="a-Iw"></a>“文殊师利，<a id="a-Ix"></a>如仁所说，<a id="a-Iy"></a>设于诸法应与不应、<a id="a-Iz"></a>想及无想，<a id="a-J0"></a>著于佛道与魔俱同。<a id="a-J1"></a>所以者何？<a id="a-J2"></a>计有法故。<a id="a-J3"></a>”又问：<a id="a-J4"></a>“菩萨为有退转，<a id="a-J5"></a>为无退乎？<a id="a-J6"></a>”</p>
  <p id="aJ7">文殊答曰：<a id="a-J8"></a>“不以有转，<a id="a-J9"></a>不为无转。<a id="a-JA"></a>”</p>
  <p id="aJB">又问：<a id="a-JC"></a>“何所退转？<a id="a-JD"></a>”</p>
  <p id="aJE">答曰：<a id="a-JF"></a>“皆由一切受虚伪故，<a id="a-JG"></a>其受虚伪因是故受。<a id="a-JH"></a>若于诸受不受不舍不以患厌，<a id="a-JI"></a>则能退信一切诸法，<a id="a-JJ"></a>颁宣经道不有不无说亦不住。<a id="a-JK"></a>所以者何？<a id="a-JL"></a>假使退念，<a id="a-JM"></a>此有此无则堕缺漏。<a id="a-JN"></a>若言有者则为计常，<a id="a-JO"></a>若言无者则堕断灭。<a id="a-JP"></a>如来至真等正觉若说经法，<a id="a-JQ"></a>不宣断灭，<a id="a-JR"></a>不演有常，<a id="a-JS"></a>不想诸法。<a id="a-JT"></a>”</p>
  <p id="aJU">说是法时，<a id="a-JV"></a>一万天子逮得无所从生法忍。</p>
  <p id="aJW">时，<a id="a-JX"></a>善住意天子白文殊曰：<a id="a-JY"></a>“当共俱往诣如来所，<a id="a-JZ"></a>奉见稽首咨受所问。<a id="a-Ja"></a>所以者何？<a id="a-Jb"></a>如来至真断诸疑结。<a id="a-Jc"></a>”</p>
  <p id="aJd">文殊师利答天子曰：<a id="a-Je"></a>“且待须臾，<a id="a-Jf"></a>勿有妄想，<a id="a-Jg"></a>于今如是当见如来。<a id="a-Jh"></a>”</p>
  <p id="aJi">又问：<a id="a-Jj"></a>“当于何待？<a id="a-Jk"></a>”</p>
  <p id="aJl">答曰：<a id="a-Jm"></a>“今住在前。<a id="a-Jn"></a>”</p>
  <p id="aJo">又问：<a id="a-Jp"></a>“何所住前？<a id="a-Jq"></a>”</p>
  <p id="aJr">答曰：<a id="a-Js"></a>“虚空也。<a id="a-Jt"></a>”</p>
  <p id="aJu">善住意问文殊：<a id="a-Jv"></a>“如来所在？<a id="a-Jw"></a>”</p>
  <p id="aJx">答曰：<a id="a-Jy"></a>“今故在前。<a id="a-Jz"></a>”</p>
  <p id="aK0">又问文殊：<a id="a-K1"></a>“吾今不见于如来也。<a id="a-K2"></a>”</p>
  <p id="aK3">文殊答曰：<a id="a-K4"></a>“见诸如来当作此观。<a id="a-K5"></a>若有问者，<a id="a-K6"></a>谁在前立？<a id="a-K7"></a>则当报答虚空界也，<a id="a-K8"></a>立在前耳！<a id="a-K9"></a>察于如来如虚空界。<a id="a-KA"></a>所以者何？<a id="a-KB"></a>一切诸法等如虚空，<a id="a-KC"></a>如来晓了此诸正慧，<a id="a-KD"></a>故为人说如来如虚空，<a id="a-KE"></a>虚空、<a id="a-KF"></a>如来则无二矣。<a id="a-KG"></a>是故天子欲见如来，<a id="a-KH"></a>当了本际，<a id="a-KI"></a>莫怀妄想。<a id="a-KJ"></a>”</p>
  <p id="aKK">善住意天子复谓文殊：<a id="a-KL"></a>“吾续欲往诣如来所。<a id="a-KM"></a>”</p>
  <p id="aKN">答曰：<a id="a-KO"></a>“天子，<a id="a-KP"></a>往续在此住，<a id="a-KQ"></a>勿得进发。<a id="a-KR"></a>”</p>
  <p id="aKS">善住意天子，<a id="a-KT"></a>于时则与无数诸天往到佛所。<a id="a-KU"></a>文殊师利，<a id="a-KV"></a>寻时化作三十二部交络重阁，<a id="a-KW"></a>方圆自副四角有柱，<a id="a-KX"></a>姝好殊特轩窗备悉，<a id="a-KY"></a>威神巍巍嵩高显远睹莫不欢。<a id="a-KZ"></a>阁交络中化作众宝诸床榻具，<a id="a-Ka"></a>布以天衣。<a id="a-Kb"></a>一一床上化菩萨坐，<a id="a-Kc"></a>三十二相庄严其身。<a id="a-Kd"></a>于时，<a id="a-Ke"></a>文殊则如其像建立神曜，<a id="a-Kf"></a>妙色莲华上诸坐菩萨，<a id="a-Kg"></a>及三千大千世界可游行者，<a id="a-Kh"></a>并诸棚阁交络床坐，<a id="a-Ki"></a>普诣佛所绕佛七匝，<a id="a-Kj"></a>及诸圣众踊住空中，<a id="a-Kk"></a>其光照曜众会场地却住四方。<a id="a-Kl"></a>文殊师利忽然速疾已至佛所，<a id="a-Km"></a>善住意天子反从后至。</p>
  <p id="aKn">时，<a id="a-Ko"></a>善住意至彼见之，<a id="a-Kp"></a>即问之曰：<a id="a-Kq"></a>“仁从何路前至于斯，<a id="a-Kr"></a>我发在前反从后至？<a id="a-Ks"></a>”</p>
  <p id="aKt">文殊答曰：<a id="a-Ku"></a>“假使供养江河沙等如来而真稽首为礼，<a id="a-Kv"></a>不能见吾去来进退。<a id="a-Kw"></a>”文殊师利现未曾现，<a id="a-Kx"></a>诸来会者还自诣室。</p>
  <p id="aKy">时，<a id="a-Kz"></a>莲华上诸坐菩萨，<a id="a-L0"></a>并交络中皆一音声，<a id="a-L1"></a>同时发音住于佛前，<a id="a-L2"></a>则以此偈赞世尊曰：</p>
  <p id="aL3">“为已曾供养，<a id="a-L4"></a> 无央数亿佛，</p>
  <p id="aL5">犹如江河沙，<a id="a-L6"></a> 无能计谊者。</p>
  <p id="aL7">以用志佛道，<a id="a-L8"></a> 殊特尊上慧，</p>
  <p id="aL9">人尊无所著，<a id="a-LA"></a> 胜是故巍巍。</p>
  <p id="aLB">颜容尊难及，<a id="a-LC"></a> 圣威照三世，</p>
  <p id="aLD">能仁众相好，<a id="a-LE"></a> 若干种变异。</p>
  <p id="aLF">若颁宣经道，<a id="a-LG"></a> 导师从其愿，</p>
  <p id="aLH">其所分别者，<a id="a-LI"></a> 永无人寿命。</p>
  <p id="aLJ">律开导众人，<a id="a-LK"></a> 布施行禁戒，</p>
  <p id="aLL">忍辱习精进，<a id="a-LM"></a> 禅定之智慧。</p>
  <p id="aLN">三处无所著，<a id="a-LO"></a> 以慧度彼岸，</p>
  <p id="aLP">归命礼最胜，<a id="a-LQ"></a> 奉敬诸正觉。</p>
  <p id="aLR">随一切诸佛，<a id="a-LS"></a> 奉敬三界将，</p>
  <p id="aLT">为诸法之王，<a id="a-LU"></a> 天人所供养。</p>
  <p id="aLV">笃信于空无，<a id="a-LW"></a> 坚固难可及，</p>
  <p id="aLX">因此得逮成，<a id="a-LY"></a> 世间人中圣。</p>
  <p id="aLZ">其有本往古，<a id="a-La"></a> 过去诸如来，</p>
  <p id="aLb">有今现在者，<a id="a-Lc"></a> 人中之尊上。</p>
  <p id="aLd">斯等悉奉行，<a id="a-Le"></a> 常解空净慧，</p>
  <p id="aLf">亦无有想愿，<a id="a-Lg"></a> 察之不有相。</p>
  <p id="aLh">究竟推极之，<a id="a-Li"></a> 本净无众生，</p>
  <p id="aLj">又无有生者，<a id="a-Lk"></a> 亦无有死者。</p>
  <p id="aLl">复无有求者，<a id="a-Lm"></a> 亦无往生者，</p>
  <p id="aLn">一切诸法事，<a id="a-Lo"></a> 譬若如虚空。</p>
  <p id="aLp">如我本所现，<a id="a-Lq"></a> 正士之所为，</p>
  <p id="aLr">察于三事身，<a id="a-Ls"></a> 悉为无所有，</p>
  <p id="aLt">安住所说法，<a id="a-Lu"></a> 其义为若兹。</p>
  <p id="aLv">睹之如幻化，<a id="a-Lw"></a> 亦如梦所见，</p>
  <p id="aLx">诸佛之世界，<a id="a-Ly"></a> 过如江沙等。</p>
  <p id="aLz">若人满中物，<a id="a-M0"></a> 以用布施者，</p>
  <p id="aM1">假使有行忍，<a id="a-M2"></a> 是法亦复空，</p>
  <p id="aM3">此所兴布施，<a id="a-M4"></a> 殊特为第一。</p>
  <p id="aM5">犹如江河沙，<a id="a-M6"></a> 劫限有若干，</p>
  <p id="aM7">供养诸斯等，<a id="a-M8"></a> 人中最尊上，</p>
  <p id="aM9">众华及名香，<a id="a-MA"></a> 饮食为若斯。</p>
  <p id="aMB">若有菩萨学，<a id="a-MC"></a> 志求佛道义，</p>
  <p id="aMD">若闻此经典，<a id="a-ME"></a> 如是诸训教，</p>
  <p id="aMF">若晓了无人，<a id="a-MG"></a> 寿命含血类，</p>
  <p id="aMH">速逮得法忍，<a id="a-MI"></a> 清净成显曜，</p>
  <p id="aMJ">此人则供养，<a id="a-MK"></a> 人中无上尊。</p>
  <p id="aML">于无数亿劫，<a id="a-MM"></a> 常行布施事，</p>
  <p id="aMN">饮食诸供养，<a id="a-MO"></a> 车马众居业，</p>
  <p id="aMP">亦不用此行，<a id="a-MQ"></a> 疾成于佛道，</p>
  <p id="aMR">反怀众妄想，<a id="a-MS"></a> 而计有人故。</p>
  <p id="aMT">其有人中上，<a id="a-MU"></a> 已归灭度者，</p>
  <p id="aMV">曾度于众生，<a id="a-MW"></a> 所济无央数，</p>
  <p id="aMX">其法本清净，<a id="a-MY"></a> 察之无所有，</p>
  <p id="aMZ">解脱明慧等，<a id="a-Ma"></a> 所学为若兹。</p>
  <p id="aMb">值遇佛兴世，<a id="a-Mc"></a> 久久时可得，</p>
  <p id="aMd">若说经典时，<a id="a-Me"></a> 信尊亦复然。</p>
  <p id="aMf">得来成人身，<a id="a-Mg"></a> 亦复甚难矣，</p>
  <p id="aMh">善哉修精进，<a id="a-Mi"></a> 顺从最胜教！</p>
  <p id="aMj">常当蠲除去，<a id="a-Mk"></a> 八懅无闲难，</p>
  <p id="aMl">应时不再遇，<a id="a-Mm"></a> 闲暇时希有。</p>
  <p id="aMn">当兴行笃信，<a id="a-Mo"></a> 咨启佛教诲，</p>
  <p id="aMp">当殷勤力务，<a id="a-Mq"></a> 勇猛常奉行。</p>
  <p id="aMr">若得逮闻法，<a id="a-Ms"></a> 速疾修谨敕，</p>
  <p id="aMt">大音无极声，<a id="a-Mu"></a> 已度于彼岸。</p>
  <p id="aMv">常当自将养，<a id="a-Mw"></a> 精习于闲居，</p>
  <p id="aMx">从人中之上，<a id="a-My"></a> 稽颡不违命。</p>
  <p id="aMz">从就善知识，<a id="a-N0"></a> 通达法器者，</p>
  <p id="aN1">心常弃于非，<a id="a-N2"></a> 伪行恶知识。</p>
  <p id="aN3">一切修平顺，<a id="a-N4"></a> 等心方便随，</p>
  <p id="aN5">虽在于众生，<a id="a-N6"></a> 慎莫怀妄想。</p>
  <p id="aN7">奉承禁戒者，<a id="a-N8"></a> 博闻之徒类，</p>
  <p id="aN9">等察于他人，<a id="a-NA"></a> 常行而乞食。</p>
  <p id="aNB">数数当调习，<a id="a-NC"></a> 亲近坐树下，</p>
  <p id="aND">秽药以疗身，<a id="a-NE"></a> 第一无怀疑。</p>
  <p id="aNF">一切诸有为，<a id="a-NG"></a> 计是亦无为，</p>
  <p id="aNH">悉亦同等相，<a id="a-NI"></a> 譬之若野马。</p>
  <p id="aNJ">若能晓了者，<a id="a-NK"></a> 是第一本际，</p>
  <p id="aNL">则疾成佛道，<a id="a-NM"></a> 为逮无等伦。</p>
  <p id="aNN">佛解了五阴，<a id="a-NO"></a> 犹如幻师化，</p>
  <p id="aNP">自察其内已，<a id="a-NQ"></a> 又观外所有，</p>
  <p id="aNR">安住所分别，<a id="a-NS"></a> 是则为空聚，</p>
  <p id="aNT">慎莫怀恋恨，<a id="a-NU"></a> 于彼依猗之。</p>
  <p id="aNV">其淫怒痴者，<a id="a-NW"></a> 本净如虚空，</p>
  <p id="aNX">騃冥嗔恚事，<a id="a-NY"></a> 悉亦从想生。</p>
  <p id="aNZ">又计其想念，<a id="a-Na"></a> 亦不得所在，</p>
  <p id="aNb">诸导师之众，<a id="a-Nc"></a> 所晓了若此。</p>
  <p id="aNd">是故有智者，<a id="a-Ne"></a> 人中为明目，</p>
  <p id="aNf">假使欲究尽，<a id="a-Ng"></a> 诸佛之道慧，</p>
  <p id="aNh">弃捐诸挂碍，<a id="a-Ni"></a> 有为之迷惑，</p>
  <p id="aNj">此等勇猛士，<a id="a-Nk"></a> 必成尊佛道。<a id="a-Nl"></a>”</p>
  <p id="aNm">尔时，<a id="a-Nn"></a>诸化菩萨说是偈已，<a id="a-No"></a>彼众会中诸来听者，<a id="a-Np"></a>二万二千人皆发无上正真道意，<a id="a-Nq"></a>五百比丘得无起余漏尽意解，<a id="a-Nr"></a>三百比丘尼得法眼净，<a id="a-Ns"></a>七千优婆塞、<a id="a-Nt"></a>七千优婆夷、<a id="a-Nu"></a>二万五千诸天子远尘离垢，<a id="a-Nv"></a>诸法法眼净，<a id="a-Nw"></a>三百菩萨逮无所从生法忍。<a id="a-Nx"></a>此三千大千世界六反震动，<a id="a-Ny"></a>其大光明普照十方。</p>
  <p id="aNz">耆年舍利弗前白佛言：<a id="a-O0"></a>“唯愿大圣，<a id="a-O1"></a>此谁威德，<a id="a-O2"></a>使此三千大千世界六反震动，<a id="a-O3"></a>诸化菩萨在交络阁莲华上坐，<a id="a-O4"></a>演深妙法其义殊特？<a id="a-O5"></a>斯光普照诸来会者，<a id="a-O6"></a>无央数亿众菩萨集，<a id="a-O7"></a>诸天子等不可称载。<a id="a-O8"></a>”</p>
  <p id="aO9">佛告舍利弗：<a id="a-OA"></a>“文殊师利威神所感，<a id="a-OB"></a>悉令集会。<a id="a-OC"></a>所以者何？<a id="a-OD"></a>是故文殊启问如来，<a id="a-OE"></a>毁伏魔场三昧之要，<a id="a-OF"></a>具足成就不可思议诸佛之法，<a id="a-OG"></a>名寂然空行，<a id="a-OH"></a>与善住意天子俱。<a id="a-OI"></a>”</p>
  <p id="aOJ">舍利弗白佛言：<a id="a-OK"></a>“文殊师利不来会乎？<a id="a-OL"></a>何故不现？<a id="a-OM"></a>”</p>
  <p id="aON">佛告舍利弗：<a id="a-OO"></a>“文殊师利降毁诸魔三昧正受，<a id="a-OP"></a>蔽魔宫殿兴大威变诣如来所。<a id="a-OQ"></a>”</p>
  <p id="aOR">于是文殊，<a id="a-OS"></a>降毁魔场三昧正受，<a id="a-OT"></a>应时三千大千世界百亿魔宫一时皆蔽，<a id="a-OU"></a>不乐其处各各怀懅。<a id="a-OV"></a>时魔波旬，<a id="a-OW"></a>自见老耄羸顿少气拄杖而行，<a id="a-OX"></a>所有宫人婇女之等亦复羸老；<a id="a-OY"></a>又见宫殿而复崩坏，<a id="a-OZ"></a>暗暗冥冥不知东西。<a id="a-Oa"></a>时魔波旬，<a id="a-Ob"></a>即怀恐惧衣毛为竖，<a id="a-Oc"></a>心自念言：<a id="a-Od"></a>“此何变怪，<a id="a-Oe"></a>令吾宫殿委顿乃尔？<a id="a-Of"></a>将死罪至归命寿终，<a id="a-Og"></a>天地遇灾，<a id="a-Oh"></a>劫被烧耶？<a id="a-Oi"></a>”时魔波旬，<a id="a-Oj"></a>弃除贡高，<a id="a-Ok"></a>舍恶思想。</p>
  <p id="aOl">时，<a id="a-Om"></a>文殊师利所化百亿天子，<a id="a-On"></a>在交络者住诸魔前，<a id="a-Oo"></a>谓魔波旬：<a id="a-Op"></a>“莫怀恐惧！<a id="a-Oq"></a>汝等之身终无患难。<a id="a-Or"></a>有不退转菩萨大士，<a id="a-Os"></a>名文殊师利，<a id="a-Ot"></a>威德殊绝总摄十方，<a id="a-Ou"></a>德过须弥，<a id="a-Ov"></a>智超江海，<a id="a-Ow"></a>慧越虚空，<a id="a-Ox"></a>于今以是降毁魔场三昧正受，<a id="a-Oy"></a>是其威神。<a id="a-Oz"></a>”</p>
  <p id="aP0">诸天子等适宣此言，<a id="a-P1"></a>诸魔闻之，<a id="a-P2"></a>益怀恐惧畏于文殊。<a id="a-P3"></a>诸魔宫殿寻时震动。<a id="a-P4"></a>诸魔波旬报化菩萨：<a id="a-P5"></a>“愿见救济！<a id="a-P6"></a>”</p>
  <p id="aP7">答曰：<a id="a-P8"></a>“且安，<a id="a-P9"></a>勿怀恐惧！<a id="a-PA"></a>仁等当往至释迦文佛所，<a id="a-PB"></a>如来至真有无尽哀畅无极慈，<a id="a-PC"></a>假使众生有大恐惧，<a id="a-PD"></a>慰沃仁慈令无所畏。<a id="a-PE"></a>”诸化菩萨适说此言忽没不现。</p>
  <p id="aPF">众魔忻然，<a id="a-PG"></a>与诸交络化座菩萨，<a id="a-PH"></a>佥共同心往诣佛所，<a id="a-PI"></a>羸老拄杖，<a id="a-PJ"></a>一时发音前白佛言：<a id="a-PK"></a>“唯愿大圣，<a id="a-PL"></a>救护我等，<a id="a-PM"></a>令得济脱如此大患。<a id="a-PN"></a>宁得值遇百千亿佛功德名称，<a id="a-PO"></a>不为独一文殊师利所见逼迫！<a id="a-PP"></a>所以者何？<a id="a-PQ"></a>我等属者闻文殊名，<a id="a-PR"></a>寻即恐惧不能自安，<a id="a-PS"></a>畏亡身命。<a id="a-PT"></a>”</p>
  <p id="aPU">佛告诸魔：<a id="a-PV"></a>“如仁所言，<a id="a-PW"></a>亿百千佛所益众生，<a id="a-PX"></a>不及文殊之所开化，<a id="a-PY"></a>各各劝导无央数众令得解脱。<a id="a-PZ"></a>所以者何？<a id="a-Pa"></a>汝等未闻亿百千佛功德名号，<a id="a-Pb"></a>虽遭恼患心怀恐惧，<a id="a-Pc"></a>因一文殊之所兴变，<a id="a-Pd"></a>所难益甚。<a id="a-Pe"></a>”</p>
  <p id="aPf">诸魔白佛：<a id="a-Pg"></a>“我等羞惭此羸老身，<a id="a-Ph"></a>今从世尊自归加哀，<a id="a-Pi"></a>愿复本形校饰天服。<a id="a-Pj"></a>”</p>
  <p id="aPk">佛告诸魔：<a id="a-Pl"></a>“且待须臾！<a id="a-Pm"></a>文殊师利如是来至，<a id="a-Pn"></a>当脱斯等如此众难。<a id="a-Po"></a>”</p>
  <p id="aPp">于是文殊安隐庠序，<a id="a-Pq"></a>与无央数诸天子等，<a id="a-Pr"></a>百千那术眷属围绕，<a id="a-Ps"></a>不可称计天龙鬼神、<a id="a-Pt"></a>阿须伦、<a id="a-Pu"></a>迦留罗、<a id="a-Pv"></a>真陀罗、<a id="a-Pw"></a>摩睺勒，<a id="a-Px"></a>亿百兆载无量菩萨，<a id="a-Py"></a>其数无限前后导从，<a id="a-Pz"></a>鼓百千乐，<a id="a-Q0"></a>雨众名香，<a id="a-Q1"></a>青莲红黄白华，<a id="a-Q2"></a>清净庄严无极威变见莫不欢，<a id="a-Q3"></a>俱往诣佛稽首足下，<a id="a-Q4"></a>绕佛三匝退坐一面。</p>
  <p id="aQ5">于时，<a id="a-Q6"></a>世尊告文殊曰：<a id="a-Q7"></a>“仁且正受以降毁魔而三昧矣！<a id="a-Q8"></a>”</p>
  <p id="aQ9">文殊白佛：<a id="a-QA"></a>“唯当从教。<a id="a-QB"></a>”</p>
  <p id="aQC">世尊又问：<a id="a-QD"></a>“以何方宜而从如来听受此定？<a id="a-QE"></a>又何久如成此三昧？<a id="a-QF"></a>”</p>
  <p id="aQG">文殊白曰：<a id="a-QH"></a>“唯然，<a id="a-QI"></a>大圣，<a id="a-QJ"></a>我未发无上正真道意时闻此定名，<a id="a-QK"></a>寻时则成是三昧矣。<a id="a-QL"></a>”</p>
  <p id="aQM">又问文殊：<a id="a-QN"></a>“所从闻是三昧定者，<a id="a-QO"></a>其号何等如来？<a id="a-QP"></a>”</p>
  <p id="aQQ">文殊白佛：<a id="a-QR"></a>“乃往过去久远世时，<a id="a-QS"></a>越过江河沙不可计会阿僧祇劫，<a id="a-QT"></a>尔时有佛，<a id="a-QU"></a>号意华香如来、<a id="a-QV"></a>至真、<a id="a-QW"></a>等正觉、<a id="a-QX"></a>明行成、<a id="a-QY"></a>为善逝、<a id="a-QZ"></a>世间解、<a id="a-Qa"></a>无上士、<a id="a-Qb"></a>道法御、<a id="a-Qc"></a>天人师、<a id="a-Qd"></a>号佛世尊。<a id="a-Qe"></a>彼时演斯三昧行品，<a id="a-Qf"></a>我身尔时，<a id="a-Qg"></a>从得闻是降毁魔场三昧慧音。<a id="a-Qh"></a>”</p>
  <p id="aQi">佛问文殊：<a id="a-Qj"></a>“何谓三昧慧音，<a id="a-Qk"></a>其意华香如来所宣？<a id="a-Ql"></a>”</p>
  <p id="aQm">文殊白佛：<a id="a-Qn"></a>“菩萨有二十事，<a id="a-Qo"></a>而用逮得降毁魔场三昧定意。<a id="a-Qp"></a>何谓二十？<a id="a-Qq"></a>”文殊白佛：<a id="a-Qr"></a>“于是菩萨，<a id="a-Qs"></a>一、<a id="a-Qt"></a>毁贪淫灭其欲心，<a id="a-Qu"></a>二、<a id="a-Qv"></a>毁嗔恚除瑕秽心，<a id="a-Qw"></a>三、<a id="a-Qx"></a>毁愚痴去暗冥心，<a id="a-Qy"></a>四、<a id="a-Qz"></a>毁憍慢而舍怀恨，<a id="a-R0"></a>五、<a id="a-R1"></a>毁嗔怒不怀恼热，<a id="a-R2"></a>六、<a id="a-R3"></a>舍众想及诸邪见，<a id="a-R4"></a>七、<a id="a-R5"></a>弃多念所生受事及与放舍，<a id="a-R6"></a>八、<a id="a-R7"></a>离所有及无所有，<a id="a-R8"></a>九、<a id="a-R9"></a>越断灭计常，<a id="a-RA"></a>十、<a id="a-RB"></a>毁阴种诸入四大，<a id="a-RC"></a>十一、<a id="a-RD"></a>其心不著三界，<a id="a-RE"></a>十二、<a id="a-RF"></a>远声闻心，<a id="a-RG"></a>十三、<a id="a-RH"></a>释缘觉意，<a id="a-RI"></a>十四、<a id="a-RJ"></a>刈嫉妒贪余，<a id="a-RK"></a>十五、<a id="a-RL"></a>远毁戒违禁之难，<a id="a-RM"></a>十六、<a id="a-RN"></a>断斗诤不可之事，<a id="a-RO"></a>十七、<a id="a-RP"></a>翦懈怠犹豫，<a id="a-RQ"></a>十八、<a id="a-RR"></a>拔诸放逸愦乱之意，<a id="a-RS"></a>十九、<a id="a-RT"></a>勖勉邪智不正之事，<a id="a-RU"></a>二十、<a id="a-RV"></a>降伏尘劳爱欲结网。<a id="a-RW"></a>是二十事，<a id="a-RX"></a>菩萨所行逮是三昧。<a id="a-RY"></a>”</p>
  <p id="aRZ">文殊白佛：<a id="a-Ra"></a>“菩萨复有四事逮是三昧。<a id="a-Rb"></a>何谓四？<a id="a-Rc"></a>一、<a id="a-Rd"></a>所行立心清净调和，<a id="a-Re"></a>二、<a id="a-Rf"></a>志性柔软而无谄饰，<a id="a-Rg"></a>三、<a id="a-Rh"></a>入深法忍心不起灭，<a id="a-Ri"></a>四、<a id="a-Rj"></a>所有施未曾爱吝。<a id="a-Rk"></a>是为四。<a id="a-Rl"></a>复有四法逮是三昧。<a id="a-Rm"></a>何谓四？<a id="a-Rn"></a>一、<a id="a-Ro"></a>行至诚不怀欺诈，<a id="a-Rp"></a>二、<a id="a-Rq"></a>习闲居寂寞之行，<a id="a-Rr"></a>三、<a id="a-Rs"></a>启受经典讽诵诸法，<a id="a-Rt"></a>四、<a id="a-Ru"></a>究竟诸行弃捐非义。<a id="a-Rv"></a>是为四。<a id="a-Rw"></a>菩萨复有四事。<a id="a-Rx"></a>何谓四？<a id="a-Ry"></a>一、<a id="a-Rz"></a>亲近善友，<a id="a-S0"></a>二、<a id="a-S1"></a>限知止足，<a id="a-S2"></a>三、<a id="a-S3"></a>精思独处，<a id="a-S4"></a>四、<a id="a-S5"></a>不在愦闹。<a id="a-S6"></a>是为四。<a id="a-S7"></a>菩萨复有四事逮是三昧。<a id="a-S8"></a>何谓为四？<a id="a-S9"></a>一、<a id="a-SA"></a>心不乐声闻，<a id="a-SB"></a>二、<a id="a-SC"></a>舍缘觉意，<a id="a-SD"></a>三、<a id="a-SE"></a>志菩萨道，<a id="a-SF"></a>四、<a id="a-SG"></a>逮得法忍。<a id="a-SH"></a>是为四。<a id="a-SI"></a>复有四法逮是三昧。<a id="a-SJ"></a>何谓为四？<a id="a-SK"></a>一、<a id="a-SL"></a>修空法不计有人，<a id="a-SM"></a>二、<a id="a-SN"></a>尊无想舍众希望，<a id="a-SO"></a>三、<a id="a-SP"></a>无放逸除诸所愿，<a id="a-SQ"></a>四、<a id="a-SR"></a>知足悦弃一切有。<a id="a-SS"></a>是为四。<a id="a-ST"></a>复有四法逮是三昧。<a id="a-SU"></a>何谓为四？<a id="a-SV"></a>一、<a id="a-SW"></a>周旋无量生死之难，<a id="a-SX"></a>二、<a id="a-SY"></a>等疗一切众生之类，<a id="a-SZ"></a>三、<a id="a-Sa"></a>常一心唯念应时，<a id="a-Sb"></a>四、<a id="a-Sc"></a>无驰骋度于彼岸。<a id="a-Sd"></a>唯愿世尊，<a id="a-Se"></a>意华香如来至真等正觉，<a id="a-Sf"></a>说是三昧行音，<a id="a-Sg"></a>尔时从彼闻是三昧。<a id="a-Sh"></a>其佛去后，<a id="a-Si"></a>次复有佛，<a id="a-Sj"></a>号明珠日月光曜，<a id="a-Sk"></a>因其如来成是三昧。<a id="a-Sl"></a>”</p>
  <p id="aSm">说是毁伏魔场三昧时，<a id="a-Sn"></a>彼众会中一万菩萨，<a id="a-So"></a>如是色像感动变化，<a id="a-Sp"></a>悉得无所从生法忍。</p>
  <p id="aSq">“于舍利弗所志云何？<a id="a-Sr"></a>于是三千大千世界，<a id="a-Ss"></a>独有是变降诸魔乎？<a id="a-St"></a>勿作斯观！<a id="a-Su"></a>所以者何？<a id="a-Sv"></a>十方一切江河沙等诸佛刹土，<a id="a-Sw"></a>诸魔波旬求人便者，<a id="a-Sx"></a>皆遇此难不得自在，<a id="a-Sy"></a>悉文殊师利之所建立。<a id="a-Sz"></a>”</p>
  <p id="aT0">尔时，<a id="a-T1"></a>世尊告文殊曰：<a id="a-T2"></a>“仁当舍置所建威神，<a id="a-T3"></a>当使诸魔还复本形天上服饰。<a id="a-T4"></a>”</p>
  <p id="aT5">尔时，<a id="a-T6"></a>文殊告诸魔曰：<a id="a-T7"></a>“诸贤者等，<a id="a-T8"></a>实为恶秽此身服乎？<a id="a-T9"></a>”</p>
  <p id="aTA">报曰：<a id="a-TB"></a>“实尔。<a id="a-TC"></a>”</p>
  <p id="aTD">文殊答曰：<a id="a-TE"></a>“汝等宜当厌贪欲事不住三界。<a id="a-TF"></a>”</p>
  <p id="aTG">诸魔报曰：<a id="a-TH"></a>“唯当从命。<a id="a-TI"></a>善哉！<a id="a-TJ"></a>文殊，<a id="a-TK"></a>愿加威神，<a id="a-TL"></a>令我等脱如是形类威仪服饰。<a id="a-TM"></a>”</p>
  <p id="aTN">文殊师利寻舍威变，<a id="a-TO"></a>疗诸天人及诸玉女，<a id="a-TP"></a>使其形体平复如故，<a id="a-TQ"></a>衣被光泽威神巍巍。<a id="a-TR"></a>文殊师利告于诸魔：<a id="a-TS"></a>“诸仁欲知其眼受而怀思想，<a id="a-TT"></a>眼有所著则为眼根，<a id="a-TU"></a>因思想眼言是我所，<a id="a-TV"></a>依猗于眼因生于眼，<a id="a-TW"></a>眼之所趣目为心候还护其眼，<a id="a-TX"></a>举眼下眼则是汝等之境界也，<a id="a-TY"></a>为造魔业；<a id="a-TZ"></a>耳、<a id="a-Ta"></a>鼻、<a id="a-Tb"></a>口、<a id="a-Tc"></a>身、<a id="a-Td"></a>意亦复如是。<a id="a-Te"></a>假使有眼而无所著，<a id="a-Tf"></a>耳无所听，<a id="a-Tg"></a>鼻香口味身更心法悉无所著，<a id="a-Th"></a>非汝部界，<a id="a-Ti"></a>不同劳侣无力不乐，<a id="a-Tj"></a>则无魔业亦无影响。<a id="a-Tk"></a>又复卿等自计吾我，<a id="a-Tl"></a>随念有身缘趣此患。<a id="a-Tm"></a>卿等何因处于众会，<a id="a-Tn"></a>欲得寂然未之有也。<a id="a-To"></a>”</p>
  <p id="aTp">文殊师利，<a id="a-Tq"></a>应时于彼，<a id="a-Tr"></a>为魔眷属解说经典，<a id="a-Ts"></a>使一万魔皆发无上正真道意，<a id="a-Tt"></a>八万四千魔远尘离垢，<a id="a-Tu"></a>诸女得法眼净。<a id="a-Tv"></a>其余众魔各归宫殿，<a id="a-Tw"></a>皆共举声悉称万岁：<a id="a-Tx"></a>“吾等已脱于大恐惧。<a id="a-Ty"></a>”</p>
 </body>
</html>