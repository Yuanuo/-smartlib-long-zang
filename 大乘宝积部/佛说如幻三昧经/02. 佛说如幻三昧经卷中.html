<!doctype html>
<html id="z3IBTJNE1" data-ver="1597">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘宝积部">
  <meta period="西晋">
 </head>
 <body>
  <h1 id="a1">佛说如幻三昧经卷中</h1>
  <p id="a2">于是文殊师利，<a id="a-3"></a>告逮法忍诸魔眷属：<a id="a-4"></a>“卿等何故不各归宫？<a id="a-5"></a>”</p>
  <p id="a6">诸魔报曰：<a id="a-7"></a>“吾等于今忽然不复见己身宅，<a id="a-8"></a>何况当复见魔宫殿自然常住？<a id="a-9"></a>”</p>
  <p id="aA">又问：<a id="a-B"></a>“汝等宫殿为在何所？<a id="a-C"></a>”</p>
  <p id="aD">诸魔报曰：<a id="a-E"></a>“一切诸法无主无念，<a id="a-F"></a>是为诸法之宫殿。<a id="a-G"></a>空无想愿诸法恍惚乃为宫殿，<a id="a-H"></a>于彼无往亦无来者。<a id="a-I"></a>”</p>
  <p id="aJ">耆年迦葉前白佛言：<a id="a-K"></a>“文殊师利彼殿来乎？<a id="a-L"></a>我等欲见所从菩萨。<a id="a-M"></a>所以者何？<a id="a-N"></a>此正士等难可值遇！<a id="a-O"></a>”</p>
  <p id="aP">佛告文殊：<a id="a-Q"></a>“汝当现此十方世界诸来菩萨会忍土者，<a id="a-R"></a>今诸众会皆共渴仰欲得见之。<a id="a-S"></a>”</p>
  <p id="aT">文殊师利应时告诸法伦菩萨、<a id="a-U"></a>法住菩萨、<a id="a-V"></a>若干辩菩萨、<a id="a-W"></a>得大势菩萨、<a id="a-X"></a>柔软音菩萨、<a id="a-Y"></a>灭众恶菩萨、<a id="a-Z"></a>寂然菩萨、<a id="a-a"></a>选择菩萨、<a id="a-b"></a>法王菩萨、<a id="a-c"></a>怀音菩萨，<a id="a-d"></a>悉告此等诸菩萨众：<a id="a-e"></a>“汝族姓子一切菩萨，<a id="a-f"></a>各当自现其身宫殿，<a id="a-g"></a>各自显示所处佛土本之形体。<a id="a-h"></a>”</p>
  <p id="ai">文殊师利适发此言，<a id="a-j"></a>诸菩萨众寻时奉命，<a id="a-k"></a>从三昧起各现本体。<a id="a-l"></a>或有菩萨其身高大如须弥山，<a id="a-m"></a>或有菩萨其身高长三百二十万里，<a id="a-n"></a>或二百八十万里，<a id="a-o"></a>或二百四十万里，<a id="a-p"></a>或二百万里，<a id="a-q"></a>或百六十万里，<a id="a-r"></a>或百二十万里，<a id="a-s"></a>或八十万里，<a id="a-t"></a>或四十万里，<a id="a-u"></a>或三十六万里，<a id="a-v"></a>或三十二万里，<a id="a-w"></a>或二十八万里，<a id="a-x"></a>或二十四万里，<a id="a-y"></a>或二十万里，<a id="a-z"></a>或十六万里，<a id="a-10"></a>或十二万里，<a id="a-11"></a>或八万里，<a id="a-12"></a>或四万里，<a id="a-13"></a>或三万六千里，<a id="a-14"></a>或三万二千里，<a id="a-15"></a>或二万八千里，<a id="a-16"></a>或二万四千里，<a id="a-17"></a>或二万里，<a id="a-18"></a>或万六千里，<a id="a-19"></a>或万二千里，<a id="a-1A"></a>或八千里，<a id="a-1B"></a>或四千里，<a id="a-1C"></a>或三千六百里，<a id="a-1D"></a>或三千二百里，<a id="a-1E"></a>或二千八百里，<a id="a-1F"></a>或二千四百里，<a id="a-1G"></a>或二千里，<a id="a-1H"></a>或千六百里，<a id="a-1I"></a>或千二百里，<a id="a-1J"></a>或八百里，<a id="a-1K"></a>或七百六十里，<a id="a-1L"></a>或七百二十里，<a id="a-1M"></a>或六百八十里，<a id="a-1N"></a>或六百四十里，<a id="a-1O"></a>或六百里，<a id="a-1P"></a>或三百六十里，<a id="a-1Q"></a>或三百二十里，<a id="a-1R"></a>或二百八十里，<a id="a-1S"></a>或二百四十里，<a id="a-1T"></a>或二百里，<a id="a-1U"></a>或百六十里，<a id="a-1V"></a>或百二十里，<a id="a-1W"></a>或八十里，<a id="a-1X"></a>或四十里，<a id="a-1Y"></a>或三十六里，<a id="a-1Z"></a>或三十二里，<a id="a-1a"></a>或二十八里，<a id="a-1b"></a>或二十四里，<a id="a-1c"></a>或二十里，<a id="a-1d"></a>或十六里，<a id="a-1e"></a>或十二里，<a id="a-1f"></a>或八里，<a id="a-1g"></a>或四里，<a id="a-1h"></a>或有身长短如此忍界人身无异。<a id="a-1i"></a>诸菩萨等其身如是，<a id="a-1j"></a>高广长短各各别异。<a id="a-1k"></a>尔时，<a id="a-1l"></a>于此三千大千世界，<a id="a-1m"></a>诸会充满无如毛厘空缺之处。<a id="a-1n"></a>诸尊神妙高节慧明，<a id="a-1o"></a>菩萨大士卓然有异，<a id="a-1p"></a>功德巍巍无以为喻。<a id="a-1q"></a>其诸菩萨身所演光，<a id="a-1r"></a>彻照十方不可计数百千佛土。</p>
  <p id="a1s">尔时，<a id="a-1t"></a>世尊以佛庄严三昧正受。<a id="a-1u"></a>适兴此定，<a id="a-1v"></a>寻时忍界自然变现不可称数若干华盖，<a id="a-1w"></a>以其无限百千妓乐各唱其音，<a id="a-1x"></a>校饰幢幡缯彩无量庄严佛土，<a id="a-1y"></a>靡不煌煌如日如月。<a id="a-1z"></a>诸菩萨众，<a id="a-20"></a>从紫金刹来至此者，<a id="a-21"></a>睹是佛刹如黄金色；<a id="a-22"></a>其从白银佛刹来者，<a id="a-23"></a>悉现银色；<a id="a-24"></a>其从水精佛刹来者，<a id="a-25"></a>见此佛土悉水精色；<a id="a-26"></a>其从琉璃佛刹来者，<a id="a-27"></a>睹此忍界悉琉璃色；<a id="a-28"></a>其从车磲佛刹来者，<a id="a-29"></a>见此忍土悉车磲色；<a id="a-2A"></a>其从玛瑙佛刹来者，<a id="a-2B"></a>见是佛土悉玛瑙色；<a id="a-2C"></a>其从名香佛刹来者，<a id="a-2D"></a>见是佛土悉香合成；<a id="a-2E"></a>其从好华佛刹来者，<a id="a-2F"></a>但见诸华；<a id="a-2G"></a>从宝刹来者，<a id="a-2H"></a>但见众宝；<a id="a-2I"></a>或从七宝，<a id="a-2J"></a>或从六宝，<a id="a-2K"></a>或从五宝，<a id="a-2L"></a>或从四宝，<a id="a-2M"></a>或从三宝，<a id="a-2N"></a>或从二宝世界来者，<a id="a-2O"></a>诣此忍土见此佛土，<a id="a-2P"></a>长广短狭众宝琦异，<a id="a-2Q"></a>强劣好丑如本佛土。<a id="a-2R"></a>时诸菩萨各自忆念住本佛土，<a id="a-2S"></a>是等一切见释迦文如来至真形像被服，<a id="a-2T"></a>各如本土诸佛像貌，<a id="a-2U"></a>威仪礼节、<a id="a-2V"></a>教授法则、<a id="a-2W"></a>饮食等无差特。<a id="a-2X"></a>彼一菩萨，<a id="a-2Y"></a>不见他菩萨土地庄严，<a id="a-2Z"></a>但睹本刹，<a id="a-2a"></a>举声称曰：<a id="a-2b"></a>“此土紫金。<a id="a-2c"></a>”二菩萨曰：<a id="a-2d"></a>“此土白银。<a id="a-2e"></a>”各各所游清净之行，<a id="a-2f"></a>各自惊喜怪未曾有，<a id="a-2g"></a>磬扬大音而嗟叹之：<a id="a-2h"></a>“诸佛世界难及！<a id="a-2i"></a>难及而不可逮！<a id="a-2j"></a>德遍十方永不可逮。<a id="a-2k"></a>”</p>
  <p id="a2l">文殊师利应时告曰：<a id="a-2m"></a>“诸族姓子，<a id="a-2n"></a>此事无奇。<a id="a-2o"></a>所以者何？<a id="a-2p"></a>一切诸佛皆为一佛，<a id="a-2q"></a>一切诸刹皆为一刹，<a id="a-2r"></a>一切众生悉为一神，<a id="a-2s"></a>一切诸法悉为一法，<a id="a-2t"></a>是一定故故名曰一，<a id="a-2u"></a>亦非定一亦非若干。<a id="a-2v"></a>”</p>
  <p id="a2w">文殊师利举其要义不以多言，<a id="a-2x"></a>即从座起，<a id="a-2y"></a>偏出右肩，<a id="a-2z"></a>右膝著地，<a id="a-30"></a>叉手白佛：<a id="a-31"></a>“愿欲所问！<a id="a-32"></a>若见听者，<a id="a-33"></a>乃敢自陈。<a id="a-34"></a>”</p>
  <p id="a35">佛言：<a id="a-36"></a>“恣所欲问，<a id="a-37"></a>如来当决所怀疑结令心欢然。<a id="a-38"></a>”</p>
  <p id="a39">文殊则问：<a id="a-3A"></a>“何谓菩萨义所归乎？<a id="a-3B"></a>”</p>
  <p id="a3C">佛告文殊：<a id="a-3D"></a>“晓了诸法靡不通畅故曰菩萨。<a id="a-3E"></a>”</p>
  <p id="a3F">又问：<a id="a-3G"></a>“何谓菩萨晓了诸法？<a id="a-3H"></a>”</p>
  <p id="a3I">佛言：<a id="a-3J"></a>“菩萨晓了眼耳鼻口身心无有弊碍。<a id="a-3K"></a>何谓晓了六情事者？<a id="a-3L"></a>晓了于眼则本净空，<a id="a-3M"></a>耳鼻口身意亦复如是悉空本净，<a id="a-3N"></a>不自想念我晓了之；<a id="a-3O"></a>色声香味细滑之法悉空本净，<a id="a-3P"></a>不想晓了。<a id="a-3Q"></a>又文殊师利，<a id="a-3R"></a>若有菩萨了五盛阴。<a id="a-3S"></a>何谓晓了？<a id="a-3T"></a>了空无想无愿，<a id="a-3U"></a>离欲恍惚，<a id="a-3V"></a>寂无所有，<a id="a-3W"></a>归于澹泊，<a id="a-3X"></a>悉无所生无来无往，<a id="a-3Y"></a>犹如野马、<a id="a-3Z"></a>幻化、<a id="a-3a"></a>水月、<a id="a-3b"></a>芭蕉、<a id="a-3c"></a>梦中所见，<a id="a-3d"></a>不得久存而无坚固虚无无处。<a id="a-3e"></a>若能晓了如斯义者，<a id="a-3f"></a>是谓菩萨。<a id="a-3g"></a>又文殊师利，<a id="a-3h"></a>解淫怒痴、<a id="a-3i"></a>五阴、<a id="a-3j"></a>六衰因想而生。<a id="a-3k"></a>其贪欲者悉从想生，<a id="a-3l"></a>其想亦空虚无无形，<a id="a-3m"></a>无有言辞亦无教化。<a id="a-3n"></a>其淫怒痴于无本法，<a id="a-3o"></a>无能染污不迷不惑。<a id="a-3p"></a>”</p>
  <p id="a3q">佛言：<a id="a-3r"></a>“文殊师利，<a id="a-3s"></a>菩萨晓了众生之行：<a id="a-3t"></a>此人多欲，<a id="a-3u"></a>斯人多嗔，<a id="a-3v"></a>此人多痴。<a id="a-3w"></a>其多欲者恩爱隆崇，<a id="a-3x"></a>犹如五谷草木茂盛种类布散不适一处。<a id="a-3y"></a>其多嗔者怒恨炽盛，<a id="a-3z"></a>如野火燃烧炙草木，<a id="a-40"></a>城郭屋宅靡不被害。<a id="a-41"></a>其痴多者，<a id="a-42"></a>暗暗冥冥如无日明，<a id="a-43"></a>若其屋中覆盖在罂，<a id="a-44"></a>迷惑穷极不识东西。<a id="a-45"></a>菩萨大士晓了本行，<a id="a-46"></a>从其心意聪明暗塞，<a id="a-47"></a>原际所趣诸根优劣而为说法，<a id="a-48"></a>各令入律而度脱之。<a id="a-49"></a>”</p>
  <p id="a4A">佛语文殊师利：<a id="a-4B"></a>“菩萨晓了一切众生。<a id="a-4C"></a>云何晓了一切众生？<a id="a-4D"></a>皆假号耳！<a id="a-4E"></a>若真谛观其假号者亦无处所。<a id="a-4F"></a>其众生者悉一神耳！<a id="a-4G"></a>计于众生无有众生。<a id="a-4H"></a>晓了斯义无想著者，<a id="a-4I"></a>是谓菩萨。<a id="a-4J"></a>于是觉了，<a id="a-4K"></a>寤诸不觉解度彼岸，<a id="a-4L"></a>是谓菩萨。<a id="a-4M"></a>诸不达者悉令通畅故曰菩萨。<a id="a-4N"></a>当所观者悉见本末起灭因缘，<a id="a-4O"></a>根原所趣靡不周备，<a id="a-4P"></a>前知无穷却了无极故曰菩萨。<a id="a-4Q"></a>因其假号随方俗言而有此名，<a id="a-4R"></a>于此众事而无所著故曰菩萨。<a id="a-4S"></a>”时佛叹颂曰：</p>
  <p id="a4T">“晓了其眼耳，<a id="a-4U"></a> 是空为自然，</p>
  <p id="a4V">达者无想念，<a id="a-4W"></a> 乃谓为菩萨。</p>
  <p id="a4X">晓了鼻口者，<a id="a-4Y"></a> 本净无形像，</p>
  <p id="a4Z">智者不妄想，<a id="a-4a"></a> 乃谓为菩萨。</p>
  <p id="a4b">智者晓了身，<a id="a-4c"></a> 其意如虚空，</p>
  <p id="a4d">能分别本净，<a id="a-4e"></a> 菩萨为聪明。</p>
  <p id="a4f">色声及香味，<a id="a-4g"></a> 细滑可意物，</p>
  <p id="a4h">若能了如幻，<a id="a-4i"></a> 一切分别空，</p>
  <p id="a4j">亦不求妄想，<a id="a-4k"></a> 乃曰为菩萨。</p>
  <p id="a4l">若晓了色空，<a id="a-4m"></a> 痛痒亦如是，</p>
  <p id="a4n">生死之所识，<a id="a-4o"></a> 一切犹若幻，</p>
  <p id="a4p">心不怀妄想，<a id="a-4q"></a> 乃谓为菩萨。</p>
  <p id="a4r">五阴若如梦，<a id="a-4s"></a> 一相无有相，</p>
  <p id="a4t">明者不妄想，<a id="a-4u"></a> 乃谓为菩萨。</p>
  <p id="a4v">不生无所起，<a id="a-4w"></a> 无言则无为，</p>
  <p id="a4x">假名托于号，<a id="a-4y"></a> 其名无形类。</p>
  <p id="a4z">晓了贪嗔恚，<a id="a-50"></a> 分别诸想念，</p>
  <p id="a51">其想无真谛，<a id="a-52"></a> 究竟无处所。</p>
  <p id="a53">想愚不亦真，<a id="a-54"></a> 因作多思念，</p>
  <p id="a55">缘诸邪见起，<a id="a-56"></a> 正直无所见。</p>
  <p id="a57">当怀贪欲怒，<a id="a-58"></a> 诸法悉平等，</p>
  <p id="a59">彼无染无秽，<a id="a-5A"></a> 法亦无惑妄。</p>
  <p id="a5B">识别如是念，<a id="a-5C"></a> 菩萨无贪欲，</p>
  <p id="a5D">寂除一切法，<a id="a-5E"></a> 乃谓为菩萨。</p>
  <p id="a5F">晓了诸三界，<a id="a-5G"></a> 是空无真实，</p>
  <p id="a5H">于彼无度者，<a id="a-5I"></a> 乃谓为菩萨。</p>
  <p id="a5J">欲界无成就，<a id="a-5K"></a> 因颠倒而兴，</p>
  <p id="a5L">是色无有无，<a id="a-5M"></a> 此亦比虚伪。</p>
  <p id="a5N">众生所作行，<a id="a-5O"></a> 慧者悉晓知，</p>
  <p id="a5P">贪淫行嗔恚，<a id="a-5Q"></a> 同归于愚痴。</p>
  <p id="a5R">一切假名人，<a id="a-5S"></a> 人亦不可得，</p>
  <p id="a5T">明者成就此，<a id="a-5U"></a> 不妄想众生。</p>
  <p id="a5V">一切是诸法，<a id="a-5W"></a> 能知为颠倒，</p>
  <p id="a5X">若识知反覆，<a id="a-5Y"></a> 斯亦无有想。</p>
  <p id="a5Z">方便随诸法，<a id="a-5a"></a> 不著一切碍，</p>
  <p id="a5b">若逮无所著，<a id="a-5c"></a> 乃曰为解脱。</p>
  <p id="a5d">能施其身肉，<a id="a-5e"></a> 不习诸所猗，</p>
  <p id="a5f">觉了如审谛，<a id="a-5g"></a> 乃谓为菩萨。</p>
  <p id="a5h">禁戒常清净，<a id="a-5i"></a> 亦不想自大，</p>
  <p id="a5j">佛戒随顺义，<a id="a-5k"></a> 无起无所有。</p>
  <p id="a5l">我本所修业，<a id="a-5m"></a> 身口及意念，</p>
  <p id="a5n">是谓为禁戒，<a id="a-5o"></a> 彼无由居处。</p>
  <p id="a5p">普慈愍众生，<a id="a-5q"></a> 亦不得众生，</p>
  <p id="a5r">知之为恍惚，<a id="a-5s"></a> 因假而有号。</p>
  <p id="a5t">其所行精进，<a id="a-5u"></a> 灭一切诸苦，</p>
  <p id="a5v">察了三界空，<a id="a-5w"></a> 能成最上道。</p>
  <p id="a5x">超殊修禅思，<a id="a-5y"></a> 亦复无所著，</p>
  <p id="a5z">无住无所得，<a id="a-60"></a> 智者了如是。</p>
  <p id="a61">智慧刀割截，<a id="a-62"></a> 尘劳诸恶见，</p>
  <p id="a63">睹见诸法界，<a id="a-64"></a> 不断无所坏。</p>
  <p id="a65">如觉了诸法，<a id="a-66"></a> 应时化群黎，</p>
  <p id="a67">菩萨晓如是，<a id="a-68"></a> 乃谓为菩萨。<a id="a-69"></a>”</p>
  <p id="a6A">于是文殊师利复白佛言：<a id="a-6B"></a>“唯然大圣，<a id="a-6C"></a>所可言谓初发意者。<a id="a-6D"></a>何谓初发为菩萨意也？<a id="a-6E"></a>”</p>
  <p id="a6F">佛语文殊：<a id="a-6G"></a>“假使菩萨普念三界是初发意，<a id="a-6H"></a>所发心者平等如地。<a id="a-6I"></a>其菩萨者无所起发，<a id="a-6J"></a>亦不想念净与不净。<a id="a-6K"></a>其所知者无卒无暴坚住不动，<a id="a-6L"></a>无在不在安无能摇，<a id="a-6M"></a>忍于苦乐越世八法，<a id="a-6N"></a>无所破坏悉无所为，<a id="a-6O"></a>所可发心。<a id="a-6P"></a>适发意已，<a id="a-6Q"></a>皆得启受一切功勋，<a id="a-6R"></a>亦不自念我有名德，<a id="a-6S"></a>是谓初发成菩萨意。<a id="a-6T"></a>”</p>
  <p id="a6U">文殊师利前白佛言：<a id="a-6V"></a>“如我听省大圣说义，<a id="a-6W"></a>其有菩萨发淫怒痴乃初发意。<a id="a-6X"></a>”</p>
  <p id="a6Y">时，<a id="a-6Z"></a>善住意问文殊师利：<a id="a-6a"></a>“起淫怒痴乃应初发成菩萨者，<a id="a-6b"></a>一切愚戆凡夫之士皆应初发。<a id="a-6c"></a>所以者何？<a id="a-6d"></a>斯等之类起淫怒痴故不去三毒也。<a id="a-6e"></a>”</p>
  <p id="a6f">文殊师利告善住意天子：<a id="a-6g"></a>“愚戆凡夫不能堪任起淫怒痴。<a id="a-6h"></a>所以者何？<a id="a-6i"></a>谓佛世尊、<a id="a-6j"></a>缘觉、<a id="a-6k"></a>声闻、<a id="a-6l"></a>诸不退转菩萨之党，<a id="a-6m"></a>乃能发是淫怒痴耳！<a id="a-6n"></a>凡夫不能。<a id="a-6o"></a>”</p>
  <p id="a6p">善住意天子报文殊曰：<a id="a-6q"></a>“今者所说甚可畏！<a id="a-6r"></a>此众会者心怀疑网，<a id="a-6s"></a>因闻仁者演此义故，<a id="a-6t"></a>不能晓了其心冥然。<a id="a-6u"></a>”</p>
  <p id="a6v">文殊师利谓善住意天子：<a id="a-6w"></a>“于意云何？<a id="a-6x"></a>譬如飞鸟飞行虚空，<a id="a-6y"></a>岂畏为径通过有依碍乎？<a id="a-6z"></a>”</p>
  <p id="a70">答曰：<a id="a-71"></a>“经过不畏虚空也。<a id="a-72"></a>”</p>
  <p id="a73">文殊报曰：<a id="a-74"></a>“如是，<a id="a-75"></a>天子，<a id="a-76"></a>道无所起，<a id="a-77"></a>有所憎恶则为不发，<a id="a-78"></a>无所憎恶乃为发意；<a id="a-79"></a>若无所著，<a id="a-7A"></a>不怀憎恶无所依猗，<a id="a-7B"></a>乃谓发耳！<a id="a-7C"></a>所谓为发兴无想念，<a id="a-7D"></a>无所生者是名不发，<a id="a-7E"></a>无自然者乃曰为发，<a id="a-7F"></a>无有句迹乃曰为发，<a id="a-7G"></a>无去来迹乃曰为发，<a id="a-7H"></a>空身慧迹无所念迹乃曰为发，<a id="a-7I"></a>无所受迹无所逮迹乃曰为发，<a id="a-7J"></a>无所坏迹无所获迹是谓为发，<a id="a-7K"></a>无文字迹无所慕迹是谓为发，<a id="a-7L"></a>不进不殆不双不只是谓为发，<a id="a-7M"></a>不求救护亦无有归是谓为发。<a id="a-7N"></a>是故，<a id="a-7O"></a>天子，<a id="a-7P"></a>名于菩萨为初发心。<a id="a-7Q"></a>其于是法，<a id="a-7R"></a>不念不依、<a id="a-7S"></a>不思不想、<a id="a-7T"></a>不知不见、<a id="a-7U"></a>不闻不识、<a id="a-7V"></a>不受不舍、<a id="a-7W"></a>不起不灭。<a id="a-7X"></a>是故，<a id="a-7Y"></a>天子，<a id="a-7Z"></a>名诸菩萨以是因缘，<a id="a-7a"></a>因此法故由斯平等，<a id="a-7b"></a>如是本际善权方便，<a id="a-7c"></a>发淫怒痴，<a id="a-7d"></a>发眼所依，<a id="a-7e"></a>耳鼻口身意亦复如是，<a id="a-7f"></a>发色所著，<a id="a-7g"></a>亦复显于痛想行识不当生色报应。<a id="a-7h"></a>诸见无明有爱，<a id="a-7i"></a>当兴十二缘起之法。<a id="a-7j"></a>吾诸所欲依猗三界，<a id="a-7k"></a>亦当显发所依吾我贪身计已六十二见，<a id="a-7l"></a>亦当显发五盖之患，<a id="a-7m"></a>四倒八邪十恶之业令其反原。<a id="a-7n"></a>取要言之，<a id="a-7o"></a>一切净不净、<a id="a-7p"></a>应不应众想言辞，<a id="a-7q"></a>一切处所所受依猗，<a id="a-7r"></a>思想诸念恋慕挂碍，<a id="a-7s"></a>所可言曰发泥洹想，<a id="a-7t"></a>菩萨大士皆显发此。<a id="a-7u"></a>是故，<a id="a-7v"></a>天子，<a id="a-7w"></a>当作斯观，<a id="a-7x"></a>其于诸法有所依猗，<a id="a-7y"></a>无所憎爱是谓为发。<a id="a-7z"></a>”</p>
  <p id="a80">文殊师利说是法语初发意时，<a id="a-81"></a>此三千大千世界六反震动，<a id="a-82"></a>万二千菩萨得无所从生法忍。</p>
  <p id="a83">尔时，<a id="a-84"></a>世尊赞文殊师利曰：<a id="a-85"></a>“善哉！<a id="a-86"></a>善哉！<a id="a-87"></a>乃能讲论发意菩萨。<a id="a-88"></a>仁已曾奉江河沙等诸佛世尊，<a id="a-89"></a>故能畅此无极道慧。<a id="a-8A"></a>”</p>
  <p id="a8B">时，<a id="a-8C"></a>舍利弗前白佛言：<a id="a-8D"></a>“向者文殊颁宣咨嗟，<a id="a-8E"></a>诸初发意菩萨之事，<a id="a-8F"></a>若有逮得无所从生法忍，<a id="a-8G"></a>计此二者，<a id="a-8H"></a>其意等乎？<a id="a-8I"></a>”</p>
  <p id="a8J">佛言：<a id="a-8K"></a>“如是，<a id="a-8L"></a>舍利弗，<a id="a-8M"></a>诚如所云。<a id="a-8N"></a>锭光佛时授我要决，<a id="a-8O"></a>当成无上正真之道为最正觉，<a id="a-8P"></a>于当来世无央数劫得成为佛，<a id="a-8Q"></a>号释迦文如来、<a id="a-8R"></a>至真、<a id="a-8S"></a>等正觉、<a id="a-8T"></a>明行成、<a id="a-8U"></a>为善逝、<a id="a-8V"></a>世间解、<a id="a-8W"></a>无上士、<a id="a-8X"></a>道法御、<a id="a-8Y"></a>天人师、<a id="a-8Z"></a>号佛世尊。<a id="a-8a"></a>因彼发心无所违失，<a id="a-8b"></a>应时逮得无所从生法忍。<a id="a-8c"></a>是舍利弗，<a id="a-8d"></a>文殊师利向者所讲初发意菩萨。<a id="a-8e"></a>”</p>
  <p id="a8f">文殊白佛：<a id="a-8g"></a>“我身省察大圣说法义之所归，<a id="a-8h"></a>一切菩萨其发心者名初发意。<a id="a-8i"></a>所以者何？<a id="a-8j"></a>唯然，<a id="a-8k"></a>世尊，<a id="a-8l"></a>其诸发意皆无所生，<a id="a-8m"></a>其无所生则是菩萨初发意也。<a id="a-8n"></a>”</p>
  <p id="a8o">说是语时，<a id="a-8p"></a>二万三千人立不退转地当成无上正真之道，<a id="a-8q"></a>五千比丘得无起余漏尽意解，<a id="a-8r"></a>六万天子远尘离垢诸法眼净。</p>
  <p id="a8s">于是耆年大迦葉，<a id="a-8t"></a>前白佛言：<a id="a-8u"></a>“文殊师利所为甚难甚难！<a id="a-8v"></a>今说经典开化饶益若干众生。<a id="a-8w"></a>”</p>
  <p id="a8x">文殊师利谓大迦葉：<a id="a-8y"></a>“我之所作不为甚难。<a id="a-8z"></a>所以者何？<a id="a-90"></a>一切诸法皆无所作，<a id="a-91"></a>非作非不作。<a id="a-92"></a>唯大迦葉，<a id="a-93"></a>我于诸法无作不作亦无所舍，<a id="a-94"></a>不度众生亦无所缚。<a id="a-95"></a>所以者何？<a id="a-96"></a>众生之党本无明故，<a id="a-97"></a>成为众生故非甚难。<a id="a-98"></a>向者迦葉宣言甚难，<a id="a-99"></a>吾身所作无有甚难亦无不难，<a id="a-9A"></a>非如来、<a id="a-9B"></a>非缘觉、<a id="a-9C"></a>非声闻。<a id="a-9D"></a>迦葉，<a id="a-9E"></a>欲知谈说甚难，<a id="a-9F"></a>欲宣至谊，<a id="a-9G"></a>凡夫所作乃为奇异，<a id="a-9H"></a>名之甚难。<a id="a-9I"></a>所以者何？<a id="a-9J"></a>唯然，<a id="a-9K"></a>迦葉，<a id="a-9L"></a>一切诸佛威神之力未曾违废，<a id="a-9M"></a>亦不可得声闻、<a id="a-9N"></a>缘觉。<a id="a-9O"></a>诸佛势力无获无得，<a id="a-9P"></a>独凡夫士乃逮此力。<a id="a-9Q"></a>”</p>
  <p id="a9R">大迦葉曰：<a id="a-9S"></a>“于文殊意所察云何？<a id="a-9T"></a>诸佛所得，<a id="a-9U"></a>无得不得，<a id="a-9V"></a>非声闻、<a id="a-9W"></a>非缘觉？<a id="a-9X"></a>”</p>
  <p id="a9Y">文殊师利报大迦葉：<a id="a-9Z"></a>“不得我身无人无寿，<a id="a-9a"></a>无形无终含血有志，<a id="a-9b"></a>不得断灭有常之计，<a id="a-9c"></a>阴种诸入名色三界，<a id="a-9d"></a>应与不应、<a id="a-9e"></a>想与无想，<a id="a-9f"></a>兴发报应现世后世，<a id="a-9g"></a>贪淫怒痴，<a id="a-9h"></a>悉不得是。<a id="a-9i"></a>迦葉当解，<a id="a-9j"></a>取要言之，<a id="a-9k"></a>一切诸法无得不得，<a id="a-9l"></a>无所依猗无受无舍，<a id="a-9m"></a>不放施无所教，<a id="a-9n"></a>亦无近、<a id="a-9o"></a>无所授、<a id="a-9p"></a>无所解。<a id="a-9q"></a>是故，<a id="a-9r"></a>迦葉，<a id="a-9s"></a>当晓了此诸凡夫士，<a id="a-9t"></a>不闻谊者乃有所得。<a id="a-9u"></a>诸佛世尊实无所得，<a id="a-9v"></a>是故所作不为甚难。<a id="a-9w"></a>诸佛、<a id="a-9x"></a>声闻悉无造作，<a id="a-9y"></a>凡夫所为而不可及。<a id="a-9z"></a>为何所作？<a id="a-A0"></a>为断灭、<a id="a-A1"></a>为计常多所猗著，<a id="a-A2"></a>殷勤求愿心怀众念，<a id="a-A3"></a>作与不作或举或下，<a id="a-A4"></a>分别讲说妄想猗著，<a id="a-A5"></a>愁戚悒悒而念免害，<a id="a-A6"></a>稽首自归诸佛世尊，<a id="a-A7"></a>不作不为亦无所著。<a id="a-A8"></a>愚唯为此，<a id="a-A9"></a>是故所作不以为难。<a id="a-AA"></a>”</p>
  <p id="aAB">文殊师利前白佛言：<a id="a-AC"></a>“所谓无所生，<a id="a-AD"></a>其谊云何？<a id="a-AE"></a>为何谓乎？<a id="a-AF"></a>云何菩萨逮得无所从生法忍？<a id="a-AG"></a>”</p>
  <p id="aAH">佛告文殊：<a id="a-AI"></a>“计于诸法无能逮得。<a id="a-AJ"></a>所以者何？<a id="a-AK"></a>有所得者则堕颠倒，<a id="a-AL"></a>无所得者乃逮无所从生法忍，<a id="a-AM"></a>是故无所得者乃谓为得。<a id="a-AN"></a>无得无著，<a id="a-AO"></a>无依无猗，<a id="a-AP"></a>心如虚空[火+霍]然无迹，<a id="a-AQ"></a>是乃名曰无所从生法忍。<a id="a-AR"></a>一切诸法无所生者，<a id="a-AS"></a>诸法无主乃曰法忍。<a id="a-AT"></a>于一切法无所依猗，<a id="a-AU"></a>无求无望，<a id="a-AV"></a>诸法无进无退，<a id="a-AW"></a>无双无只，<a id="a-AX"></a>乃曰法忍。<a id="a-AY"></a>诸法无形离于自然，<a id="a-AZ"></a>无坏无断无识无尘，<a id="a-Aa"></a>无言无辞空无想愿，<a id="a-Ab"></a>乃曰法忍。<a id="a-Ac"></a>诸法离欲寂然憺怕，<a id="a-Ad"></a>法界无本立在本际，<a id="a-Ae"></a>无应不应，<a id="a-Af"></a>无想不想，<a id="a-Ag"></a>无念无说，<a id="a-Ah"></a>无惟无思，<a id="a-Ai"></a>无作无力，<a id="a-Aj"></a>悉以羸劣虚无恍惚，<a id="a-Ak"></a>无固无永，<a id="a-Al"></a>无净不净，<a id="a-Am"></a>非常、<a id="a-An"></a>苦、<a id="a-Ao"></a>空、<a id="a-Ap"></a>无我寂然，<a id="a-Aq"></a>犹如幻化、<a id="a-Ar"></a>梦中所见、<a id="a-As"></a>影、<a id="a-At"></a>响、<a id="a-Au"></a>野马、<a id="a-Av"></a>芭蕉、<a id="a-Aw"></a>聚沫水中之泡，<a id="a-Ax"></a>忍解诸法为若兹也。<a id="a-Ay"></a>所可忍者亦无所忍，<a id="a-Az"></a>一切诸法无法非法，<a id="a-B0"></a>无有异法亦无他趣，<a id="a-B1"></a>照曜诸法所解如是，<a id="a-B2"></a>观此诸法名本净，<a id="a-B3"></a>恍惚知之空无，<a id="a-B4"></a>是谓为忍。<a id="a-B5"></a>笃无信乐度于氾流，<a id="a-B6"></a>不怀狐疑不恐不惧，<a id="a-B7"></a>亦无所畏修身正行，<a id="a-B8"></a>永不得身不见空宅是。<a id="a-B9"></a>文殊师利，<a id="a-BA"></a>菩萨所逮无所从生法忍，<a id="a-BB"></a>未曾废舍一切诸想。<a id="a-BC"></a>”</p>
  <p id="aBD">文殊师利复白佛言：<a id="a-BE"></a>“所谓忍者，<a id="a-BF"></a>无所毁伤乃曰法忍。<a id="a-BG"></a>”</p>
  <p id="aBH">善住意天子问文殊师利：<a id="a-BI"></a>“何谓毁伤法？<a id="a-BJ"></a>”</p>
  <p id="aBK">文殊答曰：<a id="a-BL"></a>“天子，<a id="a-BM"></a>欲知眼所毁伤可不可色，<a id="a-BN"></a>耳声、<a id="a-BO"></a>鼻香、<a id="a-BP"></a>舌味、<a id="a-BQ"></a>身更、<a id="a-BR"></a>意所思念可不可法。<a id="a-BS"></a>假使天子，<a id="a-BT"></a>若有菩萨，<a id="a-BU"></a>眼见色者永无想受，<a id="a-BV"></a>不别好丑不怀思想，<a id="a-BW"></a>无应不应无增无损，<a id="a-BX"></a>晓了本净而达空慧，<a id="a-BY"></a>不念晓了不为众色之所毁伤；<a id="a-BZ"></a>耳鼻口身意亦复如是，<a id="a-Ba"></a>而于六情无所毁伤悉无所著。<a id="a-Bb"></a>此菩萨者立于法忍，<a id="a-Bc"></a>于诸生法不有妄想，<a id="a-Bd"></a>于无生法亦不无想；<a id="a-Be"></a>于诸漏法亦不怀想，<a id="a-Bf"></a>于无漏法亦不无想；<a id="a-Bg"></a>不想罪法，<a id="a-Bh"></a>不想无罪；<a id="a-Bi"></a>不念有为法，<a id="a-Bj"></a>不想无为法；<a id="a-Bk"></a>不念世法，<a id="a-Bl"></a>不念度世法。<a id="a-Bm"></a>于此诸法无想念者，<a id="a-Bn"></a>是为逮得无所从生法忍。<a id="a-Bo"></a>”</p>
  <p id="aBp">说是法时，<a id="a-Bq"></a>六万三千人皆发无上正真道意，<a id="a-Br"></a>万二千菩萨逮得无所从生法忍。</p>
  <p id="aBs">于是善住意天子问文殊师利：<a id="a-Bt"></a>“所谓学道入道地者为何谓乎？<a id="a-Bu"></a>”</p>
  <p id="aBv">文殊师利告天子曰：<a id="a-Bw"></a>“今仁者问入道地乎？<a id="a-Bx"></a>”</p>
  <p id="aBy">天子报曰：<a id="a-Bz"></a>“愿欲闻知菩萨道地！<a id="a-C0"></a>文殊常说有十道地，<a id="a-C1"></a>无此谊耶？<a id="a-C2"></a>”</p>
  <p id="aC3">文殊又报：<a id="a-C4"></a>“向者问入道地乎？<a id="a-C5"></a>”</p>
  <p id="aC6">天子答曰：<a id="a-C7"></a>“菩萨不入十道地也？<a id="a-C8"></a>”</p>
  <p id="aC9">文殊报曰：<a id="a-CA"></a>“不闻世尊说一切法犹如幻化，<a id="a-CB"></a>为信此不？<a id="a-CC"></a>”</p>
  <p id="aCD">答曰：<a id="a-CE"></a>“信耳！<a id="a-CF"></a>”</p>
  <p id="aCG">文殊报曰：<a id="a-CH"></a>“幻师所化，<a id="a-CI"></a>岂有道地具十住乎？<a id="a-CJ"></a>”</p>
  <p id="aCK">天子答曰：<a id="a-CL"></a>“不也。<a id="a-CM"></a>”</p>
  <p id="aCN">“设幻师化有所至到有所入者，<a id="a-CO"></a>吾亦当住。<a id="a-CP"></a>世尊颁宣一切诸法悉如幻化故无所入。<a id="a-CQ"></a>假使天子，<a id="a-CR"></a>欲得讲说入道地者，<a id="a-CS"></a>当说无入无所至到。<a id="a-CT"></a>所以者何？<a id="a-CU"></a>一切诸法皆无所入，<a id="a-CV"></a>法不至法，<a id="a-CW"></a>色不入痛，<a id="a-CX"></a>痛不入色，<a id="a-CY"></a>想不入行，<a id="a-CZ"></a>行不入想，<a id="a-Ca"></a>识不入色，<a id="a-Cb"></a>色不入识。<a id="a-Cc"></a>取要言之，<a id="a-Cd"></a>皆是四种四大所成，<a id="a-Ce"></a>眼不入耳，<a id="a-Cf"></a>耳不入眼，<a id="a-Cg"></a>鼻口、<a id="a-Ch"></a>身意亦复如是，<a id="a-Ci"></a>身不入意，<a id="a-Cj"></a>意不入身。<a id="a-Ck"></a>所以者何？<a id="a-Cl"></a>是诸法者，<a id="a-Cm"></a>所趣各异境界殊别，<a id="a-Cn"></a>愚騃无想无所识别瑕秽态碍，<a id="a-Co"></a>譬如草木、<a id="a-Cp"></a>瓦石墙壁、<a id="a-Cq"></a>影响之数而无言辞，<a id="a-Cr"></a>则一种相故无所入，<a id="a-Cs"></a>无来无去。<a id="a-Ct"></a>天子当知，<a id="a-Cu"></a>若有菩萨解法如此，<a id="a-Cv"></a>则于诸法无入不入，<a id="a-Cw"></a>无想不想，<a id="a-Cx"></a>不见入道，<a id="a-Cy"></a>不舍道地，<a id="a-Cz"></a>于无上正真道而不退转，<a id="a-D0"></a>无所入者住无失法。<a id="a-D1"></a>所以者何？<a id="a-D2"></a>阴、<a id="a-D3"></a>种、<a id="a-D4"></a>诸入皆为自然，<a id="a-D5"></a>不失一切众生真正清净，<a id="a-D6"></a>是为菩萨入于道地。<a id="a-D7"></a>譬如幻师化作十重交络棚阁，<a id="a-D8"></a>其时幻师化作化人遍处其上。<a id="a-D9"></a>于天子意所志云何？<a id="a-DA"></a>岂为有人处在重阁若入者不？<a id="a-DB"></a>”</p>
  <p id="aDC">答曰：<a id="a-DD"></a>“无也。<a id="a-DE"></a>”</p>
  <p id="aDF">文殊师利报天子曰：<a id="a-DG"></a>“菩萨十地当作是观，<a id="a-DH"></a>亦如幻化。<a id="a-DI"></a>”</p>
  <p id="aDJ">善住意天子问文殊师利曰：<a id="a-DK"></a>“假使人来欲得出家为沙门者，<a id="a-DL"></a>当何以化？<a id="a-DM"></a>何除须发？<a id="a-DN"></a>何受具戒？<a id="a-DO"></a>云何教授令自谨慎？<a id="a-DP"></a>”</p>
  <p id="aDQ">文殊师利报善住意天子：<a id="a-DR"></a>“设使有人来诣我所为沙门者，<a id="a-DS"></a>夫族姓子，<a id="a-DT"></a>若不发心欲得出家，<a id="a-DU"></a>我乃令卿作沙门耳！<a id="a-DV"></a>所以者何？<a id="a-DW"></a>其有建志欲出家者，<a id="a-DX"></a>心无所归，<a id="a-DY"></a>其无所归亦无有来，<a id="a-DZ"></a>其无从来则无往者，<a id="a-Da"></a>住一切法无所断绝则住无本，<a id="a-Db"></a>其住无本游于法界而不动转，<a id="a-Dc"></a>其于法界无所动者则不得心，<a id="a-Dd"></a>其不得心不愿出家，<a id="a-De"></a>其不愿出家则不发心为沙门也。<a id="a-Df"></a>其不发心为沙门者则无所生，<a id="a-Dg"></a>其无所生则尽众苦，<a id="a-Dh"></a>其尽众苦则究竟尽，<a id="a-Di"></a>其究竟尽则无所尽，<a id="a-Dj"></a>无所尽者则不可尽，<a id="a-Dk"></a>其不可尽此无所行。<a id="a-Dl"></a>天子解是，<a id="a-Dm"></a>当为其人解如此义，<a id="a-Dn"></a>其诣我所求欲出家，<a id="a-Do"></a>语族姓子勿得发心作沙门也。<a id="a-Dp"></a>所以者何？<a id="a-Dq"></a>心本无起便离闇冥。<a id="a-Dr"></a>”</p>
  <p id="aDs">文殊师利复谓善住意：<a id="a-Dt"></a>“假使有人来诣我所求欲出家，<a id="a-Du"></a>吾当为说：<a id="a-Dv"></a>‘卿族姓子不除须发，<a id="a-Dw"></a>乃为善备沙门之业。<a id="a-Dx"></a>’”</p>
  <p id="aDy">善住意问文殊师利：<a id="a-Dz"></a>“所言何谓？<a id="a-E0"></a>”</p>
  <p id="aE1">文殊答曰：<a id="a-E2"></a>“如来说法无所除去亦无所坏。<a id="a-E3"></a>”</p>
  <p id="aE4">又问：<a id="a-E5"></a>“何所不除？<a id="a-E6"></a>”</p>
  <p id="aE7">答曰：<a id="a-E8"></a>“不除于色亦无所坏，<a id="a-E9"></a>不除痛想行识亦无所坏。<a id="a-EA"></a>假使念言‘我除须发’则住吾我计己有身，<a id="a-EB"></a>不计吾我不自贪身则平等见也。<a id="a-EC"></a>贪著己身乃计须发则成众生。<a id="a-ED"></a>想念除去，<a id="a-EE"></a>其不得我、<a id="a-EF"></a>不得他人，<a id="a-EG"></a>不我不彼则无吾我，<a id="a-EH"></a>其无吾我不计有身，<a id="a-EI"></a>则除须发无思无想。<a id="a-EJ"></a>其无思想，<a id="a-EK"></a>无应不应不住若干，<a id="a-EL"></a>其不住若干则无言教；<a id="a-EM"></a>其无言教，<a id="a-EN"></a>无进不进无双无只，<a id="a-EO"></a>不贪己身不被袈裟。<a id="a-EP"></a>其袈裟者，<a id="a-EQ"></a>其无秽垢则无所有，<a id="a-ER"></a>其无所有则无所住，<a id="a-ES"></a>其无所住则为旷然，<a id="a-ET"></a>其旷然者乃为出家。<a id="a-EU"></a>”</p>
  <p id="aEV">善住意天子复问文殊：<a id="a-EW"></a>“所言思念，<a id="a-EX"></a>其思念者为何谓也？<a id="a-EY"></a>”</p>
  <p id="aEZ">文殊答曰：<a id="a-Ea"></a>“等于诸法无形无名，<a id="a-Eb"></a>愚戆凡夫之所兴念多所妄想，<a id="a-Ec"></a>故世尊曰：<a id="a-Ed"></a>其于诸法无所兴造亦无损耗，<a id="a-Ee"></a>是谓思念。<a id="a-Ef"></a>”</p>
  <p id="aEg">又问：<a id="a-Eh"></a>“何所兴造？<a id="a-Ei"></a>”</p>
  <p id="aEj">答曰：<a id="a-Ek"></a>“天子，<a id="a-El"></a>当平等度以度平等，<a id="a-Em"></a>其于诸法无得不得亦无所逮，<a id="a-En"></a>不审不行亦无不行，<a id="a-Eo"></a>于此诸法不兴等住，<a id="a-Ep"></a>不想吾我，<a id="a-Eq"></a>亦复不著人寿命识，<a id="a-Er"></a>众生可意断灭计常，<a id="a-Es"></a>阴种诸入想佛法众，<a id="a-Et"></a>亦复不念是戒是毁。<a id="a-Eu"></a>尘劳颠倒造立果证，<a id="a-Ev"></a>妄想求度道迹往来不还无著，<a id="a-Ew"></a>妄想缘觉猗著正觉，<a id="a-Ex"></a>是善是恶、<a id="a-Ey"></a>是罪是福、<a id="a-Ez"></a>是为穿漏是无有漏、<a id="a-F0"></a>是为俗业是度世业、<a id="a-F1"></a>是则有为是则无为、<a id="a-F2"></a>是则为空无想无愿、<a id="a-F3"></a>是明无明、<a id="a-F4"></a>是为解脱、<a id="a-F5"></a>是为离欲、<a id="a-F6"></a>是为生为死、<a id="a-F7"></a>是为灭度，<a id="a-F8"></a>兴造如此若干种想，<a id="a-F9"></a>如是行法修道，<a id="a-FA"></a>若斯愚戆凡夫之所念也，<a id="a-FB"></a>贡高自大痴夫所为也，<a id="a-FC"></a>是等为魔及与官属所见阴盖。<a id="a-FD"></a>是故如来，<a id="a-FE"></a>为此党类演出言辞，<a id="a-FF"></a>令除须发去于五阴，<a id="a-FG"></a>奉修五品戒、<a id="a-FH"></a>定、<a id="a-FI"></a>慧、<a id="a-FJ"></a>解度知见品。<a id="a-FK"></a>”</p>
  <p id="aFL">于是善住意天子赞文殊师利：<a id="a-FM"></a>“善哉！<a id="a-FN"></a>善哉！<a id="a-FO"></a>快说此言，<a id="a-FP"></a>如仁者教。<a id="a-FQ"></a>”</p>
  <p id="aFR">文殊师利复谓善住意：<a id="a-FS"></a>“假使有人来求出家，<a id="a-FT"></a>吾当谓言：<a id="a-FU"></a>‘若族姓子不受具戒，<a id="a-FV"></a>尔乃是卿善备出家。<a id="a-FW"></a>’”</p>
  <p id="aFX">又问文殊：<a id="a-FY"></a>“此言何谓？<a id="a-FZ"></a>”</p>
  <p id="aFa">答曰：<a id="a-Fb"></a>“于善住意所趣云何？<a id="a-Fc"></a>何谓具戒？<a id="a-Fd"></a>具戒有二：<a id="a-Fe"></a>一正真戒，<a id="a-Ff"></a>二邪伪戒。<a id="a-Fg"></a>何谓邪伪？<a id="a-Fh"></a>若堕颠倒。<a id="a-Fi"></a>何谓颠倒？<a id="a-Fj"></a>受吾我人倚于寿命，<a id="a-Fk"></a>缚著断灭而计有常，<a id="a-Fl"></a>或堕邪见荒淫怒痴，<a id="a-Fm"></a>贪欲贡高而怀自大，<a id="a-Fn"></a>或于欲界、<a id="a-Fo"></a>色无色界，<a id="a-Fp"></a>而念所受驰逸妄想，<a id="a-Fq"></a>随于起灭证明邪迹，<a id="a-Fr"></a>不别善恶宜便之法，<a id="a-Fs"></a>演狂悖言不识所趣，<a id="a-Ft"></a>堕于无明住众邪见。<a id="a-Fu"></a>如是法教，<a id="a-Fv"></a>皆于正律名之为邪。<a id="a-Fw"></a>所以者何？<a id="a-Fx"></a>道空平等，<a id="a-Fy"></a>其平等者，<a id="a-Fz"></a>菩萨所行尚不为退。<a id="a-G0"></a>假使天子，<a id="a-G1"></a>不堕恶友不解所归坚固之要，<a id="a-G2"></a>于诸所受受不当受而行驰骋，<a id="a-G3"></a>是谓邪戒。<a id="a-G4"></a>若问年岁及所修行，<a id="a-G5"></a>而反从人受信施食，<a id="a-G6"></a>又从异人出家为沙门者，<a id="a-G7"></a>求其迎逆稽首礼节，<a id="a-G8"></a>不能除灭淫怒痴冥，<a id="a-G9"></a>是为邪戒。<a id="a-GA"></a>何谓正戒？<a id="a-GB"></a>假使修正不想平等，<a id="a-GC"></a>是谓正戒。<a id="a-GD"></a>一切诸法解之如空无想无愿，<a id="a-GE"></a>是谓正戒。<a id="a-GF"></a>于三脱门而不造证奉行审谛，<a id="a-GG"></a>无想不想，<a id="a-GH"></a>无应不应，<a id="a-GI"></a>是谓正戒。<a id="a-GJ"></a>”</p>
  <p id="aGK">文殊师利告善住意：<a id="a-GL"></a>“设使处淫怒痴无明恩爱，<a id="a-GM"></a>堕于贪身六十二见，<a id="a-GN"></a>或四颠倒、<a id="a-GO"></a>三品恶行、<a id="a-GP"></a>八邪九恼、<a id="a-GQ"></a>九神止处、<a id="a-GR"></a>十不善业，<a id="a-GS"></a>虽在其中而无所著，<a id="a-GT"></a>是谓正戒。<a id="a-GU"></a>譬如一切万物百谷草木众药所生，<a id="a-GV"></a>皆因地出而得长养，<a id="a-GW"></a>其地坦然无所念置，<a id="a-GX"></a>亦不念言‘我所茂盛’。<a id="a-GY"></a>如是，<a id="a-GZ"></a>天子，<a id="a-Ga"></a>敢可成就至于大化皆由戒立，<a id="a-Gb"></a>具足成就建立道法三十七品，<a id="a-Gc"></a>行者无想法无所置，<a id="a-Gd"></a>不念戒具其因成就与不成也，<a id="a-Ge"></a>不著欲界、<a id="a-Gf"></a>色无色界，<a id="a-Gg"></a>其不迷惑倚三界者，<a id="a-Gh"></a>是谓具戒。<a id="a-Gi"></a>若立禁戒为成等法信，<a id="a-Gj"></a>为种法忍，<a id="a-Gk"></a>志性清和长育成道，<a id="a-Gl"></a>建行如是立笃信戒，<a id="a-Gm"></a>便得成就三十七品道法之要也，<a id="a-Gn"></a>是去来今现在佛、<a id="a-Go"></a>声闻、<a id="a-Gp"></a>缘觉之具戒也，<a id="a-Gq"></a>至三脱门度诸出家而超越去。<a id="a-Gr"></a>”</p>
  <p id="aGs">善住意曰：<a id="a-Gt"></a>“甚善难及！<a id="a-Gu"></a>文殊师利快说具戒，<a id="a-Gv"></a>能如是受具足戒者，<a id="a-Gw"></a>则为正禁非为邪业。<a id="a-Gx"></a>”</p>
  <p id="aGy">文殊师利复谓善住意天子：<a id="a-Gz"></a>“出家如是具戒，<a id="a-H0"></a>若此教授所施备足如斯，<a id="a-H1"></a>设族姓子不发起戒，<a id="a-H2"></a>是为学戒。<a id="a-H3"></a>”</p>
  <p id="aH4">天子问曰：<a id="a-H5"></a>“此语何谓？<a id="a-H6"></a>”</p>
  <p id="aH7">文殊答曰：<a id="a-H8"></a>“一切诸法悉无所起亦无所受，<a id="a-H9"></a>其有受戒则受吾我，<a id="a-HA"></a>亦著三界故生其中。<a id="a-HB"></a>于天子意所志云何？<a id="a-HC"></a>何谓为戒？<a id="a-HD"></a>”</p>
  <p id="aHE">答曰：<a id="a-HF"></a>“将护沙门二百五十。<a id="a-HG"></a>”</p>
  <p id="aHH">又问：<a id="a-HI"></a>“以何将护？<a id="a-HJ"></a>”</p>
  <p id="aHK">答曰：<a id="a-HL"></a>“守身口意名曰将护。<a id="a-HM"></a>”</p>
  <p id="aHN">“二百五十备悉具禁，<a id="a-HO"></a>不为身行亦无所作亦无当作，<a id="a-HP"></a>宁可恕当有处所乎？<a id="a-HQ"></a>青黄白黑红紫色耶？<a id="a-HR"></a>所向方面？<a id="a-HS"></a>”</p>
  <p id="aHT">答曰：<a id="a-HU"></a>“无也。<a id="a-HV"></a>”</p>
  <p id="aHW">又问：<a id="a-HX"></a>“何故？<a id="a-HY"></a>”</p>
  <p id="aHZ">“无所有故，<a id="a-Ha"></a>由是之故不可恕当。<a id="a-Hb"></a>”</p>
  <p id="aHc">问曰：<a id="a-Hd"></a>“何故？<a id="a-He"></a>”</p>
  <p id="aHf">答曰：<a id="a-Hg"></a>“无所行故。<a id="a-Hh"></a>”</p>
  <p id="aHi">文殊又问：<a id="a-Hj"></a>“其无所有可名说乎？<a id="a-Hk"></a>物如是不？<a id="a-Hl"></a>”</p>
  <p id="aHm">报曰：<a id="a-Hn"></a>“不能。<a id="a-Ho"></a>”</p>
  <p id="aHp">文殊答曰：<a id="a-Hq"></a>“是故天子当作斯观，<a id="a-Hr"></a>所号禁戒不可奉受，<a id="a-Hs"></a>此曰乐禁为备戒德。<a id="a-Ht"></a>其心清和智慧通达，<a id="a-Hu"></a>如是行者悉无所有，<a id="a-Hv"></a>无能动者永无所趣，<a id="a-Hw"></a>戒无所获是真谛戒。<a id="a-Hx"></a>不得心处是曰净心，<a id="a-Hy"></a>不逮智慧是真智慧，<a id="a-Hz"></a>心无所作不怀想念，<a id="a-I0"></a>其无所生是谓护心。<a id="a-I1"></a>戒具备悉如是，<a id="a-I2"></a>奉戒智慧若斯，<a id="a-I3"></a>不得心处，<a id="a-I4"></a>不念禁戒，<a id="a-I5"></a>不逮智慧。<a id="a-I6"></a>若能晓了智慧无处，<a id="a-I7"></a>一切调和无有众疑，<a id="a-I8"></a>识解道教，<a id="a-I9"></a>不见诸法不善之义。<a id="a-IA"></a>其于诸法不见不善则不受戒，<a id="a-IB"></a>其不受戒亦不毁禁。<a id="a-IC"></a>其欲学戒彼则须戒，<a id="a-ID"></a>其须戒者则不退还，<a id="a-IE"></a>其不退者彼名解脱，<a id="a-IF"></a>其解脱者则不合会，<a id="a-IG"></a>其不合会者彼则无漏，<a id="a-IH"></a>其无漏者则行平等，<a id="a-II"></a>平等行者则无所得亦不受戒，<a id="a-IJ"></a>是故诸法等如虚空了虚无故。<a id="a-IK"></a>所以者何？<a id="a-IL"></a>其虚空者则无所行。<a id="a-IM"></a>是故，<a id="a-IN"></a>天子，<a id="a-IO"></a>学戒如此则无禁戒。<a id="a-IP"></a>彼所戒者何所为戒？<a id="a-IQ"></a>其不学戒，<a id="a-IR"></a>学戒当尔则学于空。<a id="a-IS"></a>何谓为空？<a id="a-IT"></a>不乐身口不慕其意，<a id="a-IU"></a>无染不染是贤圣戒。<a id="a-IV"></a>如是住者则无所住，<a id="a-IW"></a>其无所住学平等戒。<a id="a-IX"></a>天子又听，<a id="a-IY"></a>如是出家为沙门者，<a id="a-IZ"></a>具戒若此禁戒之谓。<a id="a-Ia"></a>其人假使饮食衣服三千大千世界，<a id="a-Ib"></a>其中所有皆能净毕，<a id="a-Ic"></a>所食之功多所救护终不唐举，<a id="a-Id"></a>皆由如是净戒所致。<a id="a-Ie"></a>”</p>
  <p id="aIf">天子又问：<a id="a-Ig"></a>“今者文殊为谁说此？<a id="a-Ih"></a>”</p>
  <p id="aIi">文殊答曰：<a id="a-Ij"></a>“为受者施，<a id="a-Ik"></a>能亲顺者，<a id="a-Il"></a>彼则毕净能逮此义，<a id="a-Im"></a>尔乃净毕。<a id="a-In"></a>其不亲不受不逮此义，<a id="a-Io"></a>不念不修不惟，<a id="a-Ip"></a>谁受、<a id="a-Iq"></a>谁为亲近、<a id="a-Ir"></a>谁能净毕，<a id="a-Is"></a>尔乃正净。<a id="a-It"></a>此应咨嗟为真众祐，<a id="a-Iu"></a>一切诸法究竟悉空无所生慧，<a id="a-Iv"></a>是为尽畅清净众祐，<a id="a-Iw"></a>凡夫之士能毕，<a id="a-Ix"></a>众祐罗汉不能。<a id="a-Iy"></a>所以者何？<a id="a-Iz"></a>凡夫之士能受亲近还致识别惟念精思，<a id="a-J0"></a>吾曾咨受惟察奉行，<a id="a-J1"></a>能施能慕则能净毕。<a id="a-J2"></a>云何净毕？<a id="a-J3"></a>周旋往来没复还生，<a id="a-J4"></a>所生之处净洗诸根。<a id="a-J5"></a>阿罗汉者无有阴种诸入之义，<a id="a-J6"></a>不能周旋，<a id="a-J7"></a>何能净毕？<a id="a-J8"></a>谁净毕者？<a id="a-J9"></a>其受分卫福布施主，<a id="a-JA"></a>净三品场然后受食。<a id="a-JB"></a>何谓三品？<a id="a-JC"></a>一、<a id="a-JD"></a>不得我亦无受者，<a id="a-JE"></a>二、<a id="a-JF"></a>不得施者亦无所授，<a id="a-JG"></a>三、<a id="a-JH"></a>不得周旋生死处所及净毕竟。<a id="a-JI"></a>是为三，<a id="a-JJ"></a>如是净者无所净毕。<a id="a-JK"></a>是故，<a id="a-JL"></a>天子，<a id="a-JM"></a>吾说斯言：<a id="a-JN"></a>‘饮食被服三千大千世界所有，<a id="a-JO"></a>皆能净毕无微翳碍，<a id="a-JP"></a>是为处世真正众祐，<a id="a-JQ"></a>乃为出家名曰沙门。<a id="a-JR"></a>’”</p>
  <p id="aJS">文殊师利复谓善住意：<a id="a-JT"></a>“求出家者，<a id="a-JU"></a>吾当告语：<a id="a-JV"></a>‘若欲出家为沙门者，<a id="a-JW"></a>仁族姓子，<a id="a-JX"></a>不处闲居不在人间，<a id="a-JY"></a>无远无近不起不灭，<a id="a-JZ"></a>不独一己不处大众，<a id="a-Ja"></a>不在会中不处屏处，<a id="a-Jb"></a>不行乞丐不就人请，<a id="a-Jc"></a>不著弊衣五纳之服，<a id="a-Jd"></a>不著居家白衣之服，<a id="a-Je"></a>不处旷野不在居室，<a id="a-Jf"></a>不慕少求亦不多求，<a id="a-Jg"></a>不知止足亦无不足，<a id="a-Jh"></a>亦无有行亦无不行，<a id="a-Ji"></a>不在限节亦无中适，<a id="a-Jj"></a>不智不愚不慧不闇，<a id="a-Jk"></a>行空如此乃曰备悉。<a id="a-Jl"></a>其计我身举动进退，<a id="a-Jm"></a>若处闲居当行分卫，<a id="a-Jn"></a>察己聪慧不离于明。<a id="a-Jo"></a>如是，<a id="a-Jp"></a>天子，<a id="a-Jq"></a>此辈伴党，<a id="a-Jr"></a>不达正真睹空慧义，<a id="a-Js"></a>是为发起心有所存。<a id="a-Jt"></a>所以者何？<a id="a-Ju"></a>于彼如此希求妄想多所著念，<a id="a-Jv"></a>尚无有身，<a id="a-Jw"></a>何况他人？<a id="a-Jx"></a>诸法归空慧了无生，<a id="a-Jy"></a>安复欲得限节功勋独处致耶？<a id="a-Jz"></a>未之有也。<a id="a-K0"></a>是故，<a id="a-K1"></a>天子，<a id="a-K2"></a>其能如是节限平等所修行者不求妄想，<a id="a-K3"></a>吾乃谓彼知大限节。<a id="a-K4"></a>若使天子节淫怒痴，<a id="a-K5"></a>了于三界五阴四大诸种众，<a id="a-K6"></a>入此无极节而知止足不受不舍，<a id="a-K7"></a>不以修行亦无不行，<a id="a-K8"></a>无调不调，<a id="a-K9"></a>不寂然不令尽其能限节，<a id="a-KA"></a>如是法者不与三界而合同尘，<a id="a-KB"></a>彼乃名曰知限节者，<a id="a-KC"></a>所止清净，<a id="a-KD"></a>为无所处悉无所著。<a id="a-KE"></a>复次，<a id="a-KF"></a>天子，<a id="a-KG"></a>如来具戒，<a id="a-KH"></a>若有人来欲备禁者，<a id="a-KI"></a>吾当为说。<a id="a-KJ"></a>若族姓子，<a id="a-KK"></a>不知苦谛，<a id="a-KL"></a>不断习谛，<a id="a-KM"></a>不证尽谛，<a id="a-KN"></a>不奉行道，<a id="a-KO"></a>如是行者能正谛见。<a id="a-KP"></a>所以者何？<a id="a-KQ"></a>真正谛者，<a id="a-KR"></a>无有苦谛无有断习，<a id="a-KS"></a>无习不习亦无有尽，<a id="a-KT"></a>不为尽证亦无有道无所由行。<a id="a-KU"></a>设族姓子，<a id="a-KV"></a>不奉四意止乃为平等。<a id="a-KW"></a>所以者何？<a id="a-KX"></a>计无有意亦无所念，<a id="a-KY"></a>不求诸法是为己身，<a id="a-KZ"></a>所建意止其无有意，<a id="a-Ka"></a>无所念者彼无身痛，<a id="a-Kb"></a>无心无法，<a id="a-Kc"></a>当何所畏有异难乎？<a id="a-Kd"></a>若不奉行四意止者，<a id="a-Ke"></a>是为备成清白之法。<a id="a-Kf"></a>所以者何？<a id="a-Kg"></a>清白法者，<a id="a-Kh"></a>无有不善处在其前，<a id="a-Ki"></a>亦无善法不断不起；<a id="a-Kj"></a>不断不起者，<a id="a-Kk"></a>是为名曰平等真正安谛之义；<a id="a-Kl"></a>其逮平等，<a id="a-Km"></a>尔乃名曰平等之行。<a id="a-Kn"></a>若族姓子，<a id="a-Ko"></a>不行四神足无有放逸，<a id="a-Kp"></a>行四等心、<a id="a-Kq"></a>五根、<a id="a-Kr"></a>五力及七觉意、<a id="a-Ks"></a>八种道者，<a id="a-Kt"></a>若等奉行三十七品道义之法，<a id="a-Ku"></a>不举不下无言无说，<a id="a-Kv"></a>是谓行道。<a id="a-Kw"></a>若族姓子，<a id="a-Kx"></a>志三十七道品之法，<a id="a-Ky"></a>于诸音声从贤圣教不随水流，<a id="a-Kz"></a>若能精修遵其所行，<a id="a-L0"></a>不知诸法亦不造证。<a id="a-L1"></a>所以者何？<a id="a-L2"></a>所可言曰三十七品道类之法，<a id="a-L3"></a>假有字耳！<a id="a-L4"></a>观其假名因妄想生，<a id="a-L5"></a>计其相者亦无有相，<a id="a-L6"></a>为水所漂因致周旋，<a id="a-L7"></a>其周旋者无所施害，<a id="a-L8"></a>除此名已则无所得，<a id="a-L9"></a>犹如观察此三十七道品之法亦无所除。<a id="a-LA"></a>”</p>
  <p id="aLB">天子复问文殊师利：<a id="a-LC"></a>“何谓比丘慕于修行而独宴处？<a id="a-LD"></a>”</p>
  <p id="aLE">文殊答曰：<a id="a-LF"></a>“假使分别诸法一等一种门相者，<a id="a-LG"></a>譬如虚空，<a id="a-LH"></a>悉无所行皆无众生，<a id="a-LI"></a>是谓修行。<a id="a-LJ"></a>又修行者，<a id="a-LK"></a>不处今世，<a id="a-LL"></a>不由后世，<a id="a-LM"></a>在于三世皆无所行，<a id="a-LN"></a>至一切法亦无所行，<a id="a-LO"></a>悉了诸法虚伪无实，<a id="a-LP"></a>是谓修行。<a id="a-LQ"></a>其修行者，<a id="a-LR"></a>则于诸法无双无只，<a id="a-LS"></a>无应不应，<a id="a-LT"></a>是谓修行。<a id="a-LU"></a>”</p>
  <p id="aLV">时，<a id="a-LW"></a>彼众会无央数人，<a id="a-LX"></a>心怀沉吟悉生疑结：<a id="a-LY"></a>“此为何谓？<a id="a-LZ"></a>当奉何行？<a id="a-La"></a>何因申畅？<a id="a-Lb"></a>如来至真等正觉，<a id="a-Lc"></a>演三脱门得至泥洹，<a id="a-Ld"></a>若能造证三十七道品之法致灭度矣！<a id="a-Le"></a>文殊师利今者所说，<a id="a-Lf"></a>将无倒教乱法之兆？<a id="a-Lg"></a>”</p>
  <p id="aLh">文殊师利寻时皆知此诸比丘一切众会心所怀疑，<a id="a-Li"></a>告舍利弗：<a id="a-Lj"></a>“唯卿仁者，<a id="a-Lk"></a>为众重任咸共信之，<a id="a-Ll"></a>最大智慧如来所叹。<a id="a-Lm"></a>又贤者，<a id="a-Ln"></a>身离欲尘法而以造证。<a id="a-Lo"></a>仁者久如逮成四谛得造证乎？<a id="a-Lp"></a>三十七品及三脱门也？<a id="a-Lq"></a>”</p>
  <p id="aLr">舍利弗曰：<a id="a-Ls"></a>“不也，<a id="a-Lt"></a>我不得法当可造立思惟其义及修行者。<a id="a-Lu"></a>所以者何？<a id="a-Lv"></a>一切诸法悉无所受亦无所生，<a id="a-Lw"></a>空无言教，<a id="a-Lx"></a>空不证空。<a id="a-Ly"></a>”说是语时，<a id="a-Lz"></a>三万比丘漏尽意解。</p>
  <p id="aM0">善住意天子赞文殊师利：<a id="a-M1"></a>“审如仁者，<a id="a-M2"></a>执慧颁宣深妙法忍兴隆空行。<a id="a-M3"></a>”</p>
  <p id="aM4">文殊答曰：<a id="a-M5"></a>“吾不执慧，<a id="a-M6"></a>一切愚戆凡夫之士执求智慧。<a id="a-M7"></a>所以者何？<a id="a-M8"></a>斯等之类，<a id="a-M9"></a>执持令转集会二品所执，<a id="a-MA"></a>堕于地狱、<a id="a-MB"></a>饿鬼、<a id="a-MC"></a>畜生、<a id="a-MD"></a>诸天、<a id="a-ME"></a>人间，<a id="a-MF"></a>所见牵连。<a id="a-MG"></a>假使天子，<a id="a-MH"></a>为诸三界展转牵连，<a id="a-MI"></a>轮转无际所向非一，<a id="a-MJ"></a>所生受身各各别异，<a id="a-MK"></a>是为牵连随其宛转；<a id="a-ML"></a>如是牵连展转无休，<a id="a-MM"></a>由是之故不知本际，<a id="a-MN"></a>在于生死乐苦恼根。<a id="a-MO"></a>复次，<a id="a-MP"></a>天子，<a id="a-MQ"></a>愚騃无智凡夫，<a id="a-MR"></a>不闻与欲俱合，<a id="a-MS"></a>怒痴亦然，<a id="a-MT"></a>报应诸见名色同尘，<a id="a-MU"></a>诸佛、<a id="a-MV"></a>声闻、<a id="a-MW"></a>缘觉、<a id="a-MX"></a>菩萨及逮法忍无所牵连亦无宛转。<a id="a-MY"></a>所以者何？<a id="a-MZ"></a>如斯党类，<a id="a-Ma"></a>其身口心未曾起立，<a id="a-Mb"></a>所展转者不得三界，<a id="a-Mc"></a>何所宛转？<a id="a-Md"></a>是故斯等牵连智慧，<a id="a-Me"></a>若更受身无所弃舍，<a id="a-Mf"></a>是执智慧。<a id="a-Mg"></a>”</p>
  <p id="aMh">天子又问：<a id="a-Mi"></a>“仁者所说毁坏慧乎？<a id="a-Mj"></a>”</p>
  <p id="aMk">答曰：<a id="a-Ml"></a>“不也。<a id="a-Mm"></a>”</p>
  <p id="aMn">又问：<a id="a-Mo"></a>“何故毁坏令无所除？<a id="a-Mp"></a>是等学者是毁坏慧，<a id="a-Mq"></a>若不毁坏无所除者不灭寂慧。<a id="a-Mr"></a>”又问：<a id="a-Ms"></a>“文殊，<a id="a-Mt"></a>仁无此乎？<a id="a-Mu"></a>”</p>
  <p id="aMv">答曰：<a id="a-Mw"></a>“不也。<a id="a-Mx"></a>”</p>
  <p id="aMy">又问：<a id="a-Mz"></a>“何故？<a id="a-N0"></a>”</p>
  <p id="aN1">答曰：<a id="a-N2"></a>“其有将去覆还有往来者，<a id="a-N3"></a>则有此事。<a id="a-N4"></a>其无有往无有还者，<a id="a-N5"></a>晓了诸法而无周旋，<a id="a-N6"></a>则无将去亦无覆来。<a id="a-N7"></a>”</p>
  <p id="aN8">又问文殊：<a id="a-N9"></a>“何所章句为最元首？<a id="a-NA"></a>”</p>
  <p id="aNB">答曰：<a id="a-NC"></a>“如是句者我是元首。<a id="a-ND"></a>”</p>
  <p id="aNE">又问：<a id="a-NF"></a>“何谓？<a id="a-NG"></a>”</p>
  <p id="aNH">文殊答曰：<a id="a-NI"></a>“若有菩萨，<a id="a-NJ"></a>于一文字一章句义而不动者，<a id="a-NK"></a>章句犹归分别四义。<a id="a-NL"></a>何谓为四解章句？<a id="a-NM"></a>一、<a id="a-NN"></a>常如审谛，<a id="a-NO"></a>二、<a id="a-NP"></a>了空义知为恍忽，<a id="a-NQ"></a>三、<a id="a-NR"></a>分别无形悉无所生，<a id="a-NS"></a>四、<a id="a-NT"></a>于诸所知不以为知，<a id="a-NU"></a>不以为患，<a id="a-NV"></a>不造二事，<a id="a-NW"></a>是诸章句最为元首。<a id="a-NX"></a>”</p>
  <p id="aNY">时，<a id="a-NZ"></a>佛嗟叹文殊师利：<a id="a-Na"></a>“善哉！<a id="a-Nb"></a>善哉！<a id="a-Nc"></a>乃能班宣逮总持义。<a id="a-Nd"></a>”</p>
  <p id="aNe">文殊白佛：<a id="a-Nf"></a>“我无总持。<a id="a-Ng"></a>所以者何？<a id="a-Nh"></a>无所得故无可执持。<a id="a-Ni"></a>愚騃凡夫乃逮总持，<a id="a-Nj"></a>诸佛菩萨无所获致。<a id="a-Nk"></a>所以者何？<a id="a-Nl"></a>其迷惑者多所执持，<a id="a-Nm"></a>何所持乎？<a id="a-Nn"></a>依于吾我著人寿命，<a id="a-No"></a>执持断灭及计有常，<a id="a-Np"></a>执坏贪淫、<a id="a-Nq"></a>嗔恚、<a id="a-Nr"></a>愚痴，<a id="a-Ns"></a>亲抱所有恩爱贪身，<a id="a-Nt"></a>自见五阴、<a id="a-Nu"></a>四大及诸入，<a id="a-Nv"></a>思想多念而反求望，<a id="a-Nw"></a>堕若干见六十二疑，<a id="a-Nx"></a>有所获致而急执持。<a id="a-Ny"></a>是故，<a id="a-Nz"></a>世尊，<a id="a-O0"></a>愚戆凡夫逮得总持。<a id="a-O1"></a>所以者何？<a id="a-O2"></a>愚夫怀法在心念者。<a id="a-O3"></a>诸佛世尊悉无所持，<a id="a-O4"></a>声闻、<a id="a-O5"></a>缘觉、<a id="a-O6"></a>诸菩萨等亦复若兹，<a id="a-O7"></a>是故愚夫逮得总持。<a id="a-O8"></a>”</p>
  <p id="aO9">于是善住意天子问文殊师利：<a id="a-OA"></a>“如向者说不得总持，<a id="a-OB"></a>当以何意化于五趣？<a id="a-OC"></a>”</p>
  <p id="aOD">答曰：<a id="a-OE"></a>“其五趣者无所为作。<a id="a-OF"></a>所以者何？<a id="a-OG"></a>吾以消除五趣终始，<a id="a-OH"></a>令其所趣不知处所。<a id="a-OI"></a>诸佛、<a id="a-OJ"></a>缘觉、<a id="a-OK"></a>声闻所趣，<a id="a-OL"></a>愚戆凡夫所不能趣。<a id="a-OM"></a>所以者何？<a id="a-ON"></a>愚夫比数堕于生死，<a id="a-OO"></a>诸明智者消除诸趣，<a id="a-OP"></a>道迹亦然不离生死，<a id="a-OQ"></a>况于愚戆凡夫士乎？<a id="a-OR"></a>是故吾身消除诸趣不得总持。<a id="a-OS"></a>所以者何？<a id="a-OT"></a>无所获致，<a id="a-OU"></a>当何持也？<a id="a-OV"></a>”</p>
  <p id="aOW">说是语时，<a id="a-OX"></a>彼众会中五百比丘，<a id="a-OY"></a>诽谤此经而舍驰去，<a id="a-OZ"></a>则以现身堕大地狱。</p>
  <p id="aOa">时，<a id="a-Ob"></a>舍利弗报文殊师利：<a id="a-Oc"></a>“且止！<a id="a-Od"></a>勿复演此深法，<a id="a-Oe"></a>五百比丘闻之狐疑不肯顺入，<a id="a-Of"></a>自恣骂詈，<a id="a-Og"></a>自谓尊豪而舍驰走，<a id="a-Oh"></a>诽谤心乱弘雅之典，<a id="a-Oi"></a>则以现身堕大地狱。<a id="a-Oj"></a>”</p>
  <p id="aOk">文殊报曰：<a id="a-Ol"></a>“唯舍利弗，<a id="a-Om"></a>莫有斯言勿怀疑网！<a id="a-On"></a>有计是非勿怀犹预，<a id="a-Oo"></a>不见有法堕地狱者，<a id="a-Op"></a>惟察诸法无诽谤者。<a id="a-Oq"></a>所以者何？<a id="a-Or"></a>一切诸法悉无所生，<a id="a-Os"></a>属舍利弗而宣此辞，<a id="a-Ot"></a>令吾休止不说经典。<a id="a-Ou"></a>假使族姓子、<a id="a-Ov"></a>族姓女，<a id="a-Ow"></a>依著吾我想人寿命，<a id="a-Ox"></a>若江沙劫供养如来承事圣众，<a id="a-Oy"></a>随其所安皆给所乏，<a id="a-Oz"></a>尽其形寿而不懈休。<a id="a-P0"></a>若有闻此如是像法深妙难解，<a id="a-P1"></a>一切世间所可希闻，<a id="a-P2"></a>空无相愿憺怕寂寞归于消灭，<a id="a-P3"></a>无起无灭无人寿命，<a id="a-P4"></a>无常苦空非身之谊。<a id="a-P5"></a>若能得闻如是辈经，<a id="a-P6"></a>闻之诽谤，<a id="a-P7"></a>其族姓子及族姓女堕大地狱，<a id="a-P8"></a>在大地狱忽闻此经，<a id="a-P9"></a>寻便得出，<a id="a-PA"></a>辄信深经而得解脱，<a id="a-PB"></a>胜善男子、<a id="a-PC"></a>善女人江河沙劫奉敬如来供养圣众，<a id="a-PD"></a>著吾我人及计寿命不得至道。<a id="a-PE"></a>闻是法者疾得解脱！<a id="a-PF"></a>”</p>
  <p id="aPG">佛赞文殊师利：<a id="a-PH"></a>“善哉！<a id="a-PI"></a>善哉！<a id="a-PJ"></a>诚如所言，<a id="a-PK"></a>斯经尊妙，<a id="a-PL"></a>若现于世与佛兴出等无有异，<a id="a-PM"></a>道迹往来不逮无著，<a id="a-PN"></a>于缘觉乘、<a id="a-PO"></a>菩萨大乘而见授决，<a id="a-PP"></a>此为最尊等无若干。<a id="a-PQ"></a>所以者何？<a id="a-PR"></a>不著吾我，<a id="a-PS"></a>所修平等亦无所得，<a id="a-PT"></a>至于泥洹亦复若兹。<a id="a-PU"></a>设有念知言有所得，<a id="a-PV"></a>则堕颠倒。<a id="a-PW"></a>”</p>
  <p id="aPX">佛告舍利弗：<a id="a-PY"></a>“此诸比丘五百人等，<a id="a-PZ"></a>在于地狱速得灭度，<a id="a-Pa"></a>胜于是间愚惑百年护戒，<a id="a-Pb"></a>悉知止足堕于颠倒六十二见。<a id="a-Pc"></a>所以者何？<a id="a-Pd"></a>未曾得闻此深妙法无解脱相也。<a id="a-Pe"></a>是族姓子、<a id="a-Pf"></a>若族姓女，<a id="a-Pg"></a>闻此深经入耳思惟疾逮无上正真之道，<a id="a-Ph"></a>胜疑余经迷堕颠倒。<a id="a-Pi"></a>发意顷须臾乐信此深经者，<a id="a-Pj"></a>疾得解脱！<a id="a-Pk"></a>”</p>
 </body>
</html>