<!doctype html>
<html id="z3IBTIGDc" data-ver="1657">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘宝积部">
  <meta period="唐">
 </head>
 <body>
  <h1 id="a1">大宝积经卷第一百二十</h1>
  <h2 id="a2">唐三藏法师菩提流志奉诏译</h2>
  <h2 id="a3">广博仙人会第四十九</h2>
  <p id="a4">如是我闻：<a id="a-5"></a>一时，<a id="a-6"></a>佛在无斗战城恒河岸上，<a id="a-7"></a>时有无量诸比丘众，<a id="a-8"></a>尊者阿难、<a id="a-9"></a>摩诃迦葉、<a id="a-A"></a>舍利弗、<a id="a-B"></a>薄拘罗、<a id="a-C"></a>离婆多、<a id="a-D"></a>阿若憍陈如等，<a id="a-E"></a>所作已办，<a id="a-F"></a>离诸尘染，<a id="a-G"></a>诸漏已尽不复退转，<a id="a-H"></a>禅诵经行无暂懈息，<a id="a-I"></a>或如群雁游止寂静，<a id="a-J"></a>或在林间常处禅定，<a id="a-K"></a>安住如来光明教门，<a id="a-L"></a>调伏诸根得无所畏。</p>
  <p id="aM">时，<a id="a-N"></a>娑罗鸡林枝叶繁茂，<a id="a-O"></a>香花布地，<a id="a-P"></a>拘枳罗鸟、<a id="a-Q"></a>迦陵伽鸟，<a id="a-R"></a>鹅王、<a id="a-S"></a>群蜂，<a id="a-T"></a>栖集和鸣，<a id="a-U"></a>能令众生离诸昏堕。</p>
  <p id="aV">尔时，<a id="a-W"></a>如来告诸比丘：<a id="a-X"></a>“汝等应当勤作所作，<a id="a-Y"></a>以于戒仪而自荫覆。<a id="a-Z"></a>”</p>
  <p id="aa">是时，<a id="a-b"></a>西方忽然辉耀如日轮光。<a id="a-c"></a>尊者阿难未离欲故，<a id="a-d"></a>白言：<a id="a-e"></a>“世尊，<a id="a-f"></a>今此光明是何之相？<a id="a-g"></a>”</p>
  <p id="ah">佛言阿难：<a id="a-i"></a>“是五通仙最胜上者黑香之子，<a id="a-j"></a>名曰广博，<a id="a-k"></a>节食羸瘦，<a id="a-l"></a>身无光润，<a id="a-m"></a>与其同行五百人俱，<a id="a-n"></a>所谓不白仙人、<a id="a-o"></a>天人仙人、<a id="a-p"></a>苫波野那仙人、<a id="a-q"></a>丹茶野那仙人、<a id="a-r"></a>迦摩野那仙人、<a id="a-s"></a>迷佉那斯仙人、<a id="a-t"></a>疑味仙人、<a id="a-u"></a>度罗仙人等，<a id="a-v"></a>前后围绕当来诣我。<a id="a-w"></a>”</p>
  <p id="ax">尔时，<a id="a-y"></a>广博仙人遥睹世尊，<a id="a-z"></a>身意寂静处在林薮，<a id="a-10"></a>为诸比丘之所侍卫，<a id="a-11"></a>即自思惟：<a id="a-12"></a>“奇哉！<a id="a-13"></a>尊贵，<a id="a-14"></a>一切智处，<a id="a-15"></a>色相具足，<a id="a-16"></a>舍去群臣、<a id="a-17"></a>转轮王位、<a id="a-18"></a>六万婇女如弃毒食，<a id="a-19"></a>苦行山林离诸欲乐，<a id="a-1A"></a>名称普闻诚不虚也。<a id="a-1B"></a>”</p>
  <p id="a1C">时，<a id="a-1D"></a>彼众中有一仙人，<a id="a-1E"></a>字那刺陀，<a id="a-1F"></a>遥瞻如来，<a id="a-1G"></a>心生欢喜，<a id="a-1H"></a>即说颂曰：</p>
  <p id="a1I">“瞻彼青华树林下，<a id="a-1J"></a>　犹紫金聚者何人？</p>
  <p id="a1K">弥楼妙宝流焰光，<a id="a-1L"></a>　亦如秋月无氛翳。<a id="a-1M"></a>”</p>
  <p id="a1N">尔时，<a id="a-1O"></a>诸仙皆怀悦豫，<a id="a-1P"></a>合掌恭敬，<a id="a-1Q"></a>渐诣佛所。</p>
  <p id="a1R">于时，<a id="a-1S"></a>世尊告诸比丘：<a id="a-1T"></a>“汝等观彼阎浮洲中诸仙人等，<a id="a-1U"></a>蓬发上靡，<a id="a-1V"></a>栖止林莽，<a id="a-1W"></a>涂灰却粒，<a id="a-1X"></a>或月、<a id="a-1Y"></a>半月节食羸瘦，<a id="a-1Z"></a>鹿皮树皮以充衣服，<a id="a-1a"></a>不剪发爪，<a id="a-1b"></a>蹲处露地，<a id="a-1c"></a>或如烟炭黑蜂之色，<a id="a-1d"></a>咒术、<a id="a-1e"></a>祭火以为吉祥，<a id="a-1f"></a>空地树下随处而居，<a id="a-1g"></a>或坠高岩，<a id="a-1h"></a>或投深水，<a id="a-1i"></a>炎火赫日炙身苦体，<a id="a-1j"></a>恃其种姓离无上智。<a id="a-1k"></a>比丘当知，<a id="a-1l"></a>此诸仙人，<a id="a-1m"></a>见不清净，<a id="a-1n"></a>耽著诸有，<a id="a-1o"></a>轮回生死不能出离。<a id="a-1p"></a>”</p>
  <p id="a1q">时，<a id="a-1r"></a>诸比丘闻佛世尊作是说已，<a id="a-1s"></a>同声白言：<a id="a-1t"></a>“我等今者，<a id="a-1u"></a>由依如来勤修梵行，<a id="a-1v"></a>于诸有中永当出离。<a id="a-1w"></a>”</p>
  <p id="a1x">尔时，<a id="a-1y"></a>广博仙人与其同类渐至佛所，<a id="a-1z"></a>睹诸罗汉威德尊严，<a id="a-20"></a>内怀倾悚，<a id="a-21"></a>曲躬低视，<a id="a-22"></a>各结散发，<a id="a-23"></a>身佩白绳，<a id="a-24"></a>颜容黑暗，<a id="a-25"></a>两目黄绿，<a id="a-26"></a>头发枯燥，<a id="a-27"></a>执三拒木，<a id="a-28"></a>身形卑陋，<a id="a-29"></a>或行虚空，<a id="a-2A"></a>或谈俗典，<a id="a-2B"></a>至如来前，<a id="a-2C"></a>白言：<a id="a-2D"></a>“世尊，<a id="a-2E"></a>今此众会，<a id="a-2F"></a>愿佛知时。<a id="a-2G"></a>”</p>
  <p id="a2H">佛言：<a id="a-2I"></a>“广博，<a id="a-2J"></a>我已了知诸有受生及于自性。<a id="a-2K"></a>”</p>
  <p id="a2L">时，<a id="a-2M"></a>阿难陀白言：<a id="a-2N"></a>“世尊，<a id="a-2O"></a>此何仙人众所围绕，<a id="a-2P"></a>词慧通敏，<a id="a-2Q"></a>顶发上靡？<a id="a-2R"></a>”</p>
  <p id="a2S">佛言：<a id="a-2T"></a>“阿难，<a id="a-2U"></a>此是广博，<a id="a-2V"></a>作围陀典，<a id="a-2W"></a>奉持习行赊羯罗教，<a id="a-2X"></a>造诸种种世俗文字。<a id="a-2Y"></a>”</p>
  <p id="a2Z">尔时，<a id="a-2a"></a>诸罗汉等共相谓言：<a id="a-2b"></a>“而此仙人有何所得苦行如是，<a id="a-2c"></a>于生死中而不解脱？<a id="a-2d"></a>”复自思惟：<a id="a-2e"></a>“此仙人众今来佛所，<a id="a-2f"></a>当何所问，<a id="a-2g"></a>为因缘耶？<a id="a-2h"></a>为无我耶？<a id="a-2i"></a>”</p>
  <p id="a2j">尔时，<a id="a-2k"></a>广博仙人合掌向佛白言：<a id="a-2l"></a>“世尊，<a id="a-2m"></a>佛出现难，<a id="a-2n"></a>众会亦难。<a id="a-2o"></a>我于今者有少疑问，<a id="a-2p"></a>愿垂哀愍。<a id="a-2q"></a>”</p>
  <p id="a2r">佛言：<a id="a-2s"></a>“大仙，<a id="a-2t"></a>恣汝所问，<a id="a-2u"></a>当为解说。<a id="a-2v"></a>”</p>
  <p id="a2w">广博仙言：<a id="a-2x"></a>“云何为施？<a id="a-2y"></a>何者施义？<a id="a-2z"></a>云何施主？<a id="a-30"></a>施主何义？<a id="a-31"></a>云何施者不名施主？<a id="a-32"></a>云何施主不名施者？<a id="a-33"></a>云何行施于受施者而获福报？<a id="a-34"></a>云何施已，<a id="a-35"></a>若现在世，<a id="a-36"></a>若命终后，<a id="a-37"></a>施福随行为积为聚？<a id="a-38"></a>世尊，<a id="a-39"></a>如来灭后供养塔庙，<a id="a-3A"></a>谁为受者获于福报？<a id="a-3B"></a>”</p>
  <p id="a3C">佛言：<a id="a-3D"></a>“大仙，<a id="a-3E"></a>汝今所问甚为希有，<a id="a-3F"></a>为欲觉悟新发意者。<a id="a-3G"></a>”</p>
  <p id="a3H">时，<a id="a-3I"></a>舍利弗在于众中，<a id="a-3J"></a>发白面皱，<a id="a-3K"></a>以其右手抬眉顾视，<a id="a-3L"></a>久而言曰：<a id="a-3M"></a>“我昔曾闻，<a id="a-3N"></a>广博仙人世所称赞。<a id="a-3O"></a>云何今者，<a id="a-3P"></a>不知言问如小童子？<a id="a-3Q"></a>云何不问因缘无我深妙之义，<a id="a-3R"></a>而乃问于施之果报？<a id="a-3S"></a>”</p>
  <p id="a3T">尊者阿难前礼佛足，<a id="a-3U"></a>白言：<a id="a-3V"></a>“世尊，<a id="a-3W"></a>彼之仙人于施贪著，<a id="a-3X"></a>我愿为彼解说施义。<a id="a-3Y"></a>”</p>
  <p id="a3Z">佛言：<a id="a-3a"></a>“阿难，<a id="a-3b"></a>若问如来，<a id="a-3c"></a>声闻答者，<a id="a-3d"></a>非如来教。<a id="a-3e"></a>”</p>
  <p id="a3f">时，<a id="a-3g"></a>舍利弗复白佛言：<a id="a-3h"></a>“今此仙人有彼彼疑，<a id="a-3i"></a>我愿解说。<a id="a-3j"></a>”</p>
  <p id="a3k">佛言：<a id="a-3l"></a>“不尔，<a id="a-3m"></a>汝于声闻最为上首！<a id="a-3n"></a>若于我前有所解说，<a id="a-3o"></a>令诸众生堕于恶趣，<a id="a-3p"></a>谤云如来非决定智，<a id="a-3q"></a>或云如来觉性了已犹有我慢。<a id="a-3r"></a>”</p>
  <p id="a3s">尔时，<a id="a-3t"></a>诸比丘闻佛世尊作是说已，<a id="a-3u"></a>生净信心，<a id="a-3v"></a>白言：<a id="a-3w"></a>“世尊，<a id="a-3x"></a>广博仙人有所疑问，<a id="a-3y"></a>愿为除断。<a id="a-3z"></a>”</p>
  <p id="a40">尔时，<a id="a-41"></a>佛告广博仙言：<a id="a-42"></a>“汝今谛听，<a id="a-43"></a>施之果报及业差别。<a id="a-44"></a>若诸受者，<a id="a-45"></a>能令施主生于果报，<a id="a-46"></a>是为施义。<a id="a-47"></a>若有众生发清净心，<a id="a-48"></a>以己财宝，<a id="a-49"></a>令执事人随所施者，<a id="a-4A"></a>其财宝主名为施主，<a id="a-4B"></a>其执事人名为施者。<a id="a-4C"></a>若复有人自持己物净心施者，<a id="a-4D"></a>得为施主，<a id="a-4E"></a>亦名施者。</p>
  <p id="a4F">“复次，<a id="a-4G"></a>大仙，<a id="a-4H"></a>三十二种不净之施，<a id="a-4I"></a>汝今谛听！<a id="a-4J"></a>若复有人，<a id="a-4K"></a>倒见施者，<a id="a-4L"></a>不名净施；<a id="a-4M"></a>因报恩者，<a id="a-4N"></a>不名净施；<a id="a-4O"></a>不哀愍者，<a id="a-4P"></a>不名净施；<a id="a-4Q"></a>为色欲者，<a id="a-4R"></a>不名净施；<a id="a-4S"></a>若施火中，<a id="a-4T"></a>不名净施；<a id="a-4U"></a>掷水中者，<a id="a-4V"></a>不名净施；<a id="a-4W"></a>恐怖施者，<a id="a-4X"></a>不名净施；<a id="a-4Y"></a>施五家者，<a id="a-4Z"></a>不名净施；<a id="a-4a"></a>以毒施者，<a id="a-4b"></a>不名净施；<a id="a-4c"></a>施刀杖者，<a id="a-4d"></a>不名净施；<a id="a-4e"></a>杀害施者，<a id="a-4f"></a>不名净施；<a id="a-4g"></a>为摄他故，<a id="a-4h"></a>不名净施；<a id="a-4i"></a>为称誉者，<a id="a-4j"></a>不名净施；<a id="a-4k"></a>为倡妓者，<a id="a-4l"></a>不名净施；<a id="a-4m"></a>因占相者，<a id="a-4n"></a>不名净施；<a id="a-4o"></a>求饰好者，<a id="a-4p"></a>不名净施；<a id="a-4q"></a>结朋友者，<a id="a-4r"></a>不名净施；<a id="a-4s"></a>于庄宅中，<a id="a-4t"></a>鸟兽来吃不欢欣者，<a id="a-4u"></a>不名净施；<a id="a-4v"></a>学工巧者，<a id="a-4w"></a>不名净施；<a id="a-4x"></a>因病施医，<a id="a-4y"></a>不名净施；<a id="a-4z"></a>先因打骂，<a id="a-50"></a>后施财物，<a id="a-51"></a>不名净施；<a id="a-52"></a>若怀疑惑言我今施，<a id="a-53"></a>为有报耶？<a id="a-54"></a>为无报耶？<a id="a-55"></a>如此施者不名净施；<a id="a-56"></a>若舍施已，<a id="a-57"></a>内怀热恼，<a id="a-58"></a>悭恋悔恨，<a id="a-59"></a>不名净施；<a id="a-5A"></a>若言受者后当为我作牛畜者，<a id="a-5B"></a>不名净施；<a id="a-5C"></a>若言福报我自受者，<a id="a-5D"></a>不名净施；<a id="a-5E"></a>若人少壮无净信心，<a id="a-5F"></a>后遭病苦，<a id="a-5G"></a>或临死路，<a id="a-5H"></a>楚毒在身肢节分解，<a id="a-5I"></a>阎罗使者调弄于前，<a id="a-5J"></a>亲属平生悲泣相视，<a id="a-5K"></a>如此之时方始施者，<a id="a-5L"></a>不名净施；<a id="a-5M"></a>或有念言，<a id="a-5N"></a>令余城邑知我施者，<a id="a-5O"></a>不名净施；<a id="a-5P"></a>若怀嫉妒增上施者，<a id="a-5Q"></a>不名净施；<a id="a-5R"></a>慕他豪族为求婚姻，<a id="a-5S"></a>持诸金、<a id="a-5T"></a>银、<a id="a-5U"></a>缯彩、<a id="a-5V"></a>衣服而施与者，<a id="a-5W"></a>不名净施；<a id="a-5X"></a>若求男女及余杂缘而施与者，<a id="a-5Y"></a>不名净施；<a id="a-5Z"></a>若有念言：<a id="a-5a"></a>‘我于今施来世受报’，<a id="a-5b"></a>不名净施；<a id="a-5c"></a>见贫穷者不生哀愍，<a id="a-5d"></a>翻持钱财施富贵人，<a id="a-5e"></a>不名净施；<a id="a-5f"></a>或贪花果而施与者，<a id="a-5g"></a>不名净施。<a id="a-5h"></a>善男子，<a id="a-5i"></a>此三十二爱染之施，<a id="a-5j"></a>犹如有人携持种子，<a id="a-5k"></a>于荒秽田随所种植，<a id="a-5l"></a>然彼种子依大地界，<a id="a-5m"></a>遇天雨润决定生芽，<a id="a-5n"></a>至于花实少得收获。<a id="a-5o"></a>”</p>
  <p id="a5p">尔时，<a id="a-5q"></a>广博仙人复白佛言：<a id="a-5r"></a>“如何施与，<a id="a-5s"></a>持戒、<a id="a-5t"></a>毁戒而不灭坏？<a id="a-5u"></a>”</p>
  <p id="a5v">佛言：<a id="a-5w"></a>“大仙，<a id="a-5x"></a>若复有人净信因果发欢喜心，<a id="a-5y"></a>为诸众生无有悔吝，<a id="a-5z"></a>亦不分别持戒、<a id="a-60"></a>破戒。<a id="a-61"></a>复次，<a id="a-62"></a>善男子，<a id="a-63"></a>有五种施名为大施。<a id="a-64"></a>何者为五？<a id="a-65"></a>一者、<a id="a-66"></a>时施，<a id="a-67"></a>二者、<a id="a-68"></a>道行之者，<a id="a-69"></a>三者、<a id="a-6A"></a>病人及看病者，<a id="a-6B"></a>四者、<a id="a-6C"></a>说正法人，<a id="a-6D"></a>五者、<a id="a-6E"></a>诣他国者。<a id="a-6F"></a>复有五种：<a id="a-6G"></a>一者、<a id="a-6H"></a>法施，<a id="a-6I"></a>二者、<a id="a-6J"></a>食施，<a id="a-6K"></a>三者、<a id="a-6L"></a>居住，<a id="a-6M"></a>四者、<a id="a-6N"></a>灯明，<a id="a-6O"></a>五者、<a id="a-6P"></a>香花。<a id="a-6Q"></a>”</p>
  <p id="a6R">广博复言：<a id="a-6S"></a>“何等清净？<a id="a-6T"></a>”</p>
  <p id="a6U">佛言：<a id="a-6V"></a>“若发信心，<a id="a-6W"></a>为诸众生内怀哀愍，<a id="a-6X"></a>回向菩提遍净解脱，<a id="a-6Y"></a>得为清净。<a id="a-6Z"></a>复有五种无上之施。<a id="a-6a"></a>何者为五？<a id="a-6b"></a>一者、<a id="a-6c"></a>施于如来，<a id="a-6d"></a>其施无上；<a id="a-6e"></a>二者、<a id="a-6f"></a>施于众僧，<a id="a-6g"></a>其施无上；<a id="a-6h"></a>三者、<a id="a-6i"></a>施说法者，<a id="a-6j"></a>其施无上；<a id="a-6k"></a>四者、<a id="a-6l"></a>施父，<a id="a-6m"></a>其施无上；<a id="a-6n"></a>五者、<a id="a-6o"></a>施母，<a id="a-6p"></a>其施无上。<a id="a-6q"></a>复有施者名为大施，<a id="a-6r"></a>所谓失位国王，<a id="a-6s"></a>名为大施。<a id="a-6t"></a>若为县官之所逼迫无所依怙，<a id="a-6u"></a>及为疾病之所痛恼，<a id="a-6v"></a>施如此人名为大施。<a id="a-6w"></a>若为王者所弃，<a id="a-6x"></a>临刑之时及余命难，<a id="a-6y"></a>舍己之命救于彼命，<a id="a-6z"></a>名为大施。<a id="a-70"></a>或于疾病之人施与医药，<a id="a-71"></a>亦名大施。<a id="a-72"></a>或于具戒众僧以时而施，<a id="a-73"></a>亦名大施。<a id="a-74"></a>或施求智慧者，<a id="a-75"></a>亦名大施。<a id="a-76"></a>或于傍生之俦虾、<a id="a-77"></a>蟆、<a id="a-78"></a>蛭乌及余鸟兽，<a id="a-79"></a>而施与者，<a id="a-7A"></a>亦名大施。<a id="a-7B"></a>或于乏劣之者施令充足，<a id="a-7C"></a>亦名大施。<a id="a-7D"></a>若复有人劝他净施，<a id="a-7E"></a>及余随喜，<a id="a-7F"></a>亦名大施。</p>
  <p id="a7G">“复次，<a id="a-7H"></a>大仙，<a id="a-7I"></a>汝先所问，<a id="a-7J"></a>于我灭后云何种植获福报者。<a id="a-7K"></a>善男子，<a id="a-7L"></a>诸如来者，<a id="a-7M"></a>皆是法身，<a id="a-7N"></a>非是色身。<a id="a-7O"></a>若复在世，<a id="a-7P"></a>或复灭后，<a id="a-7Q"></a>所有供养福无有异。<a id="a-7R"></a>如转轮王于其大地唱如是言：<a id="a-7S"></a>‘我之国界，<a id="a-7T"></a>不应有人杀害众生及于妄语。<a id="a-7U"></a>’其国之人，<a id="a-7V"></a>虽未见王兼亲侍卫，<a id="a-7W"></a>但闻教敕即便遵奉，<a id="a-7X"></a>王于是人必生欢喜。<a id="a-7Y"></a>是人由王不杀害故，<a id="a-7Z"></a>获生天报；<a id="a-7a"></a>其有违者，<a id="a-7b"></a>堕于恶趣。<a id="a-7c"></a>如是，<a id="a-7d"></a>大仙，<a id="a-7e"></a>虽有众生见我色身，<a id="a-7f"></a>不护其戒，<a id="a-7g"></a>何所得耶？<a id="a-7h"></a>如提婆达多，<a id="a-7i"></a>虽遇于我，<a id="a-7j"></a>犹堕地狱。<a id="a-7k"></a>若复有人，<a id="a-7l"></a>于来世中勤修我教，<a id="a-7m"></a>则为希有！<a id="a-7n"></a>如见我身无有异也。</p>
  <p id="a7o">“复次，<a id="a-7p"></a>大仙，<a id="a-7q"></a>如汝所问，<a id="a-7r"></a>福德因缘为积聚者。<a id="a-7s"></a>如萩苇中因烧出焰，<a id="a-7t"></a>而此光焰，<a id="a-7u"></a>不可得言为积为聚；<a id="a-7v"></a>如是，<a id="a-7w"></a>施主，<a id="a-7x"></a>积集资粮犹影随形，<a id="a-7y"></a>而无见者。<a id="a-7z"></a>亦如蒲萄、<a id="a-80"></a>甘蔗未押之时汁不可见，<a id="a-81"></a>彼于一节、<a id="a-82"></a>二节之中求汁积聚了无见者，<a id="a-83"></a>然于彼汁不从外得；<a id="a-84"></a>福德果报亦复如是，<a id="a-85"></a>不在施主手中、<a id="a-86"></a>心中及于身中，<a id="a-87"></a>亦不相离。<a id="a-88"></a>亦如尼拘陀子未成熟时，<a id="a-89"></a>芽不可见。<a id="a-8A"></a>譬于商人持少财物，<a id="a-8B"></a>往诣大城有所贸易，<a id="a-8C"></a>广获财利。<a id="a-8D"></a>福报亦尔，<a id="a-8E"></a>如蜂采花不损其色，<a id="a-8F"></a>云涵雨润谁见积聚？<a id="a-8G"></a>于其出生必自成办。<a id="a-8H"></a>”</p>
  <p id="a8I">尔时，<a id="a-8J"></a>广博仙人白言：<a id="a-8K"></a>“世尊，<a id="a-8L"></a>施之差别我已了知，<a id="a-8M"></a>云何此识住于身中有所爱著？<a id="a-8N"></a>”</p>
  <p id="a8O">佛言：<a id="a-8P"></a>“大仙，<a id="a-8Q"></a>犹如国王住于城中，<a id="a-8R"></a>惧他军来，<a id="a-8S"></a>预作濠堑，<a id="a-8T"></a>积聚粮贮，<a id="a-8U"></a>教养战士，<a id="a-8V"></a>建诸幡旗，<a id="a-8W"></a>调习醉象，<a id="a-8X"></a>严诫众兵，<a id="a-8Y"></a>唱言：<a id="a-8Z"></a>‘警备！<a id="a-8a"></a>著于衣甲专情斗战，<a id="a-8b"></a>执利刀仗露刀而住。<a id="a-8c"></a>’王福尽故，<a id="a-8d"></a>他军强盛遂即灭坏。<a id="a-8e"></a>如是识王住于身城，<a id="a-8f"></a>见于六处无常侵害，<a id="a-8g"></a>穿信濠堑，<a id="a-8h"></a>被正念甲，<a id="a-8i"></a>御醉法象，<a id="a-8j"></a>调习意马，<a id="a-8k"></a>告六处云：<a id="a-8l"></a>‘今有无常威力军来，<a id="a-8m"></a>宜应速疾被于施甲，<a id="a-8n"></a>持于智刃，<a id="a-8o"></a>办惭愧弩，<a id="a-8p"></a>安戒堤防。<a id="a-8q"></a>’时彼六处为无常军渐相逼迫，<a id="a-8r"></a>尔时彼识，<a id="a-8s"></a>如福尽王弃城而走，<a id="a-8t"></a>别住城国。<a id="a-8u"></a>”</p>
  <p id="a8v">广博仙人复白佛言：<a id="a-8w"></a>“云何了知是福德城？<a id="a-8x"></a>非福德城，<a id="a-8y"></a>我当舍之。<a id="a-8z"></a>”</p>
  <p id="a90">佛言大仙：<a id="a-91"></a>“犹如有人，<a id="a-92"></a>乘大舟船欲渡大海，<a id="a-93"></a>时遇风涛鼓涌飘荡，<a id="a-94"></a>鼋鼍鲸鲵互为崄害，<a id="a-95"></a>是人因船遂达彼岸；<a id="a-96"></a>既得无畏，<a id="a-97"></a>绕船三匝恭敬祭祀，<a id="a-98"></a>唱言：<a id="a-99"></a>‘善哉！<a id="a-9A"></a>我由此船得渡大海。<a id="a-9B"></a>’如是，<a id="a-9C"></a>大仙，<a id="a-9D"></a>有福众生命终之后，<a id="a-9E"></a>作是思惟：<a id="a-9F"></a>‘我今此身善趣天上，<a id="a-9G"></a>所得人身为不空过，<a id="a-9H"></a>乘此身船渡恶趣海。<a id="a-9I"></a>善哉！<a id="a-9J"></a>前生甚可恭敬。<a id="a-9K"></a>’若复有人堕恶趣者，<a id="a-9L"></a>犹如渡海乘朽烂船，<a id="a-9M"></a>于大海中或沉或浮，<a id="a-9N"></a>摇扬倾覆。<a id="a-9O"></a>是人残命虽至岸上，<a id="a-9P"></a>复遇师子虎狼充满，<a id="a-9Q"></a>骂言：<a id="a-9R"></a>‘咄哉！<a id="a-9S"></a>此朽故船，<a id="a-9T"></a>倒行大海令我怖畏。<a id="a-9U"></a>’见如此苦，<a id="a-9V"></a>堕恶趣识亦复如是，<a id="a-9W"></a>毁骂其身：<a id="a-9X"></a>‘我徒养育，<a id="a-9Y"></a>遭此恶报。<a id="a-9Z"></a>我久于世担负秽草，<a id="a-9a"></a>如蚕作茧徒自缠缚，<a id="a-9b"></a>如何令我沉溺若此？<a id="a-9c"></a>’</p>
  <p id="a9d">“尔时，<a id="a-9e"></a>彼识于第二身适住母胎，<a id="a-9f"></a>才七日中能作是念：<a id="a-9g"></a>‘我从彼灭而来生此。<a id="a-9h"></a>’由善业者其心欢喜，<a id="a-9i"></a>能令彼母有三种相，<a id="a-9j"></a>所谓母面熙怡、<a id="a-9k"></a>颜容端妙、<a id="a-9l"></a>无诸皯[黑+黽]，<a id="a-9m"></a>右脚压地倍重常时，<a id="a-9n"></a>复以其手数摩右胁，<a id="a-9o"></a>被白色衣增加姝丽。<a id="a-9p"></a>造恶业识，<a id="a-9q"></a>亦七日中作是忆念：<a id="a-9r"></a>‘我从某城曾作某罪。<a id="a-9s"></a>’作是念已便生悲恼，<a id="a-9t"></a>能令其母现诸恶相，<a id="a-9u"></a>所谓身体臭秽、<a id="a-9v"></a>羸瘦萎黄、<a id="a-9w"></a>常怀悲愁、<a id="a-9x"></a>数数变吐、<a id="a-9y"></a>祸横盈门、<a id="a-9z"></a>灾难逼迫、<a id="a-A0"></a>饶诸疾病；<a id="a-A1"></a>将产之时，<a id="a-A2"></a>或损母命，<a id="a-A3"></a>或复自死。<a id="a-A4"></a>”</p>
  <p id="aA5">尔时，<a id="a-A6"></a>广博仙人复白佛言：<a id="a-A7"></a>“世尊，<a id="a-A8"></a>彼识初入胎时得何念慧？<a id="a-A9"></a>”</p>
  <p id="aAA">佛言：<a id="a-AB"></a>“而此之识亦入胎已，<a id="a-AC"></a>见阎浮洲园苑树林，<a id="a-AD"></a>宫殿池沼遍满庄饰，<a id="a-AE"></a>亲族聚会情极慕乐。<a id="a-AF"></a>复以天慧光明，<a id="a-AG"></a>随念忆知无量百千彼彼生处，<a id="a-AH"></a>彼是我母，<a id="a-AI"></a>曾五百世生育于我。<a id="a-AJ"></a>作是念已，<a id="a-AK"></a>生厌离心，<a id="a-AL"></a>唱言：<a id="a-AM"></a>‘咄哉！<a id="a-AN"></a>于此世间生死足矣！<a id="a-AO"></a>劬劳诸有永愿休息。<a id="a-AP"></a>’”</p>
  <p id="aAQ">时，<a id="a-AR"></a>广博仙人复白佛言：<a id="a-AS"></a>“世尊，<a id="a-AT"></a>彼识既能如是厌离，<a id="a-AU"></a>岂不出离生死中耶？<a id="a-AV"></a>”</p>
  <p id="aAW">佛言：<a id="a-AX"></a>“不也，<a id="a-AY"></a>大仙。<a id="a-AZ"></a>彼识无出离之相，<a id="a-Aa"></a>能得解脱，<a id="a-Ab"></a>无有是处。<a id="a-Ac"></a>而彼识界，<a id="a-Ad"></a>于生死中虽尔厌离，<a id="a-Ae"></a>能出离者不应受生。<a id="a-Af"></a>若不尔者，<a id="a-Ag"></a>或有修福及于造罪，<a id="a-Ah"></a>一切皆应趣向涅槃。<a id="a-Ai"></a>如汝所言，<a id="a-Aj"></a>识思惟者，<a id="a-Ak"></a>是识增上，<a id="a-Al"></a>非智增上。<a id="a-Am"></a>所以者何？<a id="a-An"></a>识能分别，<a id="a-Ao"></a>智能了知，<a id="a-Ap"></a>识智和合乃如汝说。<a id="a-Aq"></a>”</p>
  <p id="aAr">尔时，<a id="a-As"></a>世尊欲重宣此义，<a id="a-At"></a>而说偈言：</p>
  <p id="aAu">“能防诸怨贼，<a id="a-Av"></a>　积集烦恼者，</p>
  <p id="aAw">了智与无智，<a id="a-Ax"></a>　及慧共愚痴。</p>
  <p id="aAy">见慢并无明，<a id="a-Az"></a>　如是等一切，</p>
  <p id="aB0">无有少离智，<a id="a-B1"></a>　由识能了知。</p>
  <p id="aB2">识智不相离，<a id="a-B3"></a>　和合我常说；</p>
  <p id="aB4">一轮不为车，<a id="a-B5"></a>　二轮亦不成，</p>
  <p id="aB6">亦不由于余，<a id="a-B7"></a>　要假人与牛，</p>
  <p id="aB8">并具于辐辖，<a id="a-B9"></a>　二辋相资备，</p>
  <p id="aBA">辕轭兼络绳，<a id="a-BB"></a>　尔乃得名车。</p>
  <p id="aBC">身车亦如是，<a id="a-BD"></a>　诸界和合生，</p>
  <p id="aBE">诸根悉备具，<a id="a-BF"></a>　由识能牵挽，</p>
  <p id="aBG">肢节相缀连，<a id="a-BH"></a>　筋脉恒遍满，</p>
  <p id="aBI">髑髅皮发覆，<a id="a-BJ"></a>　肠肺并心脾，</p>
  <p id="aBK">肝胃众和合，<a id="a-BL"></a>　建立假为身。</p>
  <p id="aBM">识王处其中，<a id="a-BN"></a>　非身为调御，</p>
  <p id="aBO">了知诸体性，<a id="a-BP"></a>　是名智识俱。</p>
  <p id="aBQ">“复次，<a id="a-BR"></a>大仙，<a id="a-BS"></a>此识微细不可色见，<a id="a-BT"></a>无有诸根亦不相离。<a id="a-BU"></a>若诸丈夫有所怯弱，<a id="a-BV"></a>或生恐怖，<a id="a-BW"></a>或起寻思，<a id="a-BX"></a>皆识增上，<a id="a-BY"></a>非智作用。<a id="a-BZ"></a>”</p>
  <p id="aBa">尔时，<a id="a-Bb"></a>广博仙人复白佛言：<a id="a-Bc"></a>“世尊，<a id="a-Bd"></a>云何观察一切众生从地狱趣而来生者，<a id="a-Be"></a>乃至人趣而来生者？<a id="a-Bf"></a>何业差别，<a id="a-Bg"></a>生于天、<a id="a-Bh"></a>人、<a id="a-Bi"></a>傍生、<a id="a-Bj"></a>饿鬼及于地狱？<a id="a-Bk"></a>”</p>
  <p id="aBl">佛言：<a id="a-Bm"></a>“大仙，<a id="a-Bn"></a>众生本性没此生彼，<a id="a-Bo"></a>是佛境界，<a id="a-Bp"></a>非五通仙之所能知，<a id="a-Bq"></a>亦非天、<a id="a-Br"></a>人、<a id="a-Bs"></a>魔、<a id="a-Bt"></a>梵、<a id="a-Bu"></a>色究竟等，<a id="a-Bv"></a>并余声闻之所觉了。<a id="a-Bw"></a>大仙，<a id="a-Bx"></a>若于我法获离三垢，<a id="a-By"></a>得初果时所有境界，<a id="a-Bz"></a>尚非帝释、<a id="a-C0"></a>那罗延天、<a id="a-C1"></a>汝诸仙等之所能知！<a id="a-C2"></a>”</p>
  <p id="aC3">尔时，<a id="a-C4"></a>如来作是说已，<a id="a-C5"></a>广博仙人便自思惟：<a id="a-C6"></a>“此轮回中圣智境界未曾会遇！<a id="a-C7"></a>”礼佛双足，<a id="a-C8"></a>白言：<a id="a-C9"></a>“世尊，<a id="a-CA"></a>我于今者，<a id="a-CB"></a>衰朽失念不能获果，<a id="a-CC"></a>无任负荷住持菩提，<a id="a-CD"></a>归依佛、<a id="a-CE"></a>法及离垢僧。<a id="a-CF"></a>我从今日与诸弟子及于眷属，<a id="a-CG"></a>归佛法僧！<a id="a-CH"></a>惟愿世尊，<a id="a-CI"></a>示教利喜以圣智日，<a id="a-CJ"></a>常住世间除烦恼翳。<a id="a-CK"></a>善哉！<a id="a-CL"></a>世尊，<a id="a-CM"></a>愿为演说一切众生从天坠者。<a id="a-CN"></a>”</p>
  <p id="aCO">佛言：<a id="a-CP"></a>“谛听！<a id="a-CQ"></a>今正是时。<a id="a-CR"></a>若有众生坚固成就施香花鬘，<a id="a-CS"></a>此人必当生持鬘天。<a id="a-CT"></a>临终之时，<a id="a-CU"></a>身发妙香及感鲜花，<a id="a-CV"></a>而复自见种种色花来散其上，<a id="a-CW"></a>或有见于楼阁宫殿，<a id="a-CX"></a>悬诸铃铎，<a id="a-CY"></a>杂花严饰，<a id="a-CZ"></a>百千天女而处其中。<a id="a-Ca"></a>命终之后见持鬘天，<a id="a-Cb"></a>父母和合如赡部人，<a id="a-Cc"></a>便为爱风飘入胎藏。<a id="a-Cd"></a>时彼天母怀妊七日，<a id="a-Ce"></a>于右胁下遂诞其子。<a id="a-Cf"></a>彼适生已，<a id="a-Cg"></a>于其胸前天悦意花自然为鬘，<a id="a-Ch"></a>具七种色，<a id="a-Ci"></a>所谓白、<a id="a-Cj"></a>黑、<a id="a-Ck"></a>黄、<a id="a-Cl"></a>赤、<a id="a-Cm"></a>天绀、<a id="a-Cn"></a>红莲及如火铜光明炫耀，<a id="a-Co"></a>香气因风遍一由旬，<a id="a-Cp"></a>故号彼天谓为持鬘。<a id="a-Cq"></a>宫中有树，<a id="a-Cr"></a>其汁香美犹如甘露。<a id="a-Cs"></a>园苑果实有八上味，<a id="a-Ct"></a>大如频螺。<a id="a-Cu"></a>彼天所食皆是甘果，<a id="a-Cv"></a>非余抟食，<a id="a-Cw"></a>凡有饥想果自现树。<a id="a-Cx"></a>所履之地无诸荆棘，<a id="a-Cy"></a>鲜花柔草周布清净。<a id="a-Cz"></a>或有宫殿如白花聚，<a id="a-D0"></a>或以黄金为屋鵄吻。<a id="a-D1"></a>彼之天女光容藻饰，<a id="a-D2"></a>眺望轩槛相与娱乐。<a id="a-D3"></a>其所寿命天二百年，<a id="a-D4"></a>将终殁时有二种相：<a id="a-D5"></a>所居之树，<a id="a-D6"></a>其叶凋悴，<a id="a-D7"></a>枝条垂下，<a id="a-D8"></a>其花香气自然隐没；<a id="a-D9"></a>所著花鬘忽然萎黄，<a id="a-DA"></a>清凉之风变为毒热，<a id="a-DB"></a>最胜天城弃舍而去。<a id="a-DC"></a>时，<a id="a-DD"></a>诸天女见此衰相围绕悲号，<a id="a-DE"></a>叹言：<a id="a-DF"></a>‘咄哉！<a id="a-DG"></a>何彼无常，<a id="a-DH"></a>无少慈悲！<a id="a-DI"></a>今于我等爱重之者，<a id="a-DJ"></a>制不由己，<a id="a-DK"></a>将舍我等在于须臾。<a id="a-DL"></a>’时，<a id="a-DM"></a>彼天子渐为热病之所逼迫，<a id="a-DN"></a>遍体火现。<a id="a-DO"></a>炎焰虽加而无热恼，<a id="a-DP"></a>心犹快乐，<a id="a-DQ"></a>从彼而没，<a id="a-DR"></a>人间受生在于胎中，<a id="a-DS"></a>能令其母爱香花鬘及诸果实，<a id="a-DT"></a>又于梦中常见城邑场肆严饰遍垂花璎；<a id="a-DU"></a>亦既生已，<a id="a-DV"></a>形容光润，<a id="a-DW"></a>白服花鬘常所眷爱，<a id="a-DX"></a>好游亲属耽著欲乐，<a id="a-DY"></a>情恋女人往来轻躁，<a id="a-DZ"></a>名衣上服及诸园林靡不贪乐，<a id="a-Da"></a>见富贵者倍生喜悦。</p>
  <p id="aDb">“复次，<a id="a-Dc"></a>大仙，<a id="a-Dd"></a>四天王天趣向之者，<a id="a-De"></a>若有众生以怜愍心，<a id="a-Df"></a>见贫穷者施于衣食，<a id="a-Dg"></a>及诸病人随与医药，<a id="a-Dh"></a>或造井泉，<a id="a-Di"></a>或施池沼，<a id="a-Dj"></a>其人将终形不羸瘦，<a id="a-Dk"></a>容色无变，<a id="a-Dl"></a>身无垢汗，<a id="a-Dm"></a>声不㽄破，<a id="a-Dn"></a>亦不遗沥大小便利，<a id="a-Do"></a>六尘充足，<a id="a-Dp"></a>诸根无损，<a id="a-Dq"></a>能见自身在天众中。<a id="a-Dr"></a>命既终已，<a id="a-Ds"></a>色如红莲，<a id="a-Dt"></a>口出妙香，<a id="a-Du"></a>复有清风吹妙花香拂其尸上。<a id="a-Dv"></a>于是彼识，<a id="a-Dw"></a>见四天界父母欢游，<a id="a-Dx"></a>耽醉情欲。<a id="a-Dy"></a>时，<a id="a-Dz"></a>彼天父以其右手摩天母背，<a id="a-E0"></a>即于母髀而得受胎，<a id="a-E1"></a>经七日已遂即诞生，<a id="a-E2"></a>天饰具足。</p>
  <p id="aE3">“大仙当知，<a id="a-E4"></a>四天王天所居之地，<a id="a-E5"></a>纵广八万四千由旬，<a id="a-E6"></a>黄金、<a id="a-E7"></a>白银、<a id="a-E8"></a>雌黄、<a id="a-E9"></a>雄黄间错庄饰，<a id="a-EA"></a>百千天女充满其中，<a id="a-EB"></a>百千花果如人形像。<a id="a-EC"></a>于彼园苑，<a id="a-ED"></a>天摩尼光常所明照。<a id="a-EE"></a>树林枝茎，<a id="a-EF"></a>垂劫波衣及妙缯彩。<a id="a-EG"></a>其树滑润，<a id="a-EH"></a>见者欣悦。<a id="a-EI"></a>于其龛室常悬乐具，<a id="a-EJ"></a>箫笛之俦自然发声。<a id="a-EK"></a>彼天童子抟食为力，<a id="a-EL"></a>香美粳稻色如红莲，<a id="a-EM"></a>味逾甘露。<a id="a-EN"></a>其所食器具于二种：<a id="a-EO"></a>一者、<a id="a-EP"></a>金器，<a id="a-EQ"></a>二者、<a id="a-ER"></a>银器。<a id="a-ES"></a>随意所乐色香美味，<a id="a-ET"></a>皆于中现。<a id="a-EU"></a>复有天浆名为花酒，<a id="a-EV"></a>香冷殊特，<a id="a-EW"></a>设有嗅者亦自然醉。<a id="a-EX"></a>彼之天人各有寝殿，<a id="a-EY"></a>名曰初秋，<a id="a-EZ"></a>遍垂花条，<a id="a-Ea"></a>金银杂宝娑兰鸡树，<a id="a-Eb"></a>数有百千合覆其上，<a id="a-Ec"></a>复有种种坐卧敷具。<a id="a-Ed"></a>六万天女颜容殊妙，<a id="a-Ee"></a>被服光鲜，<a id="a-Ef"></a>其声寥亮，<a id="a-Eg"></a>韵合天乐，<a id="a-Eh"></a>为诸欲神之所造化，<a id="a-Ei"></a>歌舞倡妓言笑往来，<a id="a-Ej"></a>能令见者增其染爱。<a id="a-Ek"></a>其宫殿前树以刹柱，<a id="a-El"></a>金银间错缯彩庄严，<a id="a-Em"></a>悬诸宝幡随风摇扬。<a id="a-En"></a>有四天王：<a id="a-Eo"></a>一曰、<a id="a-Ep"></a>持国，<a id="a-Eq"></a>二曰、<a id="a-Er"></a>增长，<a id="a-Es"></a>三曰、<a id="a-Et"></a>威目，<a id="a-Eu"></a>四曰、<a id="a-Ev"></a>多闻。<a id="a-Ew"></a>此四天王于彼天界，<a id="a-Ex"></a>吟啸歌舞，<a id="a-Ey"></a>宴会嬉游，<a id="a-Ez"></a>具足安乐。<a id="a-F0"></a>时，<a id="a-F1"></a>彼众中诸天童子，<a id="a-F2"></a>力艺殊胜具天妙身，<a id="a-F3"></a>垂臂往来犹如醉象，<a id="a-F4"></a>身香郁烈遍一由旬。<a id="a-F5"></a>其所寿命天五百年，<a id="a-F6"></a>无中夭者。<a id="a-F7"></a>园苑林树荣色光洁，<a id="a-F8"></a>迦潭婆花而以庄严，<a id="a-F9"></a>咸悉芬馥，<a id="a-FA"></a>无诸臭秽。<a id="a-FB"></a>四面阶道杂宝所成，<a id="a-FC"></a>百千天女常为歌妓，<a id="a-FD"></a>诸宝器中出妙音声。</p>
  <p id="aFE">“善男子，<a id="a-FF"></a>彼等天人寿欲尽时，<a id="a-FG"></a>有三种相：<a id="a-FH"></a>一者、<a id="a-FI"></a>身光隐没；<a id="a-FJ"></a>二者、<a id="a-FK"></a>花无香气；<a id="a-FL"></a>三者、<a id="a-FM"></a>不闻天女奏诸妓乐，<a id="a-FN"></a>常所欢游园林宫苑鸟声和雅，<a id="a-FO"></a>是喜好处皆不爱乐，<a id="a-FP"></a>花鬘萎悴，<a id="a-FQ"></a>天女悲号，<a id="a-FR"></a>衣生垢秽，<a id="a-FS"></a>瞻视昔来欣玩之具复增闷绝，<a id="a-FT"></a>身上汗流，<a id="a-FU"></a>眼变枯燥，<a id="a-FV"></a>如取水鱼置夏日中，<a id="a-FW"></a>热恼所逼宛转于地。<a id="a-FX"></a>时，<a id="a-FY"></a>诸女等见彼天男愁苦如此，<a id="a-FZ"></a>皆来围绕同声号哭，<a id="a-Fa"></a>唱言：<a id="a-Fb"></a>‘苦哉！<a id="a-Fc"></a>苦哉！<a id="a-Fd"></a>我所爱者奈何如是，<a id="a-Fe"></a>所好喜事翻为愁苦。<a id="a-Ff"></a>今之云何，<a id="a-Fg"></a>舍我等辈及游宴处？<a id="a-Fh"></a>’时，<a id="a-Fi"></a>天女等以偈叹曰：</p>
  <p id="aFj">“‘种种妙庄严，<a id="a-Fk"></a>　仁者所游宴，</p>
  <p id="aFl">最上福德城，<a id="a-Fm"></a>　四面具楼阁，</p>
  <p id="aFn">天女恒充满，<a id="a-Fo"></a>　园林镇荣茂，</p>
  <p id="aFp">云何舍欢爱，<a id="a-Fq"></a>　苦哉此无常？<a id="a-Fr"></a>’</p>
  <p id="aFs">“尔时，<a id="a-Ft"></a>诸天女等说此偈已，<a id="a-Fu"></a>相视哽咽，<a id="a-Fv"></a>各以右手取诸杂花遥散其上，<a id="a-Fw"></a>复作是言：<a id="a-Fx"></a>‘仁者，<a id="a-Fy"></a>汝具福故当生人间。<a id="a-Fz"></a>彼是福地，<a id="a-G0"></a>应以信心植诸善种。<a id="a-G1"></a>’尔时，<a id="a-G2"></a>彼天见诸女等皆已背舍，<a id="a-G3"></a>重增热恼，<a id="a-G4"></a>身心炽然，<a id="a-G5"></a>如以酥滴置炎铁上，<a id="a-G6"></a>欻自销灭，<a id="a-G7"></a>余微灰烬，<a id="a-G8"></a>复为业风之所吹散，<a id="a-G9"></a>如邻虚尘为千亿分更不可见。<a id="a-GA"></a>于是彼识从天降下见受生处，<a id="a-GB"></a>父母和合，<a id="a-GC"></a>心怀喜悦，<a id="a-GD"></a>便入胎藏。<a id="a-GE"></a>才处胎时，<a id="a-GF"></a>母即相现，<a id="a-GG"></a>饮食增多，<a id="a-GH"></a>不啖血肉，<a id="a-GI"></a>乐著绯衣，<a id="a-GJ"></a>爱聚会处，<a id="a-GK"></a>于诸亲属倍加眷念；<a id="a-GL"></a>虽怀其子曾无痛恼，<a id="a-GM"></a>口无流涎，<a id="a-GN"></a>身不沉重。<a id="a-GO"></a>亦既生已，<a id="a-GP"></a>人相端严，<a id="a-GQ"></a>其眼绀色，<a id="a-GR"></a>如天青宝众所乐见；<a id="a-GS"></a>闻于上界四天王事，<a id="a-GT"></a>自然欣悦；<a id="a-GU"></a>常乐舍施，<a id="a-GV"></a>爱妙香衣，<a id="a-GW"></a>性好数食；<a id="a-GX"></a>常喜歌舞、<a id="a-GY"></a>园林、<a id="a-GZ"></a>女色，<a id="a-Ga"></a>靡不留恋。</p>
  <p id="aGb">“复次，<a id="a-Gc"></a>大仙，<a id="a-Gd"></a>若有众生以净信心，<a id="a-Ge"></a>远离杀害及于偷盗，<a id="a-Gf"></a>持诸饮食、<a id="a-Gg"></a>上妙资具、<a id="a-Gh"></a>衣服、<a id="a-Gi"></a>财宝而行舍施，<a id="a-Gj"></a>勤诚散花，<a id="a-Gk"></a>礼拜佛塔；<a id="a-Gl"></a>寿命尽时，<a id="a-Gm"></a>身无疾苦、<a id="a-Gn"></a>垢腻、<a id="a-Go"></a>臭秽，<a id="a-Gp"></a>念所习业曾不忘失，<a id="a-Gq"></a>面如金色，<a id="a-Gr"></a>鼻不陷曲，<a id="a-Gs"></a>心不惊恼，<a id="a-Gt"></a>喉不闭塞亦不喘息，<a id="a-Gu"></a>不为风刀之所解截，<a id="a-Gv"></a>声不㽄破，<a id="a-Gw"></a>寝膳安宁。<a id="a-Gx"></a>大仙当知，<a id="a-Gy"></a>如斯之人，<a id="a-Gz"></a>毒不能害，<a id="a-H0"></a>饮食消化折伤夭枉皆所远离。<a id="a-H1"></a>其人命终，<a id="a-H2"></a>以天识故，<a id="a-H3"></a>见三十三天百千楼阁，<a id="a-H4"></a>金摩竭鱼庄饰门柱，<a id="a-H5"></a>蛇胜栴檀香水涂洒；<a id="a-H6"></a>其地柔洁，<a id="a-H7"></a>白逾霜雪，<a id="a-H8"></a>净如颈珠；<a id="a-H9"></a>黄檀香树，<a id="a-HA"></a>天宝灯烛杂错行列；<a id="a-HB"></a>天诸男女游戏园林，<a id="a-HC"></a>耽染狂醉。<a id="a-HD"></a>既睹斯已遂生欢乐，<a id="a-HE"></a>犹如贯珠为人将取，<a id="a-HF"></a>入天母手以为胎藏。<a id="a-HG"></a>时，<a id="a-HH"></a>母手掌因即生花，<a id="a-HI"></a>持示天父共相庆悦，<a id="a-HJ"></a>复以两手摩捼其花，<a id="a-HK"></a>子即诞孕。<a id="a-HL"></a>时，<a id="a-HM"></a>彼天母告天父曰：<a id="a-HN"></a>‘我于今日诞一童子，<a id="a-HO"></a>增长胜种。<a id="a-HP"></a>’便会亲族以为欢贺，<a id="a-HQ"></a>生满七日天相具足，<a id="a-HR"></a>忆念前生，<a id="a-HS"></a>从某处灭今来生此，<a id="a-HT"></a>某是我父，<a id="a-HU"></a>某是我母，<a id="a-HV"></a>曾修某善。<a id="a-HW"></a>作是念时耸然欢欣，<a id="a-HX"></a>便于诸欲而生痴爱，<a id="a-HY"></a>于天界中宫苑园林，<a id="a-HZ"></a>自然了见贪喜爱著。</p>
  <p id="aHa">“尔时，<a id="a-Hb"></a>童子垂臂佣长犹如象鼻，<a id="a-Hc"></a>其胸峻实如师子臆，<a id="a-Hd"></a>腰腹圆细无有垂皱，<a id="a-He"></a>背脊端平无高下骨，<a id="a-Hf"></a>两髀圆相如芭蕉茎，<a id="a-Hg"></a>肌肉光洁无诸黧皯，<a id="a-Hh"></a>无有耏毛及杂臭秽，<a id="a-Hi"></a>上妙香气从身流出，<a id="a-Hj"></a>花鬘璎珞天衣轻密，<a id="a-Hk"></a>不假外求自然被体。<a id="a-Hl"></a>时，<a id="a-Hm"></a>宫殿中所有天女无天男者，<a id="a-Hn"></a>见此童子共来围绕，<a id="a-Ho"></a>咸作是言：<a id="a-Hp"></a>‘善来！<a id="a-Hq"></a>仁者，<a id="a-Hr"></a>此之宫殿皆是汝有。<a id="a-Hs"></a>我等诸女先无依怙，<a id="a-Ht"></a>愿相侍从。<a id="a-Hu"></a>’其中或云此辈盛年，<a id="a-Hv"></a>乳如金瓶，<a id="a-Hw"></a>面犹红莲。<a id="a-Hx"></a>此园苑中，<a id="a-Hy"></a>如是天树拘毗罗林垂覆荣好，<a id="a-Hz"></a>六万天女前后周遍：<a id="a-I0"></a>‘善哉！<a id="a-I1"></a>仁者，<a id="a-I2"></a>可与我等永以娱乐，<a id="a-I3"></a>如云中电不常而有！<a id="a-I4"></a>’或有宫殿，<a id="a-I5"></a>箫鼓琵琶诸杂天乐自然发声，<a id="a-I6"></a>上妙敷具及师子座，<a id="a-I7"></a>严饰珠璎，<a id="a-I8"></a>垂以缯彩，<a id="a-I9"></a>而诸缯彩非是茧蚕之所作者。<a id="a-IA"></a>时，<a id="a-IB"></a>彼童子睹斯珍饰，<a id="a-IC"></a>如灌顶王升座而坐，<a id="a-ID"></a>既升座已，<a id="a-IE"></a>诸所珍玩咸出声言：<a id="a-IF"></a>‘此善业人，<a id="a-IG"></a>从阎浮洲修天福故，<a id="a-IH"></a>而来生此。<a id="a-II"></a>诸人应当来此承事歌舞娱乐，<a id="a-IJ"></a>令此福人欢喜无厌。<a id="a-IK"></a>’出此声已，<a id="a-IL"></a>园林宫殿六万彩女，<a id="a-IM"></a>捧持天花被服光耀，<a id="a-IN"></a>身所发香，<a id="a-IO"></a>如蒲萄酒、<a id="a-IP"></a>蜜酒、<a id="a-IQ"></a>花酒，<a id="a-IR"></a>闻其香者令人昏醉，<a id="a-IS"></a>同声唱言：<a id="a-IT"></a>‘汝积天福，<a id="a-IU"></a>愿时充奉！<a id="a-IV"></a>’于是童子与群天女，<a id="a-IW"></a>游欢喜林及杂花林、<a id="a-IX"></a>黄毯石林、<a id="a-IY"></a>极光严林、<a id="a-IZ"></a>日宫园林苑、<a id="a-Ia"></a>泉声园苑、<a id="a-Ib"></a>音乐园苑、<a id="a-Ic"></a>丛花园苑，<a id="a-Id"></a>游如是等上妙林苑，<a id="a-Ie"></a>悦乐清凉无诸恶风，<a id="a-If"></a>花香芬馥，<a id="a-Ig"></a>青摩尼宝以为灯明，<a id="a-Ih"></a>诸蜂鸟王出微妙音，<a id="a-Ii"></a>其鸟毛羽犹如杂宝，<a id="a-Ij"></a>天吠琉璃以为其嘴，<a id="a-Ik"></a>飞翔群嬉遍满林树。</p>
  <p id="aIl">“复次，<a id="a-Im"></a>大仙，<a id="a-In"></a>彼界有池随月增减，<a id="a-Io"></a>具八功德，<a id="a-Ip"></a>悦意无垢，<a id="a-Iq"></a>清冷澄澈。<a id="a-Ir"></a>百叶香花开敷其内，<a id="a-Is"></a>岸树行列，<a id="a-It"></a>杂花充遍。<a id="a-Iu"></a>而彼池中，<a id="a-Iv"></a>众多天女游戏娱乐，<a id="a-Iw"></a>诸宝器等随意而现。<a id="a-Ix"></a>色香妙食名天甘露，<a id="a-Iy"></a>如拘摩花白逾珂雪，<a id="a-Iz"></a>甘香具足亦易消化，<a id="a-J0"></a>无诸苦涩杂恶等味。</p>
  <p id="aJ1">“复次，<a id="a-J2"></a>大仙，<a id="a-J3"></a>有诸天人报不纯者，<a id="a-J4"></a>虽同器食，<a id="a-J5"></a>或感赤色，<a id="a-J6"></a>或感苍色，<a id="a-J7"></a>乃至黄黑诸杂等色，<a id="a-J8"></a>天容无别，<a id="a-J9"></a>唯食有异。<a id="a-JA"></a>大仙当知，<a id="a-JB"></a>彼诸众生先虽舍施，<a id="a-JC"></a>后复悔恨，<a id="a-JD"></a>由斯报故获果如是。<a id="a-JE"></a>复有园苑名曰合棔，<a id="a-JF"></a>枝条花叶杂糅庄饰，<a id="a-JG"></a>百千丛林清净柔软，<a id="a-JH"></a>犹如水精华果常茂。<a id="a-JI"></a>其林树间，<a id="a-JJ"></a>诸寂静身离欲牟尼是所栖集，<a id="a-JK"></a>天之男女常所入者，<a id="a-JL"></a>皆不为于贪爱欲乐。</p>
  <p id="aJM">“大仙当知，<a id="a-JN"></a>我之弟子最上声闻，<a id="a-JO"></a>骄梵钵提，<a id="a-JP"></a>是婆罗门清净族子，<a id="a-JQ"></a>住于禅定慈悲之心，<a id="a-JR"></a>以彼等持开敷慈眼入三摩地，<a id="a-JS"></a>每经七日，<a id="a-JT"></a>方乃一度现出入息。<a id="a-JU"></a>彼入定时，<a id="a-JV"></a>有随意风应念而至，<a id="a-JW"></a>假使劫火烧于大地成一炎焰，<a id="a-JX"></a>于彼禅身无能损害如芥子分。<a id="a-JY"></a>而彼支体，<a id="a-JZ"></a>如弥楼山常所镇压难陀龙王及跋难陀，<a id="a-Ja"></a>有大力势鼓气猛烈，<a id="a-Jb"></a>弥楼山王为之摇动鼓作呼喻，<a id="a-Jc"></a>四大海水变为碱味。<a id="a-Jd"></a>骄梵钵提入定之时，<a id="a-Je"></a>彼二龙王尽其威力无能娆乱。<a id="a-Jf"></a>我此弟子在合棔林，<a id="a-Jg"></a>而诸天女虽耽欲爱，<a id="a-Jh"></a>睹斯尊者发清净心，<a id="a-Ji"></a>以曼陀华及诸莲华而散其上，<a id="a-Jj"></a>合掌恭敬。<a id="a-Jk"></a>三十三天诸童子等，<a id="a-Jl"></a>亦来围绕，<a id="a-Jm"></a>持天甘露资给供养。<a id="a-Jn"></a>而此尊者，<a id="a-Jo"></a>常为诸天于合棔林，<a id="a-Jp"></a>说修多罗及未曾有、<a id="a-Jq"></a>无问自说、<a id="a-Jr"></a>本事、<a id="a-Js"></a>本生、<a id="a-Jt"></a>因缘、<a id="a-Ju"></a>方广、<a id="a-Jv"></a>讽诵、<a id="a-Jw"></a>论议、<a id="a-Jx"></a>重颂、<a id="a-Jy"></a>授记、<a id="a-Jz"></a>譬喻等经。<a id="a-K0"></a>时，<a id="a-K1"></a>诸天人闻斯法要，<a id="a-K2"></a>莫不殷勤恭敬尊重。</p>
  <p id="aK3">“复次，<a id="a-K4"></a>大仙，<a id="a-K5"></a>三十三天有聚会堂，<a id="a-K6"></a>其堂有柱八万四千，<a id="a-K7"></a>皆以金、<a id="a-K8"></a>银、<a id="a-K9"></a>跋阇罗宝、<a id="a-KA"></a>码碯、<a id="a-KB"></a>美玉并栴檀心结构所成，<a id="a-KC"></a>悬铃垂铎出微妙声，<a id="a-KD"></a>列诸天衣建诸幡幢，<a id="a-KE"></a>箫、<a id="a-KF"></a>笛、<a id="a-KG"></a>琵琶、<a id="a-KH"></a>箜篌、<a id="a-KI"></a>琴、<a id="a-KJ"></a>瑟、<a id="a-KK"></a>鞞铙、<a id="a-KL"></a>螺鼓妙声振发。<a id="a-KM"></a>天之男女互相爱敬，<a id="a-KN"></a>和颜慈悦恒所聚会。<a id="a-KO"></a>于彼堂中以摩尼宝而严饰之，<a id="a-KP"></a>绿润琉璃净滑如镜，<a id="a-KQ"></a>涂香、<a id="a-KR"></a>末香、<a id="a-KS"></a>杂花周遍，<a id="a-KT"></a>亦无飃风，<a id="a-KU"></a>及诸炎热毒蛇蚊虻皆所远离。<a id="a-KV"></a>其所居者，<a id="a-KW"></a>无有惛睡懈怠之想，<a id="a-KX"></a>微风清和遍入林观。<a id="a-KY"></a>其诸楼阁，<a id="a-KZ"></a>幰网垂覆，<a id="a-Ka"></a>悬妙宝璎，<a id="a-Kb"></a>散诸花香，<a id="a-Kc"></a>百千天女虽则爱染，<a id="a-Kd"></a>而无嫉妒及于斗诤，<a id="a-Ke"></a>面貌端正犹如满月，<a id="a-Kf"></a>花鬘宝珠严饰身首，<a id="a-Kg"></a>妙歌清净往来不辍。</p>
  <p id="aKh">“复次，<a id="a-Ki"></a>大仙，<a id="a-Kj"></a>彼天会堂周回方整，<a id="a-Kk"></a>长廊宽广，<a id="a-Kl"></a>高树周密犹如阴云。<a id="a-Km"></a>其堂四面复有园苑，<a id="a-Kn"></a>皆百由旬，<a id="a-Ko"></a>间错种种金莲杂花，<a id="a-Kp"></a>出妙歌声闻者欣悦，<a id="a-Kq"></a>拘迦那陀树、<a id="a-Kr"></a>波梨野多树、<a id="a-Ks"></a>拘毗陀罗树以为丛林。<a id="a-Kt"></a>大仙，<a id="a-Ku"></a>善法会堂资玩之具，<a id="a-Kv"></a>皆是金银诸宝等，<a id="a-Kw"></a>积聚琉璃以为台榭，<a id="a-Kx"></a>珍奇宝物充满库藏，<a id="a-Ky"></a>宫殿百千庄饰园苑，<a id="a-Kz"></a>邻接远近常闻安乐，<a id="a-L0"></a>无诸疾苦及余祸患。<a id="a-L1"></a>彼之天人，<a id="a-L2"></a>于诸园林游戏既已，<a id="a-L3"></a>还集此堂受于娱乐。</p>
  <p id="aL4">“复次，<a id="a-L5"></a>大仙，<a id="a-L6"></a>三十三天，<a id="a-L7"></a>复有别殿名曰善见，<a id="a-L8"></a>皎如白日，<a id="a-L9"></a>净犹明镜，<a id="a-LA"></a>四面周匝，<a id="a-LB"></a>皆以花[糹+(乃/木)]悬布庄严。<a id="a-LC"></a>有千天女，<a id="a-LD"></a>藻缀杂花、<a id="a-LE"></a>辉耀珠铎、<a id="a-LF"></a>金翠网旒以为冠饰。<a id="a-LG"></a>象马车乘践踏往来，<a id="a-LH"></a>飞扬金尘处处黄色。<a id="a-LI"></a>而于彼殿有六万柱，<a id="a-LJ"></a>栌栱重叠，<a id="a-LK"></a>递相辉映，<a id="a-LL"></a>间错奇珍，<a id="a-LM"></a>绘以丹彩，<a id="a-LN"></a>栴檀、<a id="a-LO"></a>沉水及苏合香，<a id="a-LP"></a>氛氲郁烈用涂其地。<a id="a-LQ"></a>释提桓因持金刚杵，<a id="a-LR"></a>与百千女前后围绕，<a id="a-LS"></a>来升宝殿娱玩欢乐。</p>
  <p id="aLT">“大仙当知，<a id="a-LU"></a>三十三天中有天王名因陀罗，<a id="a-LV"></a>其力勇健敌九千象，<a id="a-LW"></a>垂臂纤好如天象鼻，<a id="a-LX"></a>体如净金，<a id="a-LY"></a>筋肉坚密，<a id="a-LZ"></a>骨脉不露，<a id="a-La"></a>臆如师子，<a id="a-Lb"></a>肚不凸垂，<a id="a-Lc"></a>其腰束细，<a id="a-Ld"></a>金线贯璎以为头饰，<a id="a-Le"></a>珠珰晃耀天服修委，<a id="a-Lf"></a>天之声明久已通达，<a id="a-Lg"></a>撰造书论，<a id="a-Lh"></a>饮食甘露，<a id="a-Li"></a>往来常乘伊跋罗象。</p>
  <p id="aLj">“复次，<a id="a-Lk"></a>大仙，<a id="a-Ll"></a>彼之天帝，<a id="a-Lm"></a>然其色身非诸骨肉，<a id="a-Ln"></a>纯花所成；<a id="a-Lo"></a>喉声清美；<a id="a-Lp"></a>身香殊特，<a id="a-Lq"></a>假令狂象闻其香气，<a id="a-Lr"></a>皆自调善；<a id="a-Ls"></a>形貌端严犹如佛身；<a id="a-Lt"></a>其所辉艳映诸金聚，<a id="a-Lu"></a>夺其精光皆令黑闇。<a id="a-Lv"></a>”</p>
  <p id="aLw">广博仙言：<a id="a-Lx"></a>“如来今者，<a id="a-Ly"></a>赞美天帝甚为希有！<a id="a-Lz"></a>”</p>
  <p id="aM0">尔时，<a id="a-M1"></a>世尊告广博曰：<a id="a-M2"></a>“彼天帝者，<a id="a-M3"></a>是无常身、<a id="a-M4"></a>下劣之身，<a id="a-M5"></a>如脆草器，<a id="a-M6"></a>如假剪花，<a id="a-M7"></a>亦如画师图饰彩绘，<a id="a-M8"></a>亦如工人刻木形像，<a id="a-M9"></a>又如结花不久散灭，<a id="a-MA"></a>何足称叹？<a id="a-MB"></a>复次，<a id="a-MC"></a>大仙，<a id="a-MD"></a>我之弟子，<a id="a-ME"></a>有神通者名阿那律，<a id="a-MF"></a>但以父母所生之身，<a id="a-MG"></a>节节支体，<a id="a-MH"></a>一分之力犹过帝释。<a id="a-MI"></a>”</p>
  <p id="aMJ">时，<a id="a-MK"></a>阿那律在于座中，<a id="a-ML"></a>闻于如来说如是言，<a id="a-MM"></a>便作是念：<a id="a-MN"></a>“今者世尊觉悟于我。<a id="a-MO"></a>”即入三昧，<a id="a-MP"></a>身光赫奕如天新金，<a id="a-MQ"></a>戴殊胜冠，<a id="a-MR"></a>珠光辉映，<a id="a-MS"></a>其面润泽过于醍醐，<a id="a-MT"></a>其眼绀青如吠琉璃，<a id="a-MU"></a>摩尼、<a id="a-MV"></a>码碯及日光珠以为臂饰，<a id="a-MW"></a>身光香熏普遍辉耀。</p>
  <p id="aMX">时，<a id="a-MY"></a>广博仙既睹斯相，<a id="a-MZ"></a>心大惊愕，<a id="a-Ma"></a>即从座起，<a id="a-Mb"></a>合掌瞻仰，<a id="a-Mc"></a>生希有心，<a id="a-Md"></a>高声唱言：<a id="a-Me"></a>“奇哉！<a id="a-Mf"></a>善哉！<a id="a-Mg"></a>我得人身为不唐捐，<a id="a-Mh"></a>今遇世尊发挥聚会，<a id="a-Mi"></a>昔所未睹今乃得见！<a id="a-Mj"></a>”</p>
  <p id="aMk">尔时，<a id="a-Ml"></a>世尊告广博言：<a id="a-Mm"></a>“彼帝释身与阿那律，<a id="a-Mn"></a>谁为胜劣？<a id="a-Mo"></a>”</p>
  <p id="aMp">广博仙言：<a id="a-Mq"></a>“彼帝释身比阿那律，<a id="a-Mr"></a>假使百分不及其一，<a id="a-Ms"></a>乃至千分亦不及一。<a id="a-Mt"></a>”</p>
  <p id="aMu">佛言：<a id="a-Mv"></a>“大仙，<a id="a-Mw"></a>于如是身不足希有。<a id="a-Mx"></a>获福德者，<a id="a-My"></a>随其所愿身相成就。<a id="a-Mz"></a>”</p>
  <p id="aN0">尔时，<a id="a-N1"></a>众会生欢喜心，<a id="a-N2"></a>咸白佛言：<a id="a-N3"></a>“惟愿世尊，<a id="a-N4"></a>更为我等说于天趣。<a id="a-N5"></a>”</p>
  <p id="aN6">佛言：<a id="a-N7"></a>“三十三天，<a id="a-N8"></a>彼之天帝最大夫人，<a id="a-N9"></a>名曰舍支，<a id="a-NA"></a>住欢喜园，<a id="a-NB"></a>天之婇女百千围绕，<a id="a-NC"></a>容色姝妙犹花开敷，<a id="a-ND"></a>颊如红莲，<a id="a-NE"></a>面如金色，<a id="a-NF"></a>著诸鲜明细软衣服，<a id="a-NG"></a>嬉游园苑，<a id="a-NH"></a>天妙宝花以为首饰，<a id="a-NI"></a>珠璎环佩动出妙声，<a id="a-NJ"></a>额广平正垂金旒锁，<a id="a-NK"></a>其眼纤长如花将开，<a id="a-NL"></a>坚诚倾注在于天帝，<a id="a-NM"></a>曾无瞋恚、<a id="a-NN"></a>斗诤、<a id="a-NO"></a>颦妒，<a id="a-NP"></a>亦复离诸怀胎之患。<a id="a-NQ"></a>大仙当知，<a id="a-NR"></a>彼之夫人，<a id="a-NS"></a>耽爱垢重倍余天女，<a id="a-NT"></a>志意骄倨犹于弥楼及漫陀山幽邃难仰，<a id="a-NU"></a>不肥不瘦，<a id="a-NV"></a>不长不短，<a id="a-NW"></a>体质香洁无诸秽恶，<a id="a-NX"></a>风送妙花结而成盖；<a id="a-NY"></a>而此夫人，<a id="a-NZ"></a>常能发挥如来种性。</p>
  <p id="aNa">“复次，<a id="a-Nb"></a>大仙，<a id="a-Nc"></a>三十三天无杂患累，<a id="a-Nd"></a>而恒游戏楼阁宫殿。<a id="a-Ne"></a>其所寿命天一千岁，<a id="a-Nf"></a>寿将终时有五恶相：<a id="a-Ng"></a>一者、<a id="a-Nh"></a>清冷池沼，<a id="a-Ni"></a>净如颇胝，<a id="a-Nj"></a>有所触者令人欣悦，<a id="a-Nk"></a>微风轻摇，<a id="a-Nl"></a>杂花晖映，<a id="a-Nm"></a>如此池中将欲洗沐变成脂腻。<a id="a-Nn"></a>时，<a id="a-No"></a>彼天人见此相已心生怖惧，<a id="a-Np"></a>从水跳出奔走林中。<a id="a-Nq"></a>时，<a id="a-Nr"></a>诸天女见彼惶遽，<a id="a-Ns"></a>亦疾随从，<a id="a-Nt"></a>止一树下心生忧恼，<a id="a-Nu"></a>喉中哽噎，<a id="a-Nv"></a>同声告言：<a id="a-Nw"></a>‘仁者，<a id="a-Nx"></a>如何速舍我等孤居若此！<a id="a-Ny"></a>’时，<a id="a-Nz"></a>彼天男声渐哀切，<a id="a-O0"></a>作如是言：<a id="a-O1"></a>‘我从昔来，<a id="a-O2"></a>未曾有此垢腻现身。<a id="a-O3"></a>’作是言已，<a id="a-O4"></a>其两腋下忽然流汗。<a id="a-O5"></a>彼诸天女见此衰相，<a id="a-O6"></a>皆即远离。<a id="a-O7"></a>于是，<a id="a-O8"></a>彼天见诸女去，<a id="a-O9"></a>忧恼喘息，<a id="a-OA"></a>内增热毒，<a id="a-OB"></a>头上花鬘飒便萎悴，<a id="a-OC"></a>所著天衣忽复垢腻，<a id="a-OD"></a>天之床敷杂玩等物皆不爱乐。<a id="a-OE"></a>彼诸天女睹如是相，<a id="a-OF"></a>知必定死，<a id="a-OG"></a>恶闻秽气，<a id="a-OH"></a>但遥相视，<a id="a-OI"></a>发声恋泣，<a id="a-OJ"></a>哽噎酸楚，<a id="a-OK"></a>叹言：<a id="a-OL"></a>‘苦哉！<a id="a-OM"></a>此细软身，<a id="a-ON"></a>昔与我等游行宴乐，<a id="a-OO"></a>于天池中犹如鸳鸯，<a id="a-OP"></a>于善法堂犹如鹅王，<a id="a-OQ"></a>欢喜园中如迦兰鸟，<a id="a-OR"></a>游漫陀河同于香象，<a id="a-OS"></a>在波耶园及拘罗园犹如蜂王，<a id="a-OT"></a>处杂树林如天花冠。<a id="a-OU"></a>今者云何为五衰相之所加害！<a id="a-OV"></a>舍离我等，<a id="a-OW"></a>将何处去？<a id="a-OX"></a>’时，<a id="a-OY"></a>彼天人闻是悲叹，<a id="a-OZ"></a>复增恚恼，<a id="a-Oa"></a>生大怖畏，<a id="a-Ob"></a>便为热病之所缠摄，<a id="a-Oc"></a>举身枯悴，<a id="a-Od"></a>眼目慞惶；<a id="a-Oe"></a>犹如商人失其徒侣；<a id="a-Of"></a>犹如涉海舟船破坏；<a id="a-Og"></a>亦如有人失如意珠；<a id="a-Oh"></a>又如危峰朽坏之树，<a id="a-Oi"></a>为彼猛风摇动吹击；<a id="a-Oj"></a>复如龙子为金翅鸟之所衔喙，<a id="a-Ok"></a>回惶战惧，<a id="a-Ol"></a>合掌告彼诸彩女言：<a id="a-Om"></a>‘汝等进来，<a id="a-On"></a>愿能以手摩触于我，<a id="a-Oo"></a>令少苏息。<a id="a-Op"></a>’虽作是语，<a id="a-Oq"></a>而诸女等但遥悲泣，<a id="a-Or"></a>无有进者，<a id="a-Os"></a>各执树枝遥掷心上，<a id="a-Ot"></a>作如是言：<a id="a-Ou"></a>‘汝天福尽，<a id="a-Ov"></a>当速生彼阎浮提中！<a id="a-Ow"></a>’</p>
  <p id="aOx">“于是，<a id="a-Oy"></a>彼天闻是言已，<a id="a-Oz"></a>知被弃舍，<a id="a-P0"></a>发声怨唱：<a id="a-P1"></a>‘奇哉奈何！<a id="a-P2"></a>我于此中种种资具园苑宫殿，<a id="a-P3"></a>与诸女等眷属缠缚。<a id="a-P4"></a>今时命终将行死路，<a id="a-P5"></a>乃何遥立，<a id="a-P6"></a>但谓我言，<a id="a-P7"></a>当于阎浮而受生耶！<a id="a-P8"></a>’尔时，<a id="a-P9"></a>彼天作是语已，<a id="a-PA"></a>复睹常时所游之处，<a id="a-PB"></a>念念思惟恌举哀叹，<a id="a-PC"></a>发大声言：<a id="a-PD"></a>‘呜呼善法堂！<a id="a-PE"></a>呜呼欢喜园！<a id="a-PF"></a>呜呼杂树园！<a id="a-PG"></a>呜呼黄毯石园！<a id="a-PH"></a>呜呼波露沙园！<a id="a-PI"></a>呜呼波梨耶园！<a id="a-PJ"></a>呜呼光胜园等！<a id="a-PK"></a>呜呼缦陀大河及诸宫殿堂室楼阁！<a id="a-PL"></a>我于今时制不由己，<a id="a-PM"></a>奄相舍离，<a id="a-PN"></a>从此坠落。<a id="a-PO"></a>’忧叹未终，<a id="a-PP"></a>复见诸女惊惶去来，<a id="a-PQ"></a>以手拭泪，<a id="a-PR"></a>歔欷咨嗟，<a id="a-PS"></a>容颜怖惧，<a id="a-PT"></a>复伤怨言：<a id="a-PU"></a>‘呜呼爱者！<a id="a-PV"></a>呜呼亲者！<a id="a-PW"></a>如何见我将行死路，<a id="a-PX"></a>曾不与语？<a id="a-PY"></a>我今临兹生死长路，<a id="a-PZ"></a>不垂执别？<a id="a-Pa"></a>我与汝曹不复见矣！<a id="a-Pb"></a>呜呼！<a id="a-Pc"></a>我今福业尽故，<a id="a-Pd"></a>见此住居，<a id="a-Pe"></a>谓如黑闇飒然空旷。<a id="a-Pf"></a>呜呼！<a id="a-Pg"></a>天乐为不奏耶？<a id="a-Ph"></a>如何我今寂无所闻？<a id="a-Pi"></a>呜呼！<a id="a-Pj"></a>天中最为悦乐，<a id="a-Pk"></a>一切诸天及乾闼婆所侍卫处，<a id="a-Pl"></a>妙色坚固持金刚者，<a id="a-Pm"></a>呜呼！<a id="a-Pn"></a>我今岂复得见？<a id="a-Po"></a>千眼之相在众中耶？<a id="a-Pp"></a>呜呼波利耶花、<a id="a-Pq"></a>拘毗罗花，<a id="a-Pr"></a>在我头上，<a id="a-Ps"></a>何故萎悴？<a id="a-Pt"></a>’时，<a id="a-Pu"></a>诸天众睹斯天人悲恼如是，<a id="a-Pv"></a>悉皆忧叹。</p>
  <p id="aPw">“尔时，<a id="a-Px"></a>妙耳珰者，<a id="a-Py"></a>释提桓因与诸天众百千围绕，<a id="a-Pz"></a>并舍支夫人诸余婇女，<a id="a-Q0"></a>及乾闼婆等，<a id="a-Q1"></a>奏美音乐随从游行，<a id="a-Q2"></a>见于彼天为五衰相之所逼害，<a id="a-Q3"></a>将趣死路，<a id="a-Q4"></a>皆生哀怜，<a id="a-Q5"></a>同声叹言：<a id="a-Q6"></a>‘呜呼奇哉！<a id="a-Q7"></a>彼之无常无少悲愍，<a id="a-Q8"></a>暴恶毒害！<a id="a-Q9"></a>’释提桓因以梵音声告彼天言：<a id="a-QA"></a>‘止！<a id="a-QB"></a>止！<a id="a-QC"></a>天子，<a id="a-QD"></a>我等皆当同归斯路，<a id="a-QE"></a>勿生恋著堕于恶趣。<a id="a-QF"></a>’时，<a id="a-QG"></a>诸天众亦同告言：<a id="a-QH"></a>‘仁者，<a id="a-QI"></a>应当具作诸善往生人间，<a id="a-QJ"></a>一切众生修福业地。<a id="a-QK"></a>’于是，<a id="a-QL"></a>彼天闻如是言，<a id="a-QM"></a>便自思惟：<a id="a-QN"></a>‘我于今时决定坠落。<a id="a-QO"></a>’合掌向彼诸来天言：<a id="a-QP"></a>‘汝诸人住天中者，<a id="a-QQ"></a>与我欢喜，<a id="a-QR"></a>而我于今坠落时至。<a id="a-QS"></a>’作是言已，<a id="a-QT"></a>长叹瞻视，<a id="a-QU"></a>复现二相：<a id="a-QV"></a>一者、<a id="a-QW"></a>眼如赤莲花，<a id="a-QX"></a>二者、<a id="a-QY"></a>身庄严具忽皆隐没。<a id="a-QZ"></a>其余诸天见此之相，<a id="a-Qa"></a>各持天花而散其上，<a id="a-Qb"></a>及奏天乐。<a id="a-Qc"></a>时，<a id="a-Qd"></a>临死者见余天众，<a id="a-Qe"></a>鼓乐幡花以为赠送，<a id="a-Qf"></a>并相劝往，<a id="a-Qg"></a>即便乐生阎浮提中，<a id="a-Qh"></a>涕泪哀感自此而绝。<a id="a-Qi"></a>”</p>
 </body>
</html>