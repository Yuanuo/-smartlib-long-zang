<!doctype html>
<html id="z3IBTG6Cl" data-ver="1083">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘宝积部">
  <meta period="唐">
 </head>
 <body>
  <h1 id="a1">大宝积经卷第六十七</h1>
  <h2 id="a2">高齐北天竺三藏那连提耶舍译</h2>
  <h2 id="a3">菩萨见实会第十六之七兜率陀天授记品第十六</h2>
  <p id="a4">尔时，<a id="a-5"></a>八亿兜率陀天，<a id="a-6"></a>见诸阿修罗、<a id="a-7"></a>伽楼罗乃至夜摩天等供养如来，<a id="a-8"></a>闻授记已，<a id="a-9"></a>欣喜踊跃，<a id="a-A"></a>作如是念：<a id="a-B"></a>“于何等法，<a id="a-C"></a>世尊与授阿耨多罗三藐三菩提记？<a id="a-D"></a>为色授记，<a id="a-E"></a>受、<a id="a-F"></a>想、<a id="a-G"></a>行、<a id="a-H"></a>识得授阿耨多罗三藐三菩提记耶？<a id="a-I"></a>”彼等诸天复作是念：<a id="a-J"></a>“非与色授记，<a id="a-K"></a>亦复非与受、<a id="a-L"></a>想、<a id="a-M"></a>行、<a id="a-N"></a>识阿耨多罗三藐三菩提记。<a id="a-O"></a>何以故？<a id="a-P"></a>色既不生，<a id="a-Q"></a>菩提亦不生，<a id="a-R"></a>云何无生色能悟无生菩提？<a id="a-S"></a>如是乃至识亦不生，<a id="a-T"></a>云何无生识能悟无生菩提？<a id="a-U"></a>色既不灭，<a id="a-V"></a>菩提亦不灭，<a id="a-W"></a>云何不灭色能悟不灭菩提？<a id="a-X"></a>如是乃至识亦不灭，<a id="a-Y"></a>云何不灭识能悟不灭菩提？<a id="a-Z"></a>色无分别，<a id="a-a"></a>菩提亦无分别，<a id="a-b"></a>云何无分别色能悟无分别菩提？<a id="a-c"></a>如是乃至识亦无分别，<a id="a-d"></a>云何无分别识能悟无分别菩提？<a id="a-e"></a>色既无二，<a id="a-f"></a>菩提亦无二，<a id="a-g"></a>云何无二色能悟无二菩提？<a id="a-h"></a>如是乃至识亦无二，<a id="a-i"></a>云何无二识能悟无二菩提？<a id="a-j"></a>色既无作，<a id="a-k"></a>菩提亦无作，<a id="a-l"></a>云何无作色能觉无作菩提？<a id="a-m"></a>如是乃至识亦无作，<a id="a-n"></a>云何无作识能觉无作菩提？<a id="a-o"></a>色既不可得，<a id="a-p"></a>菩提亦不可得，<a id="a-q"></a>云何不可得色能觉不可得菩提？<a id="a-r"></a>如是乃至识阴不可得，<a id="a-s"></a>菩提亦不可得，<a id="a-t"></a>云何不可得识能觉不可得菩提？<a id="a-u"></a>如是于彼不可得诸法中，<a id="a-v"></a>何者是佛？<a id="a-w"></a>何者是菩提？<a id="a-x"></a>何者是菩萨？<a id="a-y"></a>何者是授记？<a id="a-z"></a>色阴空，<a id="a-10"></a>受、<a id="a-11"></a>想、<a id="a-12"></a>行、<a id="a-13"></a>识亦复皆空。<a id="a-14"></a>何以故？<a id="a-15"></a>性自空故。<a id="a-16"></a>如是佛空、<a id="a-17"></a>菩提空、<a id="a-18"></a>菩萨空、<a id="a-19"></a>授记空。<a id="a-1A"></a>何以故？<a id="a-1B"></a>自体空故。<a id="a-1C"></a>如是性空一切法中所言佛者，<a id="a-1D"></a>但名，<a id="a-1E"></a>但用是世谛，<a id="a-1F"></a>但是言说，<a id="a-1G"></a>但是施设；<a id="a-1H"></a>所言色阴，<a id="a-1I"></a>受、<a id="a-1J"></a>想、<a id="a-1K"></a>行、<a id="a-1L"></a>识亦但名用，<a id="a-1M"></a>世俗言说及以施设，<a id="a-1N"></a>智者于此不应取著。<a id="a-1O"></a>譬如有人于其梦中受五欲乐，<a id="a-1P"></a>彼人寤已不见彼乐，<a id="a-1Q"></a>忆念不得五欲乐故便生苦恼；<a id="a-1R"></a>如是住于菩萨乘者，<a id="a-1S"></a>若有取著不会菩提，<a id="a-1T"></a>不证菩提故不得其味，<a id="a-1U"></a>以不得味故心生苦恼。<a id="a-1V"></a>何以故？<a id="a-1W"></a>如是诸法如梦不实。<a id="a-1X"></a>彼法义别愚痴凡夫，<a id="a-1Y"></a>取解各异。<a id="a-1Z"></a>一切诸法当如是知。<a id="a-1a"></a>何法是佛？<a id="a-1b"></a>何法是菩萨？<a id="a-1c"></a>何法是菩提？<a id="a-1d"></a>彼诸佛法皆不可得，<a id="a-1e"></a>凡夫不可得，<a id="a-1f"></a>凡夫法亦不可得，<a id="a-1g"></a>声闻不可得，<a id="a-1h"></a>声闻法亦不可得，<a id="a-1i"></a>辟支佛不可得，<a id="a-1j"></a>辟支佛法亦不可得，<a id="a-1k"></a>菩萨不可得，<a id="a-1l"></a>菩萨法亦不可得，<a id="a-1m"></a>佛不可得，<a id="a-1n"></a>佛法亦不可得，<a id="a-1o"></a>菩提不可得，<a id="a-1p"></a>涅槃亦不可得。<a id="a-1q"></a>我等于此诸法之中，<a id="a-1r"></a>解了无疑。<a id="a-1s"></a>”</p>
  <p id="a1t">尔时，<a id="a-1u"></a>兜率陀天，<a id="a-1v"></a>于斯法中既无疑虑，<a id="a-1w"></a>于世尊所乐修供养，<a id="a-1x"></a>所作供养胜夜摩天，<a id="a-1y"></a>顶礼佛足，<a id="a-1z"></a>右绕三匝，<a id="a-20"></a>却住一面，<a id="a-21"></a>即以偈颂赞世尊曰：</p>
  <p id="a22">“所有住佛功德者，<a id="a-23"></a>　如来为其说行法，</p>
  <p id="a24">彼得三种解脱门，<a id="a-25"></a>　无等境界中修行。</p>
  <p id="a26">无色亦无受想行，<a id="a-27"></a>　无其受者亦无心，</p>
  <p id="a28">斯则无碍智境界，<a id="a-29"></a>　乐离欲阴人师子。</p>
  <p id="a2A">彼诸智慧妙丈夫，<a id="a-2B"></a>　不取发于菩提想，</p>
  <p id="a2C">离阴已获胜善根，<a id="a-2D"></a>　于佛功德无疑虑。</p>
  <p id="a2E">志愿无上大菩提，<a id="a-2F"></a>　然于菩提离取著，</p>
  <p id="a2G">是故内心无忧喜，<a id="a-2H"></a>　名为佛子修圣行。</p>
  <p id="a2I">同佛见法悉平等，<a id="a-2J"></a>　是故于法无所畏，</p>
  <p id="a2K">智者于此世间处，<a id="a-2L"></a>　求佛功德起修行。</p>
  <p id="a2M">简择色相无所著，<a id="a-2N"></a>　弃舍一切有相心，</p>
  <p id="a2O">于彼三有不起愿，<a id="a-2P"></a>　观察诸有悉皆空。</p>
  <p id="a2Q">能知五阴各不生，<a id="a-2R"></a>　如来授记及菩提，</p>
  <p id="a2S">菩提心等亦无生，<a id="a-2T"></a>　作是说者非愚惑。</p>
  <p id="a2U">如来功德及生死，<a id="a-2V"></a>　此诸佛法悉无生，</p>
  <p id="a2W">如是知者人中胜，<a id="a-2X"></a>　是为真实如来子。</p>
  <p id="a2Y">若能知是阴不灭，<a id="a-2Z"></a>　界入及以如来法，</p>
  <p id="a2a">佛与菩提及授记，<a id="a-2b"></a>　斯等诸法皆不灭。</p>
  <p id="a2c">若为菩提修行者，<a id="a-2d"></a>　当知彼亦是不灭，</p>
  <p id="a2e">知诸世间不灭故，<a id="a-2f"></a>　彼求菩提不为难。</p>
  <p id="a2g">五阴界入与菩提，<a id="a-2h"></a>　佛及菩萨皆无作，</p>
  <p id="a2i">如是了知为佛子，<a id="a-2j"></a>　彼人能持佛正法。</p>
  <p id="a2k">阴界诸入皆无觉，<a id="a-2l"></a>　菩提与佛并菩萨，</p>
  <p id="a2m">及以授记悉无觉，<a id="a-2n"></a>　如是知者为佛子。</p>
  <p id="a2o">五阴界入性空寂，<a id="a-2p"></a>　佛与菩提及授记，</p>
  <p id="a2q">如来真子修行者，<a id="a-2r"></a>　斯等亦皆自性空。</p>
  <p id="a2s">阴界诸入悉虚妄，<a id="a-2t"></a>　两足世尊及菩提，</p>
  <p id="a2u">行者授记亦虚妄，<a id="a-2v"></a>　如是了知为佛子。</p>
  <p id="a2w">非是依止非不依，<a id="a-2x"></a>　亦非有法非无法，</p>
  <p id="a2y">非是有为非无为，<a id="a-2z"></a>　如是了知为佛子。</p>
  <p id="a30">世尊如是见世间，<a id="a-31"></a>　我等如是知佛心，</p>
  <p id="a32">即为胜妙供养佛，<a id="a-33"></a>　及以一切贤圣众。</p>
  <p id="a34">我等赞佛所得福，<a id="a-35"></a>　唯佛世尊能了知，</p>
  <p id="a36">以斯功德施群生，<a id="a-37"></a>　愿皆成佛具众相。<a id="a-38"></a>”</p>
  <p id="a39">尔时，<a id="a-3A"></a>世尊闻彼兜率诸天赞已，<a id="a-3B"></a>及知深信，<a id="a-3C"></a>即为天众而现微笑。<a id="a-3D"></a>尔时，<a id="a-3E"></a>慧命马胜以偈问曰：</p>
  <p id="a3F">“得大势力无上士，<a id="a-3G"></a>　以其因力现笑光，</p>
  <p id="a3H">愿佛说是微笑因，<a id="a-3I"></a>　令众得闻皆欣喜。</p>
  <p id="a3J">以见如来微笑故，<a id="a-3K"></a>　此诸大众悉怀疑，</p>
  <p id="a3L">众会殷勤普瞻仰，<a id="a-3M"></a>　咸皆一心欲听闻。</p>
  <p id="a3N">犹如世间有病人，<a id="a-3O"></a>　唯思医师及良药，</p>
  <p id="a3P">如是大众于佛所，<a id="a-3Q"></a>　愿乐欲闻说授记。</p>
  <p id="a3R">斯等皆有深智慧，<a id="a-3S"></a>　志求菩提无所著，</p>
  <p id="a3T">一切恭敬悉瞻仰，<a id="a-3U"></a>　唯希如来为记莂。</p>
  <p id="a3V">世尊于此起大悲，<a id="a-3W"></a>　以佛智力断疑网，</p>
  <p id="a3X">是故大众得欣喜，<a id="a-3Y"></a>　咸皆愿求佛功德。</p>
  <p id="a3Z">世尊今正授记时，<a id="a-3a"></a>　惟愿除灭诸疑惑，</p>
  <p id="a3b">如来久已离怨敌，<a id="a-3c"></a>　愿断众邪外道论。<a id="a-3d"></a>”</p>
  <p id="a3e">尔时，<a id="a-3f"></a>世尊即以偈答慧命马胜言：</p>
  <p id="a3g">“汝今启请如来义，<a id="a-3h"></a>　问其微笑正是时，</p>
  <p id="a3i">为利世间故致问，<a id="a-3j"></a>　必当饶益诸众生。</p>
  <p id="a3k">知诸天众心乐欲，<a id="a-3l"></a>　故我现是微笑光，</p>
  <p id="a3m">以知佛法胜妙故，<a id="a-3n"></a>　于我便作上供养。</p>
  <p id="a3o">彼皆如实见世间，<a id="a-3p"></a>　随顺圣教得证法，</p>
  <p id="a3q">已到三种解脱门，<a id="a-3r"></a>　非诸世间所能知。</p>
  <p id="a3s">过去已供无量佛，<a id="a-3t"></a>　亦曾问是深义趣，</p>
  <p id="a3u">于彼佛所久修空，<a id="a-3v"></a>　今故于斯显空义。</p>
  <p id="a3w">是故今者于此处，<a id="a-3x"></a>　便得值遇佛世尊，</p>
  <p id="a3y">以空赞叹无上士，<a id="a-3z"></a>　利益一切诸世间。</p>
  <p id="a40">如斯世间悉无生，<a id="a-41"></a>　诸佛菩提及授记，</p>
  <p id="a42">所有修行菩提者，<a id="a-43"></a>　彼等一切亦无生。</p>
  <p id="a44">众生悉同有此法，<a id="a-45"></a>　如是知已得菩提，</p>
  <p id="a46">过去曾学菩提心，<a id="a-47"></a>　彼于此义能解了。</p>
  <p id="a48">如是世间亦不灭，<a id="a-49"></a>　斯诸天众善通达，</p>
  <p id="a4A">明智照了悉无疑，<a id="a-4B"></a>　是故彼天皆作佛。</p>
  <p id="a4C">决定必得无依处，<a id="a-4D"></a>　于法不取离分别，</p>
  <p id="a4E">一切世间皆无作，<a id="a-4F"></a>　彼于斯义能了知。</p>
  <p id="a4G">一切法体离自性，<a id="a-4H"></a>　天众心净无疑惑，</p>
  <p id="a4I">菩提及与菩提心，<a id="a-4J"></a>　一切皆空无自性。</p>
  <p id="a4K">兜率诸天坚固慧，<a id="a-4L"></a>　皆悉安住无所依，</p>
  <p id="a4M">故得菩提不为难，<a id="a-4N"></a>　必当速成无上智。</p>
  <p id="a4O">于其未来星宿劫，<a id="a-4P"></a>　当得度脱无边众，</p>
  <p id="a4Q">彼天一切皆成佛，<a id="a-4R"></a>　同号名曰择法王。<a id="a-4S"></a>”</p>
  <p id="a4T">如来于此诸天众，<a id="a-4U"></a>　知其心乐为记说，</p>
  <p id="a4V">一切天人闻说已，<a id="a-4W"></a>　咸皆踊跃称心意。</p>
  <p data-pb></p>
  <h2 id="a4X">化乐天授记品第十七</h2>
  <p id="a4Y">尔时，<a id="a-4Z"></a>化乐天王为首，<a id="a-4a"></a>与其眷属七亿化乐诸天众等，<a id="a-4b"></a>见诸阿修罗、<a id="a-4c"></a>伽楼罗，<a id="a-4d"></a>乃至见诸兜率天等，<a id="a-4e"></a>供养如来，<a id="a-4f"></a>闻授记已，<a id="a-4g"></a>欣喜踊跃，<a id="a-4h"></a>咸皆称心，<a id="a-4i"></a>得住实际，<a id="a-4j"></a>于真如中无有疑惑；<a id="a-4k"></a>从座而起，<a id="a-4l"></a>偏袒右肩，<a id="a-4m"></a>右膝著地，<a id="a-4n"></a>头面作礼，<a id="a-4o"></a>向佛合掌，<a id="a-4p"></a>异口同音，<a id="a-4q"></a>而白佛言：<a id="a-4r"></a>“世尊，<a id="a-4s"></a>如我解佛所说义，<a id="a-4t"></a>一切诸法是真实际、<a id="a-4u"></a>无边际、<a id="a-4v"></a>无碍际、<a id="a-4w"></a>无住际、<a id="a-4x"></a>无尽际、<a id="a-4y"></a>不二际、<a id="a-4z"></a>非际、<a id="a-50"></a>实际。<a id="a-51"></a>世尊，<a id="a-52"></a>所言实际者，<a id="a-53"></a>不颠倒故；<a id="a-54"></a>无边际者，<a id="a-55"></a>无限量故；<a id="a-56"></a>无碍际者，<a id="a-57"></a>离对治故；<a id="a-58"></a>无住际者，<a id="a-59"></a>离自性故；<a id="a-5A"></a>无尽际者，<a id="a-5B"></a>无有生故；<a id="a-5C"></a>不二际者，<a id="a-5D"></a>谓一味故；<a id="a-5E"></a>言非际者，<a id="a-5F"></a>是非有故。<a id="a-5G"></a>世尊，<a id="a-5H"></a>彼实际者遍一切处，<a id="a-5I"></a>无有一法而非实际。<a id="a-5J"></a>世尊，<a id="a-5K"></a>谓菩提者亦是实际。<a id="a-5L"></a>世尊，<a id="a-5M"></a>何者是菩提？<a id="a-5N"></a>一切法是菩提，<a id="a-5O"></a>离自性故。<a id="a-5P"></a>乃至五无间业亦是菩提。<a id="a-5Q"></a>何以故？<a id="a-5R"></a>菩提无自性，<a id="a-5S"></a>五无间业亦无自性，<a id="a-5T"></a>是故无间业亦是菩提。<a id="a-5U"></a>世尊，<a id="a-5V"></a>言菩提者，<a id="a-5W"></a>如无余涅槃性亦如无间业性。<a id="a-5X"></a>何以故？<a id="a-5Y"></a>一切法即是无余涅槃性，<a id="a-5Z"></a>亦是无间业性。<a id="a-5a"></a>是故无余涅槃界即是菩提。<a id="a-5b"></a>世尊，<a id="a-5c"></a>若有众生住生死者可求涅槃，<a id="a-5d"></a>于实际中无住生死求涅槃者。<a id="a-5e"></a>何以故？<a id="a-5f"></a>实际无二故。<a id="a-5g"></a>世尊，<a id="a-5h"></a>我等于此解了无疑。<a id="a-5i"></a>若于此法无疑虑者，<a id="a-5j"></a>当知是人已曾过去于诸佛所，<a id="a-5k"></a>得授阿耨多罗三藐三菩提记。<a id="a-5l"></a>”</p>
  <p id="a5m">尔时，<a id="a-5n"></a>世尊闻化乐天王及诸七亿化乐天等说授记已，<a id="a-5o"></a>欲令大众心喜悦故，<a id="a-5p"></a>而现微笑。<a id="a-5q"></a>尔时，<a id="a-5r"></a>慧命马胜以偈问曰：</p>
  <p id="a5s">“怜愍世者现微笑，<a id="a-5t"></a>　而不说其笑因缘，</p>
  <p id="a5u">天人导师非无因，<a id="a-5v"></a>　现此奇特微笑相。</p>
  <p id="a5w">既见世尊笑光已，<a id="a-5x"></a>　今诸大众悉怀疑，</p>
  <p id="a5y">惟愿说其微笑因，<a id="a-5z"></a>　断除一切诸疑网。</p>
  <p id="a60">斯等若蒙如来说，<a id="a-61"></a>　闻已咸生希有心，</p>
  <p id="a62">为彼众会净真路，<a id="a-63"></a>　趣向菩提作因缘。</p>
  <p id="a64">若有众生疑虑者，<a id="a-65"></a>　是人难得妙菩提，</p>
  <p id="a66">惟愿大智断疑惑，<a id="a-67"></a>　精勤速证无上道。</p>
  <p id="a68">世尊此诸大众等，<a id="a-69"></a>　志求菩提离诸恶，</p>
  <p id="a6A">得闻诸天授记已，<a id="a-6B"></a>　决定当成大法王。</p>
  <p id="a6C">是故世尊愿怜愍，<a id="a-6D"></a>　除断一切疑惑心，</p>
  <p id="a6E">授此诸天菩提记，<a id="a-6F"></a>　令诸大众皆欣喜。<a id="a-6G"></a>”</p>
  <p id="a6H">尔时，<a id="a-6I"></a>世尊以偈答慧命马胜曰：</p>
  <p id="a6J">“哀愍世间故现笑，<a id="a-6K"></a>　马胜汝今问我义，</p>
  <p id="a6L">我悉与彼天授记，<a id="a-6M"></a>　汝等咸各净心听。</p>
  <p id="a6N">此诸化乐天众等，<a id="a-6O"></a>　自说授记得菩提，</p>
  <p id="a6P">众中既作师子吼，<a id="a-6Q"></a>　能坏外道诸邪见。</p>
  <p id="a6R">譬如空中雨众石，<a id="a-6S"></a>　必堕大地无有疑，</p>
  <p id="a6T">如是佛子离疑惑，<a id="a-6U"></a>　自知定当成佛道。</p>
  <p id="a6V">犹如日没至夜时，<a id="a-6W"></a>　当知日出必不久，</p>
  <p id="a6X">如是佛子备众行，<a id="a-6Y"></a>　定知必当具十力。</p>
  <p id="a6Z">又如日在正中时，<a id="a-6a"></a>　观诸色像皆明了，</p>
  <p id="a6b">如是佛子具众行，<a id="a-6c"></a>　自知必得萨婆若。</p>
  <p id="a6d">喻若日光至没时，<a id="a-6e"></a>　众人咸知日不见，</p>
  <p id="a6f">如是佛子皆自知，<a id="a-6g"></a>　决定当得最胜智。</p>
  <p id="a6h">譬如众流趣其下，<a id="a-6i"></a>　智者当知归大海，</p>
  <p id="a6j">如是佛子具明慧，<a id="a-6k"></a>　定知必得上菩提。</p>
  <p id="a6l">如人以石掷虚空，<a id="a-6m"></a>　决定堕地无疑虑，</p>
  <p id="a6n">如是佛子悉自知，<a id="a-6o"></a>　不久当得世间解。</p>
  <p id="a6p">智者法尔有此见，<a id="a-6q"></a>　以知法故不致疑，</p>
  <p id="a6r">自知分有佛功德，<a id="a-6s"></a>　必定近于自然智。</p>
  <p id="a6t">假使诸魔那由众，<a id="a-6u"></a>　现佛言汝不作佛，</p>
  <p id="a6v">不能沮坏其心意，<a id="a-6w"></a>　已自善解真法故。</p>
  <p id="a6x">决定于彼佛功德，<a id="a-6y"></a>　咸各自说得授记，</p>
  <p id="a6z">于斯诸天授记事，<a id="a-70"></a>　如来悉生随喜心。</p>
  <p id="a71">此天所修菩萨行，<a id="a-72"></a>　悉自了知不由他，</p>
  <p id="a73">彼等自说成善逝，<a id="a-74"></a>　世尊于此皆随喜。</p>
  <p id="a75">是故马胜若有人，<a id="a-76"></a>　欲得无上菩提者，</p>
  <p id="a77">可于此法应勤求，<a id="a-78"></a>　必获最胜安隐处。</p>
  <p id="a79">自成正觉悟斯理，<a id="a-7A"></a>　随义如实能了知，</p>
  <p id="a7B">亲近供养善知识，<a id="a-7C"></a>　彼证菩提不为难。</p>
  <p id="a7D">若有千劫修苦行，<a id="a-7E"></a>　皮膏血肉无恋惜，</p>
  <p id="a7F">若能解了斯义趣，<a id="a-7G"></a>　此福广大胜于彼。</p>
  <p id="a7H">过去所有一切佛，<a id="a-7I"></a>　未来怜愍众生者，</p>
  <p id="a7J">及以现在诸世尊，<a id="a-7K"></a>　悉依此法成佛道。</p>
  <p id="a7L">化天于我供养已，<a id="a-7M"></a>　咸皆善知第一义，</p>
  <p id="a7N">曾供过去诸如来，<a id="a-7O"></a>　悟斯义理当成佛。</p>
  <p id="a7P">诸佛所有胜三昧，<a id="a-7Q"></a>　及以现在所住定，</p>
  <p id="a7R">彼天深得佛境界，<a id="a-7S"></a>　由本先世久修习。</p>
  <p id="a7T">马胜化乐天子等，<a id="a-7U"></a>　于彼三昧无有疑，</p>
  <p id="a7V">清净佛法既善学，<a id="a-7W"></a>　今于佛道现修行。</p>
  <p id="a7X">是故于理生信解，<a id="a-7Y"></a>　当正勤求离苦边，</p>
  <p id="a7Z">常应亲近多闻者，<a id="a-7a"></a>　必得无上大菩提。</p>
  <p id="a7b">闻佛所说妙法已，<a id="a-7c"></a>　化乐诸天众会等，</p>
  <p id="a7d">皆悉欣喜除疑网，<a id="a-7e"></a>　流注趣向大涅槃。<a id="a-7f"></a>”</p>
  <p data-pb></p>
  <h2 id="a7g">他化自在天授记品第十八</h2>
  <p id="a7h">尔时，<a id="a-7i"></a>他化自在天王为首，<a id="a-7j"></a>与其眷属八十那由他诸天众等，<a id="a-7k"></a>见诸阿修罗、<a id="a-7l"></a>伽楼罗、<a id="a-7m"></a>龙女、<a id="a-7n"></a>龙王、<a id="a-7o"></a>鸠槃茶、<a id="a-7p"></a>乾闼婆、<a id="a-7q"></a>夜叉、<a id="a-7r"></a>紧那罗、<a id="a-7s"></a>诃罗伽阇天、<a id="a-7t"></a>四天王、<a id="a-7u"></a>忉利天、<a id="a-7v"></a>夜摩天、<a id="a-7w"></a>兜率陀天、<a id="a-7x"></a>化乐天等，<a id="a-7y"></a>供养如来闻授记已，<a id="a-7z"></a>欣喜踊悦，<a id="a-80"></a>皆得称心，<a id="a-81"></a>异口同声，<a id="a-82"></a>而白佛言：<a id="a-83"></a>“世尊，<a id="a-84"></a>化乐诸天所说实际者，<a id="a-85"></a>我等尚不见实，<a id="a-86"></a>况复见际？<a id="a-87"></a>何以故？<a id="a-88"></a>世尊，<a id="a-89"></a>若见实者可言见际。<a id="a-8A"></a>何以故？<a id="a-8B"></a>是人行于二处住如是乘者，<a id="a-8C"></a>若善男子、<a id="a-8D"></a>善女人，<a id="a-8E"></a>应为彼说此二种法：<a id="a-8F"></a>‘此二法者，<a id="a-8G"></a>非真境界。<a id="a-8H"></a>’世尊，<a id="a-8I"></a>若善男子、<a id="a-8J"></a>善女人于不二法不信不入，<a id="a-8K"></a>虽复如是此人发心望得菩提，<a id="a-8L"></a>当知是人行于非径。<a id="a-8M"></a>何以故？<a id="a-8N"></a>此于菩提非道行故。<a id="a-8O"></a>世尊，<a id="a-8P"></a>若有众生求菩提者，<a id="a-8Q"></a>是人不见一法可觉。<a id="a-8R"></a>何以故？<a id="a-8S"></a>无有少法可得觉悟阿耨多罗三藐三菩提故。<a id="a-8T"></a>世尊，<a id="a-8U"></a>彼法非过去非未来非现在，<a id="a-8V"></a>非有为非无为，<a id="a-8W"></a>非有非无，<a id="a-8X"></a>非可识非可知，<a id="a-8Y"></a>非可舍非可修非可证。<a id="a-8Z"></a>谓菩提者，<a id="a-8a"></a>彼法非与余法作对治，<a id="a-8b"></a>余法亦不与彼法作对治。<a id="a-8c"></a>何以故？<a id="a-8d"></a>彼法非杂烦恼非离烦恼，<a id="a-8e"></a>法体不可得性自离故，<a id="a-8f"></a>此法不与彼法作对治，<a id="a-8g"></a>彼法亦不与此法作对治。<a id="a-8h"></a>何以故？<a id="a-8i"></a>一切诸法离诸相故。<a id="a-8j"></a>是故彼法非可知非可识，<a id="a-8k"></a>非可舍非可修非可证。<a id="a-8l"></a>世尊，<a id="a-8m"></a>色生者离生相故，<a id="a-8n"></a>彼亦非可知乃至非可证，<a id="a-8o"></a>受、<a id="a-8p"></a>想、<a id="a-8q"></a>行、<a id="a-8r"></a>识亦复如是。<a id="a-8s"></a>世尊，<a id="a-8t"></a>色灭者离色相故，<a id="a-8u"></a>彼亦非可知乃至非可证，<a id="a-8v"></a>受、<a id="a-8w"></a>想、<a id="a-8x"></a>行、<a id="a-8y"></a>识亦复如是。<a id="a-8z"></a>世尊，<a id="a-90"></a>过去者离过去相故，<a id="a-91"></a>彼亦非可知乃至非可证；<a id="a-92"></a>未来者离未来相故，<a id="a-93"></a>彼亦非可知乃至非可证；<a id="a-94"></a>现在者离现在相故，<a id="a-95"></a>彼亦非可知乃至非可证。<a id="a-96"></a>世尊，<a id="a-97"></a>有为者离有为相故，<a id="a-98"></a>彼亦非可知乃至非可证；<a id="a-99"></a>无为者离无为相故，<a id="a-9A"></a>彼亦非可知非可识，<a id="a-9B"></a>非可舍非可修非可证。<a id="a-9C"></a>世尊，<a id="a-9D"></a>如是等乃至为阴所摄，<a id="a-9E"></a>或过去所摄、<a id="a-9F"></a>现在所摄、<a id="a-9G"></a>未来所摄，<a id="a-9H"></a>或有为所摄、<a id="a-9I"></a>无为所摄，<a id="a-9J"></a>此等诸法皆不可得。<a id="a-9K"></a>以不得故，<a id="a-9L"></a>是故彼法非可知非可识，<a id="a-9M"></a>非可舍非可修非可证。<a id="a-9N"></a>世尊，<a id="a-9O"></a>若有如是为求菩提发心修行善男子、<a id="a-9P"></a>善女人，<a id="a-9Q"></a>彼皆名为住菩萨乘。<a id="a-9R"></a>”</p>
  <p id="a9S">尔时，<a id="a-9T"></a>他化自在诸天，<a id="a-9U"></a>咸各说已所知法已，<a id="a-9V"></a>以偈赞曰：</p>
  <p id="a9W">“世尊善说尽有边，<a id="a-9X"></a>　永不暂受六趣身，</p>
  <p id="a9Y">世间无智畏生死，<a id="a-9Z"></a>　发心欲度生死岸。</p>
  <p id="a9a">彼诸阴体不可得，<a id="a-9b"></a>　以阴性相本自空，</p>
  <p id="a9c">一切法空皆无相，<a id="a-9d"></a>　是故诸法离对治。</p>
  <p id="a9e">自体即空无有物，<a id="a-9f"></a>　无有可知及修舍，</p>
  <p id="a9g">亦复非是可证法，<a id="a-9h"></a>　如来说有即非有。</p>
  <p id="a9i">相求菩提不可得，<a id="a-9j"></a>　助道诸法亦如是，</p>
  <p id="a9k">取心求佛不可得，<a id="a-9l"></a>　菩萨相求亦不得。</p>
  <p id="a9m">坚著诸相愚痴辈，<a id="a-9n"></a>　彼等望得悟菩提，</p>
  <p id="a9o">颠倒境界取相行，<a id="a-9p"></a>　无智非行菩提道。</p>
  <p id="a9q">入佛境界离众相，<a id="a-9r"></a>　名为智者如法行，</p>
  <p id="a9s">远离诸相及无相，<a id="a-9t"></a>　亦离于空及不空。</p>
  <p id="a9u">彼能悟解无上道，<a id="a-9v"></a>　于诸外道非境界，</p>
  <p id="a9w">亦非声闻所能知，<a id="a-9x"></a>　又非缘觉之所趣。</p>
  <p id="a9y">心得解脱净无垢，<a id="a-9z"></a>　罗汉于法相应者，</p>
  <p id="aA0">及诸一切辟支佛，<a id="a-A1"></a>　非彼智慧之境界。</p>
  <p id="aA2">彼句非为相心知，<a id="a-A3"></a>　及修少空亦不解，</p>
  <p id="aA4">若有解空说空者，<a id="a-A5"></a>　亦说诸法无自性。</p>
  <p id="aA6">彼受佛教无毁訾，<a id="a-A7"></a>　是名善修空寂静，</p>
  <p id="aA8">能悟难悟菩提道，<a id="a-A9"></a>　世尊于彼真导师。</p>
  <p id="aAA">赞佛二足最尊已，<a id="a-AB"></a>　所获无量诸功德，</p>
  <p id="aAC">回施一切诸群生，<a id="a-AD"></a>　成佛觉悟未觉者。<a id="a-AE"></a>”</p>
  <p id="aAF">尔时，<a id="a-AG"></a>世尊知彼八十那由他他化自在天，<a id="a-AH"></a>及以天王等得深信已，<a id="a-AI"></a>欲令大众增益善根，<a id="a-AJ"></a>故现微笑。<a id="a-AK"></a>尔时，<a id="a-AL"></a>慧命马胜以偈问曰：</p>
  <p id="aAM">“二足世尊现微笑，<a id="a-AN"></a>　以知他化深信故，</p>
  <p id="aAO">未曾演说笑因缘，<a id="a-AP"></a>　惟愿如来为解释。</p>
  <p id="aAQ">大圣今者非无因，<a id="a-AR"></a>　现是希有微笑相，</p>
  <p id="aAS">愿佛开显因缘义，<a id="a-AT"></a>　灭除大众诸疑惑。</p>
  <p id="aAU">由见世尊微笑故，<a id="a-AV"></a>　今此众会悉怀疑，</p>
  <p id="aAW">怜愍一切世间者，<a id="a-AX"></a>　惟愿敷演分别说。</p>
  <p id="aAY">此众咸皆背生死，<a id="a-AZ"></a>　合掌恭敬求涅槃，</p>
  <p id="aAa">斯等靡不怀犹豫，<a id="a-Ab"></a>　无碍说者愿断除。</p>
  <p id="aAc">悉皆正信善逝法，<a id="a-Ad"></a>　心得开解离取著，</p>
  <p id="aAe">咸有净信尊重心，<a id="a-Af"></a>　善哉牟尼愿解说。</p>
  <p id="aAg">勇猛精进于佛法，<a id="a-Ah"></a>　远离疑网登圣路，</p>
  <p id="aAi">一切诸佛游此道，<a id="a-Aj"></a>　是故愿除大众疑。<a id="a-Ak"></a>”</p>
  <p id="aAl">尔时，<a id="a-Am"></a>世尊以偈答慧命马胜曰：</p>
  <p id="aAn">“汝为怜愍大众故，<a id="a-Ao"></a>　以偈问我正是时，</p>
  <p id="aAp">具足辩才有巧便，<a id="a-Aq"></a>　乃能问此微笑义。</p>
  <p id="aAr">以问如来现笑故，<a id="a-As"></a>　必当利益无量众，</p>
  <p id="aAt">是故一切众会等，<a id="a-Au"></a>　皆得住于胜菩提。</p>
  <p id="aAv">知彼他化深信已，<a id="a-Aw"></a>　故我现是微笑光，</p>
  <p id="aAx">一切随顺如来教，<a id="a-Ay"></a>　为求菩提修妙行。</p>
  <p id="aAz">观察世法离诸相，<a id="a-B0"></a>　如见阳焰非真实，</p>
  <p id="aB1">愚者见焰谓是水，<a id="a-B2"></a>　欲求菩提勿同彼。</p>
  <p id="aB3">取相贪乐凡夫境，<a id="a-B4"></a>　无智常怖于无相，</p>
  <p id="aB5">愚痴执相舍正路，<a id="a-B6"></a>　离相能获妙菩提。</p>
  <p id="aB7">妄想思量虚伪法，<a id="a-B8"></a>　随所分别即被缚，</p>
  <p id="aB9">智者观相悉皆空，<a id="a-BA"></a>　得上寂灭陀罗尼。</p>
  <p id="aBB">执相凡愚住恶心，<a id="a-BC"></a>　彼皆无智归六趣，</p>
  <p id="aBD">轮回逼迫受众苦，<a id="a-BE"></a>　都由愚痴住相故。</p>
  <p id="aBF">著相众生见诸阴，<a id="a-BG"></a>　佛与菩提及菩萨，</p>
  <p id="aBH">智者离相见空已，<a id="a-BI"></a>　能得无上大菩提。</p>
  <p id="aBJ">住相之类增烦恼，<a id="a-BK"></a>　能观无相得除结，</p>
  <p id="aBL">所谓结者即是相，<a id="a-BM"></a>　观结无相即断除。</p>
  <p id="aBN">若有分别求道者，<a id="a-BO"></a>　分别于道为障碍，</p>
  <p id="aBP">智者虽复行于欲，<a id="a-BQ"></a>　彼欲即为无相行。</p>
  <p id="aBR">诸法无体不可得，<a id="a-BS"></a>　分别诸法说言空，</p>
  <p id="aBT">若离分别得无相，<a id="a-BU"></a>　彼即菩提更无余。</p>
  <p id="aBV">闻于善逝说是语，<a id="a-BW"></a>　大众除疑得无畏，</p>
  <p id="aBX">顶受牟尼所说法，<a id="a-BY"></a>　如智顶戴瞻葡华。</p>
  <p id="aBZ">斯诸天众获无畏，<a id="a-Ba"></a>　于我设供最无上，</p>
  <p id="aBb">亦知诸法佛境界，<a id="a-Bc"></a>　当作世间大导师。<a id="a-Bd"></a>”</p>
  <p data-pb></p>
  <h2 id="aBe">诸梵天等授记品第十九</h2>
  <p id="aBf">尔时，<a id="a-Bg"></a>六千万诸梵众天，<a id="a-Bh"></a>见诸阿修罗、<a id="a-Bi"></a>伽楼罗乃至他化自在天等供养如来，<a id="a-Bj"></a>闻授记已，<a id="a-Bk"></a>欣喜踊跃，<a id="a-Bl"></a>皆得称心。<a id="a-Bm"></a>彼于世谛禅，<a id="a-Bn"></a>以喜悦为食，<a id="a-Bo"></a>亦于佛法中，<a id="a-Bp"></a>得智慧明宿殖善根故，<a id="a-Bq"></a>已曾亲承供养诸佛故，<a id="a-Br"></a>及深信清净故，<a id="a-Bs"></a>于甚深法获得法忍。<a id="a-Bt"></a>彼诸天等，<a id="a-Bu"></a>知诸法无作非无作、<a id="a-Bv"></a>非生非不生、<a id="a-Bw"></a>非有非不有、<a id="a-Bx"></a>非起非不起、<a id="a-By"></a>非灭非不灭、<a id="a-Bz"></a>非依非不依、<a id="a-C0"></a>非清非浊、<a id="a-C1"></a>非憎非爱、<a id="a-C2"></a>非贤非愚、<a id="a-C3"></a>非知非不知、<a id="a-C4"></a>非见非不见、<a id="a-C5"></a>非受非不受、<a id="a-C6"></a>非恻非不恻、<a id="a-C7"></a>非无非非无、<a id="a-C8"></a>非物非非物、<a id="a-C9"></a>非可得非不可得、<a id="a-CA"></a>非去非来、<a id="a-CB"></a>非趣非不趣、<a id="a-CC"></a>非空非不空、<a id="a-CD"></a>非相非不相、<a id="a-CE"></a>非愿非不愿。<a id="a-CF"></a>彼诸梵天，<a id="a-CG"></a>于一切法心无所著，<a id="a-CH"></a>亦无所住，<a id="a-CI"></a>于非用中不作非用想，<a id="a-CJ"></a>于非不用中亦不作非不用想，<a id="a-CK"></a>于语言中无语言想，<a id="a-CL"></a>于非语言中亦无非语言想，<a id="a-CM"></a>于有作中无其作想，<a id="a-CN"></a>于无作中亦无无作想，<a id="a-CO"></a>于凡夫不作凡夫想，<a id="a-CP"></a>于非凡夫亦不作非凡夫想，<a id="a-CQ"></a>于凡夫法不作凡夫法想，<a id="a-CR"></a>于非凡夫法亦不作非凡夫法想，<a id="a-CS"></a>于声闻不作声闻想，<a id="a-CT"></a>于非声闻亦不作非声闻想，<a id="a-CU"></a>于声闻法不作声闻法想，<a id="a-CV"></a>于非声闻法亦不作非声闻法想，<a id="a-CW"></a>于缘觉不作缘觉想，<a id="a-CX"></a>于非缘觉亦不作非缘觉想，<a id="a-CY"></a>于缘觉法不作缘觉法想，<a id="a-CZ"></a>于非缘觉法亦不作非缘觉法想，<a id="a-Ca"></a>于菩萨不作菩萨想，<a id="a-Cb"></a>于非菩萨亦不作非菩萨想，<a id="a-Cc"></a>于菩萨法不作菩萨法想，<a id="a-Cd"></a>于非菩萨法亦不作非菩萨法想，<a id="a-Ce"></a>于佛不作佛想，<a id="a-Cf"></a>于非佛亦不作非佛想，<a id="a-Cg"></a>于佛法不作佛法想，<a id="a-Ch"></a>于非佛法亦不作非佛法想，<a id="a-Ci"></a>于涅槃不作涅槃想，<a id="a-Cj"></a>于非涅槃亦不作非涅槃想，<a id="a-Ck"></a>于生死不作生死想，<a id="a-Cl"></a>于非生死亦不作非生死想。<a id="a-Cm"></a>如是彼天一切皆悉离诸分别，<a id="a-Cn"></a>定心清净。<a id="a-Co"></a>彼等既得清净心故，<a id="a-Cp"></a>以寂灭法，<a id="a-Cq"></a>说偈赞佛：</p>
  <p id="aCr">“大圣甚深寂灭智，<a id="a-Cs"></a>　修行寂灭到彼岸，</p>
  <p id="aCt">演说寂灭度众生，<a id="a-Cu"></a>　亦自常行寂灭法。</p>
  <p id="aCv">菩提寂灭善清净，<a id="a-Cw"></a>　斯法牟尼之境界，</p>
  <p id="aCx">速得寂灭胜甘露，<a id="a-Cy"></a>　以是今得尽诸有。</p>
  <p id="aCz">恒说寂灭微妙道，<a id="a-D0"></a>　是彼智者所行处，</p>
  <p id="aD1">八正之路灭恼浊，<a id="a-D2"></a>　拔济一切诸群生。</p>
  <p id="aD3">善修寂灭证菩提，<a id="a-D4"></a>　乃是先佛之所行，</p>
  <p id="aD5">修彼能到安隐城，<a id="a-D6"></a>　过去诸佛所证知。</p>
  <p id="aD7">是诸如来修学法，<a id="a-D8"></a>　导师如是化世间，</p>
  <p id="aD9">若人能行有学法，<a id="a-DA"></a>　获得无学胜菩提。</p>
  <p id="aDB">一心趣向寂灭道，<a id="a-DC"></a>　诸根寂静久修习，</p>
  <p id="aDD">当得为佛世间解，<a id="a-DE"></a>　那罗延力度群生。</p>
  <p id="aDF">若知寂灭甘露者，<a id="a-DG"></a>　能尽一切诸有相，</p>
  <p id="aDH">是为真实如来子，<a id="a-DI"></a>　寂灭能除世间畏。</p>
  <p id="aDJ">彼等所设供养佛，<a id="a-DK"></a>　胜上希有最殊特，</p>
  <p id="aDL">所说寂灭尽烦恼，<a id="a-DM"></a>　于诸无相最第一。</p>
  <p id="aDN">世间寂灭离诸相，<a id="a-DO"></a>　所谓寂灭即涅槃，</p>
  <p id="aDP">众生轮转受诸苦，<a id="a-DQ"></a>　远离寂灭取相故。</p>
  <p id="aDR">牟尼诸法不思议，<a id="a-DS"></a>　即是菩提一切智，</p>
  <p id="aDT">已度淤泥到彼岸，<a id="a-DU"></a>　故佛于此无疑虑。</p>
  <p id="aDV">若有离阴得解脱，<a id="a-DW"></a>　于佛大乘不愿乐，</p>
  <p id="aDX">欲求菩提思灭度，<a id="a-DY"></a>　于其五阴生怖畏，</p>
  <p id="aDZ">离欲净心求涅槃，<a id="a-Da"></a>　彼等如是简择智，</p>
  <p id="aDb">于法取相凡夫境，<a id="a-Dc"></a>　是谓如来之所说，</p>
  <p id="aDd">若取寂灭即是缚，<a id="a-De"></a>　以是不得一切智。</p>
  <p id="aDf">若有于其五阴相，<a id="a-Dg"></a>　不生存执取著心，</p>
  <p id="aDh">彼能利益释迦法，<a id="a-Di"></a>　是名喜乐无相行。</p>
  <p id="aDj">能获无名安隐处，<a id="a-Dk"></a>　逮得菩提佛境界，</p>
  <p id="aDl">降魔诤论灭烦恼，<a id="a-Dm"></a>　速得成就一切智。</p>
  <p id="aDn">我等赞叹无上士，<a id="a-Do"></a>　所获寂灭诸功德，</p>
  <p id="aDp">唯佛大智能了知，<a id="a-Dq"></a>　回施众生愿成佛。<a id="a-Dr"></a>”</p>
  <p id="aDs">尔时，<a id="a-Dt"></a>娑婆世界主大梵天王，<a id="a-Du"></a>知诸梵天赞叹佛已，<a id="a-Dv"></a>对佛正立，<a id="a-Dw"></a>以实功德而赞颂言：</p>
  <p id="aDx">“法王已知一切法，<a id="a-Dy"></a>　不实虚诳如空拳，</p>
  <p id="aDz">亦如秋云及电光，<a id="a-E0"></a>　是故大圣离取心。</p>
  <p id="aE1">犹如梦中饥饿人，<a id="a-E2"></a>　餐食百味甘美膳，</p>
  <p id="aE3">梦人饥食皆不实，<a id="a-E4"></a>　如来见法亦如是。</p>
  <p id="aE5">又如梦中焦渴人，<a id="a-E6"></a>　得饮清净凉冷水，</p>
  <p id="aE7">梦渴饮水皆虚妄，<a id="a-E8"></a>　佛见诸法亦如是。</p>
  <p id="aE9">无作无受无众生，<a id="a-EA"></a>　无其作业及得报，</p>
  <p id="aEB">亦无得受果报者，<a id="a-EC"></a>　世尊于此无疑虑。</p>
  <p id="aED">譬如美言得人爱，<a id="a-EE"></a>　然彼语言无可最，</p>
  <p id="aEF">亦无言说及听者，<a id="a-EG"></a>　大圣了知皆不实。</p>
  <p id="aEH">如闻箜篌美妙音，<a id="a-EI"></a>　其声亦无真实性，</p>
  <p id="aEJ">世尊如是见诸阴，<a id="a-EK"></a>　知阴无体不可得。</p>
  <p id="aEL">犹如摩尼性自净，<a id="a-EM"></a>　系之衣上随色变，</p>
  <p id="aEN">诸法自体本清净，<a id="a-EO"></a>　虚妄分别增倒染。</p>
  <p id="aEP">譬如无垢鲜白衣，<a id="a-EQ"></a>　随受染色种种变，</p>
  <p id="aER">诸法如是性自净，<a id="a-ES"></a>　随所分别而染污。</p>
  <p id="aET">犹如有人闻贝声，<a id="a-EU"></a>　寻其贝声从何来，</p>
  <p id="aEV">其声非自非他性，<a id="a-EW"></a>　大仙见法亦如是。</p>
  <p id="aEX">如人思美肴膳食，<a id="a-EY"></a>　其食众缘所合成，</p>
  <p id="aEZ">观食各各无自性，<a id="a-Ea"></a>　如来见法皆如是。</p>
  <p id="aEb">譬如众缘号为城，<a id="a-Ec"></a>　推其城体无自性，</p>
  <p id="aEd">如是众缘皆悉空，<a id="a-Ee"></a>　法王见法亦如斯。</p>
  <p id="aEf">喻若有人击鼓声，<a id="a-Eg"></a>　虽能令人心欣喜，</p>
  <p id="aEh">声及众缘皆悉空，<a id="a-Ei"></a>　大圣见法亦如是。</p>
  <p id="aEj">譬如有人打鼓时，<a id="a-Ek"></a>　其声不从十方来，</p>
  <p id="aEl">声灭亦不向诸方，<a id="a-Em"></a>　世尊见法皆如是。</p>
  <p id="aEn">如是彼人击鼓已，<a id="a-Eo"></a>　其鼓不生憎爱心，</p>
  <p id="aEp">亦不分别众缘性，<a id="a-Eq"></a>　佛见诸法皆若斯。</p>
  <p id="aEr">又如彼人打妙鼓，<a id="a-Es"></a>　声不作心生他喜，</p>
  <p id="aEt">及以众缘皆亦然，<a id="a-Eu"></a>　导师见法皆如是。</p>
  <p id="aEv">如人击彼妙鼓时，<a id="a-Ew"></a>　鼓亦不生苦乐想，</p>
  <p id="aEx">亦不观察众缘性，<a id="a-Ey"></a>　如来见法皆如是。</p>
  <p id="aEz">犹如有人击妙鼓，<a id="a-F0"></a>　声不即缘亦不离，</p>
  <p id="aF1">及彼伎缘亦复然，<a id="a-F2"></a>　牟尼见法皆如是。<a id="a-F3"></a>”</p>
  <p id="aF4">尔时，<a id="a-F5"></a>世尊知诸梵天大梵王等深心敬信，<a id="a-F6"></a>及以寂灭赞颂佛已，<a id="a-F7"></a>又见大众欲生善根，<a id="a-F8"></a>即便微笑。<a id="a-F9"></a>尔时，<a id="a-FA"></a>慧命马胜以偈问曰：</p>
  <p id="aFB">“既见如来口中出，<a id="a-FC"></a>　离垢清净微笑光，</p>
  <p id="aFD">世间天人大众等，<a id="a-FE"></a>　一切咸生希有心。</p>
  <p id="aFF">以见世尊微笑故，<a id="a-FG"></a>　诸来大众普怀疑，</p>
  <p id="aFH">皆悉瞻仰如来面，<a id="a-FI"></a>　殷勤愿乐欲听闻。</p>
  <p id="aFJ">愿佛开示笑因缘，<a id="a-FK"></a>　荡除大众疑惑心，</p>
  <p id="aFL">最胜牟尼非无因，<a id="a-FM"></a>　而现希有微笑相。</p>
  <p id="aFN">诸佛所现微笑光，<a id="a-FO"></a>　必为利益诸世间，</p>
  <p id="aFP">今者为谁现此笑？<a id="a-FQ"></a> 惟愿敷演分别说。</p>
  <p id="aFR">大众得闻必欣喜，<a id="a-FS"></a>　由知微笑因缘故，</p>
  <p id="aFT">斯诸大众皆合掌，<a id="a-FU"></a>　一心瞻仰乐欲闻。</p>
  <p id="aFV">是故愿佛为解释，<a id="a-FW"></a>　必当断灭诸疑惑，</p>
  <p id="aFX">导师为彼诸来众，<a id="a-FY"></a>　愿垂演说微笑因。</p>
  <p id="aFZ">众会若闻必喜悦，<a id="a-Fa"></a>　以得洗除疑网故，</p>
  <p id="aFb">众心坚固皆清净，<a id="a-Fc"></a>　专念希仰如来德。</p>
  <p id="aFd">大众瞻仰世尊颜，<a id="a-Fe"></a>　犹如睹见初生月，</p>
  <p id="aFf">具八妙声如梵天，<a id="a-Fg"></a>　一心渴仰愿速闻。</p>
  <p id="aFh">天人众等闻佛说，<a id="a-Fi"></a>　必得除疑住正法，</p>
  <p id="aFj">梵音演说义相应，<a id="a-Fk"></a>　得闻甚深出世法。</p>
  <p id="aFl">佛智善巧能悦豫，<a id="a-Fm"></a>　故令大众增踊跃，</p>
  <p id="aFn">此众心净离疑结，<a id="a-Fo"></a>　能乐如来一切智。</p>
  <p id="aFp">精进勇猛有力人，<a id="a-Fq"></a>　乃能志求无上道，</p>
  <p id="aFr">是故导师愍世间，<a id="a-Fs"></a>　惟愿解说令众喜。</p>
  <p id="aFt">善哉世尊平等心，<a id="a-Fu"></a>　怜愍一切诸众生，</p>
  <p id="aFv">令诸大众增善根，<a id="a-Fw"></a>　安心不动求佛智。<a id="a-Fx"></a>”</p>
  <p id="aFy">尔时，<a id="a-Fz"></a>世尊即以偈答慧命马胜曰：</p>
  <p id="aG0">“怜愍一切诸世间，<a id="a-G1"></a>　故我现是微笑光，</p>
  <p id="aG2">汝当谛听说彼因，<a id="a-G3"></a>　其义甚深微妙句。</p>
  <p id="aG4">此诸众会若得闻，<a id="a-G5"></a>　发勤精进修善业，</p>
  <p id="aG6">当得利益诸众生，<a id="a-G7"></a>　于佛妙法起胜行。</p>
  <p id="aG8">斯诸梵众皆欣喜，<a id="a-G9"></a>　如来法中悉无疑，</p>
  <p id="aGA">那由他劫久修行，<a id="a-GB"></a>　犹如恒河沙劫数。</p>
  <p id="aGC">于诸境界悉不著，<a id="a-GD"></a>　心如虚空无障碍，</p>
  <p id="aGE">虽乐常修菩萨行，<a id="a-GF"></a>　而不速取菩提证。</p>
  <p id="aGG">此等复于未来世，<a id="a-GH"></a>　无量亿劫恒沙数，</p>
  <p id="aGI">天众清净无垢秽，<a id="a-GJ"></a>　得大势力住世间。</p>
  <p id="aGK">然后当成一切智，<a id="a-GL"></a>　为大法王有威力，</p>
  <p id="aGM">具足功德尽诸有，<a id="a-GN"></a>　观诸世间悉空寂。</p>
  <p id="aGO">彼佛如本久修行，<a id="a-GP"></a>　寿命限量亦如是，</p>
  <p id="aGQ">斯诸善逝住世时，<a id="a-GR"></a>　能于苦恼度众生。</p>
  <p id="aGS">彼佛国土无伦匹，<a id="a-GT"></a>　世界严净甚滋茂，</p>
  <p id="aGU">无量那由劫数中，<a id="a-GV"></a>　如来演说不可尽。</p>
  <p id="aGW">彼佛刹土严净事，<a id="a-GX"></a>　无量佛说亦不尽，</p>
  <p id="aGY">彼佛同号大智力，<a id="a-GZ"></a>　国土皆悉名最胜，</p>
  <p id="aGa">为众演说不动法，<a id="a-Gb"></a>　不可思议无所依。</p>
  <p id="aGc">彼佛世界众生等，<a id="a-Gd"></a>　咸皆修治诸善根，</p>
  <p id="aGe">无一众生受后有，<a id="a-Gf"></a>　生死之中重生者。</p>
  <p id="aGg">彼等当时有一苦，<a id="a-Gh"></a>　于其世间便显现，</p>
  <p id="aGi">惟畏诸行皆无常，<a id="a-Gj"></a>　令诸众生起厌离。</p>
  <p id="aGk">尔时彼国众生辈，<a id="a-Gl"></a>　离老病死诸苦相，</p>
  <p id="aGm">一切依于一教法，<a id="a-Gn"></a>　同厌无常修胜行。</p>
  <p id="aGo">彼诸众生当尔时，<a id="a-Gp"></a>　耳更不闻余音声，</p>
  <p id="aGq">唯闻不净无常苦，<a id="a-Gr"></a>　无我寂灭空无相。</p>
  <p id="aGs">甘露涅槃及菩提，<a id="a-Gt"></a>　安隐清凉无上乐，</p>
  <p id="aGu">斯等如是胜妙音，<a id="a-Gv"></a>　恒常数数而得闻。</p>
  <p id="aGw">尔时更无余声响，<a id="a-Gx"></a>　若树若壁及露地，</p>
  <p id="aGy">或复空中及寺庙，<a id="a-Gz"></a>　但闻如是微妙句。</p>
  <p id="aH0">闻已一切皆得道，<a id="a-H1"></a>　便于生死得解脱，</p>
  <p id="aH2">皆是如来神力故，<a id="a-H3"></a>　具八功德妙音声。</p>
  <p id="aH4">尔时无有杂毒心，<a id="a-H5"></a>　所谓离欲及瞋恚，</p>
  <p id="aH6">亦无愚痴出恶声，<a id="a-H7"></a>　粗言逼恼来经耳。</p>
  <p id="aH8">一切厌背于生死，<a id="a-H9"></a>　趣向涅槃大正路，</p>
  <p id="aHA">彼土一切悉当空，<a id="a-HB"></a>　佛及众生皆灭度。</p>
  <p id="aHC">斯是彼佛大神力，<a id="a-HD"></a>　发弘志愿不思议，</p>
  <p id="aHE">曾于过去那由劫，<a id="a-HF"></a>　为求菩提修道行。</p>
  <p id="aHG">彼国所有诸众生，<a id="a-HH"></a>　一切悉皆当作佛，</p>
  <p id="aHI">此诸梵天发广愿，<a id="a-HJ"></a>　皆由观察寂灭句。</p>
  <p id="aHK">悉得证知甚深义，<a id="a-HL"></a>　解了如来吉祥路，</p>
  <p id="aHM">其所修学皆通达，<a id="a-HN"></a>　于诸世间为导师。</p>
  <p id="aHO">彼能观察众生空，<a id="a-HP"></a>　不生疲倦懈怠心，</p>
  <p id="aHQ">是故巧入诸法性，<a id="a-HR"></a>　修集菩萨胜妙行。<a id="a-HS"></a>”</p>
 </body>
</html>