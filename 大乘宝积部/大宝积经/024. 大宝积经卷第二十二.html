<!doctype html>
<html id="z3IBTDuC2" data-ver="1097">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘宝积部">
  <meta period="唐">
 </head>
 <body>
  <h1 id="a1">大宝积经卷第二十二</h1>
  <h2 id="a2">唐三藏法师菩提流志奉诏译</h2>
  <h2 id="a3">被甲庄严会第七之二</h2>
  <p id="a4">“复次，<a id="a-5"></a>无边慧，<a id="a-6"></a>我念往昔修菩萨行时，<a id="a-7"></a>被如是甲胄，<a id="a-8"></a>乘如是大乘，<a id="a-9"></a>超过诸际，<a id="a-A"></a>能灭黑闇，<a id="a-B"></a>能除怖畏，<a id="a-C"></a>以大精进，<a id="a-D"></a>乃于无量百千俱胝那由他佛所，<a id="a-E"></a>闻此菩萨摩诃萨甲胄庄严、<a id="a-F"></a>大乘庄严，<a id="a-G"></a>踊跃欢喜。<a id="a-H"></a>观此法时，<a id="a-I"></a>于佛世尊恭敬尊重，<a id="a-J"></a>不作是念：<a id="a-K"></a>‘我被如是甲胄，<a id="a-L"></a>我有如是甲胄，<a id="a-M"></a>我得如是法，<a id="a-N"></a>我有如是法，<a id="a-O"></a>我有如是种类之法。<a id="a-P"></a>’我于尔时无有我想，<a id="a-Q"></a>远离身见，<a id="a-R"></a>远离我慢，<a id="a-S"></a>心无高下亦无分别，<a id="a-T"></a>为欲摄受一切众生，<a id="a-U"></a>护持诸佛如来法藏，<a id="a-V"></a>成熟无量百千俱胝那由他众生，<a id="a-W"></a>曾无一念劳倦之心。<a id="a-X"></a>我于尔时，<a id="a-Y"></a>不舍甲胄乘无边乘，<a id="a-Z"></a>世世生中能破魔军，<a id="a-a"></a>魔诸眷属退败消灭，<a id="a-b"></a>魔之使者怖畏驰散；<a id="a-c"></a>一切异道诸遮罗迦、<a id="a-d"></a>路伽耶陀、<a id="a-e"></a>波利婆罗遮伽，<a id="a-f"></a>及此外道相应之辈，<a id="a-g"></a>我皆降伏为作安隐。<a id="a-h"></a>一切异论悉已摧殄，<a id="a-i"></a>一切外道悉已降伏，<a id="a-j"></a>邪趣众生令于此乘住众善轭，<a id="a-k"></a>为诸众生开示甲胄甲胄庄严，<a id="a-l"></a>亦为众生演说如是种类之法。<a id="a-m"></a>安乐大乘，<a id="a-n"></a>住此乘者，<a id="a-o"></a>便获一切安乐资具，<a id="a-p"></a>所谓有为安乐资具、<a id="a-q"></a>转轮圣王安乐资具、<a id="a-r"></a>帝释梵王安乐资具，<a id="a-s"></a>及得无为安乐资具。<a id="a-t"></a>为诸众生说此法时，<a id="a-u"></a>令诸众生入此法中生圣种性，<a id="a-v"></a>建大法幢，<a id="a-w"></a>作师子吼，<a id="a-x"></a>而发趣于阿耨多罗三藐三菩提。</p>
  <p id="ay">“无边慧，<a id="a-z"></a>诸菩萨摩诃萨，<a id="a-10"></a>应被如是大甲胄已，<a id="a-11"></a>如理观察而选择之，<a id="a-12"></a>当于何法而发趣之，<a id="a-13"></a>于一切法尽能知见无有分别。<a id="a-14"></a>何以故？<a id="a-15"></a>诸菩萨摩诃萨，<a id="a-16"></a>安住正道如理知故，<a id="a-17"></a>正道发趣如理见故，<a id="a-18"></a>如理清净则不分别、<a id="a-19"></a>非不分别，<a id="a-1A"></a>而于分别、<a id="a-1B"></a>不分别中平等知见。<a id="a-1C"></a>若见有法可求可觅，<a id="a-1D"></a>则不平等、<a id="a-1E"></a>不住如理清净知见；<a id="a-1F"></a>以无分别、<a id="a-1G"></a>无不分别，<a id="a-1H"></a>于彼分别、<a id="a-1I"></a>不分别中而无执取；<a id="a-1J"></a>以无执取远离分别及不分别，<a id="a-1K"></a>于此道中无有怜愍，<a id="a-1L"></a>无有施为，<a id="a-1M"></a>亦无增益，<a id="a-1N"></a>亦无取舍，<a id="a-1O"></a>住平正道；<a id="a-1P"></a>亦不分别过现未来，<a id="a-1Q"></a>遍能了知一切分别所有随眠，<a id="a-1R"></a>于一切法得住平等无颠倒义，<a id="a-1S"></a>乃得名为住斯道者。</p>
  <p id="a1T">“无边慧，<a id="a-1U"></a>何等为道及道清净？<a id="a-1V"></a>所谓说名八支圣道，<a id="a-1W"></a>正见、<a id="a-1X"></a>正思惟、<a id="a-1Y"></a>正语、<a id="a-1Z"></a>正业、<a id="a-1a"></a>正命、<a id="a-1b"></a>正精进、<a id="a-1c"></a>正念、<a id="a-1d"></a>正定、<a id="a-1e"></a>正见。<a id="a-1f"></a>能断萨迦耶见，<a id="a-1g"></a>超过一切见所行境，<a id="a-1h"></a>一切诸见于一切处悉得清净，<a id="a-1i"></a>而能了知一切分别，<a id="a-1j"></a>若胜分别、<a id="a-1k"></a>若遍分别，<a id="a-1l"></a>则无分别，<a id="a-1m"></a>无胜分别，<a id="a-1n"></a>无遍分别；<a id="a-1o"></a>不住邪思，<a id="a-1p"></a>断邪思惟；<a id="a-1q"></a>能见正命，<a id="a-1r"></a>见正命想，<a id="a-1s"></a>见命清净，<a id="a-1t"></a>住清净命，<a id="a-1u"></a>如理能见清净身业、<a id="a-1v"></a>清净语业、<a id="a-1w"></a>清净意业；<a id="a-1x"></a>住于正业、<a id="a-1y"></a>正见语业，<a id="a-1z"></a>于语语者悉能见知；<a id="a-20"></a>住于正语，<a id="a-21"></a>能净对治；<a id="a-22"></a>正精进见，<a id="a-23"></a>善摄精进，<a id="a-24"></a>住正精进；<a id="a-25"></a>正见忆念而无有念，<a id="a-26"></a>亦无作意，<a id="a-27"></a>无所执取，<a id="a-28"></a>以清净念住于正念；<a id="a-29"></a>正见三昧，<a id="a-2A"></a>于三昧中无所依止而能清净，<a id="a-2B"></a>三昧之见住于正定。</p>
  <p id="a2C">“无边慧，<a id="a-2D"></a>诸菩萨摩诃萨如是见时，<a id="a-2E"></a>得一切处清净正见，<a id="a-2F"></a>住清净道。<a id="a-2G"></a>此清净道，<a id="a-2H"></a>为善丈夫之所修行，<a id="a-2I"></a>智者尊重，<a id="a-2J"></a>众圣悦可，<a id="a-2K"></a>如来称赞；<a id="a-2L"></a>非一切魔、<a id="a-2M"></a>魔民、<a id="a-2N"></a>魔使、<a id="a-2O"></a>魔天大众之所行处，<a id="a-2P"></a>亦非一切爱著外道，<a id="a-2Q"></a>依止诤论行见稠林，<a id="a-2R"></a>趣诸非道，<a id="a-2S"></a>路伽耶等之所行处，<a id="a-2T"></a>亦非一切爱涅槃者之所行处。<a id="a-2U"></a>何以故？<a id="a-2V"></a>住无为者则于涅槃有所分别，<a id="a-2W"></a>涅槃分别则诸行分别。<a id="a-2X"></a>何以故？<a id="a-2Y"></a>涅槃界中超过一切动念分别，<a id="a-2Z"></a>尚无无为，<a id="a-2a"></a>况有有为？<a id="a-2b"></a>此道能净一切分别，<a id="a-2c"></a>乃无少有无为分别，<a id="a-2d"></a>宁有一切有为分别？<a id="a-2e"></a>若于圣道有分别者，<a id="a-2f"></a>则不名为住于圣道。<a id="a-2g"></a>若断一切动念分别，<a id="a-2h"></a>是则名为住于圣道，<a id="a-2i"></a>住无畏道，<a id="a-2j"></a>住安隐道，<a id="a-2k"></a>住安乐道。<a id="a-2l"></a>此道能至无老病死忧苦之处，<a id="a-2m"></a>此道能至无有自性超过性处，<a id="a-2n"></a>此道能至远离一切性非性处，<a id="a-2o"></a>此道能至无示现相非色相处，<a id="a-2p"></a>此道如空遍一切处，<a id="a-2q"></a>能至无上大宫殿中。<a id="a-2r"></a>如是去者，<a id="a-2s"></a>不复退还，<a id="a-2t"></a>便获若干安隐快乐。<a id="a-2u"></a>彼大宫殿不可示现，<a id="a-2v"></a>无诸事相，<a id="a-2w"></a>无少有为，<a id="a-2x"></a>无少无为，<a id="a-2y"></a>已灭有为，<a id="a-2z"></a>已舍无为，<a id="a-30"></a>不与众生有为安乐、<a id="a-31"></a>无为安乐。</p>
  <p id="a32">“无边慧，<a id="a-33"></a>诸有欣乐有为涅槃，<a id="a-34"></a>彼尚不求有为安乐，<a id="a-35"></a>况有能于大宫殿者？<a id="a-36"></a>大宫殿中无有施设，<a id="a-37"></a>清凉寂静故名涅槃。<a id="a-38"></a>灭贪瞋痴，<a id="a-39"></a>断诸随眠，<a id="a-3A"></a>裂爱见网，<a id="a-3B"></a>竭无明流，<a id="a-3C"></a>拔众毒箭，<a id="a-3D"></a>尽不善法，<a id="a-3E"></a>故名涅槃。<a id="a-3F"></a>远离一切憍慢病疾众苦逼恼，<a id="a-3G"></a>故名涅槃。<a id="a-3H"></a>非心意识、<a id="a-3I"></a>心所所行，<a id="a-3J"></a>故名涅槃。<a id="a-3K"></a>息诸诤论一切结使乃至法想，<a id="a-3L"></a>故名涅槃。<a id="a-3M"></a>绝诸意乐、<a id="a-3N"></a>意乐所求，<a id="a-3O"></a>亦无分别所分别相，<a id="a-3P"></a>故名涅槃。<a id="a-3Q"></a>无边慧，<a id="a-3R"></a>是为大般涅槃体性。<a id="a-3S"></a>涅槃无边不可宣说。<a id="a-3T"></a>若有所趣则非是道，<a id="a-3U"></a>道亦无言不可宣说。<a id="a-3V"></a>诸菩萨摩诃萨，<a id="a-3W"></a>若以此道趣于涅槃大宫殿时，<a id="a-3X"></a>亦令无量百千众生住于斯道。</p>
  <p id="a3Y">“无边慧，<a id="a-3Z"></a>诸菩萨摩诃萨，<a id="a-3a"></a>于此道中而发趣时，<a id="a-3b"></a>无有劳倦，<a id="a-3c"></a>亦无忧恼，<a id="a-3d"></a>随欲所求，<a id="a-3e"></a>随欲庄严，<a id="a-3f"></a>随庄严处一一庄严，<a id="a-3g"></a>随摄众生而为说法，<a id="a-3h"></a>令诸众生皆得欢喜。<a id="a-3i"></a>何以故？<a id="a-3j"></a>此道无等，<a id="a-3k"></a>能净对治，<a id="a-3l"></a>所作究竟；<a id="a-3m"></a>诸佛世尊、<a id="a-3n"></a>声闻、<a id="a-3o"></a>缘觉，<a id="a-3p"></a>皆于此道而发趣之不相违背，<a id="a-3q"></a>未到彼地，<a id="a-3r"></a>未如其愿，<a id="a-3s"></a>终不相离。<a id="a-3t"></a>何者为地？<a id="a-3u"></a>谓涅槃地、<a id="a-3v"></a>大宫殿地。<a id="a-3w"></a>譬如虚空不可为喻，<a id="a-3x"></a>唯除虚空以喻虚空，<a id="a-3y"></a>广大空寂名曰虚空；<a id="a-3z"></a>涅槃宫殿亦复如是，<a id="a-40"></a>为大空寂，<a id="a-41"></a>无有主宰，<a id="a-42"></a>亦无我所。<a id="a-43"></a>一切众生设入其中，<a id="a-44"></a>无能摄取一毛端量，<a id="a-45"></a>广大空寂，<a id="a-46"></a>广大无量，<a id="a-47"></a>名大涅槃，<a id="a-48"></a>名大宫殿。</p>
  <p id="a49">“无边慧，<a id="a-4A"></a>诸菩萨摩诃萨此殊胜道，<a id="a-4B"></a>非诸声闻、<a id="a-4C"></a>缘觉所有。<a id="a-4D"></a>住此道者，<a id="a-4E"></a>成就一切功德资粮，<a id="a-4F"></a>得不退转，<a id="a-4G"></a>为诸众生作大饶益，<a id="a-4H"></a>以殊胜行为大庄严，<a id="a-4I"></a>以是道故而发趣之。<a id="a-4J"></a>如彼庄严，<a id="a-4K"></a>亦非声闻、<a id="a-4L"></a>缘觉所有。<a id="a-4M"></a>诸菩萨摩诃萨住此道时，<a id="a-4N"></a>若作轮王无所顾吝，<a id="a-4O"></a>有大威德神通变现，<a id="a-4P"></a>而能了知世出世间。<a id="a-4Q"></a>若作帝释、<a id="a-4R"></a>大梵天王，<a id="a-4S"></a>无所耽著，<a id="a-4T"></a>远离憍慢，<a id="a-4U"></a>乐见诸佛，<a id="a-4V"></a>乐闻正法，<a id="a-4W"></a>成熟无量百千诸天，<a id="a-4X"></a>趣于阿耨多罗三藐三菩提。<a id="a-4Y"></a>”</p>
  <p id="a4Z">尔时，<a id="a-4a"></a>世尊而说偈言：</p>
  <p id="a4b">“菩萨殊胜道，<a id="a-4c"></a>　世间无有上，</p>
  <p id="a4d">众圣及二乘，<a id="a-4e"></a>　皆趣于斯道。</p>
  <p id="a4f">一切诸菩萨，<a id="a-4g"></a>　发趣大菩提，</p>
  <p id="a4h">为得道庄严，<a id="a-4i"></a>　以斯道开示。</p>
  <p id="a4j">若于斯道中，<a id="a-4k"></a>　已趣今趣者，</p>
  <p id="a4l">彼皆以正见，<a id="a-4m"></a>　安住于斯道。</p>
  <p id="a4n">一切诸菩萨，<a id="a-4o"></a>　若住平等见，</p>
  <p id="a4p">行于斯道中，<a id="a-4q"></a>　安乐而发趣。</p>
  <p id="a4r">斯道最殊胜，<a id="a-4s"></a>　斯道为无上，</p>
  <p id="a4t">如实能诱进，<a id="a-4u"></a>　于中无所执。</p>
  <p id="a4v">若住于斯道，<a id="a-4w"></a>　行于斯道中，</p>
  <p id="a4x">一切诸智人，<a id="a-4y"></a>　其意不倾动。</p>
  <p id="a4z">不说于斯道，<a id="a-50"></a>　少有倾动者，</p>
  <p id="a51">由是无所动，<a id="a-52"></a>　于动常远离。</p>
  <p id="a53">我说于斯道，<a id="a-54"></a>　无动无施为，</p>
  <p id="a55">亦无有增益，<a id="a-56"></a>　斯道故无上。</p>
  <p id="a57">一切诸菩萨，<a id="a-58"></a>　善住于斯道，</p>
  <p id="a59">斯道无有爱，<a id="a-5A"></a>　亦复无有憎。</p>
  <p id="a5B">斯道非过去，<a id="a-5C"></a>　斯道非未来，</p>
  <p id="a5D">彼际不分别，<a id="a-5E"></a>　如是而修习。</p>
  <p id="a5F">斯道无烦恼，<a id="a-5G"></a>　斯道无分别，</p>
  <p id="a5H">于义不乖违，<a id="a-5I"></a>　如是而安住。</p>
  <p id="a5J">住于最胜道，<a id="a-5K"></a>　无住为安住，</p>
  <p id="a5L">住于斯道者，<a id="a-5M"></a>　能获清净性。</p>
  <p id="a5N">我说八支道，<a id="a-5O"></a>　众圣之所行，</p>
  <p id="a5P">住于斯道者，<a id="a-5Q"></a>　菩提不难得。</p>
  <p id="a5R">菩萨依怙者，<a id="a-5S"></a>　如是住斯道，</p>
  <p id="a5T">能得道清净，<a id="a-5U"></a>　一一而进趣。</p>
  <p id="a5V">斯之最上道，<a id="a-5W"></a>　善士所修行，</p>
  <p id="a5X">如来所称赞，<a id="a-5Y"></a>　此智为无上。</p>
  <p id="a5Z">魔及魔军众，<a id="a-5a"></a>　魔之所摄者，</p>
  <p id="a5b">外道余众生，<a id="a-5c"></a>　非其所行处。</p>
  <p id="a5d">分别涅槃者，<a id="a-5e"></a>　不住斯胜道，</p>
  <p id="a5f">愚为分别害，<a id="a-5g"></a>　不能趣涅槃。</p>
  <p id="a5h">超过分别者，<a id="a-5i"></a>　无想无分别，</p>
  <p id="a5j">于斯大道中，<a id="a-5k"></a>　以是而发趣。</p>
  <p id="a5l">众圣之胜道，<a id="a-5m"></a>　愚夫皆远离，</p>
  <p id="a5n">若行此法者，<a id="a-5o"></a>　斯道为无上。</p>
  <p id="a5p">斯之最胜道，<a id="a-5q"></a>　能至无上处，</p>
  <p id="a5r">其中无衰恼，<a id="a-5s"></a>　无畏无灾难。</p>
  <p id="a5t">斯之无上道，<a id="a-5u"></a>　无色无形相，</p>
  <p id="a5v">不可以色相，<a id="a-5w"></a>　而能示现者。</p>
  <p id="a5x">斯之安隐道，<a id="a-5y"></a>　正直无所畏，</p>
  <p id="a5z">以斯道发趣，<a id="a-60"></a>　究竟大涅槃。</p>
  <p id="a61">斯之最净道，<a id="a-62"></a>　犹若太虚空，</p>
  <p id="a63">一切无挂碍，<a id="a-64"></a>　常趣于涅槃。</p>
  <p id="a65">若至涅槃者，<a id="a-66"></a>　一往无复退，</p>
  <p id="a67">斯之大涅槃，<a id="a-68"></a>　最上胜安乐。</p>
  <p id="a69">涅槃大宫殿，<a id="a-6A"></a>　空寂不可量，</p>
  <p id="a6B">故名大涅槃，<a id="a-6C"></a>　亦名大宫殿。</p>
  <p id="a6D">斯大涅槃中，<a id="a-6E"></a>　三毒烦恼灭，</p>
  <p id="a6F">若至其中者，<a id="a-6G"></a>　无退无受生。</p>
  <p id="a6H">涅槃大空寂，<a id="a-6I"></a>　犹若太虚空，</p>
  <p id="a6J">广大空寂故，<a id="a-6K"></a>　于中无挂碍。</p>
  <p id="a6L">涅槃大宫殿，<a id="a-6M"></a>　永离苦忧恼，</p>
  <p id="a6N">无边境界处，<a id="a-6O"></a>　说名为涅槃。</p>
  <p id="a6P">涅槃无数量，<a id="a-6Q"></a>　数量不可得，</p>
  <p id="a6R">寂灭清凉性，<a id="a-6S"></a>　说名为涅槃。</p>
  <p id="a6T">涅槃无施设，<a id="a-6U"></a>　趣道亦无上，</p>
  <p id="a6V">无量无分别，<a id="a-6W"></a>　分别不可得。</p>
  <p id="a6X">我为诸菩萨，<a id="a-6Y"></a>　开示于斯道，</p>
  <p id="a6Z">若住斯道者，<a id="a-6a"></a>　彼近于涅槃。</p>
  <p id="a6b">若住于斯道，<a id="a-6c"></a>　世间胜安乐，</p>
  <p id="a6d">一切皆当得，<a id="a-6e"></a>　说名无畏者。</p>
  <p id="a6f">善住于斯道，<a id="a-6g"></a>　其心无所染，</p>
  <p id="a6h">由是道清净，<a id="a-6i"></a>　说名无畏者。</p>
  <p id="a6j">以见平正道，<a id="a-6k"></a>　一切能随觉，</p>
  <p id="a6l">一切资具中，<a id="a-6m"></a>　一切不贪著。</p>
  <p id="a6n">菩萨依怙者，<a id="a-6o"></a>　殊胜真实道，</p>
  <p id="a6p">饶益诸众生，<a id="a-6q"></a>　勇猛而发趣。</p>
  <p id="a6r">若得无上道，<a id="a-6s"></a>　最上道庄严，</p>
  <p id="a6t">令世悉欢喜，<a id="a-6u"></a>　斯道而发趣。</p>
  <p id="a6v">斯道最殊胜，<a id="a-6w"></a>　能令意清净，</p>
  <p id="a6x">随其所乐求，<a id="a-6y"></a>　一切当发趣。</p>
  <p id="a6z">若得圣王位，<a id="a-70"></a>　转轮大军旅，</p>
  <p id="a71">能舍大王位，<a id="a-72"></a>　出家行学道。</p>
  <p id="a73">若得天帝释，<a id="a-74"></a>　大梵天王位，</p>
  <p id="a75">于彼无耽著，<a id="a-76"></a>　斯为善顺道。</p>
  <p id="a77">世间诸学处，<a id="a-78"></a>　一切能明了，</p>
  <p id="a79">住于斯道中，<a id="a-7A"></a>　乃为实语者。</p>
  <p id="a7B">“复次，<a id="a-7C"></a>无边慧，<a id="a-7D"></a>诸菩萨摩诃萨，<a id="a-7E"></a>于此道中而发趣时，<a id="a-7F"></a>为欲摄取八正道故修行一法，<a id="a-7G"></a>所谓不作诸不善法。<a id="a-7H"></a>又为摄取八正道故修行二法：<a id="a-7I"></a>一者、<a id="a-7J"></a>于内随何善法如理思惟，<a id="a-7K"></a>二者、<a id="a-7L"></a>于外随何善法如理请问。<a id="a-7M"></a>又为摄取八正道故修行二法：<a id="a-7N"></a>一者、<a id="a-7O"></a>如事了知诸法，<a id="a-7P"></a>二者、<a id="a-7Q"></a>了知无事无住无所分别。<a id="a-7R"></a>又为摄取八正道故修行二法：<a id="a-7S"></a>一者、<a id="a-7T"></a>于内随顺觉知，<a id="a-7U"></a>二者、<a id="a-7V"></a>于外无所执著。<a id="a-7W"></a>又为摄取八正道故修行二法：<a id="a-7X"></a>一者、<a id="a-7Y"></a>自信无所分别；<a id="a-7Z"></a>二者、<a id="a-7a"></a>众生若未有信，<a id="a-7b"></a>我令安住于此道中。<a id="a-7c"></a>又为摄取八正道故修行二法：<a id="a-7d"></a>一者、<a id="a-7e"></a>能于所作之业如实知见，<a id="a-7f"></a>二者、<a id="a-7g"></a>能于所作之业而无执著。<a id="a-7h"></a>又为摄取八正道故修行三法：<a id="a-7i"></a>一者、<a id="a-7j"></a>于诸苦取蕴中一一了知，<a id="a-7k"></a>二者、<a id="a-7l"></a>于诸无苦取蕴勤求至乐，<a id="a-7m"></a>三者、<a id="a-7n"></a>于诸和合法中专修远离。<a id="a-7o"></a>又为摄取八正道故修行三法：<a id="a-7p"></a>一者、<a id="a-7q"></a>宣说最上之法，<a id="a-7r"></a>语不乖违，<a id="a-7s"></a>随说法义心无诤论；<a id="a-7t"></a>二者、<a id="a-7u"></a>不著一切文字；<a id="a-7v"></a>三者、<a id="a-7w"></a>摄取一切诸法。<a id="a-7x"></a>又为摄取八正道故修行四法：<a id="a-7y"></a>一者、<a id="a-7z"></a>于义正方便事，<a id="a-80"></a>二者、<a id="a-81"></a>随义而作相应正方便事，<a id="a-82"></a>三者、<a id="a-83"></a>顺法而作观察正方便事，<a id="a-84"></a>四者、<a id="a-85"></a>不起一切执著正方便事。<a id="a-86"></a>又为摄取八正道故修行四法：<a id="a-87"></a>一者、<a id="a-88"></a>能以坚誓自守如说而行，<a id="a-89"></a>二者、<a id="a-8A"></a>能以六根善巧于道发趣，<a id="a-8B"></a>三者、<a id="a-8C"></a>能令意乐清净，<a id="a-8D"></a>四者、<a id="a-8E"></a>能住不放逸行。</p>
  <p id="a8F">“无边慧，<a id="a-8G"></a>诸菩萨摩诃萨，<a id="a-8H"></a>以此法行摄取道故，<a id="a-8I"></a>乃可名为随顺道者。<a id="a-8J"></a>观一切法性空故，<a id="a-8K"></a>无名故，<a id="a-8L"></a>无相故，<a id="a-8M"></a>无愿故，<a id="a-8N"></a>无生故，<a id="a-8O"></a>无作故，<a id="a-8P"></a>厌故，<a id="a-8Q"></a>离故，<a id="a-8R"></a>灭故，<a id="a-8S"></a>出故。<a id="a-8T"></a>得法光明，<a id="a-8U"></a>观生尽时，<a id="a-8V"></a>不于无生而起生想，<a id="a-8W"></a>便于尔时超升离生，<a id="a-8X"></a>出过非法，<a id="a-8Y"></a>得道清净，<a id="a-8Z"></a>获无生忍。<a id="a-8a"></a>道清净故，<a id="a-8b"></a>过一切想，<a id="a-8c"></a>不住非想，<a id="a-8d"></a>灭于道想，<a id="a-8e"></a>离于法想，<a id="a-8f"></a>出无明网，<a id="a-8g"></a>以明修习所应得法悉能得之。<a id="a-8h"></a>明所修习得何等法？<a id="a-8i"></a>谓明修习得想受灭，<a id="a-8j"></a>得一切法决定善巧，<a id="a-8k"></a>得随秘密顺于法性。<a id="a-8l"></a>诸菩萨摩诃萨行此道时，<a id="a-8m"></a>不住于处，<a id="a-8n"></a>不为相覆，<a id="a-8o"></a>知一切法同于虚空，<a id="a-8p"></a>生如空生，<a id="a-8q"></a>性如空性，<a id="a-8r"></a>无有少相而为挂碍。<a id="a-8s"></a>此道清净，<a id="a-8t"></a>不畏灾患，<a id="a-8u"></a>被大甲胄，<a id="a-8v"></a>不为执缚，<a id="a-8w"></a>乘于大乘无所迷惑，<a id="a-8x"></a>离诸障难犹如虚空，<a id="a-8y"></a>于此道中而发趣之，<a id="a-8z"></a>为诸众生作大光明。<a id="a-90"></a>无边慧，<a id="a-91"></a>是为诸菩萨摩诃萨殊胜之道，<a id="a-92"></a>非诸声闻、<a id="a-93"></a>缘觉所行。<a id="a-94"></a>”</p>
  <p id="a95">尔时，<a id="a-96"></a>世尊而说偈言：</p>
  <p id="a97">“为摄八正道，<a id="a-98"></a>　演说诸法行，</p>
  <p id="a99">若住此道中，<a id="a-9A"></a>　斯为大精进。</p>
  <p id="a9B">善法修行者，<a id="a-9C"></a>　能于一切时，</p>
  <p id="a9D">不作不善法，<a id="a-9E"></a>　斯行摄于道。</p>
  <p id="a9F">菩萨修习者，<a id="a-9G"></a>　于内如理思，</p>
  <p id="a9H">于外求请问，<a id="a-9I"></a>　斯行摄于道。</p>
  <p id="a9J">菩萨观察者，<a id="a-9K"></a>　如事正了知，</p>
  <p id="a9L">如理如法住，<a id="a-9M"></a>　斯行摄于道。</p>
  <p id="a9N">菩萨依怙者，<a id="a-9O"></a>　于内随觉知，</p>
  <p id="a9P">于外无所执，<a id="a-9Q"></a>　斯行摄于道。</p>
  <p id="a9R">菩萨无畏者，<a id="a-9S"></a>　自信无分别，</p>
  <p id="a9T">令他住净信，<a id="a-9U"></a>　斯行摄于道。</p>
  <p id="a9V">菩萨思惟者，<a id="a-9W"></a>　净诸所作业，</p>
  <p id="a9X">于业无所执，<a id="a-9Y"></a>　斯行摄于道。</p>
  <p id="a9Z">菩萨无系者，<a id="a-9a"></a>　常知苦取蕴，</p>
  <p id="a9b">求无苦取蕴，<a id="a-9c"></a>　斯行摄于道。</p>
  <p id="a9d">菩萨善智者，<a id="a-9e"></a>　修离和合行，</p>
  <p id="a9f">能离于和合，<a id="a-9g"></a>　斯行摄于道。</p>
  <p id="a9h">菩萨思义者，<a id="a-9i"></a>　随义能了知，</p>
  <p id="a9j">演说无违诤，<a id="a-9k"></a>　斯行摄于道。</p>
  <p id="a9l">菩萨具慧者，<a id="a-9m"></a>　不著于文字，</p>
  <p id="a9n">摄持一切法，<a id="a-9o"></a>　斯行摄于道。</p>
  <p id="a9p">菩萨行法者，<a id="a-9q"></a>　能与法相应，</p>
  <p id="a9r">亦随义相应，<a id="a-9s"></a>　斯行摄于道。</p>
  <p id="a9t">菩萨顺道者，<a id="a-9u"></a>　正住于坚誓，</p>
  <p id="a9v">如说而修行，<a id="a-9w"></a>　斯行摄于道。</p>
  <p id="a9x">菩萨道清净，<a id="a-9y"></a>　善净于意乐，</p>
  <p id="a9z">住法不放逸，<a id="a-A0"></a>　斯行摄于道。</p>
  <p id="aA1">菩萨一切时，<a id="a-A2"></a>　勤修此诸行，</p>
  <p id="aA3">身心获安乐，<a id="a-A4"></a>　斯行摄于道。</p>
  <p id="aA5">菩萨正念者，<a id="a-A6"></a>　住于清净道，</p>
  <p id="aA7">了知一切法，<a id="a-A8"></a>　皆空无有相。</p>
  <p id="aA9">菩萨观察者，<a id="a-AA"></a>　能令愿清净，</p>
  <p id="aAB">亦不住无愿，<a id="a-AC"></a>　远离于诸相。</p>
  <p id="aAD">菩萨如理观，<a id="a-AE"></a>　理趣悉平等，</p>
  <p id="aAF">于诸法不生，<a id="a-AG"></a>　无有少疑惑。</p>
  <p id="aAH">菩萨妙智者，<a id="a-AI"></a>　能观一切法，</p>
  <p id="aAJ">厌离寂灭故，<a id="a-AK"></a>　明见而发趣。</p>
  <p id="aAL">菩萨观法者，<a id="a-AM"></a>　如理见法生，</p>
  <p id="aAN">不于生见生，<a id="a-AO"></a>　不于尽见尽。</p>
  <p id="aAP">菩萨精进者，<a id="a-AQ"></a>　如是观察时，</p>
  <p id="aAR">出离于非法，<a id="a-AS"></a>　超升正位中。</p>
  <p id="aAT">菩萨妙智者，<a id="a-AU"></a>　斯道为清净，</p>
  <p id="aAV">速至大安隐，<a id="a-AW"></a>　成就无上忍。</p>
  <p id="aAX">菩萨妙智者，<a id="a-AY"></a>　随顺观诸法，</p>
  <p id="aAZ">超过一切想，<a id="a-Aa"></a>　常住于无想。</p>
  <p id="aAb">菩萨妙智者，<a id="a-Ac"></a>　斯道能净治，</p>
  <p id="aAd">远离于道想，<a id="a-Ae"></a>　亦不住法想。</p>
  <p id="aAf">菩萨妙智者，<a id="a-Ag"></a>　斯道净治故，</p>
  <p id="aAh">出于无明网，<a id="a-Ai"></a>　获大法光明。</p>
  <p id="aAj">菩萨妙智者，<a id="a-Ak"></a>　能以明修习，</p>
  <p id="aAl">教授诸众生，<a id="a-Am"></a>　由是而发趣。</p>
  <p id="aAn">菩萨明修习，<a id="a-Ao"></a>　为得一切法，</p>
  <p id="aAp">决定甚深义，<a id="a-Aq"></a>　善巧大方便。</p>
  <p id="aAr">菩萨明修习，<a id="a-As"></a>　方便离诸想，</p>
  <p id="aAt">随顺秘密法，<a id="a-Au"></a>　能知决定义。</p>
  <p id="aAv">菩萨妙智者，<a id="a-Aw"></a>　以大法光明，</p>
  <p id="aAx">能灭于想受，<a id="a-Ay"></a>　由是而发趣。</p>
  <p id="aAz">菩萨妙智者，<a id="a-B0"></a>　不住于斯道，</p>
  <p id="aB1">不住斯道故，<a id="a-B2"></a>　于道而发趣。</p>
  <p id="aB3">菩萨无畏者，<a id="a-B4"></a>　能知一切法，</p>
  <p id="aB5">犹若净虚空，<a id="a-B6"></a>　诸相无所覆。</p>
  <p id="aB7">菩萨知诸法，<a id="a-B8"></a>　其性同虚空，</p>
  <p id="aB9">诸法如空故，<a id="a-BA"></a>　清净而无垢。</p>
  <p id="aBB">菩萨如是住，<a id="a-BC"></a>　不为相所碍，</p>
  <p id="aBD">速为诸众生，<a id="a-BE"></a>　演说而教授。</p>
  <p id="aBF">菩萨妙智者，<a id="a-BG"></a>　一切道清净，</p>
  <p id="aBH">于道无灾患，<a id="a-BI"></a>　无碍而发趣。</p>
  <p id="aBJ">如是清净道，<a id="a-BK"></a>　速往大菩提，</p>
  <p id="aBL">能于无为证，<a id="a-BM"></a>　平等而发趣。</p>
  <p id="aBN">菩萨大甲胄，<a id="a-BO"></a>　大乘及大道，</p>
  <p id="aBP">如空无挂碍，<a id="a-BQ"></a>　清净而发趣。</p>
  <p id="aBR">趣斯乘及道，<a id="a-BS"></a>　如趣太虚空，</p>
  <p id="aBT">远离于众相，<a id="a-BU"></a>　无相而发趣。</p>
  <p id="aBV">大乘平等乘，<a id="a-BW"></a>　广大如虚空，</p>
  <p id="aBX">于斯清净道，<a id="a-BY"></a>　此乘当发趣。</p>
  <p id="aBZ">一切诸菩萨，<a id="a-Ba"></a>　尊重于斯法，</p>
  <p id="aBb">为诸众生故，<a id="a-Bc"></a>　勇猛而发趣。</p>
  <p id="aBd">若诣大菩提，<a id="a-Be"></a>　住斯殊胜道，</p>
  <p id="aBf">非诸二乘等，<a id="a-Bg"></a>　于此能发趣。</p>
  <p id="aBh">菩萨正忆念，<a id="a-Bi"></a>　能令道清净，</p>
  <p id="aBj">以斯清净道，<a id="a-Bk"></a>　最上而发趣。</p>
  <p id="aBl">“复次，<a id="a-Bm"></a>无边慧，<a id="a-Bn"></a>诸菩萨摩诃萨，<a id="a-Bo"></a>如是发趣之时，<a id="a-Bp"></a>能以善巧而正了知无量念处、<a id="a-Bq"></a>正断、<a id="a-Br"></a>根、<a id="a-Bs"></a>力、<a id="a-Bt"></a>觉分、<a id="a-Bu"></a>解脱，<a id="a-Bv"></a>等持、<a id="a-Bw"></a>等至、<a id="a-Bx"></a>神足、<a id="a-By"></a>止观，<a id="a-Bz"></a>无量功德殊胜庄严，<a id="a-C0"></a>为欲降伏诸世间故被大甲胄，<a id="a-C1"></a>出三界故乘于大乘，<a id="a-C2"></a>摄受天、<a id="a-C3"></a>人、<a id="a-C4"></a>阿修罗故安住斯道，<a id="a-C5"></a>而发趣于阿耨多罗三藐三菩提。</p>
  <p id="aC6">“无边慧，<a id="a-C7"></a>诸菩萨摩诃萨，<a id="a-C8"></a>被大甲胄、<a id="a-C9"></a>乘于大乘、<a id="a-CA"></a>住斯道时，<a id="a-CB"></a>不以慈悲喜舍遍照众生，<a id="a-CC"></a>于诸众生不爱如己；<a id="a-CD"></a>如是甲胄大乘大道，<a id="a-CE"></a>而于大地所不堪受，<a id="a-CF"></a>一切众生不任亲近。<a id="a-CG"></a>若以哀愍利益众生，<a id="a-CH"></a>被大甲胄、<a id="a-CI"></a>乘于大乘、<a id="a-CJ"></a>安住斯道；<a id="a-CK"></a>如是甲胄、<a id="a-CL"></a>大乘、<a id="a-CM"></a>大道，<a id="a-CN"></a>一切世间天、<a id="a-CO"></a>人、<a id="a-CP"></a>阿修罗所不能行，<a id="a-CQ"></a>一切愚夫耽著世间住世间者亦不能见。<a id="a-CR"></a>又诸菩萨摩诃萨，<a id="a-CS"></a>哀愍一切诸众生故被大甲胄，<a id="a-CT"></a>能以甲胄加持地界、<a id="a-CU"></a>水火风界，<a id="a-CV"></a>令此地界而不倾覆，<a id="a-CW"></a>一切众生不生恐怖；<a id="a-CX"></a>能令水界、<a id="a-CY"></a>火界、<a id="a-CZ"></a>风界，<a id="a-Ca"></a>随彼所应作所应作。<a id="a-Cb"></a>又诸菩萨摩诃萨，<a id="a-Cc"></a>始自初心发趣甲胄，<a id="a-Cd"></a>乃至今被斯大甲胄，<a id="a-Ce"></a>乘此大乘，<a id="a-Cf"></a>以清净道而发趣于一生补处，<a id="a-Cg"></a>诣菩提树坐道场时，<a id="a-Ch"></a>此三千大千世界之中，<a id="a-Ci"></a>金刚所成坚固场地，<a id="a-Cj"></a>若不加持，<a id="a-Ck"></a>踊没倾覆。<a id="a-Cl"></a>虽以坚固金刚所成，<a id="a-Cm"></a>无堪荷负斯大甲胄、<a id="a-Cn"></a>大乘、<a id="a-Co"></a>大道。<a id="a-Cp"></a>又诸菩萨摩诃萨往昔誓愿，<a id="a-Cq"></a>于诸众生趣慈悲故，<a id="a-Cr"></a>十方诸佛、<a id="a-Cs"></a>诸大菩萨共称赞故。<a id="a-Ct"></a>设复金刚大轮围山、<a id="a-Cu"></a>须弥卢山，<a id="a-Cv"></a>一切宝山及余山王，<a id="a-Cw"></a>若不加持，<a id="a-Cx"></a>亦无堪荷斯大甲胄、<a id="a-Cy"></a>大乘、<a id="a-Cz"></a>大道。<a id="a-D0"></a>又诸菩萨摩诃萨本愿力故，<a id="a-D1"></a>诸佛如来本愿力故，<a id="a-D2"></a>于诸众生不为恼故，<a id="a-D3"></a>不为害故，<a id="a-D4"></a>不为损故，<a id="a-D5"></a>不为怨故，<a id="a-D6"></a>不为仇故，<a id="a-D7"></a>不凌恃故，<a id="a-D8"></a>不逼迫故，<a id="a-D9"></a>为令众生获安乐故，<a id="a-DA"></a>被大甲胄、<a id="a-DB"></a>乘于大乘、<a id="a-DC"></a>住斯道中，<a id="a-DD"></a>而发趣于阿耨多罗三藐三菩提。</p>
  <p id="aDE">“无边慧，<a id="a-DF"></a>诸菩萨摩诃萨被甲胄时，<a id="a-DG"></a>被慧甲胄，<a id="a-DH"></a>持慧刀仗，<a id="a-DI"></a>大慧回向，<a id="a-DJ"></a>乘回向乘，<a id="a-DK"></a>起慧光明，<a id="a-DL"></a>住光明道，<a id="a-DM"></a>以慧明眼观察诸法，<a id="a-DN"></a>而发起于一切智智。<a id="a-DO"></a>为欲摄取一切智智，<a id="a-DP"></a>为诸众生修行般若波罗蜜、<a id="a-DQ"></a>檀那波罗蜜、<a id="a-DR"></a>尸罗波罗蜜、<a id="a-DS"></a>羼提波罗蜜、<a id="a-DT"></a>毗梨耶波罗蜜、<a id="a-DU"></a>禅波罗蜜。<a id="a-DV"></a>一切皆以慧为先导，<a id="a-DW"></a>慧为修习，<a id="a-DX"></a>慧为摄持，<a id="a-DY"></a>回向阿耨多罗三藐三菩提。<a id="a-DZ"></a>”</p>
  <p id="aDa">尔时，<a id="a-Db"></a>无边慧菩萨摩诃萨，<a id="a-Dc"></a>白佛言：<a id="a-Dd"></a>“希有世尊！<a id="a-De"></a>诸菩萨摩诃萨若干智慧，<a id="a-Df"></a>遍一切处悉能摄持，<a id="a-Dg"></a>成就无量诸佛之法。<a id="a-Dh"></a>”</p>
  <p id="aDi">尔时，<a id="a-Dj"></a>世尊告无边慧菩萨摩诃萨言：<a id="a-Dk"></a>“无边慧，<a id="a-Dl"></a>如是，<a id="a-Dm"></a>如是，<a id="a-Dn"></a>如汝所说。<a id="a-Do"></a>诸菩萨摩诃萨若干智慧，<a id="a-Dp"></a>遍一切处，<a id="a-Dq"></a>摄一切法，<a id="a-Dr"></a>被大甲胄、<a id="a-Ds"></a>乘于大乘、<a id="a-Dt"></a>住斯大道，<a id="a-Du"></a>一一皆以慧为先导而发趣之。<a id="a-Dv"></a>无边慧，<a id="a-Dw"></a>设有智慧无慧先导，<a id="a-Dx"></a>于此道中不能发趣。<a id="a-Dy"></a>若有智慧以慧先导，<a id="a-Dz"></a>遍一切处随转随行，<a id="a-E0"></a>以慧摄持，<a id="a-E1"></a>以慧防御，<a id="a-E2"></a>尔时乃名被大甲胄、<a id="a-E3"></a>乘于大乘、<a id="a-E4"></a>住斯大道，<a id="a-E5"></a>以安隐法饶益世间，<a id="a-E6"></a>能开慧眼以眼观察，<a id="a-E7"></a>慧身朗照放大光明，<a id="a-E8"></a>而发趣于阿耨多罗三藐三菩提。</p>
  <p id="aE9">“无边慧，<a id="a-EA"></a>是为诸菩萨摩诃萨所被甲胄，<a id="a-EB"></a>甲胄庄严所乘大乘，<a id="a-EC"></a>大乘庄严所行大道，<a id="a-ED"></a>大道庄严而发趣于阿耨多罗三藐三菩提。<a id="a-EE"></a>无边慧，<a id="a-EF"></a>诸善丈夫，<a id="a-EG"></a>甲胄庄严、<a id="a-EH"></a>大乘庄严、<a id="a-EI"></a>大道庄严、<a id="a-EJ"></a>一切功德种种庄严，<a id="a-EK"></a>我若具说，<a id="a-EL"></a>于无量劫不可穷尽。<a id="a-EM"></a>为令汝等而了知故，<a id="a-EN"></a>亦为未来诸善丈夫，<a id="a-EO"></a>甲胄庄严、<a id="a-EP"></a>大乘庄严、<a id="a-EQ"></a>大道庄严、<a id="a-ER"></a>无边功德资粮庄严，<a id="a-ES"></a>我今于此略说少分。<a id="a-ET"></a>彼善丈夫若闻我法，<a id="a-EU"></a>亦当被大甲胄、<a id="a-EV"></a>乘于大乘、<a id="a-EW"></a>住斯大道，<a id="a-EX"></a>功德庄严而发趣之。<a id="a-EY"></a>”</p>
  <p id="aEZ">尔时，<a id="a-Ea"></a>世尊而说偈言：</p>
  <p id="aEb">“我说一切断，<a id="a-Ec"></a>　亦说四念住，</p>
  <p id="aEd">一切善方便，<a id="a-Ee"></a>　斯由不放逸。</p>
  <p id="aEf">具足正忆念，<a id="a-Eg"></a>　法善巧相应，</p>
  <p id="aEh">勇进而出离，<a id="a-Ei"></a>　斯由不放逸。</p>
  <p id="aEj">根力菩提分，<a id="a-Ek"></a>　被甲乘大乘，</p>
  <p id="aEl">以此为侍卫，<a id="a-Em"></a>　菩萨当发趣。</p>
  <p id="aEn">禅定胜解脱，<a id="a-Eo"></a>　等持及等至，</p>
  <p id="aEp">以此为侍卫，<a id="a-Eq"></a>　菩萨当发趣。</p>
  <p id="aEr">大慈悲喜舍，<a id="a-Es"></a>　被甲乘大乘，</p>
  <p id="aEt">以此为侍卫，<a id="a-Eu"></a>　菩萨当发趣。</p>
  <p id="aEv">成就于止观，<a id="a-Ew"></a>　神足及神变，</p>
  <p id="aEx">以此为侍卫，<a id="a-Ey"></a>　菩萨当发趣。</p>
  <p id="aEz">无量诸功德，<a id="a-F0"></a>　被甲乘大乘，</p>
  <p id="aF1">于道无疲倦，<a id="a-F2"></a>　菩萨当发趣。</p>
  <p id="aF3">精进不放逸，<a id="a-F4"></a>　被甲乘大乘，</p>
  <p id="aF5">了知彼念处，<a id="a-F6"></a>　菩萨当发趣。</p>
  <p id="aF7">光明大甲胄，<a id="a-F8"></a>　降伏诸世间，</p>
  <p id="aF9">被斯甲胄已，<a id="a-FA"></a>　乃名为智者。</p>
  <p id="aFB">正趣一切智，<a id="a-FC"></a>　出过三界中，</p>
  <p id="aFD">乘斯大乘已，<a id="a-FE"></a>　乃名为智者。</p>
  <p id="aFF">大道清净道，<a id="a-FG"></a>　映蔽诸世间，</p>
  <p id="aFH">天人阿修罗，<a id="a-FI"></a>　乃名遍闻者。</p>
  <p id="aFJ">如是诸菩萨，<a id="a-FK"></a>　普为诸众生，</p>
  <p id="aFL">能于一切时，<a id="a-FM"></a>　精进被甲胄。</p>
  <p id="aFN">菩萨不修习，<a id="a-FO"></a>　大慈及大悲，</p>
  <p id="aFP">大喜大舍等，<a id="a-FQ"></a>　大地不堪受。</p>
  <p id="aFR">菩萨不修习，<a id="a-FS"></a>　于彼诸众生，</p>
  <p id="aFT">知时饶益事，<a id="a-FU"></a>　大地不堪受。</p>
  <p id="aFV">菩萨不修习，<a id="a-FW"></a>　于彼诸众生，</p>
  <p id="aFX">爱之如己者，<a id="a-FY"></a>　大地不堪受。</p>
  <p id="aFZ">菩萨不修习，<a id="a-Fa"></a>　以慈乘大乘，</p>
  <p id="aFb">诸山及大海，<a id="a-Fc"></a>　大地不堪受。</p>
  <p id="aFd">菩萨不修习，<a id="a-Fe"></a>　慈念诸众生，</p>
  <p id="aFf">乘于此大乘，<a id="a-Fg"></a>　众生不亲近。</p>
  <p id="aFh">若被斯甲胄，<a id="a-Fi"></a>　慈光不照明，</p>
  <p id="aFj">于彼大甲胄，<a id="a-Fk"></a>　众生不亲近。</p>
  <p id="aFl">若被斯甲胄，<a id="a-Fm"></a>　功德海无边，</p>
  <p id="aFn">加持四大界，<a id="a-Fo"></a>　彼乃堪荷负。</p>
  <p id="aFp">摄取众生故，<a id="a-Fq"></a>　普照以慈光，</p>
  <p id="aFr">加持四大界，<a id="a-Fs"></a>　彼乃堪荷负。</p>
  <p id="aFt">摄取众生故，<a id="a-Fu"></a>　成就大菩提，</p>
  <p id="aFv">加持四大界，<a id="a-Fw"></a>　彼乃堪荷负。</p>
  <p id="aFx">不讥恼众生，<a id="a-Fy"></a>　被斯大甲胄，</p>
  <p id="aFz">大乘而出离，<a id="a-G0"></a>　斯名为智者。</p>
  <p id="aG1">善巧大方便，<a id="a-G2"></a>　一切悉加持，</p>
  <p id="aG3">无上而出离，<a id="a-G4"></a>　斯名为智者。</p>
  <p id="aG5">由是此大地，<a id="a-G6"></a>　不没亦不倾，</p>
  <p id="aG7">水火风界等，<a id="a-G8"></a>　能作所应作。</p>
  <p id="aG9">然诸大菩萨，<a id="a-GA"></a>　被甲乃无边，</p>
  <p id="aGB">乘于此大乘，<a id="a-GC"></a>　以道而发趣。</p>
  <p id="aGD">成就一生处，<a id="a-GE"></a>　至于最后身，</p>
  <p id="aGF">往诣树王下，<a id="a-GG"></a>　坐于坚固地。</p>
  <p id="aGH">于此道场处，<a id="a-GI"></a>　安住如金刚，</p>
  <p id="aGJ">身心不疲倦，<a id="a-GK"></a>　现证一切智。</p>
  <p id="aGL">菩萨无畏者，<a id="a-GM"></a>　若不以加持，</p>
  <p id="aGN">彼地当倾覆，<a id="a-GO"></a>　坏已无复成。</p>
  <p id="aGP">一切大地界，<a id="a-GQ"></a>　若不以加持，</p>
  <p id="aGR">假使金刚成，<a id="a-GS"></a>　无不倾覆者。</p>
  <p id="aGT">菩萨于往昔，<a id="a-GU"></a>　大誓愿庄严，</p>
  <p id="aGV">于诸众生所，<a id="a-GW"></a>　已起大慈念。</p>
  <p id="aGX">现在十方界，<a id="a-GY"></a>　诸佛刹土中，</p>
  <p id="aGZ">遍知两足尊，<a id="a-Ga"></a>　一切皆护念。</p>
  <p id="aGb">设复余石山，<a id="a-Gc"></a>　须弥卢宝山，</p>
  <p id="aGd">金刚轮围山，<a id="a-Ge"></a>　坚固嶷然住。</p>
  <p id="aGf">菩萨智慧者，<a id="a-Gg"></a>　若不以加持，</p>
  <p id="aGh">于斯大甲胄，<a id="a-Gi"></a>　不堪为荷负。</p>
  <p id="aGj">诸佛诸菩萨，<a id="a-Gk"></a>　神力所加持，</p>
  <p id="aGl">众生及大地，<a id="a-Gm"></a>　堪近堪荷负。</p>
  <p id="aGn">被斯大甲胄，<a id="a-Go"></a>　不为恼众生，</p>
  <p id="aGp">甲胄无有上，<a id="a-Gq"></a>　以乘当发趣。</p>
  <p id="aGr">被斯大甲胄，<a id="a-Gs"></a>　不为害众生，</p>
  <p id="aGt">甲胄不思议，<a id="a-Gu"></a>　以乘当发趣。</p>
  <p id="aGv">被斯大甲胄，<a id="a-Gw"></a>　不为仇众生，</p>
  <p id="aGx">为除众生病，<a id="a-Gy"></a>　以乘当发趣。</p>
  <p id="aGz">具足殊胜道，<a id="a-H0"></a>　无上最净治，</p>
  <p id="aH1">不恼不仇怨，<a id="a-H2"></a>　不害正安住。</p>
  <p id="aH3">被慧大甲胄，<a id="a-H4"></a>　乘慧回向乘，</p>
  <p id="aH5">甲胄不可坏，<a id="a-H6"></a>　回向无过上。</p>
  <p id="aH7">菩萨依怙者，<a id="a-H8"></a>　住道慧光明，</p>
  <p id="aH9">以慧观诸法，<a id="a-HA"></a>　无上而发趣。</p>
  <p id="aHB">菩萨殊胜道，<a id="a-HC"></a>　甲胄及大乘，</p>
  <p id="aHD">斯由慧光起，<a id="a-HE"></a>　是故心清净。</p>
  <p id="aHF">乘诸波罗蜜，<a id="a-HG"></a>　趣佛大菩提，</p>
  <p id="aHH">慧摄慧清净，<a id="a-HI"></a>　以慧为先导。</p>
  <p id="aHJ">一切波罗蜜，<a id="a-HK"></a>　以此慧为先，</p>
  <p id="aHL">慧摄慧清净，<a id="a-HM"></a>　能授无上智。</p>
  <p id="aHN">菩萨不思议，<a id="a-HO"></a>　能起慧光明，</p>
  <p id="aHP">能燃大慧灯，<a id="a-HQ"></a>　安乐而发趣。</p>
  <p id="aHR">起慧光明故，<a id="a-HS"></a>　慧眼由是开，</p>
  <p id="aHT">于佛无上智，<a id="a-HU"></a>　明见而发趣。</p>
  <p id="aHV">菩萨勇猛者，<a id="a-HW"></a>　甲胄乃无边，</p>
  <p id="aHX">无边庄严故，<a id="a-HY"></a>　名为大甲胄。</p>
  <p id="aHZ">菩萨大智者，<a id="a-Ha"></a>　大乘大庄严，</p>
  <p id="aHb">于佛一切智，<a id="a-Hc"></a>　无染而发趣。</p>
  <p id="aHd">菩萨大智者，<a id="a-He"></a>　大道大庄严，</p>
  <p id="aHf">殊胜不思议，<a id="a-Hg"></a>　清净而发趣。</p>
 </body>
</html>