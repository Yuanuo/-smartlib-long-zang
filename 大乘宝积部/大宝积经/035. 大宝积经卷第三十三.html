<!doctype html>
<html id="z3IBTEECD" data-ver="1285">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘宝积部">
  <meta period="唐">
 </head>
 <body>
  <h1 id="a1">大宝积经卷第三十三</h1>
  <h2 id="a2">唐三藏法师菩提流志奉诏译</h2>
  <h2 id="a3">出现光明会第十一之四</h2>
  <p id="a4">“世尊入城时，<a id="a-5"></a>　无量诸众生，</p>
  <p id="a6">闻空中所说，<a id="a-7"></a>　得眼尽边智。</p>
  <p id="a8">世尊入城时，<a id="a-9"></a>　无量诸众生，</p>
  <p id="aA">闻空中所说，<a id="a-B"></a>　了知眼自性，</p>
  <p id="aC">毕竟空无我，<a id="a-D"></a>　皆获眼清净。</p>
  <p id="aE">耳鼻舌身心，<a id="a-F"></a>　色声香味触，</p>
  <p id="aG">乃至音声名，<a id="a-H"></a>　一切皆如是。</p>
  <p id="aI">贪瞋痴忿慢，<a id="a-J"></a>　悭嫉诳贡高，</p>
  <p id="aK">乃至于放逸，<a id="a-L"></a>　当知亦复然。</p>
  <p id="aM">世尊入城时，<a id="a-N"></a>　无量众生类，</p>
  <p id="aO">于上虚空中，<a id="a-P"></a>　闻佛种种名：</p>
  <p id="aQ">或闻灭坏贪，<a id="a-R"></a>　无有等比名；</p>
  <p id="aS">或闻灭坏瞋，<a id="a-T"></a>　利益世间名；</p>
  <p id="aU">或闻了愚痴，<a id="a-V"></a>　摧伏憍慢名；</p>
  <p id="aW">或闻示世间，<a id="a-X"></a>　寂静导师名；</p>
  <p id="aY">或闻现智慧，<a id="a-Z"></a>　利益世间名；</p>
  <p id="aa">或闻现方便，<a id="a-b"></a>　饶益众生名；</p>
  <p id="ac">或闻降伏魔，<a id="a-d"></a>　无有怼恨名；</p>
  <p id="ae">或闻以教法，<a id="a-f"></a>　示现解脱名；</p>
  <p id="ag">或闻广度脱，<a id="a-h"></a>　诸苦众生名；</p>
  <p id="ai">或闻人中尊，<a id="a-j"></a>　运济世间名；</p>
  <p id="ak">闻是诸名已，<a id="a-l"></a>　皆得眼清净。</p>
  <p id="am">虚空及海水，<a id="a-n"></a>　乃至于须弥，</p>
  <p id="ao">一切皆可量，<a id="a-p"></a>　佛智无穷尽。</p>
  <p id="aq">“若于眼尽得决定，<a id="a-r"></a>　成就法身不为难，</p>
  <p id="as">若能成就胜法身，<a id="a-t"></a>　当获无边总持智。</p>
  <p id="au">若获无边总持智，<a id="a-v"></a>　彼悟无量诸契经，</p>
  <p id="aw">若悟无量诸契经，<a id="a-x"></a>　于佛神通不难得。</p>
  <p id="ay">若于眼生得决定，<a id="a-z"></a>　成就法身不为难，</p>
  <p id="a10">若能成就胜法身，<a id="a-11"></a>　当获无边总持智。</p>
  <p id="a12">若获无边总持智，<a id="a-13"></a>　彼悟无量诸契经，</p>
  <p id="a14">若悟无量诸契经，<a id="a-15"></a>　于佛神通不难得。</p>
  <p id="a16">如是耳鼻舌身心，<a id="a-17"></a>　色声香味并触法，</p>
  <p id="a18">乃至音声及名等，<a id="a-19"></a>　当知一切亦复然。</p>
  <p id="a1A">尔时大地皆震动，<a id="a-1B"></a>　大海诸山亦如是，</p>
  <p id="a1C">阿修罗众及诸天，<a id="a-1D"></a>　一切皆悉生欢喜。</p>
  <p id="a1E">魔及魔军摧谄曲，<a id="a-1F"></a>　咸求成就佛庄严，</p>
  <p id="a1G">诸天各处妙宫殿，<a id="a-1H"></a>　净心欢喜相庆言：</p>
  <p id="a1I">导师今已出世间，<a id="a-1J"></a>　为利一切人天众！</p>
  <p id="a1K">地居天众在本宫，<a id="a-1L"></a>　亦以净心相庆慰：</p>
  <p id="a1M">善哉导师今出现，<a id="a-1N"></a>　普为世间安乐因！</p>
  <p id="a1O">空行天众闻是言，<a id="a-1P"></a>　咸皆欢喜生净信，</p>
  <p id="a1Q">以悦意声称叹佛：<a id="a-1R"></a>　导师出现利世间！</p>
  <p id="a1S">四王天众闻是言，<a id="a-1T"></a>　咸皆欢喜生净信，</p>
  <p id="a1U">以殊胜音称叹佛：<a id="a-1V"></a>　导师出现利世间！</p>
  <p id="a1W">忉利天众闻是言，<a id="a-1X"></a>　咸皆欢喜生净信，</p>
  <p id="a1Y">以殊胜音称叹佛：<a id="a-1Z"></a>　导师出现利世间！</p>
  <p id="a1a">夜摩天众闻是言，<a id="a-1b"></a>　咸皆欢喜生净信，</p>
  <p id="a1c">以殊胜音称叹佛：<a id="a-1d"></a>　导师出现利世间！</p>
  <p id="a1e">我等当发菩提心，<a id="a-1f"></a>　志求如来无上智，</p>
  <p id="a1g">依止天人最胜尊，<a id="a-1h"></a>　度脱一切众生类。</p>
  <p id="a1i">兜率天众闻是言，<a id="a-1j"></a>　咸皆欢喜生净信，</p>
  <p id="a1k">以殊胜音称叹佛：<a id="a-1l"></a>　导师出现利世间！</p>
  <p id="a1m">如来往昔俱胝劫，<a id="a-1n"></a>　修习无边殊胜行，</p>
  <p id="a1o">示苦众生安隐道，<a id="a-1p"></a>　令超生死证涅槃。</p>
  <p id="a1q">化乐天众闻是言，<a id="a-1r"></a>　咸皆欢喜生净信，</p>
  <p id="a1s">以殊胜音称叹佛：<a id="a-1t"></a>　导师出现利世间！</p>
  <p id="a1u">他化天众闻是言，<a id="a-1v"></a>　咸皆欢喜生净信，</p>
  <p id="a1w">以微妙声称赞佛：<a id="a-1x"></a>　导师出现利世间！</p>
  <p id="a1y">如来已度于生死，<a id="a-1z"></a>　降伏众魔并外道，</p>
  <p id="a20">成就无上佛菩提，<a id="a-21"></a>　拯济群生登彼岸。</p>
  <p id="a22">诸梵天众闻是言，<a id="a-23"></a>　咸皆欢喜生净信，</p>
  <p id="a24">以微妙声称赞佛：<a id="a-25"></a>　导师出现利世间！</p>
  <p id="a26">如是展转声递闻，<a id="a-27"></a>　诸梵眷属皆欣庆：</p>
  <p id="a28">导师出现利世间！<a id="a-29"></a> 魔军怖畏怀忧戚。</p>
  <p id="a2A">上至有顶诸天众，<a id="a-2B"></a>　闻佛出现利世间，</p>
  <p id="a2C">如是展转声遍闻，<a id="a-2D"></a>　修罗损减天增长。</p>
  <p id="a2E">恶魔宫殿悉空虚，<a id="a-2F"></a>　诸天眷属皆充满，</p>
  <p id="a2G">以无畏力降邪众，<a id="a-2H"></a>　速成最胜大菩提。</p>
  <p id="a2I">如是刹那天遍知，<a id="a-2J"></a>　世尊出现利群品，</p>
  <p id="a2K">善哉世间开导者，<a id="a-2L"></a>　以清净眼施众生。</p>
  <p id="a2M">“世尊入城时，<a id="a-2N"></a>　贪欲逼恼者，</p>
  <p id="a2O">闻说不净观，<a id="a-2P"></a>　贪欲灭无余。</p>
  <p id="a2Q">世尊入城时，<a id="a-2R"></a>　瞋恚逼恼者，</p>
  <p id="a2S">闻说慈悲法，<a id="a-2T"></a>　瞋恚灭无余。</p>
  <p id="a2U">世尊入城时，<a id="a-2V"></a>　愚痴逼恼者，</p>
  <p id="a2W">闻说智慧法，<a id="a-2X"></a>　愚痴灭无余。</p>
  <p id="a2Y">世尊入城时，<a id="a-2Z"></a>　憍慢逼恼者，</p>
  <p id="a2a">闻说离慢法，<a id="a-2b"></a>　憍慢灭无余。</p>
  <p id="a2c">世尊入城时，<a id="a-2d"></a>　嫉妒逼恼者，</p>
  <p id="a2e">闻说离嫉法，<a id="a-2f"></a>　嫉妒灭无余。</p>
  <p id="a2g">世尊入城时，<a id="a-2h"></a>　忿怒逼恼者，</p>
  <p id="a2i">闻说离忿法，<a id="a-2j"></a>　忿怒灭无余。</p>
  <p id="a2k">世尊入城时，<a id="a-2l"></a>　悭吝逼恼者，</p>
  <p id="a2m">闻说离悭法，<a id="a-2n"></a>　悭吝灭无余。</p>
  <p id="a2o">若修调伏行，<a id="a-2p"></a>　闻此无边法，</p>
  <p id="a2q">便入多闻海，<a id="a-2r"></a>　成就总持门。</p>
  <p id="a2s">又闻空中说，<a id="a-2t"></a>　以华供养佛，</p>
  <p id="a2u">成就胜功德，<a id="a-2v"></a>　大悲神变说。</p>
  <p id="a2w">又闻空中说，<a id="a-2x"></a>　赞叹如来身，</p>
  <p id="a2y">生处及种族，<a id="a-2z"></a>　言音悉殊胜。</p>
  <p id="a30">如彼众生趣，<a id="a-31"></a>　神通随类说，</p>
  <p id="a32">眼耳鼻舌身，<a id="a-33"></a>　若色若声等，</p>
  <p id="a34">屈伸或俯仰，<a id="a-35"></a>　所现皆殊胜。</p>
  <p id="a36">如来超世间，<a id="a-37"></a>　而作世灯炬，</p>
  <p id="a38">示现诸色像，<a id="a-39"></a>　皆佛神通力。</p>
  <p id="a3A">凡夫乐著色，<a id="a-3B"></a>　为现种种身，</p>
  <p id="a3C">随彼众生类，<a id="a-3D"></a>　说色无坚固。</p>
  <p id="a3E">若人多执著，<a id="a-3F"></a>　如来现神力，</p>
  <p id="a3G">随彼器非器，<a id="a-3H"></a>　为说相违法。</p>
  <p id="a3I">众生无量世，<a id="a-3J"></a>　未曾供养佛，</p>
  <p id="a3K">刚强难调伏，<a id="a-3L"></a>　为说于地狱。</p>
  <p id="a3M">若人迷业道，<a id="a-3N"></a>　依见乐戏论，</p>
  <p id="a3O">世尊令彼闻，<a id="a-3P"></a>　息见戏论声。</p>
  <p id="a3Q">又闻空中说，<a id="a-3R"></a>　眼性决定空，</p>
  <p id="a3S">无来亦无去，<a id="a-3T"></a>　无相无所有。</p>
  <p id="a3U">又百千众生，<a id="a-3V"></a>　闻空中演说，</p>
  <p id="a3W">肉眼及慧眼，<a id="a-3X"></a>　乃至于法眼。</p>
  <p id="a3Y">世尊神变力，<a id="a-3Z"></a>　闻说戒定声，</p>
  <p id="a3a">智慧及解脱，<a id="a-3b"></a>　解脱知见声。</p>
  <p id="a3c">众生若干种，<a id="a-3d"></a>　如应现神变，</p>
  <p id="a3e">以随类言音，<a id="a-3f"></a>　演说真实法。</p>
  <p id="a3g">若有诸众生，<a id="a-3h"></a>　乐修施戒忍，</p>
  <p id="a3i">神通随类说，<a id="a-3j"></a>　施戒忍辱声。</p>
  <p id="a3k">世尊神变力，<a id="a-3l"></a>　随众生根性，</p>
  <p id="a3m">皆为广分别，<a id="a-3n"></a>　令受持演说。</p>
  <p id="a3o">世尊神变力，<a id="a-3p"></a>　闻说蕴界处，</p>
  <p id="a3q">缚解若远近，<a id="a-3r"></a>　地位差别相。</p>
  <p id="a3s">又闻说诸地，<a id="a-3t"></a>　无量智光明，</p>
  <p id="a3u">亦闻烦恼习，<a id="a-3v"></a>　有离有非离。</p>
  <p id="a3w">世尊神变力，<a id="a-3x"></a>　闻说人天性，</p>
  <p id="a3y">由业果不同，<a id="a-3z"></a>　受生有差别。</p>
  <p id="a40">或于女人众，<a id="a-41"></a>　化女庄严身，</p>
  <p id="a42">空声说厌离，<a id="a-43"></a>　闻者除贪欲。</p>
  <p id="a44">若于舍利子，<a id="a-45"></a>　深心有净信，</p>
  <p id="a46">大悲随应现，<a id="a-47"></a>　为说无上法。</p>
  <p id="a48">拘律陀迦葉，<a id="a-49"></a>　劫宾那难陀，</p>
  <p id="a4A">摩诃迦葉波，<a id="a-4B"></a>　及憍陈如等，</p>
  <p id="a4C">随彼所爱乐，<a id="a-4D"></a>　闻说声闻法。</p>
  <p id="a4E">天及阿修罗，<a id="a-4F"></a>　及诸夜叉众，</p>
  <p id="a4G">毗娄迦眷属，<a id="a-4H"></a>　无量鸠槃茶，</p>
  <p id="a4I">以佛神力闻，<a id="a-4J"></a>　陀罗弭拏咒：</p>
  <p id="a4K">“一致徙(一)　毕致徙(二)　瑿啰(上)苏(上)瑿啰(三)　污(上)囊徙(四)　曼(去)囊(上)徙(五)　污企(上六)　阿怒企(上七)　阿乞差罗忙囊夷(八)　陀啰尼你瑟咤你名(上九)　多迦你(十)　伊(上)名满多啰(十一)　你呵(上引)啰(十二)　阿不唎步底(十三)　你啰阿去察啰(十四)　微耶乞里夜帝(十五)　阿去察啰缚啰耳帝(十六)　迦(上)啰嚩呬(去)宁(十七)　萨攘微蛇呢底攘曩(十八)　钵啰舍萨帝舍萨多(十九)　钵啰舍萨多(二十)　多啰孽多部名(上二十一)　暗嚩啰暗嚩啰(二十二)　丽罗嚩曩室者(二十三)　质多微嚩耳多(二十四)　质多阿难(上)多(二十五)　乌闭啰呵嚩耳多部名(上二十六)　囊南(上二十七)　迦(上)尼(上)阿迦(上)尼(上)微嚩耳多(二十八)　室丽瑟咤(二十九)　阿么罗宁么罗(三十)　弗(奔没切)理底曩啰始者(三十一)　呵呵里(三十二)　摩摩(上)里(三十三)　吠啰妮(三十四)　底瑟咤(三十五)　斫芻怩呵啰(三十六)　乌地哩多嚩枳(三十七)　安吒哩(三十八)　句吒哩(三十九)　计都(四十)　苏计都(四十一)　素颇啰妳(四十二)　迦啰妳(四十三)　句素磨(上)你曳(四十四)　迦迦[口+犂](四十五)　郤佉[口+犂](四十六)　呜般罗暮[口+犂](四十七)　底瑟咤呬(四十八)　陀罗尼(四十九)　那伽昵呵啰(五十)　般啰罗也底(五十一)　阿底般啰罗也底(五十二)　頞哆啰般提(五十三)　安多啰多嚩地失遮(五十四)　呵呬哩(五十五)　摩佉里(五十六)　瑿妮三婆(去)[口+𠾆](五十七)　底瑟咤呬(五十八)　陀罗妮(五十九)　鴆(多霖切)蒲卢若提(六十)</p>
  <p id="a4L">“又以毗沙门，<a id="a-4M"></a>　提头赖吒等，</p>
  <p id="a4N">无数殊妙声，<a id="a-4O"></a>　说真实咒法。</p>
  <p id="a4P">如是无量声，<a id="a-4Q"></a>　善逝神通说，</p>
  <p id="a4R">神通无有量，<a id="a-4S"></a>　所说亦无边。</p>
  <p id="a4T">或于无佛刹，<a id="a-4U"></a>　游戏神通力，</p>
  <p id="a4V">佛身众围绕，<a id="a-4W"></a>　亦如今所见。</p>
  <p id="a4X">于不思议刹，<a id="a-4Y"></a>　现无量变化，</p>
  <p id="a4Z">初生行七步，<a id="a-4a"></a>　舍王位出家。</p>
  <p id="a4b">道场成正觉，<a id="a-4c"></a>　思惟所得法，</p>
  <p id="a4d">为众转法轮，<a id="a-4e"></a>　示现入涅槃。</p>
  <p id="a4f">及以神变力，<a id="a-4g"></a>　演说种种法，</p>
  <p id="a4h">令无量众生，<a id="a-4i"></a>　成就殊胜智。</p>
  <p id="a4j">尔时大悲现，<a id="a-4k"></a>　诸梵众围绕，</p>
  <p id="a4l">为说修慈法，<a id="a-4m"></a>　增广于慈心。</p>
  <p id="a4n">尔时大悲现，<a id="a-4o"></a>　诸天众围绕，</p>
  <p id="a4p">为说四摄法，<a id="a-4q"></a>　增广四摄行。</p>
  <p id="a4r">尔时大悲现，<a id="a-4s"></a>　诸龙众围绕，</p>
  <p id="a4t">为说瞋恚过，<a id="a-4u"></a>　令舍瞋恚心。</p>
  <p id="a4v">尔时大悲现，<a id="a-4w"></a>　夜叉众围绕，</p>
  <p id="a4x">为说损害过，<a id="a-4y"></a>　令舍损害心。</p>
  <p id="a4z">尔时大悲现，<a id="a-50"></a>　修罗众围绕，</p>
  <p id="a51">为说斗诤过，<a id="a-52"></a>　称赞修忍心。</p>
  <p id="a53">尔时大悲现，<a id="a-54"></a>　迦楼罗围绕，</p>
  <p id="a55">为说乖违过，<a id="a-56"></a>　称赞和合心。</p>
  <p id="a57">尔时大悲现，<a id="a-58"></a>　乾闼婆围绕，</p>
  <p id="a59">以无边爱语，<a id="a-5A"></a>　称赞于如来。</p>
  <p id="a5B">尔时大悲现，<a id="a-5C"></a>　摩睺众围绕，</p>
  <p id="a5D">呵毁外道法，<a id="a-5E"></a>　称赞如来教。</p>
  <p id="a5F">尔时大悲现，<a id="a-5G"></a>　鬼神众围绕，</p>
  <p id="a5H">广称赞如来，<a id="a-5I"></a>　希有诸功德。</p>
  <p id="a5J">大悲现神变，<a id="a-5K"></a>　令百千众生，</p>
  <p id="a5L">闻说眼尽边，<a id="a-5M"></a>　究竟能通达。</p>
  <p id="a5N">大悲现神变，<a id="a-5O"></a>　令百千众生，</p>
  <p id="a5P">闻说眼生边，<a id="a-5Q"></a>　究竟能通达。</p>
  <p id="a5R">大悲现神变，<a id="a-5S"></a>　令百千众生，</p>
  <p id="a5T">闻说眼边际，<a id="a-5U"></a>　究竟能通达。</p>
  <p id="a5V">大悲现神变，<a id="a-5W"></a>　令百千众生，</p>
  <p id="a5X">闻说眼流转，<a id="a-5Y"></a>　究竟能通达。</p>
  <p id="a5Z">大悲现神变，<a id="a-5a"></a>　令百千众生，</p>
  <p id="a5b">闻说眼寂静，<a id="a-5c"></a>　究竟能通达。</p>
  <p id="a5d">大悲现神变，<a id="a-5e"></a>　令百千众生，</p>
  <p id="a5f">闻说眼无有，<a id="a-5g"></a>　究竟能通达。</p>
  <p id="a5h">大悲现神变，<a id="a-5i"></a>　令百千众生，</p>
  <p id="a5j">闻说眼无生，<a id="a-5k"></a>　究竟能通达。</p>
  <p id="a5l">大悲现神变，<a id="a-5m"></a>　令百千众生，</p>
  <p id="a5n">闻说眼寂灭，<a id="a-5o"></a>　究竟能通达。</p>
  <p id="a5p">大悲现神变，<a id="a-5q"></a>　令百千众生，</p>
  <p id="a5r">闻说眼无我，<a id="a-5s"></a>　究竟能通达。</p>
  <p id="a5t">大悲现神变，<a id="a-5u"></a>　令百千众生，</p>
  <p id="a5v">闻说眼无人，<a id="a-5w"></a>　究竟能通达。</p>
  <p id="a5x">大悲现神变，<a id="a-5y"></a>　令百千众生，</p>
  <p id="a5z">闻眼无众生，<a id="a-60"></a>　究竟能通达。</p>
  <p id="a61">大悲现神变，<a id="a-62"></a>　令百千众生，</p>
  <p id="a63">闻眼无命者，<a id="a-64"></a>　究竟能通达。</p>
  <p id="a65">大悲现神变，<a id="a-66"></a>　令百千众生，</p>
  <p id="a67">闻眼无养育，<a id="a-68"></a>　究竟能通达。</p>
  <p id="a69">大悲现神变，<a id="a-6A"></a>　广为诸众生，</p>
  <p id="a6B">呵责于世智，<a id="a-6C"></a>　不令起爱著。</p>
  <p id="a6D">大悲现神变，<a id="a-6E"></a>　广为诸众生，</p>
  <p id="a6F">呵责于世利，<a id="a-6G"></a>　赞无为功德。</p>
  <p id="a6H">大悲现神变，<a id="a-6I"></a>　广为诸众生，</p>
  <p id="a6J">呵责有漏智，<a id="a-6K"></a>　赞诸无漏慧。</p>
  <p id="a6L">大悲现神变，<a id="a-6M"></a>　广为诸众生，</p>
  <p id="a6N">呵责世间禅，<a id="a-6O"></a>　称扬出世定。</p>
  <p id="a6P">大悲现神变，<a id="a-6Q"></a>　广为诸众生，</p>
  <p id="a6R">呵责有漏戒，<a id="a-6S"></a>　赞无漏学处。</p>
  <p id="a6T">大悲现神变，<a id="a-6U"></a>　广为诸众生，</p>
  <p id="a6V">呵责小心过，<a id="a-6W"></a>　称扬大心德。</p>
  <p id="a6X">大悲现神变，<a id="a-6Y"></a>　称赞修身戒，</p>
  <p id="a6Z">乃至于心慧，<a id="a-6a"></a>　无漏无所依。</p>
  <p id="a6b">大悲现神变，<a id="a-6c"></a>　称赞灭苦道，</p>
  <p id="a6d">乐著戏论人，<a id="a-6e"></a>　诸佛所呵责。</p>
  <p id="a6f">大悲现神变，<a id="a-6g"></a>　广为诸众生，</p>
  <p id="a6h">分别眼断过，<a id="a-6i"></a>　开示寂灭相。</p>
  <p id="a6j">耳鼻舌身心，<a id="a-6k"></a>　色声香味触，</p>
  <p id="a6l">乃至音声名，<a id="a-6m"></a>　一切皆如是。</p>
  <p id="a6n">大悲现神变，<a id="a-6o"></a>　广为诸众生，</p>
  <p id="a6p">盛年少壮者，<a id="a-6q"></a>　示以无边过。</p>
  <p id="a6r">大悲现神变，<a id="a-6s"></a>　广为诸众生，</p>
  <p id="a6t">生处憍逸者，<a id="a-6u"></a>　示以无边过。</p>
  <p id="a6v">大悲现神变，<a id="a-6w"></a>　广为诸众生，</p>
  <p id="a6x">种姓憍逸者，<a id="a-6y"></a>　示以无边过。</p>
  <p id="a6z">大悲现神变，<a id="a-70"></a>　广为诸众生，</p>
  <p id="a71">受用放逸者，<a id="a-72"></a>　示以无边过。</p>
  <p id="a73">大悲现神变，<a id="a-74"></a>　广为诸众生，</p>
  <p id="a75">自在放逸者，<a id="a-76"></a>　示以无边过。</p>
  <p id="a77">大悲现神变，<a id="a-78"></a>　广为诸众生，</p>
  <p id="a79">于色放逸者，<a id="a-7A"></a>　示以无边过。</p>
  <p id="a7B">大悲现神变，<a id="a-7C"></a>　广为诸众生，</p>
  <p id="a7D">女人放逸者，<a id="a-7E"></a>　示以无边过。</p>
  <p id="a7F">大悲现神变，<a id="a-7G"></a>　广为诸众生，</p>
  <p id="a7H">衣服放逸者，<a id="a-7I"></a>　示以无边过。</p>
  <p id="a7J">大悲现神变，<a id="a-7K"></a>　广为诸众生，</p>
  <p id="a7L">于酒放逸者，<a id="a-7M"></a>　示以无边过。</p>
  <p id="a7N">大悲现神变，<a id="a-7O"></a>　广为诸众生，</p>
  <p id="a7P">为王放逸者，<a id="a-7Q"></a>　示以无边过。</p>
  <p id="a7R">大悲现神变，<a id="a-7S"></a>　广为诸众生，</p>
  <p id="a7T">于戒放逸者，<a id="a-7U"></a>　示以无边过。</p>
  <p id="a7V">大悲现神变，<a id="a-7W"></a>　广为诸众生，</p>
  <p id="a7X">智慧放逸者，<a id="a-7Y"></a>　示以无边过。</p>
  <p id="a7Z">如是觉神通，<a id="a-7a"></a>　禅巧增上慢，</p>
  <p id="a7b">财说明眷属，<a id="a-7c"></a>　音乐及歌咏，</p>
  <p id="a7d">是名称赞叹，<a id="a-7e"></a>　供养并利养。</p>
  <p id="a7f">美妙诳谄憍，<a id="a-7g"></a>　无惭及无愧，</p>
  <p id="a7h">贡高具足慢，<a id="a-7i"></a>　放逸贪亦然。</p>
  <p id="a7j">大悲现神变，<a id="a-7k"></a>　开示诸众生，</p>
  <p id="a7l">心意下劣者，<a id="a-7m"></a>　为说殊胜想。</p>
  <p id="a7n">大悲现神变，<a id="a-7o"></a>　开示诸众生，</p>
  <p id="a7p">自轻退屈者，<a id="a-7q"></a>　为说精进力。</p>
  <p id="a7r">大悲现神变，<a id="a-7s"></a>　开示诸众生，</p>
  <p id="a7t">贪著财物者，<a id="a-7u"></a>　为说知足法。</p>
  <p id="a7v">又化香宫殿，<a id="a-7w"></a>　及以华宫殿，</p>
  <p id="a7x">皆挟妙楼阁，<a id="a-7y"></a>　化佛于中坐。</p>
  <p id="a7z">又化诸天女，<a id="a-80"></a>　住薝葡华宫，</p>
  <p id="a81">皆现于半身，<a id="a-82"></a>　持华鬘供养。</p>
  <p id="a83">又化诸天女，<a id="a-84"></a>　住婆师华宫，</p>
  <p id="a85">皆现于半身，<a id="a-86"></a>　持金鬘供养。</p>
  <p id="a87">又化修罗女，<a id="a-88"></a>　住摩利华宫，</p>
  <p id="a89">皆现于半身，<a id="a-8A"></a>　持华鬘供养。</p>
  <p id="a8B">又化诸天女，<a id="a-8C"></a>　住青莲华宫，</p>
  <p id="a8D">皆现于半身，<a id="a-8E"></a>　称赞佛功德。</p>
  <p id="a8F">又化诸梵天，<a id="a-8G"></a>　坐真金宫殿，</p>
  <p id="a8H">而现于全身，<a id="a-8I"></a>　慈声称叹佛。</p>
  <p id="a8J">又化诸天女，<a id="a-8K"></a>　种种庄严身，</p>
  <p id="a8L">环佩牙樘触，<a id="a-8M"></a>　出微妙音声。</p>
  <p id="a8N">说诸有为法，<a id="a-8O"></a>　迁变无坚固，</p>
  <p id="a8P">愚人妄分别，<a id="a-8Q"></a>　不能如实知。</p>
  <p id="a8R">如是严具声，<a id="a-8S"></a>　不从身心出，</p>
  <p id="a8T">无去亦无来，<a id="a-8U"></a>　亦无有方所。</p>
  <p id="a8V">乃至于色心，<a id="a-8W"></a>　一切皆如是，</p>
  <p id="a8X">愚者不能思，<a id="a-8Y"></a>　于此生疑惑。</p>
  <p id="a8Z">如是庄严具，<a id="a-8a"></a>　所出妙音声，</p>
  <p id="a8b">闻于百千刹，<a id="a-8c"></a>　解脱无量众。</p>
  <p id="a8d">汝等当观察，<a id="a-8e"></a>　导师自然智，</p>
  <p id="a8f">无边功德身，<a id="a-8g"></a>　超过爱戏论。</p>
  <p id="a8h">寂静无诸过，<a id="a-8i"></a>　离见治心翳，</p>
  <p id="a8j">相好以庄严，<a id="a-8k"></a>　身意皆清净。</p>
  <p id="a8l">汝观佛入城，<a id="a-8m"></a>　犹如师子步，</p>
  <p id="a8n">鹅王象王行，<a id="a-8o"></a>　满足众生愿。</p>
  <p id="a8p">成就殊胜福，<a id="a-8q"></a>　真实相庄严，</p>
  <p id="a8r">普令诸众生，<a id="a-8s"></a>　瞻仰无厌足。</p>
  <p id="a8t">汝观两足尊，<a id="a-8u"></a>　具大慈心者，</p>
  <p id="a8v">虽以少物施，<a id="a-8w"></a>　获无量功德。</p>
  <p id="a8x">能令诸众生，<a id="a-8y"></a>　于多百千劫，</p>
  <p id="a8z">乃至证涅槃，<a id="a-90"></a>　果报无穷尽。</p>
  <p id="a91">汝观两足尊，<a id="a-92"></a>　成就无漏戒，</p>
  <p id="a93">令诸众生等，<a id="a-94"></a>　恭敬而顶礼。</p>
  <p id="a95">无量诸天众，<a id="a-96"></a>　各舍其宫殿，</p>
  <p id="a97">不耽乐游戏，<a id="a-98"></a>　亲近于导师。</p>
  <p id="a99">汝观魔及民，<a id="a-9A"></a>　于佛生信乐，</p>
  <p id="a9B">咸持金柄扇，<a id="a-9C"></a>　侍奉于左右。</p>
  <p id="a9D">五百诸魔子，<a id="a-9E"></a>　以天悦意华，</p>
  <p id="a9F">共散于如来，<a id="a-9G"></a>　希求无上慧。</p>
  <p id="a9H">曾于过去佛，<a id="a-9I"></a>　称赞而供养；</p>
  <p id="a9J">今者遇世尊，<a id="a-9K"></a>　各各怀欣庆，</p>
  <p id="a9L">亦以无量辩，<a id="a-9M"></a>　赞叹于如来。</p>
  <p id="a9N">尔时有魔子，<a id="a-9O"></a>　名为舍爱者，</p>
  <p id="a9P">最初称赞佛，<a id="a-9Q"></a>　能知眼尽边；</p>
  <p id="a9R">亦了眼生边，<a id="a-9S"></a>　乃至寂灭相；</p>
  <p id="a9T">又知眼尽等，<a id="a-9U"></a>　无边名义句。</p>
  <p id="a9V">以善巧言词，<a id="a-9W"></a>　为众生演说，</p>
  <p id="a9X">而于名义中，<a id="a-9Y"></a>　无著无疑惑。</p>
  <p id="a9Z">了知无去来，<a id="a-9a"></a>　无取亦无舍，</p>
  <p id="a9b">自性常空寂，<a id="a-9c"></a>　远离于文字；</p>
  <p id="a9d">亦无能受持，<a id="a-9e"></a>　读诵修行者，</p>
  <p id="a9f">往昔诸如来，<a id="a-9g"></a>　已曾广开示。</p>
  <p id="a9h">得以假名字，<a id="a-9i"></a>　而实无所说，</p>
  <p id="a9j">如是自性空，<a id="a-9k"></a>　超过蕴界处，</p>
  <p id="a9l">无妄无真实，<a id="a-9m"></a>　亦无处非处，</p>
  <p id="a9n">乃至言语断，<a id="a-9o"></a>　心行处亦灭。</p>
  <p id="a9p">愚夫著相故，<a id="a-9q"></a>　见佛有入城，</p>
  <p id="a9r">世尊离诸相，<a id="a-9s"></a>　愚人妄分别。</p>
  <p id="a9t">世尊入城时，<a id="a-9u"></a>　若人生欢喜，</p>
  <p id="a9v">是则相分别，<a id="a-9w"></a>　当必怀忧戚。</p>
  <p id="a9x">若离相分别，<a id="a-9y"></a>　则不见入城，</p>
  <p id="a9z">乃至行动相，<a id="a-A0"></a>　得无分别慧。</p>
  <p id="aA1">若以相见佛，<a id="a-A2"></a>　则见有入城，</p>
  <p id="aA3">于生转法轮，<a id="a-A4"></a>　一切皆分别。</p>
  <p id="aA5">若以相见佛，<a id="a-A6"></a>　乃至生欢喜，</p>
  <p id="aA7">彼人住魔行，<a id="a-A8"></a>　魔境常现前。</p>
  <p id="aA9">若以相见佛，<a id="a-AA"></a>　当见于变异，</p>
  <p id="aAB">是人懒忧戚，<a id="a-AC"></a>　智者应怜愍。</p>
  <p id="aAD">于法若见得，<a id="a-AE"></a>　便有失法忧，</p>
  <p id="aAF">于佛若见生，<a id="a-AG"></a>　则有涅槃苦。</p>
  <p id="aAH">若多劫修行，<a id="a-AI"></a>　了知一切相，</p>
  <p id="aAJ">不分别入城，<a id="a-AK"></a>　亦无涅槃想。</p>
  <p id="aAL">若了心相空，<a id="a-AM"></a>　则住佛行处，</p>
  <p id="aAN">不分别入城，<a id="a-AO"></a>　亦无涅槃想。</p>
  <p id="aAP">若人如是知，<a id="a-AQ"></a>　则见于诸佛，</p>
  <p id="aAR">亦能了性空，<a id="a-AS"></a>　毕竟无生灭。</p>
  <p id="aAT">世尊无量劫，<a id="a-AU"></a>　修习诸苦行，</p>
  <p id="aAV">为证于性空，<a id="a-AW"></a>　愚人不能了。</p>
  <p id="aAX">世尊入城时，<a id="a-AY"></a>　百千众围绕，</p>
  <p id="aAZ">人及非人等，<a id="a-Aa"></a>　净心而供养。</p>
  <p id="aAb">若于刹那顷，<a id="a-Ac"></a>　思惟眼尽边，</p>
  <p id="aAd">了达诸相空，<a id="a-Ae"></a>　其福复过彼，</p>
  <p id="aAf">乃至算数分，<a id="a-Ag"></a>　皆所不能及。</p>
  <p id="aAh">如是眼生边，<a id="a-Ai"></a>　边际与流转，</p>
  <p id="aAj">乃至于寂灭，<a id="a-Ak"></a>　当知亦复然。</p>
  <p id="aAl">耳鼻舌身心，<a id="a-Am"></a>　色声香味触，</p>
  <p id="aAn">乃至音声名，<a id="a-Ao"></a>　一切皆如是。</p>
  <p id="aAp">“尔时世尊，<a id="a-Aq"></a>　当入城时，<a id="a-Ar"></a>　以足按地，<a id="a-As"></a>　普皆震动；</p>
  <p id="aAt">诸山倾靡，<a id="a-Au"></a>　悉向于佛；<a id="a-Av"></a>　人天为法，<a id="a-Aw"></a>　咸来恭敬。</p>
  <p id="aAx">尔时世尊，<a id="a-Ay"></a>　当入城时，<a id="a-Az"></a>　天主人王，<a id="a-B0"></a>　阿修罗众，</p>
  <p id="aB1">并诸夜叉，<a id="a-B2"></a>　各舍本城，<a id="a-B3"></a>　来诣佛所，<a id="a-B4"></a>　欢喜供养。</p>
  <p id="aB5">尔时世尊，<a id="a-B6"></a>　当入城时，<a id="a-B7"></a>　复有无量，<a id="a-B8"></a>　异类诸鸟，</p>
  <p id="aB9">鹦鹉孔雀，<a id="a-BA"></a>　迦陵频伽，<a id="a-BB"></a>　睹佛如来，<a id="a-BC"></a>　殊胜功德，</p>
  <p id="aBD">于虚空中，<a id="a-BE"></a>　欢喜游戏，<a id="a-BF"></a>　皆出种种，<a id="a-BG"></a>　微妙音声。</p>
  <p id="aBH">尔时世尊，<a id="a-BI"></a>　当入城时，<a id="a-BJ"></a>　以佛功德，<a id="a-BK"></a>　威神力故，</p>
  <p id="aBL">能令无量，<a id="a-BM"></a>　百千众生，<a id="a-BN"></a>　盲者能视，<a id="a-BO"></a>　聋者能听；</p>
  <p id="aBP">不完具者，<a id="a-BQ"></a>　令得完具；<a id="a-BR"></a>　不安乐者，<a id="a-BS"></a>　令得安乐。</p>
  <p id="aBT">尔时世尊，<a id="a-BU"></a>　当入城时，<a id="a-BV"></a>　于虚空中，<a id="a-BW"></a>　闻如是说：</p>
  <p id="aBX">若以诸相，<a id="a-BY"></a>　分别如来；<a id="a-BZ"></a>　是人不名，<a id="a-Ba"></a>　供养于佛；</p>
  <p id="aBb">亦不了知，<a id="a-Bc"></a>　眼尽边性。</p>
  <p id="aBd">若离诸相，<a id="a-Be"></a>　殖众德本，<a id="a-Bf"></a>　则能了知，<a id="a-Bg"></a>　眼尽边性；</p>
  <p id="aBh">以能了知，<a id="a-Bi"></a>　眼尽边故，<a id="a-Bj"></a>　则能了知，<a id="a-Bk"></a>　诸佛功德。</p>
  <p id="aBl">于眼尽边，<a id="a-Bm"></a>　无有执藏；<a id="a-Bn"></a>　于眼生边，<a id="a-Bo"></a>　无有依止；</p>
  <p id="aBp">于眼寂静，<a id="a-Bq"></a>　无有动念；<a id="a-Br"></a>　是人则为，<a id="a-Bs"></a>　见于如来。</p>
  <p id="aBt">于眼生边，<a id="a-Bu"></a>　无有分别；<a id="a-Bv"></a>　于眼边际，<a id="a-Bw"></a>　无有意谓；</p>
  <p id="aBx">于眼灭坏，<a id="a-By"></a>　无有表示；<a id="a-Bz"></a>　是人则为，<a id="a-C0"></a>　见于如来。</p>
  <p id="aC1">于眼无有，<a id="a-C2"></a>　无有染著；<a id="a-C3"></a>　于眼无生，<a id="a-C4"></a>　无有摄受；</p>
  <p id="aC5">于眼寂灭，<a id="a-C6"></a>　无有所执；<a id="a-C7"></a>　是人则为，<a id="a-C8"></a>　见于如来。</p>
  <p id="aC9">知眼尽故，<a id="a-CA"></a>　于根修习；<a id="a-CB"></a>　知眼边故，<a id="a-CC"></a>　于根决定；</p>
  <p id="aCD">知眼生故，<a id="a-CE"></a>　于根自在；<a id="a-CF"></a>　是人则为，<a id="a-CG"></a>　见于如来。</p>
  <p id="aCH">知眼无有，<a id="a-CI"></a>　于色了达；<a id="a-CJ"></a>　知眼灭坏，<a id="a-CK"></a>　于法观察；</p>
  <p id="aCL">知眼无生，<a id="a-CM"></a>　于道修习；<a id="a-CN"></a>　是人则为，<a id="a-CO"></a>　见于如来。</p>
  <p id="aCP">如实了知，<a id="a-CQ"></a>　眼尽边故，<a id="a-CR"></a>　于业差别，<a id="a-CS"></a>　亦能了知；</p>
  <p id="aCT">以能了知，<a id="a-CU"></a>　业差别故，<a id="a-CV"></a>　是人则为，<a id="a-CW"></a>　见于如来。</p>
  <p id="aCX">如实了知，<a id="a-CY"></a>　眼生边故，<a id="a-CZ"></a>　于苦差别，<a id="a-Ca"></a>　亦能了知；</p>
  <p id="aCb">以能了知，<a id="a-Cc"></a>　苦差别故，<a id="a-Cd"></a>　是人则为，<a id="a-Ce"></a>　见于如来。</p>
  <p id="aCf">如实了知，<a id="a-Cg"></a>　眼灭坏故，<a id="a-Ch"></a>　于苦灭坏，<a id="a-Ci"></a>　亦能了知；</p>
  <p id="aCj">以能了知，<a id="a-Ck"></a>　苦灭坏故，<a id="a-Cl"></a>　是人则为，<a id="a-Cm"></a>　见于如来。</p>
  <p id="aCn">如实了知，<a id="a-Co"></a>　眼无有故，<a id="a-Cp"></a>　于离诸相，<a id="a-Cq"></a>　亦能了知；</p>
  <p id="aCr">以能了知，<a id="a-Cs"></a>　离诸相故，<a id="a-Ct"></a>　是人则为，<a id="a-Cu"></a>　见于如来。</p>
  <p id="aCv">如实了知，<a id="a-Cw"></a>　眼无生故，<a id="a-Cx"></a>　于离习气，<a id="a-Cy"></a>　亦能了知；</p>
  <p id="aCz">以能了知，<a id="a-D0"></a>　离习气故，<a id="a-D1"></a>　是人则为，<a id="a-D2"></a>　见于如来。</p>
  <p id="aD3">又如实知，<a id="a-D4"></a>　眼无常性，<a id="a-D5"></a>　于离障碍，<a id="a-D6"></a>　亦能了知；</p>
  <p id="aD7">以能了知，<a id="a-D8"></a>　离障碍故，<a id="a-D9"></a>　是人则为，<a id="a-DA"></a>　见于如来。</p>
  <p id="aDB">又如实知，<a id="a-DC"></a>　眼无文字，<a id="a-DD"></a>　于佛智力，<a id="a-DE"></a>　亦能了知；</p>
  <p id="aDF">以能了知，<a id="a-DG"></a>　佛智力故，<a id="a-DH"></a>　是人则为，<a id="a-DI"></a>　见于如来。</p>
  <p id="aDJ">又如实知，<a id="a-DK"></a>　眼不来性，<a id="a-DL"></a>　于离诸欲，<a id="a-DM"></a>　亦能了知；</p>
  <p id="aDN">以能了知，<a id="a-DO"></a>　离诸欲故，<a id="a-DP"></a>　是人则为，<a id="a-DQ"></a>　见于如来。</p>
  <p id="aDR">又如实知，<a id="a-DS"></a>　修习禅定，<a id="a-DT"></a>　于离烦恼，<a id="a-DU"></a>　亦能了知；</p>
  <p id="aDV">以能了知，<a id="a-DW"></a>　离烦恼故，<a id="a-DX"></a>　是人则为，<a id="a-DY"></a>　见于如来。</p>
  <p id="aDZ">彼人亦能，<a id="a-Da"></a>　成就如是，<a id="a-Db"></a>　眼前际智，<a id="a-Dc"></a>　眼无住智，</p>
  <p id="aDd">眼无生智，<a id="a-De"></a>　佛神通智，<a id="a-Df"></a>　眼下劣智，<a id="a-Dg"></a>　眼殊胜智，</p>
  <p id="aDh">智下劣智，<a id="a-Di"></a>　智清净智，<a id="a-Dj"></a>　戒清净智，<a id="a-Dk"></a>　身律仪智，</p>
  <p id="aDl">声清净智，<a id="a-Dm"></a>　语律仪智，<a id="a-Dn"></a>　心清净智，<a id="a-Do"></a>　处差别智，</p>
  <p id="aDp">诸心法智，<a id="a-Dq"></a>　心过失智，<a id="a-Dr"></a>　业清净智，<a id="a-Ds"></a>　心律仪智，</p>
  <p id="aDt">智过失智，<a id="a-Du"></a>　声清净智，<a id="a-Dv"></a>　蕴差别智，<a id="a-Dw"></a>　蕴因缘智，</p>
  <p id="aDx">眼遍知智，<a id="a-Dy"></a>　苦出生智，<a id="a-Dz"></a>　无漏戒智，<a id="a-E0"></a>　戒因缘智，</p>
  <p id="aE1">苦因缘智，<a id="a-E2"></a>　苦因尽智，<a id="a-E3"></a>　诸有为智，<a id="a-E4"></a>　尽无尽智。</p>
  <p id="aE5">又如实知，<a id="a-E6"></a>　十二因缘，<a id="a-E7"></a>　有所行智，<a id="a-E8"></a>　无所行智，</p>
  <p id="aE9">有相无相，<a id="a-EA"></a>　有为无为，<a id="a-EB"></a>　建立摄受，<a id="a-EC"></a>　自他心智。</p>
  <p id="aED">又如实知，<a id="a-EE"></a>　眼尽生边，<a id="a-EF"></a>　边际寂静，<a id="a-EG"></a>　乃至流转，</p>
  <p id="aEH">无有无生，<a id="a-EI"></a>　寂灭之性。<a id="a-EJ"></a>　令诸众生，<a id="a-EK"></a>　得清净智，</p>
  <p id="aEL">诸势力智，<a id="a-EM"></a>　精进之智。</p>
  <p id="aEN">又如实知，<a id="a-EO"></a>　一异门智，<a id="a-EP"></a>　一切众生，<a id="a-EQ"></a>　意乐之智。</p>
  <p id="aER">又如实知，<a id="a-ES"></a>　一切众生，<a id="a-ET"></a>　殊胜意乐，<a id="a-EU"></a>　心清净智，</p>
  <p id="aEV">业异熟智，<a id="a-EW"></a>　诸根界智，<a id="a-EX"></a>　心变异智，<a id="a-EY"></a>　慧解脱智，</p>
  <p id="aEZ">遍解脱智，<a id="a-Ea"></a>　胜辩才智。</p>
  <p id="aEb">又如实知，<a id="a-Ec"></a>　诸恶众生，<a id="a-Ed"></a>　不乐法者，<a id="a-Ee"></a>　令渴仰智。</p>
  <p id="aEf">又如实知，<a id="a-Eg"></a>　于诸理趣，<a id="a-Eh"></a>　知时修习，<a id="a-Ei"></a>　无懈怠智。</p>
  <p id="aEj">又如实知，<a id="a-Ek"></a>　神通之力，<a id="a-El"></a>　分析诸法，<a id="a-Em"></a>　无障碍智。</p>
  <p id="aEn">又如实知，<a id="a-Eo"></a>　于广大义，<a id="a-Ep"></a>　及以言教，<a id="a-Eq"></a>　随解了智。</p>
  <p id="aEr">又如实知，<a id="a-Es"></a>　善友同处，<a id="a-Et"></a>　衣服饮食，<a id="a-Eu"></a>　节量之智。</p>
  <p id="aEv">又如实知，<a id="a-Ew"></a>　于诸无作，<a id="a-Ex"></a>　陀罗尼法，<a id="a-Ey"></a>　勤修习智。</p>
  <p id="aEz">又如实知，<a id="a-F0"></a>　身心无过，<a id="a-F1"></a>　远离增减，<a id="a-F2"></a>　求无上智。</p>
  <p id="aF3">又如实知，<a id="a-F4"></a>　神通威力，<a id="a-F5"></a>　于虚空中，<a id="a-F6"></a>　现变化身，</p>
  <p id="aF7">成就无量，<a id="a-F8"></a>　百千众生，<a id="a-F9"></a>　皆令欢喜，<a id="a-FA"></a>　发净信智；</p>
  <p id="aFB">于诸如来，<a id="a-FC"></a>　乐尊重智；<a id="a-FD"></a>　于离欲法，<a id="a-FE"></a>　乐修习智；</p>
  <p id="aFF">于诸圣众，<a id="a-FG"></a>　乐供养智；<a id="a-FH"></a>　于大菩提，<a id="a-FI"></a>　乐回向智；</p>
  <p id="aFJ">于陀罗尼，<a id="a-FK"></a>　乐演说智；<a id="a-FL"></a>　于诸意乐，<a id="a-FM"></a>　善观察智；</p>
  <p id="aFN">于圣者定，<a id="a-FO"></a>　善了知智；<a id="a-FP"></a>　于诸护念，<a id="a-FQ"></a>　能决定智；</p>
  <p id="aFR">于无边心，<a id="a-FS"></a>　善趣入智；<a id="a-FT"></a>　于无边颂，<a id="a-FU"></a>　能演说智；</p>
  <p id="aFV">于诸欲结，<a id="a-FW"></a>　能觉悟智；<a id="a-FX"></a>　于下劣趣，<a id="a-FY"></a>　不堕落智，</p>
  <p id="aFZ">于恶知识，<a id="a-Fa"></a>　应舍离智；<a id="a-Fb"></a>　于善知识，<a id="a-Fc"></a>　能亲近智；</p>
  <p id="aFd">于诸问答，<a id="a-Fe"></a>　能决择智；<a id="a-Ff"></a>　于处非处，<a id="a-Fg"></a>　能解了智；</p>
  <p id="aFh">于地非地，<a id="a-Fi"></a>　能了知智；<a id="a-Fj"></a>　于上中下，<a id="a-Fk"></a>　能分别智。</p>
  <p id="aFl">有为之智，<a id="a-Fm"></a>　无为之智，<a id="a-Fn"></a>　事物之智，<a id="a-Fo"></a>　非事物智，</p>
  <p id="aFp">摄受之智，<a id="a-Fq"></a>　非摄受智，<a id="a-Fr"></a>　修习之智，<a id="a-Fs"></a>　非修习智，</p>
  <p id="aFt">眼非眼智，<a id="a-Fu"></a>　眼共相智，<a id="a-Fv"></a>　眼差别智，<a id="a-Fw"></a>　眼自性智；</p>
  <p id="aFx">耳鼻舌身，<a id="a-Fy"></a>　乃至名等，<a id="a-Fz"></a>　二十五法，<a id="a-G0"></a>　亦复如是。</p>
  <p id="aG1">若人思惟，<a id="a-G2"></a>　眼因缘性，<a id="a-G3"></a>　真实空寂，<a id="a-G4"></a>　毕竟无我；</p>
  <p id="aG5">是人则能，<a id="a-G6"></a>　成就如是，<a id="a-G7"></a>　真实决定，<a id="a-G8"></a>　心三摩地。</p>
  <p id="aG9">若人思惟，<a id="a-GA"></a>　眼因缘起，<a id="a-GB"></a>　决定了知，<a id="a-GC"></a>　眼无常相；</p>
  <p id="aGD">是人则能，<a id="a-GE"></a>　如实了知，<a id="a-GF"></a>　眼及因缘，<a id="a-GG"></a>　毕竟无有。</p>
  <p id="aGH">耳鼻舌身，<a id="a-GI"></a>　乃至名等，<a id="a-GJ"></a>　二十五法，<a id="a-GK"></a>　亦复如是。</p>
  <p id="aGL">“尔时世尊，<a id="a-GM"></a>　当入城时，<a id="a-GN"></a>　以足按地，<a id="a-GO"></a>　现希有事；</p>
  <p id="aGP">我今略说，<a id="a-GQ"></a>　少分功德，<a id="a-GR"></a>　普令众生，<a id="a-GS"></a>　闻者欢喜。</p>
  <p id="aGT">天人导师，<a id="a-GU"></a>　从一毛孔，<a id="a-GV"></a>　出现无量，<a id="a-GW"></a>　百千光明；</p>
  <p id="aGX">一一光明，<a id="a-GY"></a>　遍无量刹，<a id="a-GZ"></a>　为诸众生，<a id="a-Ga"></a>　而作佛事。</p>
  <p id="aGb">若人往昔，<a id="a-Gc"></a>　供养诸佛，<a id="a-Gd"></a>　长夜修行，<a id="a-Ge"></a>　布施持戒；</p>
  <p id="aGf">彼人得闻，<a id="a-Gg"></a>　如是所说，<a id="a-Gh"></a>　神变之事，<a id="a-Gi"></a>　欢喜爱乐。</p>
  <p id="aGj">若能了知，<a id="a-Gk"></a>　诸佛神变，<a id="a-Gl"></a>　非诸声闻，<a id="a-Gm"></a>　所行境界；</p>
  <p id="aGn">彼人得闻，<a id="a-Go"></a>　如是神变，<a id="a-Gp"></a>　当生信解，<a id="a-Gq"></a>　发希有心。</p>
  <p id="aGr">天人导师，<a id="a-Gs"></a>　不思议力，<a id="a-Gt"></a>　现如是等，<a id="a-Gu"></a>　种种神变；</p>
  <p id="aGv">能令无量，<a id="a-Gw"></a>　百千众生，<a id="a-Gx"></a>　于诸如来，<a id="a-Gy"></a>　亲近供养。</p>
  <p id="aGz">天人导师，<a id="a-H0"></a>　不思议力，<a id="a-H1"></a>　演说无量，<a id="a-H2"></a>　百千契经；</p>
  <p id="aH3">令诸众生，<a id="a-H4"></a>　闻其所说，<a id="a-H5"></a>　皆能信受，<a id="a-H6"></a>　心生欢喜。</p>
  <p id="aH7">“尔时世尊，<a id="a-H8"></a>　当入城时，<a id="a-H9"></a>　以神通力，<a id="a-HA"></a>　于虚空中，</p>
  <p id="aHB">作如是说：<a id="a-HC"></a>　知眼尽边，<a id="a-HD"></a>　乃至寂灭，<a id="a-HE"></a>　眼性所因，</p>
  <p id="aHF">无去无来，<a id="a-HG"></a>　毕竟空寂；<a id="a-HH"></a>　耳鼻舌身，<a id="a-HI"></a>　乃至名等，</p>
  <p id="aHJ">二十五法，<a id="a-HK"></a>　亦复如是。</p>
  <p id="aHL">“尔时世尊，<a id="a-HM"></a>　当入城时，<a id="a-HN"></a>　于虚空中，<a id="a-HO"></a>　出微妙声，</p>
  <p id="aHP">称赞如来，<a id="a-HQ"></a>　种种名号，<a id="a-HR"></a>　令诸大众，<a id="a-HS"></a>　生信解心。</p>
  <p id="aHT">今现在世，<a id="a-HU"></a>　人中师子，<a id="a-HV"></a>　名为摧伏，<a id="a-HW"></a>　魔军法王；</p>
  <p id="aHX">若有得闻，<a id="a-HY"></a>　如是名者，<a id="a-HZ"></a>　则能降伏，<a id="a-Ha"></a>　一切邪众。</p>
  <p id="aHb">今现在世，<a id="a-Hc"></a>　人中师子，<a id="a-Hd"></a>　名为摧灭，<a id="a-He"></a>　贪欲法王；</p>
  <p id="aHf">若有得闻，<a id="a-Hg"></a>　如是名者，<a id="a-Hh"></a>　则能舍离，<a id="a-Hi"></a>　一切贪欲。</p>
  <p id="aHj">今现在世，<a id="a-Hk"></a>　人中师子，<a id="a-Hl"></a>　名为摧灭，<a id="a-Hm"></a>　瞋恚法王；</p>
  <p id="aHn">若有得闻，<a id="a-Ho"></a>　如是名者，<a id="a-Hp"></a>　则能舍离，<a id="a-Hq"></a>　一切瞋恚。</p>
  <p id="aHr">今现在世，<a id="a-Hs"></a>　人中师子，<a id="a-Ht"></a>　名为摧灭，<a id="a-Hu"></a>　愚痴法王；</p>
  <p id="aHv">若有得闻，<a id="a-Hw"></a>　如是名者，<a id="a-Hx"></a>　则能舍离，<a id="a-Hy"></a>　一切愚痴。</p>
  <p id="aHz">今现在世，<a id="a-I0"></a>　人中师子，<a id="a-I1"></a>　名为摧灭，<a id="a-I2"></a>　憍慢法王；</p>
  <p id="aI3">若有得闻，<a id="a-I4"></a>　如是名者，<a id="a-I5"></a>　则能摧灭，<a id="a-I6"></a>　一切憍慢。</p>
  <p id="aI7">今现在世，<a id="a-I8"></a>　人中师子，<a id="a-I9"></a>　名为摧灭，<a id="a-IA"></a>　忿恚法王；</p>
  <p id="aIB">若有得闻，<a id="a-IC"></a>　如是名者，<a id="a-ID"></a>　则能舍离，<a id="a-IE"></a>　一切忿恚。</p>
  <p id="aIF">今现在世，<a id="a-IG"></a>　人中师子，<a id="a-IH"></a>　名为摧灭，<a id="a-II"></a>　嫉妒法王；</p>
  <p id="aIJ">若有得闻，<a id="a-IK"></a>　如是名者，<a id="a-IL"></a>　则能舍离，<a id="a-IM"></a>　一切嫉妒。</p>
  <p id="aIN">今现在世，<a id="a-IO"></a>　人中师子，<a id="a-IP"></a>　名为摧灭，<a id="a-IQ"></a>　虚诳法王；</p>
  <p id="aIR">若有得闻，<a id="a-IS"></a>　如是名者，<a id="a-IT"></a>　则能舍离，<a id="a-IU"></a>　一切虚诳。</p>
  <p id="aIV">今现在世，<a id="a-IW"></a>　人中师子，<a id="a-IX"></a>　名为摧灭，<a id="a-IY"></a>　诸见法王；</p>
  <p id="aIZ">若有得闻，<a id="a-Ia"></a>　如是名者，<a id="a-Ib"></a>　则能舍离，<a id="a-Ic"></a>　一切诸见。</p>
  <p id="aId">今现在世，<a id="a-Ie"></a>　人中师子，<a id="a-If"></a>　名为摧灭，<a id="a-Ig"></a>　戏论法王；</p>
  <p id="aIh">若有得闻，<a id="a-Ii"></a>　如是名者，<a id="a-Ij"></a>　则能舍离，<a id="a-Ik"></a>　一切戏论。</p>
  <p id="aIl">今现在世，<a id="a-Im"></a>　人中师子，<a id="a-In"></a>　名为正法，<a id="a-Io"></a>　清净法王；</p>
  <p id="aIp">若有得闻，<a id="a-Iq"></a>　如是名者，<a id="a-Ir"></a>　则能解了，<a id="a-Is"></a>　清净之法。</p>
  <p id="aIt">今现在世，<a id="a-Iu"></a>　人中师子，<a id="a-Iv"></a>　名为通达，<a id="a-Iw"></a>　诸业法王；</p>
  <p id="aIx">若有得闻，<a id="a-Iy"></a>　如是名者，<a id="a-Iz"></a>　则能解了，<a id="a-J0"></a>　一切诸业。</p>
  <p id="aJ1">今现在世，<a id="a-J2"></a>　人中师子，<a id="a-J3"></a>　名为具足，<a id="a-J4"></a>　神通法王；</p>
  <p id="aJ5">若有得闻，<a id="a-J6"></a>　如是名者，<a id="a-J7"></a>　则能成就，<a id="a-J8"></a>　威德神通。</p>
  <p id="aJ9">今现在世，<a id="a-JA"></a>　人中师子，<a id="a-JB"></a>　名为具足，<a id="a-JC"></a>　诸度法王；</p>
  <p id="aJD">若有得闻，<a id="a-JE"></a>　如是名者，<a id="a-JF"></a>　则能成就，<a id="a-JG"></a>　六波罗蜜。</p>
  <p id="aJH">今现在世，<a id="a-JI"></a>　人中师子，<a id="a-JJ"></a>　名为了达，<a id="a-JK"></a>　诸行法王；</p>
  <p id="aJL">若有得闻，<a id="a-JM"></a>　如是名者，<a id="a-JN"></a>　则能了达，<a id="a-JO"></a>　一切诸行。</p>
  <p id="aJP">今现在世，<a id="a-JQ"></a>　人中师子，<a id="a-JR"></a>　名生清净，<a id="a-JS"></a>　光明总持；</p>
  <p id="aJT">若有得闻，<a id="a-JU"></a>　如是名者，<a id="a-JV"></a>　则能成就，<a id="a-JW"></a>　殊胜受生。</p>
  <p id="aJX">今现在世，<a id="a-JY"></a>　人中师子，<a id="a-JZ"></a>　名色清净，<a id="a-Ja"></a>　光明总持；</p>
  <p id="aJb">若有得闻，<a id="a-Jc"></a>　如是名者，<a id="a-Jd"></a>　则能成就，<a id="a-Je"></a>　殊胜妙色。</p>
  <p id="aJf">今现在世，<a id="a-Jg"></a>　人中师子，<a id="a-Jh"></a>　名身清净，<a id="a-Ji"></a>　光明总持；</p>
  <p id="aJj">若有得闻，<a id="a-Jk"></a>　如是名者，<a id="a-Jl"></a>　则能成就，<a id="a-Jm"></a>　殊胜色身。</p>
  <p id="aJn">今现在世，<a id="a-Jo"></a>　人中师子，<a id="a-Jp"></a>　名性清净，<a id="a-Jq"></a>　光明总持；</p>
  <p id="aJr">若有得闻，<a id="a-Js"></a>　如是名者，<a id="a-Jt"></a>　则能成就，<a id="a-Ju"></a>　殊胜种族。</p>
  <p id="aJv">今现在世，<a id="a-Jw"></a>　人中师子，<a id="a-Jx"></a>　名为名称，<a id="a-Jy"></a>　光明总持；</p>
  <p id="aJz">若有得闻，<a id="a-K0"></a>　如是名者，<a id="a-K1"></a>　则能成就，<a id="a-K2"></a>　广大名称。</p>
  <p id="aK3">今现在世，<a id="a-K4"></a>　人中师子，<a id="a-K5"></a>　名为布施，<a id="a-K6"></a>　持戒忍辱，</p>
  <p id="aK7">精进禅定，<a id="a-K8"></a>　智慧总持；<a id="a-K9"></a>　若有得闻，<a id="a-KA"></a>　如是名者，</p>
  <p id="aKB">则能成就，<a id="a-KC"></a>　布施持戒，<a id="a-KD"></a>　乃至智慧，<a id="a-KE"></a>　陀罗尼门。</p>
  <p id="aKF">今现在世，<a id="a-KG"></a>　人中师子，<a id="a-KH"></a>　名为成就，<a id="a-KI"></a>　空性法王；</p>
  <p id="aKJ">若有能持，<a id="a-KK"></a>　如是名者，<a id="a-KL"></a>　则能演说，<a id="a-KM"></a>　诸法空义。</p>
  <p id="aKN">今现在世，<a id="a-KO"></a>　人中师子，<a id="a-KP"></a>　名为成就，<a id="a-KQ"></a>　无我法王；</p>
  <p id="aKR">若有能持，<a id="a-KS"></a>　如是名者，<a id="a-KT"></a>　则能演说，<a id="a-KU"></a>　无生灭义。</p>
  <p id="aKV">今现在世，<a id="a-KW"></a>　人中师子，<a id="a-KX"></a>　名眼清净，<a id="a-KY"></a>　总持法王；</p>
  <p id="aKZ">若有能持，<a id="a-Ka"></a>　如是名者，<a id="a-Kb"></a>　则能演说，<a id="a-Kc"></a>　眼尽边义。</p>
  <p id="aKd">耳鼻舌身，<a id="a-Ke"></a>　乃至名等，<a id="a-Kf"></a>　二十五法，<a id="a-Kg"></a>　并华鬘香，</p>
  <p id="aKh">灯伞衣服，<a id="a-Ki"></a>　悉皆如是。</p>
 </body>
</html>