<!doctype html>
<html id="z3IBTFRCR" data-ver="1431">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘宝积部">
  <meta period="唐">
 </head>
 <body>
  <h1 id="a1">大宝积经卷第四十七</h1>
  <h2 id="a2">唐三藏法师玄奘奉诏译</h2>
  <h2 id="a3">菩萨藏会第十二之十三毗梨耶波罗蜜多品第九之三</h2>
  <p id="a4">“复次，<a id="a-5"></a>舍利子，<a id="a-6"></a>如是勇猛无倦正勤菩萨摩诃萨，<a id="a-7"></a>成就五种增进之法，<a id="a-8"></a>便能速悟阿耨多罗三藐三菩提。<a id="a-9"></a>舍利子，<a id="a-A"></a>何等名为成就五种增进之法？<a id="a-B"></a>所谓值佛出世为增进法，<a id="a-C"></a>得近善友为增进法，<a id="a-D"></a>得具无难为增进法，<a id="a-E"></a>随所修集一切善法永不失坏为增进法，<a id="a-F"></a>于彼安住律仪菩萨摩诃萨所随从修学为增进法。<a id="a-G"></a>舍利子，<a id="a-H"></a>是为菩萨摩诃萨修行毗利耶波罗蜜多故成就五法，<a id="a-I"></a>增进不退，<a id="a-J"></a>速悟无上正等菩提。<a id="a-K"></a>”</p>
  <p id="aL">尔时，<a id="a-M"></a>长老舍利子白佛言：<a id="a-N"></a>“世尊，<a id="a-O"></a>颇有菩萨于是五法而损减不？<a id="a-P"></a>”</p>
  <p id="aQ">佛言：<a id="a-R"></a>“有。<a id="a-S"></a>”</p>
  <p id="aT">曰：<a id="a-U"></a>“何谓也？<a id="a-V"></a>大德薄伽梵。<a id="a-W"></a>何者是也？<a id="a-X"></a>大德苏揭多。<a id="a-Y"></a>”</p>
  <p id="aZ">佛告舍利子：<a id="a-a"></a>“有五种法，<a id="a-b"></a>菩萨成就便能损减。<a id="a-c"></a>何等为五？<a id="a-d"></a>谓于佛世而不值遇，<a id="a-e"></a>于彼善友不怀亲近，<a id="a-f"></a>具无难法而不获得，<a id="a-g"></a>修习善法多有失坏，<a id="a-h"></a>于诸安住律仪菩萨心无随学。<a id="a-i"></a>由具如是损减法故，<a id="a-j"></a>亦不速悟无上菩提。</p>
  <p id="ak">“舍利子，<a id="a-l"></a>何等五法菩萨成就？<a id="a-m"></a>舍利子，<a id="a-n"></a>在家菩萨为王师傅，<a id="a-o"></a>以威势力恐怖众生，<a id="a-p"></a>致有缘务祈请威福。<a id="a-q"></a>若为成办如是事者，<a id="a-r"></a>重相酬谢。<a id="a-s"></a>而是菩萨睹世利故，<a id="a-t"></a>心无正直便为作之，<a id="a-u"></a>凡所出言无非为利。<a id="a-v"></a>舍利子，<a id="a-w"></a>由如是法损减善道，<a id="a-x"></a>由如是法损减无难。<a id="a-y"></a>如是在家菩萨，<a id="a-z"></a>为养身故行诸恶行，<a id="a-10"></a>不值佛世，<a id="a-11"></a>乃至不疾证于阿耨多罗三藐三菩提。<a id="a-12"></a>舍利子，<a id="a-13"></a>是名菩萨成就第一损减之法。</p>
  <p id="a14">“复次，<a id="a-15"></a>舍利子，<a id="a-16"></a>在家菩萨住毁城法。<a id="a-17"></a>何等名为住毁城法？<a id="a-18"></a>舍利子，<a id="a-19"></a>若诸如来应正等觉，<a id="a-1A"></a>出现世间，<a id="a-1B"></a>为诸天人魔梵说法，<a id="a-1C"></a>开示宣畅初中后善，<a id="a-1D"></a>文义巧妙，<a id="a-1E"></a>纯一圆满清白梵行。<a id="a-1F"></a>尔时，<a id="a-1G"></a>当有四众出现，<a id="a-1H"></a>所谓苾芻、<a id="a-1I"></a>苾芻尼、<a id="a-1J"></a>邬波索迦、<a id="a-1K"></a>邬波斯迦。<a id="a-1L"></a>时苾芻尼，<a id="a-1M"></a>依附村城、<a id="a-1N"></a>郊野、<a id="a-1O"></a>馆舍、<a id="a-1P"></a>国邑、<a id="a-1Q"></a>王都，<a id="a-1R"></a>为护戒故在中居止。<a id="a-1S"></a>彼诸在家菩萨，<a id="a-1T"></a>来是住处污其戒众，<a id="a-1U"></a>以毁戒故名住毁城。<a id="a-1V"></a>犯是事已，<a id="a-1W"></a>不值佛世，<a id="a-1X"></a>乃至不能疾悟无上菩提。<a id="a-1Y"></a>舍利子，<a id="a-1Z"></a>是名菩萨成就第二损减之法。</p>
  <p id="a1a">“复次，<a id="a-1b"></a>舍利子，<a id="a-1c"></a>在家菩萨见诸有依，<a id="a-1d"></a>善说法律演正法时，<a id="a-1e"></a>便于父母、<a id="a-1f"></a>兄弟、<a id="a-1g"></a>姊妹、<a id="a-1h"></a>妻妾、<a id="a-1i"></a>男女眷属及诸众生而为法障。<a id="a-1j"></a>舍利子，<a id="a-1k"></a>在家菩萨障碍法已，<a id="a-1l"></a>于长夜中自于法律常多障碍，<a id="a-1m"></a>不值佛世，<a id="a-1n"></a>乃至不能疾悟无上菩提。<a id="a-1o"></a>舍利子，<a id="a-1p"></a>是名菩萨成就第三损减之法。</p>
  <p id="a1q">“复次，<a id="a-1r"></a>舍利子，<a id="a-1s"></a>在家菩萨闻佛经中，<a id="a-1t"></a>如来赞说少欲知足、<a id="a-1u"></a>出要相应独静山林离苦之法，<a id="a-1v"></a>心生不信，<a id="a-1w"></a>轻毁诽谤，<a id="a-1x"></a>亦教他人起如是见。<a id="a-1y"></a>是诸在家不善菩萨，<a id="a-1z"></a>毁呰如来清净教已，<a id="a-20"></a>还复沉溺可毁呰趣。<a id="a-21"></a>何等名为可毁呰趣？<a id="a-22"></a>谓堕地狱、<a id="a-23"></a>畜生、<a id="a-24"></a>焰魔世界，<a id="a-25"></a>或生边地及蔑戾车恶邪见中。<a id="a-26"></a>在家菩萨行是事故，<a id="a-27"></a>不值佛世，<a id="a-28"></a>乃至不悟无上菩提。<a id="a-29"></a>舍利子，<a id="a-2A"></a>是名菩萨成就第四损减之法。</p>
  <p id="a2B">“复次，<a id="a-2C"></a>舍利子，<a id="a-2D"></a>在家菩萨依止国王及诸大臣乃至富贵有自在者，<a id="a-2E"></a>行弊恶行，<a id="a-2F"></a>恃为势力，<a id="a-2G"></a>讥诃毁骂轻蔑戏弄无量众生。<a id="a-2H"></a>舍利子，<a id="a-2I"></a>在家菩萨以成就此语恶行故，<a id="a-2J"></a>速能招集诸恶趣报，<a id="a-2K"></a>不值佛世，<a id="a-2L"></a>不遇善友，<a id="a-2M"></a>不得无难，<a id="a-2N"></a>失坏善根，<a id="a-2O"></a>不随安住律仪菩萨修学正法，<a id="a-2P"></a>不能速悟无上菩提。<a id="a-2Q"></a>舍利子，<a id="a-2R"></a>是名菩萨成就第五损减之法。<a id="a-2S"></a>”</p>
  <p id="a2T">尔时，<a id="a-2U"></a>世尊欲重宣此义，<a id="a-2V"></a>而说颂曰：</p>
  <p id="a2W">“菩萨成就五种法，<a id="a-2X"></a>　如是智慧无增长，</p>
  <p id="a2Y">既不速疾见如来，<a id="a-2Z"></a>　亦不逢事人中上。</p>
  <p id="a2a">或为王者大师傅，<a id="a-2b"></a>　欺诈诳惑诸众生，</p>
  <p id="a2c">由具如斯不善业，<a id="a-2d"></a>　不遇世间依怙者。</p>
  <p id="a2e">令多有情生怖畏，<a id="a-2f"></a>　若纳赃财若损害，</p>
  <p id="a2g">兴造如斯恶业已，<a id="a-2h"></a>　终不奉值人中尊。</p>
  <p id="a2i">或令诸尼净戒聚，<a id="a-2j"></a>　破坏摧灭生悲苦，</p>
  <p id="a2k">当离无量亿如来，<a id="a-2l"></a>　叵得成就诸无难。</p>
  <p id="a2m">于其父母妻子等，<a id="a-2n"></a>　障碍不令修法行，</p>
  <p id="a2o">又障听闻于正法，<a id="a-2p"></a>　速感愚痴覆蔽果。</p>
  <p id="a2q">若人厌世乐出家，<a id="a-2r"></a>　便致拘执缘留碍，</p>
  <p id="a2s">当离无量最胜尊，<a id="a-2t"></a>　叵得成就诸无难。</p>
  <p id="a2u">若有听闻如是法，<a id="a-2v"></a>　所谓赞说住空闲，</p>
  <p id="a2w">便生不忍忿恚心，<a id="a-2x"></a>　谤毁谓为非法说。</p>
  <p id="a2y">谤毁如是正法已，<a id="a-2z"></a>　常住生盲大剧苦，</p>
  <p id="a30">一切重障罪业中，<a id="a-31"></a>　方斯十六不及一。</p>
  <p id="a32">彼难奉见诸如来，<a id="a-33"></a>　设见不能怀信敬，</p>
  <p id="a34">受女黄门生盲身，<a id="a-35"></a>　又受驼驴猪狗等。</p>
  <p id="a36">若有于佛及菩萨，<a id="a-37"></a>　深生殷重爱敬心，</p>
  <p id="a38">远离一切障碍已，<a id="a-39"></a>　相续修行贤圣道。</p>
  <p id="a3A">父母妻子眷属等，<a id="a-3B"></a>　恒乐安勤正法中，</p>
  <p id="a3C">众生厌世求出家，<a id="a-3D"></a>　赞美劝助令其果。</p>
  <p id="a3E">若处眷属正法中，<a id="a-3F"></a>　当速往登贤善趣，</p>
  <p id="a3G">有能赞劝出家者，<a id="a-3H"></a>　速悟无上佛菩提。</p>
  <p id="a3I">“复次，<a id="a-3J"></a>舍利子，<a id="a-3K"></a>出家菩萨复有五法，<a id="a-3L"></a>若成就者，<a id="a-3M"></a>不值佛世，<a id="a-3N"></a>不亲善友，<a id="a-3O"></a>不具无难，<a id="a-3P"></a>失坏善根，<a id="a-3Q"></a>不随安住律仪菩萨修学正法，<a id="a-3R"></a>亦不速悟无上菩提。<a id="a-3S"></a>舍利子，<a id="a-3T"></a>何等名为出家菩萨成就五法？<a id="a-3U"></a>一者、<a id="a-3V"></a>毁犯尸罗，<a id="a-3W"></a>二者、<a id="a-3X"></a>诽谤正法，<a id="a-3Y"></a>三者、<a id="a-3Z"></a>贪著名利，<a id="a-3a"></a>四者、<a id="a-3b"></a>坚执我见，<a id="a-3c"></a>五者、<a id="a-3d"></a>能于他家多生悭嫉。<a id="a-3e"></a>舍利子，<a id="a-3f"></a>如是名为出家菩萨成就五法，<a id="a-3g"></a>不值佛世乃至不获无上正等菩提。</p>
  <p id="a3h">“舍利子，<a id="a-3i"></a>譬如饿狗慞惶缘路，<a id="a-3j"></a>遇值琐骨，<a id="a-3k"></a>久无肉腻，<a id="a-3l"></a>但见赤涂，<a id="a-3m"></a>言是厚味，<a id="a-3n"></a>便就衔之，<a id="a-3o"></a>至多人处四衢道中，<a id="a-3p"></a>以贪味故，<a id="a-3q"></a>涎流骨上妄谓甜美，<a id="a-3r"></a>或齩、<a id="a-3s"></a>或舐、<a id="a-3t"></a>或啮、<a id="a-3u"></a>或吮，<a id="a-3v"></a>欢爱缠附初无舍离。<a id="a-3w"></a>时，<a id="a-3x"></a>有刹帝利、<a id="a-3y"></a>婆罗门及诸长者，<a id="a-3z"></a>皆大富贵来游此路。<a id="a-40"></a>时，<a id="a-41"></a>此饿狗遥见彼来，<a id="a-42"></a>心生热恼作如是念：<a id="a-43"></a>‘彼来人者将无夺我所重美味？<a id="a-44"></a>’便于是人发大瞋恚，<a id="a-45"></a>出深毒声，<a id="a-46"></a>恶眼邪视，<a id="a-47"></a>露现齿牙便行啮害。<a id="a-48"></a>舍利子，<a id="a-49"></a>于意云何？<a id="a-4A"></a>彼来人者应为余事，<a id="a-4B"></a>岂复求此无肉赤涂之骨琐耶？<a id="a-4C"></a>”</p>
  <p id="a4D">舍利子白佛言：<a id="a-4E"></a>“世尊！<a id="a-4F"></a>不也，<a id="a-4G"></a>世尊！<a id="a-4H"></a>不也，<a id="a-4I"></a>善逝！<a id="a-4J"></a>”</p>
  <p id="a4K">佛告舍利子：<a id="a-4L"></a>“若如是者，<a id="a-4M"></a>彼悭饿狗以何等故，<a id="a-4N"></a>出深毒声现牙而吠？<a id="a-4O"></a>”</p>
  <p id="a4P">舍利子言：<a id="a-4Q"></a>“如我意解，<a id="a-4R"></a>恐彼来人贪著美膳，<a id="a-4S"></a>必能夺我甘露良味，<a id="a-4T"></a>由如是意现牙吠耳。<a id="a-4U"></a>”</p>
  <p id="a4V">佛告舍利子：<a id="a-4W"></a>“如是，<a id="a-4X"></a>如是，<a id="a-4Y"></a>如汝所言。<a id="a-4Z"></a>当来末世有诸苾芻，<a id="a-4a"></a>于他施主勤习家悭，<a id="a-4b"></a>耽著屎尿妄加缠裹，<a id="a-4c"></a>虽值如是具足无难，<a id="a-4d"></a>而便委弃不修。<a id="a-4e"></a>正检此之苾芻，<a id="a-4f"></a>我说其行如前痴狗。<a id="a-4g"></a>舍利子，<a id="a-4h"></a>我今出世怜愍众生，<a id="a-4i"></a>欲止息故专思此事，<a id="a-4j"></a>为如是等诸恶苾芻，<a id="a-4k"></a>说此譬喻。</p>
  <p id="a4l">“复次，<a id="a-4m"></a>舍利子，<a id="a-4n"></a>是诸菩萨摩诃萨，<a id="a-4o"></a>为欲利益安乐无量众生故，<a id="a-4p"></a>求于佛智，<a id="a-4q"></a>行毗利耶波罗蜜多。<a id="a-4r"></a>彼诸菩萨摩诃萨，<a id="a-4s"></a>于己身肉尚行惠施，<a id="a-4t"></a>况复规求妄想恶肉，<a id="a-4u"></a>而于他家起诸悭嫉？<a id="a-4v"></a>舍利子，<a id="a-4w"></a>彼诸苾芻悭他家故，<a id="a-4x"></a>我说是人为痴丈夫，<a id="a-4y"></a>为活命者，<a id="a-4z"></a>为守财谷奴仆隶者，<a id="a-50"></a>为重世财宝玩缚者，<a id="a-51"></a>唯于衣食所钦尚者，<a id="a-52"></a>为求妄想贪嗜恶肉起悭嫉者。</p>
  <p id="a53">“舍利子，<a id="a-54"></a>我今更说如是正法，<a id="a-55"></a>彼诸苾芻先至他家，<a id="a-56"></a>不应见余苾芻而生嫉妒。<a id="a-57"></a>若有苾芻违我法教，<a id="a-58"></a>见余苾芻或作是言：<a id="a-59"></a>‘此施主家，<a id="a-5A"></a>先为我识。<a id="a-5B"></a>汝从何来，<a id="a-5C"></a>乃在此耶？<a id="a-5D"></a>我于此家极为亲密，<a id="a-5E"></a>调谑交顾。<a id="a-5F"></a>汝从何来，<a id="a-5G"></a>辄相侵夺？<a id="a-5H"></a>’舍利子，<a id="a-5I"></a>以何等故，<a id="a-5J"></a>彼悭苾芻，<a id="a-5K"></a>于后来者偏生嫉妒？<a id="a-5L"></a>舍利子，<a id="a-5M"></a>由诸施家许其衣钵、<a id="a-5N"></a>饮食、<a id="a-5O"></a>卧具、<a id="a-5P"></a>病缘医药及供身等资生什物，<a id="a-5Q"></a>彼作是念：<a id="a-5R"></a>‘恐彼施主将先许物施后来者。<a id="a-5S"></a>’由如是故，<a id="a-5T"></a>即此苾芻，<a id="a-5U"></a>于施主家起三重过：<a id="a-5V"></a>一者、<a id="a-5W"></a>起住处过，<a id="a-5X"></a>见余苾芻或起恨言：<a id="a-5Y"></a>‘我于今者当离此处。<a id="a-5Z"></a>’二者、<a id="a-5a"></a>凡所习近当言未知应与不应。<a id="a-5b"></a>三者、<a id="a-5c"></a>于不定家，<a id="a-5d"></a>妄起诸过。<a id="a-5e"></a>舍利子，<a id="a-5f"></a>彼悭苾芻，<a id="a-5g"></a>于后来人发三恶言：<a id="a-5h"></a>一者、<a id="a-5i"></a>说住处过，<a id="a-5j"></a>以诸恶事增益其家，<a id="a-5k"></a>令后苾芻心不乐住；<a id="a-5l"></a>二者、<a id="a-5m"></a>于后苾芻所有实言，<a id="a-5n"></a>反为虚说；<a id="a-5o"></a>三者、<a id="a-5p"></a>诈现善相谄附是人，<a id="a-5q"></a>伺有微隙对众治举。<a id="a-5r"></a>舍利子，<a id="a-5s"></a>如是苾芻，<a id="a-5t"></a>于他施家生悭嫉者，<a id="a-5u"></a>速灭一切所有白法，<a id="a-5v"></a>永尽无遗。</p>
  <p id="a5w">“复次，<a id="a-5x"></a>舍利子，<a id="a-5y"></a>若有苾芻住家悭者，<a id="a-5z"></a>我说是人为不善者，<a id="a-60"></a>则为弃舍菩提资粮，<a id="a-61"></a>又为不能随逐安住律仪菩萨修正法者。<a id="a-62"></a>又舍利子，<a id="a-63"></a>如是种相，<a id="a-64"></a>我更当说。<a id="a-65"></a>乃往昔时，<a id="a-66"></a>过于无数广大无量不可思议阿僧企耶劫，<a id="a-67"></a>有佛出世，<a id="a-68"></a>名胜现王如来、<a id="a-69"></a>应、<a id="a-6A"></a>正等觉、<a id="a-6B"></a>明行圆满、<a id="a-6C"></a>善逝、<a id="a-6D"></a>世间解、<a id="a-6E"></a>无上丈夫、<a id="a-6F"></a>调御士、<a id="a-6G"></a>天人师、<a id="a-6H"></a>佛、<a id="a-6I"></a>薄伽梵。<a id="a-6J"></a>彼佛住寿九十拘胝岁。<a id="a-6K"></a>声闻众会，<a id="a-6L"></a>九十拘胝那庾多，<a id="a-6M"></a>皆是大阿罗汉，<a id="a-6N"></a>诸漏已尽，<a id="a-6O"></a>乃至一切得心自在第一究竟。<a id="a-6P"></a>舍利子，<a id="a-6Q"></a>当于尔时，<a id="a-6R"></a>有大长者名为善择，<a id="a-6S"></a>其家巨富多饶财宝，<a id="a-6T"></a>资产僮仆无不充遍。<a id="a-6U"></a>有二子，<a id="a-6V"></a>一名律仪，<a id="a-6W"></a>二名住律仪，<a id="a-6X"></a>年在幼稚，<a id="a-6Y"></a>容貌端正，<a id="a-6Z"></a>净色圆满，<a id="a-6a"></a>众人喜见。<a id="a-6b"></a>舍利子，<a id="a-6c"></a>时胜现王如来应正等觉，<a id="a-6d"></a>于晨朝时服衣持钵，<a id="a-6e"></a>大苾芻僧左右翼从。<a id="a-6f"></a>彼佛世尊居僧上首，<a id="a-6g"></a>为福利故现乞食法，<a id="a-6h"></a>入彼长者所住大城，<a id="a-6i"></a>威仪庠序，<a id="a-6j"></a>诸根寂定，<a id="a-6k"></a>心意恬怕，<a id="a-6l"></a>逮得调顺奢摩他，<a id="a-6m"></a>及获第一调顺奢摩他，<a id="a-6n"></a>修摄诸根如大龙象，<a id="a-6o"></a>澄静无浊如深泉池，<a id="a-6p"></a>盛德巍巍如金楼观，<a id="a-6q"></a>色相超挺如紫金山，<a id="a-6r"></a>又如大海众宝充盈，<a id="a-6s"></a>如帝释主诸天围绕，<a id="a-6t"></a>如大梵王心虑寂静。<a id="a-6u"></a>舍利子，<a id="a-6v"></a>彼薄伽梵，<a id="a-6w"></a>有如是等威相庄严。<a id="a-6x"></a>长者二子，<a id="a-6y"></a>当于尔时，<a id="a-6z"></a>在重阁上，<a id="a-70"></a>遥睹胜现王佛从远而来，<a id="a-71"></a>容貌威严色像第一，<a id="a-72"></a>发欢喜心叹未曾有。<a id="a-73"></a>舍利子，<a id="a-74"></a>彼住律仪童子，<a id="a-75"></a>以先睹佛喜踊内心，<a id="a-76"></a>白其兄曰：<a id="a-77"></a>‘从生已来，<a id="a-78"></a>兄颇曾见如是端严含灵王不？<a id="a-79"></a>’兄报弟曰：<a id="a-7A"></a>‘我从生来，<a id="a-7B"></a>实未曾见如是端严含灵中王。<a id="a-7C"></a>’弟白兄言：<a id="a-7D"></a>‘如我惟忖，<a id="a-7E"></a>于未来世定当作是含灵中王。<a id="a-7F"></a>’</p>
  <p id="a7G">“舍利子，<a id="a-7H"></a>尔时住律仪童子，<a id="a-7I"></a>即为其兄，<a id="a-7J"></a>而说颂曰：</p>
  <p id="a7K">“‘如律仪兄今所见，<a id="a-7L"></a>　我于当来定如是，</p>
  <p id="a7M">大苾芻众所围绕，<a id="a-7N"></a>　当复倍胜于今日。</p>
  <p id="a7O">求菩提道因缘故，<a id="a-7P"></a>　当誓不啖诸饮食，</p>
  <p id="a7Q">兄既乐居牢狱中，<a id="a-7R"></a>　我意决定当超胜。</p>
  <p id="a7S">如是一切众生尊，<a id="a-7T"></a>　譬等众星之满月，</p>
  <p id="a7U">谁有见斯不生信，<a id="a-7V"></a>　而乐居家不出离？<a id="a-7W"></a>’</p>
  <p id="a7X">“舍利子，<a id="a-7Y"></a>尔时律仪童子，<a id="a-7Z"></a>即以伽陀，<a id="a-7a"></a>报其弟曰：</p>
  <p id="a7b">“‘弟当且止勿高声，<a id="a-7c"></a> 非但语言便遂事，</p>
  <p id="a7d">我岂当发世语言，<a id="a-7e"></a>　试谁在先成正觉！<a id="a-7f"></a>’</p>
  <p id="a7g">“舍利子，<a id="a-7h"></a>尔时住律仪童子，<a id="a-7i"></a>复以伽陀，<a id="a-7j"></a>白其兄曰：</p>
  <p id="a7k">“‘如是无上菩提道，<a id="a-7l"></a>　非但弊鄙悭心证，</p>
  <p id="a7m">我当发大贤善声，<a id="a-7n"></a>　决定成佛人中上。</p>
  <p id="a7o">夫怀悭者相如是，<a id="a-7p"></a>　资产不欲令他知，</p>
  <p id="a7q">今我岂复守沉默，<a id="a-7r"></a>　尚舍身命况财宝！</p>
  <p id="a7s">我以家资咸布施，<a id="a-7t"></a>　为求菩提道因缘，</p>
  <p id="a7u">及以兄分家财宝，<a id="a-7v"></a>　尽施佛田深敬故。</p>
  <p id="a7w">谁见如是最胜尊，<a id="a-7x"></a>　具三十二妙相者，</p>
  <p id="a7y">而不发愿趣菩提，<a id="a-7z"></a>　唯除具诸下劣见。</p>
  <p id="a80">所有家宅及财宝，<a id="a-81"></a>　父母并诸眷属等，</p>
  <p id="a82">我当一切皆舍离，<a id="a-83"></a>　速往善逝如来所。</p>
  <p id="a84">为世依怙作光明，<a id="a-85"></a>　照世慈尊极难遇，</p>
  <p id="a86">百千拘胝那庾劫，<a id="a-87"></a>　如是胜相甚难闻。</p>
  <p id="a88">我见世尊入王都，<a id="a-89"></a>　大苾芻僧所围绕，</p>
  <p id="a8A">如盛满月在清天，<a id="a-8B"></a>　流光洞照诸依地。</p>
  <p id="a8C">我见世尊游四衢，<a id="a-8D"></a>　周遍庄严于一切，</p>
  <p id="a8E">犹彼具足千光日，<a id="a-8F"></a>　独满虚空常遍照。</p>
  <p id="a8G">我见世尊居众首，<a id="a-8H"></a>　庄严显发苾芻僧，</p>
  <p id="a8I">如彼苏迷卢山王，<a id="a-8J"></a>　映诸宝山悉严丽。</p>
  <p id="a8K">如来威光极炽盛，<a id="a-8L"></a>　通照此土诸群生，</p>
  <p id="a8M">圆成妙相两足尊，<a id="a-8N"></a>　荣光蓥饰诸大众。</p>
  <p id="a8O">如来住大神通力，<a id="a-8P"></a>　善御天龙非人等，</p>
  <p id="a8Q">复兴无量种变现，<a id="a-8R"></a>　为众生故入王都。</p>
  <p id="a8S">谁见如斯正法主，<a id="a-8T"></a>　三十二相大庄严，</p>
  <p id="a8U">而复希趣下劣乘？<a id="a-8V"></a>　唯除不肖愚闇者。</p>
  <p id="a8W">我今欣睹人中尊，<a id="a-8X"></a>　发生难得清净信，</p>
  <p id="a8Y">为利含识趣菩提，<a id="a-8Z"></a>　要当往觐如来所。<a id="a-8a"></a>’</p>
  <p id="a8b">“舍利子，<a id="a-8c"></a>尔时律仪童子，<a id="a-8d"></a>又以伽陀，<a id="a-8e"></a>报其弟曰：</p>
  <p id="a8f">“‘我于途路非懈怠，<a id="a-8g"></a>　而不速往如来所！</p>
  <p id="a8h">待我下斯重阁已，<a id="a-8i"></a>　当出外宇谛思惟：</p>
  <p id="a8j">宜应捐舍于我想，<a id="a-8k"></a>　又不顾惜吾身命，</p>
  <p id="a8l">及求最上丈夫智，<a id="a-8m"></a>　尔乃往诣如来所。</p>
  <p id="a8n">父母家宅及财宝，<a id="a-8o"></a>　于如是等生重爱，</p>
  <p id="a8p">我今一时皆弃舍，<a id="a-8q"></a>　尔乃往诣如来所。</p>
  <p id="a8r">若有欲愿当成佛，<a id="a-8s"></a>　又深爱乐如来者，</p>
  <p id="a8t">宜速捐诸珍宝聚，<a id="a-8u"></a>　舍离家法趣非家。<a id="a-8v"></a>’</p>
  <p id="a8w">“舍利子，<a id="a-8x"></a>尔时住律仪童子，<a id="a-8y"></a>闻是语已，<a id="a-8z"></a>即于阁上下其阶道，<a id="a-90"></a>将往胜现王如来应正等觉所。<a id="a-91"></a>未至之顷，<a id="a-92"></a>其兄律仪，<a id="a-93"></a>又从重阁速疾而下，<a id="a-94"></a>驰诣佛所修敬已讫，<a id="a-95"></a>时住律仪后乃方至。<a id="a-96"></a>尔时律仪兄童子，<a id="a-97"></a>即以十亿无价宝衣，<a id="a-98"></a>奉献如来。<a id="a-99"></a>又于佛前，<a id="a-9A"></a>而说颂曰：</p>
  <p id="a9B">“‘我今不求于妙相，<a id="a-9C"></a>　奉施如来无价衣，</p>
  <p id="a9D">惟愿当来所获报，<a id="a-9E"></a>　如今世尊等无异。</p>
  <p id="a9F">一切含灵中最胜，<a id="a-9G"></a>　一切妙法善安住，</p>
  <p id="a9H">惟愿当来所获报，<a id="a-9I"></a>　如今世尊等无异。</p>
  <p id="a9J">具足无上智慧藏，<a id="a-9K"></a>　诸力正勤善安住，</p>
  <p id="a9L">三十二相身所持，<a id="a-9M"></a>　愿速当成人中上。</p>
  <p id="a9N">成就诸佛十种力，<a id="a-9O"></a>　四无所畏善安住，</p>
  <p id="a9P">惟愿当来所获报，<a id="a-9Q"></a>　如今世尊等无异。</p>
  <p id="a9R">如佛所知真净法，<a id="a-9S"></a>　唯佛善住皆明照，</p>
  <p id="a9T">愿赐演通如是法，<a id="a-9U"></a>　令我速悟上菩提。</p>
  <p id="a9V">我今不求妙色相，<a id="a-9W"></a>　奉佛无价胜上衣，</p>
  <p id="a9X">唯希寂静妙菩提，<a id="a-9Y"></a>　为利诸天世间故。</p>
  <p id="a9Z">如来所住微妙法，<a id="a-9a"></a>　一切异论无倾动，</p>
  <p id="a9b">我今为求如是法，<a id="a-9c"></a>　敢施无价胜上衣。</p>
  <p id="a9d">诸法无生无老病，<a id="a-9e"></a>　亦无忧愁悲叹等，</p>
  <p id="a9f">愿为开斯寂静法，<a id="a-9g"></a>　导利诸天世间故。</p>
  <p id="a9h">若法无有贪瞋痴，<a id="a-9i"></a>　亦无诸慢及渴爱，</p>
  <p id="a9j">愿说菩提与佛性，<a id="a-9k"></a>　无为清凉甘露法。</p>
  <p id="a9l">若法如来所安住，<a id="a-9m"></a>　为天龙等深敬礼，</p>
  <p id="a9n">或有思虑或无思，<a id="a-9o"></a>　愿为开斯寂静法。</p>
  <p id="a9p">佛住是处能通照，<a id="a-9q"></a>　无量四方诸佛土，</p>
  <p id="a9r">如发大焰深暗中，<a id="a-9s"></a>　愿证如斯等甘露。</p>
  <p id="a9t">若诸一切爱无爱，<a id="a-9u"></a>　性常不依于欲界，</p>
  <p id="a9v">色无色界亦无依，<a id="a-9w"></a>　愿说如斯胜妙法。<a id="a-9x"></a>’</p>
  <p id="a9y">“舍利子，<a id="a-9z"></a>尔时住律仪童子，<a id="a-A0"></a>闻兄律仪说是颂已，<a id="a-A1"></a>便以一具新妙宝屐，<a id="a-A2"></a>奉施胜现王如来。<a id="a-A3"></a>即于佛前，<a id="a-A4"></a>说伽陀曰：</p>
  <p id="aA5">“‘愿我当为诸群生，<a id="a-A6"></a>　为救为趣为依舍，</p>
  <p id="aA7">更不履践于邪径，<a id="a-A8"></a>　恒导群迷说正路。</p>
  <p id="aA9">愿常不习诸贪欲，<a id="a-AA"></a>　此乃愚夫之所行，</p>
  <p id="aAB">永离一切有为法，<a id="a-AC"></a>　恒值如来出兴世。</p>
  <p id="aAD">既逢明照世间者，<a id="a-AE"></a>　便应供养两足尊，</p>
  <p id="aAF">勤求无上佛菩提，<a id="a-AG"></a>　为利一切群生故。</p>
  <p id="aAH">当以无量香华鬘，<a id="a-AI"></a>　高妙幢幡诸宝盖，</p>
  <p id="aAJ">奉献龙中之大龙，<a id="a-AK"></a>　为利一切群生故。</p>
  <p id="aAL">复以种种上衣服，<a id="a-AM"></a>　卧具饮食诸医药，</p>
  <p id="aAN">俱持奉献佛世尊，<a id="a-AO"></a>　为利一切群生故。</p>
  <p id="aAP">击大小鼓吹螺贝，<a id="a-AQ"></a>　及奏箫管清歌等，</p>
  <p id="aAR">俱持奉献照世尊，<a id="a-AS"></a>　为利一切群生故。</p>
  <p id="aAT">厚味种种极淳浓，<a id="a-AU"></a>　世间微妙所珍尚，</p>
  <p id="aAV">俱持奉献救世尊，<a id="a-AW"></a>　为利一切群生故。</p>
  <p id="aAX">广行如是供养已，<a id="a-AY"></a>　利益无量诸群生，</p>
  <p id="aAZ">我于尔时便出家，<a id="a-Aa"></a>　精励勤修于梵行。</p>
  <p id="aAb">当安住斯八妙道，<a id="a-Ac"></a>　复安无量亿众生，</p>
  <p id="aAd">愿我为诸有识依，<a id="a-Ae"></a>　常不履于邪曲径。</p>
  <p id="aAf">众圣诃毁极下劣，<a id="a-Ag"></a>　所谓淫欲我能捐，</p>
  <p id="aAh">又当弃捐诸放逸，<a id="a-Ai"></a>　于不放逸恒修学。</p>
  <p id="aAj">愿我永不生众难，<a id="a-Ak"></a>　常得生诸净信家，</p>
  <p id="aAl">生生常见人中尊，<a id="a-Am"></a>　见已于佛生深信。</p>
  <p id="aAn">既生信已修恭敬，<a id="a-Ao"></a>　以妙华鬘及涂香，</p>
  <p id="aAp">种种音乐供养已，<a id="a-Aq"></a>　为求诸佛深智慧。</p>
  <p id="aAr">如是广修诸供养，<a id="a-As"></a>　乃经无量拘胝劫，</p>
  <p id="aAt">永断欲法舍居家，<a id="a-Au"></a>　精勤奉修清净行。<a id="a-Av"></a>’</p>
  <p id="aAw">“舍利子，<a id="a-Ax"></a>尔时住律仪童子，<a id="a-Ay"></a>说是颂已，<a id="a-Az"></a>即于所赞胜现王如来之处，<a id="a-B0"></a>为彼如来，<a id="a-B1"></a>以赤栴檀建立道场，<a id="a-B2"></a>高华绮饰四踰缮那，<a id="a-B3"></a>纵广庄严备诸雕丽。<a id="a-B4"></a>尔时，<a id="a-B5"></a>童子既立道场庄严成就，<a id="a-B6"></a>即以奉施彼佛世尊。<a id="a-B7"></a>又于佛前，<a id="a-B8"></a>而说颂曰：</p>
  <p id="aB9">“‘佛所安住四种住，<a id="a-BA"></a>　往昔最胜所称誉，</p>
  <p id="aBB">我今欣求如是住，<a id="a-BC"></a>　惟愿善逝慈哀许。</p>
  <p id="aBD">若有安住是所住，<a id="a-BE"></a>　心常了知无量众，</p>
  <p id="aBF">及知过去未来生，<a id="a-BG"></a>　我今欣求如是住。</p>
  <p id="aBH">若住是住至究竟，<a id="a-BI"></a>　四种正胜四神足，</p>
  <p id="aBJ">及四最胜无碍辩，<a id="a-BK"></a>　我今欣求如是住。<a id="a-BL"></a>’</p>
  <p id="aBM">“舍利子，<a id="a-BN"></a>尔时薄伽梵胜现王如来，<a id="a-BO"></a>哀此童子，<a id="a-BP"></a>受其所献上胜道场，<a id="a-BQ"></a>与苾芻僧入中居止。<a id="a-BR"></a>时，<a id="a-BS"></a>彼童子既睹如来及苾芻僧受其施故，<a id="a-BT"></a>心大欢喜踊跃无量，<a id="a-BU"></a>又以种种上妙供具而为供养，<a id="a-BV"></a>倍加恭敬，<a id="a-BW"></a>尊重赞叹，<a id="a-BX"></a>于半月间中无断绝。<a id="a-BY"></a>过是已后，<a id="a-BZ"></a>便于佛前除去须发，<a id="a-Ba"></a>被袈裟衣，<a id="a-Bb"></a>以净信心舍弃家法，<a id="a-Bc"></a>趣于非家，<a id="a-Bd"></a>专志精勤求诸善法。</p>
  <p id="aBe">“舍利子，<a id="a-Bf"></a>时二童子求善法已，<a id="a-Bg"></a>心正了知，<a id="a-Bh"></a>于佛菩提俱发弘誓。<a id="a-Bi"></a>其兄律仪作是誓言：<a id="a-Bj"></a>‘愿我最先成等正觉，<a id="a-Bk"></a>其佛名曰世间依怙放大光明。<a id="a-Bl"></a>’其弟住律仪者，<a id="a-Bm"></a>又发誓言：<a id="a-Bn"></a>‘愿我最先成等正觉，<a id="a-Bo"></a>其佛名曰大导商主天人中尊。<a id="a-Bp"></a>’舍利子，<a id="a-Bq"></a>尔时律仪童子菩萨摩诃萨，<a id="a-Br"></a>作是愿已，<a id="a-Bs"></a>即于胜现王如来前，<a id="a-Bt"></a>合掌而立大誓庄严，<a id="a-Bu"></a>说伽陀曰：</p>
  <p id="aBv">“‘我当不复更安坐，<a id="a-Bw"></a>　亦无放倚身眠卧，</p>
  <p id="aBx">专精勤求菩提道，<a id="a-By"></a>　为利一切群生故。</p>
  <p id="aBz">我当不观身与命，<a id="a-C0"></a>　常舍懒惰勤精进，</p>
  <p id="aC1">志求上妙菩提道，<a id="a-C2"></a>　为利一切群生故。</p>
  <p id="aC3">假使血肉都干竭，<a id="a-C4"></a>　皮骨筋脉皆枯燥，</p>
  <p id="aC5">要舍懈怠及身命，<a id="a-C6"></a>　精勤为趣上菩提。<a id="a-C7"></a>’</p>
  <p id="aC8">“舍利子，<a id="a-C9"></a>尔时住律仪童子菩萨摩诃萨，<a id="a-CA"></a>闻兄律仪童子菩萨摩诃萨发是愿已，<a id="a-CB"></a>欢喜踊跃，<a id="a-CC"></a>即于其前，<a id="a-CD"></a>说伽陀曰：</p>
  <p id="aCE">“‘今当共契同和好，<a id="a-CF"></a>　修行无上菩提行，</p>
  <p id="aCG">与发最胜勤精进，<a id="a-CH"></a>　为利一切群生故。</p>
  <p id="aCI">我今薄济于身命，<a id="a-CJ"></a>　随彼血肉皆枯燥，</p>
  <p id="aCK">发千精进随兄学，<a id="a-CL"></a>　为求无上菩提故。</p>
  <p id="aCM">我当独处住空闲，<a id="a-CN"></a>　山野林中勤精进，</p>
  <p id="aCO">常求微妙最胜智，<a id="a-CP"></a>　随住庄严大法王。<a id="a-CQ"></a>’”</p>
  <p id="aCR">尔时，<a id="a-CS"></a>佛告舍利子：<a id="a-CT"></a>“彼过去世，<a id="a-CU"></a>胜现王如来法中，<a id="a-CV"></a>律仪童子菩萨摩诃萨，<a id="a-CW"></a>与住律仪童子菩萨摩诃萨，<a id="a-CX"></a>于彼佛所发大弘誓，<a id="a-CY"></a>行毗利耶波罗蜜多故，<a id="a-CZ"></a>精勤不懈，<a id="a-Ca"></a>修行正道。<a id="a-Cb"></a>舍利子，<a id="a-Cc"></a>彼二菩萨行精进时，<a id="a-Cd"></a>于千岁中，<a id="a-Ce"></a>乃至未曾如弹指顷，<a id="a-Cf"></a>被于睡眠之所逼夺。<a id="a-Cg"></a>于千岁中，<a id="a-Ch"></a>未曾起念欲卧息心。<a id="a-Ci"></a>于千岁中，<a id="a-Cj"></a>未曾起念欲乐坐心。<a id="a-Ck"></a>于千岁中，<a id="a-Cl"></a>未曾一返屈身蹲踞，<a id="a-Cm"></a>唯除便利若食饮时，<a id="a-Cn"></a>便就住立。<a id="a-Co"></a>于千岁中未曾再食，<a id="a-Cp"></a>日止一食，<a id="a-Cq"></a>食止一搏，<a id="a-Cr"></a>饮水一器。<a id="a-Cs"></a>于千岁中，<a id="a-Ct"></a>未曾起念欣乐食心，<a id="a-Cu"></a>如谓‘我今极为饥渴，<a id="a-Cv"></a>愿当疾得’如是等念初无有生。<a id="a-Cw"></a>于千岁中，<a id="a-Cx"></a>未曾一返过量饮啖。<a id="a-Cy"></a>于千岁中，<a id="a-Cz"></a>未曾起念称量饮食，<a id="a-D0"></a>此碱此淡、<a id="a-D1"></a>此甘此苦、<a id="a-D2"></a>辛酢美恶，<a id="a-D3"></a>初无兴虑。<a id="a-D4"></a>于千岁中，<a id="a-D5"></a>每乞食时一心正念，<a id="a-D6"></a>未曾观彼授食人面，<a id="a-D7"></a>不生是念：<a id="a-D8"></a>‘谁与我食？<a id="a-D9"></a>为丈夫耶？<a id="a-DA"></a>为妇人耶？<a id="a-DB"></a>’乃至童男童女皆不瞻视。<a id="a-DC"></a>于千岁中居止树下，<a id="a-DD"></a>未曾仰面观于树相。<a id="a-DE"></a>于千岁中，<a id="a-DF"></a>所著衣服未曾再易。<a id="a-DG"></a>于千岁中，<a id="a-DH"></a>未曾一念起于欲觉、<a id="a-DI"></a>恚觉、<a id="a-DJ"></a>害觉。<a id="a-DK"></a>于千岁中，<a id="a-DL"></a>未曾起念缘亲里觉，<a id="a-DM"></a>若父若母、<a id="a-DN"></a>兄弟姊妹及余眷属皆不缘念。<a id="a-DO"></a>于千岁中未曾起念，<a id="a-DP"></a>于所居家发思觉心。<a id="a-DQ"></a>于千岁中未曾起念，<a id="a-DR"></a>仰观虚空、<a id="a-DS"></a>日月星宿、<a id="a-DT"></a>云霞等色。<a id="a-DU"></a>于千岁中未曾起念，<a id="a-DV"></a>以身依倚若壁若树。<a id="a-DW"></a>于千岁中未曾起念，<a id="a-DX"></a>以诸酥油用涂肢体。<a id="a-DY"></a>于千岁中未曾起念，<a id="a-DZ"></a>身心惊怖。<a id="a-Da"></a>于千岁中未曾起念，<a id="a-Db"></a>身心疲倦。<a id="a-Dc"></a>于千岁中未曾起念，<a id="a-Dd"></a>懈怠懒惰放逸之心，<a id="a-De"></a>唯兴是念：<a id="a-Df"></a>‘我今修行阿耨多罗三藐三菩提，<a id="a-Dg"></a>何时当证？<a id="a-Dh"></a>何时当得？<a id="a-Di"></a>’于千岁中未曾一返身心痛恼。<a id="a-Dj"></a>于千岁中未曾起念：<a id="a-Dk"></a>‘我欲剃发。<a id="a-Dl"></a>’唯除四天大王，<a id="a-Dm"></a>时来头上，<a id="a-Dn"></a>以其神力手摩持去，<a id="a-Do"></a>于彼天宫起窣堵波，<a id="a-Dp"></a>众宝庄严而为供养。<a id="a-Dq"></a>于千岁中，<a id="a-Dr"></a>虽有天王若来若去而心都无去来之想。<a id="a-Ds"></a>于千岁中未曾起念，<a id="a-Dt"></a>从阴影处至光景处，<a id="a-Du"></a>从炎热处至清凉处。<a id="a-Dv"></a>于千岁中于严寒时，<a id="a-Dw"></a>未曾起念覆厚暖衣而取温适。<a id="a-Dx"></a>于千岁中未曾起念，<a id="a-Dy"></a>论说世间无益之语。</p>
  <p id="aDz">“舍利子，<a id="a-E0"></a>是二菩萨，<a id="a-E1"></a>于千岁中行如是等坚固精进时，<a id="a-E2"></a>有恶魔名愚痴念，<a id="a-E3"></a>如我今者出现世间，<a id="a-E4"></a>有恶魔罗愚痴念者。<a id="a-E5"></a>舍利子，<a id="a-E6"></a>彼时恶魔兴坏乱故，<a id="a-E7"></a>于律仪菩萨所经行道，<a id="a-E8"></a>仰布利刀遍其行处。<a id="a-E9"></a>尔时，<a id="a-EA"></a>律仪菩萨于彼刀道，<a id="a-EB"></a>微失本心生利刃想，<a id="a-EC"></a>适生想已便即追悔，<a id="a-ED"></a>发大音声再返唱言：<a id="a-EE"></a>‘咄哉奇事！<a id="a-EF"></a>我今如何住于放逸？<a id="a-EG"></a>’舍利子，<a id="a-EH"></a>时彼菩萨所发音声，<a id="a-EI"></a>遍告三千大千世界。<a id="a-EJ"></a>于上空中，<a id="a-EK"></a>有百千拘胝天魔徒党，<a id="a-EL"></a>闻是菩萨忆念音声，<a id="a-EM"></a>即共同时语菩萨言：<a id="a-EN"></a>‘如汝今者普告之声，<a id="a-EO"></a>深为善说！<a id="a-EP"></a>深为善说！<a id="a-EQ"></a>’舍利子，<a id="a-ER"></a>如是天声，<a id="a-ES"></a>唯律仪闻；<a id="a-ET"></a>彼住律仪，<a id="a-EU"></a>于诸天声及此菩萨普告大声，<a id="a-EV"></a>初不闻之。<a id="a-EW"></a>尔时，<a id="a-EX"></a>律仪菩萨，<a id="a-EY"></a>闻天语已，<a id="a-EZ"></a>奋发坚固大精进，<a id="a-Ea"></a>欲复前经行，<a id="a-Eb"></a>再转其心不缘刀刃。<a id="a-Ec"></a>舍利子，<a id="a-Ed"></a>时彼菩萨摩诃萨，<a id="a-Ee"></a>降魔怨已，<a id="a-Ef"></a>住如是威仪，<a id="a-Eg"></a>行如是妙行，<a id="a-Eh"></a>修如是道迹，<a id="a-Ei"></a>起如是大悲，<a id="a-Ej"></a>兴发如是勇猛精进，<a id="a-Ek"></a>未曾休废。</p>
  <p id="aEl">“复次，<a id="a-Em"></a>舍利子，<a id="a-En"></a>彼二大士，<a id="a-Eo"></a>于彼法中行毗利耶波罗蜜多故，<a id="a-Ep"></a>俱成就是威仪行迹大悲勇猛。<a id="a-Eq"></a>又于千岁住空闲林，<a id="a-Er"></a>修佛随念。<a id="a-Es"></a>过是已后，<a id="a-Et"></a>胜现王如来方入涅槃。<a id="a-Eu"></a>尔时，<a id="a-Ev"></a>诸天便来告曰：<a id="a-Ew"></a>‘善男子，<a id="a-Ex"></a>岂不知耶？<a id="a-Ey"></a>如来今者已般涅槃。<a id="a-Ez"></a>’时二大士，<a id="a-F0"></a>既闻天告，<a id="a-F1"></a>即便往诣胜现王如来涅槃林所。<a id="a-F2"></a>既到彼已，<a id="a-F3"></a>合掌而立，<a id="a-F4"></a>瞻仰如来目未曾舍，<a id="a-F5"></a>极怀恋慕，<a id="a-F6"></a>深生敬重，<a id="a-F7"></a>作是念言：<a id="a-F8"></a>‘如来出世大慈悲者，<a id="a-F9"></a>覆护众生同于舍宅，<a id="a-FA"></a>如何一旦速般涅槃，<a id="a-FB"></a>令我等类无依无怙！<a id="a-FC"></a>’舍利子，<a id="a-FD"></a>是二大士，<a id="a-FE"></a>立如来前深怀恋仰，<a id="a-FF"></a>七日七夜足不移处，<a id="a-FG"></a>不胜哀感遂立命终，<a id="a-FH"></a>往生梵世。<a id="a-FI"></a>既受梵身，<a id="a-FJ"></a>得宿智力，<a id="a-FK"></a>以大神通从上来下，<a id="a-FL"></a>至涅槃会，<a id="a-FM"></a>为胜现王如来应正等觉，<a id="a-FN"></a>所有舍利起窣堵波，<a id="a-FO"></a>珍宝妙物极世庄严，<a id="a-FP"></a>四十千岁方得成就，<a id="a-FQ"></a>以诸轮盖安施其上。<a id="a-FR"></a>舍利子，<a id="a-FS"></a>时二菩萨，<a id="a-FT"></a>为彼如来起窣堵波已，<a id="a-FU"></a>心大欢喜，<a id="a-FV"></a>合掌而立，<a id="a-FW"></a>观其福相倍加欣庆。<a id="a-FX"></a>如是又经七十千岁，<a id="a-FY"></a>方始致礼。<a id="a-FZ"></a>因尔命终，<a id="a-Fa"></a>俱生赡部洲中大转轮王家，<a id="a-Fb"></a>处太后胎。</p>
  <p id="aFc">“舍利子，<a id="a-Fd"></a>彼初生已，<a id="a-Fe"></a>便忆过去所经诸事，<a id="a-Ff"></a>作如是言：<a id="a-Fg"></a>‘我于今者，<a id="a-Fh"></a>应当安住最上第一不放逸法。<a id="a-Fi"></a>’复以伽陀，<a id="a-Fj"></a>而自诫曰：</p>
  <p id="aFk">“‘我今生处轮王家，<a id="a-Fl"></a>　广大财食皆如意，</p>
  <p id="aFm">于极放逸当捐舍，<a id="a-Fn"></a>　勤求无上佛菩提。</p>
  <p id="aFo">财宝色欲及王位，<a id="a-Fp"></a>　无常迅速须臾顷，</p>
  <p id="aFq">智者于斯不欣乐，<a id="a-Fr"></a>　勤求上妙佛菩提。</p>
  <p id="aFs">若于财宝不生乐，<a id="a-Ft"></a>　为利含识证菩提，</p>
  <p id="aFu">应疾舍欲求出家，<a id="a-Fv"></a>　修行胜妙诸梵行。</p>
  <p id="aFw">我昔过去无量劫，<a id="a-Fx"></a>　耽滞五欲为功德，</p>
  <p id="aFy">若生天上及人中，<a id="a-Fz"></a>　未曾于彼生知厌。</p>
  <p id="aG0">故应舍欲及王位，<a id="a-G1"></a>　父母眷属诸财宝，</p>
  <p id="aG2">及舍国城大军众，<a id="a-G3"></a>　出家勤求证菩提。<a id="a-G4"></a>’</p>
  <p id="aG5">“舍利子，<a id="a-G6"></a>时彼菩萨，<a id="a-G7"></a>身相端正如十六少童，<a id="a-G8"></a>不乐俗网常思过患，<a id="a-G9"></a>即剃须发，<a id="a-GA"></a>服袈裟衣，<a id="a-GB"></a>以清净信弃舍家法，<a id="a-GC"></a>趣于非家，<a id="a-GD"></a>二十千岁勤修梵行；<a id="a-GE"></a>后命终已复生梵世，<a id="a-GF"></a>于彼寿尽还生赡部。</p>
  <p id="aGG">“舍利子，<a id="a-GH"></a>当于尔时，<a id="a-GI"></a>于赡部洲有佛出世，<a id="a-GJ"></a>名曰妙香如来、<a id="a-GK"></a>应、<a id="a-GL"></a>正等觉、<a id="a-GM"></a>明行圆满、<a id="a-GN"></a>善逝、<a id="a-GO"></a>世间解、<a id="a-GP"></a>无上丈夫、<a id="a-GQ"></a>善调御士、<a id="a-GR"></a>天人师、<a id="a-GS"></a>佛、<a id="a-GT"></a>薄伽梵。<a id="a-GU"></a>时，<a id="a-GV"></a>彼菩萨既遇佛已，<a id="a-GW"></a>即于法中剃除须发，<a id="a-GX"></a>服袈裟衣，<a id="a-GY"></a>以清净信弃舍家法，<a id="a-GZ"></a>趣于非家，<a id="a-Ga"></a>满拘胝岁修行梵行。<a id="a-Gb"></a>如是次第，<a id="a-Gc"></a>十千如来出现于世，<a id="a-Gd"></a>律仪菩萨皆得值遇，<a id="a-Ge"></a>于诸佛所植众德本，<a id="a-Gf"></a>常勤精进修行梵行。<a id="a-Gg"></a>彼住律仪菩萨，<a id="a-Gh"></a>常与其兄同生一处，<a id="a-Gi"></a>修诸圣道，<a id="a-Gj"></a>唯于一佛不修梵行。<a id="a-Gk"></a>以是因故，<a id="a-Gl"></a>律仪菩萨先得成佛，<a id="a-Gm"></a>出现于世，<a id="a-Gn"></a>名曰炽然精进如来、<a id="a-Go"></a>应、<a id="a-Gp"></a>正等觉、<a id="a-Gq"></a>明行圆满、<a id="a-Gr"></a>善逝、<a id="a-Gs"></a>世间解、<a id="a-Gt"></a>无上丈夫、<a id="a-Gu"></a>调御士、<a id="a-Gv"></a>天人师、<a id="a-Gw"></a>佛、<a id="a-Gx"></a>薄伽梵，<a id="a-Gy"></a>住世教化，<a id="a-Gz"></a>经九十拘胝岁；<a id="a-H0"></a>声闻大众有九十那庾多，<a id="a-H1"></a>共会说法。</p>
  <p id="aH2">“舍利子，<a id="a-H3"></a>炽然精进如来兴世之时，<a id="a-H4"></a>彼住律仪菩萨，<a id="a-H5"></a>为转轮王，<a id="a-H6"></a>威加四域，<a id="a-H7"></a>福德所被，<a id="a-H8"></a>于炽然精进如来极起深信，<a id="a-H9"></a>以种种上妙衣服、<a id="a-HA"></a>肴膳、<a id="a-HB"></a>饮食、<a id="a-HC"></a>病缘医药、<a id="a-HD"></a>什物众具，<a id="a-HE"></a>供养恭敬，<a id="a-HF"></a>尊重赞叹，<a id="a-HG"></a>于三月中，<a id="a-HH"></a>奉献彼佛及苾芻僧。<a id="a-HI"></a>舍利子，<a id="a-HJ"></a>尔时炽然精进如来应正等觉，<a id="a-HK"></a>虽受供养，<a id="a-HL"></a>为欲觉悟彼轮王故，<a id="a-HM"></a>令其忆念，<a id="a-HN"></a>说伽陀曰：</p>
  <p id="aHO">“‘若为证得诸佛法，<a id="a-HP"></a>　勇猛精进最为上，</p>
  <p id="aHQ">贪著五欲诸含生，<a id="a-HR"></a>　凡有所求难果遂。</p>
  <p id="aHS">若求义利于五欲，<a id="a-HT"></a>　智者当知无义利，</p>
  <p id="aHU">汝今处在无义中，<a id="a-HV"></a>　求胜义利不可得。</p>
  <p id="aHW">我昔与汝为兄弟，<a id="a-HX"></a>　俱发弘誓趣菩提，</p>
  <p id="aHY">尔时竞列至诚言，<a id="a-HZ"></a>　谁速在初成正觉？</p>
  <p id="aHa">今汝见我证菩提，<a id="a-Hb"></a>　转胜梵轮于大众，</p>
  <p id="aHc">汝犹沉溺五欲家，<a id="a-Hd"></a>　淫荒女色恒守护。</p>
  <p id="aHe">过去诸佛常宣说，<a id="a-Hf"></a>　智者不应保弊欲，</p>
  <p id="aHg">是故我恒勤远离，<a id="a-Hh"></a>　曾未追求行放逸。</p>
  <p id="aHi">汝摄恶慧行无义，<a id="a-Hj"></a>　汝常安住无义业，</p>
  <p id="aHk">欲法引苦汝长迷，<a id="a-Hl"></a>　离欲清净圣所赞。<a id="a-Hm"></a>’</p>
  <p id="aHn">“舍利子，<a id="a-Ho"></a>时彼轮王闻炽然精进如来说伽陀已，<a id="a-Hp"></a>生大觉悟，<a id="a-Hq"></a>深见欲过，<a id="a-Hr"></a>希求出家，<a id="a-Hs"></a>竟不辞诸妻子眷属、<a id="a-Ht"></a>长者、<a id="a-Hu"></a>僚宰、<a id="a-Hv"></a>大小诸王，<a id="a-Hw"></a>亦不顾恋国邑、<a id="a-Hx"></a>人民、<a id="a-Hy"></a>财宝府藏，<a id="a-Hz"></a>即从座起，<a id="a-I0"></a>往如来前，<a id="a-I1"></a>一心合掌，<a id="a-I2"></a>说伽陀曰：</p>
  <p id="aI3">“‘我当悉舍于家国，<a id="a-I4"></a>　要往空闲至命终，</p>
  <p id="aI5">宁使肌肉并干枯，<a id="a-I6"></a>　为佛菩提因缘故。</p>
  <p id="aI7">复当勇猛大精进，<a id="a-I8"></a>　利益无量诸群生，</p>
  <p id="aI9">弃舍家法趣非家，<a id="a-IA"></a>　当住虚静无为处。</p>
  <p id="aIB">不欣缘附于五欲，<a id="a-IC"></a>　弊恶诳惑彼愚夫，</p>
  <p id="aID">由我陷没欲泥中，<a id="a-IE"></a>　故使掩面而随后。</p>
  <p id="aIF">诸欲财宝及王位，<a id="a-IG"></a>　一切一时皆弃舍，</p>
  <p id="aIH">即于如来圣教中，<a id="a-II"></a>　专务精修无上道。</p>
  <p id="aIJ">谁有智者当亲附，<a id="a-IK"></a>　谁行学藏有为行，</p>
  <p id="aIL">令我修行精进已，<a id="a-IM"></a>　不速成佛耽诸欲？</p>
  <p id="aIN">是故我舍诸欲乐，<a id="a-IO"></a>　王位财宝皆除断，</p>
  <p id="aIP">要归佛教趣非家，<a id="a-IQ"></a>　为佛菩提因缘故。<a id="a-IR"></a>’</p>
  <p id="aIS">“舍利子，<a id="a-IT"></a>尔时轮王说伽陀已，<a id="a-IU"></a>即于炽然精进佛所，<a id="a-IV"></a>剃除须发，<a id="a-IW"></a>服袈裟衣，<a id="a-IX"></a>以净信心弃舍家法，<a id="a-IY"></a>趣非家道，<a id="a-IZ"></a>住空静处勤修梵行。<a id="a-Ia"></a>于时复有六十拘胝百千众生，<a id="a-Ib"></a>闻彼轮王出家学道，<a id="a-Ic"></a>亦怀净信除舍俗相，<a id="a-Id"></a>随王出家修诸梵行。</p>
  <p id="aIe">“舍利子，<a id="a-If"></a>时炽然精进如来，<a id="a-Ig"></a>处世垂化，<a id="a-Ih"></a>久乃涅槃。<a id="a-Ii"></a>轮王苾芻见佛灭度，<a id="a-Ij"></a>悲感充塞，<a id="a-Ik"></a>奉接如来遗身舍利，<a id="a-Il"></a>起窣堵波严饰供养。<a id="a-Im"></a>其后不久便致命终，<a id="a-In"></a>生睹史多天；<a id="a-Io"></a>受天报尽，<a id="a-Ip"></a>还生赡部洲中，<a id="a-Iq"></a>即于是劫，<a id="a-Ir"></a>成阿耨多罗三藐三菩提，<a id="a-Is"></a>名曰妙行如来、<a id="a-It"></a>应、<a id="a-Iu"></a>正等觉、<a id="a-Iv"></a>明行圆满、<a id="a-Iw"></a>善逝、<a id="a-Ix"></a>世间解、<a id="a-Iy"></a>无上丈夫、<a id="a-Iz"></a>调御士、<a id="a-J0"></a>天人师、<a id="a-J1"></a>佛、<a id="a-J2"></a>薄伽梵。<a id="a-J3"></a>其佛住世，<a id="a-J4"></a>满拘胝岁。<a id="a-J5"></a>声闻弟子，<a id="a-J6"></a>有拘胝那庾多而共集会，<a id="a-J7"></a>皆是大阿罗汉，<a id="a-J8"></a>诸漏已尽，<a id="a-J9"></a>乃至一切心得自在，<a id="a-JA"></a>已到究竟第一彼岸。<a id="a-JB"></a>妙行如来，<a id="a-JC"></a>安住百千菩萨摩诃萨，<a id="a-JD"></a>令于阿耨多罗三藐三菩提不复退转。<a id="a-JE"></a>又为无量无数诸众生等，<a id="a-JF"></a>宣扬妙法所应作已，<a id="a-JG"></a>入般涅槃。<a id="a-JH"></a>正法住世经余一劫，<a id="a-JI"></a>流布舍利饶益众生，<a id="a-JJ"></a>亦如我今般涅槃后，<a id="a-JK"></a>舍利广流等无有异。<a id="a-JL"></a>”</p>
  <p id="aJM">尔时，<a id="a-JN"></a>佛告舍利子：<a id="a-JO"></a>“诸菩萨摩诃萨，<a id="a-JP"></a>行毗利耶波罗蜜多故，<a id="a-JQ"></a>安住正勤行菩萨道，<a id="a-JR"></a>应当依随律仪菩萨摩诃萨，<a id="a-JS"></a>修学勇猛无倦精进波罗蜜多，<a id="a-JT"></a>不应依附彼枯骨琐住悭众生而为修学。<a id="a-JU"></a>舍利子，<a id="a-JV"></a>若有菩萨乐求菩提，<a id="a-JW"></a>不应他家而生悭吝。<a id="a-JX"></a>若复失念起悭吝时，<a id="a-JY"></a>应乐观察三种怖畏。<a id="a-JZ"></a>何等为三？<a id="a-Ja"></a>谓于他家数致来往，<a id="a-Jb"></a>或因乞食，<a id="a-Jc"></a>或复谈话，<a id="a-Jd"></a>缠绵不已遂成亲好。<a id="a-Je"></a>见彼第二贤善苾芻，<a id="a-Jf"></a>以贪著故便生悭嫉，<a id="a-Jg"></a>或时微起一念恚心不相随顺，<a id="a-Jh"></a>由是缘故当知摄受地狱诸苦业道，<a id="a-Ji"></a>当知下生盲种于其心田，<a id="a-Jj"></a>当知生边地业具足摄受。<a id="a-Jk"></a>舍利子，<a id="a-Jl"></a>我今为汝更说其相。<a id="a-Jm"></a>谓彼菩萨，<a id="a-Jn"></a>见诸贤善清净苾芻来至其所，<a id="a-Jo"></a>辄生嫉妒瞋恚之心，<a id="a-Jp"></a>内虽忿结而外现清白，<a id="a-Jq"></a>与交言论，<a id="a-Jr"></a>心乃悭吝，<a id="a-Js"></a>而身恒将遇随事供拟，<a id="a-Jt"></a>或私处隐屏怒眼视之，<a id="a-Ju"></a>或以不实事用加诬谤。<a id="a-Jv"></a>舍利子，<a id="a-Jw"></a>以是因缘，<a id="a-Jx"></a>如是菩萨，<a id="a-Jy"></a>当知摄受地狱业道，<a id="a-Jz"></a>生盲种子植其中心；<a id="a-K0"></a>虽生人道，<a id="a-K1"></a>复在边地，<a id="a-K2"></a>遭诸苦楚，<a id="a-K3"></a>受生盲报；<a id="a-K4"></a>多被诽谤，<a id="a-K5"></a>为他役使，<a id="a-K6"></a>昼夜辛勤初无停息。<a id="a-K7"></a>舍利子，<a id="a-K8"></a>若诸菩萨设于他家起悭嫉时，<a id="a-K9"></a>应思惟此三种怖畏。<a id="a-KA"></a>”</p>
  <p id="aKB">尔时，<a id="a-KC"></a>如来说是语已，<a id="a-KD"></a>长老舍利子白佛言：<a id="a-KE"></a>“甚奇！<a id="a-KF"></a>世尊，<a id="a-KG"></a>未曾有也。<a id="a-KH"></a>是诸菩萨摩诃萨，<a id="a-KI"></a>极为希有，<a id="a-KJ"></a>乃能善遇如来说是家悭出要之法。<a id="a-KK"></a>善哉！<a id="a-KL"></a>世尊，<a id="a-KM"></a>愿为我等诸声闻众，<a id="a-KN"></a>说正法要，<a id="a-KO"></a>离家悭相。<a id="a-KP"></a>所以者何？<a id="a-KQ"></a>我等于佛法中，<a id="a-KR"></a>非为不愿脱于地狱、<a id="a-KS"></a>生盲边地、<a id="a-KT"></a>诽谤果报，<a id="a-KU"></a>常愿生于中国人趣。<a id="a-KV"></a>我等声闻，<a id="a-KW"></a>深欲乐闻离家悭法。<a id="a-KX"></a>惟愿世尊，<a id="a-KY"></a>舍无缘怨，<a id="a-KZ"></a>不舍我等，<a id="a-Ka"></a>必为宣说！<a id="a-Kb"></a>”</p>
  <p id="aKc">尔时，<a id="a-Kd"></a>佛告舍利子：<a id="a-Ke"></a>“善哉！<a id="a-Kf"></a>善哉！<a id="a-Kg"></a>舍利子，<a id="a-Kh"></a>甚为希有！<a id="a-Ki"></a>汝等乃能住无浮谄，<a id="a-Kj"></a>请问如来如是之义。<a id="a-Kk"></a>谛听！<a id="a-Kl"></a>谛听！<a id="a-Km"></a>当为汝说。<a id="a-Kn"></a>舍利子，<a id="a-Ko"></a>若有众生，<a id="a-Kp"></a>欲随如来修学佛法，<a id="a-Kq"></a>我当为彼如应显说。<a id="a-Kr"></a>何以故？<a id="a-Ks"></a>以诸众生能随佛学，<a id="a-Kt"></a>如来不违彼意，<a id="a-Ku"></a>必现其前而为说故。<a id="a-Kv"></a>又舍利子，<a id="a-Kw"></a>若有众生，<a id="a-Kx"></a>不乐随佛修学正法，<a id="a-Ky"></a>若为彼说，<a id="a-Kz"></a>是人闻已，<a id="a-L0"></a>则当成立斗诤根本。<a id="a-L1"></a>舍利子，<a id="a-L2"></a>如是成就净信菩萨摩诃萨，<a id="a-L3"></a>行毗利耶波罗蜜多故，<a id="a-L4"></a>于诸佛法广生净信，<a id="a-L5"></a>长久大夜常乐观察，<a id="a-L6"></a>为欲救济沉溺众生故，<a id="a-L7"></a>往如来所，<a id="a-L8"></a>殷勤郑重咨疑问义，<a id="a-L9"></a>凡所敷演，<a id="a-LA"></a>乐欲听闻；<a id="a-LB"></a>既闻法已，<a id="a-LC"></a>复获广大清净深信，<a id="a-LD"></a>欢喜踊跃，<a id="a-LE"></a>倍加精进，<a id="a-LF"></a>受持正法如说修行。</p>
  <p id="aLG">“又舍利子，<a id="a-LH"></a>当来之世，<a id="a-LI"></a>我诸弟子少有苾芻，<a id="a-LJ"></a>深心希乐趣般涅槃寂静之法，<a id="a-LK"></a>多依三事以为常业。<a id="a-LL"></a>何等为三？<a id="a-LM"></a>一者、<a id="a-LN"></a>常喜追求世间名利；<a id="a-LO"></a>二者、<a id="a-LP"></a>贪乐朋党，<a id="a-LQ"></a>追求食家，<a id="a-LR"></a>往还不绝；<a id="a-LS"></a>三者、<a id="a-LT"></a>喜乐追求华饰房宇，<a id="a-LU"></a>贮积财富什物资具，<a id="a-LV"></a>是名依止追求三事。<a id="a-LW"></a>舍利子，<a id="a-LX"></a>是诸苾芻，<a id="a-LY"></a>以依如是三种事故，<a id="a-LZ"></a>终不解脱三种恶趣。<a id="a-La"></a>舍利子，<a id="a-Lb"></a>如是苾芻，<a id="a-Lc"></a>不乐解脱地狱、<a id="a-Ld"></a>傍生、<a id="a-Le"></a>焰魔鬼趣，<a id="a-Lf"></a>而返喜乐勤修灭尽趣天道法；<a id="a-Lg"></a>又常勤修相言斗讼、<a id="a-Lh"></a>讥刺离间、<a id="a-Li"></a>诤论之事；<a id="a-Lj"></a>复乐摄受心不净信诸恶友等，<a id="a-Lk"></a>舍空静林依泊村落，<a id="a-Ll"></a>白衣俗人而为朋翼。<a id="a-Lm"></a>舍利子，<a id="a-Ln"></a>诸在家者作如是言：<a id="a-Lo"></a>‘如是长老，<a id="a-Lp"></a>数来我家，<a id="a-Lq"></a>与我同好！<a id="a-Lr"></a>我当供给，<a id="a-Ls"></a>施其衣服、<a id="a-Lt"></a>饮食、<a id="a-Lu"></a>卧具、<a id="a-Lv"></a>病缘医药诸余资具。<a id="a-Lw"></a>彼住空闲诸长老等，<a id="a-Lx"></a>既于俗人素无周接，<a id="a-Ly"></a>我等如何与之言问？<a id="a-Lz"></a>’以此事故，<a id="a-M0"></a>是诸苾芻，<a id="a-M1"></a>与在家者转相亲狎，<a id="a-M2"></a>更互谈说，<a id="a-M3"></a>但叙世事繁杂戏论。<a id="a-M4"></a>舍利子，<a id="a-M5"></a>是恶苾芻，<a id="a-M6"></a>乐共无良之人，<a id="a-M7"></a>同止游涉，<a id="a-M8"></a>久著住处，<a id="a-M9"></a>曾无移转；<a id="a-MA"></a>多觅朋党及多食家，<a id="a-MB"></a>数数瞻视躬行庆吊，<a id="a-MC"></a>由此事故密怀亲爱。<a id="a-MD"></a>设有客苾芻来都无供给，<a id="a-ME"></a>先行毁呰非法之言。<a id="a-MF"></a>而客苾芻实是贤圣，<a id="a-MG"></a>是恶苾芻亦不称说：<a id="a-MH"></a>‘汝为多闻，<a id="a-MI"></a>具戒清净。<a id="a-MJ"></a>汝是预流、<a id="a-MK"></a>一来、<a id="a-ML"></a>不还、<a id="a-MM"></a>阿罗汉果。<a id="a-MN"></a>’如是等言全不称说。<a id="a-MO"></a>舍利子，<a id="a-MP"></a>是恶苾芻，<a id="a-MQ"></a>在我法中，<a id="a-MR"></a>不修我法，<a id="a-MS"></a>更无余事，<a id="a-MT"></a>惟乐毁呰诃骂不息。<a id="a-MU"></a>舍利子，<a id="a-MV"></a>彼诸俗人为朋党者，<a id="a-MW"></a>又作是言：<a id="a-MX"></a>‘诸客苾芻，<a id="a-MY"></a>未曾与我共住久处，<a id="a-MZ"></a>周旋还往。<a id="a-Ma"></a>旧住苾芻，<a id="a-Mb"></a>与我久住，<a id="a-Mc"></a>情事相委，<a id="a-Md"></a>通致使命，<a id="a-Me"></a>经理缘务。<a id="a-Mf"></a>以是义故，<a id="a-Mg"></a>我当与诸旧住苾芻，<a id="a-Mh"></a>共相护吝假为威势。<a id="a-Mi"></a>’舍利子，<a id="a-Mj"></a>以是等故，<a id="a-Mk"></a>诸恶苾芻，<a id="a-Ml"></a>于是经典若解不解，<a id="a-Mm"></a>一切时中皆悉诽谤，<a id="a-Mn"></a>毁呰不信。</p>
  <p id="aMo">“又舍利子，<a id="a-Mp"></a>若复有人听闻如来所说经典，<a id="a-Mq"></a>如是文句差别法门常乐听闻，<a id="a-Mr"></a>闻便信解无疑惑者，<a id="a-Ms"></a>必能舍离如是众生，<a id="a-Mt"></a>及舍应往恶趣之业。<a id="a-Mu"></a>如是，<a id="a-Mv"></a>舍利子，<a id="a-Mw"></a>修行无倦精进菩萨摩诃萨，<a id="a-Mx"></a>听闻如是悭嫉等相往恶趣业；<a id="a-My"></a>既闻是已，<a id="a-Mz"></a>便不自行家悭等事，<a id="a-N0"></a>况复为他开示此法？<a id="a-N1"></a>舍利子，<a id="a-N2"></a>如是名为菩萨摩诃萨精勤无倦，<a id="a-N3"></a>修行毗利耶波罗蜜多，<a id="a-N4"></a>应如是学。</p>
 </body>
</html>