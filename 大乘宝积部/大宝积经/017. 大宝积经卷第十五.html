<!doctype html>
<html id="z3IBTDgBv" data-ver="1317">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘宝积部">
  <meta period="唐">
 </head>
 <body>
  <h1 id="a1">大宝积经卷第十五</h1>
  <h2 id="a2">西晋三藏法师竺法护译</h2>
  <h2 id="a3">净居天子会第四之一</h2>
  <p id="a4">如是我闻：<a id="a-5"></a>一时，<a id="a-6"></a>佛住王舍城耆阇崛山中，<a id="a-7"></a>与大菩萨比丘众六万人俱，<a id="a-8"></a>皆悉住于阿耨多罗三藐三菩提；<a id="a-9"></a>其诸声闻，<a id="a-A"></a>众所知识。</p>
  <p id="aB">尔时，<a id="a-C"></a>世尊于中食后，<a id="a-D"></a>入于三昧；<a id="a-E"></a>此三昧威神力故，<a id="a-F"></a>震动三千大千世界。<a id="a-G"></a>时，<a id="a-H"></a>诸释、<a id="a-I"></a>梵天、<a id="a-J"></a>护世四王等，<a id="a-K"></a>来诣佛所，<a id="a-L"></a>到已头面礼足，<a id="a-M"></a>在一面立，<a id="a-N"></a>合掌向佛。<a id="a-O"></a>以此三昧威神力故，<a id="a-P"></a>尔时净居天、<a id="a-Q"></a>欢喜天子、<a id="a-R"></a>善欢喜天子、<a id="a-S"></a>大欢喜天子、<a id="a-T"></a>贤欢喜天子、<a id="a-U"></a>善受天子、<a id="a-V"></a>兜率陀天、<a id="a-W"></a>自在天、<a id="a-X"></a>大自在天，<a id="a-Y"></a>一切诸天、<a id="a-Z"></a>大众净居天等，<a id="a-a"></a>各诣世尊所，<a id="a-b"></a>头面礼足，<a id="a-c"></a>在于一面一心而住。</p>
  <p id="ad">尔时，<a id="a-e"></a>净居天众白世尊言：<a id="a-f"></a>“大德世尊，<a id="a-g"></a>菩萨所行相貌，<a id="a-h"></a>摄受诸法，<a id="a-i"></a>过去诸佛之所说者，<a id="a-j"></a>惟愿演说分别显示。<a id="a-k"></a>为利益安乐多众生故，<a id="a-l"></a>怜愍世间，<a id="a-m"></a>利安天人，<a id="a-n"></a>为未来诸菩萨，<a id="a-o"></a>于如来般涅槃后，<a id="a-p"></a>闻此法者生欲乐心，<a id="a-q"></a>于阿耨多罗三藐三菩提，<a id="a-r"></a>如实自知，<a id="a-s"></a>不生疑悔，<a id="a-t"></a>究竟安住不放逸行，<a id="a-u"></a>值遇于苦不生退转。<a id="a-v"></a>”时，<a id="a-w"></a>净居天众及兜率陀天，<a id="a-x"></a>向于世尊，<a id="a-y"></a>说是语已，<a id="a-z"></a>默然而住。</p>
  <p id="a10">时，<a id="a-11"></a>有天子名金刚摧，<a id="a-12"></a>为诸天众请于世尊，<a id="a-13"></a>而说偈言：</p>
  <p id="a14">“百福德满故问此，<a id="a-15"></a>　人天敬爱故问此，</p>
  <p id="a16">住不放逸故问此，<a id="a-17"></a>　多众医王故问此。</p>
  <p id="a18">无过法句愿显说，<a id="a-19"></a>　诸音最胜世明慧，</p>
  <p id="a1A">能断百千诸疑悔，<a id="a-1B"></a>　能放众明故问此。</p>
  <p id="a1C">犹日能破诸黑闇，<a id="a-1D"></a>　如月净明除郁蒸，</p>
  <p id="a1E">于怨于亲生平等，<a id="a-1F"></a>　难忍能忍犹如地。</p>
  <p id="a1G">亦如净水洗尘垢，<a id="a-1H"></a>　如火能烧烦恼网，</p>
  <p id="a1I">三有意净故问此，<a id="a-1J"></a>　无碍智辩望宣说。</p>
  <p id="a1K">如医疗治众生病，<a id="a-1L"></a>　如毗沙门多财宝，</p>
  <p id="a1M">赈给穷下贫苦者，<a id="a-1N"></a>　如云能灭三种热。</p>
  <p id="a1O">是句最胜惟愿说，<a id="a-1P"></a>　若破烦恼众苦箭，</p>
  <p id="a1Q">烦恼众垢奸谄诈，<a id="a-1R"></a>　善能调伏施安乐。</p>
  <p id="a1S">念众生故故问此，<a id="a-1T"></a>　惭愧明慧念坚固，</p>
  <p id="a1U">大尊无奸离谄曲，<a id="a-1V"></a>　无相德聚故问此。</p>
  <p id="a1W">瞋恚怨嫌永寂灭，<a id="a-1X"></a>　于诸众生安乐忍，</p>
  <p id="a1Y">和颜悦色视众生，<a id="a-1Z"></a>　常以欢喜先意语。</p>
  <p id="a1a">于诸众生亲友想，<a id="a-1b"></a>　度诸众生至彼岸，</p>
  <p id="a1c">合指十爪一心请，<a id="a-1d"></a>　十力善逝众生宝。</p>
  <p id="a1e">惟愿时说断众疑，<a id="a-1f"></a>　天人闻此道行已，</p>
  <p id="a1g">见于第一诸相貌，<a id="a-1h"></a>　使彼得知大丈夫。<a id="a-1i"></a>”</p>
  <p id="a1j">尔时，<a id="a-1k"></a>世尊告金刚摧菩萨摩诃萨言：<a id="a-1l"></a>“金刚摧，<a id="a-1m"></a>汝谛听，<a id="a-1n"></a>善思念之！<a id="a-1o"></a>当为汝说所有相貌，<a id="a-1p"></a>使菩萨摩诃萨得知如是。<a id="a-1q"></a>”</p>
  <p id="a1r">大德金刚摧菩萨言：<a id="a-1s"></a>“我听受是因缘。<a id="a-1t"></a>”</p>
  <p id="a1u">世尊作如是言：<a id="a-1v"></a>“有百八相，<a id="a-1w"></a>金刚摧，<a id="a-1x"></a>菩萨乘人应当知。<a id="a-1y"></a>何等为百八？<a id="a-1z"></a>梦中所见已，<a id="a-20"></a>有梦见如来身共语见妙身。<a id="a-21"></a>复次，<a id="a-22"></a>梦见如来默然。<a id="a-23"></a>复次，<a id="a-24"></a>梦见如来覆头坐。<a id="a-25"></a>复次，<a id="a-26"></a>梦见如来背坐。<a id="a-27"></a>复次，<a id="a-28"></a>梦见如来身红色。<a id="a-29"></a>复次，<a id="a-2A"></a>梦见如来彩色画身。<a id="a-2B"></a>复次，<a id="a-2C"></a>梦见如来去。<a id="a-2D"></a>复次，<a id="a-2E"></a>梦见如来为他说法。<a id="a-2F"></a>复次，<a id="a-2G"></a>梦见如来神通虚空中行。<a id="a-2H"></a>复次，<a id="a-2I"></a>梦见如来般涅槃。<a id="a-2J"></a>复次，<a id="a-2K"></a>梦见阇维如来身。<a id="a-2L"></a>复次，<a id="a-2M"></a>梦得如来舍利。<a id="a-2N"></a>复次，<a id="a-2O"></a>梦得如来发。<a id="a-2P"></a>复次，<a id="a-2Q"></a>梦见如来未曾见塔。<a id="a-2R"></a>复次，<a id="a-2S"></a>梦见如来宝庄严塔。<a id="a-2T"></a>复次，<a id="a-2U"></a>梦见如来神通塔。<a id="a-2V"></a>复次，<a id="a-2W"></a>梦见如来光。<a id="a-2X"></a>复次，<a id="a-2Y"></a>梦闻如来声不见身。<a id="a-2Z"></a>复次，<a id="a-2a"></a>梦见如来身。<a id="a-2b"></a>复次，<a id="a-2c"></a>自梦见花鬘香涂覆如来上。<a id="a-2d"></a>复次，<a id="a-2e"></a>自梦见如来著垢腻衣。<a id="a-2f"></a>复次，<a id="a-2g"></a>自梦闻未曾闻法。<a id="a-2h"></a>复次，<a id="a-2i"></a>自梦为人说未曾闻法，<a id="a-2j"></a>寤已无所显示，<a id="a-2k"></a>乃至不念，<a id="a-2l"></a>又见未曾见法师。<a id="a-2m"></a>复次，<a id="a-2n"></a>自梦坐法座为他说法。<a id="a-2o"></a>复次，<a id="a-2p"></a>自梦得无畏。<a id="a-2q"></a>复次，<a id="a-2r"></a>自梦见道场。<a id="a-2s"></a>复次，<a id="a-2t"></a>梦见如来经行。<a id="a-2u"></a>复次，<a id="a-2v"></a>梦见如来转法轮。<a id="a-2w"></a>复次，<a id="a-2x"></a>梦见如来般涅槃塔。<a id="a-2y"></a>复次，<a id="a-2z"></a>梦得如来衣。<a id="a-30"></a>复次，<a id="a-31"></a>梦得如来钵。<a id="a-32"></a>复次，<a id="a-33"></a>梦独见一如来。<a id="a-34"></a>复次，<a id="a-35"></a>梦见如来多人围绕。<a id="a-36"></a>复次，<a id="a-37"></a>梦见如来盖。<a id="a-38"></a>复次，<a id="a-39"></a>梦见如来革屣。<a id="a-3A"></a>复次，<a id="a-3B"></a>梦见如来坐。<a id="a-3C"></a>复次，<a id="a-3D"></a>自梦与如来食。<a id="a-3E"></a>复次，<a id="a-3F"></a>自梦与如来衣。<a id="a-3G"></a>复次，<a id="a-3H"></a>自梦与如来花。<a id="a-3I"></a>复次，<a id="a-3J"></a>自梦入山。<a id="a-3K"></a>复次，<a id="a-3L"></a>自梦裸形。<a id="a-3M"></a>复次，<a id="a-3N"></a>自梦四维行。<a id="a-3O"></a>复次，<a id="a-3P"></a>自梦见未曾方。<a id="a-3Q"></a>复次，<a id="a-3R"></a>自梦浊水中行。<a id="a-3S"></a>复次，<a id="a-3T"></a>自梦见云雨。<a id="a-3U"></a>复次，<a id="a-3V"></a>梦见地旋。<a id="a-3W"></a>复次，<a id="a-3X"></a>自梦在豺狼野干中行。<a id="a-3Y"></a>复次，<a id="a-3Z"></a>自梦病。<a id="a-3a"></a>复次，<a id="a-3b"></a>自梦堕山无所依仗。<a id="a-3c"></a>复次，<a id="a-3d"></a>自梦被缚将杀。<a id="a-3e"></a>复次，<a id="a-3f"></a>自梦刀剑中行。<a id="a-3g"></a>复次，<a id="a-3h"></a>自梦虚空中行。<a id="a-3i"></a>复次，<a id="a-3j"></a>自梦手捉炬火。<a id="a-3k"></a>复次，<a id="a-3l"></a>梦见菩萨踰宫出城。<a id="a-3m"></a>复次，<a id="a-3n"></a>自梦得经。<a id="a-3o"></a>复次，<a id="a-3p"></a>自梦闻陀罗尼声。<a id="a-3q"></a>复次，<a id="a-3r"></a>自梦闻三昧声。<a id="a-3s"></a>复次，<a id="a-3t"></a>自梦闻方广经声。<a id="a-3u"></a>复次，<a id="a-3v"></a>梦某甲法师声。<a id="a-3w"></a>复次，<a id="a-3x"></a>自梦梦中得偈。<a id="a-3y"></a>复次，<a id="a-3z"></a>自梦梦中得经说。<a id="a-40"></a>复次，<a id="a-41"></a>自梦闻法藏声。<a id="a-42"></a>复次，<a id="a-43"></a>自梦闻他方世界如来名。<a id="a-44"></a>复次，<a id="a-45"></a>自梦闻他方世界某甲菩萨名。<a id="a-46"></a>复次，<a id="a-47"></a>自梦入海去。<a id="a-48"></a>复次，<a id="a-49"></a>自梦集宝。<a id="a-4A"></a>复次，<a id="a-4B"></a>自梦在须弥山顶。<a id="a-4C"></a>复次，<a id="a-4D"></a>自梦上山。<a id="a-4E"></a>复次，<a id="a-4F"></a>自梦上到山顶。<a id="a-4G"></a>复次，<a id="a-4H"></a>自梦上树。<a id="a-4I"></a>复次，<a id="a-4J"></a>自梦见龙象。<a id="a-4K"></a>复次，<a id="a-4L"></a>自梦乘龙象。<a id="a-4M"></a>复次，<a id="a-4N"></a>自梦乘马。<a id="a-4O"></a>复次，<a id="a-4P"></a>自梦发真实誓愿。<a id="a-4Q"></a>复次，<a id="a-4R"></a>自梦见果树。<a id="a-4S"></a>复次，<a id="a-4T"></a>自梦见花树。<a id="a-4U"></a>复次，<a id="a-4V"></a>自梦见未曾见城。<a id="a-4W"></a>复次，<a id="a-4X"></a>自梦见阿耨大池。<a id="a-4Y"></a>复次，<a id="a-4Z"></a>自梦见天子。<a id="a-4a"></a>复次，<a id="a-4b"></a>自梦见龙。<a id="a-4c"></a>复次，<a id="a-4d"></a>自梦见余阎浮提去。<a id="a-4e"></a>复次，<a id="a-4f"></a>自梦见著白衣。<a id="a-4g"></a>复次，<a id="a-4h"></a>自梦宝鬘在头。<a id="a-4i"></a>复次，<a id="a-4j"></a>自梦见华鬘在头。<a id="a-4k"></a>复次，<a id="a-4l"></a>自梦取散华。<a id="a-4m"></a>复次，<a id="a-4n"></a>自梦打鼓余人作乐。<a id="a-4o"></a>复次，<a id="a-4p"></a>自梦见日蚀月蚀。<a id="a-4q"></a>复次，<a id="a-4r"></a>自梦以不净自涂。<a id="a-4s"></a>复次，<a id="a-4t"></a>自梦作王。<a id="a-4u"></a>复次，<a id="a-4v"></a>自梦作王辅相在大众中行。<a id="a-4w"></a>复次，<a id="a-4x"></a>自梦乘乘往园林中去。<a id="a-4y"></a>复次，<a id="a-4z"></a>自梦见未曾见方土、<a id="a-50"></a>聚落、<a id="a-51"></a>僧坊、<a id="a-52"></a>房舍、<a id="a-53"></a>人众。<a id="a-54"></a>复次，<a id="a-55"></a>自梦得盖。<a id="a-56"></a>复次，<a id="a-57"></a>自梦为多人说法。<a id="a-58"></a>复次，<a id="a-59"></a>自梦入聚落。<a id="a-5A"></a>复次，<a id="a-5B"></a>自梦施系桥梁。<a id="a-5C"></a>复次，<a id="a-5D"></a>自梦集船。<a id="a-5E"></a>复次，<a id="a-5F"></a>自梦见云雷电。<a id="a-5G"></a>复次，<a id="a-5H"></a>自梦得力著铠仗。<a id="a-5I"></a>复次，<a id="a-5J"></a>自梦得器物。<a id="a-5K"></a>复次，<a id="a-5L"></a>自梦示众生道。<a id="a-5M"></a>复次，<a id="a-5N"></a>自梦入园林中。<a id="a-5O"></a>复次，<a id="a-5P"></a>自梦见众谷聚。<a id="a-5Q"></a>复次，<a id="a-5R"></a>自梦治众生病。<a id="a-5S"></a>复次，<a id="a-5T"></a>自梦受记声。<a id="a-5U"></a>复次，<a id="a-5V"></a>自梦觉道。<a id="a-5W"></a>复次，<a id="a-5X"></a>自梦得满瓶。<a id="a-5Y"></a>如是，<a id="a-5Z"></a>金刚摧，<a id="a-5a"></a>是名百八相。</p>
  <p id="a5b">“若见如来覆头坐者，<a id="a-5c"></a>是人见善知识修善说法因缘，<a id="a-5d"></a>为作留难。<a id="a-5e"></a>应以无碍心修集说法所须，<a id="a-5f"></a>此是说初相。</p>
  <p id="a5g">“复次，<a id="a-5h"></a>金刚摧，<a id="a-5i"></a>梦中见如来背坐者，<a id="a-5j"></a>前为出家人作留难，<a id="a-5k"></a>为听法人作留难。<a id="a-5l"></a>此人令常当敷施法座，<a id="a-5m"></a>劝多众生，<a id="a-5n"></a>听法如是，<a id="a-5o"></a>得除业障。<a id="a-5p"></a>是七地初相，<a id="a-5q"></a>亦是从初地至七地处处地相。</p>
  <p id="a5r">“复次，<a id="a-5s"></a>金刚摧，<a id="a-5t"></a>若梦见如来泥像，<a id="a-5u"></a>是菩萨初地相。<a id="a-5v"></a>是人曾毁呰说法师故，<a id="a-5w"></a>此人应于经像前、<a id="a-5x"></a>若如来塔前，<a id="a-5y"></a>以无碍心，<a id="a-5z"></a>顶戴灯供养，<a id="a-60"></a>如是用净业障。</p>
  <p id="a61">“复次，<a id="a-62"></a>金刚摧，<a id="a-63"></a>菩萨梦中见如来画像者，<a id="a-64"></a>此菩萨是见五地中处处相。<a id="a-65"></a>是人应以华香供养佛像，<a id="a-66"></a>此是菩萨六地处处地见相。</p>
  <p id="a67">“复次，<a id="a-68"></a>金刚摧，<a id="a-69"></a>菩萨若梦中见如来行者，<a id="a-6A"></a>此人应勤修精进，<a id="a-6B"></a>当勤修受学读诵，<a id="a-6C"></a>此是菩萨三地见相。<a id="a-6D"></a>此人常应法施，<a id="a-6E"></a>又应扫如来塔，<a id="a-6F"></a>破除憍慢，<a id="a-6G"></a>以此净业障。<a id="a-6H"></a>见余菩萨诣如来所是何相？<a id="a-6I"></a>见如来向食之处，<a id="a-6J"></a>此是初地相；<a id="a-6K"></a>见如来向经行处，<a id="a-6L"></a>是第二地相；<a id="a-6M"></a>见如来向说法处，<a id="a-6N"></a>是第三地相；<a id="a-6O"></a>见如来默然坐，<a id="a-6P"></a>是第四地相；<a id="a-6Q"></a>见如来静处坐，<a id="a-6R"></a>此是五地相；<a id="a-6S"></a>见如来行呗者，<a id="a-6T"></a>是六地相；<a id="a-6U"></a>见如来疾走，<a id="a-6V"></a>是七地相；<a id="a-6W"></a>若见如来作神通，<a id="a-6X"></a>是八地相；<a id="a-6Y"></a>见如来变化，<a id="a-6Z"></a>变化去者，<a id="a-6a"></a>是九地相；<a id="a-6b"></a>见如来行去回顾，<a id="a-6c"></a>共语说空，<a id="a-6d"></a>是十地相。</p>
  <p id="a6e">“复次，<a id="a-6f"></a>金刚摧，<a id="a-6g"></a>菩萨梦中自知为众生说法，<a id="a-6h"></a>不知所说，<a id="a-6i"></a>是第二地相。<a id="a-6j"></a>是人于如来般涅槃后，<a id="a-6k"></a>毁呰说法师，<a id="a-6l"></a>不自知过。<a id="a-6m"></a>此人当求善知识，<a id="a-6n"></a>供养听闻善法，<a id="a-6o"></a>不求其过，<a id="a-6p"></a>如是净除业障。<a id="a-6q"></a>闻佛说施，<a id="a-6r"></a>是初地相；<a id="a-6s"></a>闻说戒，<a id="a-6t"></a>是二地相；<a id="a-6u"></a>闻说忍，<a id="a-6v"></a>是三地相；<a id="a-6w"></a>闻说精进，<a id="a-6x"></a>是四地相；<a id="a-6y"></a>闻说禅，<a id="a-6z"></a>是五地相；<a id="a-70"></a>闻说般若慧，<a id="a-71"></a>是六地相；<a id="a-72"></a>闻说大悲，<a id="a-73"></a>是七地相；<a id="a-74"></a>闻说无碍，<a id="a-75"></a>是八地相；<a id="a-76"></a>闻说三昧，<a id="a-77"></a>是九地相；<a id="a-78"></a>闻说成就力，<a id="a-79"></a>是十地相。</p>
  <p id="a7A">“复次，<a id="a-7B"></a>金刚摧，<a id="a-7C"></a>菩萨梦中见如来虚空中神通行者，<a id="a-7D"></a>此是七地相。<a id="a-7E"></a>闻受道记，<a id="a-7F"></a>此人常应修尊重默然，<a id="a-7G"></a>修习成就甚深忍，<a id="a-7H"></a>如是疾成正觉。<a id="a-7I"></a>见如来在虚空中，<a id="a-7J"></a>是初地相；<a id="a-7K"></a>见如来食，<a id="a-7L"></a>是第二地；<a id="a-7M"></a>见光，<a id="a-7N"></a>是第三地；<a id="a-7O"></a>见说法，<a id="a-7P"></a>是第四地；<a id="a-7Q"></a>见现神通，<a id="a-7R"></a>是第五住地；<a id="a-7S"></a>见入三昧，<a id="a-7T"></a>是第六住地；<a id="a-7U"></a>见放光，<a id="a-7V"></a>见如来虚空中行去，<a id="a-7W"></a>是第七住地。</p>
  <p id="a7X">“复次，<a id="a-7Y"></a>金刚摧，<a id="a-7Z"></a>菩萨梦见如来般涅槃者，<a id="a-7a"></a>此人前谤法，<a id="a-7b"></a>出家谄曲求利。<a id="a-7c"></a>应勤供养三宝，<a id="a-7d"></a>奉施说法之人，<a id="a-7e"></a>一心三时精进，<a id="a-7f"></a>如是以净除业障。<a id="a-7g"></a>见前五地处处相。</p>
  <p id="a7h">“复次，<a id="a-7i"></a>金刚摧，<a id="a-7j"></a>菩萨梦见阇维如来，<a id="a-7k"></a>是人口恶知识，<a id="a-7l"></a>见毁法随喜。<a id="a-7m"></a>此菩萨初地，<a id="a-7n"></a>此人发菩提心不久，<a id="a-7o"></a>是人应于七日七夜中持灯，<a id="a-7p"></a>若说法人前、<a id="a-7q"></a>若如来塔前，<a id="a-7r"></a>一心忏悔，<a id="a-7s"></a>于日中昼三时，<a id="a-7t"></a>劝众人听法，<a id="a-7u"></a>以此净除业障。</p>
  <p id="a7v">“复次，<a id="a-7w"></a>金刚摧，<a id="a-7x"></a>菩萨梦中得如来舍利，<a id="a-7y"></a>此说菩萨三地。<a id="a-7z"></a>梦中亲近如来，<a id="a-80"></a>闻授记得度，<a id="a-81"></a>梦住余地。<a id="a-82"></a>得如来舍利，<a id="a-83"></a>如是相得如来发，<a id="a-84"></a>是初地；<a id="a-85"></a>梦得如来爪，<a id="a-86"></a>是第二地；<a id="a-87"></a>梦得舍利，<a id="a-88"></a>是第三地；<a id="a-89"></a>梦得齿，<a id="a-8A"></a>第四地；<a id="a-8B"></a>梦得牙，<a id="a-8C"></a>第五地；<a id="a-8D"></a>梦得白毫，<a id="a-8E"></a>第六地；<a id="a-8F"></a>梦得手，<a id="a-8G"></a>第七地；<a id="a-8H"></a>梦得冠，<a id="a-8I"></a>第八地；<a id="a-8J"></a>梦见阇维如来全身不散，<a id="a-8K"></a>第九地；<a id="a-8L"></a>见如来全身，<a id="a-8M"></a>第十地。</p>
  <p id="a8N">“复次，<a id="a-8O"></a>金刚摧，<a id="a-8P"></a>菩萨梦见得如来发不散，<a id="a-8Q"></a>此是菩萨第九住地。<a id="a-8R"></a>梦佛前授菩提记，<a id="a-8S"></a>除生死业障。<a id="a-8T"></a>梦得在家时发，<a id="a-8U"></a>是初地；<a id="a-8V"></a>梦得出家时发，<a id="a-8W"></a>第二地；<a id="a-8X"></a>梦市中得发，<a id="a-8Y"></a>说第三住；<a id="a-8Z"></a>于城中得发，<a id="a-8a"></a>第四住；<a id="a-8b"></a>于城中得，<a id="a-8c"></a>说第五住；<a id="a-8d"></a>于外得，<a id="a-8e"></a>第六地；<a id="a-8f"></a>于园观中得，<a id="a-8g"></a>第七地；<a id="a-8h"></a>于乘上得，<a id="a-8i"></a>第八地；<a id="a-8j"></a>于虚空中得，<a id="a-8k"></a>第九地；<a id="a-8l"></a>于三昧中得，<a id="a-8m"></a>第十地。</p>
  <p id="a8n">“复次，<a id="a-8o"></a>金刚摧，<a id="a-8p"></a>菩萨梦中见塔，<a id="a-8q"></a>此菩萨少业障，<a id="a-8r"></a>少许魔业。<a id="a-8s"></a>若亲近善友，<a id="a-8t"></a>善解法忍，<a id="a-8u"></a>得陀罗尼，<a id="a-8v"></a>此是一切十地相。<a id="a-8w"></a>见如来泥塔，<a id="a-8x"></a>此说是菩萨初地；<a id="a-8y"></a>见石塔，<a id="a-8z"></a>第二地；<a id="a-90"></a>见石泥像说，<a id="a-91"></a>是第三住地；<a id="a-92"></a>见栏楯塔，<a id="a-93"></a>第四住地；<a id="a-94"></a>见石柱围绕，<a id="a-95"></a>是说第五住地；<a id="a-96"></a>见金覆塔，<a id="a-97"></a>是说第六住地；<a id="a-98"></a>见宝塔，<a id="a-99"></a>是第七地；<a id="a-9A"></a>见铃网覆塔，<a id="a-9B"></a>是第八地；<a id="a-9C"></a>见若七地初见，<a id="a-9D"></a>是觉魔业，<a id="a-9E"></a>若九地、<a id="a-9F"></a>十地见是不颠倒见。</p>
  <p id="a9G">“复次，<a id="a-9H"></a>金刚摧，<a id="a-9I"></a>菩萨梦中见如来庄严塔，<a id="a-9J"></a>不久觉菩提道，<a id="a-9K"></a>为诸天忆念，<a id="a-9L"></a>此是菩萨第八住。</p>
  <p id="a9M">“复次，<a id="a-9N"></a>金刚摧，<a id="a-9O"></a>菩萨梦中见如来神通塔，<a id="a-9P"></a>此生当净业障，<a id="a-9Q"></a>此是菩萨第八住地。<a id="a-9R"></a>若菩萨忆念此，<a id="a-9S"></a>应离恶知识，<a id="a-9T"></a>应初住修信，<a id="a-9U"></a>二住修智，<a id="a-9V"></a>三住地多修信解，<a id="a-9W"></a>四住地久修行，<a id="a-9X"></a>五住地修净信解，<a id="a-9Y"></a>六住地修平等心，<a id="a-9Z"></a>七住地第一义解，<a id="a-9a"></a>第八住地修庄严佛土，<a id="a-9b"></a>第九住地授持，<a id="a-9c"></a>十住地住不颠倒。<a id="a-9d"></a>若住余初住，<a id="a-9e"></a>当知是魔业。<a id="a-9f"></a>若七住人，<a id="a-9g"></a>不可欺诳无巧方便。</p>
  <p id="a9h">“复次，<a id="a-9i"></a>金刚摧，<a id="a-9j"></a>菩萨梦中闻如来声不见形，<a id="a-9k"></a>是菩萨四地。<a id="a-9l"></a>以住自在地，<a id="a-9m"></a>破见佛地众生出家谄曲说法。<a id="a-9n"></a>此人应昼三时夜三时修净心，<a id="a-9o"></a>如是净除业障。</p>
  <p id="a9p">“复次，<a id="a-9q"></a>金刚摧，<a id="a-9r"></a>菩萨梦中供养如来，<a id="a-9s"></a>说是菩萨初地乃至九地。<a id="a-9t"></a>如是菩萨能成就陀罗尼，<a id="a-9u"></a>是菩萨诸佛所念。<a id="a-9v"></a>此菩萨应修平等心，<a id="a-9w"></a>如是疾成无上道。<a id="a-9x"></a>若梦住供养如来，<a id="a-9y"></a>此说菩萨初地相；<a id="a-9z"></a>若坐与者，<a id="a-A0"></a>是说二住地；<a id="a-A1"></a>若庄严与，<a id="a-A2"></a>此说是三住地；<a id="a-A3"></a>共自眷属与者，<a id="a-A4"></a>是说四住地；<a id="a-A5"></a>与多人共与，<a id="a-A6"></a>是说五住地；<a id="a-A7"></a>若与自眷属及与多人共与，<a id="a-A8"></a>是说六住地；<a id="a-A9"></a>一切庄严成就与，<a id="a-AA"></a>是说七住地；<a id="a-AB"></a>若称赞与，<a id="a-AC"></a>是说八住地；<a id="a-AD"></a>若作神通与，<a id="a-AE"></a>是说第九住地，<a id="a-AF"></a>觉一切魔事。</p>
  <p id="aAG">“复次，<a id="a-AH"></a>金刚摧，<a id="a-AI"></a>菩萨若梦中自见以华鬘、<a id="a-AJ"></a>香末、<a id="a-AK"></a>栴檀供养如来塔，<a id="a-AL"></a>此是菩萨见初地五地处处地。<a id="a-AM"></a>是前少行檀波罗蜜，<a id="a-AN"></a>觉已忆念此相，<a id="a-AO"></a>生长施心，<a id="a-AP"></a>此说是初地相；<a id="a-AQ"></a>生长戒心，<a id="a-AR"></a>说是二地；<a id="a-AS"></a>生长忍，<a id="a-AT"></a>说是三地；<a id="a-AU"></a>生长精进，<a id="a-AV"></a>是见四地；<a id="a-AW"></a>生长禅，<a id="a-AX"></a>是见五地；<a id="a-AY"></a>生长无碍心，<a id="a-AZ"></a>疾遍一切不退转地。</p>
  <p id="aAa">“复次，<a id="a-Ab"></a>金刚摧，<a id="a-Ac"></a>菩萨梦中见如来著垢腻衣，<a id="a-Ad"></a>此菩萨多法障，<a id="a-Ae"></a>是初地处处。<a id="a-Af"></a>见一向憎疾回向缘，<a id="a-Ag"></a>是见初地；<a id="a-Ah"></a>离憎爱回向，<a id="a-Ai"></a>是见二地；<a id="a-Aj"></a>若身见，<a id="a-Ak"></a>第三地；<a id="a-Al"></a>若心见，<a id="a-Am"></a>是第四地；<a id="a-An"></a>若梦中见，<a id="a-Ao"></a>是第五地；<a id="a-Ap"></a>若成就菩萨，<a id="a-Aq"></a>梦中少梦见受报。</p>
  <p id="aAr">“复次，<a id="a-As"></a>金刚摧，<a id="a-At"></a>菩萨梦闻未曾闻法，<a id="a-Au"></a>此菩萨曾供养多佛，<a id="a-Av"></a>多世中作说法师，<a id="a-Aw"></a>此说见初地处处乃至七地。<a id="a-Ax"></a>此如说修行，<a id="a-Ay"></a>此疾觉菩提。<a id="a-Az"></a>若闻种种说，<a id="a-B0"></a>是见初地；<a id="a-B1"></a>若有疑心，<a id="a-B2"></a>犹欲更听，<a id="a-B3"></a>是见第二地；<a id="a-B4"></a>若闻已断疑，<a id="a-B5"></a>是见第三地；<a id="a-B6"></a>若闻说陀罗尼，<a id="a-B7"></a>是见第四地；<a id="a-B8"></a>若闻说佛相者，<a id="a-B9"></a>是见第五地；<a id="a-BA"></a>若闻第一义谛，<a id="a-BB"></a>是见第六地；<a id="a-BC"></a>若闻说一切法，<a id="a-BD"></a>是见第七地。<a id="a-BE"></a>如是地地知。</p>
  <p id="aBF">“复次，<a id="a-BG"></a>金刚摧，<a id="a-BH"></a>菩萨若梦中得未曾学法，<a id="a-BI"></a>学已不忘不失不见。<a id="a-BJ"></a>若忘失，<a id="a-BK"></a>此菩萨前身，<a id="a-BL"></a>为利养心、<a id="a-BM"></a>不清净心法施；<a id="a-BN"></a>今应以清净供给，<a id="a-BO"></a>摄取学人，<a id="a-BP"></a>以无谄曲心求一切物，<a id="a-BQ"></a>供给说法学问人，<a id="a-BR"></a>以此净除业障。<a id="a-BS"></a>若初地、<a id="a-BT"></a>二地闻法不失，<a id="a-BU"></a>是见初地；<a id="a-BV"></a>若觉失是见二地，<a id="a-BW"></a>此觉魔业业障。</p>
  <p id="aBX">“复次，<a id="a-BY"></a>金刚摧，<a id="a-BZ"></a>菩萨梦中见未曾见法师，<a id="a-Ba"></a>此菩萨为诸菩萨所忆念，<a id="a-Bb"></a>少业障；<a id="a-Bc"></a>觉已，<a id="a-Bd"></a>得见明此菩萨说，<a id="a-Be"></a>是六地初地。<a id="a-Bf"></a>若说偈、<a id="a-Bg"></a>不说经，<a id="a-Bh"></a>是说初地；<a id="a-Bi"></a>若说经，<a id="a-Bj"></a>是说二地；<a id="a-Bk"></a>若说经、<a id="a-Bl"></a>说偈，<a id="a-Bm"></a>是说三地；<a id="a-Bn"></a>若说种种，<a id="a-Bo"></a>是说四地；<a id="a-Bp"></a>若说甚深，<a id="a-Bq"></a>是说五地；<a id="a-Br"></a>若说无碍，<a id="a-Bs"></a>是说六地。</p>
  <p id="aBt">“复次，<a id="a-Bu"></a>金刚摧，<a id="a-Bv"></a>菩萨若梦中自梦在法座说法，<a id="a-Bw"></a>此菩萨前身为佛敷法座，<a id="a-Bx"></a>此菩萨是甚深法忍器，<a id="a-By"></a>是见第八地初相。<a id="a-Bz"></a>若梦乐说，<a id="a-C0"></a>是说初地；<a id="a-C1"></a>若非乐说，<a id="a-C2"></a>是说第二地；<a id="a-C3"></a>若忍乐说，<a id="a-C4"></a>是说第三地；<a id="a-C5"></a>若无辩说，<a id="a-C6"></a>是说第四地；<a id="a-C7"></a>若说凡夫界，<a id="a-C8"></a>是说第五地；<a id="a-C9"></a>若说声闻界，<a id="a-CA"></a>是说第六地；<a id="a-CB"></a>若说菩萨界，<a id="a-CC"></a>是说第七地；<a id="a-CD"></a>若说佛界，<a id="a-CE"></a>是说第八地。</p>
  <p id="aCF">“复次，<a id="a-CG"></a>金刚摧，<a id="a-CH"></a>菩萨若梦中自知得无畏，<a id="a-CI"></a>此菩萨过一切业障，<a id="a-CJ"></a>过八地见九地处处。<a id="a-CK"></a>若梦得无所畏，<a id="a-CL"></a>所说众人乐闻，<a id="a-CM"></a>此菩萨是见初地；<a id="a-CN"></a>若梦得无畏说法得财，<a id="a-CO"></a>此菩萨见第二地；<a id="a-CP"></a>若得法利无畏，<a id="a-CQ"></a>此菩萨见第三地；<a id="a-CR"></a>若见善知识无畏，<a id="a-CS"></a>此菩萨见第四地；<a id="a-CT"></a>若思善心无畏，<a id="a-CU"></a>此菩萨见第五地；<a id="a-CV"></a>若得身安乐无畏，<a id="a-CW"></a>此菩萨见第六地；<a id="a-CX"></a>若心乐无畏，<a id="a-CY"></a>此菩萨见第七地；<a id="a-CZ"></a>若得通无畏，<a id="a-Ca"></a>此菩萨是见第八地；<a id="a-Cb"></a>若得记无畏，<a id="a-Cc"></a>此菩萨见第九地。</p>
  <p id="aCd">“复次，<a id="a-Ce"></a>金刚摧，<a id="a-Cf"></a>菩萨若梦中见道场，<a id="a-Cg"></a>此菩萨纯善，<a id="a-Ch"></a>心向道不退转，<a id="a-Ci"></a>是十地处处见。<a id="a-Cj"></a>若见道场、<a id="a-Ck"></a>不见树，<a id="a-Cl"></a>是说初地；<a id="a-Cm"></a>若见树、<a id="a-Cn"></a>不见菩萨，<a id="a-Co"></a>是说第二地；<a id="a-Cp"></a>若见多树围绕，<a id="a-Cq"></a>是说第三地；<a id="a-Cr"></a>若见叶具足成就，<a id="a-Cs"></a>此菩萨是说第四地；<a id="a-Ct"></a>若见华叶具足，<a id="a-Cu"></a>此菩萨见第五地；<a id="a-Cv"></a>若见果成就，<a id="a-Cw"></a>此菩萨见第六地；<a id="a-Cx"></a>若见敷座，<a id="a-Cy"></a>此菩萨是见第七地；<a id="a-Cz"></a>若见人围绕，<a id="a-D0"></a>此菩萨是见第八地；<a id="a-D1"></a>若见龙围绕，<a id="a-D2"></a>此菩萨见第九地；<a id="a-D3"></a>若见天围绕散华，<a id="a-D4"></a>闻欢喜声，<a id="a-D5"></a>此菩萨见第十地。</p>
  <p id="aD6">“复次，<a id="a-D7"></a>金刚摧，<a id="a-D8"></a>菩萨若梦中见如来经行，<a id="a-D9"></a>此菩萨应勤修精进，<a id="a-DA"></a>勤修法施，<a id="a-DB"></a>安慰眷属不求其过，<a id="a-DC"></a>若菩萨是七地处处见。<a id="a-DD"></a>若见如来不净地经行，<a id="a-DE"></a>此菩萨是初地；<a id="a-DF"></a>若见净地经行，<a id="a-DG"></a>此菩萨见第二地；<a id="a-DH"></a>若见敷座经行，<a id="a-DI"></a>此菩萨是见第三地；<a id="a-DJ"></a>若坐者，<a id="a-DK"></a>此菩萨见第四地；<a id="a-DL"></a>若见树围绕，<a id="a-DM"></a>此菩萨见第五地；<a id="a-DN"></a>若见散华，<a id="a-DO"></a>此菩萨见第六地；<a id="a-DP"></a>若见高座覆上者，<a id="a-DQ"></a>此菩萨见第七地。</p>
  <p id="aDR">“复次，<a id="a-DS"></a>金刚摧菩萨，<a id="a-DT"></a>若菩萨梦中见如来转法轮，<a id="a-DU"></a>此菩萨是不退转，<a id="a-DV"></a>是七地初地，<a id="a-DW"></a>见处处地，<a id="a-DX"></a>净无业障。<a id="a-DY"></a>若见坐，<a id="a-DZ"></a>是菩萨是见初地；<a id="a-Da"></a>若见敷座，<a id="a-Db"></a>是菩萨是见二地；<a id="a-Dc"></a>若见敷杂色座，<a id="a-Dd"></a>是菩萨见三地；<a id="a-De"></a>若见散华于座，<a id="a-Df"></a>此菩萨是见四地；<a id="a-Dg"></a>若见种种宝覆盖高座，<a id="a-Dh"></a>此菩萨是见五地；<a id="a-Di"></a>若闻空中歌颂称叹声，<a id="a-Dj"></a>此菩萨是见六地；<a id="a-Dk"></a>若见白盖以宝网覆上，<a id="a-Dl"></a>此菩萨见十地。</p>
  <p id="aDm">“复次，<a id="a-Dn"></a>金刚摧菩萨，<a id="a-Do"></a>若菩萨梦中见如来般涅槃塔，<a id="a-Dp"></a>此菩萨是初地八地处处见，<a id="a-Dq"></a>近无上道，<a id="a-Dr"></a>少于业障。<a id="a-Ds"></a>若见尘土坌塔，<a id="a-Dt"></a>此菩萨是见初地；<a id="a-Du"></a>若见净无尘者，<a id="a-Dv"></a>是菩萨见二地；<a id="a-Dw"></a>若上生草，<a id="a-Dx"></a>此菩萨是见三地；<a id="a-Dy"></a>若见青草覆上，<a id="a-Dz"></a>此菩萨是见四地；<a id="a-E0"></a>若见种种杂华树围绕，<a id="a-E1"></a>此菩萨是见五地；<a id="a-E2"></a>若见华果树围绕覆上，<a id="a-E3"></a>此菩萨是见第六地；<a id="a-E4"></a>若见种种杂姓众生围绕，<a id="a-E5"></a>此菩萨是见七地；<a id="a-E6"></a>若见幢盖聚集，<a id="a-E7"></a>此菩萨是见八地。</p>
  <p id="aE8">“复次，<a id="a-E9"></a>金刚摧菩萨，<a id="a-EA"></a>若菩萨梦中得如来衣，<a id="a-EB"></a>此菩萨是见初地八地处处地相。<a id="a-EC"></a>此菩萨应勤修成就念佛智，<a id="a-ED"></a>此菩萨少于业障。<a id="a-EE"></a>若得如来垢腻衣，<a id="a-EF"></a>此菩萨是见初地相；<a id="a-EG"></a>若得如来净衣，<a id="a-EH"></a>是见二地；<a id="a-EI"></a>若得如来染衣，<a id="a-EJ"></a>此菩萨是见三地相；<a id="a-EK"></a>若得如来打衣，<a id="a-EL"></a>此菩萨是见四地相；<a id="a-EM"></a>若得如来放光衣，<a id="a-EN"></a>此菩萨是见五地相；<a id="a-EO"></a>若得如来一衣，<a id="a-EP"></a>此菩萨是见六地相；<a id="a-EQ"></a>若得如来三衣，<a id="a-ER"></a>此菩萨是七地相。<a id="a-ES"></a>精进相、<a id="a-ET"></a>不精进相除魔业，<a id="a-EU"></a>是菩萨有疑。</p>
  <p id="aEV">“复次，<a id="a-EW"></a>金刚摧，<a id="a-EX"></a>菩萨梦中得如来钵，<a id="a-EY"></a>此菩萨佛所忆念，<a id="a-EZ"></a>是见八地。<a id="a-Ea"></a>此菩萨是闻明法器，<a id="a-Eb"></a>修无业障忍，<a id="a-Ec"></a>如是趣无上道。<a id="a-Ed"></a>若得污不净钵，<a id="a-Ee"></a>此菩萨是初地；<a id="a-Ef"></a>若得空净钵，<a id="a-Eg"></a>此菩萨是二地；<a id="a-Eh"></a>若得满钵味，<a id="a-Ei"></a>此菩萨是三地；<a id="a-Ej"></a>若得满钵华，<a id="a-Ek"></a>此菩萨是四地；<a id="a-El"></a>若得满钵果，<a id="a-Em"></a>此菩萨是五地；<a id="a-En"></a>若得满钵食，<a id="a-Eo"></a>此菩萨是六地；<a id="a-Ep"></a>若得满钵香，<a id="a-Eq"></a>此菩萨是七地；<a id="a-Er"></a>若得满钵华鬘香，<a id="a-Es"></a>此菩萨是八地；<a id="a-Et"></a>若得如来衣钵，<a id="a-Eu"></a>此菩萨是九地；<a id="a-Ev"></a>若虚空中得如来钵，<a id="a-Ew"></a>此菩萨是十地。<a id="a-Ex"></a>此菩萨应觉魔业，<a id="a-Ey"></a>除初业不勤修。</p>
  <p id="aEz">“复次，<a id="a-F0"></a>金刚摧，<a id="a-F1"></a>菩萨梦中见一如来，<a id="a-F2"></a>应静处勤修空三昧。<a id="a-F3"></a>此菩萨是八地杂业障，<a id="a-F4"></a>应勤修净心。</p>
  <p id="aF5">“复次，<a id="a-F6"></a>金刚摧，<a id="a-F7"></a>菩萨若于梦中见如来，<a id="a-F8"></a>多人众中见如来身，<a id="a-F9"></a>此应忍乐摄取多人。<a id="a-FA"></a>此菩萨一切地处处见，<a id="a-FB"></a>相应勤进修道。<a id="a-FC"></a>若见居士杂姓人围绕如来，<a id="a-FD"></a>此菩萨是初地；<a id="a-FE"></a>若见王者众围绕如来，<a id="a-FF"></a>此菩萨是二地；<a id="a-FG"></a>若见婆罗门围绕如来，<a id="a-FH"></a>此菩萨是三地；<a id="a-FI"></a>若见王围绕如来，<a id="a-FJ"></a>此菩萨是四地；<a id="a-FK"></a>若见龙围绕如来，<a id="a-FL"></a>此菩萨是五地；<a id="a-FM"></a>若见四大天王围绕如来，<a id="a-FN"></a>此菩萨是六地；<a id="a-FO"></a>若见帝释围绕如来，<a id="a-FP"></a>此菩萨是七地；<a id="a-FQ"></a>若见梵天围绕如来，<a id="a-FR"></a>此菩萨是八地；<a id="a-FS"></a>若见净居天围绕如来，<a id="a-FT"></a>此菩萨是九地；<a id="a-FU"></a>若见菩萨围绕如来，<a id="a-FV"></a>此菩萨是十地，<a id="a-FW"></a>除魔业。</p>
  <p id="aFX">“复次，<a id="a-FY"></a>金刚摧，<a id="a-FZ"></a>菩萨梦中得如来盖者，<a id="a-Fa"></a>此菩萨最后地处处见地，<a id="a-Fb"></a>解魔业、<a id="a-Fc"></a>杂业求利养，<a id="a-Fd"></a>疾趣向。<a id="a-Fe"></a>若见草叶盖，<a id="a-Ff"></a>此菩萨是初地；<a id="a-Fg"></a>若见竹盖，<a id="a-Fh"></a>此菩萨是二地；<a id="a-Fi"></a>若见桦皮盖者，<a id="a-Fj"></a>此菩萨是三地；<a id="a-Fk"></a>若见大盖者，<a id="a-Fl"></a>此菩萨是四地；<a id="a-Fm"></a>若见铁叠盖者，<a id="a-Fn"></a>此菩萨是五地；<a id="a-Fo"></a>若见铜盖者，<a id="a-Fp"></a>此菩萨是六地；<a id="a-Fq"></a>若见金盖者，<a id="a-Fr"></a>此菩萨是七地；<a id="a-Fs"></a>若见七宝盖者，<a id="a-Ft"></a>此菩萨是八地；<a id="a-Fu"></a>若见铃网盖垂下者，<a id="a-Fv"></a>此菩萨是九地。<a id="a-Fw"></a>应觉六地魔业。</p>
  <p id="aFx">“复次，<a id="a-Fy"></a>金刚摧，<a id="a-Fz"></a>菩萨梦中见如来革屣，<a id="a-G0"></a>见一切十地。<a id="a-G1"></a>此菩萨应勤修精进趣向，<a id="a-G2"></a>此菩萨受记系在受记界。<a id="a-G3"></a>若向村间见革屣者，<a id="a-G4"></a>此菩萨是初地；<a id="a-G5"></a>若僧坊中见革屣者，<a id="a-G6"></a>此菩萨是二地；<a id="a-G7"></a>园观中见革屣者，<a id="a-G8"></a>此菩萨是三地；<a id="a-G9"></a>若经行处见革屣者，<a id="a-GA"></a>此菩萨是四地；<a id="a-GB"></a>若房中见革屣者，<a id="a-GC"></a>此菩萨是五地；<a id="a-GD"></a>若坐禅中见革屣者，<a id="a-GE"></a>此菩萨是六地；<a id="a-GF"></a>若河水中见革屣者，<a id="a-GG"></a>此菩萨是七地；<a id="a-GH"></a>若山中见革屣者，<a id="a-GI"></a>此菩萨是八地；<a id="a-GJ"></a>若空中见革屣者，<a id="a-GK"></a>此菩萨是九地；<a id="a-GL"></a>若神通见革屣者，<a id="a-GM"></a>此菩萨是十地，<a id="a-GN"></a>除魔业。</p>
  <p id="aGO">“复次，<a id="a-GP"></a>金刚摧，<a id="a-GQ"></a>菩萨梦中见如来座，<a id="a-GR"></a>此菩萨是初地六地。<a id="a-GS"></a>此菩萨应乐修寂静，<a id="a-GT"></a>少于业障，<a id="a-GU"></a>未成就业。<a id="a-GV"></a>无敷座，<a id="a-GW"></a>此菩萨是初地；<a id="a-GX"></a>敷座，<a id="a-GY"></a>此菩萨是二地；<a id="a-GZ"></a>显现敷座，<a id="a-Ga"></a>此菩萨是三地；<a id="a-Gb"></a>若敷种种座坐，<a id="a-Gc"></a>此菩萨是四地；<a id="a-Gd"></a>毕竟敷座，<a id="a-Ge"></a>此菩萨是五地；<a id="a-Gf"></a>若善敷好座，<a id="a-Gg"></a>此菩萨是六地，<a id="a-Gh"></a>应觉魔业。</p>
  <p id="aGi">“复次，<a id="a-Gj"></a>金刚摧，<a id="a-Gk"></a>菩萨若梦中与如来食，<a id="a-Gl"></a>此菩萨是七地见初地相应。<a id="a-Gm"></a>勤修精进趣向道，<a id="a-Gn"></a>此菩萨少于业障。<a id="a-Go"></a>若见如来入家中立施食者，<a id="a-Gp"></a>此菩萨是初地；<a id="a-Gq"></a>若在家中坐施食者，<a id="a-Gr"></a>此菩萨是二地；<a id="a-Gs"></a>若门外立施食者，<a id="a-Gt"></a>此菩萨是三地；<a id="a-Gu"></a>若市中施食者，<a id="a-Gv"></a>此菩萨是四地；<a id="a-Gw"></a>若城门中施食者，<a id="a-Gx"></a>此菩萨是五地；<a id="a-Gy"></a>若僧房中施食者，<a id="a-Gz"></a>此菩萨是六地；<a id="a-H0"></a>若房中施食者，<a id="a-H1"></a>此菩萨是七地，<a id="a-H2"></a>除魔业。</p>
  <p id="aH3">“复次，<a id="a-H4"></a>金刚摧，<a id="a-H5"></a>菩萨若于梦中，<a id="a-H6"></a>自知施如来衣者，<a id="a-H7"></a>此菩萨是六地初地。<a id="a-H8"></a>此菩萨应勤修无相三昧趣向菩提。<a id="a-H9"></a>若恭敬心施如来衣者，<a id="a-HA"></a>此菩萨是初地；<a id="a-HB"></a>若施如来白衣者，<a id="a-HC"></a>此菩萨是二地；<a id="a-HD"></a>若施染衣者，<a id="a-HE"></a>此菩萨是三地；<a id="a-HF"></a>若施如来杂色衣者，<a id="a-HG"></a>此菩萨是四地；<a id="a-HH"></a>若施如来金色衣者，<a id="a-HI"></a>此菩萨是五地；<a id="a-HJ"></a>若施如来杂宝衣者，<a id="a-HK"></a>此菩萨是六地；<a id="a-HL"></a>若施如来色衣者，<a id="a-HM"></a>此菩萨是七地；<a id="a-HN"></a>若施如来天衣者，<a id="a-HO"></a>此菩萨是八地。</p>
  <p id="aHP">“复次，<a id="a-HQ"></a>金刚摧，<a id="a-HR"></a>菩萨梦中自知施如来华，<a id="a-HS"></a>此菩萨是六地处处相。<a id="a-HT"></a>此人多业障，<a id="a-HU"></a>善根难生。<a id="a-HV"></a>若梦中施如来曼陀罗华，<a id="a-HW"></a>此菩萨是初地；<a id="a-HX"></a>若散华施者，<a id="a-HY"></a>此菩萨是二地；<a id="a-HZ"></a>若种种杂色华施者，<a id="a-Ha"></a>此菩萨是三地；<a id="a-Hb"></a>若以华著如来上，<a id="a-Hc"></a>此菩萨是四地；<a id="a-Hd"></a>若自手以华著如来手中，<a id="a-He"></a>此菩萨是五地；<a id="a-Hf"></a>若以天华施如来，<a id="a-Hg"></a>此菩萨是六地，<a id="a-Hh"></a>除魔业。<a id="a-Hi"></a>除二种人，<a id="a-Hj"></a>初业、<a id="a-Hk"></a>多疑悔者。</p>
  <p id="aHl">“复次，<a id="a-Hm"></a>金刚摧菩萨，<a id="a-Hn"></a>若菩萨梦中梦入山，<a id="a-Ho"></a>生疑心生谤，<a id="a-Hp"></a>当知多有业障，<a id="a-Hq"></a>多有病痛，<a id="a-Hr"></a>少于智慧。<a id="a-Hs"></a>此人应于一切众生生无碍心，<a id="a-Ht"></a>以此心趣向菩提。<a id="a-Hu"></a>此菩萨，<a id="a-Hv"></a>是五地初地见。<a id="a-Hw"></a>此菩萨应七年中昼夜六时起清净心，<a id="a-Hx"></a>初地明慧相；<a id="a-Hy"></a>当勤具安乐具供给，<a id="a-Hz"></a>二地、<a id="a-I0"></a>第三地；<a id="a-I1"></a>供养三宝，<a id="a-I2"></a>第四地；<a id="a-I3"></a>应勤修甚深法忍，<a id="a-I4"></a>第五地。</p>
  <p id="aI5">“复次，<a id="a-I6"></a>金刚摧，<a id="a-I7"></a>菩萨若梦中自见裸形，<a id="a-I8"></a>当知自无业障，<a id="a-I9"></a>当知见初地；<a id="a-IA"></a>若城中自见裸形，<a id="a-IB"></a>是见第二地；<a id="a-IC"></a>若阿练若处见裸身，<a id="a-ID"></a>是见第三地；<a id="a-IE"></a>若山中见裸形，<a id="a-IF"></a>此见第四地，<a id="a-IG"></a>当知魔业。</p>
  <p id="aIH">“复次，<a id="a-II"></a>金刚摧菩萨，<a id="a-IJ"></a>若菩萨梦见自趣四维去，<a id="a-IK"></a>此菩萨舍善知识，<a id="a-IL"></a>是见初地。<a id="a-IM"></a>少于智慧，<a id="a-IN"></a>懈怠多忧多恼，<a id="a-IO"></a>为多人所笑，<a id="a-IP"></a>多于病痛，<a id="a-IQ"></a>心多狂癫，<a id="a-IR"></a>为善根故求于出家，<a id="a-IS"></a>复还入俗，<a id="a-IT"></a>贫苦无有财物多病，<a id="a-IU"></a>为利养故谤毁法师，<a id="a-IV"></a>谤法不信不解；<a id="a-IW"></a>当还生正直心，<a id="a-IX"></a>亲近法师，<a id="a-IY"></a>勤修一切施无碍心趣向菩提。<a id="a-IZ"></a>此菩萨乃至解于六地，<a id="a-Ia"></a>此菩萨以软中上心，<a id="a-Ib"></a>除害过罪。</p>
  <p id="aIc">“复次，<a id="a-Id"></a>金刚摧，<a id="a-Ie"></a>菩萨梦中见趣向未曾见方，<a id="a-If"></a>此有魔业业障，<a id="a-Ig"></a>此菩萨三地处处见地。<a id="a-Ih"></a>应勤修净根，<a id="a-Ii"></a>供养三宝，<a id="a-Ij"></a>净初地；<a id="a-Ik"></a>若勤修空，<a id="a-Il"></a>见第二地；<a id="a-Im"></a>修法忍，<a id="a-In"></a>见第三地，<a id="a-Io"></a>乃至住六地。<a id="a-Ip"></a>自知此菩萨见初地，<a id="a-Iq"></a>出入多于善根，<a id="a-Ir"></a>亦多不善根。<a id="a-Is"></a>此舍命不生愁恼，<a id="a-It"></a>舍恶知识，<a id="a-Iu"></a>亲近信解知法人无奸伪，<a id="a-Iv"></a>如是净于业障。<a id="a-Iw"></a>彼以奸诈心盗法，<a id="a-Ix"></a>当亲近善知识。<a id="a-Iy"></a>此菩萨自梦见在浊水中去，<a id="a-Iz"></a>是见初地；<a id="a-J0"></a>若自见在浊水沫中行，<a id="a-J1"></a>此是见二地；<a id="a-J2"></a>若见涌没水中行，<a id="a-J3"></a>此是见第三地；<a id="a-J4"></a>若涸水中行，<a id="a-J5"></a>见第四地；<a id="a-J6"></a>若梦在清水中行，<a id="a-J7"></a>是见第五地。</p>
  <p id="aJ8">“复次，<a id="a-J9"></a>金刚摧，<a id="a-JA"></a>菩萨若梦中见云雨，<a id="a-JB"></a>此菩萨多魔业，<a id="a-JC"></a>此菩萨是初地七地见。<a id="a-JD"></a>此以自在力娆说法师：<a id="a-JE"></a>前出家为利养故，<a id="a-JF"></a>呵责法师；<a id="a-JG"></a>若法师如法教悔，<a id="a-JH"></a>常违反师语。<a id="a-JI"></a>应勤修忍辱，<a id="a-JJ"></a>生信解心，<a id="a-JK"></a>离于利养，<a id="a-JL"></a>一向为利他，<a id="a-JM"></a>以此净业障。<a id="a-JN"></a>若见尘土云雨，<a id="a-JO"></a>此菩萨是初地；<a id="a-JP"></a>若见黑云，<a id="a-JQ"></a>此菩萨是二地；<a id="a-JR"></a>若见乱云，<a id="a-JS"></a>此菩萨是三地；<a id="a-JT"></a>若见雷云，<a id="a-JU"></a>此菩萨是四地；<a id="a-JV"></a>若见电云惊怖，<a id="a-JW"></a>此菩萨是五地；<a id="a-JX"></a>若见雨雹，<a id="a-JY"></a>此菩萨是六地。<a id="a-JZ"></a>魔业地地应知。</p>
  <p id="aJa">“复次，<a id="a-Jb"></a>金刚摧，<a id="a-Jc"></a>菩萨梦中见地摇，<a id="a-Jd"></a>此菩萨是初地，<a id="a-Je"></a>久行初业多。<a id="a-Jf"></a>初业多初业障，<a id="a-Jg"></a>多恐怖众生，<a id="a-Jh"></a>应修无畏施众生，<a id="a-Ji"></a>守护三业，<a id="a-Jj"></a>以此净除业障。<a id="a-Jk"></a>彼若常见地摇，<a id="a-Jl"></a>是初业初地；<a id="a-Jm"></a>破城池烧人众，<a id="a-Jn"></a>此菩萨二地；<a id="a-Jo"></a>若地久动，<a id="a-Jp"></a>是三地；<a id="a-Jq"></a>发真实誓，<a id="a-Jr"></a>是四地；<a id="a-Js"></a>魔业，<a id="a-Jt"></a>是五地、<a id="a-Ju"></a>六地；<a id="a-Jv"></a>勤修总持，<a id="a-Jw"></a>是七地；<a id="a-Jx"></a>大威德诸天悉来集会，<a id="a-Jy"></a>是八地；<a id="a-Jz"></a>诸龙来增益气力，<a id="a-K0"></a>是九地；<a id="a-K1"></a>是梵天来，<a id="a-K2"></a>是十地。<a id="a-K3"></a>闻如来秘密语，<a id="a-K4"></a>地摇动地地应觉知。</p>
  <p id="aK5">“复次，<a id="a-K6"></a>金刚摧，<a id="a-K7"></a>菩萨梦中自见在斗讼中，<a id="a-K8"></a>是菩萨是四地初地。<a id="a-K9"></a>若见上地，<a id="a-KA"></a>是魔业乃至七地。<a id="a-KB"></a>不勤修习摄取伏非法人，<a id="a-KC"></a>先时为利养故，<a id="a-KD"></a>违说法人，<a id="a-KE"></a>奸诈说法自活；<a id="a-KF"></a>当学方便，<a id="a-KG"></a>当善心修六波罗蜜，<a id="a-KH"></a>以此净除业障。<a id="a-KI"></a>若被呵瞋生惊畏心，<a id="a-KJ"></a>是初地；<a id="a-KK"></a>梦被刀斫，<a id="a-KL"></a>是二地；<a id="a-KM"></a>若被土块杖，<a id="a-KN"></a>是三地；<a id="a-KO"></a>若被恶骂，<a id="a-KP"></a>是四地。<a id="a-KQ"></a>魔不解，<a id="a-KR"></a>不勤修。</p>
  <p id="aKS">“复次，<a id="a-KT"></a>金刚摧，<a id="a-KU"></a>菩萨梦中见自病，<a id="a-KV"></a>此菩萨是二地处处地见相。<a id="a-KW"></a>世间、<a id="a-KX"></a>出世间多作艰难，<a id="a-KY"></a>欲多法施，<a id="a-KZ"></a>复还断绝；<a id="a-Ka"></a>欲多财施，<a id="a-Kb"></a>复还断绝。<a id="a-Kc"></a>应当供给修行法人，<a id="a-Kd"></a>修无碍心，<a id="a-Ke"></a>修不放逸慢，<a id="a-Kf"></a>修不自在慢，<a id="a-Kg"></a>以此净除业障。<a id="a-Kh"></a>若见在余处地病，<a id="a-Ki"></a>此觉魔业。</p>
  <p id="aKj">“复次，<a id="a-Kk"></a>金刚摧，<a id="a-Kl"></a>菩萨梦中堕山，<a id="a-Km"></a>无所依止。<a id="a-Kn"></a>先时于善心一向诈奸，<a id="a-Ko"></a>多不信解，<a id="a-Kp"></a>多于业障，<a id="a-Kq"></a>魔业增盛，<a id="a-Kr"></a>身心羸劣；<a id="a-Ks"></a>受法疾得，<a id="a-Kt"></a>寻复忘失，<a id="a-Ku"></a>生欲乐心中间放舍，<a id="a-Kv"></a>若见财封舍离，<a id="a-Kw"></a>若见佛法舍离，<a id="a-Kx"></a>舍离忍辱，<a id="a-Ky"></a>亲近恶行，<a id="a-Kz"></a>不近善法，<a id="a-L0"></a>于深信解入边不生信解。<a id="a-L1"></a>此菩萨是见二地初地。<a id="a-L2"></a>若自见刀山中行，<a id="a-L3"></a>是见初地；<a id="a-L4"></a>若自知石山中堕，<a id="a-L5"></a>是见二地。<a id="a-L6"></a>住余地，<a id="a-L7"></a>无业障，<a id="a-L8"></a>无魔业。<a id="a-L9"></a>应生信心，<a id="a-LA"></a>于三月中，<a id="a-LB"></a>昼三时夜三时忏悔，<a id="a-LC"></a>应观世间因缘法，<a id="a-LD"></a>应修供养，<a id="a-LE"></a>如是以除业障。</p>
 </body>
</html>