<!doctype html>
<html id="z3IBTHhDI" data-ver="1904">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘宝积部">
  <meta period="唐">
 </head>
 <body>
  <h1 id="a1">大宝积经卷第一百</h1>
  <h2 id="a2">西晋清信士聂道真译</h2>
  <h2 id="a3">无垢施菩萨应辩会</h2>
  <h2 id="a4">第三十三序品第一</h2>
  <p id="a5">如是我闻：<a id="a-6"></a>一时，<a id="a-7"></a>佛游舍卫国祇树给孤独园，<a id="a-8"></a>与大比丘众千人俱，<a id="a-9"></a>皆是阿罗汉，<a id="a-A"></a>诸漏已尽，<a id="a-B"></a>无复烦恼，<a id="a-C"></a>于诸法中皆得自在，<a id="a-D"></a>所作已办，<a id="a-E"></a>舍于重担，<a id="a-F"></a>逮得己利，<a id="a-G"></a>尽诸有结，<a id="a-H"></a>得正智解脱，<a id="a-I"></a>心得善解脱，<a id="a-J"></a>慧得善解脱，<a id="a-K"></a>其心调伏如大象王，<a id="a-L"></a>心得自在到于彼岸，<a id="a-M"></a>入八解脱；<a id="a-N"></a>唯除阿难一人。<a id="a-O"></a>复有诸菩萨摩诃萨，<a id="a-P"></a>皆大庄严，<a id="a-Q"></a>众所知识，<a id="a-R"></a>逮不退转，<a id="a-S"></a>尽一生补处。<a id="a-T"></a>其名曰：<a id="a-U"></a>宝手菩萨、<a id="a-V"></a>德藏菩萨、<a id="a-W"></a>慧严菩萨、<a id="a-X"></a>称意菩萨、<a id="a-Y"></a>观世音菩萨、<a id="a-Z"></a>文殊师利法王子、<a id="a-a"></a>悦音法王子、<a id="a-b"></a>不思议解脱行法王子、<a id="a-c"></a>思惟诸法无障碍法王子、<a id="a-d"></a>弥勒菩萨、<a id="a-e"></a>施无忧菩萨、<a id="a-f"></a>无痴见菩萨、<a id="a-g"></a>离恶趣菩萨、<a id="a-h"></a>无碍行菩萨、<a id="a-i"></a>断幽冥菩萨、<a id="a-j"></a>除诸盖菩萨、<a id="a-k"></a>辩严菩萨、<a id="a-l"></a>宝德智威菩萨、<a id="a-m"></a>金华光明德菩萨、<a id="a-n"></a>思无碍菩萨，<a id="a-o"></a>如是等菩萨摩诃萨万二千人俱。</p>
  <p id="ap">尔时，<a id="a-q"></a>大德舍利弗、<a id="a-r"></a>大德目揵连、<a id="a-s"></a>大德摩诃迦葉、<a id="a-t"></a>大德须菩提、<a id="a-u"></a>大德富楼那弥多罗尼子、<a id="a-v"></a>大德离越、<a id="a-w"></a>大德阿那律、<a id="a-x"></a>大德阿难，<a id="a-y"></a>及文殊师利法王子、<a id="a-z"></a>无痴见菩萨、<a id="a-10"></a>宝相菩萨、<a id="a-11"></a>离恶趣菩萨、<a id="a-12"></a>除诸盖菩萨、<a id="a-13"></a>观世音菩萨、<a id="a-14"></a>辩严菩萨、<a id="a-15"></a>无痴行菩萨，<a id="a-16"></a>如是等八大菩萨及八大声闻，<a id="a-17"></a>晨朝执持衣钵，<a id="a-18"></a>欲入舍卫城乞食。<a id="a-19"></a>时于道中，<a id="a-1A"></a>各作是念，<a id="a-1B"></a>共论斯事。</p>
  <p id="a1C">尔时，<a id="a-1D"></a>大德舍利弗言：<a id="a-1E"></a>“我当入如是定已，<a id="a-1F"></a>诣舍卫城乞食，<a id="a-1G"></a>愿令城中一切众生闻四圣谛。<a id="a-1H"></a>”</p>
  <p id="a1I">大德目揵连言：<a id="a-1J"></a>“我当入如是定，<a id="a-1K"></a>诣舍卫城乞食，<a id="a-1L"></a>愿令城中一切众生无有魔事。<a id="a-1M"></a>”</p>
  <p id="a1N">摩诃迦葉言：<a id="a-1O"></a>“我当入如是定，<a id="a-1P"></a>诣舍卫城乞食，<a id="a-1Q"></a>愿令城中众生其施我者，<a id="a-1R"></a>令获无尽之报乃至泥洹。<a id="a-1S"></a>”</p>
  <p id="a1T">大德须菩提言：<a id="a-1U"></a>“我当入如是定，<a id="a-1V"></a>诣舍卫城乞食，<a id="a-1W"></a>愿城中众生其见我者，<a id="a-1X"></a>以此因缘，<a id="a-1Y"></a>令彼众生天上、<a id="a-1Z"></a>人中受诸快乐，<a id="a-1a"></a>得尽苦际。<a id="a-1b"></a>”</p>
  <p id="a1c">大德富楼那弥多罗尼子言：<a id="a-1d"></a>“我当入如是定，<a id="a-1e"></a>诣舍卫城乞食，<a id="a-1f"></a>愿令城中一切外道梵志尼揵子等悉得正见。<a id="a-1g"></a>”</p>
  <p id="a1h">大德离越言：<a id="a-1i"></a>“我当入如是定，<a id="a-1j"></a>诣舍卫城乞食，<a id="a-1k"></a>愿令城中一切众生得无诤乐。<a id="a-1l"></a>”</p>
  <p id="a1m">大德阿那律言：<a id="a-1n"></a>“我当入如是定，<a id="a-1o"></a>诣舍卫城乞食，<a id="a-1p"></a>愿令城中一切众生识宿业报。<a id="a-1q"></a>”</p>
  <p id="a1r">大德阿难言：<a id="a-1s"></a>“我当入如是定，<a id="a-1t"></a>诣舍卫城乞食，<a id="a-1u"></a>愿令城中一切众生，<a id="a-1v"></a>先所闻法皆悉现前。<a id="a-1w"></a>”</p>
  <p id="a1x">文殊师利法王子，<a id="a-1y"></a>作是念言：<a id="a-1z"></a>“我当令舍卫城中，<a id="a-20"></a>一切门户、<a id="a-21"></a>窗牖、<a id="a-22"></a>墙壁、<a id="a-23"></a>器物、<a id="a-24"></a>树木、<a id="a-25"></a>枝、<a id="a-26"></a>叶、<a id="a-27"></a>华、<a id="a-28"></a>果、<a id="a-29"></a>衣服、<a id="a-2A"></a>璎珞，<a id="a-2B"></a>皆令出空无相无愿、<a id="a-2C"></a>无所有、<a id="a-2D"></a>无我、<a id="a-2E"></a>无戏论、<a id="a-2F"></a>无性之声。<a id="a-2G"></a>”</p>
  <p id="a2H">无痴见菩萨，<a id="a-2I"></a>作是念言：<a id="a-2J"></a>“我当令舍卫城中，<a id="a-2K"></a>若有众生应得阿耨多罗三藐三菩提者，<a id="a-2L"></a>其所见物皆是如来像；<a id="a-2M"></a>又令决定于阿耨多罗三藐三菩提。<a id="a-2N"></a>”</p>
  <p id="a2O">宝相菩萨，<a id="a-2P"></a>作是念言：<a id="a-2Q"></a>“我当令舍卫城中一切族姓室宅之中，<a id="a-2R"></a>宝藏涌出，<a id="a-2S"></a>具诸七宝。<a id="a-2T"></a>”</p>
  <p id="a2U">离恶趣菩萨，<a id="a-2V"></a>作是念言：<a id="a-2W"></a>“我当令舍卫城中，<a id="a-2X"></a>若有众生应堕恶趣者，<a id="a-2Y"></a>尽使现世轻受，<a id="a-2Z"></a>速脱苦恼。<a id="a-2a"></a>”</p>
  <p id="a2b">除诸盖菩萨，<a id="a-2c"></a>作是念言：<a id="a-2d"></a>“我当令舍卫城中众生尽除五盖。<a id="a-2e"></a>”</p>
  <p id="a2f">观世音菩萨，<a id="a-2g"></a>作是念言：<a id="a-2h"></a>“我当令舍卫城中众生，<a id="a-2i"></a>牢狱系闭速得解脱，<a id="a-2j"></a>临当死者即得济命，<a id="a-2k"></a>恐怖之者即得无畏。<a id="a-2l"></a>”</p>
  <p id="a2m">辩严菩萨，<a id="a-2n"></a>作是念言：<a id="a-2o"></a>“我当令舍卫城中众生，<a id="a-2p"></a>其见我者皆得辞辩，<a id="a-2q"></a>以诸妙偈互相问答。<a id="a-2r"></a>”</p>
  <p id="a2s">无痴行菩萨，<a id="a-2t"></a>作是念言：<a id="a-2u"></a>“我当令舍卫城中，<a id="a-2v"></a>若有众生其见我者得无痴见，<a id="a-2w"></a>决定于阿耨多罗三藐三菩提。<a id="a-2x"></a>”</p>
  <p id="a2y">如是等八大菩萨及八大声闻，<a id="a-2z"></a>共论上事，<a id="a-30"></a>遂至舍卫城门。</p>
  <p id="a31">尔时，<a id="a-32"></a>城内波斯匿王女，<a id="a-33"></a>名曰无垢施，<a id="a-34"></a>始年八岁，<a id="a-35"></a>颜貌端严，<a id="a-36"></a>世所希有。<a id="a-37"></a>其女于二月八日沸星现日，<a id="a-38"></a>与五百婆罗门俱，<a id="a-39"></a>持满瓶水，<a id="a-3A"></a>出至城外浴洗天像。<a id="a-3B"></a>尔时，<a id="a-3C"></a>五百婆罗门见诸比丘在门外立，<a id="a-3D"></a>见已皆为不吉。<a id="a-3E"></a>时婆罗门众中，<a id="a-3F"></a>最长宿者年百二十，<a id="a-3G"></a>名曰梵天，<a id="a-3H"></a>谓无垢施女言：<a id="a-3I"></a>“今诸比丘在门外立，<a id="a-3J"></a>此事不吉。<a id="a-3K"></a>我等宜还入城，<a id="a-3L"></a>不须见此。<a id="a-3M"></a>若见此已，<a id="a-3N"></a>于祀祠宜利吉祥等事，<a id="a-3O"></a>皆为不吉。<a id="a-3P"></a>”</p>
  <p id="a3Q">尔时，<a id="a-3R"></a>无垢施女以偈答婆罗门言：</p>
  <p id="a3S">“此等皆无受，<a id="a-3T"></a>　第一所应赞，</p>
  <p id="a3U">能为多众生，<a id="a-3V"></a>　洗除一切恶。</p>
  <p id="a3W">此等皆清净，<a id="a-3X"></a>　尽见四圣谛，</p>
  <p id="a3Y">外道非清净，<a id="a-3Z"></a>　为痴冥所覆。</p>
  <p id="a3a">两足尊福田，<a id="a-3b"></a>　施此报无量，</p>
  <p id="a3c">种于此中者，<a id="a-3d"></a>　于三有无尽。</p>
  <p id="a3e">戒行净具足，<a id="a-3f"></a>　出淤泥无著，</p>
  <p id="a3g">行世如良医，<a id="a-3h"></a>　治救病众生。</p>
  <p id="a3i">佛为世中胜，<a id="a-3j"></a>　是诸法之王，</p>
  <p id="a3k">此等是佛子，<a id="a-3l"></a>　成办阿罗汉。</p>
  <p id="a3m">如是行菩萨，<a id="a-3n"></a>　慧人云何离？</p>
  <p id="a3o">行此妙行者，<a id="a-3p"></a>　世人所应赞。</p>
  <p id="a3q">此等是慧人，<a id="a-3r"></a>　久远常行施，</p>
  <p id="a3s">梵志敬此者，<a id="a-3t"></a>　众事吉无疑。</p>
  <p id="a3u">赞此具相者，<a id="a-3v"></a>　心净良福田，</p>
  <p id="a3w">梵志若信者，<a id="a-3x"></a>　得喜无忧乐。<a id="a-3y"></a>”</p>
  <p id="a3z">尔时，<a id="a-40"></a>梵志复以偈答无垢施女言：</p>
  <p id="a41">“勿随愚小心，<a id="a-42"></a>　祠莫见沙门，</p>
  <p id="a43">剃发被袈裟，<a id="a-44"></a>　求乐者莫近。</p>
  <p id="a45">汝父母不喜，<a id="a-46"></a>　我等怀惭愧，</p>
  <p id="a47">汝若欲行施，<a id="a-48"></a>　其事亦不吉。</p>
  <p id="a49">善哉勿恭敬，<a id="a-4A"></a>　此等诸比丘。<a id="a-4B"></a>”</p>
  <p id="a4C">尔时，<a id="a-4D"></a>无垢施女以偈报梵志言：</p>
  <p id="a4E">“我若堕恶道，<a id="a-4F"></a>　父母诸眷属，</p>
  <p id="a4G">财宝及勇健，<a id="a-4H"></a>　尽所不能救。</p>
  <p id="a4I">除彼威德众，<a id="a-4J"></a>　谁能救我者？</p>
  <p id="a4K">敬佛法众故，<a id="a-4L"></a>　舍身及寿命，</p>
  <p id="a4M">除尊三宝已，<a id="a-4N"></a>　更无可依道。<a id="a-4O"></a>”</p>
  <p id="a4P">尔时，<a id="a-4Q"></a>梵志问无垢施女言：<a id="a-4R"></a>“汝未曾见佛及僧，<a id="a-4S"></a>亦未曾闻法，<a id="a-4T"></a>何由有此信？<a id="a-4U"></a>”</p>
  <p id="a4V">无垢施女报梵志言：<a id="a-4W"></a>“我初生七日时，<a id="a-4X"></a>处高殿上在金足床，<a id="a-4Y"></a>见五百天子飞行虚空，<a id="a-4Z"></a>以无量功德赞叹佛法僧，<a id="a-4a"></a>我时得闻。<a id="a-4b"></a>复有一天子，<a id="a-4c"></a>未曾见佛闻法及睹众僧，<a id="a-4d"></a>问诸天子言：<a id="a-4e"></a>‘佛者何似也？<a id="a-4f"></a>’彼诸天子知我至心，<a id="a-4g"></a>并答一天子所问，<a id="a-4h"></a>为生喜悦故，<a id="a-4i"></a>而说偈言：</p>
  <p id="a4j">“‘其发如绀青，<a id="a-4k"></a>　清净而右旋，</p>
  <p id="a4l">佛面如满月，<a id="a-4m"></a>　百叶莲华色。</p>
  <p id="a4n">毫相如珂雪，<a id="a-4o"></a>　右旋人乐观，</p>
  <p id="a4p">黑蜂绕青莲，<a id="a-4q"></a>　眉目亦如是。</p>
  <p id="a4r">颊车如师子，<a id="a-4s"></a>　眼眴如牛王，</p>
  <p id="a4t">唇如频婆果，<a id="a-4u"></a>　齿白密齐平，</p>
  <p id="a4v">其发如鹅行，<a id="a-4w"></a>　舌广而覆面。</p>
  <p id="a4x">畅音甚清净，<a id="a-4y"></a>　闻者皆欢喜；</p>
  <p id="a4z">孔雀鹅雁声，<a id="a-50"></a>　音如琉璃琴，</p>
  <p id="a51">紧那众铃声，<a id="a-52"></a>　迦陵频伽音，</p>
  <p id="a53">拘那罗鸟音，<a id="a-54"></a>　命命拘吉罗，</p>
  <p id="a55">及种种音乐，<a id="a-56"></a>　佛声亦如是；</p>
  <p id="a57">其吼如师子，<a id="a-58"></a>　能破诸竞论，</p>
  <p id="a59">除去诸垢恼，<a id="a-5A"></a>　实语断诸见。</p>
  <p id="a5B">处在于大众，<a id="a-5C"></a>　能尽诸问疑，</p>
  <p id="a5D">不谬而和柔，<a id="a-5E"></a>　悦可于众心。</p>
  <p id="a5F">去离于二边，<a id="a-5G"></a>　正说于中道，</p>
  <p id="a5H">恒说适意音，<a id="a-5I"></a>　闻音皆欢喜。</p>
  <p id="a5J">口行无谄曲，<a id="a-5K"></a>　随语各得解，</p>
  <p id="a5L">佛语慧庄严，<a id="a-5M"></a>　如杂妙华鬘。</p>
  <p id="a5N">项圆臂修直，<a id="a-5O"></a>　掌平轮相净，</p>
  <p id="a5P">手指纤长妙，<a id="a-5Q"></a>　爪如赤铜色。</p>
  <p id="a5R">佛身坚平满，<a id="a-5S"></a>　细腰师子体，</p>
  <p id="a5T">深齐而圆好，<a id="a-5U"></a>　阴藏如马王。</p>
  <p id="a5V">其身如金山，<a id="a-5W"></a>　一孔一毛生，</p>
  <p id="a5X">右旋而上向，<a id="a-5Y"></a>　其喻如龙象。</p>
  <p id="a5Z">佣髀鹿[𧾷+尃]肠，<a id="a-5a"></a>　踝平钩锁骨，</p>
  <p id="a5b">足平轮相现，<a id="a-5c"></a>　千辐具分明。<a id="a-5d"></a>’</p>
  <p id="a5e">“梵志，<a id="a-5f"></a>尔时诸天子在虚空中，<a id="a-5g"></a>以如此事赞叹如来。<a id="a-5h"></a>复次，<a id="a-5i"></a>如来应供度一切有，<a id="a-5j"></a>至于彼岸得大慈悲，<a id="a-5k"></a>如大医王护诸众生，<a id="a-5l"></a>憎爱不染如莲华在水。<a id="a-5m"></a>于世尊功德，<a id="a-5n"></a>我叹少分耳！<a id="a-5o"></a>梵志，<a id="a-5p"></a>我生适七日，<a id="a-5q"></a>闻世尊如是实功德，<a id="a-5r"></a>自尔已来恒无睡眠，<a id="a-5s"></a>亦无欲觉、<a id="a-5t"></a>嗔恚觉、<a id="a-5u"></a>恼觉。<a id="a-5v"></a>自是已来，<a id="a-5w"></a>我于父母、<a id="a-5x"></a>兄弟、<a id="a-5y"></a>姊妹亲属、<a id="a-5z"></a>财宝、<a id="a-60"></a>璎珞、<a id="a-61"></a>衣服、<a id="a-62"></a>城邑园观及己身寿命，<a id="a-63"></a>尽无恋爱之心；<a id="a-64"></a>唯除念佛。<a id="a-65"></a>如来在在处处，<a id="a-66"></a>有所说法，<a id="a-67"></a>系心往听悉皆受持，<a id="a-68"></a>若文若义不失一句。<a id="a-69"></a>梵志，<a id="a-6A"></a>我于日夜未尝不见诸佛世尊。<a id="a-6B"></a>梵志，<a id="a-6C"></a>我观佛无厌，<a id="a-6D"></a>听法无足，<a id="a-6E"></a>供众无倦。<a id="a-6F"></a>”</p>
  <p id="a6G">尔时，<a id="a-6H"></a>无垢施女如是种种赞佛法众。<a id="a-6I"></a>时，<a id="a-6J"></a>梵天婆罗门等五百人，<a id="a-6K"></a>皆发阿耨多罗三藐三菩提心。<a id="a-6L"></a>时，<a id="a-6M"></a>无垢施女即下车步，<a id="a-6N"></a>进诣诸菩萨、<a id="a-6O"></a>声闻所，<a id="a-6P"></a>到已尽顶礼其足，<a id="a-6Q"></a>以恭敬尊重心诣大德舍利弗所，<a id="a-6R"></a>到已前立，<a id="a-6S"></a>谓舍利弗言：<a id="a-6T"></a>“我是女人，<a id="a-6U"></a>智慧微浅，<a id="a-6V"></a>多诸烦恼，<a id="a-6W"></a>又多放逸乐卑下事，<a id="a-6X"></a>为不顺思惟所牵。<a id="a-6Y"></a>善哉！<a id="a-6Z"></a>大德舍利弗，<a id="a-6a"></a>为怜愍我故，<a id="a-6b"></a>说微妙法；<a id="a-6c"></a>我得闻已，<a id="a-6d"></a>长夜利益增长安乐。<a id="a-6e"></a>”</p>
  <p id="a6f">始论此事，<a id="a-6g"></a>王波斯匿来至其所，<a id="a-6h"></a>闻其所说，<a id="a-6i"></a>王命无垢施女言：<a id="a-6j"></a>“汝诸快乐，<a id="a-6k"></a>悉无所少，<a id="a-6l"></a>何为忧色而不睡眠，<a id="a-6m"></a>不乐世乐？<a id="a-6n"></a>”</p>
  <p id="a6o">时，<a id="a-6p"></a>王波斯匿即为其女，<a id="a-6q"></a>而说偈言：</p>
  <p id="a6r">“端严如天女，<a id="a-6s"></a>　澡浴涂香服，</p>
  <p id="a6t">璎珞等具足，<a id="a-6u"></a>　何忧不睡眠？</p>
  <p id="a6v">国富多财宝，<a id="a-6w"></a>　父母得自由，</p>
  <p id="a6x">有何不可乐，<a id="a-6y"></a>　而不睡眠耶？</p>
  <p id="a6z">汝悦众亲意，<a id="a-70"></a>　诸人悉敬望，</p>
  <p id="a71">我种种庄严，<a id="a-72"></a>　汝何为不乐？</p>
  <p id="a73">汝见闻何事，<a id="a-74"></a>　而怀此忧戚？</p>
  <p id="a75">善哉何所愿？<a id="a-76"></a> 汝语我此事。<a id="a-77"></a>”</p>
  <p id="a78">尔时，<a id="a-79"></a>无垢施女以偈答父王言：</p>
  <p id="a7A">“王不觉家中，<a id="a-7B"></a>　阴界入诸羸，</p>
  <p id="a7C">居世如幻技，<a id="a-7D"></a>　人命无暂停。</p>
  <p id="a7E">饮毒谁能眠？<a id="a-7F"></a> 处死谁有欢？</p>
  <p id="a7G">坠岩何望活？<a id="a-7H"></a> 世相皆如是。</p>
  <p id="a7I">如人处蛇间，<a id="a-7J"></a>　何有睡与欲？</p>
  <p id="a7K">四大如毒蛇，<a id="a-7L"></a>　何有欢乐心？</p>
  <p id="a7M">为诸怨所绕，<a id="a-7N"></a>　如饥何有乐？</p>
  <p id="a7O">为诸怨国者，<a id="a-7P"></a>　父王何有乐？</p>
  <p id="a7Q">自从见世尊，<a id="a-7R"></a>　发心愿成佛，</p>
  <p id="a7S">王我未见闻，<a id="a-7T"></a>　菩萨暂放逸。<a id="a-7U"></a>”</p>
  <p data-pb></p>
  <h2 id="a7V">声闻品第二</h2>
  <p id="a7W">尔时，<a id="a-7X"></a>无垢施女谓舍利弗言：<a id="a-7Y"></a>“大德，<a id="a-7Z"></a>我欲少有所问，<a id="a-7a"></a>愿为解脱，<a id="a-7b"></a>以怜愍故。<a id="a-7c"></a>世尊记仁者，<a id="a-7d"></a>智慧中最为第一。<a id="a-7e"></a>此慧是有为耶？<a id="a-7f"></a>是无为耶？<a id="a-7g"></a>若是有为，<a id="a-7h"></a>虚诳非实法。<a id="a-7i"></a>若是无为，<a id="a-7j"></a>无为法者则无有生，<a id="a-7k"></a>无生之法则无有起；<a id="a-7l"></a>以无起故，<a id="a-7m"></a>大德智慧则无所有。<a id="a-7n"></a>”舍利弗即便默然。</p>
  <p id="a7o">大德目揵连谓舍利弗言：<a id="a-7p"></a>“大德，<a id="a-7q"></a>何为不答无垢施女所问？<a id="a-7r"></a>”</p>
  <p id="a7s">舍利弗答目揵连言：<a id="a-7t"></a>“此女不问有为之法，<a id="a-7u"></a>乃问第一义谛。<a id="a-7v"></a>第一义中则无言说，<a id="a-7w"></a>是故不可以言而答。<a id="a-7x"></a>”</p>
  <p id="a7y">时，<a id="a-7z"></a>无垢施女谓目揵连言：<a id="a-80"></a>“世尊记大德，<a id="a-81"></a>于神足人中最为第一。<a id="a-82"></a>大德，<a id="a-83"></a>乘神足时为众生想耶？<a id="a-84"></a>为作法想耶？<a id="a-85"></a>若住众生想者，<a id="a-86"></a>众生无实，<a id="a-87"></a>彼神足亦无实。<a id="a-88"></a>若住法想者，<a id="a-89"></a>法无变异，<a id="a-8A"></a>若无变异则无所得，<a id="a-8B"></a>若无所得则无分别。<a id="a-8C"></a>”大德目揵连即便默然。</p>
  <p id="a8D">摩诃迦葉谓目揵连言：<a id="a-8E"></a>“大德，<a id="a-8F"></a>何为不答无垢施女所问？<a id="a-8G"></a>”</p>
  <p id="a8H">目揵连言：<a id="a-8I"></a>“此女不问分别神足，<a id="a-8J"></a>诸如来菩提无作无分别，<a id="a-8K"></a>此则不可言说。<a id="a-8L"></a>”</p>
  <p id="a8M">时，<a id="a-8N"></a>无垢施女谓摩诃迦葉言：<a id="a-8O"></a>“世尊记大德，<a id="a-8P"></a>头陀人中最为第一。<a id="a-8Q"></a>又复大德，<a id="a-8R"></a>怜愍众生故，<a id="a-8S"></a>入八解脱已而受施，<a id="a-8T"></a>乃至一念而受他施，<a id="a-8U"></a>以身报耶？<a id="a-8V"></a>以心报耶？<a id="a-8W"></a>若以身报，<a id="a-8X"></a>身性无记，<a id="a-8Y"></a>喻如草木、<a id="a-8Z"></a>墙壁、<a id="a-8a"></a>瓦砾等无异，<a id="a-8b"></a>是故不能必报施恩。<a id="a-8c"></a>若以心报，<a id="a-8d"></a>心念念不停，<a id="a-8e"></a>亦不能报。<a id="a-8f"></a>若除身心则无为法，<a id="a-8g"></a>若无为法谁能报者？<a id="a-8h"></a>”摩诃迦葉即便默然。</p>
  <p id="a8i">大德须菩提谓摩诃迦葉言：<a id="a-8j"></a>“何为不答无垢施女所问？<a id="a-8k"></a>”</p>
  <p id="a8l">摩诃迦葉答须菩提言：<a id="a-8m"></a>“此女所问，<a id="a-8n"></a>问法真际，<a id="a-8o"></a>此理不可以言宣答。<a id="a-8p"></a>”</p>
  <p id="a8q">时无垢施女谓须菩提言：<a id="a-8r"></a>“世尊记大德，<a id="a-8s"></a>于无诤人中最为第一。<a id="a-8t"></a>此无诤行，<a id="a-8u"></a>入有性耶？<a id="a-8v"></a>入如性耶？<a id="a-8w"></a>若入如性，<a id="a-8x"></a>如非生相、<a id="a-8y"></a>如非灭相；<a id="a-8z"></a>若不生相、<a id="a-90"></a>若非灭相，<a id="a-91"></a>则是平等；<a id="a-92"></a>若是平等则是如尔，<a id="a-93"></a>若是如尔则是无作，<a id="a-94"></a>若是无作则无言说，<a id="a-95"></a>若无言说则不可思议，<a id="a-96"></a>若不可思议则不可宣表。<a id="a-97"></a>若在有性，<a id="a-98"></a>有性虚诳，<a id="a-99"></a>若见虚诳，<a id="a-9A"></a>非圣所行。<a id="a-9B"></a>”大德须菩提即便默然。</p>
  <p id="a9C">富楼那弥多罗尼子谓须菩提言：<a id="a-9D"></a>“何不答无垢施女所问？<a id="a-9E"></a>”</p>
  <p id="a9F">须菩提答富楼那言：<a id="a-9G"></a>“我于理不应有答，<a id="a-9H"></a>唯有默然是我乐处。<a id="a-9I"></a>此女所问问无戏论法，<a id="a-9J"></a>若有言说则生过患，<a id="a-9K"></a>法性无说是无诤行。<a id="a-9L"></a>”</p>
  <p id="a9M">时，<a id="a-9N"></a>无垢施女谓富楼那言：<a id="a-9O"></a>“世尊记大德，<a id="a-9P"></a>于说法人中最为第一。<a id="a-9Q"></a>若说法时，<a id="a-9R"></a>说有境界法耶？<a id="a-9S"></a>无境界法耶？<a id="a-9T"></a>若说有境界法，<a id="a-9U"></a>则与凡夫等。<a id="a-9V"></a>所以者何？<a id="a-9W"></a>以凡夫说有境界法故，<a id="a-9X"></a>是以大德不离凡夫法。<a id="a-9Y"></a>若无境界则无所有，<a id="a-9Z"></a>若无所有，<a id="a-9a"></a>何名说法人中最为第一？<a id="a-9b"></a>”富楼那即便默然。</p>
  <p id="a9c">大德离越谓富楼那言：<a id="a-9d"></a>“大德，<a id="a-9e"></a>何为不答无垢施女所问？<a id="a-9f"></a>”</p>
  <p id="a9g">富楼那答离越言：<a id="a-9h"></a>“此女不问有为，<a id="a-9i"></a>问第一义。<a id="a-9j"></a>第一义中则无言说，<a id="a-9k"></a>是故无理可答。<a id="a-9l"></a>”</p>
  <p id="a9m">时，<a id="a-9n"></a>无垢施女谓离越言：<a id="a-9o"></a>“世尊记大德，<a id="a-9p"></a>于行禅人中最为第一。<a id="a-9q"></a>大德禅时，<a id="a-9r"></a>依有心禅耶？<a id="a-9s"></a>无心禅耶？<a id="a-9t"></a>若依心入禅，<a id="a-9u"></a>心如幻化不实，<a id="a-9v"></a>此定亦复不实。<a id="a-9w"></a>若无心入禅，<a id="a-9x"></a>诸外法草木枝叶华果等亦应得禅。<a id="a-9y"></a>所以者何？<a id="a-9z"></a>以彼同无心故。<a id="a-A0"></a>”大德离越即便默然。</p>
  <p id="aA1">大德阿那律谓离越言：<a id="a-A2"></a>“何不答无垢施女所问也？<a id="a-A3"></a>”</p>
  <p id="aA4">离越答阿那律言：<a id="a-A5"></a>“此女所问诸佛行处，<a id="a-A6"></a>是非声闻所答。<a id="a-A7"></a>”</p>
  <p id="aA8">时，<a id="a-A9"></a>无垢施女言：<a id="a-AA"></a>“诸佛法、<a id="a-AB"></a>声闻法有异耶？<a id="a-AC"></a>若是有异，<a id="a-AD"></a>无为有二耶？<a id="a-AE"></a>诸贤圣皆行无为，<a id="a-AF"></a>无为之法则无有生，<a id="a-AG"></a>若无有生则是无二，<a id="a-AH"></a>若是无二则是如尔，<a id="a-AI"></a>如尔无二。<a id="a-AJ"></a>是故大德离越，<a id="a-AK"></a>何为作是说耶？<a id="a-AL"></a>”</p>
  <p id="aAM">时，<a id="a-AN"></a>无垢施女谓阿那律言：<a id="a-AO"></a>“世尊记大德，<a id="a-AP"></a>于诸天眼人中最为第一。<a id="a-AQ"></a>大德，<a id="a-AR"></a>以天眼所见，<a id="a-AS"></a>为有物耶？<a id="a-AT"></a>为无物耶？<a id="a-AU"></a>若见有物则为见常，<a id="a-AV"></a>若见无物则为见断，<a id="a-AW"></a>若离二边则为无见。<a id="a-AX"></a>”大德阿那律即便默然。</p>
  <p id="aAY">大德阿难谓阿那律言：<a id="a-AZ"></a>“何为不答无垢施女所问？<a id="a-Aa"></a>”</p>
  <p id="aAb">阿那律答阿难言：<a id="a-Ac"></a>“此女所问为坏假名，<a id="a-Ad"></a>是故不可以假名而答。<a id="a-Ae"></a>”</p>
  <p id="aAf">时，<a id="a-Ag"></a>无垢施女谓阿难言：<a id="a-Ah"></a>“世尊记大德，<a id="a-Ai"></a>于多闻人中最为第一。<a id="a-Aj"></a>此多闻法，<a id="a-Ak"></a>为是实义耶？<a id="a-Al"></a>为是文字耶？<a id="a-Am"></a>若是实义，<a id="a-An"></a>义不可说；<a id="a-Ao"></a>若不可说法，<a id="a-Ap"></a>则非耳识所知；<a id="a-Aq"></a>若非耳识所知，<a id="a-Ar"></a>复不可说。<a id="a-As"></a>若以文字，<a id="a-At"></a>世尊说言依于了义，<a id="a-Au"></a>不依文字。<a id="a-Av"></a>是故大德阿难，<a id="a-Aw"></a>亦非多闻，<a id="a-Ax"></a>亦非了义。<a id="a-Ay"></a>”大德阿难即便默然。</p>
  <p id="aAz">文殊师利法王子谓大德阿难言：<a id="a-B0"></a>“何为不答无垢施女所问也？<a id="a-B1"></a>”</p>
  <p id="aB2">阿难言：<a id="a-B3"></a>“此女所问多闻离于文字，<a id="a-B4"></a>此则不可以音声而答。<a id="a-B5"></a>问于平等，<a id="a-B6"></a>平等非心，<a id="a-B7"></a>离心相故。<a id="a-B8"></a>此非学地人法，<a id="a-B9"></a>我何能答耶？<a id="a-BA"></a>此是诸如来法王至彼岸处。<a id="a-BB"></a>”</p>
  <p data-pb></p>
  <h2 id="aBC">菩萨品第三</h2>
  <p id="aBD">尔时，<a id="a-BE"></a>无垢施女谓文殊师利法王子言：<a id="a-BF"></a>“世尊记汝，<a id="a-BG"></a>于深解菩萨中最为第一。<a id="a-BH"></a>汝为以十二因缘深为深耶？<a id="a-BI"></a>为以真深为深耶？<a id="a-BJ"></a>若以十二因缘深为深，<a id="a-BK"></a>无有众生成十二因缘深者。<a id="a-BL"></a>所以者何？<a id="a-BM"></a>以十二因缘无来无去故，<a id="a-BN"></a>非眼识所知，<a id="a-BO"></a>非耳、<a id="a-BP"></a>鼻、<a id="a-BQ"></a>舌、<a id="a-BR"></a>身、<a id="a-BS"></a>意识所知，<a id="a-BT"></a>此中十二因缘非是行法。<a id="a-BU"></a>若以真深为深，<a id="a-BV"></a>真深则非深，<a id="a-BW"></a>亦无得真深者。<a id="a-BX"></a>”</p>
  <p id="aBY">文殊师利答无垢施女言：<a id="a-BZ"></a>“以始际深故深。<a id="a-Ba"></a>”</p>
  <p id="aBb">无垢施女问文殊师利言：<a id="a-Bc"></a>“始际则非际，<a id="a-Bd"></a>是故汝知亦非知。<a id="a-Be"></a>”</p>
  <p id="aBf">文殊师利答无垢施女言：<a id="a-Bg"></a>“以无知得无得故，<a id="a-Bh"></a>言始际耳！<a id="a-Bi"></a>”</p>
  <p id="aBj">无垢施女问文殊师利言：<a id="a-Bk"></a>“无得之中无有言分，<a id="a-Bl"></a>过言语道无有所说。<a id="a-Bm"></a>”</p>
  <p id="aBn">文殊师利答无垢施女言：<a id="a-Bo"></a>“说假文字说耳！<a id="a-Bp"></a>”</p>
  <p id="aBq">无垢施女语文殊师利言：<a id="a-Br"></a>“诸佛菩提过字句言说，<a id="a-Bs"></a>是故菩提则不可说。<a id="a-Bt"></a>”</p>
  <p id="aBu">尔时，<a id="a-Bv"></a>无垢施女谓无痴见菩萨言：<a id="a-Bw"></a>“汝善男子作是言，<a id="a-Bx"></a>我为作是念：<a id="a-By"></a>‘诣舍卫城，<a id="a-Bz"></a>愿令城中众生必定应得阿耨多罗三藐三菩提者，<a id="a-C0"></a>其所见物尽是如来像；<a id="a-C1"></a>又令决定于阿耨多罗三藐三菩提。<a id="a-C2"></a>’若见如来时，<a id="a-C3"></a>为色身观耶？<a id="a-C4"></a>为用法身观耶？<a id="a-C5"></a>若以色身观者，<a id="a-C6"></a>则不见佛。<a id="a-C7"></a>如世尊说：<a id="a-C8"></a>‘若见我色身，<a id="a-C9"></a>闻我音声者，<a id="a-CA"></a>彼人边见，<a id="a-CB"></a>非为见我。<a id="a-CC"></a>’若以法身，<a id="a-CD"></a>法身不可见。<a id="a-CE"></a>所以者何？<a id="a-CF"></a>法身离见闻不可取故，<a id="a-CG"></a>是以不可见闻。<a id="a-CH"></a>”时无痴见菩萨即便默然。</p>
  <p id="aCI">宝相菩萨谓无痴见菩萨言：<a id="a-CJ"></a>“善男子，<a id="a-CK"></a>何故不答无垢施女所问？<a id="a-CL"></a>”</p>
  <p id="aCM">无痴见菩萨言：<a id="a-CN"></a>“无垢施女所问无性法，<a id="a-CO"></a>此无性法不可说，<a id="a-CP"></a>是故不答。<a id="a-CQ"></a>”</p>
  <p id="aCR">无垢施女言：<a id="a-CS"></a>“善男子，<a id="a-CT"></a>我不问无性法，<a id="a-CU"></a>无性法不可问，<a id="a-CV"></a>学已而答则无有碍。<a id="a-CW"></a>”</p>
  <p id="aCX">尔时，<a id="a-CY"></a>无垢施女谓宝相菩萨言：<a id="a-CZ"></a>“善男子，<a id="a-Ca"></a>汝言我当作是念：<a id="a-Cb"></a>‘诣舍卫城，<a id="a-Cc"></a>愿令城中一切种族居家，<a id="a-Cd"></a>宝藏涌出，<a id="a-Ce"></a>具足七宝。<a id="a-Cf"></a>’汝施宝之心，<a id="a-Cg"></a>为有染著耶？<a id="a-Ch"></a>无染著耶？<a id="a-Ci"></a>若有染著，<a id="a-Cj"></a>则与凡愚同。<a id="a-Ck"></a>所以者何？<a id="a-Cl"></a>以凡夫有爱著故。<a id="a-Cm"></a>若无爱著，<a id="a-Cn"></a>无爱著中无有施宝。<a id="a-Co"></a>”时宝相菩萨即便默然。</p>
  <p id="aCp">时，<a id="a-Cq"></a>无垢施女谓离恶趣菩萨：<a id="a-Cr"></a>“善男子，<a id="a-Cs"></a>汝言我为作是念：<a id="a-Ct"></a>‘诣舍卫城，<a id="a-Cu"></a>愿令城中若有众生应堕恶趣者，<a id="a-Cv"></a>尽使现世轻受，<a id="a-Cw"></a>速脱苦恼。<a id="a-Cx"></a>’如来说业不可思议，<a id="a-Cy"></a>此不可思议业可速断耶？<a id="a-Cz"></a>若可断者，<a id="a-D0"></a>则违如来所说；<a id="a-D1"></a>若不知云何而能轻受速断？<a id="a-D2"></a>若能断者，<a id="a-D3"></a>于无主法中汝则是主，<a id="a-D4"></a>若能断者亦当能不断。<a id="a-D5"></a>”</p>
  <p id="aD6">离恶趣菩萨答无垢施女言：<a id="a-D7"></a>“我以愿力故能令轻受速断。<a id="a-D8"></a>”</p>
  <p id="aD9">无垢施女问离恶趣菩萨言：<a id="a-DA"></a>“善男子，<a id="a-DB"></a>诸法如性，<a id="a-DC"></a>不可以愿力而受。<a id="a-DD"></a>”时离恶趣菩萨即便默然。</p>
  <p id="aDE">尔时，<a id="a-DF"></a>无垢施女谓除诸盖菩萨：<a id="a-DG"></a>“善男子，<a id="a-DH"></a>汝言我当作是念：<a id="a-DI"></a>‘愿令舍卫城中众生尽除五盖。<a id="a-DJ"></a>’汝作是念，<a id="a-DK"></a>入是定已，<a id="a-DL"></a>能令众生不为五盖所覆，<a id="a-DM"></a>于此定中己自在耶？<a id="a-DN"></a>他自在耶？<a id="a-DO"></a>若己自在，<a id="a-DP"></a>无由及彼；<a id="a-DQ"></a>一切诸法无至彼者，<a id="a-DR"></a>云何汝入禅定去他五盖？<a id="a-DS"></a>若他自在，<a id="a-DT"></a>则不能利益于他。<a id="a-DU"></a>”</p>
  <p id="aDV">除诸盖菩萨答无垢施女言：<a id="a-DW"></a>“此行以慈为首。<a id="a-DX"></a>”</p>
  <p id="aDY">无垢施女问除诸盖菩萨言：<a id="a-DZ"></a>“诸佛皆行慈行。<a id="a-Da"></a>善男子，<a id="a-Db"></a>叵有佛因众生不以五盖为患者耶？<a id="a-Dc"></a>”除诸盖菩萨即便默然。</p>
  <p id="aDd">时，<a id="a-De"></a>无垢施女谓观世音菩萨：<a id="a-Df"></a>“善男子，<a id="a-Dg"></a>汝言我当作是念：<a id="a-Dh"></a>‘愿令舍卫城中众生牢狱系闭速得解脱，<a id="a-Di"></a>临当死者即得济命，<a id="a-Dj"></a>恐怖之者即得无畏。<a id="a-Dk"></a>’夫言畏者，<a id="a-Dl"></a>是有取耶？<a id="a-Dm"></a>无取耶？<a id="a-Dn"></a>若是有取者，<a id="a-Do"></a>凡愚之人亦复有取，<a id="a-Dp"></a>是故不然。<a id="a-Dq"></a>若是无取则无所施，<a id="a-Dr"></a>无施法中何得有除？<a id="a-Ds"></a>”观世音菩萨即便默然。</p>
  <p id="aDt">辩严菩萨谓观世音菩萨：<a id="a-Du"></a>“善男子，<a id="a-Dv"></a>何为不答无垢施女之所问耶？<a id="a-Dw"></a>”</p>
  <p id="aDx">观世音菩萨言：<a id="a-Dy"></a>“此女不问生灭法，<a id="a-Dz"></a>是故不可答。<a id="a-E0"></a>”</p>
  <p id="aE1">无垢施女问观世音菩萨言：<a id="a-E2"></a>“叵有是无生无灭问耶？<a id="a-E3"></a>”</p>
  <p id="aE4">观世音答无垢施女曰：<a id="a-E5"></a>“无生无灭中乃无文字言说。<a id="a-E6"></a>”</p>
  <p id="aE7">无垢施女问观世音言：<a id="a-E8"></a>“诸智慧者，<a id="a-E9"></a>于无文字假说文字，<a id="a-EA"></a>然不著文字，<a id="a-EB"></a>法性无碍，<a id="a-EC"></a>是故慧者不碍文字。<a id="a-ED"></a>”</p>
  <p id="aEE">时，<a id="a-EF"></a>无垢施女谓辩严菩萨：<a id="a-EG"></a>“善男子，<a id="a-EH"></a>汝言我当作是念：<a id="a-EI"></a>‘愿令舍卫城中众生其见我者皆得辞辩，<a id="a-EJ"></a>以诸妙偈互相问答。<a id="a-EK"></a>’善男子，<a id="a-EL"></a>汝此所施辞辩者，<a id="a-EM"></a>以觉起耶？<a id="a-EN"></a>若以觉起者，<a id="a-EO"></a>一切有为皆由觉观而起，<a id="a-EP"></a>是故非寂静。<a id="a-EQ"></a>若以爱起者，<a id="a-ER"></a>所施则虚。<a id="a-ES"></a>”</p>
  <p id="aET">辩严菩萨答无垢施女言：<a id="a-EU"></a>“此是我初发菩提心时，<a id="a-EV"></a>愿其见我者皆得辞辩，<a id="a-EW"></a>以诸妙偈互相问答。<a id="a-EX"></a>”</p>
  <p id="aEY">时，<a id="a-EZ"></a>无垢施女问辩严菩萨言：<a id="a-Ea"></a>“善男子，<a id="a-Eb"></a>汝今即有发菩提心愿耶？<a id="a-Ec"></a>若即有者则是常见，<a id="a-Ed"></a>若今无者不可以施彼，<a id="a-Ee"></a>是故所愿则虚。<a id="a-Ef"></a>”时辩严即便默然。</p>
  <p id="aEg">尔时，<a id="a-Eh"></a>无垢施女谓无痴行菩萨：<a id="a-Ei"></a>“善男子，<a id="a-Ej"></a>汝言我作是念：<a id="a-Ek"></a>‘愿令舍卫城中若有众生其见我者，<a id="a-El"></a>得无痴见，<a id="a-Em"></a>决定于阿耨多罗三藐三菩提。<a id="a-En"></a>’此菩提为是有耶？<a id="a-Eo"></a>为是无耶？<a id="a-Ep"></a>若是有者，<a id="a-Eq"></a>是有为菩提执于边见。<a id="a-Er"></a>若是无者，<a id="a-Es"></a>则是虚妄亦堕边见。<a id="a-Et"></a>”</p>
  <p id="aEu">时，<a id="a-Ev"></a>无痴见菩萨答无垢施女言：<a id="a-Ew"></a>“此菩提者名之为智。<a id="a-Ex"></a>”</p>
  <p id="aEy">无垢施女问无痴见菩萨言：<a id="a-Ez"></a>“此智名为生耶？<a id="a-F0"></a>为无生耶？<a id="a-F1"></a>若名为生，<a id="a-F2"></a>则非是善顺思惟所生，<a id="a-F3"></a>是有为智凡愚所知。<a id="a-F4"></a>若名无生，<a id="a-F5"></a>无生中无所有，<a id="a-F6"></a>若无所有则无分别。<a id="a-F7"></a>菩萨、<a id="a-F8"></a>声闻、<a id="a-F9"></a>辟支佛、<a id="a-FA"></a>诸如来菩提，<a id="a-FB"></a>无有分别。<a id="a-FC"></a>凡愚之人分别菩提，<a id="a-FD"></a>智慧之人则无分别。<a id="a-FE"></a>”时无痴见菩萨即便默然。</p>
  <p id="aFF">尔时，<a id="a-FG"></a>大德须菩提谓诸大德声闻、<a id="a-FH"></a>并诸大菩萨言：<a id="a-FI"></a>“诸大德，<a id="a-FJ"></a>我等宜还，<a id="a-FK"></a>不须入舍卫城乞食。<a id="a-FL"></a>所以者何？<a id="a-FM"></a>无垢施女所说即是智者法食。<a id="a-FN"></a>我等今日乐于法食，<a id="a-FO"></a>不须搏食。<a id="a-FP"></a>”</p>
  <p id="aFQ">无垢施女问须菩提言：<a id="a-FR"></a>“如说诸法无上无下，<a id="a-FS"></a>于此法中，<a id="a-FT"></a>当有何求而行乞耶？<a id="a-FU"></a>大德不戏论法是比丘所行，<a id="a-FV"></a>不可乐於戏论。<a id="a-FW"></a>此是无依之法，<a id="a-FX"></a>非依止者所行，<a id="a-FY"></a>贤圣所行无有退转。<a id="a-FZ"></a>”</p>
  <p id="aFa">尔时，<a id="a-Fb"></a>八大声闻、<a id="a-Fc"></a>八大菩萨，<a id="a-Fd"></a>梵天等五百婆罗门，<a id="a-Fe"></a>无垢施女、<a id="a-Ff"></a>波斯匿王及诸大众，<a id="a-Fg"></a>俱诣佛所；<a id="a-Fh"></a>到已顶礼佛足，<a id="a-Fi"></a>右绕三匝，<a id="a-Fj"></a>却坐一面。<a id="a-Fk"></a>无垢施女，<a id="a-Fl"></a>别绕七匝，<a id="a-Fm"></a>顶礼佛足，<a id="a-Fn"></a>合掌而立，<a id="a-Fo"></a>以偈问佛：</p>
  <p id="aFp">“我问无等尊，<a id="a-Fq"></a>　应供无量称，</p>
  <p id="aFr">施众甘露喜，<a id="a-Fs"></a>　菩萨云何行？</p>
  <p id="aFt">云何在道树，<a id="a-Fu"></a>　破魔降劳怨？</p>
  <p id="aFv">云何动天地，<a id="a-Fw"></a>　山王及林薮？</p>
  <p id="aFx">云何放光明，<a id="a-Fy"></a>　显发无量称？</p>
  <p id="aFz">愿大悲世尊，<a id="a-G0"></a>　说应菩提行。</p>
  <p id="aG1">云何得总持，<a id="a-G2"></a>　如来妙音声？</p>
  <p id="aG3">云何能修持，<a id="a-G4"></a>　清净妙胜定？</p>
  <p id="aG5">云何诸行人，<a id="a-G6"></a>　能得神足力？</p>
  <p id="aG7">今劝请世尊，<a id="a-G8"></a>　说诸人实行。</p>
  <p id="aG9">云何得专念，<a id="a-GA"></a>　及与坚固心？</p>
  <p id="aGB">云何得应辩，<a id="a-GC"></a>　微妙成具足？</p>
  <p id="aGD">云何得顺理，<a id="a-GE"></a>　含众义圆足，</p>
  <p id="aGF">美说微妙法，<a id="a-GG"></a>　慧者无所碍？</p>
  <p id="aGH">云何乐施慧，<a id="a-GI"></a>　净戒及忍辱，</p>
  <p id="aGJ">善精进禅定，<a id="a-GK"></a>　智慧照世间？</p>
  <p id="aGL">云何忆宿命，<a id="a-GM"></a>　天眼明了见，</p>
  <p id="aGN">天耳他心智，<a id="a-GO"></a>　神足过诸刹？</p>
  <p id="aGP">云何不处胎，<a id="a-GQ"></a>　化生莲华中，</p>
  <p id="aGR">恒于诸佛前，<a id="a-GS"></a>　说空无我法？</p>
  <p id="aGT">云何等怨亲，<a id="a-GU"></a>　断爱及荒秽，</p>
  <p id="aGV">志行无高下，<a id="a-GW"></a>　其犹如风地？</p>
  <p id="aGX">利衰及毁誉，<a id="a-GY"></a>　称讥与苦乐，</p>
  <p id="aGZ">云何舍八法，<a id="a-Ga"></a>　行世犹如日？</p>
  <p id="aGb">云何不谄诤，<a id="a-Gc"></a>　除我舍憍慢，</p>
  <p id="aGd">寂静处禅定，<a id="a-Ge"></a>　智者乐实义？</p>
  <p id="aGf">云何不爱乐，<a id="a-Gg"></a>　妻子及财宝？</p>
  <p id="aGh">云何诸行人，<a id="a-Gi"></a>　乐于闲静处？</p>
  <p id="aGj">云何如飞鸟，<a id="a-Gk"></a>　亦如麟一角？</p>
  <p id="aGl">云何乐正法，<a id="a-Gm"></a>　及乐喜悦心？</p>
  <p id="aGn">云何诸智人，<a id="a-Go"></a>　观地水火风，</p>
  <p id="aGp">无倾动分别，<a id="a-Gq"></a>　处禅如虚空？</p>
  <p id="aGr">不行非法行，<a id="a-Gs"></a>　不乐观他行，</p>
  <p id="aGt">宁舍于身命，<a id="a-Gu"></a>　终不舍离法？</p>
  <p id="aGv">云何于菩提，<a id="a-Gw"></a>　生想如世尊，</p>
  <p id="aGx">生世尊想已，<a id="a-Gy"></a>　能发菩提愿？</p>
  <p id="aGz">云何得净土，<a id="a-H0"></a>　及与清净僧，</p>
  <p id="aH1">智者得长寿，<a id="a-H2"></a>　称名获安乐，</p>
  <p id="aH3">方便至彼岸，<a id="a-H4"></a>　见谛不取证，</p>
  <p id="aH5">能度无量众，<a id="a-H6"></a>　劝乐行善根？</p>
  <p id="aH7">云何得端正，<a id="a-H8"></a>　及得于化生，</p>
  <p id="aH9">智慧多财宝，<a id="a-HA"></a>　能知众生心？</p>
  <p id="aHB">云何忆宿命，<a id="a-HC"></a>　常与诸佛会，</p>
  <p id="aHD">于千万亿劫，<a id="a-HE"></a>　恒不生难处？</p>
  <p id="aHF">云何得种好，<a id="a-HG"></a>　及三十二相？</p>
  <p id="aHH">云何善辞辩，<a id="a-HI"></a>　及得于应辩？</p>
  <p id="aHJ">云何修净土，<a id="a-HK"></a>　成就比丘众，</p>
  <p id="aHL">随所愿乐处，<a id="a-HM"></a>　能得生于彼？</p>
  <p id="aHN">导者作何行，<a id="a-HO"></a>　能得色名称？</p>
  <p id="aHP">得力精进等，<a id="a-HQ"></a>　云何得不坏？</p>
  <p id="aHR">云何不犹豫，<a id="a-HS"></a>　能行菩萨道，</p>
  <p id="aHT">去离诸悼悔，<a id="a-HU"></a>　为众生说法？</p>
  <p id="aHV">于佛法众中，<a id="a-HW"></a>　云何得最胜，</p>
  <p id="aHX">宁舍己身命，<a id="a-HY"></a>　而不诽谤法？</p>
  <p id="aHZ">世尊无不知，<a id="a-Ha"></a>　今世及未来，</p>
  <p id="aHb">愿大智世尊，<a id="a-Hc"></a>　次说菩萨行。<a id="a-Hd"></a>”</p>
  <p data-pb></p>
  <h2 id="aHe">菩萨行品第四</h2>
  <p id="aHf">尔时，<a id="a-Hg"></a>世尊赞无垢施女言：<a id="a-Hh"></a>“善哉！<a id="a-Hi"></a>善哉！<a id="a-Hj"></a>汝为多安乐利益诸众生故，<a id="a-Hk"></a>怜愍世间诸天人故，<a id="a-Hl"></a>问于如来诸菩萨摩诃萨如斯之行。<a id="a-Hm"></a>谛听！<a id="a-Hn"></a>谛听！<a id="a-Ho"></a>善思念之，<a id="a-Hp"></a>吾当为汝分别解说。<a id="a-Hq"></a>”</p>
  <p id="aHr">时，<a id="a-Hs"></a>无垢施女及诸大众皆称：<a id="a-Ht"></a>“善哉！<a id="a-Hu"></a>愿乐欲闻。<a id="a-Hv"></a>”</p>
  <p id="aHw">尔时，<a id="a-Hx"></a>世尊即便为说：<a id="a-Hy"></a>“菩萨成就四法，<a id="a-Hz"></a>能破诸魔。<a id="a-I0"></a>何等为四？<a id="a-I1"></a>于他利养不生憎嫉，<a id="a-I2"></a>去离两舌，<a id="a-I3"></a>劝多众生令种善根，<a id="a-I4"></a>于一切众生生慈愍心。<a id="a-I5"></a>无垢施女，<a id="a-I6"></a>是为菩萨成就四法，<a id="a-I7"></a>能破诸魔。<a id="a-I8"></a>”</p>
  <p id="aI9">尔时，<a id="a-IA"></a>世尊欲重宣此义，<a id="a-IB"></a>而说偈言：</p>
  <p id="aIC">“不生憎嫉心，<a id="a-ID"></a>　及以两舌语，</p>
  <p id="aIE">能教多众生，<a id="a-IF"></a>　种善法根栽，</p>
  <p id="aIG">能修广慈心，<a id="a-IH"></a>　普及于十方，</p>
  <p id="aII">善行此行者，<a id="a-IJ"></a>　能摧诸魔怨。</p>
  <p id="aIK">“无垢施女，<a id="a-IL"></a>若菩萨成就四法者，<a id="a-IM"></a>能放光明过无量佛土。<a id="a-IN"></a>何谓为四？<a id="a-IO"></a>能施灯明；<a id="a-IP"></a>法欲灭时护持正法；<a id="a-IQ"></a>能为放逸及堕难处众生故，<a id="a-IR"></a>往其所而为说法；<a id="a-IS"></a>能以宝饰、<a id="a-IT"></a>璎络施佛塔庙。<a id="a-IU"></a>是为菩萨成就四法，<a id="a-IV"></a>能放光明过十方刹。<a id="a-IW"></a>”</p>
  <p id="aIX">尔时，<a id="a-IY"></a>世尊欲重宣此义，<a id="a-IZ"></a>而说偈言：</p>
  <p id="aIa">“若能施灯明，<a id="a-Ib"></a>　法末中护法，</p>
  <p id="aIc">开导难放逸，<a id="a-Id"></a>　宝饰施佛庙。</p>
  <p id="aIe">是故诸菩萨，<a id="a-If"></a>　能放净光明，</p>
  <p id="aIg">过无量佛土，<a id="a-Ih"></a>　所照无边涯，</p>
  <p id="aIi">蒙光皆安乐，<a id="a-Ij"></a>　即发无上心。</p>
  <p id="aIk">“无垢施女，<a id="a-Il"></a>若菩萨能成就四法者，<a id="a-Im"></a>能振动无量无边诸佛刹土。<a id="a-In"></a>何谓为四？<a id="a-Io"></a>如所说行，<a id="a-Ip"></a>得深法忍，<a id="a-Iq"></a>坚持善法，<a id="a-Ir"></a>化无量众生行阿耨多罗三藐三菩提。<a id="a-Is"></a>是为菩萨成就四法，<a id="a-It"></a>能震动无量无边诸佛刹土。<a id="a-Iu"></a>”</p>
  <p id="aIv">尔时，<a id="a-Iw"></a>世尊欲重明此义，<a id="a-Ix"></a>而说偈言：</p>
  <p id="aIy">“如所说修行，<a id="a-Iz"></a>　善解深法忍，</p>
  <p id="aJ0">欲得白净法，<a id="a-J1"></a>　坚持诸妙行，</p>
  <p id="aJ2">能教无量众，<a id="a-J3"></a>　发于菩提心，</p>
  <p id="aJ4">行此四法者，<a id="a-J5"></a>　能动无量刹。</p>
  <p id="aJ6">“无垢施女，<a id="a-J7"></a>若菩萨成就四法者，<a id="a-J8"></a>得陀罗尼。<a id="a-J9"></a>何谓为四？<a id="a-JA"></a>能施净妙种种所须；<a id="a-JB"></a>庄严诸婇女，<a id="a-JC"></a>须者便施与；<a id="a-JD"></a>常以种种法，<a id="a-JE"></a>赞叹诸如来；<a id="a-JF"></a>亲近多修习般若波罗蜜。<a id="a-JG"></a>是谓菩萨成就四法，<a id="a-JH"></a>得诸陀罗尼。<a id="a-JI"></a>”</p>
  <p id="aJJ">尔时，<a id="a-JK"></a>世尊欲重明此义。<a id="a-JL"></a>而说偈言：</p>
  <p id="aJM">“若行种种施，<a id="a-JN"></a>　能得陀罗尼，</p>
  <p id="aJO">庄严好婇女，<a id="a-JP"></a>　随意之所须，</p>
  <p id="aJQ">悉皆能充足，<a id="a-JR"></a>　常赞叹如来，</p>
  <p id="aJS">修诸实智慧，<a id="a-JT"></a>　世尊之所许。</p>
  <p id="aJU">以此四事者，<a id="a-JV"></a>　即得陀罗尼，</p>
  <p id="aJW">于百千亿劫，<a id="a-JX"></a>　所闻终不忘，</p>
  <p id="aJY">十方佛所说，<a id="a-JZ"></a>　尽能受忆念。</p>
  <p id="aJa">“无垢施女，<a id="a-Jb"></a>若菩萨成就四法者，<a id="a-Jc"></a>能得三昧。<a id="a-Jd"></a>何谓为四？<a id="a-Je"></a>多厌患生死，<a id="a-Jf"></a>常乐闲静处，<a id="a-Jg"></a>常勤精进，<a id="a-Jh"></a>善能成就诸所作业。<a id="a-Ji"></a>是为菩萨成就四法，<a id="a-Jj"></a>能得三昧。<a id="a-Jk"></a>”</p>
  <p id="aJl">尔时，<a id="a-Jm"></a>世尊欲重宣此义，<a id="a-Jn"></a>而说偈言：</p>
  <p id="aJo">“舍离诸有生，<a id="a-Jp"></a>　独行如骐驎，</p>
  <p id="aJq">善男子勤行，<a id="a-Jr"></a>　成就所作业。</p>
  <p id="aJs">慧者能成就，<a id="a-Jt"></a>　此四胜妙法，</p>
  <p id="aJu">亲近于菩提，<a id="a-Jv"></a>　求诸最胜法。</p>
  <p id="aJw">有寂静意者，<a id="a-Jx"></a>　能得诸三昧，</p>
  <p id="aJy">觉了胜菩提，<a id="a-Jz"></a>　诸佛之行处。</p>
  <p id="aK0">“无垢施女，<a id="a-K1"></a>若菩萨成就四法，<a id="a-K2"></a>能得神足。<a id="a-K3"></a>何谓为四？<a id="a-K4"></a>身轻故，<a id="a-K5"></a>心轻故，<a id="a-K6"></a>于一切法中无依止故，<a id="a-K7"></a>受四界为空界故。<a id="a-K8"></a>是为菩萨成就四法，<a id="a-K9"></a>能得神足。<a id="a-KA"></a>”</p>
  <p id="aKB">尔时，<a id="a-KC"></a>世尊欲重明此义，<a id="a-KD"></a>而说偈言：</p>
  <p id="aKE">“身心轻亦尔，<a id="a-KF"></a>　智者不著法，</p>
  <p id="aKG">受此诸四界，<a id="a-KH"></a>　与空界同等。</p>
  <p id="aKI">具此四法者，<a id="a-KJ"></a>　能得乘神足，</p>
  <p id="aKK">一念过亿刹，<a id="a-KL"></a>　供养尔所佛。</p>
  <p id="aKM">“无垢施女，<a id="a-KN"></a>若菩萨成就四法，<a id="a-KO"></a>得殊妙端正。<a id="a-KP"></a>何谓为四？<a id="a-KQ"></a>去诸荒秽不行嗔恚；<a id="a-KR"></a>乐净佛塔庙妙饰以供养；<a id="a-KS"></a>住威仪持戒；<a id="a-KT"></a>常先意问讯，<a id="a-KU"></a>不讥说法者，<a id="a-KV"></a>恒生世尊想。<a id="a-KW"></a>是为菩萨成就四法，<a id="a-KX"></a>得殊妙端正。<a id="a-KY"></a>”</p>
  <p id="aKZ">尔时，<a id="a-Ka"></a>世尊欲重宣此义，<a id="a-Kb"></a>而说偈言：</p>
  <p id="aKc">“不嗔恼他人，<a id="a-Kd"></a>　去离荒秽行；</p>
  <p id="aKe">扫洒世尊庙，<a id="a-Kf"></a>　恭敬献饰宝；</p>
  <p id="aKg">常持于净戒，<a id="a-Kh"></a>　发意先问讯；</p>
  <p id="aKi">于法师无碍，<a id="a-Kj"></a>　敬心如世尊。</p>
  <p id="aKk">行此四善事，<a id="a-Kl"></a>　是谓勇健者，</p>
  <p id="aKm">殊妙最第一，<a id="a-Kn"></a>　见者莫不欢。</p>
  <p id="aKo">“无垢施女，<a id="a-Kp"></a>若菩萨成就四法，<a id="a-Kq"></a>能得化生。<a id="a-Kr"></a>何谓为四？<a id="a-Ks"></a>雕刻莲华，<a id="a-Kt"></a>坐佛形像；<a id="a-Ku"></a>以优钵罗华、<a id="a-Kv"></a>钵头摩华、<a id="a-Kw"></a>拘末头华、<a id="a-Kx"></a>分陀利华，<a id="a-Ky"></a>及余种种杂妙诸华，<a id="a-Kz"></a>满掬以散如来及诸塔庙；<a id="a-L0"></a>志愿利益无量众生，<a id="a-L1"></a>恒行和敬，<a id="a-L2"></a>不讥彼短；<a id="a-L3"></a>所种善根，<a id="a-L4"></a>为利益安乐多众生，<a id="a-L5"></a>脱生死苦恼，<a id="a-L6"></a>愿成阿耨多罗三藐三菩提故。<a id="a-L7"></a>是为菩萨成就四法，<a id="a-L8"></a>能得化生。<a id="a-L9"></a>”</p>
  <p id="aLA">尔时，<a id="a-LB"></a>世尊欲重宣此义。<a id="a-LC"></a>而说偈言：</p>
  <p id="aLD">“刻华坐尊像，<a id="a-LE"></a>　种种华供养，</p>
  <p id="aLF">利益不恼众，<a id="a-LG"></a>　化生诸佛刹，</p>
  <p id="aLH">恒发弘誓愿，<a id="a-LI"></a>　度十方众生，</p>
  <p id="aLJ">以此四妙行，<a id="a-LK"></a>　恒生诸佛刹。</p>
  <p id="aLL">“无垢施女，<a id="a-LM"></a>若菩萨成就四法，<a id="a-LN"></a>得大财富。<a id="a-LO"></a>何谓为四？<a id="a-LP"></a>乞者不逆，<a id="a-LQ"></a>于所施物不生爱惜，<a id="a-LR"></a>恒愿众生获多财宝，<a id="a-LS"></a>舍离诸见顺于正信。<a id="a-LT"></a>是为菩萨成就四法，<a id="a-LU"></a>得大财富。<a id="a-LV"></a>”</p>
  <p id="aLW">尔时，<a id="a-LX"></a>世尊欲重明此义，<a id="a-LY"></a>而说偈言：</p>
  <p id="aLZ">“施心无所逆，<a id="a-La"></a>　于财无吝惜，</p>
  <p id="aLb">信解诸佛法，<a id="a-Lc"></a>　生生获财富。</p>
  <p id="aLd">信解无谄嫉，<a id="a-Le"></a>　不讼彼过患，</p>
  <p id="aLf">专心一向信，<a id="a-Lg"></a>　是故得财宝。</p>
  <p id="aLh">“无垢施女，<a id="a-Li"></a>若菩萨成就四法，<a id="a-Lj"></a>得大智慧。<a id="a-Lk"></a>何谓为四？<a id="a-Ll"></a>于他法中不生憎嫉，<a id="a-Lm"></a>说除过法令无疑悔，<a id="a-Ln"></a>勤精进者劝不令废，<a id="a-Lo"></a>己身常乐多修空法。<a id="a-Lp"></a>是为菩萨成就四法，<a id="a-Lq"></a>得大智慧。<a id="a-Lr"></a>”</p>
  <p id="aLs">尔时，<a id="a-Lt"></a>世尊欲重宣此义，<a id="a-Lu"></a>而说偈言：</p>
  <p id="aLv">“不嫉于正法，<a id="a-Lw"></a>　教他除疑悔，</p>
  <p id="aLx">常将导众生，<a id="a-Ly"></a>　修佛诸空行。</p>
  <p id="aLz">智者乐此法，<a id="a-M0"></a>　得智慧名称，</p>
  <p id="aM1">善解诸佛语，<a id="a-M2"></a>　速成两足尊。</p>
  <p id="aM3">“无垢施女，<a id="a-M4"></a>若菩萨成就四法，<a id="a-M5"></a>忆识宿命。<a id="a-M6"></a>何谓为四？<a id="a-M7"></a>学问诵习有所忘失者，<a id="a-M8"></a>为作忆念忘者为说；<a id="a-M9"></a>恒出适意好声令人乐闻；<a id="a-MA"></a>常行法施不令有废，<a id="a-MB"></a>为脱生死趣向泥洹故；<a id="a-MC"></a>愿如善财入禅方便。<a id="a-MD"></a>是为菩萨成就四法，<a id="a-ME"></a>能忆宿命。<a id="a-MF"></a>”</p>
  <p id="aMG">尔时，<a id="a-MH"></a>世尊欲重宣此义，<a id="a-MI"></a>而说偈言：</p>
  <p id="aMJ">“废忘令忆念，<a id="a-MK"></a>　恒出适意音，</p>
  <p id="aML">说法不疲倦，<a id="a-MM"></a>　常修诸定相。</p>
  <p id="aMN">以此四法者，<a id="a-MO"></a>　咸得识宿命，</p>
  <p id="aMP">能忆无量劫，<a id="a-MQ"></a>　速悟佛行处。</p>
  <p id="aMR">“无垢施女，<a id="a-MS"></a>若菩萨成就四法，<a id="a-MT"></a>常遇诸佛。<a id="a-MU"></a>何谓为四？<a id="a-MV"></a>宁舍身命不诽谤法，<a id="a-MW"></a>宁舍身命不谤菩萨，<a id="a-MX"></a>宁舍身命不亲近恶知识，<a id="a-MY"></a>忆念诸佛无有厌足。<a id="a-MZ"></a>是为菩萨成就四法，<a id="a-Ma"></a>常遇诸佛。<a id="a-Mb"></a>”</p>
  <p id="aMc">尔时，<a id="a-Md"></a>世尊欲重宣此义，<a id="a-Me"></a>而说偈言：</p>
  <p id="aMf">“不谤于菩提，<a id="a-Mg"></a>　亦不毁菩萨，</p>
  <p id="aMh">乐离恶知识，<a id="a-Mi"></a>　念诸佛无厌。</p>
  <p id="aMj">大德行此行，<a id="a-Mk"></a>　得值遇诸佛，</p>
  <p id="aMl">未成正觉顷，<a id="a-Mm"></a>　恒与诸佛会。</p>
  <p id="aMn">“无垢施女，<a id="a-Mo"></a>若菩萨成就四法，<a id="a-Mp"></a>得三十二相身。<a id="a-Mq"></a>何谓为四？<a id="a-Mr"></a>采诸珍宝散佛塔庙，<a id="a-Ms"></a>以种种香油涂塔基座；<a id="a-Mt"></a>以杂华鬘严饰塔庙；<a id="a-Mu"></a>以种种妓乐而以供养；<a id="a-Mv"></a>常给侍贤圣初不违离。<a id="a-Mw"></a>是为菩萨成就四法，<a id="a-Mx"></a>得三十二相。<a id="a-My"></a>”</p>
  <p id="aMz">尔时，<a id="a-N0"></a>世尊欲重宣此义，<a id="a-N1"></a>而说偈言：</p>
  <p id="aN2">“采宝散塔庙，<a id="a-N3"></a>　又以香油涂，</p>
  <p id="aN4">杂华众妓乐，<a id="a-N5"></a>　给侍适贤圣。</p>
  <p id="aN6">具相庄严身，<a id="a-N7"></a>　端妙殊特好，</p>
  <p id="aN8">以此得众相，<a id="a-N9"></a>　以严人中尊。</p>
  <p id="aNA">“无垢施女，<a id="a-NB"></a>若菩萨成就四法，<a id="a-NC"></a>得八十随形好。<a id="a-ND"></a>何谓为四？<a id="a-NE"></a>脱众妙衣以敷法座，<a id="a-NF"></a>给侍一切终无疲厌；<a id="a-NG"></a>诣说法处无胜论心；<a id="a-NH"></a>恭敬大众但生世尊想；<a id="a-NI"></a>劝多众生发菩提心。<a id="a-NJ"></a>是为菩萨成就四法，<a id="a-NK"></a>得八十随形好。<a id="a-NL"></a>”</p>
  <p id="aNM">尔时，<a id="a-NN"></a>世尊欲重宣此义。<a id="a-NO"></a>而说偈言：</p>
  <p id="aNP">“敷座众妙衣，<a id="a-NQ"></a>　供养无疲厌，</p>
  <p id="aNR">不与持法竞，<a id="a-NS"></a>　劝众发道心。</p>
  <p id="aNT">能行此法者，<a id="a-NU"></a>　速得成众好，</p>
  <p id="aNV">菩萨亲近行，<a id="a-NW"></a>　具好八十种。</p>
  <p id="aNX">“无垢施女，<a id="a-NY"></a>若菩萨成就四法，<a id="a-NZ"></a>得善应辩。<a id="a-Na"></a>何谓为四？<a id="a-Nb"></a>受持亲近菩萨法藏；<a id="a-Nc"></a>昼夜六时诵三阴经；<a id="a-Nd"></a>诸佛菩提无生无灭，<a id="a-Ne"></a>世所难信，<a id="a-Nf"></a>然能受持读诵，<a id="a-Ng"></a>广为他说令得喜悦，<a id="a-Nh"></a>不爱身命。<a id="a-Ni"></a>是为菩萨成就四法，<a id="a-Nj"></a>得善应辩。<a id="a-Nk"></a>”</p>
  <p id="aNl">尔时，<a id="a-Nm"></a>世尊欲重宣此义。<a id="a-Nn"></a>而说偈言：</p>
  <p id="aNo">“护持菩萨藏，<a id="a-Np"></a>　勇猛诵三阴，</p>
  <p id="aNq">无生世相追，<a id="a-Nr"></a>　方便说令喜。</p>
  <p id="aNs">不爱于身命，<a id="a-Nt"></a>　持十力正法，</p>
  <p id="aNu">无疑虑而行，<a id="a-Nv"></a>　最上胜菩提。</p>
  <p id="aNw">修此甚深法，<a id="a-Nx"></a>　便能得应辩，</p>
  <p id="aNy">譬如杂华鬘，<a id="a-Nz"></a>　天人所乐见。</p>
  <p id="aO0">“无垢施女，<a id="a-O1"></a>若菩萨成就四法，<a id="a-O2"></a>得清净土。<a id="a-O3"></a>何谓为四？<a id="a-O4"></a>不嫉妒故，<a id="a-O5"></a>等心故，<a id="a-O6"></a>护菩提行故，<a id="a-O7"></a>不亲近四部众故。<a id="a-O8"></a>是为菩萨成就四法，<a id="a-O9"></a>得清净土。<a id="a-OA"></a>”</p>
  <p id="aOB">尔时，<a id="a-OC"></a>世尊欲重宣此义，<a id="a-OD"></a>而说偈言：</p>
  <p id="aOE">“不嫉于他人，<a id="a-OF"></a>　见彼得利喜，</p>
  <p id="aOG">等心行大慈，<a id="a-OH"></a>　化众无染著。</p>
  <p id="aOI">行此四无量，<a id="a-OJ"></a>　智者善守护，</p>
  <p id="aOK">得净土无难，<a id="a-OL"></a>　速成无上道。</p>
  <p id="aOM">“无垢施女，<a id="a-ON"></a>若菩萨成就四法，<a id="a-OO"></a>得清净众。<a id="a-OP"></a>何谓为四？<a id="a-OQ"></a>不希望他徒众故，<a id="a-OR"></a>不和合者摄令和解，<a id="a-OS"></a>学问诵习者给其所须，<a id="a-OT"></a>舍离两舌。<a id="a-OU"></a>是为菩萨成就四法，<a id="a-OV"></a>得清净众。<a id="a-OW"></a>”</p>
  <p id="aOX">尔时，<a id="a-OY"></a>世尊欲重宣此义，<a id="a-OZ"></a>而说偈言：</p>
  <p id="aOa">“终不望他众，<a id="a-Ob"></a>　离者能令合，</p>
  <p id="aOc">给学人所乏，<a id="a-Od"></a>　不离别众生。</p>
  <p id="aOe">能行此四事，<a id="a-Of"></a>　便得清净众，</p>
  <p id="aOg">为清众故行，<a id="a-Oh"></a>　极苦亦不舍。</p>
  <p id="aOi">“无垢施女，<a id="a-Oj"></a>若菩萨成就四法，<a id="a-Ok"></a>所愿佛土随愿得生。<a id="a-Ol"></a>何谓为四？<a id="a-Om"></a>于他名誉利养法中，<a id="a-On"></a>不生憎嫉；<a id="a-Oo"></a>专心修习六波罗蜜；<a id="a-Op"></a>于一切菩萨生世尊想；<a id="a-Oq"></a>从初发心乃至道场常等心观，<a id="a-Or"></a>终不为利养、<a id="a-Os"></a>名誉、<a id="a-Ot"></a>谄曲、<a id="a-Ou"></a>虚赞故。<a id="a-Ov"></a>是为菩萨成就四法，<a id="a-Ow"></a>随所愿土即得往生。<a id="a-Ox"></a>”</p>
  <p id="aOy">尔时，<a id="a-Oz"></a>世尊欲重宣此义，<a id="a-P0"></a>而说偈言：</p>
  <p id="aP1">“不憎他名利，<a id="a-P2"></a>　求清净六度，</p>
  <p id="aP3">等尊观菩萨，<a id="a-P4"></a>　终不谄求名。</p>
  <p id="aP5">菩萨行此善，<a id="a-P6"></a>　能见十方界，</p>
  <p id="aP7">随心之所愿，<a id="a-P8"></a>　即得生其中。<a id="a-P9"></a>”</p>
  <p id="aPA">尔时，<a id="a-PB"></a>无垢施女白佛言：<a id="a-PC"></a>“世尊，<a id="a-PD"></a>如所说菩萨行，<a id="a-PE"></a>我当奉行之。<a id="a-PF"></a>如世尊所说诸菩萨行，<a id="a-PG"></a>于此法中不行一法，<a id="a-PH"></a>则为欺诳十方现在说法诸佛。<a id="a-PI"></a>”</p>
  <p id="aPJ">尔时，<a id="a-PK"></a>大德目连谓无垢施女言：<a id="a-PL"></a>“汝敢于佛前大师子吼，<a id="a-PM"></a>菩萨难行岂不知耶？<a id="a-PN"></a>终不以女身而得阿耨多罗三藐三菩提。<a id="a-PO"></a>”</p>
  <p id="aPP">尔时，<a id="a-PQ"></a>无垢施女答大德目连言：<a id="a-PR"></a>“我今佛前作诚实愿，<a id="a-PS"></a>若于来世，<a id="a-PT"></a>必得成佛如来无所著等正觉乃至佛世尊天人师；<a id="a-PU"></a>以此诚实之愿，<a id="a-PV"></a>使此三千大千世界六变震动，<a id="a-PW"></a>于诸众生令无恼乱。<a id="a-PX"></a>如世尊所说，<a id="a-PY"></a>诸菩萨行，<a id="a-PZ"></a>我尽形行者，<a id="a-Pa"></a>以此实愿，<a id="a-Pb"></a>于虚空中雨众天华，<a id="a-Pc"></a>百千妓乐不鼓而鸣，<a id="a-Pd"></a>使我变此女身成十六童子。<a id="a-Pe"></a>”无垢施女发此诚实愿已，<a id="a-Pf"></a>即时三千大千世界六变震动，<a id="a-Pg"></a>于虚空中雨众天华，<a id="a-Ph"></a>百千天乐不鼓自鸣，<a id="a-Pi"></a>无垢施女即变女身成十六童子。</p>
  <p id="aPj">时，<a id="a-Pk"></a>大德目连偏袒右肩，<a id="a-Pl"></a>右膝著地，<a id="a-Pm"></a>合掌向佛而白佛言：<a id="a-Pn"></a>“世尊，<a id="a-Po"></a>我今面礼诸佛菩萨，<a id="a-Pp"></a>从初发意乃至道场。<a id="a-Pq"></a>世尊，<a id="a-Pr"></a>此女人乃有如是大威德神足力，<a id="a-Ps"></a>能发大愿，<a id="a-Pt"></a>既发愿已随愿皆成。<a id="a-Pu"></a>”</p>
  <p id="aPv">佛告目连：<a id="a-Pw"></a>“如是，<a id="a-Px"></a>如是，<a id="a-Py"></a>如汝所言。<a id="a-Pz"></a>菩萨从初发意乃至道场，<a id="a-Q0"></a>天人所礼如佛塔庙，<a id="a-Q1"></a>是诸声闻、<a id="a-Q2"></a>辟支佛无上福田。<a id="a-Q3"></a>”</p>
  <p id="aQ4">于时，<a id="a-Q5"></a>世尊熙怡微笑。<a id="a-Q6"></a>诸佛常法若微笑时，<a id="a-Q7"></a>口中即出青黄赤白红紫玻瓈等种种色光，<a id="a-Q8"></a>照于无量无边诸佛刹土。<a id="a-Q9"></a>诸天魔宫日月精光皆不复明，<a id="a-QA"></a>还摄光明从顶上入。</p>
  <p id="aQB">尔时，<a id="a-QC"></a>大德阿难即从座起，<a id="a-QD"></a>更整衣服，<a id="a-QE"></a>偏袒右肩，<a id="a-QF"></a>右膝著地，<a id="a-QG"></a>合掌向佛，<a id="a-QH"></a>以偈问曰：</p>
  <p id="aQI">“天龙梵音师子吼，<a id="a-QJ"></a>　迦陵频伽雷震声，</p>
  <p id="aQK">除贪嗔痴生喜悦，<a id="a-QL"></a>　愿十力海说笑缘。</p>
  <p id="aQM">六变震动无所娆，<a id="a-QN"></a>　雨天妙华悦众情，</p>
  <p id="aQO">世尊摧伏诸外道，<a id="a-QP"></a>　犹如师子伏野干。</p>
  <p id="aQQ">惟愿世尊为我说，<a id="a-QR"></a>　所以微笑之因缘！</p>
  <p id="aQS">万亿日月珠电光，<a id="a-QT"></a>　天龙梵王诸光明，</p>
  <p id="aQU">释迦口出净光明，<a id="a-QV"></a>　遏诸光明佛光胜。</p>
  <p id="aQW">眉间毫相如珂月，<a id="a-QX"></a>　圆满柔软喻天衣，</p>
  <p id="aQY">白毫放光照无量，<a id="a-QZ"></a>　愿说何故放斯光？</p>
  <p id="aQa">世尊齿净无垢秽，<a id="a-Qb"></a>　方平齐密白如雪，</p>
  <p id="aQc">佛口应出杂色光，<a id="a-Qd"></a>　青黄赤白紫玻瓈。</p>
  <p id="aQe">假使界坏日月落，<a id="a-Qf"></a>　地满虚空无居处，</p>
  <p id="aQg">水性可使变为火，<a id="a-Qh"></a>　火性亦可变为水，</p>
  <p id="aQi">大海尽可令枯竭，<a id="a-Qj"></a>　如来实语终不二。</p>
  <p id="aQk">生十方趣诸众生，<a id="a-Ql"></a>　假令一时成缘觉，</p>
  <p id="aQm">一一缘觉集诸问，<a id="a-Qn"></a>　百千万种经亿劫，</p>
  <p id="aQo">尽共集会如来前，<a id="a-Qp"></a>　各以异音同时问，</p>
  <p id="aQq">如来即以一音报，<a id="a-Qr"></a>　能断彼众无量疑。</p>
  <p id="aQs">成就智慧至彼岸，<a id="a-Qt"></a>　一切智慧所庄严，</p>
  <p id="aQu">具三十二最胜尊，<a id="a-Qv"></a>　大威德者愿解说。</p>
  <p id="aQw">世尊何缘而微笑？<a id="a-Qx"></a> 授何众生菩提记？</p>
  <p id="aQy">诸天世人咸欲闻，<a id="a-Qz"></a>　愿如来演微笑音。<a id="a-R0"></a>”</p>
  <p id="aR1">尔时，<a id="a-R2"></a>佛告阿难：<a id="a-R3"></a>“汝见是无垢施菩萨，<a id="a-R4"></a>以诚实之愿动此三千大千世界不耶？<a id="a-R5"></a>”</p>
  <p id="aR6">阿难白佛言：<a id="a-R7"></a>“世尊，<a id="a-R8"></a>唯然，<a id="a-R9"></a>已见。<a id="a-RA"></a>”</p>
  <p id="aRB">佛言：<a id="a-RC"></a>“此无垢施菩萨，<a id="a-RD"></a>发心已来八万阿僧祇劫，<a id="a-RE"></a>行阿耨多罗三藐三菩提行。<a id="a-RF"></a>此无垢施菩萨修菩萨行经六十劫，<a id="a-RG"></a>然后文殊师利法王子乃发菩萨心。<a id="a-RH"></a>阿难，<a id="a-RI"></a>如文殊师利等八万六千诸大菩萨所有功德庄严佛土，<a id="a-RJ"></a>与尔所菩萨等无有异。<a id="a-RK"></a>”</p>
  <p id="aRL">尔时，<a id="a-RM"></a>大德目连谓无垢施菩萨言：<a id="a-RN"></a>“善男子，<a id="a-RO"></a>汝已久发阿耨多罗三藐三菩提心，<a id="a-RP"></a>何以不转女人身也？<a id="a-RQ"></a>”</p>
  <p id="aRR">无垢施菩萨答目连言：<a id="a-RS"></a>“世尊记大德，<a id="a-RT"></a>于神足人中最为第一，<a id="a-RU"></a>何为不转男子身也？<a id="a-RV"></a>”大德目连即便默然。</p>
  <p id="aRW">无垢施菩萨谓大德目连言：<a id="a-RX"></a>“亦不以女身得阿耨多罗三藐三菩提，<a id="a-RY"></a>亦不以男身得阿耨多罗三藐三菩提。<a id="a-RZ"></a>所以者何？<a id="a-Ra"></a>菩提无生，<a id="a-Rb"></a>是以不可得。<a id="a-Rc"></a>”</p>
  <p data-pb></p>
  <h2 id="aRd">授记品第五</h2>
  <p id="aRe">尔时，<a id="a-Rf"></a>文殊师利法王子白佛言：<a id="a-Rg"></a>“未曾有也！<a id="a-Rh"></a>世尊，<a id="a-Ri"></a>此无垢施菩萨，<a id="a-Rj"></a>乃能善解甚深之法，<a id="a-Rk"></a>以誓愿力成就诸愿。<a id="a-Rl"></a>”</p>
  <p id="aRm">佛告文殊师利言：<a id="a-Rn"></a>“如是，<a id="a-Ro"></a>如是，<a id="a-Rp"></a>如汝所言。<a id="a-Rq"></a>此无垢施菩萨，<a id="a-Rr"></a>曾于六十亿佛所修空三昧，<a id="a-Rs"></a>于八十亿佛所修无生法忍，<a id="a-Rt"></a>于三十亿佛所问甚深法，<a id="a-Ru"></a>曾以衣服、<a id="a-Rv"></a>饮食供养八十亿诸佛，<a id="a-Rw"></a>及问此分别辩印三昧。<a id="a-Rx"></a>又文殊师利，<a id="a-Ry"></a>若有善男子、<a id="a-Rz"></a>善女人为菩提故，<a id="a-S0"></a>如恒河沙等诸佛刹土，<a id="a-S1"></a>满中珍宝持用布施；<a id="a-S2"></a>不如受持此经，<a id="a-S3"></a>读诵通利，<a id="a-S4"></a>广为人说，<a id="a-S5"></a>乃至但书持功德最上最胜，<a id="a-S6"></a>况如说修行！<a id="a-S7"></a>所以者何？<a id="a-S8"></a>以能受持诸菩萨菩提行法故。<a id="a-S9"></a>”</p>
  <p id="aSA">文殊师利白佛言：<a id="a-SB"></a>“世尊，<a id="a-SC"></a>当何名斯经？<a id="a-SD"></a>云何奉持之？<a id="a-SE"></a>”</p>
  <p id="aSF">佛告文殊师利：<a id="a-SG"></a>“当名为《分别说应辩》，<a id="a-SH"></a>亦名《说三昧门》，<a id="a-SI"></a>当如是奉持之。<a id="a-SJ"></a>”</p>
  <p id="aSK">佛说是经时，<a id="a-SL"></a>八万亿众生诸天及人，<a id="a-SM"></a>皆发阿耨多罗三藐三菩提心，<a id="a-SN"></a>必定不退转。</p>
  <p id="aSO">尔时，<a id="a-SP"></a>辩严菩萨白佛言：<a id="a-SQ"></a>“世尊，<a id="a-SR"></a>此无垢施菩萨，<a id="a-SS"></a>何时当成阿耨多罗三藐三菩提？<a id="a-ST"></a>”</p>
  <p id="aSU">佛告辩严：<a id="a-SV"></a>“善男子，<a id="a-SW"></a>此无垢施菩萨，<a id="a-SX"></a>过于数劫，<a id="a-SY"></a>供养过数佛已，<a id="a-SZ"></a>当得成佛，<a id="a-Sa"></a>号无垢光相王如来、<a id="a-Sb"></a>应供、<a id="a-Sc"></a>正遍知、<a id="a-Sd"></a>明行足、<a id="a-Se"></a>善逝、<a id="a-Sf"></a>世间解、<a id="a-Sg"></a>无上士、<a id="a-Sh"></a>调御丈夫、<a id="a-Si"></a>天人师、<a id="a-Sj"></a>佛世尊。<a id="a-Sk"></a>世界号曰无量德庄严，<a id="a-Sl"></a>无声闻、<a id="a-Sm"></a>辟支佛，<a id="a-Sn"></a>微妙严饰胜诸天处。<a id="a-So"></a>”</p>
  <p id="aSp">无垢施菩萨亲从如来闻受记名，<a id="a-Sq"></a>心净踊跃，<a id="a-Sr"></a>踊在虚空高八十亿多罗树，<a id="a-Ss"></a>放大光明，<a id="a-St"></a>照百千亿诸佛刹土；<a id="a-Su"></a>当世尊顶上，<a id="a-Sv"></a>化作八万四千种种天宝庄严殊妙宝盖；<a id="a-Sw"></a>即于空中以无量神足力，<a id="a-Sx"></a>供养礼拜无量十方诸佛已，<a id="a-Sy"></a>还至佛所，<a id="a-Sz"></a>在一面立。</p>
  <p id="aT0">尔时，<a id="a-T1"></a>婆罗门梵天，<a id="a-T2"></a>及五百婆罗门，<a id="a-T3"></a>闻授无垢施菩萨记，<a id="a-T4"></a>及见神足变现，<a id="a-T5"></a>踊跃欢喜，<a id="a-T6"></a>一时同声以偈赞佛：</p>
  <p id="aT7">“能恭敬佛者，<a id="a-T8"></a>　得世第一利，</p>
  <p id="aT9">发心求菩提，<a id="a-TA"></a>　为佛第一智。</p>
  <p id="aTB">我等昔造恶，<a id="a-TC"></a>　今生邪见家，</p>
  <p id="aTD">得见佛及僧，<a id="a-TE"></a>　发口出恶言。</p>
  <p id="aTF">我今诚心悔，<a id="a-TG"></a>　恶口所犯罪，</p>
  <p id="aTH">见诸贤佛子，<a id="a-TI"></a>　谓为是不吉。</p>
  <p id="aTJ">若不见如来，<a id="a-TK"></a>　两足中最尊，</p>
  <p id="aTL">唐受此人身，<a id="a-TM"></a>　唐食人所食！</p>
  <p id="aTN">我及无垢施，<a id="a-TO"></a>　出为祀祠故，</p>
  <p id="aTP">施女见佛子，<a id="a-TQ"></a>　敬重而赞叹，</p>
  <p id="aTR">我等见赞叹，<a id="a-TS"></a>　即呵其可叹。</p>
  <p id="aTT">我等即问之：<a id="a-TU"></a> 汝曾见佛耶？</p>
  <p id="aTV">于时答我言：<a id="a-TW"></a> 我生适七日，</p>
  <p id="aTX">闻天叹佛名。<a id="a-TY"></a> 女赞叹如来，</p>
  <p id="aTZ">真实无差异，<a id="a-Ta"></a>　我等闻叹已，</p>
  <p id="aTb">即发最胜心，<a id="a-Tc"></a>　求无上善根。</p>
  <p id="aTd">我闻佛名故，<a id="a-Te"></a>　于宿业得悟，</p>
  <p id="aTf">即来礼救世，<a id="a-Tg"></a>　为求胜法故。</p>
  <p id="aTh">见佛礼敬心，<a id="a-Ti"></a>　闻最无上法，</p>
  <p id="aTj">见人中尊仙，<a id="a-Tk"></a>　永离诸苦际。</p>
  <p id="aTl">佛之所说法，<a id="a-Tm"></a>　真实能度世，</p>
  <p id="aTn">我等于中学，<a id="a-To"></a>　为无上法故。</p>
  <p id="aTp">闻菩萨所行，<a id="a-Tq"></a>　为得佛法故，</p>
  <p id="aTr">我等亦应习，<a id="a-Ts"></a>　为得佛道故。</p>
  <p id="aTt">说出要道门，<a id="a-Tu"></a>　菩萨所应行，</p>
  <p id="aTv">我亦趣此门，<a id="a-Tw"></a>　为世所敬礼。<a id="a-Tx"></a>”</p>
  <p id="aTy"></p>
  <p id="aTz">佛知彼诚心，<a id="a-U0"></a>　熙怡而微笑，</p>
  <p id="aU1">阿难即白佛：<a id="a-U2"></a> ‘愿说笑因缘？<a id="a-U3"></a>’</p>
  <p id="aU4">尔时，<a id="a-U5"></a>佛以偈告阿难曰：</p>
  <p id="aU6">“此诸婆罗门，<a id="a-U7"></a>　及梵志梵天，</p>
  <p id="aU8">同共一劫中，<a id="a-U9"></a>　次第成正觉。</p>
  <p id="aUA">曾于过去世，<a id="a-UB"></a>　具供五百佛，</p>
  <p id="aUC">从今以妙行，<a id="a-UD"></a>　当见亿数佛。</p>
  <p id="aUE">于八十亿劫，<a id="a-UF"></a>　终不堕难处，</p>
  <p id="aUG">于一一劫中，<a id="a-UH"></a>　当觐亿数佛。</p>
  <p id="aUI">然后乃当成，<a id="a-UJ"></a>　最胜两足尊，</p>
  <p id="aUK">皆当同一号，<a id="a-UL"></a>　号曰梵光明。</p>
  <p id="aUM">寿命亦同等，<a id="a-UN"></a>　寿八十亿岁，</p>
  <p id="aUO">刹土皆同等，<a id="a-UP"></a>　各八十亿僧。</p>
  <p id="aUQ">化度无量众，<a id="a-UR"></a>　利益众生已，</p>
  <p id="aUS">当入于泥洹，<a id="a-UT"></a>　证寂静灭度。<a id="a-UU"></a>”</p>
  <p id="aUV">佛说经已，<a id="a-UW"></a>无垢施菩萨摩诃萨，<a id="a-UX"></a>及诸大众、<a id="a-UY"></a>梵天、<a id="a-UZ"></a>梵志等，<a id="a-Ua"></a>五百菩萨大士，<a id="a-Ub"></a>波斯匿王，<a id="a-Uc"></a>诸大声闻弟子，<a id="a-Ud"></a>诸天八部，<a id="a-Ue"></a>人及非人，<a id="a-Uf"></a>闻佛所说，<a id="a-Ug"></a>皆大欢喜。</p>
  <p id="aUh"></p>
 </body>
</html>