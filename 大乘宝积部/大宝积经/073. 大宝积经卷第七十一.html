<!doctype html>
<html id="z3IBTGICp" data-ver="1787">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘宝积部">
  <meta period="唐">
 </head>
 <body>
  <h1 id="a1">大宝积经卷第七十一</h1>
  <h2 id="a2">高齐北天竺三藏那连提耶舍译</h2>
  <h2 id="a3">菩萨见实会第十六之十一净居天子赞偈品第二十三之二</h2>
  <p id="a4">尔时，<a id="a-5"></a>力生天子说偈赞曰：</p>
  <p id="a6">“若诸因缘业，<a id="a-7"></a>　及所得果报，</p>
  <p id="a8">此体性悉空，<a id="a-9"></a>　佛说如师子。<a id="a-A"></a>”</p>
  <p id="aB">尔时，<a id="a-C"></a>随顺力天子说偈赞曰：</p>
  <p id="aD">“若以业因缘，<a id="a-E"></a>　增长于诸果，</p>
  <p id="aF">两足尊能知，<a id="a-G"></a>　是故佛无等。<a id="a-H"></a>”</p>
  <p id="aI">尔时，<a id="a-J"></a>顺行力天子说偈赞曰：</p>
  <p id="aK">“修习如是界，<a id="a-L"></a>　造作如是业，</p>
  <p id="aM">当还获是报，<a id="a-N"></a>　佛眼悉能知。<a id="a-O"></a>”</p>
  <p id="aP">尔时，<a id="a-Q"></a>力起天子说偈赞曰：</p>
  <p id="aR">“修习如是界，<a id="a-S"></a>　成就如是性，</p>
  <p id="aT">佛知诸众生，<a id="a-U"></a>　如观手五指。<a id="a-V"></a>”</p>
  <p id="aW">尔时，<a id="a-X"></a>力行天子说偈赞曰：</p>
  <p id="aY">“修习如是界，<a id="a-Z"></a>　还值如是友，</p>
  <p id="aa">如是相亲近，<a id="a-b"></a>　胜丈夫悉知。<a id="a-c"></a>”</p>
  <p id="ad">尔时，<a id="a-e"></a>力加天子说偈赞曰：</p>
  <p id="af">“加持于彼界，<a id="a-g"></a>　导师能了知，</p>
  <p id="ah">亲近于诸友，<a id="a-i"></a>　人尊悉照见。<a id="a-j"></a>”</p>
  <p id="ak">尔时，<a id="a-l"></a>决定界天子说偈赞曰：</p>
  <p id="am">“彼界彼要期，<a id="a-n"></a>　彼友彼相应，</p>
  <p id="ao">佛悉决定知，<a id="a-p"></a>　故能除疑惑。<a id="a-q"></a>”</p>
  <p id="ar">尔时，<a id="a-s"></a>正定界天子说偈赞曰：</p>
  <p id="at">“彼界彼相续，<a id="a-u"></a>　随所住世间，</p>
  <p id="av">所行及诸趣，<a id="a-w"></a>　胜人皆悉知。<a id="a-x"></a>”</p>
  <p id="ay">尔时，<a id="a-z"></a>学界天子说偈赞曰：</p>
  <p id="a10">“于彼诸界中，<a id="a-11"></a>　导师智能知，</p>
  <p id="a12">彼智体性空，<a id="a-13"></a>　胜智如是说。<a id="a-14"></a>”</p>
  <p id="a15">尔时，<a id="a-16"></a>乘界天子说偈赞曰：</p>
  <p id="a17">“修习于彼界，<a id="a-18"></a>　随机时住世，</p>
  <p id="a19">佛悉如实知，<a id="a-1A"></a>　故号无比身。<a id="a-1B"></a>”</p>
  <p id="a1C">尔时，<a id="a-1D"></a>随顺界天子说偈赞曰：</p>
  <p id="a1E">“修习于彼界，<a id="a-1F"></a>　随所得功德，</p>
  <p id="a1G">依因及果报，<a id="a-1H"></a>　佛知悉无余。<a id="a-1I"></a>”</p>
  <p id="a1J">尔时，<a id="a-1K"></a>共界住天子说偈赞曰：</p>
  <p id="a1L">“随所修习界，<a id="a-1M"></a>　随其所向道，</p>
  <p id="a1N">佛悉知无余，<a id="a-1O"></a>　故为智所敬。<a id="a-1P"></a>”</p>
  <p id="a1Q">尔时，<a id="a-1R"></a>智行天子说偈赞曰：</p>
  <p id="a1S">“随所修习界，<a id="a-1T"></a>　随其所向道，</p>
  <p id="a1U">佛知众生行，<a id="a-1V"></a>　故号学智者。<a id="a-1W"></a>”</p>
  <p id="a1X">尔时，<a id="a-1Y"></a>行无畏天子说偈赞曰：</p>
  <p id="a1Z">“正定及邪定，<a id="a-1a"></a>　及不定众生，</p>
  <p id="a1b">于此三聚中，<a id="a-1c"></a>　佛能决定知。<a id="a-1d"></a>”</p>
  <p id="a1e">尔时，<a id="a-1f"></a>乘行天子说偈赞曰：</p>
  <p id="a1g">“若正定众生，<a id="a-1h"></a>　堪趣涅槃者，</p>
  <p id="a1i">佛为世间日，<a id="a-1j"></a>　于中智无碍。<a id="a-1k"></a>”</p>
  <p id="a1l">尔时，<a id="a-1m"></a>解脱行天子说偈赞曰：</p>
  <p id="a1n">“若有诸众生，<a id="a-1o"></a>　住于不定聚，</p>
  <p id="a1p">堕于诸恶道，<a id="a-1q"></a>　亦为说涅槃。<a id="a-1r"></a>”</p>
  <p id="a1s">尔时，<a id="a-1t"></a>力期会天子说偈赞曰：</p>
  <p id="a1u">“佛者但假名，<a id="a-1v"></a>　力智亦如是，</p>
  <p id="a1w">及四无畏等，<a id="a-1x"></a>　但随言说有。<a id="a-1y"></a>”</p>
  <p id="a1z">尔时，<a id="a-20"></a>见实天子说偈赞曰：</p>
  <p id="a21">“无佛及佛法，<a id="a-22"></a>　亦无余智聚，</p>
  <p id="a23">显示第一义，<a id="a-24"></a>　如来如实知。<a id="a-25"></a>”</p>
  <p id="a26">尔时，<a id="a-27"></a>力住天子说偈赞曰：</p>
  <p id="a28">“住于佛法力，<a id="a-29"></a>　因是得无畏，</p>
  <p id="a2A">自在随所欲，<a id="a-2B"></a>　悉是诸佛子。<a id="a-2C"></a>”</p>
  <p id="a2D">尔时，<a id="a-2E"></a>法无畏天子说偈赞曰：</p>
  <p id="a2F">“世谛及真谛，<a id="a-2G"></a>　显示此二种，</p>
  <p id="a2H">彼于真谛中，<a id="a-2I"></a>　言说不可得。<a id="a-2J"></a>”</p>
  <p id="a2K">尔时，<a id="a-2L"></a>智尊天子说偈赞曰：</p>
  <p id="a2M">“法言说各异，<a id="a-2N"></a>　法相亦复异，</p>
  <p id="a2O">是言说无相，<a id="a-2P"></a>　佛智是法相。<a id="a-2Q"></a>”</p>
  <p id="a2R">尔时，<a id="a-2S"></a>行精进天子说偈赞曰：</p>
  <p id="a2T">“非处不定众，<a id="a-2U"></a>　或向于异趣，</p>
  <p id="a2V">邪定一切处，<a id="a-2W"></a>　大牟尼悉知。<a id="a-2X"></a>”</p>
  <p id="a2Y">尔时，<a id="a-2Z"></a>信力天子说偈赞曰：</p>
  <p id="a2a">“修习于彼界，<a id="a-2b"></a>　如起信乐心，</p>
  <p id="a2c">见贪以为净，<a id="a-2d"></a>　牟尼悉了知。<a id="a-2e"></a>”</p>
  <p id="a2f">尔时，<a id="a-2g"></a>不净乘天子说偈赞曰：</p>
  <p id="a2h">“不实忘分别，<a id="a-2i"></a>　增长贪欲界，</p>
  <p id="a2j">信则行彼道，<a id="a-2k"></a>　牟尼如实知。<a id="a-2l"></a>”</p>
  <p id="a2m">尔时，<a id="a-2n"></a>慈乘行天子说偈赞曰：</p>
  <p id="a2o">“不实妄分别，<a id="a-2p"></a>　增长嗔恚界，</p>
  <p id="a2q">信则乘彼道，<a id="a-2r"></a>　牟尼悉了知。<a id="a-2s"></a>”</p>
  <p id="a2t">尔时，<a id="a-2u"></a>乘因缘道天子说偈赞曰：</p>
  <p id="a2v">“不实妄分别，<a id="a-2w"></a>　增长愚痴界，</p>
  <p id="a2x">信则乘彼道，<a id="a-2y"></a>　牟尼悉了知。<a id="a-2z"></a>”</p>
  <p id="a30">尔时，<a id="a-31"></a>乘舍天子说偈赞曰：</p>
  <p id="a32">“有不活畏者，<a id="a-33"></a>　增长于嫉妒，</p>
  <p id="a34">信彼则习行，<a id="a-35"></a>　牟尼悉了知。<a id="a-36"></a>”</p>
  <p id="a37">尔时，<a id="a-38"></a>习近善知识天子说偈赞曰：</p>
  <p id="a39">“近于善恶友，<a id="a-3A"></a>　还增彼恶界，</p>
  <p id="a3B">还成于彼信，<a id="a-3C"></a>　瞿昙悉了知。<a id="a-3D"></a>”</p>
  <p id="a3E">尔时，<a id="a-3F"></a>识坚固天子说偈赞曰：</p>
  <p id="a3G">“流转于世间，<a id="a-3H"></a>　随所修习界，</p>
  <p id="a3I">随顺信于彼，<a id="a-3J"></a>　佛知悉无余。<a id="a-3K"></a>”</p>
  <p id="a3L">尔时，<a id="a-3M"></a>行坚固天子说偈赞曰：</p>
  <p id="a3N">“流转于生死，<a id="a-3O"></a>　修习如是行，</p>
  <p id="a3P">随顺信于彼，<a id="a-3Q"></a>　佛知悉无余。<a id="a-3R"></a>”</p>
  <p id="a3S">尔时，<a id="a-3T"></a>信根天子说偈赞曰：</p>
  <p id="a3U">“若有诸众生，<a id="a-3V"></a>　随所修习界，</p>
  <p id="a3W">佛悉能了知，<a id="a-3X"></a>　故号无碍智。<a id="a-3Y"></a>”</p>
  <p id="a3Z">尔时，<a id="a-3a"></a>根行天子说偈赞曰：</p>
  <p id="a3b">“佛了知诸根，<a id="a-3c"></a>　随其方便起，</p>
  <p id="a3d">攀缘及境界，<a id="a-3e"></a>　随所入如生。<a id="a-3f"></a>”</p>
  <p id="a3g">尔时，<a id="a-3h"></a>乘根天子说偈赞曰：</p>
  <p id="a3i">“身苦所逼迫，<a id="a-3j"></a>　由贪著渴爱，</p>
  <p id="a3k">断灭诸渴爱，<a id="a-3l"></a>　惟佛智为胜。<a id="a-3m"></a>”</p>
  <p id="a3n">尔时，<a id="a-3o"></a>根境界天子说偈赞曰：</p>
  <p id="a3p">“教下根众生，<a id="a-3q"></a>　远离于色爱，</p>
  <p id="a3r">教利者观察，<a id="a-3s"></a>　两足尊所说。<a id="a-3t"></a>”</p>
  <p id="a3u">尔时，<a id="a-3v"></a>根胜天子说偈赞曰：</p>
  <p id="a3w">“下根住空闲，<a id="a-3x"></a>　能灭于贪欲，</p>
  <p id="a3y">正观于渴爱，<a id="a-3z"></a>　两足尊能知。<a id="a-40"></a>”</p>
  <p id="a41">尔时，<a id="a-42"></a>根决定天子说偈赞曰：</p>
  <p id="a43">“于先起爱欲，<a id="a-44"></a>　佛观无所得，</p>
  <p id="a45">知无知寂灭，<a id="a-46"></a>　故名为胜根。<a id="a-47"></a>”</p>
  <p id="a48">尔时，<a id="a-49"></a>不离根天子说偈赞曰：</p>
  <p id="a4A">“远离不忿怒，<a id="a-4B"></a>　是离嗔对治，</p>
  <p id="a4C">是下根所行，<a id="a-4D"></a>　佛知众生欲。<a id="a-4E"></a>”</p>
  <p id="a4F">尔时，<a id="a-4G"></a>信根天子说偈赞曰：</p>
  <p id="a4H">“行慈除嗔恚，<a id="a-4I"></a>　能起众生智，</p>
  <p id="a4J">彼能灭恚界，<a id="a-4K"></a>　人尊悉能知。<a id="a-4L"></a>”</p>
  <p id="a4M">尔时，<a id="a-4N"></a>求根天子说偈赞曰：</p>
  <p id="a4O">“不嗔无过恶，<a id="a-4P"></a>　慈行性寂灭，</p>
  <p id="a4Q">净秽不可得，<a id="a-4R"></a>　故号人中尊。<a id="a-4S"></a>”</p>
  <p id="a4T">尔时，<a id="a-4U"></a>根顺行天子说偈赞曰：</p>
  <p id="a4V">“行于邪分别，<a id="a-4W"></a>　为他说邪行，</p>
  <p id="a4X">惑重无方便，<a id="a-4Y"></a>　佛见倒解脱。<a id="a-4Z"></a>”</p>
  <p id="a4a">尔时，<a id="a-4b"></a>智起天子说偈赞曰：</p>
  <p id="a4c">“贪嗔恚痴等，<a id="a-4d"></a>　取著于前事，</p>
  <p id="a4e">违彼得智明，<a id="a-4f"></a>　大名称悉知。<a id="a-4g"></a>”</p>
  <p id="a4h">尔时，<a id="a-4i"></a>离智爱天子说偈赞曰：</p>
  <p id="a4j">“贪嗔及愚痴，<a id="a-4k"></a>　及明闇事中，</p>
  <p id="a4l">其性不可得，<a id="a-4m"></a>　两足尊悉知。<a id="a-4n"></a>”</p>
  <p id="a4o">尔时，<a id="a-4p"></a>持威德天子说偈赞曰：</p>
  <p id="a4q">“众生所得智，<a id="a-4r"></a>　随得智多少，</p>
  <p id="a4s">随所成智器，<a id="a-4t"></a>　如来悉能知。<a id="a-4u"></a>”</p>
  <p id="a4v">尔时，<a id="a-4w"></a>求根天子说偈赞曰：</p>
  <p id="a4x">“以智知于智，<a id="a-4y"></a>　远离诸烦恼，</p>
  <p id="a4z">天人师悉知，<a id="a-50"></a>　故我稽首礼。<a id="a-51"></a>”</p>
  <p id="a52">尔时，<a id="a-53"></a>一向乐根天子说偈赞曰：</p>
  <p id="a54">“国土及时节，<a id="a-55"></a>　观察法方便，</p>
  <p id="a56">烦恼秽及净，<a id="a-57"></a>　如来悉知空。<a id="a-58"></a>”</p>
  <p id="a59">尔时，<a id="a-5A"></a>智幢天子说偈赞曰：</p>
  <p id="a5B">“众生根欲信，<a id="a-5C"></a>　上中下差别，</p>
  <p id="a5D">缚解及智慧，<a id="a-5E"></a>　悉见无觉知。<a id="a-5F"></a>”</p>
  <p id="a5G">尔时，<a id="a-5H"></a>根幢天子说偈赞曰：</p>
  <p id="a5I">“诸根上中下，<a id="a-5J"></a>　烦恼智及受，</p>
  <p id="a5K">调伏不调伏，<a id="a-5L"></a>　佛说悉无相。<a id="a-5M"></a>”</p>
  <p id="a5N">尔时，<a id="a-5O"></a>修根天子说偈赞曰：</p>
  <p id="a5P">“禅解脱烦恼，<a id="a-5Q"></a>　正受三摩提，</p>
  <p id="a5R">起清净众生，<a id="a-5S"></a>　如来悉能知。<a id="a-5T"></a>”</p>
  <p id="a5U">尔时，<a id="a-5V"></a>力速疾天子说偈赞曰：</p>
  <p id="a5W">“得禅寂灭故，<a id="a-5X"></a>　于诸法自性，</p>
  <p id="a5Y">悉皆能了知，<a id="a-5Z"></a>　故号一切智。<a id="a-5a"></a>”</p>
  <p id="a5b">尔时，<a id="a-5c"></a>力铠天子说偈赞曰：</p>
  <p id="a5d">“若法及自性，<a id="a-5e"></a>　能说于此法，</p>
  <p id="a5f">能如实正受，<a id="a-5g"></a>　故不著三世。<a id="a-5h"></a>”</p>
  <p id="a5i">尔时，<a id="a-5j"></a>乐力天子说偈赞曰：</p>
  <p id="a5k">“烦恼邪分别，<a id="a-5l"></a>　起生于四种，</p>
  <p id="a5m">能知业所生，<a id="a-5n"></a>　故号无比人。<a id="a-5o"></a>”</p>
  <p id="a5p">尔时，<a id="a-5q"></a>知力天子说偈赞曰：</p>
  <p id="a5r">“能知清净法，<a id="a-5s"></a>　对治于烦恼，</p>
  <p id="a5t">能宣说于业，<a id="a-5u"></a>　故号佛无比。<a id="a-5v"></a>”</p>
  <p id="a5w">尔时，<a id="a-5x"></a>力士天子说偈赞曰：</p>
  <p id="a5y">“于禅解脱起，<a id="a-5z"></a>　三摩提正受，</p>
  <p id="a60">烦恼及清净，<a id="a-61"></a>　佛悉说虚假。<a id="a-62"></a>”</p>
  <p id="a63">尔时，<a id="a-64"></a>力生天子说偈赞曰：</p>
  <p id="a65">“禅解脱清净，<a id="a-66"></a>　三昧及正受，</p>
  <p id="a67">彼从不逸生，<a id="a-68"></a>　佛于此悉知。<a id="a-69"></a>”</p>
  <p id="a6A">尔时，<a id="a-6B"></a>力增长天子说偈赞曰：</p>
  <p id="a6C">“大雄于此中，<a id="a-6D"></a>　能于禅等转，</p>
  <p id="a6E">知入舍无碍，<a id="a-6F"></a>　如风行于空。<a id="a-6G"></a>”</p>
  <p id="a6H">尔时，<a id="a-6I"></a>知前际天子说偈赞曰：</p>
  <p id="a6J">“于无数亿劫，<a id="a-6K"></a>　住于诸有中，</p>
  <p id="a6L">不为有过染，<a id="a-6M"></a>　故号胜丈夫。<a id="a-6N"></a>”</p>
  <p id="a6O">尔时，<a id="a-6P"></a>住前际天子说偈赞曰：</p>
  <p id="a6Q">“于无数亿佛，<a id="a-6R"></a>　已曾修供养，</p>
  <p id="a6S">为求无上道，<a id="a-6T"></a>　是故我归依。<a id="a-6U"></a>”</p>
  <p id="a6V">尔时，<a id="a-6W"></a>见前际天子说偈赞曰：</p>
  <p id="a6X">“曾于过去世，<a id="a-6Y"></a>　种种奉施佛，</p>
  <p id="a6Z">于其种种辩，<a id="a-6a"></a>　人尊悉获得。<a id="a-6b"></a>”</p>
  <p id="a6c">尔时，<a id="a-6d"></a>前际善巧天子说偈赞曰：</p>
  <p id="a6e">“昔流转世间，<a id="a-6f"></a>　如法学如行，</p>
  <p id="a6g">曾见无量佛，<a id="a-6h"></a>　故能深解法。<a id="a-6i"></a>”</p>
  <p id="a6j">尔时，<a id="a-6k"></a>学前际天子说偈赞曰：</p>
  <p id="a6l">“诸佛法王所，<a id="a-6m"></a>　大雄昔修行，</p>
  <p id="a6n">于佛边学已，<a id="a-6o"></a>　故礼知众行。<a id="a-6p"></a>”</p>
  <p id="a6q">尔时，<a id="a-6r"></a>本方便具足天子说偈赞曰：</p>
  <p id="a6s">“于无量亿劫，<a id="a-6t"></a>　无边诸佛行，</p>
  <p id="a6u">修行胜精进，<a id="a-6v"></a>　为求佛智故。<a id="a-6w"></a>”</p>
  <p id="a6x">尔时，<a id="a-6y"></a>本方便决定天子说偈赞曰：</p>
  <p id="a6z">“一切法决定，<a id="a-70"></a>　多亿劫观察，</p>
  <p id="a71">一切法无入，<a id="a-72"></a>　但说缘和合。<a id="a-73"></a>”</p>
  <p id="a74">尔时，<a id="a-75"></a>思前际天子说偈赞曰：</p>
  <p id="a76">“于无量亿劫，<a id="a-77"></a>　导师曾修行，</p>
  <p id="a78">知于处非处，<a id="a-79"></a>　故名解世间。<a id="a-7A"></a>”</p>
  <p id="a7B">尔时，<a id="a-7C"></a>简择前际天子说偈赞曰：</p>
  <p id="a7D">“住于处非处，<a id="a-7E"></a>　观察于业因，</p>
  <p id="a7F">界根禅解脱，<a id="a-7G"></a>　佛悉能知彼。<a id="a-7H"></a>”</p>
  <p id="a7I">尔时，<a id="a-7J"></a>观察前际天子说偈赞曰：</p>
  <p id="a7K">“过去曾观察，<a id="a-7L"></a>　增长智慧力，</p>
  <p id="a7M">十力大雄猛，<a id="a-7N"></a>　以智观世间。<a id="a-7O"></a>”</p>
  <p id="a7P">尔时，<a id="a-7Q"></a>前际境界天子说偈赞曰：</p>
  <p id="a7R">“大雄本修行，<a id="a-7S"></a>　知一切众生，</p>
  <p id="a7T">净行不净行，<a id="a-7U"></a>　故能治众生。<a id="a-7V"></a>”</p>
  <p id="a7W">尔时，<a id="a-7X"></a>观察前际行天子说偈赞曰：</p>
  <p id="a7Y">“先观于众生，<a id="a-7Z"></a>　过去之所行，</p>
  <p id="a7a">信乐及与界，<a id="a-7b"></a>　然后治众生。<a id="a-7c"></a>”</p>
  <p id="a7d">尔时，<a id="a-7e"></a>信力天子说偈赞曰：</p>
  <p id="a7f">“我今信如来，<a id="a-7g"></a>　不可思议劫，</p>
  <p id="a7h">观察本所行，<a id="a-7i"></a>　心悉无所著。<a id="a-7j"></a>”</p>
  <p id="a7k">尔时，<a id="a-7l"></a>智信天子说偈赞曰：</p>
  <p id="a7m">“于无数亿劫，<a id="a-7n"></a>　思佛昔所行，</p>
  <p id="a7o">善男子无能，<a id="a-7p"></a>　测尽如来德。<a id="a-7q"></a>”</p>
  <p id="a7r">尔时，<a id="a-7s"></a>观后际善巧天子说偈赞曰：</p>
  <p id="a7t">“如来以佛眼，<a id="a-7u"></a>　观十方众生，</p>
  <p id="a7v">初生及与死，<a id="a-7w"></a>　种种业相应。<a id="a-7x"></a>”</p>
  <p id="a7y">尔时，<a id="a-7z"></a>学后际天子说偈赞曰：</p>
  <p id="a80">“若因及以业，<a id="a-81"></a>　随趣向佛道，</p>
  <p id="a82">牟尼悉知彼，<a id="a-83"></a>　故号一切智。<a id="a-84"></a>”</p>
  <p id="a85">尔时，<a id="a-86"></a>识生死天子说偈赞曰：</p>
  <p id="a87">“若众生以界，<a id="a-88"></a>　熏习造诸业，</p>
  <p id="a89">众生及业习，<a id="a-8A"></a>　佛了知无觉。<a id="a-8B"></a>”</p>
  <p id="a8C">尔时，<a id="a-8D"></a>知生死天子说偈赞曰：</p>
  <p id="a8E">“近如是朋友，<a id="a-8F"></a>　造作如是业，</p>
  <p id="a8G">趣向如是道，<a id="a-8H"></a>　牟尼悉了知。<a id="a-8I"></a>”</p>
  <p id="a8J">尔时，<a id="a-8K"></a>所须善巧天子说偈赞曰：</p>
  <p id="a8L">“能知于所须，<a id="a-8M"></a>　随其如作业，</p>
  <p id="a8N">如是作业已，<a id="a-8O"></a>　如来悉了知。<a id="a-8P"></a>”</p>
  <p id="a8Q">尔时，<a id="a-8R"></a>事善巧天子说偈赞曰：</p>
  <p id="a8S">“依于如是事，<a id="a-8T"></a>　造作如是业，</p>
  <p id="a8U">佛悉能知彼，<a id="a-8V"></a>　皆是佛境界。<a id="a-8W"></a>”</p>
  <p id="a8X">尔时，<a id="a-8Y"></a>知事天子说偈赞曰：</p>
  <p id="a8Z">“随所执著事，<a id="a-8a"></a>　能有所造作，</p>
  <p id="a8b">佛了诸根故，<a id="a-8c"></a>　悉能知彼业。<a id="a-8d"></a>”</p>
  <p id="a8e">尔时，<a id="a-8f"></a>智善巧天子说偈赞曰：</p>
  <p id="a8g">“若智及与事，<a id="a-8h"></a>　佛知彼妄想，</p>
  <p id="a8i">随彼如执著，<a id="a-8j"></a>　佛亦知无余。<a id="a-8k"></a>”</p>
  <p id="a8l">尔时，<a id="a-8m"></a>修作善巧天子说偈赞曰：</p>
  <p id="a8n">“随执著造业，<a id="a-8o"></a>　由于烦恼故，</p>
  <p id="a8p">佛悉能知彼，<a id="a-8q"></a>　故为世间归。<a id="a-8r"></a>”</p>
  <p id="a8s">尔时，<a id="a-8t"></a>趣善巧天子说偈赞曰：</p>
  <p id="a8u">“随趣如造业，<a id="a-8v"></a>　随业得彼果，</p>
  <p id="a8w">随所缘作业，<a id="a-8x"></a>　佛眼悉了知。<a id="a-8y"></a>”</p>
  <p id="a8z">尔时，<a id="a-90"></a>攀缘善巧天子说偈赞曰：</p>
  <p id="a91">“能知于所缘，<a id="a-92"></a>　随缘业成熟，</p>
  <p id="a93">于诸趣受报，<a id="a-94"></a>　佛悉知无失。<a id="a-95"></a>”</p>
  <p id="a96">尔时，<a id="a-97"></a>习气善巧天子说偈赞曰：</p>
  <p id="a98">“知恶业习气，<a id="a-99"></a>　善业亦复然，</p>
  <p id="a9A">知过去所行，<a id="a-9B"></a>　众生趣趣中。<a id="a-9C"></a>”</p>
  <p id="a9D">尔时，<a id="a-9E"></a>业善巧天子说偈赞曰：</p>
  <p id="a9F">“能知三种业，<a id="a-9G"></a>　现未及过去，</p>
  <p id="a9H">众生于趣中，<a id="a-9I"></a>　凡于中迷惑。<a id="a-9J"></a>”</p>
  <p id="a9K">尔时，<a id="a-9L"></a>报善巧天子说偈赞曰：</p>
  <p id="a9M">“少作得多报，<a id="a-9N"></a>　多作得少报，</p>
  <p id="a9O">及知多少等，<a id="a-9P"></a>　外道于中惑。<a id="a-9Q"></a>”</p>
  <p id="a9R">尔时，<a id="a-9S"></a>学业天子说偈赞曰：</p>
  <p id="a9T">“知于现报业，<a id="a-9U"></a>　亦知生报业，</p>
  <p id="a9V">及以后报业，<a id="a-9W"></a>　佛眼悉能了。<a id="a-9X"></a>”</p>
  <p id="a9Y">尔时，<a id="a-9Z"></a>知现法业天子说偈赞曰：</p>
  <p id="a9a">“若现世作业，<a id="a-9b"></a>　现在则受报，</p>
  <p id="a9c">佛悉能了知，<a id="a-9d"></a>　凡夫不能解。<a id="a-9e"></a>”</p>
  <p id="a9f">尔时，<a id="a-9g"></a>知生报天子说偈赞曰：</p>
  <p id="a9h">“若作如是业，<a id="a-9i"></a>　于异生得报，</p>
  <p id="a9j">彼大智悉知，<a id="a-9k"></a>　众生不能了。<a id="a-9l"></a>”</p>
  <p id="a9m">尔时，<a id="a-9n"></a>知后报天子说偈赞曰：</p>
  <p id="a9o">“若业多亿劫，<a id="a-9p"></a>　然后得受报，</p>
  <p id="a9q">或复过于彼，<a id="a-9r"></a>　如来悉了知。<a id="a-9s"></a>”</p>
  <p id="a9t">尔时，<a id="a-9u"></a>知业不熟天子说偈赞曰：</p>
  <p id="a9v">“若所造作业，<a id="a-9w"></a>　其业缘未熟，</p>
  <p id="a9x">未得于果报，<a id="a-9y"></a>　如来悉了知。<a id="a-9z"></a>”</p>
  <p id="aA0">尔时，<a id="a-A1"></a>观业未熟天子说偈赞曰：</p>
  <p id="aA2">“如来善观业，<a id="a-A3"></a>　若业相应时，</p>
  <p id="aA4">生于诸众生，<a id="a-A5"></a>　悉皆能善说。<a id="a-A6"></a>”</p>
  <p id="aA7">尔时，<a id="a-A8"></a>善知业熟天子说偈赞曰：</p>
  <p id="aA9">“彼业若成熟，<a id="a-AA"></a>　能与当来报，</p>
  <p id="aAB">佛能如实知，<a id="a-AC"></a>　亦知彼智空。<a id="a-AD"></a>”</p>
  <p id="aAE">尔时，<a id="a-AF"></a>业熟决定天子说偈赞曰：</p>
  <p id="aAG">“一切智了达，<a id="a-AH"></a>　轻业及以重，</p>
  <p id="aAI">能知众生欲，<a id="a-AJ"></a>　故得为我尊。<a id="a-AK"></a>”</p>
  <p id="aAL">尔时，<a id="a-AM"></a>知业轻重天子说偈赞曰：</p>
  <p id="aAN">“趣恶道众生，<a id="a-AO"></a>　随其业如见，</p>
  <p id="aAP">彼业若轻重，<a id="a-AQ"></a>　智者悉了知。<a id="a-AR"></a>”</p>
  <p id="aAS">尔时，<a id="a-AT"></a>知众生行天子说偈赞曰：</p>
  <p id="aAU">“见众生所行，<a id="a-AV"></a>　及轻重诸业，</p>
  <p id="aAW">雄猛随顺知，<a id="a-AX"></a>　外道不能了。<a id="a-AY"></a>”</p>
  <p id="aAZ">尔时，<a id="a-Aa"></a>观众生行天子说偈赞曰：</p>
  <p id="aAb">“观于众生行，<a id="a-Ac"></a>　宣说于业报，</p>
  <p id="aAd">如器恒河水，<a id="a-Ae"></a>　投盐于一两。<a id="a-Af"></a>”</p>
  <p id="aAg">尔时，<a id="a-Ah"></a>学业天子说偈赞曰：</p>
  <p id="aAi">“若受于思业，<a id="a-Aj"></a>　佛说业究竟，</p>
  <p id="aAk">亦学无学报，<a id="a-Al"></a>　胜仙已宣说。<a id="a-Am"></a>”</p>
  <p id="aAn">尔时，<a id="a-Ao"></a>乐佛智天子说偈赞曰：</p>
  <p id="aAp">“佛胜眼所见，<a id="a-Aq"></a>　三界中愚智，</p>
  <p id="aAr">随业受于报，<a id="a-As"></a>　见微细顶礼。<a id="a-At"></a>”</p>
  <p id="aAu">尔时，<a id="a-Av"></a>说业尽天子说偈赞曰：</p>
  <p id="aAw">“生死众生所，<a id="a-Ax"></a>　世尊大导师，</p>
  <p id="aAy">悉了知无余，<a id="a-Az"></a>　故礼智无畏。<a id="a-B0"></a>”</p>
  <p id="aB1">尔时，<a id="a-B2"></a>无所得天子说偈赞曰：</p>
  <p id="aB3">“若业生及死，<a id="a-B4"></a>　众生各趣趣，</p>
  <p id="aB5">彼报由如梦，<a id="a-B6"></a>　两足尊悉知。<a id="a-B7"></a>”</p>
  <p id="aB8">尔时，<a id="a-B9"></a>求烦恼天子说偈赞曰：</p>
  <p id="aBA">“贪欲嗔恚痴，<a id="a-BB"></a>　两足尊悉尽，</p>
  <p id="aBC">犹如梦渴人，<a id="a-BD"></a>　饮于清冷水。<a id="a-BE"></a>”</p>
  <p id="aBF">尔时，<a id="a-BG"></a>离分别天子说偈赞曰：</p>
  <p id="aBH">“从于分别生，<a id="a-BI"></a>　贪欲嗔恚痴，</p>
  <p id="aBJ">犹如梦中戏，<a id="a-BK"></a>　归命胜说者。<a id="a-BL"></a>”</p>
  <p id="aBM">尔时，<a id="a-BN"></a>灭分别天子说偈赞曰：</p>
  <p id="aBO">“若灭于分别，<a id="a-BP"></a>　则名尽烦恼，</p>
  <p id="aBQ">如梦见云散，<a id="a-BR"></a>　人尊显现此。<a id="a-BS"></a>”</p>
  <p id="aBT">尔时，<a id="a-BU"></a>观察漏尽天子说偈赞曰：</p>
  <p id="aBV">“如梦见天雨，<a id="a-BW"></a>　起漏亦如是，</p>
  <p id="aBX">大雄能显示，<a id="a-BY"></a>　起漏之因缘。<a id="a-BZ"></a>”</p>
  <p id="aBa">尔时，<a id="a-Bb"></a>观察梦天子说偈赞曰：</p>
  <p id="aBc">“如梦见大雨，<a id="a-Bd"></a>　起漏亦如是，</p>
  <p id="aBe">大雄能显示，<a id="a-Bf"></a>　凡迷惑生漏。<a id="a-Bg"></a>”</p>
  <p id="aBh">尔时，<a id="a-Bi"></a>观如梦天子说偈赞曰：</p>
  <p id="aBj">“如梦见天雨，<a id="a-Bk"></a>　随顺起诸漏，</p>
  <p id="aBl">大雄能显示，<a id="a-Bm"></a>　凡迷生诸漏。<a id="a-Bn"></a>”</p>
  <p id="aBo">尔时，<a id="a-Bp"></a>如自性知天子说偈赞曰：</p>
  <p id="aBq">“如女梦生子，<a id="a-Br"></a>　生已还复死，</p>
  <p id="aBs">生喜亦生悲，<a id="a-Bt"></a>　佛观世亦然。<a id="a-Bu"></a>”</p>
  <p id="aBv">尔时，<a id="a-Bw"></a>思量梦天子说偈赞曰：</p>
  <p id="aBx">“如梦见斩首，<a id="a-By"></a>　尽漏亦如是，</p>
  <p id="aBz">自解亦教他，<a id="a-C0"></a>　故礼悉解者。<a id="a-C1"></a>”</p>
  <p id="aC2">尔时，<a id="a-C3"></a>修习慧天子说偈赞曰：</p>
  <p id="aC4">“见法能解了，<a id="a-C5"></a>　如梦遇爱事，</p>
  <p id="aC6">远离彼非实，<a id="a-C7"></a>　如是悦世间。<a id="a-C8"></a>”</p>
  <p id="aC9">尔时，<a id="a-CA"></a>智心天子说偈赞曰：</p>
  <p id="aCB">“闻于如来法，<a id="a-CC"></a>　以空法自悦，</p>
  <p id="aCD">如梦中说梦，<a id="a-CE"></a>　如是晓世间。<a id="a-CF"></a>”</p>
  <p id="aCG">尔时，<a id="a-CH"></a>欣喜意天子说偈赞曰：</p>
  <p id="aCI">“禅定者能令，<a id="a-CJ"></a>　世间天人喜，</p>
  <p id="aCK">观察于诸趣，<a id="a-CL"></a>　犹如镜中像。<a id="a-CM"></a>”</p>
  <p id="aCN">尔时，<a id="a-CO"></a>决定慧天子说偈赞曰：</p>
  <p id="aCP">“闻于如来法，<a id="a-CQ"></a>　由如箜篌音，</p>
  <p id="aCR">渡人天疑海，<a id="a-CS"></a>　故礼人中王。<a id="a-CT"></a>”</p>
  <p id="aCU">尔时，<a id="a-CV"></a>幻喜天子说偈赞曰：</p>
  <p id="aCW">“如人作幻化，<a id="a-CX"></a>　迷惑于愚人，</p>
  <p id="aCY">智者终不迷，<a id="a-CZ"></a>　知幻不实故。<a id="a-Ca"></a>”</p>
  <p id="aCb">尔时，<a id="a-Cc"></a>除相天子说偈赞曰：</p>
  <p id="aCd">“观于一切世，<a id="a-Ce"></a>　犹如梦作幻，</p>
  <p id="aCf">我于中无疑，<a id="a-Cg"></a>　以闻佛法故。<a id="a-Ch"></a>”</p>
  <p id="aCi">尔时，<a id="a-Cj"></a>学幻天子说偈赞曰：</p>
  <p id="aCk">“如幻师作幻，<a id="a-Cl"></a>　自于幻不迷，</p>
  <p id="aCm">以知幻虚故，<a id="a-Cn"></a>　佛观世亦然。<a id="a-Co"></a>”</p>
  <p id="aCp">尔时，<a id="a-Cq"></a>观妄想天子说偈赞曰：</p>
  <p id="aCr">“妄想生世间，<a id="a-Cs"></a>　大导师悉知，</p>
  <p id="aCt">如精进念佛，<a id="a-Cu"></a>　梦中即见佛。<a id="a-Cv"></a>”</p>
  <p id="aCw">尔时，<a id="a-Cx"></a>灭妄想天子说偈赞曰：</p>
  <p id="aCy">“非事能生欲，<a id="a-Cz"></a>　皆由妄想起，</p>
  <p id="aD0">不实妄起欲，<a id="a-D1"></a>　人尊如实知。<a id="a-D2"></a>”</p>
  <p id="aD3">尔时，<a id="a-D4"></a>识解天子说偈赞曰：</p>
  <p id="aD5">“犹如深谷声，<a id="a-D6"></a>　其响无有实，</p>
  <p id="aD7">是故不著世，<a id="a-D8"></a>　如是观世间。<a id="a-D9"></a>”</p>
  <p id="aDA">尔时，<a id="a-DB"></a>说善巧天子说偈赞曰：</p>
  <p id="aDC">“彼声无有实，<a id="a-DD"></a>　而于中听闻，</p>
  <p id="aDE">人尊宣说此，<a id="a-DF"></a>　救拔诸凡愚。<a id="a-DG"></a>”</p>
  <p id="aDH">尔时，<a id="a-DI"></a>如说行善巧天子说偈赞曰：</p>
  <p id="aDJ">“于法别义中，<a id="a-DK"></a>　众生异妄取，</p>
  <p id="aDL">能行者知法，<a id="a-DM"></a>　于中除疑惑。<a id="a-DN"></a>”</p>
  <p id="aDO">尔时，<a id="a-DP"></a>顺义行天子说偈赞曰：</p>
  <p id="aDQ">“若义及法实，<a id="a-DR"></a>　无有能了者，</p>
  <p id="aDS">无说亦无证，<a id="a-DT"></a>　牟尼作是说。<a id="a-DU"></a>”</p>
  <p id="aDV">尔时，<a id="a-DW"></a>法假名行天子说偈赞曰：</p>
  <p id="aDX">“烦恼垢漏习，<a id="a-DY"></a>　皆想妄分别，</p>
  <p id="aDZ">秽污及清净，<a id="a-Da"></a>　但假名言说。<a id="a-Db"></a>”</p>
  <p id="aDc">尔时，<a id="a-Dd"></a>分别善巧天子说偈赞曰：</p>
  <p id="aDe">“一切但名字，<a id="a-Df"></a>　谓烦恼漏等，</p>
  <p id="aDg">秽污及清净，<a id="a-Dh"></a>　大智之所说。<a id="a-Di"></a>”</p>
  <p id="aDj">尔时，<a id="a-Dk"></a>无依慧天子说偈赞曰：</p>
  <p id="aDl">“于三界不著，<a id="a-Dm"></a>　其心如虚空，</p>
  <p id="aDn">离恶真福田，<a id="a-Do"></a>　顶礼心寂灭。<a id="a-Dp"></a>”</p>
  <p id="aDq">尔时，<a id="a-Dr"></a>不下劣天子说偈赞曰：</p>
  <p id="aDs">“非色非非色，<a id="a-Dt"></a>　非欲非涅槃，</p>
  <p id="aDu">佛心无所依，<a id="a-Dv"></a>　其犹如虚空。<a id="a-Dw"></a>”</p>
  <p id="aDx">尔时，<a id="a-Dy"></a>无欲天子说偈赞曰：</p>
  <p id="aDz">“离于欲界爱，<a id="a-E0"></a>　色无色亦然，</p>
  <p id="aE1">解脱于贪碍，<a id="a-E2"></a>　顶礼爱尽者。<a id="a-E3"></a>”</p>
  <p id="aE4">尔时，<a id="a-E5"></a>远离爱天子说偈赞曰：</p>
  <p id="aE6">“于有无有中，<a id="a-E7"></a>　佛永断远离，</p>
  <p id="aE8">于三界无著，<a id="a-E9"></a>　顶礼牟尼王。<a id="a-EA"></a>”</p>
  <p id="aEB">尔时，<a id="a-EC"></a>障爱天子说偈赞曰：</p>
  <p id="aED">“障蔽于三界，<a id="a-EE"></a>　行于丈夫行，</p>
  <p id="aEF">能解脱众生，<a id="a-EG"></a>　归命救济者。<a id="a-EH"></a>”</p>
  <p id="aEI">尔时，<a id="a-EJ"></a>解脱渴爱天子说偈赞曰：</p>
  <p id="aEK">“远离于结使，<a id="a-EL"></a>　于后尽生灭，</p>
  <p id="aEM">身心皆清净，<a id="a-EN"></a>　顶礼无热亲。<a id="a-EO"></a>”</p>
  <p id="aEP">尔时，<a id="a-EQ"></a>知自性天子说偈赞曰：</p>
  <p id="aER">“大雄解自在，<a id="a-ES"></a>　知法中无事，</p>
  <p id="aET">无缚亦无解，<a id="a-EU"></a>　顶礼见实者。<a id="a-EV"></a>”</p>
  <p id="aEW">尔时，<a id="a-EX"></a>出瘀泥天子说偈赞曰：</p>
  <p id="aEY">“远离爱欲泥，<a id="a-EZ"></a>　亦离于诸有，</p>
  <p id="aEa">无取亦无舍，<a id="a-Eb"></a>　顶礼尽后有。<a id="a-Ec"></a>”</p>
  <p id="aEd">尔时，<a id="a-Ee"></a>吐弃资缘天子说偈赞曰：</p>
  <p id="aEf">“弃垢及资缘，<a id="a-Eg"></a>　舍罪亦远爱，</p>
  <p id="aEh">亦离于诸盖，<a id="a-Ei"></a>　归命大导师。<a id="a-Ej"></a>”</p>
  <p id="aEk">尔时，<a id="a-El"></a>弃欲天子说偈赞曰：</p>
  <p id="aEm">“弃舍利不利，<a id="a-En"></a>　无著行决定，</p>
  <p id="aEo">出离于魔网，<a id="a-Ep"></a>　顶礼无著者。<a id="a-Eq"></a>”</p>
  <p id="aEr">尔时，<a id="a-Es"></a>乐利益天子说偈赞曰：</p>
  <p id="aEt">“若自及他道，<a id="a-Eu"></a>　远离恼热者，</p>
  <p id="aEv">大雄见彼道，<a id="a-Ew"></a>　顶礼无碍见。<a id="a-Ex"></a>”</p>
  <p id="aEy">尔时，<a id="a-Ez"></a>得名称天子说偈赞曰：</p>
  <p id="aF0">“与佛智相应，<a id="a-F1"></a>　如说如观者，</p>
  <p id="aF2">彼能除烦恼，<a id="a-F3"></a>　顶礼解世间。<a id="a-F4"></a>”</p>
  <p id="aF5">尔时，<a id="a-F6"></a>无畏天子说偈赞曰：</p>
  <p id="aF7">“于诸法决定，<a id="a-F8"></a>　无能当对者，</p>
  <p id="aF9">师子吼无畏，<a id="a-FA"></a>　智海吼亦然。<a id="a-FB"></a>”</p>
  <p id="aFC">尔时，<a id="a-FD"></a>一切处无所畏天子说偈赞曰：</p>
  <p id="aFE">“善度一切处，<a id="a-FF"></a>　远离诸毒箭，</p>
  <p id="aFG">无畏不怯弱，<a id="a-FH"></a>　我礼最胜者。<a id="a-FI"></a>”</p>
  <p id="aFJ">尔时，<a id="a-FK"></a>无所希天子说偈赞曰：</p>
  <p id="aFL">“非天乾闼婆，<a id="a-FM"></a>　非魔及与梵，</p>
  <p id="aFN">能有难问者，<a id="a-FO"></a>　故佛如师子。<a id="a-FP"></a>”</p>
  <p id="aFQ">尔时，<a id="a-FR"></a>师子游步天子说偈赞曰：</p>
  <p id="aFS">“佛于法无畏，<a id="a-FT"></a>　晓了诸法故，</p>
  <p id="aFU">无碍故无著，<a id="a-FV"></a>　无能难问者。<a id="a-FW"></a>”</p>
  <p id="aFX">尔时，<a id="a-FY"></a>无怖天子说偈赞曰：</p>
  <p id="aFZ">“如山林师子，<a id="a-Fa"></a>　无怖亦无畏，</p>
  <p id="aFb">摧伏诸禽兽，<a id="a-Fc"></a>　林中而大吼，</p>
  <p id="aFd">世尊如是吼，<a id="a-Fe"></a>　惊怖诸外道，</p>
  <p id="aFf">天龙乾闼婆，<a id="a-Fg"></a>　不见敌对者。<a id="a-Fh"></a>”</p>
  <p id="aFi">尔时，<a id="a-Fj"></a>一切处超胜天子说偈赞曰：</p>
  <p id="aFk">“一切三界中，<a id="a-Fl"></a>　悉皆都无有，</p>
  <p id="aFm">力敌于佛者，<a id="a-Fn"></a>　故为我归依。<a id="a-Fo"></a>”</p>
  <p id="aFp">尔时，<a id="a-Fq"></a>师子慧天子说偈赞曰：</p>
  <p id="aFr">“大智见一切，<a id="a-Fs"></a>　于诸法无畏，</p>
  <p id="aFt">世间无与等，<a id="a-Fu"></a>　我礼无所畏。<a id="a-Fv"></a>”</p>
  <p id="aFw">尔时，<a id="a-Fx"></a>称顺生天子说偈赞曰：</p>
  <p id="aFy">“自知是正觉，<a id="a-Fz"></a>　如法无能难，</p>
  <p id="aG0">若有能难者，<a id="a-G1"></a>　世间悉无有。<a id="a-G2"></a>”</p>
  <p id="aG3">尔时，<a id="a-G4"></a>持藏天子说偈赞曰：</p>
  <p id="aG5">“佛作师子吼，<a id="a-G6"></a>　开显诸法藏，</p>
  <p id="aG7">亿梵闻说已，<a id="a-G8"></a>　悉发菩提心。<a id="a-G9"></a>”</p>
  <p id="aGA">尔时，<a id="a-GB"></a>顺威仪天子说偈赞曰：</p>
  <p id="aGC">“彼众得大利，<a id="a-GD"></a>　顺佛威仪者，</p>
  <p id="aGE">发菩提心已，<a id="a-GF"></a>　必作胜导师。<a id="a-GG"></a>”</p>
  <p id="aGH">尔时，<a id="a-GI"></a>顺乐法天子说偈赞曰：</p>
  <p id="aGJ">“彼世大众生，<a id="a-GK"></a>　得闻佛法已，</p>
  <p id="aGL">能发菩提心，<a id="a-GM"></a>　必成妙丈夫。<a id="a-GN"></a>”</p>
  <p id="aGO">尔时，<a id="a-GP"></a>净心天子说偈赞曰：</p>
  <p id="aGQ">“得闻佛说已，<a id="a-GR"></a>　世间无与比，</p>
  <p id="aGS">千亿众生等，<a id="a-GT"></a>　发胜菩提心。<a id="a-GU"></a>”</p>
  <p id="aGV">尔时，<a id="a-GW"></a>清净流天子说偈赞曰：</p>
  <p id="aGX">“人王于长夜，<a id="a-GY"></a>　佛学善修习，</p>
  <p id="aGZ">故佛身清净，<a id="a-Ga"></a>　严相三十二。<a id="a-Gb"></a>”</p>
  <p id="aGc">尔时，<a id="a-Gd"></a>无漏心天子说偈赞曰：</p>
  <p id="aGe">“佛得尽漏故，<a id="a-Gf"></a>　而作师子吼，</p>
  <p id="aGg">得上智慧山，<a id="a-Gh"></a>　无能难问者。<a id="a-Gi"></a>”</p>
  <p id="aGj">尔时，<a id="a-Gk"></a>顺众生天子说偈赞曰：</p>
  <p id="aGl">“三界中悉无，<a id="a-Gm"></a>　天人及修罗，</p>
  <p id="aGn">言佛漏不尽，<a id="a-Go"></a>　故佛具十力。<a id="a-Gp"></a>”</p>
  <p id="aGq">尔时，<a id="a-Gr"></a>巧尽漏天子说偈赞曰：</p>
  <p id="aGs">“大胜沙门漏，<a id="a-Gt"></a>　皆悉尽无余，</p>
  <p id="aGu">于是无能难，<a id="a-Gv"></a>　故佛是我父。<a id="a-Gw"></a>”</p>
  <p id="aGx">尔时，<a id="a-Gy"></a>常精进天子说偈赞曰：</p>
  <p id="aGz">“于人王能难，<a id="a-H0"></a>　言有余烦恼，</p>
  <p id="aH1">世间不可得，<a id="a-H2"></a>　故佛自在父。<a id="a-H3"></a>”</p>
  <p id="aH4">尔时，<a id="a-H5"></a>寂灭行天子说偈赞曰：</p>
  <p id="aH6">“佛已断贪嗔，<a id="a-H7"></a>　愚痴及习气，</p>
  <p id="aH8">亦灭恶业行，<a id="a-H9"></a>　我礼寂灭者。<a id="a-HA"></a>”</p>
  <p id="aHB">尔时，<a id="a-HC"></a>方便行天子说偈赞曰：</p>
  <p id="aHD">“若以方便观，<a id="a-HE"></a>　断尽诸烦恼，</p>
  <p id="aHF">彼佛满足智，<a id="a-HG"></a>　是故我顶礼。<a id="a-HH"></a>”</p>
  <p id="aHI">尔时，<a id="a-HJ"></a>方便解天子说偈赞曰：</p>
  <p id="aHK">“无量巧方便，<a id="a-HL"></a>　导师于中修，</p>
  <p id="aHM">断彼诸烦恼，<a id="a-HN"></a>　皆悉尽无余。<a id="a-HO"></a>”</p>
  <p id="aHP">尔时，<a id="a-HQ"></a>方便慧天子说偈赞曰：</p>
  <p id="aHR">“导师照世间，<a id="a-HS"></a>　巧慧无有尽，</p>
  <p id="aHT">故断诸烦恼，<a id="a-HU"></a>　及以习气等。<a id="a-HV"></a>”</p>
  <p id="aHW">尔时，<a id="a-HX"></a>修寂灭天子说偈赞曰：</p>
  <p id="aHY">“断诸烦恼故，<a id="a-HZ"></a>　习气悉无余，</p>
  <p id="aHa">于是佛大智，<a id="a-Hb"></a>　不动无所畏。<a id="a-Hc"></a>”</p>
  <p id="aHd">尔时，<a id="a-He"></a>观道理天子说偈赞曰：</p>
  <p id="aHf">“佛断烦恼尽，<a id="a-Hg"></a>　及灭诸习气，</p>
  <p id="aHh">照明如佛者，<a id="a-Hi"></a>　世间更无比。<a id="a-Hj"></a>”</p>
  <p id="aHk">尔时，<a id="a-Hl"></a>断使天子说偈赞曰：</p>
  <p id="aHm">“佛断诸习气，<a id="a-Hn"></a>　无有腥臭事，</p>
  <p id="aHo">故佛一切智，<a id="a-Hp"></a>　天中最胜慧。<a id="a-Hq"></a>”</p>
  <p id="aHr">尔时，<a id="a-Hs"></a>住边天子说偈赞曰：</p>
  <p id="aHt">“佛今最后身，<a id="a-Hu"></a>　已断生因缘，</p>
  <p id="aHv">由尽诸漏故，<a id="a-Hw"></a>　世亲得无畏。<a id="a-Hx"></a>”</p>
  <p id="aHy">尔时，<a id="a-Hz"></a>无量智天子说偈赞曰：</p>
  <p id="aI0">“大雄断种子，<a id="a-I1"></a>　焚烧苦恼牙，</p>
  <p id="aI2">枯涸忧枝蔓，<a id="a-I3"></a>　我礼离恼者。<a id="a-I4"></a>”</p>
  <p id="aI5">尔时，<a id="a-I6"></a>出坑涧天子说偈赞曰：</p>
  <p id="aI7">“世尊一切智，<a id="a-I8"></a>　已离无明坑，</p>
  <p id="aI9">佛行已得净，<a id="a-IA"></a>　故佛得无畏。<a id="a-IB"></a>”</p>
  <p id="aIC">尔时，<a id="a-ID"></a>度有天子说偈赞曰：</p>
  <p id="aIE">“已度于有海，<a id="a-IF"></a>　导师所作办，</p>
  <p id="aIG">亦舍于彼岸，<a id="a-IH"></a>　自利得无畏。<a id="a-II"></a>”</p>
  <p id="aIJ">尔时，<a id="a-IK"></a>入涅槃天子说偈赞曰：</p>
  <p id="aIL">“佛已得寂灭，<a id="a-IM"></a>　悉破诸烦恼，</p>
  <p id="aIN">乃至少习气，<a id="a-IO"></a>　世亲皆悉无。<a id="a-IP"></a>”</p>
  <p id="aIQ">尔时，<a id="a-IR"></a>法幢天子说偈赞曰：</p>
  <p id="aIS">“佛建正法幢，<a id="a-IT"></a>　摧折憍慢幢，</p>
  <p id="aIU">大雄已显示，<a id="a-IV"></a>　无量诸法行。<a id="a-IW"></a>”</p>
  <p id="aIX">尔时，<a id="a-IY"></a>法性天子说偈赞曰：</p>
  <p id="aIZ">“性与诸子本，<a id="a-Ia"></a>　牟尼达诸法，</p>
  <p id="aIb">善友于群生，<a id="a-Ic"></a>　我礼最胜海。<a id="a-Id"></a>”</p>
  <p id="aIe">尔时，<a id="a-If"></a>法充天子说偈赞曰：</p>
  <p id="aIg">“渴乐于佛法，<a id="a-Ih"></a>　故得无所畏，</p>
  <p id="aIi">无著诸佛子，<a id="a-Ij"></a>　而作师子吼。<a id="a-Ik"></a>”</p>
  <p id="aIl">尔时，<a id="a-Im"></a>求法天子说偈赞曰：</p>
  <p id="aIn">“为求诸法故，<a id="a-Io"></a>　佛子得发心，</p>
  <p id="aIp">及见佛无畏，<a id="a-Iq"></a>　有知求菩提。<a id="a-Ir"></a>”</p>
  <p id="aIs">尔时，<a id="a-It"></a>渴法天子说偈赞曰：</p>
  <p id="aIu">“渴乐佛法故，<a id="a-Iv"></a>　多亿众生辈，</p>
  <p id="aIw">闻佛无畏已，<a id="a-Ix"></a>　深发大精进。<a id="a-Iy"></a>”</p>
  <p id="aIz">尔时，<a id="a-J0"></a>法起天子说偈赞曰：</p>
  <p id="aJ1">“见佛说法胜，<a id="a-J2"></a>　建立于正法，</p>
  <p id="aJ3">无畏布施已，<a id="a-J4"></a>　佛子求菩提。<a id="a-J5"></a>”</p>
  <p id="aJ6">尔时，<a id="a-J7"></a>持法天子说偈赞曰：</p>
  <p id="aJ8">“世尊所说法，<a id="a-J9"></a>　甚深难可见，</p>
  <p id="aJA">佛子得闻已，<a id="a-JB"></a>　求无上菩提。<a id="a-JC"></a>”</p>
  <p id="aJD">尔时，<a id="a-JE"></a>无吝天子说偈赞曰：</p>
  <p id="aJF">“身命及余财，<a id="a-JG"></a>　佛子无吝惜，</p>
  <p id="aJH">闻佛师子吼，<a id="a-JI"></a>　悉求妙菩提。<a id="a-JJ"></a>”</p>
  <p id="aJK">尔时，<a id="a-JL"></a>无异慧天子说偈赞曰：</p>
  <p id="aJM">“闻佛说法已，<a id="a-JN"></a>　心思无有异，</p>
  <p id="aJO">于佛无畏所，<a id="a-JP"></a>　求法持律仪。<a id="a-JQ"></a>”</p>
  <p id="aJR">尔时，<a id="a-JS"></a>无异行天子说偈赞曰：</p>
  <p id="aJT">“闻法王吼已，<a id="a-JU"></a>　不趣于异路，</p>
  <p id="aJV">远离于二乘，<a id="a-JW"></a>　求无上菩提。<a id="a-JX"></a>”</p>
  <p id="aJY">尔时，<a id="a-JZ"></a>近住天子说偈赞曰：</p>
  <p id="aJa">“见佛师子吼，<a id="a-Jb"></a>　诸子得闻已，</p>
  <p id="aJc">定得胜菩提，<a id="a-Jd"></a>　当成如来身。<a id="a-Je"></a>”</p>
  <p id="aJf">尔时，<a id="a-Jg"></a>近辩天子说偈赞曰：</p>
  <p id="aJh">“于佛世尊所，<a id="a-Ji"></a>　得闻辩才已，</p>
  <p id="aJj">如来妙法中，<a id="a-Jk"></a>　深生喜乐心。<a id="a-Jl"></a>”</p>
  <p id="aJm">尔时，<a id="a-Jn"></a>得辩才天子说偈赞曰：</p>
  <p id="aJo">“佛吼无畏时，<a id="a-Jp"></a>　所说不可毁，</p>
  <p id="aJq">信乐心决定，<a id="a-Jr"></a>　终无退转意。<a id="a-Js"></a>”</p>
  <p id="aJt">尔时，<a id="a-Ju"></a>常喜天子说偈赞曰：</p>
  <p id="aJv">“十力吼无畏，<a id="a-Jw"></a>　所有诸佛子，</p>
  <p id="aJx">一切时欣喜，<a id="a-Jy"></a>　心调求菩提。<a id="a-Jz"></a>”</p>
  <p id="aK0">尔时，<a id="a-K1"></a>无怯弱心天子说偈赞曰：</p>
  <p id="aK2">“常喜不怯弱，<a id="a-K3"></a>　世尊诸佛子，</p>
  <p id="aK4">乐求胜菩提，<a id="a-K5"></a>　以闻佛语故。<a id="a-K6"></a>”</p>
  <p id="aK7">尔时，<a id="a-K8"></a>无碍心天子说偈赞曰：</p>
  <p id="aK9">“彼等求佛心，<a id="a-KA"></a>　终不有退转，</p>
  <p id="aKB">欣喜微妙心，<a id="a-KC"></a>　闻佛善说故。<a id="a-KD"></a>”</p>
  <p id="aKE">尔时，<a id="a-KF"></a>巧知无边法天子说偈赞曰：</p>
  <p id="aKG">“以修正法故，<a id="a-KH"></a>　白法党不减，</p>
  <p id="aKI">导师知非处，<a id="a-KJ"></a>　不生厌足心。<a id="a-KK"></a>”</p>
  <p id="aKL">尔时，<a id="a-KM"></a>巧说法天子说偈赞曰：</p>
  <p id="aKN">“修行黑法党，<a id="a-KO"></a>　若不退减者，</p>
  <p id="aKP">世尊知非处，<a id="a-KQ"></a>　故佛无所畏。<a id="a-KR"></a>”</p>
  <p id="aKS">尔时，<a id="a-KT"></a>法性无畏天子说偈赞曰：</p>
  <p id="aKU">“黑法体性尔，<a id="a-KV"></a>　必当秽净法，</p>
  <p id="aKW">彼不污心者，<a id="a-KX"></a>　佛知彼非处。<a id="a-KY"></a>”</p>
  <p id="aKZ">尔时，<a id="a-Ka"></a>巧相应天子说偈赞曰：</p>
  <p id="aKb">“黑法及白法，<a id="a-Kc"></a>　二异不相合，</p>
  <p id="aKd">佛说于彼义，<a id="a-Ke"></a>　故佛是我师。<a id="a-Kf"></a>”</p>
  <p id="aKg">尔时，<a id="a-Kh"></a>巧知善不善天子说偈赞曰：</p>
  <p id="aKi">“大雄皆悉知，<a id="a-Kj"></a>　诸法不杂聚，</p>
  <p id="aKk">妄想分别故，<a id="a-Kl"></a>　于善法中退。<a id="a-Km"></a>”</p>
  <p id="aKn">尔时，<a id="a-Ko"></a>如说行满足天子说偈赞曰：</p>
  <p id="aKp">“行于烦恼者，<a id="a-Kq"></a>　终不生白法，</p>
  <p id="aKr">不生白法故，<a id="a-Ks"></a>　当知必退减。<a id="a-Kt"></a>”</p>
  <p id="aKu">尔时，<a id="a-Kv"></a>乐解脱天子说偈赞曰：</p>
  <p id="aKw">“若乐解脱者，<a id="a-Kx"></a>　修行于黑法，</p>
  <p id="aKy">佛说彼有障，<a id="a-Kz"></a>　故佛一切智。<a id="a-L0"></a>”</p>
  <p id="aL1">尔时，<a id="a-L2"></a>净心天子说偈赞曰：</p>
  <p id="aL3">“心乐解脱者，<a id="a-L4"></a>　须知烦恼事，</p>
  <p id="aL5">大雄说此法，<a id="a-L6"></a>　故佛应受供。<a id="a-L7"></a>”</p>
  <p id="aL8">尔时，<a id="a-L9"></a>见烦恼天子说偈赞曰：</p>
  <p id="aLA">“行于烦恼中，<a id="a-LB"></a>　不识烦恼者，</p>
  <p id="aLC">彼不知正法，<a id="a-LD"></a>　善逝如是说。</p>
  <p id="aLE">若言行诸恶，<a id="a-LF"></a>　不退善法者，</p>
  <p id="aLG">于解脱非器，<a id="a-LH"></a>　两足尊所说。<a id="a-LI"></a>”</p>
  <p id="aLJ">尔时，<a id="a-LK"></a>调伏天子说偈赞曰：</p>
  <p id="aLL">“离欲及愦闹，<a id="a-LM"></a>　亦离嗔痴等，</p>
  <p id="aLN">如佛所说法，<a id="a-LO"></a>　应当如是修。</p>
  <p id="aLP">烦恼及白法，<a id="a-LQ"></a>　愚痴不知者，</p>
  <p id="aLR">佛于彼非师，<a id="a-LS"></a>　大仙如是说。<a id="a-LT"></a>”</p>
  <p id="aLU">尔时，<a id="a-LV"></a>勤修解脱天子说偈赞曰：</p>
  <p id="aLW">“佛说对治法，<a id="a-LX"></a>　为除烦恼故，</p>
  <p id="aLY">行彼不尽惑，<a id="a-LZ"></a>　无能击难者。<a id="a-La"></a>”</p>
  <p id="aLb">尔时，<a id="a-Lc"></a>向解脱天子说偈赞曰：</p>
  <p id="aLd">“佛说如是法，<a id="a-Le"></a>　为断烦恼故，</p>
  <p id="aLf">若修不灭惑，<a id="a-Lg"></a>　无能击难者。<a id="a-Lh"></a>”</p>
  <p id="aLi">尔时，<a id="a-Lj"></a>方便相应天子说偈赞曰：</p>
  <p id="aLk">“佛是说法者，<a id="a-Ll"></a>　为诸声闻等，</p>
  <p id="aLm">若修不证者，<a id="a-Ln"></a>　无能击难佛。<a id="a-Lo"></a>”</p>
  <p id="aLp">尔时，<a id="a-Lq"></a>趣解脱天子说偈赞曰：</p>
  <p id="aLr">“佛说如是法，<a id="a-Ls"></a>　为欲断烦恼，</p>
  <p id="aLt">若不灭惑者，<a id="a-Lu"></a>　无能击难佛。<a id="a-Lv"></a>”</p>
  <p id="aLw">尔时，<a id="a-Lx"></a>无畏功德天子说偈赞曰：</p>
  <p id="aLy">“为灭烦恼故，<a id="a-Lz"></a>　佛说不净观，</p>
  <p id="aM0">若不尽灭者，<a id="a-M1"></a>　无能击难佛。<a id="a-M2"></a>”</p>
  <p id="aM3">尔时，<a id="a-M4"></a>善发心必修天子说偈赞曰：</p>
  <p id="aM5">“慈能断嗔恚，<a id="a-M6"></a>　修慈若不断，</p>
  <p id="aM7">无能击难佛，<a id="a-M8"></a>　世尊得无畏。<a id="a-M9"></a>”</p>
  <p id="aMA">尔时，<a id="a-MB"></a>净目天子说偈赞曰：</p>
  <p id="aMC">“佛说能修彼，<a id="a-MD"></a>　智慧除愚痴，</p>
  <p id="aME">若彼不断者，<a id="a-MF"></a>　无能击难佛。<a id="a-MG"></a>”</p>
  <p id="aMH">尔时，<a id="a-MI"></a>灭觉观天子说偈赞曰：</p>
  <p id="aMJ">“为觉对治故，<a id="a-MK"></a>　说于安般念，</p>
  <p id="aML">修彼不灭者，<a id="a-MM"></a>　无能击难佛。<a id="a-MN"></a>”</p>
  <p id="aMO">尔时，<a id="a-MP"></a>尊重无相天子说偈赞曰：</p>
  <p id="aMQ">“为断吾我故，<a id="a-MR"></a>　佛说空寂灭，</p>
  <p id="aMS">以彼不灭者，<a id="a-MT"></a>　于是无能难。<a id="a-MU"></a>”</p>
  <p id="aMV">尔时，<a id="a-MW"></a>断我慢天子说偈赞曰：</p>
  <p id="aMX">“为断憍慢故，<a id="a-MY"></a>　佛说无相法，</p>
  <p id="aMZ">若修不灭者，<a id="a-Ma"></a>　不见能难佛。<a id="a-Mb"></a>”</p>
  <p id="aMc">尔时，<a id="a-Md"></a>净身天子说偈赞曰：</p>
  <p id="aMe">“深心信清净，<a id="a-Mf"></a>　一切烦恼尽，</p>
  <p id="aMg">修彼不断者，<a id="a-Mh"></a>　无能击难者。<a id="a-Mi"></a>”</p>
  <p id="aMj">尔时，<a id="a-Mk"></a>深解想天子说偈赞曰：</p>
  <p id="aMl">“对治及朋党，<a id="a-Mm"></a>　求于烦恼道，</p>
  <p id="aMn">无畏难佛者，<a id="a-Mo"></a>　如来初不见。<a id="a-Mp"></a>”</p>
  <p id="aMq">尔时，<a id="a-Mr"></a>解用天子说偈赞曰：</p>
  <p id="aMs">“世尊但名用，<a id="a-Mt"></a>　此彼尽不尽，</p>
  <p id="aMu">无畏问难者，<a id="a-Mv"></a>　彼亦但假名。<a id="a-Mw"></a>”</p>
  <p id="aMx">尔时，<a id="a-My"></a>调伏身业天子说偈赞曰：</p>
  <p id="aMz">“以智善解已，<a id="a-N0"></a>　身业得流行，</p>
  <p id="aN1">世尊悉遍知，<a id="a-N2"></a>　故号一切智。<a id="a-N3"></a>”</p>
  <p id="aN4">尔时，<a id="a-N5"></a>知身天子说偈赞曰：</p>
  <p id="aN6">“身业甚清净，<a id="a-N7"></a>　大雄悉无余，</p>
  <p id="aN8">怜愍群生者，<a id="a-N9"></a>　我礼世间亲。<a id="a-NA"></a>”</p>
  <p id="aNB">尔时，<a id="a-NC"></a>身业简择天子说偈赞曰：</p>
  <p id="aND">“善简择身业，<a id="a-NE"></a>　怜愍众生等，</p>
  <p id="aNF">照世而造作，<a id="a-NG"></a>　故号胜丈夫。<a id="a-NH"></a>”</p>
  <p id="aNI">尔时，<a id="a-NJ"></a>善见身业天子说偈赞曰：</p>
  <p id="aNK">“身业得清净，<a id="a-NL"></a>　导师悉观见，</p>
  <p id="aNM">怜愍诸群生，<a id="a-NN"></a>　故等一切智。<a id="a-NO"></a>”</p>
  <p id="aNP">尔时，<a id="a-NQ"></a>善观身天子说偈赞曰：</p>
  <p id="aNR">“善观得清净，<a id="a-NS"></a>　身业得相应，</p>
  <p id="aNT">怜愍群生故，<a id="a-NU"></a>　胜丈夫游行。<a id="a-NV"></a>”</p>
  <p id="aNW">尔时，<a id="a-NX"></a>成就语言天子说偈赞曰：</p>
  <p id="aNY">“具甘美功德，<a id="a-NZ"></a>　离于绮涩语，</p>
  <p id="aNa">智慧相围绕，<a id="a-Nb"></a>　世亲而演说。<a id="a-Nc"></a>”</p>
  <p id="aNd">尔时，<a id="a-Ne"></a>时语天子说偈赞曰：</p>
  <p id="aNf">“依时义相应，<a id="a-Ng"></a>　远离无益事，</p>
  <p id="aNh">佛言无不忠，<a id="a-Ni"></a>　众生悉受行。<a id="a-Nj"></a>”</p>
  <p id="aNk">尔时，<a id="a-Nl"></a>成就智慧天子说偈赞曰：</p>
  <p id="aNm">“不恼愍众生，<a id="a-Nn"></a>　成相应不浊，</p>
  <p id="aNo">不坏于因果，<a id="a-Np"></a>　佛本如是说。<a id="a-Nq"></a>”</p>
  <p id="aNr">尔时，<a id="a-Ns"></a>不相违天子说偈赞曰：</p>
  <p id="aNt">“乃至为身命，<a id="a-Nu"></a>　未曾有妄语，</p>
  <p id="aNv">是故佛功德，<a id="a-Nw"></a>　于世无有碍。<a id="a-Nx"></a>”</p>
  <p id="aNy">尔时，<a id="a-Nz"></a>实语天子说偈赞曰：</p>
  <p id="aO0">“佛行实语因，<a id="a-O1"></a>　以是世瞻仰，</p>
  <p id="aO2">至心乐听闻，<a id="a-O3"></a>　为得佛法故。<a id="a-O4"></a>”</p>
  <p id="aO5">尔时，<a id="a-O6"></a>从实生天子说偈赞曰：</p>
  <p id="aO7">“世尊以实语，<a id="a-O8"></a>　渐备成菩提，</p>
  <p id="aO9">诸法真实性，<a id="a-OA"></a>　世尊皆悉知。<a id="a-OB"></a>”</p>
  <p id="aOC">尔时，<a id="a-OD"></a>实精进天子说偈赞曰：</p>
  <p id="aOE">“于诸有为法，<a id="a-OF"></a>　如性真实见，</p>
  <p id="aOG">世尊皆悉知，<a id="a-OH"></a>　诸法真实相。<a id="a-OI"></a>”</p>
  <p id="aOJ">尔时，<a id="a-OK"></a>简择业天子说偈赞曰：</p>
  <p id="aOL">“于己及与他，<a id="a-OM"></a>　知身口意业，</p>
  <p id="aON">以其智清净，<a id="a-OO"></a>　故号佛无等。<a id="a-OP"></a>”</p>
  <p id="aOQ">尔时，<a id="a-OR"></a>观察意业天子说偈赞曰：</p>
  <p id="aOS">“人王心意业，<a id="a-OT"></a>　所有思量事，</p>
  <p id="aOU">悲念于众生，<a id="a-OV"></a>　故礼愍世者。<a id="a-OW"></a>”</p>
  <p id="aOX">尔时，<a id="a-OY"></a>巧觉观意天子说偈赞曰：</p>
  <p id="aOZ">“世尊心缘处，<a id="a-Oa"></a>　是心皆调柔，</p>
  <p id="aOb">悲念于众生，<a id="a-Oc"></a>　故礼愍世者。<a id="a-Od"></a>”</p>
  <p id="aOe">尔时，<a id="a-Of"></a>巧方便天子说偈赞曰：</p>
  <p id="aOg">“众生心所缘，<a id="a-Oh"></a>　意业所起作，</p>
  <p id="aOi">种种智慧生，<a id="a-Oj"></a>　世尊悉知彼。<a id="a-Ok"></a>”</p>
  <p id="aOl">尔时，<a id="a-Om"></a>解慧天子说偈赞曰：</p>
  <p id="aOn">“意业是佛地，<a id="a-Oo"></a>　愍观众生故，</p>
  <p id="aOp">方便智清净，<a id="a-Oq"></a>　佛智无体性。<a id="a-Or"></a>”</p>
  <p id="aOs">尔时，<a id="a-Ot"></a>巧知过去天子说偈赞曰：</p>
  <p id="aOu">“佛知过去世，<a id="a-Ov"></a>　若人所行业，</p>
  <p id="aOw">戒忍精进智，<a id="a-Ox"></a>　佛皆悉知彼。<a id="a-Oy"></a>”</p>
  <p id="aOz">尔时，<a id="a-P0"></a>观察过去天子说偈赞曰：</p>
  <p id="aP1">“观察过去行，<a id="a-P2"></a>　能知多亿佛，</p>
  <p id="aP3">过去所行处，<a id="a-P4"></a>　求胜菩提故。<a id="a-P5"></a>”</p>
  <p id="aP6">尔时，<a id="a-P7"></a>本行具足天子说偈赞曰：</p>
  <p id="aP8">“忆念本行事，<a id="a-P9"></a>　亿劫阿僧祇，</p>
  <p id="aPA">佛心无所著，<a id="a-PB"></a>　佛本所行处。<a id="a-PC"></a>”</p>
  <p id="aPD">尔时，<a id="a-PE"></a>观察本行天子说偈赞曰：</p>
  <p id="aPF">“阿僧祇亿佛，<a id="a-PG"></a>　导师悉曾问，</p>
  <p id="aPH">出生三昧方，<a id="a-PI"></a>　种种成佛法。<a id="a-PJ"></a>”</p>
  <p id="aPK">尔时，<a id="a-PL"></a>本行生天子说偈赞曰：</p>
  <p id="aPM">“无量阿僧祇，<a id="a-PN"></a>　导师三昧门，</p>
  <p id="aPO">过去诸佛所，<a id="a-PP"></a>　曾问亦修行。<a id="a-PQ"></a>”</p>
  <p id="aPR">尔时，<a id="a-PS"></a>观察本住天子说偈赞曰：</p>
  <p id="aPT">“生死中多过，<a id="a-PU"></a>　应供非应供，</p>
  <p id="aPV">观已化众生，<a id="a-PW"></a>　度脱于盲冥。<a id="a-PX"></a>”</p>
  <p id="aPY">尔时，<a id="a-PZ"></a>厌过去世天子说偈赞曰：</p>
  <p id="aPa">“彼此相食啖，<a id="a-Pb"></a>　亦曾相戏乐，</p>
  <p id="aPc">迭互相杀害，<a id="a-Pd"></a>　世尊皆悉知。<a id="a-Pe"></a>”</p>
  <p id="aPf">尔时，<a id="a-Pg"></a>知未来境界天子说偈赞曰：</p>
  <p id="aPh">“导师未来时，<a id="a-Pi"></a>　智慧无有碍，</p>
  <p id="aPj">众生信业报，<a id="a-Pk"></a>　诸趣佛能知。<a id="a-Pl"></a>”</p>
  <p id="aPm">尔时，<a id="a-Pn"></a>从本行来天子说偈赞曰：</p>
  <p id="aPo">“世尊于过去，<a id="a-Pp"></a>　智慧无障碍，</p>
  <p id="aPq">善业三摩提，<a id="a-Pr"></a>　离趣知诸趣。<a id="a-Ps"></a>”</p>
  <p id="aPt">尔时，<a id="a-Pu"></a>巧知未来天子说偈赞曰：</p>
  <p id="aPv">“佛于未来时，<a id="a-Pw"></a>　智慧无障碍，</p>
  <p id="aPx">终死及生处，<a id="a-Py"></a>　于业报亦尔。<a id="a-Pz"></a>”</p>
  <p id="aQ0">尔时，<a id="a-Q1"></a>离有法天子说偈赞曰：</p>
  <p id="aQ2">“世尊王三界，<a id="a-Q3"></a>　三世中说胜，</p>
  <p id="aQ4">佛智常无碍，<a id="a-Q5"></a>　善知有境界。<a id="a-Q6"></a>”</p>
  <p id="aQ7">尔时，<a id="a-Q8"></a>用行天子说偈赞曰：</p>
  <p id="aQ9">“众生业行趣，<a id="a-QA"></a>　及受果报事，</p>
  <p id="aQB">此等但假名，<a id="a-QC"></a>　世尊如是说。<a id="a-QD"></a>”</p>
  <p id="aQE">尔时，<a id="a-QF"></a>观察现在天子说偈赞曰：</p>
  <p id="aQG">“王尊王现在，<a id="a-QH"></a>　智慧终不碍，</p>
  <p id="aQI">于无数佛土，<a id="a-QJ"></a>　牟尼皆悉知。<a id="a-QK"></a>”</p>
  <p id="aQL">尔时，<a id="a-QM"></a>现在无畏天子说偈赞曰：</p>
  <p id="aQN">“世尊正观察，<a id="a-QO"></a>　三世悉平等，</p>
  <p id="aQP">究竟无所有，<a id="a-QQ"></a>　迷惑凡夫智。<a id="a-QR"></a>”</p>
  <p id="aQS">尔时，<a id="a-QT"></a>智无所住天子说偈赞曰：</p>
  <p id="aQU">“导师如是见，<a id="a-QV"></a>　三世无所住，</p>
  <p id="aQW">以依于法性，<a id="a-QX"></a>　诸法无事故。<a id="a-QY"></a>”</p>
  <p id="aQZ">尔时，<a id="a-Qa"></a>教三世天子说偈赞曰：</p>
  <p id="aQb">“过去及未来，<a id="a-Qc"></a>　阴生必败坏，</p>
  <p id="aQd">无事无自性，<a id="a-Qe"></a>　导师所显说。<a id="a-Qf"></a>”</p>
  <p id="aQg">尔时，<a id="a-Qh"></a>意无著天子说偈赞曰：</p>
  <p id="aQi">“世尊说三世，<a id="a-Qj"></a>　皆悉无坚牢，</p>
  <p id="aQk">如幻亦如焰，<a id="a-Ql"></a>　说言犹如响。<a id="a-Qm"></a>”</p>
  <p id="aQn">尔时，<a id="a-Qo"></a>三世自在富天子说偈赞曰：</p>
  <p id="aQp">“世尊于三世，<a id="a-Qq"></a>　常勤增智慧，</p>
  <p id="aQr">知诸行如幻，<a id="a-Qs"></a>　诸根无所著。<a id="a-Qt"></a>”</p>
  <p id="aQu">尔时，<a id="a-Qv"></a>欲到彼岸天子说偈赞曰：</p>
  <p id="aQw">“大雄于其夜，<a id="a-Qx"></a>　得证上菩提，</p>
  <p id="aQy">世尊勤进欲，<a id="a-Qz"></a>　至今不退减。<a id="a-R0"></a>”</p>
  <p id="aR1">尔时，<a id="a-R2"></a>欲作精进天子说偈赞曰：</p>
  <p id="aR3">“世灯所有欲，<a id="a-R4"></a>　常不有退减，</p>
  <p id="aR5">世尊诸子等，<a id="a-R6"></a>　甚乐精进欲。<a id="a-R7"></a>”</p>
  <p id="aR8">尔时，<a id="a-R9"></a>建立欲作天子说偈赞曰：</p>
  <p id="aRA">“世尊从欲起，<a id="a-RB"></a>　犹如水中莲，</p>
  <p id="aRC">不为世所染，<a id="a-RD"></a>　如莲处于水。<a id="a-RE"></a>”</p>
  <p id="aRF">尔时，<a id="a-RG"></a>欲解脱天子说偈赞曰：</p>
  <p id="aRH">“欲及世间亲，<a id="a-RI"></a>　此二名法界，</p>
  <p id="aRJ">不二无二体，<a id="a-RK"></a>　世尊皆悉见。<a id="a-RL"></a>”</p>
  <p id="aRM">尔时，<a id="a-RN"></a>精进生天子说偈赞曰：</p>
  <p id="aRO">“以精进威德，<a id="a-RP"></a>　克证大菩提，</p>
  <p id="aRQ">于其是非法，<a id="a-RR"></a>　终不舍精进。<a id="a-RS"></a>”</p>
  <p id="aRT">尔时，<a id="a-RU"></a>念具足天子说偈赞曰：</p>
  <p id="aRV">“佛于一切处，<a id="a-RW"></a>　发心皆随顺，</p>
  <p id="aRX">于其善恶法，<a id="a-RY"></a>　佛念不损减。<a id="a-RZ"></a>”</p>
  <p id="aRa">尔时，<a id="a-Rb"></a>摄心天子说偈赞曰：</p>
  <p id="aRc">“世亲常摄心，<a id="a-Rd"></a>　知诸众生行，</p>
  <p id="aRe">随其所修行，<a id="a-Rf"></a>　而为其说法。<a id="a-Rg"></a>”</p>
  <p id="aRh">尔时，<a id="a-Ri"></a>敬重般若天子说偈赞曰：</p>
  <p id="aRj">“世尊智慧海，<a id="a-Rk"></a>　边际不可得，</p>
  <p id="aRl">经亿僧祇劫，<a id="a-Rm"></a>　佛说不可尽。<a id="a-Rn"></a>”</p>
  <p id="aRo">尔时，<a id="a-Rp"></a>学解脱天子说偈赞曰：</p>
  <p id="aRq">“无等佛世尊，<a id="a-Rr"></a>　解脱不损减，</p>
  <p id="aRs">解脱及脱者，<a id="a-Rt"></a>　佛求不能得。<a id="a-Ru"></a>”</p>
  <p id="aRv">尔时，<a id="a-Rw"></a>会解脱智天子说偈赞曰：</p>
  <p id="aRx">“世尊解脱者，<a id="a-Ry"></a>　等解脱知见，</p>
  <p id="aRz">解真实不减，<a id="a-S0"></a>　以知无自性。<a id="a-S1"></a>”</p>
  <p id="aS2">尔时，<a id="a-S3"></a>观察身天子说偈赞曰：</p>
  <p id="aS4">“佛于燃灯始，<a id="a-S5"></a>　常修真实行，</p>
  <p id="aS6">三业无过失，<a id="a-S7"></a>　故叹号为佛。<a id="a-S8"></a>”</p>
  <p id="aS9">尔时，<a id="a-SA"></a>深行天子说偈赞曰：</p>
  <p id="aSB">“世尊无过失，<a id="a-SC"></a>　不如余众生，</p>
  <p id="aSD">知诸法自性，<a id="a-SE"></a>　佛自性不惑。<a id="a-SF"></a>”</p>
  <p id="aSG">尔时，<a id="a-SH"></a>大慧天子说偈赞曰：</p>
  <p id="aSI">“佛于一切种，<a id="a-SJ"></a>　心念不迷惑，</p>
  <p id="aSK">其念常现前，<a id="a-SL"></a>　譬如油满钵。<a id="a-SM"></a>”</p>
  <p id="aSN">尔时，<a id="a-SO"></a>心不散乱天子说偈赞曰：</p>
  <p id="aSP">“乃至少许时，<a id="a-SQ"></a>　心念终不乱，</p>
  <p id="aSR">佛得不共法，<a id="a-SS"></a>　众生悉不知。<a id="a-ST"></a>”</p>
  <p id="aSU">尔时，<a id="a-SV"></a>善解智慧天子说偈赞曰：</p>
  <p id="aSW">“若有思量舍，<a id="a-SX"></a>　善逝无此事，</p>
  <p id="aSY">世尊不共法，<a id="a-SZ"></a>　其法不思议。<a id="a-Sa"></a>”</p>
  <p id="aSb">尔时，<a id="a-Sc"></a>超一切天子说偈赞曰：</p>
  <p id="aSd">“于是三界中，<a id="a-Se"></a>　知其一切法，</p>
  <p id="aSf">一切无如佛，<a id="a-Sg"></a>　故号难降伏。<a id="a-Sh"></a>”</p>
  <p id="aSi">尔时，<a id="a-Sj"></a>坚持天子说偈赞曰：</p>
  <p id="aSk">“无上坚固士，<a id="a-Sl"></a>　于法无所畏，</p>
  <p id="aSm">等同一切佛，<a id="a-Sn"></a>　能觉未觉者。<a id="a-So"></a>”</p>
 </body>
</html>