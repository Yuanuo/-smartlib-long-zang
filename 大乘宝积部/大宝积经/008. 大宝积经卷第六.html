<!doctype html>
<html id="z3IBTDPBm" data-ver="999">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘宝积部">
  <meta period="唐">
 </head>
 <body>
  <h1 id="a1">大宝积经卷第六</h1>
  <h2 id="a2">唐三藏法师菩提流志奉诏译</h2>
  <h2 id="a3">无边庄严会第二之三出离陀罗尼品第二</h2>
  <p id="a4">尔时，<a id="a-5"></a>无边庄严菩萨摩诃萨，<a id="a-6"></a>白佛言：<a id="a-7"></a>“世尊，<a id="a-8"></a>云何名为出离诸法陀罗尼门？<a id="a-9"></a>”</p>
  <p id="aA">佛言：<a id="a-B"></a>“无边庄严，<a id="a-C"></a>此是出离一切文字印法，<a id="a-D"></a>一切诸法悉入其中。<a id="a-E"></a>云何名入？<a id="a-F"></a>以平等故。<a id="a-G"></a>一切诸法皆入平等，<a id="a-H"></a>亦不见法入于平等，<a id="a-I"></a>不可了知，<a id="a-J"></a>不可得故。<a id="a-K"></a>于一切法自性如实不分别时，<a id="a-L"></a>一切诸法悉入其中，<a id="a-M"></a>离于无作及有作故。<a id="a-N"></a>由诸文字及以语业演说诸法，<a id="a-O"></a>如是二种不如实故。<a id="a-P"></a>性平等故，<a id="a-Q"></a>所有文字及以语业皆悉平等。<a id="a-R"></a>于诸法中所有言说皆非如实，<a id="a-S"></a>此是诸法如实句义。<a id="a-T"></a>所有文字及以语业，<a id="a-U"></a>此二皆无。<a id="a-V"></a>以无有故，<a id="a-W"></a>无有真实开示演说。<a id="a-X"></a>所言文字及以语业无真实者，<a id="a-Y"></a>即是诸法无差别句、<a id="a-Z"></a>无增胜句、<a id="a-a"></a>无建立句。<a id="a-b"></a>此甚深法不可宣说！<a id="a-c"></a>一切诸法皆非真实、<a id="a-d"></a>非不真实。<a id="a-e"></a>何以故？<a id="a-f"></a>诸法本性，<a id="a-g"></a>非以文字、<a id="a-h"></a>语业宣说可见可得，<a id="a-i"></a>一切诸法皆无本性。<a id="a-j"></a>如是诸法，<a id="a-k"></a>非作非不作，<a id="a-l"></a>非等非不等，<a id="a-m"></a>非寂静非不寂静。<a id="a-n"></a>然于诸法，<a id="a-o"></a>亦住寂静及不寂静。<a id="a-p"></a>所言住者，<a id="a-q"></a>亦无所住，<a id="a-r"></a>亦不变异，<a id="a-s"></a>亦复不住不变异法。<a id="a-t"></a>何以故？<a id="a-u"></a>法无住故，<a id="a-v"></a>不入算数；<a id="a-w"></a>非由算数建立言教，<a id="a-x"></a>而能令法入于算数。<a id="a-y"></a>一切文字、<a id="a-z"></a>语业演说，<a id="a-10"></a>皆不可得，<a id="a-11"></a>不住于处及一切处。<a id="a-12"></a>如是文字及以语业，<a id="a-13"></a>无所从来，<a id="a-14"></a>去无所至，<a id="a-15"></a>不住中边。<a id="a-16"></a>一切文字及于语业，<a id="a-17"></a>业非业故，<a id="a-18"></a>非功用故，<a id="a-19"></a>以于一切文字、<a id="a-1A"></a>语业自性空故，<a id="a-1B"></a>文字、<a id="a-1C"></a>语业亦复皆空；<a id="a-1D"></a>亦以文字、<a id="a-1E"></a>语业他性空故，<a id="a-1F"></a>他性亦空；<a id="a-1G"></a>乃至自他性空故，<a id="a-1H"></a>自他性亦空。<a id="a-1I"></a>自他空故，<a id="a-1J"></a>彼则寂静；<a id="a-1K"></a>若寂静者，<a id="a-1L"></a>彼则寂灭；<a id="a-1M"></a>若寂灭者，<a id="a-1N"></a>彼一切法即寂灭门。<a id="a-1O"></a>由彼彼门得说法名，<a id="a-1P"></a>若说文字，<a id="a-1Q"></a>若说语业。<a id="a-1R"></a>彼一切门亦不可得，<a id="a-1S"></a>门清净故，<a id="a-1T"></a>无所有故。<a id="a-1U"></a>由彼彼门演说诸法，<a id="a-1V"></a>而于此门究竟清净，<a id="a-1W"></a>能平等入于一切法，<a id="a-1X"></a>如是厌离。<a id="a-1Y"></a>云何厌离？<a id="a-1Z"></a>谓贪本性。<a id="a-1a"></a>贪本性者，<a id="a-1b"></a>彼则清净；<a id="a-1c"></a>若清净者，<a id="a-1d"></a>彼则究竟；<a id="a-1e"></a>若究竟者，<a id="a-1f"></a>云何有贪？<a id="a-1g"></a>云何有说？</p>
  <p id="a1h">“无边庄严，<a id="a-1i"></a>如是略说，<a id="a-1j"></a>无有分别，<a id="a-1k"></a>无有戏论，<a id="a-1l"></a>法门清净陀罗尼门。<a id="a-1m"></a>入是门故，<a id="a-1n"></a>能破无明黑闇重障，<a id="a-1o"></a>能随忆念明法种性。<a id="a-1p"></a>于一切法，<a id="a-1q"></a>得入光明清净法眼陀罗尼门，<a id="a-1r"></a>及能证得文字差别、<a id="a-1s"></a>演说法门。<a id="a-1t"></a>由是门故，<a id="a-1u"></a>便得入于一切智智，<a id="a-1v"></a>及得近于诸佛如来，<a id="a-1w"></a>于诸法中得为勇健，<a id="a-1x"></a>能破外道降伏魔军，<a id="a-1y"></a>令诸众生增长善根，<a id="a-1z"></a>入于如来秘密之法，<a id="a-20"></a>随得法门陀罗尼门。<a id="a-21"></a>由是法门，<a id="a-22"></a>于十力中获大法光，<a id="a-23"></a>速疾成就如来之力。</p>
  <p id="a24">“无边庄严，<a id="a-25"></a>诸佛如来，<a id="a-26"></a>以十力为力，<a id="a-27"></a>为无上力，<a id="a-28"></a>超过一切世间之力，<a id="a-29"></a>能于众中作师子吼。<a id="a-2A"></a>何等名为如来十力？</p>
  <p id="a2B">“无边庄严，<a id="a-2C"></a>如来于此，<a id="a-2D"></a>以无上上一切智智，<a id="a-2E"></a>于处非处，<a id="a-2F"></a>以处非处如实了知，<a id="a-2G"></a>此是如来第一之力。<a id="a-2H"></a>由此力故处大仙位，<a id="a-2I"></a>为诸众生演说正法，<a id="a-2J"></a>及能为转无上法轮。<a id="a-2K"></a>唯除如来，<a id="a-2L"></a>天人世间先无有能如法转者。<a id="a-2M"></a>复次，<a id="a-2N"></a>如来以无分别一切智智，<a id="a-2O"></a>如实了知过去、<a id="a-2P"></a>未来、<a id="a-2Q"></a>现在诸业，<a id="a-2R"></a>业摄取因、<a id="a-2S"></a>善与不善、<a id="a-2T"></a>无量行相，<a id="a-2U"></a>无著无碍，<a id="a-2V"></a>此是如来第二之力。<a id="a-2W"></a>复次，<a id="a-2X"></a>如来以无分别一切智智，<a id="a-2Y"></a>无著无碍，<a id="a-2Z"></a>能善了知一切有情无量诸行，<a id="a-2a"></a>此是如来第三之力。<a id="a-2b"></a>复次，<a id="a-2c"></a>如来以无上上一切智智，<a id="a-2d"></a>如实了知种种胜解、<a id="a-2e"></a>无量胜解、<a id="a-2f"></a>各各胜解所有分别及妄分别，<a id="a-2g"></a>此是如来第四之力。<a id="a-2h"></a>复次，<a id="a-2i"></a>如来能如实知无量界种种界、<a id="a-2j"></a>无量缘种种缘世间住处，<a id="a-2k"></a>此是如来第五之力。<a id="a-2l"></a>复次，<a id="a-2m"></a>如来能如实知若因若缘知见趣道，<a id="a-2n"></a>此是如来第六之力。<a id="a-2o"></a>复次，<a id="a-2p"></a>如来以于天眼无碍智见，<a id="a-2q"></a>及以无上一切智智，<a id="a-2r"></a>如实了知诸有情等生死之智，<a id="a-2s"></a>此是如来第七之力。<a id="a-2t"></a>复次，<a id="a-2u"></a>如来能如实知静虑、<a id="a-2v"></a>解脱、<a id="a-2w"></a>等持、<a id="a-2x"></a>等至，<a id="a-2y"></a>离染清净能出入智，<a id="a-2z"></a>此是如来第八之力。<a id="a-30"></a>复次，<a id="a-31"></a>如来宿住忆念作证明智如实了知，<a id="a-32"></a>此是如来第九之力。<a id="a-33"></a>复次，<a id="a-34"></a>如来漏尽智证明智如实了知，<a id="a-35"></a>此是如来第十之力。</p>
  <p id="a36">“无边庄严，<a id="a-37"></a>如是无量无上一切智力，<a id="a-38"></a>以是智力悉成就故，<a id="a-39"></a>为诸菩萨及诸众生于诸佛智得摄受故，<a id="a-3A"></a>于诸法智证清净故，<a id="a-3B"></a>开示演此无边法藏。<a id="a-3C"></a>”</p>
  <p id="a3D">佛复告无边庄严菩萨摩诃萨言：<a id="a-3E"></a>“善男子，<a id="a-3F"></a>汝今当观如来所说，<a id="a-3G"></a>如是甚深！<a id="a-3H"></a>如是难了！<a id="a-3I"></a>一切智智力清净故，<a id="a-3J"></a>所有诸法说名如来及如来力，<a id="a-3K"></a>然于彼法亦不可见，<a id="a-3L"></a>亦不可说。</p>
  <p id="a3M">“无边庄严，<a id="a-3N"></a>所言力者，<a id="a-3O"></a>此是如来不可摧伏无上法门。<a id="a-3P"></a>于彼安住，<a id="a-3Q"></a>开示演说此法理趣。<a id="a-3R"></a>由斯理趣建立力故，<a id="a-3S"></a>能演说此一切诸法无建立性。<a id="a-3T"></a>以之为力，<a id="a-3U"></a>如是诸力无生起性，<a id="a-3V"></a>无有自性离于自性。<a id="a-3W"></a>如是如来十力圆满，<a id="a-3X"></a>而能开示无量无边甚深之义。</p>
  <p id="a3Y">“无边庄严，<a id="a-3Z"></a>此是诸佛无上法门。<a id="a-3a"></a>住斯门已，<a id="a-3b"></a>便能演说如来十力，<a id="a-3c"></a>及能说此力清净门、<a id="a-3d"></a>普清净门。</p>
  <p id="a3e">“无边庄严，<a id="a-3f"></a>我当复为诸菩萨等，<a id="a-3g"></a>能于法门得清净故说陀罗尼。<a id="a-3h"></a>汝应听受！<a id="a-3i"></a>陀罗尼曰：</p>
  <p id="a3j">“怛侄他钵啰(二合)牟折宁(一) 儞牟折宁(二) 牟折宁(三) 毗钵啰(二合)闷折你(四) 阿折黎(五) 阿毗耶(二合引)咤你(六) 钵啰(二合)婆怒揭帝(七) 帝誓(八) 摩诃帝誓(九) 阿钵啰(二合)底耶(二合)末啰尼(十) 阿那(引)靺啰尼(十一) 阿(引)靺啰拏毗戍达你(十二) 你驮那钵啰(二合)吠设你(十三) 突啰阿你乞纵钵你(十四) 靺虞(十五) 靺虞萨嚩黎(十六) 萨嚩啰尾戍惮你(十七) 母达啰(二合十八) 母达啰(二合)尾戍惮你(十九) 萨钵唎缚嚟(二十) 三漫多钵嚟嚩嚟(二十一) 阿揭啰(引二合)弩么底(二十二) 遏他(二合)娑惮你(二十三) 僧羯啰(二合)尼么掣惮你(二十四) 戍嚟(二十五) 戍啰寐唎曳(二合二十六) 阿(引)褐啰(二合)尼(二十七) 乌波那末底(二十八) 你那嚟(二合)设你(二十九) 三曼多波嚟普里也(二合)揭帝(三十) 驮罗(引)弩揭帝(三十一) 阿你迷设你(三十二) 阿伞你迷设你(三十三) 陁(引)啰尼揭帝(三十四) 你驮那钵唎戍惮你(三十五) 阿弩达啰毗婆枲你(三十六) 跋致囇(二合三十七) 跋达啰(二合)筏帝(三十八) 莫异(三十九) 莫企筏底(四十) 珊驮(引)啰尼(四十一) 乌筏驮(引)唎尼(四十二) 阿难多钵啰(二合)皤吠(四十三) 钵啰(二合)步(引)多钵唎嚩嚟(四十四) 设你(四十五) 钵唎(二合)些设你(四十六) 摩诃嚩迦(引)世(四十七) 阿迦(引)舍娑牟萨啰尼(四十八) 弭底弥啰迦啰尼(四十九) 萨婆若钵他(上)毗输达你(五十) 涅槃那钵他(上)珊那唎设你(五十一) 莎诃</p>
  <p id="a3k">“无边庄严，<a id="a-3l"></a>此是陀罗尼印法教法门，<a id="a-3m"></a>一切诸法悉入其中。<a id="a-3n"></a>若诸菩萨，<a id="a-3o"></a>于此法中如说修行，<a id="a-3p"></a>具胜辩才、<a id="a-3q"></a>差别智慧，<a id="a-3r"></a>能善了知最胜出离陀罗尼句。<a id="a-3s"></a>云何名为胜出离句？<a id="a-3t"></a>陀罗尼曰：</p>
  <p id="a3u">“娑(上)揭啰阿(上)钵演多(一) 苏迷(上)嚧啰怛那婆揭啰珊你折耶(二) 阿毗怛你(三) 阿三毗怛你(四) 阿卑靺嚟(五) 拔折啰(二合)珊你(六) 涅陛设你(七) 阿乞刍(二合)毗你(八) 阿僧乞刍(二合)毗你(九) 阿乞沙(二合)耶(十) 阿避夜已(二合十一) 乞沙(二合)耶阿钵演帝(十二) 阿乞师(二合去)那乞沙演多萨姪里(二合)世(十三) 阿钵唎乞沙(二合)曳(十四)阿毗乞疏(二合)避你(十五) 阿毗揭嚟(十六) 阿毗揭罗若那揭啰尼(十七) 莎诃</p>
  <p id="a3v">“无边庄严，<a id="a-3w"></a>此胜出离陀罗尼句。<a id="a-3x"></a>若有菩萨，<a id="a-3y"></a>于此法中精勤修习，<a id="a-3z"></a>则能增长智慧如海，<a id="a-40"></a>能以大慈慰喻众生，<a id="a-41"></a>言：<a id="a-42"></a>‘我授汝广大法药，<a id="a-43"></a>破灭汝等无明黑闇，<a id="a-44"></a>拔除汝等无始无终生死烦恼、<a id="a-45"></a>忧苦毒箭，<a id="a-46"></a>亦令汝等爱缚当解，<a id="a-47"></a>超度一切生死瀑流。<a id="a-48"></a>’作大法光，<a id="a-49"></a>使诸众生善根生长，<a id="a-4A"></a>能得究竟永拔济故。<a id="a-4B"></a>如是善人为善导首，<a id="a-4C"></a>能令入于一切智智，<a id="a-4D"></a>亦复不令有一众生从此无上大智退失；<a id="a-4E"></a>能以大慈普遍一切，<a id="a-4F"></a>令诸众生于未听受与义相应，<a id="a-4G"></a>寂灭厌离，<a id="a-4H"></a>无生智门，<a id="a-4I"></a>得无碍辩。</p>
  <p id="a4J">“无边庄严，<a id="a-4K"></a>若诸菩萨欲说法时，<a id="a-4L"></a>云何于此陀罗尼句，<a id="a-4M"></a>系念现前令法不断？<a id="a-4N"></a>谓诸菩萨处师子座，<a id="a-4O"></a>以无碍辩思惟如来无量功德，<a id="a-4P"></a>由于方便广大智慧，<a id="a-4Q"></a>令善巧地极清净故。<a id="a-4R"></a>若诸众生，<a id="a-4S"></a>于听法所来云集时，<a id="a-4T"></a>当于彼所发生大悲，<a id="a-4U"></a>于诸众生起大慈心，<a id="a-4V"></a>以广大智决定理趣，<a id="a-4W"></a>如实开示令不增减。<a id="a-4X"></a>知诸众生意乐差别，<a id="a-4Y"></a>以善分明决定语业及文字句，<a id="a-4Z"></a>广为宣说；<a id="a-4a"></a>由是说故，<a id="a-4b"></a>能令自身善根增长，<a id="a-4c"></a>以清净法摄受众生。<a id="a-4d"></a>如来能以无量譬喻，<a id="a-4e"></a>开示演说如是法聚陀罗尼门；<a id="a-4f"></a>汝等若能如是宣说无上正法，<a id="a-4g"></a>是则住于佛所作事，<a id="a-4h"></a>速疾圆满四无所畏。</p>
  <p id="a4i">“无边庄严，<a id="a-4j"></a>如是菩萨以大方便清净智慧，<a id="a-4k"></a>善能修习起神通业，<a id="a-4l"></a>所有诸法即能摄取广大智聚。<a id="a-4m"></a>此中何者起神通业？</p>
  <p id="a4n">“无边庄严，<a id="a-4o"></a>若诸菩萨住神足中，<a id="a-4p"></a>以如虚空无所依想，<a id="a-4q"></a>善能分析大种积聚。<a id="a-4r"></a>如来成就无碍智见、<a id="a-4s"></a>无边智见，<a id="a-4t"></a>以智见力于一切法得善巧智，<a id="a-4u"></a>能善决定无有少法而可了知，<a id="a-4v"></a>住无所得，<a id="a-4w"></a>住无等等，<a id="a-4x"></a>亦不与俱；<a id="a-4y"></a>住阿兰若，<a id="a-4z"></a>住无执著，<a id="a-50"></a>住清净智，<a id="a-51"></a>无有少法不知不见，<a id="a-52"></a>远离黑闇无有障碍，<a id="a-53"></a>善住无量无边智见。<a id="a-54"></a>是故如来平等见觉，<a id="a-55"></a>一切诸法如幻如梦，<a id="a-56"></a>及能开示无名法想。<a id="a-57"></a>是故我等应随佛学。<a id="a-58"></a>如来智慧无有障碍，<a id="a-59"></a>能善了知一切众生上中下根，<a id="a-5A"></a>令诸菩萨安住平等起神通业。<a id="a-5B"></a>由是成就神足现前，<a id="a-5C"></a>由是神足加持之力，<a id="a-5D"></a>于戒定慧及以解脱智见、<a id="a-5E"></a>净施法智善能安住。<a id="a-5F"></a>由此能得真实加持，<a id="a-5G"></a>摄受无量差别神变，<a id="a-5H"></a>于梵世间而得自在，<a id="a-5I"></a>处师子座击大法鼓，<a id="a-5J"></a>令诸众会皆悉欢喜，<a id="a-5K"></a>及为众生作大利益。</p>
  <p id="a5L">“无边庄严，<a id="a-5M"></a>譬如大铁轮围山王，<a id="a-5N"></a>以诸众生业增上力，<a id="a-5O"></a>于此世界围绕而住，<a id="a-5P"></a>不令众生嗅地狱香、<a id="a-5Q"></a>闻地狱声、<a id="a-5R"></a>见于地狱。<a id="a-5S"></a>如是菩萨于此法中，<a id="a-5T"></a>善修学已，<a id="a-5U"></a>为诸众生，<a id="a-5V"></a>除灭一切有障碍法，<a id="a-5W"></a>授与一切无障碍法。<a id="a-5X"></a>如是菩萨，<a id="a-5Y"></a>以金刚智摄受善巧，<a id="a-5Z"></a>于此法教悟入甚深，<a id="a-5a"></a>住无所得甘露灌洒。<a id="a-5b"></a>云何名得甘露灌洒？<a id="a-5c"></a>谓烦恼魔、<a id="a-5d"></a>蕴魔、<a id="a-5e"></a>天魔所不能损，<a id="a-5f"></a>纵于死时虽有死魔，<a id="a-5g"></a>亦得自在不起死想。<a id="a-5h"></a>何以故？<a id="a-5i"></a>由彼正士，<a id="a-5j"></a>住于空性、<a id="a-5k"></a>无相、<a id="a-5l"></a>无愿，<a id="a-5m"></a>于一切法无所分别，<a id="a-5n"></a>不生不灭，<a id="a-5o"></a>不堕不起，<a id="a-5p"></a>不来不去不住，<a id="a-5q"></a>不染不净，<a id="a-5r"></a>亦不怯弱，<a id="a-5s"></a>无有障碍，<a id="a-5t"></a>无有所得，<a id="a-5u"></a>舍离憍慢其心谦下，<a id="a-5v"></a>内离迷惑善了于外，<a id="a-5w"></a>见闻觉知所不能摄，<a id="a-5x"></a>了知诸法皆悉平等，<a id="a-5y"></a>如实入于如来法中。<a id="a-5z"></a>以不虚妄，<a id="a-60"></a>无有变异，<a id="a-61"></a>安住真如，<a id="a-62"></a>此即名为诸菩萨等所入般若波罗蜜门。<a id="a-63"></a>于此住已，<a id="a-64"></a>则能成就无边智慧。<a id="a-65"></a>由是慧力，<a id="a-66"></a>能使入于不思议智及诸如来秘密言说，<a id="a-67"></a>于一切法能善了知，<a id="a-68"></a>随觉无间、<a id="a-69"></a>等菩提故。<a id="a-6A"></a>随觉无间不可思议，<a id="a-6B"></a>等于菩提不可思议；<a id="a-6C"></a>随觉无间无所分别，<a id="a-6D"></a>等于菩提无所分别。<a id="a-6E"></a>了知无间及菩提法，<a id="a-6F"></a>无所得故，<a id="a-6G"></a>彼亦不作无间差别，<a id="a-6H"></a>不作菩提平等之想。<a id="a-6I"></a>无间、<a id="a-6J"></a>菩提不作不坏，<a id="a-6K"></a>不集不散。<a id="a-6L"></a>于此义中能作业者，<a id="a-6M"></a>于此所说寂静法门，<a id="a-6N"></a>而不执著，<a id="a-6O"></a>亦不分别诸业果报，<a id="a-6P"></a>能善了知业果平等；<a id="a-6Q"></a>以平等故不得业果，<a id="a-6R"></a>亦不分别，<a id="a-6S"></a>亦不执著。<a id="a-6T"></a>何以故？<a id="a-6U"></a>彼于烦恼及以业障，<a id="a-6V"></a>获得轻安，<a id="a-6W"></a>远离结因，<a id="a-6X"></a>于诸法门能得照曜，<a id="a-6Y"></a>于此陀罗尼品能得光明。<a id="a-6Z"></a>彼住如是清净门故，<a id="a-6a"></a>能于十方世界游化，<a id="a-6b"></a>具清净行无所住著，<a id="a-6c"></a>不为世法之所染污，<a id="a-6d"></a>于诸世间天人之中，<a id="a-6e"></a>堪为福田亲近供养。</p>
  <p id="a6f">“无边庄严，<a id="a-6g"></a>我说供养住第八地诸善男子功德无量，<a id="a-6h"></a>何况菩萨于如是法而修行者！<a id="a-6i"></a>若于菩提及以众生，<a id="a-6j"></a>众生之法乃至世间之法，<a id="a-6k"></a>无有所得，<a id="a-6l"></a>亦不分别及诸戏论，<a id="a-6m"></a>彼人则能了知此法，<a id="a-6n"></a>如说修行，<a id="a-6o"></a>能消世间广大供养，<a id="a-6p"></a>应以如来供养而供养之。</p>
  <p id="a6q">“无边庄严，<a id="a-6r"></a>若诸菩萨修学此法，<a id="a-6s"></a>于诸供养，<a id="a-6t"></a>一切所有皆悉具足，<a id="a-6u"></a>离诸怖畏乃至能舍一切身命。<a id="a-6v"></a>彼于诸法无所摄受，<a id="a-6w"></a>而能摄受广大之法，<a id="a-6x"></a>处无畏座作师子吼，<a id="a-6y"></a>降伏外道及外道法，<a id="a-6z"></a>摧灭波旬及魔军众，<a id="a-70"></a>能除众生一切覆障，<a id="a-71"></a>当以法船渡诸众生，<a id="a-72"></a>当示众生一切智道，<a id="a-73"></a>当能安住一切众生于随顺道，<a id="a-74"></a>当能令彼一切众生随顺圣谛不相违逆，<a id="a-75"></a>当为众生开示一切菩提分法，<a id="a-76"></a>当以法施慰喻众生，<a id="a-77"></a>当令众生能得法喜。</p>
  <p id="a78">“无边庄严，<a id="a-79"></a>若有于此陀罗尼门能忍信受，<a id="a-7A"></a>则与得受菩提记人等无有异。<a id="a-7B"></a>彼既闻法，<a id="a-7C"></a>当于己身而自授记：<a id="a-7D"></a>‘如来法王施设此法，<a id="a-7E"></a>开此法藏，<a id="a-7F"></a>而能安立此陀罗尼印，<a id="a-7G"></a>及能建立此诸法门，<a id="a-7H"></a>摄受我等，<a id="a-7I"></a>是我等父，<a id="a-7J"></a>哀愍我者。<a id="a-7K"></a>’</p>
  <p id="a7L">“无边庄严，<a id="a-7M"></a>若有菩萨以胜意乐，<a id="a-7N"></a>能于我所起于父想，<a id="a-7O"></a>彼人当得入如来数如我无异。</p>
  <p id="a7P">“无边庄严，<a id="a-7Q"></a>于此陀罗尼门法品之中，<a id="a-7R"></a>此是第二出离陀罗尼印，<a id="a-7S"></a>演说法藏。</p>
  <p data-pb></p>
  <h2 id="a7T">清净陀罗尼品第三之一</h2>
  <p id="a7U">尔时，<a id="a-7V"></a>世尊观察四方，<a id="a-7W"></a>作如是类种种神通；<a id="a-7X"></a>以神通力，<a id="a-7Y"></a>令此众会诸菩萨等见于十方无量诸佛，<a id="a-7Z"></a>及闻诸佛所说之法。</p>
  <p id="a7a">尔时，<a id="a-7b"></a>佛告无边庄严：<a id="a-7c"></a>“汝观如来，<a id="a-7d"></a>于一切法无有所作，<a id="a-7e"></a>无数离数及寂静数，<a id="a-7f"></a>能作如是自在神通。<a id="a-7g"></a>如来之力、<a id="a-7h"></a>无畏如是。</p>
  <p id="a7i">“无边庄严，<a id="a-7j"></a>如来之性，<a id="a-7k"></a>不一不异，<a id="a-7l"></a>非不一异，<a id="a-7m"></a>无所有故；<a id="a-7n"></a>非有非无，<a id="a-7o"></a>无有自性，<a id="a-7p"></a>非无自性。<a id="a-7q"></a>应如是知如来之性，<a id="a-7r"></a>乃至无有少法可得。<a id="a-7s"></a>如是见者，<a id="a-7t"></a>亦复无有少法可见。<a id="a-7u"></a>若不可见，<a id="a-7v"></a>则无所有，<a id="a-7w"></a>亦无所取。</p>
  <p id="a7x">“无边庄严，<a id="a-7y"></a>如来之性，<a id="a-7z"></a>无少真实、<a id="a-80"></a>少不真实。<a id="a-81"></a>若少真实、<a id="a-82"></a>少不真实，<a id="a-83"></a>是则应言有如来性、<a id="a-84"></a>无如来性。<a id="a-85"></a>如来之性离有离无，<a id="a-86"></a>亦不曾离。</p>
  <p id="a87">“无边庄严，<a id="a-88"></a>一切诸法自性本性，<a id="a-89"></a>犹如虚空。<a id="a-8A"></a>如是法门，<a id="a-8B"></a>诸佛如来未出世时，<a id="a-8C"></a>所未曾说。</p>
  <p id="a8D">“无边庄严，<a id="a-8E"></a>若诸菩萨，<a id="a-8F"></a>于此法中如是解者，<a id="a-8G"></a>则能发生无量辩才，<a id="a-8H"></a>于诸法中能为照曜，<a id="a-8I"></a>于佛无畏而作光明。</p>
  <p id="a8J">“无边庄严，<a id="a-8K"></a>言无畏者，<a id="a-8L"></a>谓得如来最上无畏，<a id="a-8M"></a>能于少法不摄受故，<a id="a-8N"></a>不增长故，<a id="a-8O"></a>不可得故，<a id="a-8P"></a>不遍得故，<a id="a-8Q"></a>不随得故。<a id="a-8R"></a>如来出世、<a id="a-8S"></a>若不出世，<a id="a-8T"></a>法不增减、<a id="a-8U"></a>不遍增减。<a id="a-8V"></a>诸法自性本性常住，<a id="a-8W"></a>法界住性，<a id="a-8X"></a>法界定性。</p>
  <p id="a8Y">“无边庄严，<a id="a-8Z"></a>一切诸法住法定性，<a id="a-8a"></a>如是无有不可得故。<a id="a-8b"></a>一切诸法皆妄分别，<a id="a-8c"></a>不以业报而得成就。<a id="a-8d"></a>是故能入一切诸法无业报门，<a id="a-8e"></a>如是诸法无自性故，<a id="a-8f"></a>不如实故。<a id="a-8g"></a>诸业于果非生灭因，<a id="a-8h"></a>于灭趣道亦复非因。<a id="a-8i"></a>如来但以世俗施设，<a id="a-8j"></a>说一切法有因非因，<a id="a-8k"></a>因自在故，<a id="a-8l"></a>无有因故。<a id="a-8m"></a>此是如来无畏之地，<a id="a-8n"></a>如来具足无量辩才故，<a id="a-8o"></a>能得入大无畏地。</p>
  <p id="a8p">“无边庄严，<a id="a-8q"></a>云何无畏？<a id="a-8r"></a>谓诸如来四无所畏。<a id="a-8s"></a>此四无畏，<a id="a-8t"></a>缘觉尚无，<a id="a-8u"></a>何况声闻及余世间！<a id="a-8v"></a>何等为四？<a id="a-8w"></a>一者唱言：<a id="a-8x"></a>‘我是如来应正等觉，<a id="a-8y"></a>一切知者，<a id="a-8z"></a>一切见者。<a id="a-90"></a>或有一切天人世间，<a id="a-91"></a>立论于我，<a id="a-92"></a>言我不能觉了诸法，<a id="a-93"></a>无有是处。<a id="a-94"></a>由此能得最上无畏，<a id="a-95"></a>于众会中正师子吼，<a id="a-96"></a>我能演说无上甚深广大法教。<a id="a-97"></a>’二者唱言：<a id="a-98"></a>‘我是一切诸漏尽者。<a id="a-99"></a>或有一切天人世间，<a id="a-9A"></a>立论于我，<a id="a-9B"></a>诸漏不尽，<a id="a-9C"></a>无有是处。<a id="a-9D"></a>由此能得住于安乐，<a id="a-9E"></a>我开示此无量俱胝劫所积集无上法藏。<a id="a-9F"></a>’三者：<a id="a-9G"></a>‘我所宣说出离觉了，<a id="a-9H"></a>于彼修习正苦灭尽。<a id="a-9I"></a>或天世间，<a id="a-9J"></a>立论于我，<a id="a-9K"></a>若苦尽道不出离者，<a id="a-9L"></a>无有是处。<a id="a-9M"></a>我不见此相，<a id="a-9N"></a>我不见此相时得安乐住，<a id="a-9O"></a>为诸众生示现此法种性，<a id="a-9P"></a>于众会中作师子吼。<a id="a-9Q"></a>’四者：<a id="a-9R"></a>‘我所宣说诸障碍法。<a id="a-9S"></a>于此或有天、<a id="a-9T"></a>人、<a id="a-9U"></a>魔、<a id="a-9V"></a>梵、<a id="a-9W"></a>沙门、<a id="a-9X"></a>婆罗门众，<a id="a-9Y"></a>立论于我，<a id="a-9Z"></a>于彼习行无障碍者，<a id="a-9a"></a>无有是处。<a id="a-9b"></a>我不见此相时得增上安乐住，<a id="a-9c"></a>我于众中正师子吼，<a id="a-9d"></a>我能转此无上法轮，<a id="a-9e"></a>一切外道诸天世间所不能转。<a id="a-9f"></a>’</p>
  <p id="a9g">“无边庄严，<a id="a-9h"></a>此是如来四无所畏。<a id="a-9i"></a>此中菩萨勤修学时，<a id="a-9j"></a>速疾获得无畏之地，<a id="a-9k"></a>于人天中最为殊胜。</p>
  <p id="a9l">“无边庄严，<a id="a-9m"></a>若诸菩萨，<a id="a-9n"></a>由善修习虚空相故，<a id="a-9o"></a>则能发生不可思议遍清净门。<a id="a-9p"></a>由是门故，<a id="a-9q"></a>于一切法最初了知，<a id="a-9r"></a>见一切法等虚空相，<a id="a-9s"></a>无二无别。<a id="a-9t"></a>一切诸法亦复如是。<a id="a-9u"></a>然于虚空亦不分别，<a id="a-9v"></a>亦不戏论，<a id="a-9w"></a>得义善巧，<a id="a-9x"></a>无少法界所从将来，<a id="a-9y"></a>亦不将去，<a id="a-9z"></a>亦不积集。<a id="a-A0"></a>乃能观察一切诸法，<a id="a-A1"></a>无有积集，<a id="a-A2"></a>不来不去。<a id="a-A3"></a>于一切法行无所行，<a id="a-A4"></a>燃大法炬，<a id="a-A5"></a>为诸众生作法照曜。</p>
  <p id="aA6">“无边庄严，<a id="a-A7"></a>汝观此法，<a id="a-A8"></a>能为菩萨几许利益？<a id="a-A9"></a>几许事业？<a id="a-AA"></a>谓佛十力、<a id="a-AB"></a>四无所畏，<a id="a-AC"></a>亦复无有少法可得，<a id="a-AD"></a>亦非不得。</p>
  <p id="aAE">“无边庄严，<a id="a-AF"></a>一切诸法等虚空相，<a id="a-AG"></a>为得义利、<a id="a-AH"></a>开示演说、<a id="a-AI"></a>业所依事及彼业因，<a id="a-AJ"></a>于中亦无义利可得。</p>
  <p id="aAK">“无边庄严，<a id="a-AL"></a>此甚深法，<a id="a-AM"></a>一切世间之所难信。<a id="a-AN"></a>一切世间皆是灭坏虚妄建立，<a id="a-AO"></a>由是于此法毗奈耶不能信受，<a id="a-AP"></a>亦非世间能知世间，<a id="a-AQ"></a>皆悉非法，<a id="a-AR"></a>以执著故，<a id="a-AS"></a>言有世间及安住处。<a id="a-AT"></a>假使乃至法想执著，<a id="a-AU"></a>亦无有法而可执著。<a id="a-AV"></a>由于非法起执著故，<a id="a-AW"></a>则与如来及所说法，<a id="a-AX"></a>共兴诤论。<a id="a-AY"></a>又不能了一切诸法自性本性，<a id="a-AZ"></a>复与无生法等相违。<a id="a-Aa"></a>是故于此甚深法教，<a id="a-Ab"></a>不能解了。</p>
  <p id="aAc">“无边庄严，<a id="a-Ad"></a>我为一切天人所信，<a id="a-Ae"></a>如实语者，<a id="a-Af"></a>无诤论者。<a id="a-Ag"></a>如来世尊息诤论故，<a id="a-Ah"></a>舍离蕴故，<a id="a-Ai"></a>开示演说如是法教，<a id="a-Aj"></a>于中无蕴亦无蕴尽。</p>
  <p id="aAk">“无边庄严，<a id="a-Al"></a>一切有者，<a id="a-Am"></a>所谓一切善不善法，<a id="a-An"></a>于中都无善不善法，<a id="a-Ao"></a>善不善法皆悉寂静，<a id="a-Ap"></a>善不善法各不相知，<a id="a-Aq"></a>善不善法不相映蔽。<a id="a-Ar"></a>以善不善执著因缘，<a id="a-As"></a>是故如来说一切法皆悉无记，<a id="a-At"></a>以彼真实善不善法不可得故。<a id="a-Au"></a>若不可得则无有记。<a id="a-Av"></a>何以故？<a id="a-Aw"></a>于中无因，<a id="a-Ax"></a>无因可见。</p>
  <p id="aAy">“无边庄严，<a id="a-Az"></a>汝今当观一切诸法皆悉无记。<a id="a-B0"></a>若诸菩萨如是觉已，<a id="a-B1"></a>于一切法无记言说，<a id="a-B2"></a>亦不可得。<a id="a-B3"></a>如是法门为诸菩萨，<a id="a-B4"></a>于不善法如实见故，<a id="a-B5"></a>得舍圆满于法不住。<a id="a-B6"></a>以无记门证入诸法，<a id="a-B7"></a>是无记门彼则非门。<a id="a-B8"></a>若非门者则不可得，<a id="a-B9"></a>若不可得彼则清净，<a id="a-BA"></a>此是诸菩萨所入陀罗尼清净法门。<a id="a-BB"></a>由是门故，<a id="a-BC"></a>得一切法光明照曜，<a id="a-BD"></a>于诸法中无有愚闇、<a id="a-BE"></a>迷惑、<a id="a-BF"></a>犹豫，<a id="a-BG"></a>及能获得无碍法智、<a id="a-BH"></a>慧眼清净。</p>
  <p id="aBI">“无边庄严，<a id="a-BJ"></a>于此法中应生愿乐。<a id="a-BK"></a>云何愿乐？<a id="a-BL"></a>谓于诸法无所取故，<a id="a-BM"></a>无有执著。<a id="a-BN"></a>究竟离舍超过摄藏，<a id="a-BO"></a>无希求故。<a id="a-BP"></a>于善不善一切有为及世间法，<a id="a-BQ"></a>不观待故。<a id="a-BR"></a>此是无上不放逸地，<a id="a-BS"></a>离攀缘地，<a id="a-BT"></a>于诸法中无有所住，<a id="a-BU"></a>不来不去，<a id="a-BV"></a>无所建立。<a id="a-BW"></a>此则说名慧眼清净究竟远离。<a id="a-BX"></a>无所取故，<a id="a-BY"></a>善能观察舍离一切自性本性，<a id="a-BZ"></a>此名慧眼。<a id="a-Ba"></a>言慧眼者，<a id="a-Bb"></a>所谓尽灭厌离智性。<a id="a-Bc"></a>如是智性，<a id="a-Bd"></a>无生无作，<a id="a-Be"></a>本性寂静，<a id="a-Bf"></a>亦复不与寂静相应，<a id="a-Bg"></a>断相应故，<a id="a-Bh"></a>亦复非断，<a id="a-Bi"></a>亦非无断，<a id="a-Bj"></a>无缺无减。<a id="a-Bk"></a>此则名为清净慧眼无戏论道。<a id="a-Bl"></a>由是慧眼得成就故，<a id="a-Bm"></a>以大慈悲摄诸众生，<a id="a-Bn"></a>令其发心住缘众生无尽妙行，<a id="a-Bo"></a>及能觉了一切诸法，<a id="a-Bp"></a>无有我、<a id="a-Bq"></a>人、<a id="a-Br"></a>众生、<a id="a-Bs"></a>寿者。<a id="a-Bt"></a>彼若证得大菩提时，<a id="a-Bu"></a>决定当能开示演说无上法藏，<a id="a-Bv"></a>及能清净陀罗尼门，<a id="a-Bw"></a>为诸众生种性教法不断尽故，<a id="a-Bx"></a>应置法印。<a id="a-By"></a>”</p>
  <p id="aBz">佛复告无边庄严菩萨摩诃萨言：<a id="a-C0"></a>“此陀罗尼清净法门，<a id="a-C1"></a>一切诸佛常所护念摄受开演。<a id="a-C2"></a>住于十方三世诸佛，<a id="a-C3"></a>亦皆宣说如是法门，<a id="a-C4"></a>为诸菩萨开示三世平等法性，<a id="a-C5"></a>由是能于三世诸法如实悟入此之法门，<a id="a-C6"></a>成就菩萨清净三世总持慧故。<a id="a-C7"></a>彼诸菩萨无有世想，<a id="a-C8"></a>于善不善了知无二，<a id="a-C9"></a>而能生长种种善根，<a id="a-CA"></a>身语意业悉皆清净，<a id="a-CB"></a>能遍清净无量法门，<a id="a-CC"></a>为得清净总持慧故；<a id="a-CD"></a>亦能开演无起作性清净法教，<a id="a-CE"></a>复能开示一切诸法毕竟空寂犹如虚空，<a id="a-CF"></a>又能示现广大慧光，<a id="a-CG"></a>而为开示清净智故；<a id="a-CH"></a>亦能开示一切诸法及与菩提如虚空性，<a id="a-CI"></a>而为示现一切智智道清净故；<a id="a-CJ"></a>又能开示清净道法即是菩提，<a id="a-CK"></a>随其所愿得圆满故；<a id="a-CL"></a>能正了知演出实谛方便善巧，<a id="a-CM"></a>而能宣说无分别谛故；<a id="a-CN"></a>能善开示诸佛智慧，<a id="a-CO"></a>随顺觉了一切义故。</p>
  <p id="aCP">“无边庄严，<a id="a-CQ"></a>若诸菩萨，<a id="a-CR"></a>于此法中善修学者，<a id="a-CS"></a>能速清净菩提资粮，<a id="a-CT"></a>得住菩提无有远近，<a id="a-CU"></a>不与少法共相违背，<a id="a-CV"></a>亦不于此所说诸法而见远近，<a id="a-CW"></a>不以法及非法随见菩提，<a id="a-CX"></a>通达菩提绝诸显示；<a id="a-CY"></a>能以平等无显示义了知菩提，<a id="a-CZ"></a>及观诸法寂静义时，<a id="a-Ca"></a>不分别菩提，<a id="a-Cb"></a>亦不见寂静、<a id="a-Cc"></a>不寂静义，<a id="a-Cd"></a>非寂静外见不寂静，<a id="a-Ce"></a>无有少分能观见想，<a id="a-Cf"></a>于一切处能清净见，<a id="a-Cg"></a>亦无少有可能清净。<a id="a-Ch"></a>此是诸菩萨清净智门，<a id="a-Ci"></a>由此门故，<a id="a-Cj"></a>而能随念诸佛如来无边法藏陀罗尼门；<a id="a-Ck"></a>能遍了知诸有情类自性本性，<a id="a-Cl"></a>为诸有情开示演说此诸法藏；<a id="a-Cm"></a>能遍清净诸智慧业、<a id="a-Cn"></a>诸所愿求，<a id="a-Co"></a>于阿耨多罗三藐三菩提现等觉已，<a id="a-Cp"></a>增上意乐终不退转；<a id="a-Cq"></a>及能随念善清净愿，<a id="a-Cr"></a>于一切法速得自在而能习行，<a id="a-Cs"></a>诸佛如来大慈大悲，<a id="a-Ct"></a>一切如来善巧法藏，<a id="a-Cu"></a>皆现在前；<a id="a-Cv"></a>及能示现无量无边大法光明，<a id="a-Cw"></a>身常安住诸佛智境。</p>
  <p id="aCx">“无边庄严，<a id="a-Cy"></a>此无量无边法门，<a id="a-Cz"></a>谁之增语？</p>
  <p id="aD0">“无边庄严，<a id="a-D1"></a>无量无边者，<a id="a-D2"></a>谓一切法，<a id="a-D3"></a>地、<a id="a-D4"></a>水、<a id="a-D5"></a>火、<a id="a-D6"></a>风、<a id="a-D7"></a>虚空、<a id="a-D8"></a>识界，<a id="a-D9"></a>皆无量故；<a id="a-DA"></a>欲界、<a id="a-DB"></a>色界及无色界，<a id="a-DC"></a>诸有情界无有量故。<a id="a-DD"></a>然无少分诸有情界可得可了知，<a id="a-DE"></a>有情无故。<a id="a-DF"></a>如是，<a id="a-DG"></a>如是，<a id="a-DH"></a>此有情界不可得、<a id="a-DI"></a>不可了知，<a id="a-DJ"></a>界无有故。<a id="a-DK"></a>是故诸法等涅槃界，<a id="a-DL"></a>趣入涅槃。<a id="a-DM"></a>一切诸法皆同趣入不可说处，<a id="a-DN"></a>于涅槃界无有少分而可说故。<a id="a-DO"></a>涅槃界中无有障碍，<a id="a-DP"></a>亦无盖覆障碍，<a id="a-DQ"></a>盖覆永清净故。<a id="a-DR"></a>是故涅槃界清净最清净。<a id="a-DS"></a>是涅槃界，<a id="a-DT"></a>界亦非界，<a id="a-DU"></a>远离界故，<a id="a-DV"></a>无有界故，<a id="a-DW"></a>超过界故，<a id="a-DX"></a>然以似界方便显说。<a id="a-DY"></a>所言界者，<a id="a-DZ"></a>安住非界及非非界，<a id="a-Da"></a>于言说中亦无有界，<a id="a-Db"></a>但以语言显说诸法。<a id="a-Dc"></a>所有言说及能说者，<a id="a-Dd"></a>皆不可得、<a id="a-De"></a>不可了知，<a id="a-Df"></a>一切言说即非言说。<a id="a-Dg"></a>如是一切言说，<a id="a-Dh"></a>如虚空性等入虚空。<a id="a-Di"></a>由是地界不能言说，<a id="a-Dj"></a>无能说力，<a id="a-Dk"></a>乃至空界不能言说，<a id="a-Dl"></a>无能说力。<a id="a-Dm"></a>言识界者，<a id="a-Dn"></a>由是但以语言显说诸法，<a id="a-Do"></a>而彼识界，<a id="a-Dp"></a>界亦非界，<a id="a-Dq"></a>不入诸界，<a id="a-Dr"></a>不与界相应，<a id="a-Ds"></a>非不相应，<a id="a-Dt"></a>从虚空生，<a id="a-Du"></a>入于虚空。<a id="a-Dv"></a>如是识界，<a id="a-Dw"></a>不在内、<a id="a-Dx"></a>不在外、<a id="a-Dy"></a>不在中间，<a id="a-Dz"></a>随其空分之所摄受，<a id="a-E0"></a>趣入虚空，<a id="a-E1"></a>不可施设，<a id="a-E2"></a>不可睹见。<a id="a-E3"></a>若不可施设，<a id="a-E4"></a>彼无所作，<a id="a-E5"></a>余缘相应说有识界。<a id="a-E6"></a>此是菩萨之所入门，<a id="a-E7"></a>一切诸法本性自性，<a id="a-E8"></a>犹如虚空。<a id="a-E9"></a>以依法界开示演说，<a id="a-EA"></a>而亦无有诸法之界，<a id="a-EB"></a>界非界故。<a id="a-EC"></a>一切诸法犹如虚空，<a id="a-ED"></a>是故如来说一切法皆是虚空。<a id="a-EE"></a>量难得故，<a id="a-EF"></a>显一切法皆虚空性；<a id="a-EG"></a>诸法本性如虚空故，<a id="a-EH"></a>但以语言开示演说。</p>
  <p id="aEI">“无边庄严，<a id="a-EJ"></a>汝观如来智所演说，<a id="a-EK"></a>尔所清净。<a id="a-EL"></a>彼无法可生，<a id="a-EM"></a>亦无法授与。<a id="a-EN"></a>如是清净法教，<a id="a-EO"></a>是诸菩萨不颠倒智。<a id="a-EP"></a>是故汝等，<a id="a-EQ"></a>应当愿乐不由他缘智，<a id="a-ER"></a>得无分别、<a id="a-ES"></a>不增分别，<a id="a-ET"></a>及能清净不可言说理趣法门，<a id="a-EU"></a>由一切法智清净故。<a id="a-EV"></a>”</p>
  <p id="aEW">佛告无边庄严：<a id="a-EX"></a>“诸飞鸟类，<a id="a-EY"></a>于何所行？<a id="a-EZ"></a>”</p>
  <p id="aEa">无边庄严白佛言：<a id="a-Eb"></a>“世尊，<a id="a-Ec"></a>行于虚空。<a id="a-Ed"></a>”</p>
  <p id="aEe">佛复问言：<a id="a-Ef"></a>“无边庄严，<a id="a-Eg"></a>虚空，<a id="a-Eh"></a>复何所行？<a id="a-Ei"></a>”</p>
  <p id="aEj">无边庄严答言：<a id="a-Ek"></a>“世尊，<a id="a-El"></a>如是虚空，<a id="a-Em"></a>无有所行。<a id="a-En"></a>”</p>
  <p id="aEo">佛言：<a id="a-Ep"></a>“无边庄严，<a id="a-Eq"></a>如是，<a id="a-Er"></a>如是，<a id="a-Es"></a>一切诸法犹如虚空，<a id="a-Et"></a>无有所行。<a id="a-Eu"></a>行无所行法不可得，<a id="a-Ev"></a>是故诸法无有所行，<a id="a-Ew"></a>亦复不行。<a id="a-Ex"></a>诸法本性无有可行，<a id="a-Ey"></a>及无可说。<a id="a-Ez"></a>而此法门为诸菩萨得虚空智清净故转，<a id="a-F0"></a>此是无边光明法门，<a id="a-F1"></a>普遍照曜无量无边犹如虚空，<a id="a-F2"></a>彼之光明普遍照曜亦不可见。<a id="a-F3"></a>菩萨得是门已，<a id="a-F4"></a>能遍观察十方世界，<a id="a-F5"></a>及能随见一切世间。</p>
  <p id="aF6">“无边庄严，<a id="a-F7"></a>此是菩萨智所知地、<a id="a-F8"></a>通达智地，<a id="a-F9"></a>而非一切他论者地，<a id="a-FA"></a>彼不能说故。<a id="a-FB"></a>此法理趣是不可说法印，<a id="a-FC"></a>语言显示不可得故。<a id="a-FD"></a>是故一切诸法不印，<a id="a-FE"></a>亦不增印；<a id="a-FF"></a>了知不印，<a id="a-FG"></a>修习善巧故，<a id="a-FH"></a>以虚空印印一切法，<a id="a-FI"></a>以无相印能示现彼虚空无相、<a id="a-FJ"></a>无有为相、<a id="a-FK"></a>无语言相，<a id="a-FL"></a>以空无故说此虚空。<a id="a-FM"></a>所言虚空，<a id="a-FN"></a>彼无实体故说为空。<a id="a-FO"></a>以真胜义，<a id="a-FP"></a>应知诸法无，<a id="a-FQ"></a>言彼岸。</p>
  <p id="aFR">“无边庄严，<a id="a-FS"></a>我于此中，<a id="a-FT"></a>当说陀罗尼印能清净句、<a id="a-FU"></a>为虚空句。<a id="a-FV"></a>智清净故，<a id="a-FW"></a>如空无句，<a id="a-FX"></a>无句清净，<a id="a-FY"></a>如是应当了无诸句。<a id="a-FZ"></a>其句云何？<a id="a-Fa"></a>”即说咒曰：</p>
  <p id="aFb">“毗筏嚟(一) 毗筏啰(引)弩娑呬谛(二) 钵啰(引二合)弩你(三) 你珊那(上)尾筏啰尼(上四) 阿毗夜(二合)筏伽(引)赊珊奈设你(五) 钵啰(二合)皤(去)嚟(六) 钵啰(二合)皤(去)啰弭输达你(七) 涅毗羯鞞(八) 阿(引)迦(去)赊三摩筏娑啰尼(上九) 你省(上)霓(十) 省(上)伽(上)波揭底(十一) 省(上去)伽(去)毗(去)折你(十二) 阿(引)娜(上)驮你(十三) 阿(引)驮(去)曩毗揭帝(十四) 姜(去)乞沙(二合)掣(去)那钵唎羯么(十五) 遏掣(去)泥(十六) 阿弩钵掣泥(十七) 阿三(去声)冥(十八) 阿娑么娑迷(上十九) 地毗耶(二合)若曩阿(引)呵啰宁(二十) 钵啰(二合)攘斫刍毗输驮你(二十一) 设黎耶(二合引)播那耶你(二十二) 地孕(二合)祇乌怛啰尼(二十三) 阿喻鸡(二十四) 阿毗喻鸡(二十五) 阿三钵啰(二合)喻鸡(二十六) 阿毗钵啰(二合)喻鸡(二十七) 阿纥啰(二合)钵驮涅贺嚟(二十八) 涅提赊钵驮毗输达你(二十九) 阿底多(引)那揭多钵啰(二合)底逾(二合)般那毗输达你(三十) 讫唎(二合)多钵唎(二合)羯么毗你谛(三十一) 曩多(引)啰他(二合)弩揭谛(三十二) 阿僧羯啰(二合)冥(三十三) 阿讫啰钵驮毗输达你(三十四) 钵驮钵啰(二合)陛驮攘那毗输达你(三十五) 涅皤斯(三十六) 阿(去)皤婆毗输达你(三十七) 三漫多奈赊地赊毗耶(二合)筏卢羯宁(三十八) 弭啰(引)疟(上)钵驮涅诃嚟(三十九) 钵啰(二合)若弭输地(四十) 呜(上)皤(去)娑阿钵啰(二合)冥迦啰尼(四十一) 阿矩罗波(二合)达摩奈唎设那弭输达你(四十二) 步多(去)遏啰他(二合)珊奈唎设你(四十三) 阿怒耄驮遏他(二合)弭输诞你(四十四) 娑竭啰质多弩钵啰吠世(四十五) 谜嚧钵唎僧萨他(二合引)宁(四十六) 啰湿弭(二合)钵啰(二合)多钵你(四十七) 萨婆路迦(引)地钵帝耶攘囊尾输诞你(四十八) 阿钵啰(二合)底褐多(四十九) 阿僧伽攘那奈唎(二合)设宁(五十)”</p>
  <p id="aFc">佛言：<a id="a-Fd"></a>“无边庄严，<a id="a-Fe"></a>此诸陀罗尼印能清净句，<a id="a-Ff"></a>演说虚空分段之句，<a id="a-Fg"></a>无有分段，<a id="a-Fh"></a>遍无分段。<a id="a-Fi"></a>无分段故于中无句，<a id="a-Fj"></a>无句清净。<a id="a-Fk"></a>由一切法句清净故，<a id="a-Fl"></a>为彼发趣住大乘者，<a id="a-Fm"></a>希求甚深清净法者，<a id="a-Fn"></a>由如来力所加持故，<a id="a-Fo"></a>此诸咒句而得流布。</p>
  <p id="aFp">“无边庄严，<a id="a-Fq"></a>若善男子爱乐现证大菩提者，<a id="a-Fr"></a>欲为众生作利益者，<a id="a-Fs"></a>于此咒句虽未曾闻而能悟解；<a id="a-Ft"></a>若有非人或净居天，<a id="a-Fu"></a>持此咒句当授与彼。<a id="a-Fv"></a>若有发趣阿耨多罗三藐三菩提者，<a id="a-Fw"></a>诸天子等亦持此咒而授与之。<a id="a-Fx"></a>”即说咒曰：</p>
  <p id="aFy">“乌波僧荷嚟(一) 娑荷嚟(二) 纥唎(二合三) 室唎(二合)地唎(二合)底弭输诞你(四) 羯量曩遏他(二合)涅弟闪钵啰(二合)底皤底(五) 质多末弩弭攘那弭输诞你(六) 阿(引)地耶(二合)怛么(二合)么呬遏驮钵唎输诞你(七) 揭底枲蜜里(二合)底末底(八) 阿(引)褐啰你岌多(九) 岌多钵底(十) 萨嚟(十一) 萨啰筏底(十二)”</p>
  <p id="aFz">佛言：<a id="a-G0"></a>“无边庄严，<a id="a-G1"></a>有诸天神住雪山中。<a id="a-G2"></a>彼等天神，<a id="a-G3"></a>若如来力之所加持，<a id="a-G4"></a>而能授与诸说法者法之光明。<a id="a-G5"></a>”即说咒曰：</p>
  <p id="aG6">“末底弭输诞你(一) 苏育多寐唎曳(二合二) 阿竭啰(二引)呬多钵驮涅荷唎(三) 阿枳逻(引)枲你(四) 阿弭逻枲你(五) 郁他(引)曩三半宁(六) 弭你多三么(引)那钵底(七) 末底阿揭罗(二合)怒蘖谛(八)”</p>
 </body>
</html>