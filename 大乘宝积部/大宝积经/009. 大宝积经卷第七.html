<!doctype html>
<html id="z3IBTDRBn" data-ver="809">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘宝积部">
  <meta period="唐">
 </head>
 <body>
  <h1 id="a1">大宝积经卷第七</h1>
  <h2 id="a2">唐三藏法师菩提流志奉诏译</h2>
  <h2 id="a3">无边庄严会第二之四清净陀罗尼品第三之二</h2>
  <p id="a4">尔时，<a id="a-5"></a>佛告无边庄严：<a id="a-6"></a>“有诸天神住鸡罗娑山。<a id="a-7"></a>彼等天神，<a id="a-8"></a>能令诸说法者六根清净，<a id="a-9"></a>于诸演说开示法时，<a id="a-A"></a>助其语业令相续说。<a id="a-B"></a>”即说咒曰：</p>
  <p id="aC">“钵啰(二合)多钵怛底(一) 吠嚧折那筏底(二) 没陀末底(三) 嚩苏末底(四) 达摩末底(五) 遏三钵啰(二合)谋(上)沙筏底(六) 粤皤珊奈唎设曩筏底(七) 乌波僧荷啰涅弟赊筏底(八)”</p>
  <p id="aD">佛言：<a id="a-E"></a>“无边庄严，<a id="a-F"></a>有诸天神住娑罗林。<a id="a-G"></a>彼等天神，<a id="a-H"></a>能令诸说法者身语意业皆悉清净，<a id="a-I"></a>及能令彼言音清彻，<a id="a-J"></a>谓美妙声、<a id="a-K"></a>可爱乐声，<a id="a-L"></a>及能授与爱语不相违语。<a id="a-M"></a>”即说咒曰：</p>
  <p id="aN">“涅啰(引)蓝婆阿孽啰(二合)羯嚟(一) 乞晒么毗制曳(二) 涅皤娑筏底(三) 涅荷啰筏底(四) 乌阇筏底(五) 乌波曩酩底(六) 乌波僧荷啰羯啰尼(上七) 阿(引)尾舍他(八) 伊荷驮啰尼目谿(九) 达摩目谿(十) 达摩波吒嚟(十一)”</p>
  <p id="aO">佛言：<a id="a-P"></a>“无边庄严，<a id="a-Q"></a>有诸天神住雪山南面。<a id="a-R"></a>彼等天神为说法者，<a id="a-S"></a>于此法中勤修行者，<a id="a-T"></a>乐求法者，<a id="a-U"></a>爱乐法者，<a id="a-V"></a>益其精气。<a id="a-W"></a>”即说咒曰：</p>
  <p id="aX">“羯唎耶(二合)曩遏他(二合)微萨若你(一) 骄赊唎耶(二合)怒孽帝(二)呜播(引)耶僧仡唎(二合)呬(引)帝(三) 微宁目帝(四) 扇(引)多钵那微萨啰你(五) 乌皤(引上)婆耶赊筏底(六)。<a id="a-Y"></a>”</p>
  <p id="aZ">佛言：<a id="a-a"></a>“无边庄严，<a id="a-b"></a>有诸天神住大海岸。<a id="a-c"></a>彼等天神为闻法故，<a id="a-d"></a>为诸法师而作安乐。<a id="a-e"></a>如来为欲利益彼故，<a id="a-f"></a>说此咒句。<a id="a-g"></a>及天帝释亦能授与此诸咒句，<a id="a-h"></a>此是能摄帝释等句。<a id="a-i"></a>”即说咒曰：</p>
  <p id="aj">“么弃钵底(一) 么苏莽底(二) 泥(引)婆(上)阿啰(二合)若(三) 舍至钵底(四) 萨婆阿苏啰曩(五) 涅罗(二合)伽(引)多你(六) 未而晒(二合)野(七) 素钵啰(二合)底瑟耻多(八) 钵啰(二合)莽阿啰(二合)娜怒(上)比(九) 阿素啰(上)喃(十) 泥嚩南(上)阿地钵碪(知临切十一) 萨那(上十二) 布啰塞仡唎(二合)睹(引)呬涅(十三) 泥微呬庶(上)皤(上)细(十四) 嚩(引)娑嚩萨那(十五) 布烂奈啰(十六) 都(十七) 多(引)闭肆(十八) 阿素啰(二合)萨那(十九) 堕喏(上)阿[走+乞](其迄切)林(二十) 多嚩(二合)钵施埵(二十一) 微图孕(二合)肆多(二十二) 么诃素啰(二十三) 阿素丽那啰(二合)钵啰演底(二十四) 避(引)多多啰(二合)悉多(二合二十五) 那罗地输地赊(二十六) 那莽勃陀肆也(二合二十七) 已曷底(二合)使曳(二合二十八) 曩么狱(去)多啰(二合二十九) 摩诃野舍(三十) 泥嚩(引)阿素啰肆酩(三十一) 僧孽啰(二合)名(上三十二) 勃陀摄陀(三十三) 阿耨多啰(三十四) 室啰(二合)末斯(三十五) 泥嚩微誓耶(三十六) 那么勃陀(引)底曩(引)莽斯(三十七) 僧(上)羯啰(二合)么阐(引)那(去)斯末捻(引三十八) 勃陀囊(引)铭曩嚩呬多(三十九) 微誓曳素(四十) 多多泥嚩(四十一) 阿素啰室者(二合四十二) 微宁多[口+梵](四十三) 讫里(二合)多(引)帝(四十四) 啰乞沙(二合)泥嚩(引)南(上四十五) 么努沙(引)南(四十六) 啰乞沙(二合)三(上)尾那(四十七) 曳翳诃(四十八) 达么你泥世(四十九) 污多囒(二合)底(五十) 素(引)钵啰(二合)底瑟耻(二合)多(五十一) 宁疙(鱼近切)里(二合)呬多(五十二) 多嚩(二合)夜(引)阿素(引)啰(五十三) 阿啰(二合)去洒(二合)娑药叉紧那啰(五十四) 曩(引)伽鸠盘吒步多多你(五十五) 毗舍(引)遮那曩嚩多他(五十六) 阿者罗悉他(上二合)曩(二合五十七) 钵啰(二合)钵睹肆(五十八) 印那啰(二合)印那啰(二合五十九) 布啰(二合)塞讫里(二合)多(六十) 阿底严毗(引)啰(六十一) 扇(引)旦(引)者(六十二) 阿孽啰(二合)布路沙(六十三) 细(引)尾囊(六十四)钵啰(二合)攘漫睹(引)肆(六十五) 泥末那啰(二合六十六) 勃地么(引)多他微庶路(二合)多(六十七) 阿(引)末舍翳诃(六十八) 素多啰(二合)肆氏(六十九) 阿啰(二合)乞沙(二合)三(上)末娜呬多(七十) 娑诃萨啰(二合)泥多啰(二合七十一) 素(引)目佉罨播娑(二合)丽(七十二) 钵唎嚩(引)履多(七十三) 污波闷攘(汝阳切)萨嚩(二合)甘羯忙(七十四) 布啰(二合)迷呬睹肆酩(七十五) 野讫唎(二合)檐(七十六) 阿底钵始遮(七十七) 阿努钵啰(二合)没多(七十八) 阿者罗素钵唎(二合)底瑟耻(二合)多(七十九) 讫里(二合)胆呬(八十) 据舍蓝布啰(二合)迷(八十一) 么怒世(引)数(八十二) 忙呬(引)钵底(八十三) 布啰嚩(二合)虚牟肆(八十四) 泥嚩(引)南(上八十五) 布誓(下音誓)印底(八十六) 答嚩忙努(引)沙(上八十七) 勃陀肆野(二合)讫唎(二合)得嚩(二合八十八) 萨得迦(二合)蓝(八十九) 布阇陛杀底(九十) 帝莫呼(九十一) 么诃嚩莽宁(九十二) 微者蓝皤嚩南者(九十三) 素庶(引)皤底(九十四) 泥嚩来野肆(去九十五) 莽地野(二合)肆氏(九十六) 野去疏(二合)呬(九十七) 播履嚩履睹(九十八) 钵啰(二合)灆磨(九十九) 呵唎磨[合+牛]者(一百) 多嚩肆迦(一百一) 微舍那阿疙啰(二合)嚩(引)呬(一百二) 娑哆底么底(一百三) 素啰多钵啰(二合)底(一百四) 娑啰多娑多他(一百五) 钵啰(二合)部(引)萨建陁(一百六) 阿你啰者莽啰者(一百七) 摩诃磨霓(一百八) 摩诃萨建(引)陁(一百九) 摩诃计都(一百一十) 素钵啰(二合)地者(一百十一) 摩诃磨啰(一百十二) 翳帝药叉(一百十三) 摩诃帝喏(一百十四) 阿啰(二合)乞羼(二合)底皤嚩南多嚩(一百十五) 摩护药叉钵唎(二合)嚩(引)[口+路](一百十六) 曳那输皤肆嚩娑嚩(一百十七) 摩素萨嚩嚩素底喏(一百十八) 摩诃帝喏摩诃仰你(一百十九) 摩诃钵啰(二合)诃啰怒制嚩(一百二十) 阿尾呬(上)娑那耶(引)多替嚩者(一百二十一) 素名嚧暮啰陁你(二合一百二十二)多嚩嚩娑嚩(一百二十三) 萨嚩泥嚩(一百二十四) 布啰塞讫唎(二合)睹(一百二十五) 庶(去引)婆底(一百二十六) 婆嚩曩污婆(引)娑(一百二十七) 钵啰(二合)磨闷者肆(一百二十八) 底喏娑(一百二十九)”</p>
  <p id="ak">佛言：<a id="a-l"></a>“无边庄严，<a id="a-m"></a>此是能摄帝释等句。<a id="a-n"></a>若善男子趣菩提者，<a id="a-o"></a>于彼后时有诸众生摄受法者，<a id="a-p"></a>及为众生摄法善巧得安住者，<a id="a-q"></a>由是诸句，<a id="a-r"></a>天帝释等而当授与此等诸咒句。<a id="a-s"></a>”</p>
  <p id="at">佛言：<a id="a-u"></a>“无边庄严，<a id="a-v"></a>何者是能摄取四天王并眷属句？<a id="a-w"></a>”而说颂曰：</p>
  <p id="ax">“于彼住夜叉，<a id="a-y"></a>　无忿无扰乱，</p>
  <p id="az">多闻之长子，<a id="a-10"></a>　及父咸恭敬。</p>
  <p id="a11">删阇耶夜叉，<a id="a-12"></a>　及诸胜军旅，</p>
  <p id="a13">而常拥护彼，<a id="a-14"></a>　爱乐此法者。</p>
  <p id="a15">持国大神王，<a id="a-16"></a>　恒将诸眷属，</p>
  <p id="a17">彼亦常卫护，<a id="a-18"></a>　善说此经者。</p>
  <p id="a19">丑目之眷属，<a id="a-1A"></a>　自身与军众，</p>
  <p id="a1B">若能住此教，<a id="a-1C"></a>　一切当拥护。</p>
  <p id="a1D">增长王亦尔，<a id="a-1E"></a>　军旅及诸众，</p>
  <p id="a1F">爱乐此法者，<a id="a-1G"></a>　普皆作卫护。</p>
  <p id="a1H">幢幡大幢力，<a id="a-1I"></a>　此住于东方，</p>
  <p id="a1J">大称罗刹斯，<a id="a-1K"></a>　彼皆摄入此。</p>
  <p id="a1L">而于此法门，<a id="a-1M"></a>　有能受持者，</p>
  <p id="a1N">自身与眷属，<a id="a-1O"></a>　常亲近守护。</p>
  <p id="a1P">蓝婆毗羯遮，<a id="a-1Q"></a>　并及悉驮多，</p>
  <p id="a1R">奚离末底等，<a id="a-1S"></a>　此皆住南方，</p>
  <p id="a1T">侍卫于帝释，<a id="a-1U"></a>　彼皆摄入此，</p>
  <p id="a1V">拥护益精气，<a id="a-1W"></a>　一切智者说。</p>
  <p id="a1X">剑离三蜜多，<a id="a-1Y"></a>　及伽罗系翅，</p>
  <p id="a1Z">并与蜜室多，<a id="a-1a"></a>　名称罗刹斯，</p>
  <p id="a1b">皆住于西方，<a id="a-1c"></a>　此等皆摄来，</p>
  <p id="a1d">说法了义者，<a id="a-1e"></a>　一切常拥护。</p>
  <p id="a1f">实谛有实谛，<a id="a-1g"></a>　名称罗刹斯，</p>
  <p id="a1h">深信于此法，<a id="a-1i"></a>　彼住于北方，</p>
  <p id="a1j">佛为拥护故，<a id="a-1k"></a>　摄彼来入此，</p>
  <p id="a1l">由如来威力，<a id="a-1m"></a>　一切合掌住。<a id="a-1n"></a>”</p>
  <p id="a1o">佛言：<a id="a-1p"></a>“无边庄严，<a id="a-1q"></a>何者是能摄四大天王并诸眷属侍从内宫令入之句？<a id="a-1r"></a>”即说咒曰：</p>
  <p id="a1s">“散宁微舍你(一) 摩诃(引)萨嚟(二) 摩诃揭你(三) 摩诃揭若你(四) 钵啰(二合)步(引)多微誓曳(五) 驮嚩(二合)社阿孽啰(六) 汙播嚩(引)萨你(七) 阿你逻(引)细曩睹娑呵(八) 曩曩筏囊奈赊你舍(九) 折埵唎(引)路(引)迦播(引)啰你(十) 睹肆铭啰(引)若曩污折地(十一) 阿(引)吠设娜(十二) 伊诃萨曼嚩(引)呵啰他(去十三) 勿啰(二合)[口+誓]宁[薛/女]啰(二合)诃(十四) 萨迷折突地舍(十五)”</p>
  <p id="a1t">佛言：<a id="a-1u"></a>“无边庄严，<a id="a-1v"></a>何者是摧伏魔波旬句？<a id="a-1w"></a>汝应谛听，<a id="a-1x"></a>善思念之。<a id="a-1y"></a>”即说咒曰：</p>
  <p id="a1z">“蜜底丽(二合一) 蜜多啰嚩底(二) 迦路宁(三) 迦[口+路]曩嚩底(四) 微步(引)底(五)微步(引)多嚩底(六) 钵啰(二合)牟折你(七) 钵啰(二合)牟折囊嚩底(八) 讫唎(二合)多讫唎(二合)多嚩底(九) 阿怒仰酩(十) 阿怒仰莽嚩底(十一) 邬播(引)多掣娜你(十二) 伽(引)么微嚩攘你(十三) 底唎(二合)瑟曩(二合)娑牟姝(去)杀你(十四) 你[薛/女]唎(二合)呬(引)多忙(引)啰嚩蓝(十五) 嗢多啰囊嚩底(十六) 钵啰(二合)底与(二合)多啰嚩底(十七) 邬闭(引)去沙(二合)怒娑呬帝(十八) 阿(引)灆么囊微输驮你(十九) 宁那啰(二合)舍曩(二十) 阿三(引)暮(引)诃你(二十一) 你瑟吒(二合)钵啰(二合)半(引)者宁(二十二)”</p>
  <p id="a20">佛言：<a id="a-21"></a>“无边庄严，<a id="a-22"></a>此是摧伏魔波旬句。<a id="a-23"></a>由是句故，<a id="a-24"></a>不令天魔及诸军众而得其便。<a id="a-25"></a>”</p>
  <p id="a26">佛言：<a id="a-27"></a>“无边庄严，<a id="a-28"></a>何者是能摄彼大梵天句？<a id="a-29"></a>汝今谛听，<a id="a-2A"></a>善思念之。<a id="a-2B"></a>”即说咒曰：</p>
  <p id="a2C">“阿地钵底(一) 摩诃悉他(去引二合)曩(上)筏底(二) 娑嚩(二合)琰讫唎(二合)多(三) 悉他(引二合)曩酩底(四) 曩曩摩护微尾驮(五) 钵啰(二合)底与(二合)播萨他(二合)曩伽啰曩(六) 阿地伽萨他(二合)曩钵底(七) 庶驮萨他(引二合)曩[薛/女]睹(八) 娑含(引)钵底(九) 阿地羯烂(引二合)多(十) 微庶(引)驮曩(十一) 庶婆钵唎(十二) 钵啰庶皤(引)地目多(十三) 钵啰(二合)勃多(二合)室唎(二合)多(十四) 你嚩(引)娑囊(十五) 钵啰(二合)步(引)多(十六) 钵啰(二合)皤(十七) 你[薛/女]啰(二合)蹊(引)多伽(上)么(十八) 娑嚩(二合)悉底(二合)伽(引)么(十九) 钵啰(二合)底与(二合)播萨他(引二合)曩(二十)”</p>
  <p id="a2D">佛言：<a id="a-2E"></a>“无边庄严，<a id="a-2F"></a>此是能摄大梵天句。<a id="a-2G"></a>由是句故，<a id="a-2H"></a>大梵诸天能授与彼诸说法师清净妙善等引梵行圆满文句。<a id="a-2I"></a>”</p>
  <p id="a2J">佛言：<a id="a-2K"></a>“无边庄严，<a id="a-2L"></a>何者是净居诸天法光明句？<a id="a-2M"></a>汝今谛听，<a id="a-2N"></a>善思念之。<a id="a-2O"></a>”即说咒曰：</p>
  <p id="a2P">“微输(引)驮曩嚩底(一) 案底么伽(引)噜你(二) 伽(引)么磨嚩(三) 邬娑(引)多(上)你(四) 钵啰(二合)涅酩多(引)你(五) 钵唎(二合)演多(六) 钵啰(二合)底与(二合)波悉他(二合)曩钵耶(引七) 嚩娑(引)曩(八) 阿(引)赖耶微输(引)驮你(九) 阿(引)攘钵演多伽啰你(十) 案底么泥(上)舍(十一) 钵啰(二合)底与(二合)播悉他(引二合)宁(十二)”</p>
  <p id="a2Q">佛言：<a id="a-2R"></a>“无边庄严，<a id="a-2S"></a>此是净居诸天法光明句。<a id="a-2T"></a>由是咒句，<a id="a-2U"></a>而能授与诸善男子我诸法藏。<a id="a-2V"></a>”</p>
  <p id="a2W">尔时，<a id="a-2X"></a>佛言：<a id="a-2Y"></a>“无边庄严，<a id="a-2Z"></a>若有天王、<a id="a-2a"></a>人王、<a id="a-2b"></a>阿修罗王、<a id="a-2c"></a>迦楼罗王，<a id="a-2d"></a>及诸龙王，<a id="a-2e"></a>或大威德、<a id="a-2f"></a>小威德者，<a id="a-2g"></a>若信不信诸众生等，<a id="a-2h"></a>我皆授与陀罗尼句，<a id="a-2i"></a>令其信者，<a id="a-2j"></a>于此法中获增上信；<a id="a-2k"></a>其不信者，<a id="a-2l"></a>默然舍之，<a id="a-2m"></a>不令得起语言诤论。<a id="a-2n"></a>说此法时，<a id="a-2o"></a>若有来作障碍留难而悉摧伏。<a id="a-2p"></a>此中何者是能摄取净信者句？<a id="a-2q"></a>”即说咒曰：</p>
  <p id="a2r">“愚嚧那(上)嚟(一) 阿者钵丽(二) 娑嚩(二合)毗涅呵(引)啰(三) 句末泥(四) 涅攘曩钵啰(二合)底微嚧异宁(五) 只多珊者曩你(六) 只多钵唎(二合)羯酩(七) 只多三(上)钵啰(二合)娑(引)那(上)你(八) 么曩肆也(二合九) 呵唎洒(二合)伽啰你(十) 微攘曩肆也(二合十一) 阿怒娑嚩(二合)底(十二) 阿怒达么努闭去洒(二合)宁(十三) 呬都珊那唎舍你(十四) 多他阿去杀(二合)啰钵那(十五) 涅泥(上)舍(十六) 输(引)地多(上)嚩底(十七) 野他(引)[薛/女]多(十八) 野他努句路(上)播么(十九) 邬播莽涅泥(上引)舍(二十) 微庶(引)地多(二十一) 怛多啰(二合)伽(引)丽(二十二) 曩者羯答微阎(二合二十三) 三钵啰(二合)娑(引)娜遏他(二合)睹娑么(二十四) 野他(引)怒句懒者目佉(二十五) 邬波僧贺啰喻舍(二十六) 阿(引)舍耶肆也(二合二十七) 微庶(引)地耶(二十八) 野他庶(引)地底(二十九) 罗去洒(二合)曩罗去洒(二合)你(三十) 罗去洒(二合)曩嚩底(三十一) 罗去洒(二合)囊微输驮你(三十二) 钵啰底吠驮遏他(三十三) 珊那唎(二合)舍你(三十四) 句舍啰冒他萨谜呵(三十五) 钵啰(二合)微者曳(三十六) 娑么娑啰你(三十七) 讫唎多(引)怒阿啰(二合)去史(二合三十八) 萨底也(二合)遏替(三十九) 萨底也(二合)南(四十) 素微输(引)地帝(四十一)”</p>
  <p id="a2s">佛言：<a id="a-2t"></a>“无边庄严，<a id="a-2u"></a>此是能摄净信者句及授与句，<a id="a-2v"></a>由是当能授与说此法师善品及义。<a id="a-2w"></a>善男子，<a id="a-2x"></a>我今复说摧伏不信者句。<a id="a-2y"></a>”即说咒曰：</p>
  <p id="a2z">“去洒(二合)迷(一) 去洒么嚩底(二) 迷多啰(二合)钵唎(二合)羯么(三) 钵啰(二合)底与(二合)波娑他(二合引)宁(四) 伽[口+路]囊钵啰(二合)底逻(引)婆(五) 呬多努剑跛(六) 散喏曩你(七) 僧揭啰(二合)呵嚩萨睹(二合八) 呬多嚩萨睹(九) 散那啰(二合)舍你(十) 钵唎(二合)嚩喏你耶(十一) 嚩喏你(十二) 簸跛咩多啰(二合十三) 细嚩你(十四) 曩坦多啰(二合)泥世萨他(二合)答微耶(二合十五) 野多啰(二合)尾揭啰(二合)呵嚩底怒(十六) 萨摩[薛/女]烂(二合)陀(十七) 钵啰(二合)那(引)逻你(十八) 邬波蔗(引)啰珊那唎舍你(十九) 你舍啰(二合)夜微庶(引)驮你(二十) 阿(引)多么(二合)怒伽酩(二十一) 钵啰(二合)邬波僧呵啰(二合)你(二十二) 涅酩多(引)你(二十三) 阿怒啰去沙(二合二十四) 钵啰(二合)底与(二合)波娑他(引二合)宁(二十五)”</p>
  <p id="a30">佛言：<a id="a-31"></a>“无边庄严，<a id="a-32"></a>此是调伏不信者句，<a id="a-33"></a>由是不令造诸过恶。<a id="a-34"></a>直尔善法尚多憎嫉，<a id="a-35"></a>何况于此无上法教！<a id="a-36"></a>是故此诸咒句，<a id="a-37"></a>为灭一切诸过恶故，<a id="a-38"></a>为断一切烦恼故转。</p>
  <p id="a39">“无边庄严，<a id="a-3A"></a>我见众生心无净信，<a id="a-3B"></a>或欲斗诤，<a id="a-3C"></a>或欲损害，<a id="a-3D"></a>或欲恼乱，<a id="a-3E"></a>而来亲近如来。<a id="a-3F"></a>知彼心所动作，<a id="a-3G"></a>随其种类，<a id="a-3H"></a>以诸法门而作觉悟，<a id="a-3I"></a>令其舍离不善寻思，<a id="a-3J"></a>及令发起诸善根因。</p>
  <p id="a3K">“无边庄严，<a id="a-3L"></a>如来安住于十八种不共法中，<a id="a-3M"></a>能善了知众生心行，<a id="a-3N"></a>及能了知心所摄法。</p>
  <p id="a3O">“无边庄严，<a id="a-3P"></a>何等名为十八佛不共法？</p>
  <p id="a3Q">“无边庄严，<a id="a-3R"></a>所谓如来于某时夜，<a id="a-3S"></a>现觉阿耨多罗三藐三菩提，<a id="a-3T"></a>乃至入于无余涅槃，<a id="a-3U"></a>于其中间无有误失，<a id="a-3V"></a>无卒暴音；<a id="a-3W"></a>无忘失念；<a id="a-3X"></a>无不择舍；<a id="a-3Y"></a>无种种想；<a id="a-3Z"></a>无不定心；<a id="a-3a"></a>精进无退；<a id="a-3b"></a>念无退；<a id="a-3c"></a>志欲无退；<a id="a-3d"></a>等持无退；<a id="a-3e"></a>慧无退；<a id="a-3f"></a>解脱无退；<a id="a-3g"></a>解脱智见无退；<a id="a-3h"></a>一切如来身业智为前导，<a id="a-3i"></a>随智而转；<a id="a-3j"></a>一切如来语业智为前导，<a id="a-3k"></a>随智而转；<a id="a-3l"></a>一切如来意业智为前导，<a id="a-3m"></a>随智而转；<a id="a-3n"></a>如来智见于过去世无著无碍；<a id="a-3o"></a>如来智见于未来世无著无碍；<a id="a-3p"></a>如来智见于现在世无著无碍。</p>
  <p id="a3q">“无边庄严，<a id="a-3r"></a>如来成就此等十八不共法故，<a id="a-3s"></a>无量智见力悉皆成就故，<a id="a-3t"></a>能开演此陀罗尼门清净法品。<a id="a-3u"></a>为于不信一切有情生净信故，<a id="a-3v"></a>为净信者于此法门得清净智。</p>
  <p id="a3w">“无边庄严，<a id="a-3x"></a>如来随所乐欲，<a id="a-3y"></a>以诸无量种种语言，<a id="a-3z"></a>分别解说此陀罗尼门，<a id="a-40"></a>亦不能说此陀罗尼门断疑理趣百分之一，<a id="a-41"></a>乃至俱胝百千算数及譬喻分。<a id="a-42"></a>何以故？<a id="a-43"></a>此诸法门是无量门、<a id="a-44"></a>不思议门。<a id="a-45"></a>此所有门，<a id="a-46"></a>能得一切智智转故。</p>
  <p id="a47">“复次，<a id="a-48"></a>无边庄严，<a id="a-49"></a>由此如来以无量异名，<a id="a-4A"></a>今为汝等开示演说此诸法门，<a id="a-4B"></a>欲令汝等普遍了知无量法门，<a id="a-4C"></a>得陀罗尼故。<a id="a-4D"></a>”即说咒曰：</p>
  <p id="a4E">“怛侄他阿(引)唎曳(一) 阿(引)唎耶(二合)嚩底(二) 阿(引)唎耶(二合)怒(上)揭帝(三) 你驮(引)宁(四) 你驮(引)曩嚩底(五) 嚩睹钵啰(二合)酩(六) 嚩啰睹(二合)簸掣那(上)伽啰你(七) 阿(引)伽(引)舍微输(引)驮你(八) 阿怒去铩(二合)簸你(九) 阿宁去铩(二合)簸你(十) 阿微[薛/女]多钵啰酩(十一) 阿怒播[薛/女](上)底你(十二) 涅畔(引)曩钵他微输(引)驮你(十三) 微耶(二合)波你去史(二合)钵底(十四) 阿怒播(引)那(十五) 宁[口+路](引)驮播啰酩(十六) 萨嚩攘涅畔(引)曩(十七) 宁那啰(二合)舍宁(十八)”</p>
  <p id="a4F">佛告无边庄严菩萨言：<a id="a-4G"></a>“此诸陀罗尼印能清净句，<a id="a-4H"></a>异名说句。<a id="a-4I"></a>由受持此陀罗尼法门，<a id="a-4J"></a>以少功用，<a id="a-4K"></a>证菩萨位差别妙智，<a id="a-4L"></a>及近大悲。<a id="a-4M"></a>由随义觉，<a id="a-4N"></a>证得悟入一切法智。</p>
  <p id="a4O">“无边庄严，<a id="a-4P"></a>此陀罗尼句是大良药，<a id="a-4Q"></a>以能除破诸重病故。<a id="a-4R"></a>复能除灭无明无智极黑闇障，<a id="a-4S"></a>随顺明法圆满转故。<a id="a-4T"></a>随何明法圆满而转？<a id="a-4U"></a>谓随顺明法智圆满故，<a id="a-4V"></a>而能现证宿住智明；<a id="a-4W"></a>随顺明法智善巧故，<a id="a-4X"></a>而得出生天眼智明；<a id="a-4Y"></a>随顺舍离诸烦恼故，<a id="a-4Z"></a>能现证得漏尽智明。<a id="a-4a"></a>由此复能获得一切所学波罗蜜多无上知见、<a id="a-4b"></a>一切智智见、<a id="a-4c"></a>一切智智地。</p>
  <p id="a4d">“无边庄严，<a id="a-4e"></a>汝观如来善能如许广大说法，<a id="a-4f"></a>于诸方便善巧圆满。</p>
  <p id="a4g">“无边庄严，<a id="a-4h"></a>如来如是成就大智，<a id="a-4i"></a>能善安住一切智智、<a id="a-4j"></a>力、<a id="a-4k"></a>无畏等。<a id="a-4l"></a>此无上宝藏，<a id="a-4m"></a>于无量俱胝那由他劫，<a id="a-4n"></a>所修善根之所积集。<a id="a-4o"></a>以是缘故，<a id="a-4p"></a>能善安住此诸法门。<a id="a-4q"></a>今为汝等成熟佛法，<a id="a-4r"></a>于法理趣出生善巧，<a id="a-4s"></a>开示演说此陀罗尼清净法品。<a id="a-4t"></a>若善男子、<a id="a-4u"></a>善女人等，<a id="a-4v"></a>发心求趣大菩提者，<a id="a-4w"></a>而欲随我正修学者，<a id="a-4x"></a>于我法教欲拥护者，<a id="a-4y"></a>于诸如来无量法藏欲受持者，<a id="a-4z"></a>于此法中当勤修习，<a id="a-50"></a>志乐精进，<a id="a-51"></a>住不放逸不著三界。<a id="a-52"></a>于一切智智心作意善加持者，<a id="a-53"></a>于诸色缘清净善巧善修习者，<a id="a-54"></a>于受、<a id="a-55"></a>想、<a id="a-56"></a>行、<a id="a-57"></a>识清净善巧勤修习者，<a id="a-58"></a>于实谛句出生清净勤修习者，<a id="a-59"></a>于诸法中，<a id="a-5A"></a>应可乐求诸清净智。</p>
  <p id="a5B">“无边庄严，<a id="a-5C"></a>由内清净故，<a id="a-5D"></a>一切法清净；<a id="a-5E"></a>由内寂静故，<a id="a-5F"></a>一切法寂静；<a id="a-5G"></a>由内寂灭故，<a id="a-5H"></a>一切法寂灭；<a id="a-5I"></a>由内无所取故，<a id="a-5J"></a>一切法无所取；<a id="a-5K"></a>由内不住故，<a id="a-5L"></a>诸法不住；<a id="a-5M"></a>由内灭故，<a id="a-5N"></a>一切法灭；<a id="a-5O"></a>由内无所作故，<a id="a-5P"></a>一切法无所作；<a id="a-5Q"></a>由内无来去故，<a id="a-5R"></a>一切诸法亦无来去。</p>
  <p id="a5S">“无边庄严，<a id="a-5T"></a>此诸门句，<a id="a-5U"></a>令诸菩萨内清净转，<a id="a-5V"></a>由外本性无分别故不起分别。<a id="a-5W"></a>然能受持清净陀罗尼门，<a id="a-5X"></a>舍离贪恚，<a id="a-5Y"></a>心不贡高，<a id="a-5Z"></a>为诸如来之所称叹，<a id="a-5a"></a>于诸众生最为殊胜，<a id="a-5b"></a>作无上主，<a id="a-5c"></a>当能证得无碍智说欢喜辩才，<a id="a-5d"></a>于前后际得清净智；<a id="a-5e"></a>能遍记別而能随念中道之性，<a id="a-5f"></a>及能证得无生法忍；<a id="a-5g"></a>能证缘起愿殊胜性，<a id="a-5h"></a>及于诸愿能遍清净；<a id="a-5i"></a>当能遍持不共一切法智善巧，<a id="a-5j"></a>所发语言众皆信受，<a id="a-5k"></a>能于当来雨大法雨。</p>
  <p id="a5l">“无边庄严，<a id="a-5m"></a>菩萨由得陀罗尼故，<a id="a-5n"></a>必定当证无生法忍，<a id="a-5o"></a>逮得一切法清净智，<a id="a-5p"></a>及能出生如是法智，<a id="a-5q"></a>谓一切法不生不灭。<a id="a-5r"></a>而复证得如是法智，<a id="a-5s"></a>谓虚妄生生不成就，<a id="a-5t"></a>不成就者即便散坏，<a id="a-5u"></a>散坏法者而无所趣。<a id="a-5v"></a>此一切法皆灭坏门，<a id="a-5w"></a>此灭坏门同无生相，<a id="a-5x"></a>若是无生彼即无灭。<a id="a-5y"></a>如实观察一切诸法，<a id="a-5z"></a>远离相已，<a id="a-60"></a>则不执著，<a id="a-61"></a>则不戏论。</p>
  <p id="a62">“无边庄严，<a id="a-63"></a>此是诸菩萨无生智门善巧观察，<a id="a-64"></a>而能入此诸陀罗尼，<a id="a-65"></a>由是速能获无生忍，<a id="a-66"></a>辩才具足。<a id="a-67"></a>”</p>
  <p id="a68">尔时，<a id="a-69"></a>世尊欲重宣此义，<a id="a-6A"></a>而说颂曰：</p>
  <p id="a6B">“若法虚妄生，<a id="a-6C"></a>　生已必灭坏，</p>
  <p id="a6D">诸法离于有，<a id="a-6E"></a>　于谁可遍持？</p>
  <p id="a6F">诸法既非有，<a id="a-6G"></a>　无有无可取，</p>
  <p id="a6H">若法不可得，<a id="a-6I"></a>　于何而遍持？</p>
  <p id="a6J">若不了诸法，<a id="a-6K"></a>　自性不可得，</p>
  <p id="a6L">彼则行于相，<a id="a-6M"></a>　不得陀罗尼。</p>
  <p id="a6N">诸法如虚空，<a id="a-6O"></a>　由是说开示，</p>
  <p id="a6P">虚空及开示，<a id="a-6Q"></a>　二俱无所有。</p>
  <p id="a6R">此二离于有，<a id="a-6S"></a>　诸法亦空无，</p>
  <p id="a6T">如是解法者，<a id="a-6U"></a>　彼能获总持。</p>
  <p id="a6V">随觉无初始，<a id="a-6W"></a>　不分别中后，</p>
  <p id="a6X">诸法离分别，<a id="a-6Y"></a>　一切悉空无。</p>
  <p id="a6Z">若处无坚实，<a id="a-6a"></a>　不实亦非有，</p>
  <p id="a6b">依诸法真理，<a id="a-6c"></a>　云何得遍持？</p>
  <p id="a6d">如是了诸法，<a id="a-6e"></a>　自性无所有，</p>
  <p id="a6f">我今略说彼，<a id="a-6g"></a>　得清净总持。</p>
  <p id="a6h">诸法如虚空，<a id="a-6i"></a>　亦等于空旷，</p>
  <p id="a6j">以慧常观察，<a id="a-6k"></a>　彼能获总持。</p>
  <p id="a6l">诸法无所有，<a id="a-6m"></a>　不生亦不起，</p>
  <p id="a6n">无有无可取，<a id="a-6o"></a>　此云何遍持？</p>
  <p id="a6p">一切法无相，<a id="a-6q"></a>　自性无戏论，</p>
  <p id="a6r">一切皆离相，<a id="a-6s"></a>　说法无所有。</p>
  <p id="a6t">若能如是解，<a id="a-6u"></a>　一切法如理，</p>
  <p id="a6v">彼则无分别，<a id="a-6w"></a>　而能得遍持。</p>
  <p id="a6x">诸法以自性，<a id="a-6y"></a>　无故不可得，</p>
  <p id="a6z">解了无有义，<a id="a-70"></a>　彼成就总持。</p>
  <p id="a71">若如是观察，<a id="a-72"></a>　一切法不染，</p>
  <p id="a73">智不分别空，<a id="a-74"></a>　彼能持诸法。</p>
  <p id="a75">无常义空义，<a id="a-76"></a>　苦义及厌离，</p>
  <p id="a77">若以慧了知，<a id="a-78"></a>　彼智得增长。</p>
  <p id="a79">示说无所取，<a id="a-7A"></a>　涅槃如理义，</p>
  <p id="a7B">坚无分别意，<a id="a-7C"></a>　亦不分别法。</p>
  <p id="a7D">由是能受持，<a id="a-7E"></a>　诸法不坚固，</p>
  <p id="a7F">无有无所取，<a id="a-7G"></a>　寂静空难见。</p>
  <p id="a7H">若解法已说，<a id="a-7I"></a>　于说不分别，</p>
  <p id="a7J">无著无分别，<a id="a-7K"></a>　能持此法门。</p>
  <p id="a7L">若解了相已，<a id="a-7M"></a>　能了于无相，</p>
  <p id="a7N">彼亦于诸法，<a id="a-7O"></a>　不起舍离想。</p>
  <p id="a7P">彼能了此义，<a id="a-7Q"></a>　正觉之所说，</p>
  <p id="a7R">善巧说秘密，<a id="a-7S"></a>　彼能随我觉。</p>
  <p id="a7T">若如理观察，<a id="a-7U"></a>　无量一切法，</p>
  <p id="a7V">彼舍离诸量，<a id="a-7W"></a>　能觉此理趣。</p>
  <p id="a7X">若能观察法，<a id="a-7Y"></a>　无名及无相，</p>
  <p id="a7Z">能了达此义，<a id="a-7a"></a>　彼能增长忍。</p>
  <p id="a7b">诸愿与殊胜，<a id="a-7c"></a>　及如理观察，</p>
  <p id="a7d">所愿并诸色，<a id="a-7e"></a>　不住能违彼。</p>
  <p id="a7f">了此法门义，<a id="a-7g"></a>　能如理观察，</p>
  <p id="a7h">于诸法理中，<a id="a-7i"></a>　彼亦无疑惑。</p>
  <p id="a7j">若以慧观察，<a id="a-7k"></a>　一切诸法相，</p>
  <p id="a7l">决定解了者，<a id="a-7m"></a>　彼则入无相。</p>
  <p id="a7n">彼于此理趣，<a id="a-7o"></a>　能了善安住，</p>
  <p id="a7p">如是无畏者，<a id="a-7q"></a>　能速证佛法。</p>
  <p id="a7r">于法不戏论，<a id="a-7s"></a>　平等无分别，</p>
  <p id="a7t">了法相应已，<a id="a-7u"></a>　于厌离无惑。</p>
  <p id="a7v">于灭不分别，<a id="a-7w"></a>　蕴尽寂静义，</p>
  <p id="a7x">彼于法平等，<a id="a-7y"></a>　得如理辩才。</p>
  <p id="a7z">能修习慈悲，<a id="a-80"></a>　利益诸众生，</p>
  <p id="a81">善住相应者，<a id="a-82"></a>　彼觉了无上。</p>
  <p id="a83">若离众生相，<a id="a-84"></a>　能了法无我，</p>
  <p id="a85">法无戏论义，<a id="a-86"></a>　如理不戏论。</p>
  <p id="a87">若闻此法已，<a id="a-88"></a>　能速得净信，</p>
  <p id="a89">彼当见正觉，<a id="a-8A"></a>　弥勒两足尊。</p>
  <p id="a8B">彼令我欢喜，<a id="a-8C"></a>　于此众会中，</p>
  <p id="a8D">若有闻此法，<a id="a-8E"></a>　彼能作贤爱。</p>
  <p id="a8F">敬爱如来者，<a id="a-8G"></a>　是则无破坏，</p>
  <p id="a8H">由闻此法已，<a id="a-8I"></a>　能为善贤爱。</p>
  <p id="a8J">若于贤劫中，<a id="a-8K"></a>　欲见诸如来，</p>
  <p id="a8L">修学此法门，<a id="a-8M"></a>　能令诸佛喜。</p>
  <p id="a8N">无量寿威光，<a id="a-8O"></a>　阿閦大名称，</p>
  <p id="a8P">若欲见彼者，<a id="a-8Q"></a>　当学此法门。</p>
  <p id="a8R">若欲成菩提，<a id="a-8S"></a>　寂静最胜法，</p>
  <p id="a8T">或求转轮位，<a id="a-8U"></a>　当学此法门。</p>
  <p id="a8V">若乐求最上，<a id="a-8W"></a>　善巧总持门，</p>
  <p id="a8X">当于此法学，<a id="a-8Y"></a>　常应不放逸。</p>
  <p id="a8Z">若欲成广大，<a id="a-8a"></a>　最上殊胜愿，</p>
  <p id="a8b">求证菩提者，<a id="a-8c"></a>　当学此法门。</p>
  <p id="a8d">此经之所说，<a id="a-8e"></a>　陀罗尼法门，</p>
  <p id="a8f">能开示诸法，<a id="a-8g"></a>　此印最无上。</p>
  <p id="a8h">诸法内真实，<a id="a-8i"></a>　以总持开示，</p>
  <p id="a8j">此虚空法门，<a id="a-8k"></a>　善决无边义。</p>
  <p id="a8l">所说诸善门，<a id="a-8m"></a>　此法能开示，</p>
  <p id="a8n">总持义善巧，<a id="a-8o"></a>　陀罗尼力故。</p>
  <p id="a8p">总持说为慧，<a id="a-8q"></a>　能持一切法，</p>
  <p id="a8r">总持义善巧，<a id="a-8s"></a>　以慧能了知。</p>
  <p id="a8t">于此异多释，<a id="a-8u"></a>　已善说佛法，</p>
  <p id="a8v">以义正开示，<a id="a-8w"></a>　无上菩提分。</p>
  <p id="a8x">差别智善巧，<a id="a-8y"></a>　于斯正开示，</p>
  <p id="a8z">若于此法学，<a id="a-90"></a>　证无上菩提。</p>
  <p id="a91">于此教开示，<a id="a-92"></a>　无上善法门，</p>
  <p id="a93">得方便智已，<a id="a-94"></a>　应当说此法。</p>
  <p id="a95">未曾说诸法，<a id="a-96"></a>　此无上种性，</p>
  <p id="a97">于此义当学，<a id="a-98"></a>　开示甘露句。</p>
  <p id="a99">智者若欲求，<a id="a-9A"></a>　诸佛无碍慧，</p>
  <p id="a9B">若于此义学，<a id="a-9C"></a>　当获最上智。</p>
  <p id="a9D">我于往昔时，<a id="a-9E"></a>　无量无数劫，</p>
  <p id="a9F">若不学此法，<a id="a-9G"></a>　不证寂理趣。</p>
  <p id="a9H">由我曾供养，<a id="a-9I"></a>　无量百千佛，</p>
  <p id="a9J">为是能了知，<a id="a-9K"></a>　说此无上法。</p>
  <p id="a9L">我为诸众生，<a id="a-9M"></a>　作无边义利，</p>
  <p id="a9N">汝等应当作，<a id="a-9O"></a>　得此陀罗尼。</p>
  <p id="a9P">若能了知此，<a id="a-9Q"></a>　陀罗尼门印，</p>
  <p id="a9R">智者由一句，<a id="a-9S"></a>　能入此法门。</p>
  <p id="a9T">我智慧无上，<a id="a-9U"></a>　亦无有数量，</p>
  <p id="a9V">由我具智蕴，<a id="a-9W"></a>　能开示此法。</p>
  <p id="a9X">智者于此求，<a id="a-9Y"></a>　随觉菩提义，</p>
  <p id="a9Z">于此义法门，<a id="a-9a"></a>　无畏当勤学。</p>
  <p id="a9b">智者若欲求，<a id="a-9c"></a>　广大智慧性，</p>
  <p id="a9d">于佛生尊重，<a id="a-9e"></a>　当学此法门。</p>
  <p id="a9f">若欲转法轮，<a id="a-9g"></a>　及吹大法螺，</p>
  <p id="a9h">智者应如理，<a id="a-9i"></a>　当学此法门。</p>
  <p id="a9j">若欲放光明，<a id="a-9k"></a>　普照无边际，</p>
  <p id="a9l">求于佛法时，<a id="a-9m"></a>　于此如理学。</p>
  <p id="a9n">于天人世间，<a id="a-9o"></a>　若欲为上首，</p>
  <p id="a9p">彼可学此经，<a id="a-9q"></a>　决定一切法。</p>
  <p id="a9r">欲求广大智，<a id="a-9s"></a>　发起诸功德，</p>
  <p id="a9t">乐求佛慧时，<a id="a-9u"></a>　于此应随学。</p>
  <p id="a9v">欲开示法门，<a id="a-9w"></a>　乐求于最胜，</p>
  <p id="a9x">无戏论佛智，<a id="a-9y"></a>　于此义当学。</p>
  <p id="a9z">若欲乐开示，<a id="a-A0"></a>　无碍智所说，</p>
  <p id="aA1">修学此法已，<a id="a-A2"></a>　应说甘露句。</p>
  <p id="aA3">若欲照俱胝，<a id="a-A4"></a>　无量无边界，</p>
  <p id="aA5">彼等于此教，<a id="a-A6"></a>　应当善修学。</p>
  <p id="aA7">此无上法门，<a id="a-A8"></a>　能净除诸法，</p>
  <p id="aA9">一切法清净，<a id="a-AA"></a>　于此经中说。</p>
  <p id="aAB">种智两足尊，<a id="a-AC"></a>　演此广大法，</p>
  <p id="aAD">于为菩萨说，<a id="a-AE"></a>　此经最无上。<a id="a-AF"></a>”</p>
  <p id="aAG">佛告无边庄严：<a id="a-AH"></a>“是故诸菩萨，<a id="a-AI"></a>于此法教生爱乐已，<a id="a-AJ"></a>为摄此法令久住故，<a id="a-AK"></a>复为哀愍诸众生故，<a id="a-AL"></a>于此法教应当书写、<a id="a-AM"></a>受持读诵。</p>
  <p id="aAN">“无边庄严，<a id="a-AO"></a>若复有人，<a id="a-AP"></a>于彼时中闻此法已，<a id="a-AQ"></a>于如来所，<a id="a-AR"></a>以爱乐心而常思念。<a id="a-AS"></a>彼诸人等，<a id="a-AT"></a>当得如来无边法藏诸陀罗尼，<a id="a-AU"></a>辩才具足，<a id="a-AV"></a>于一切法速得自在，<a id="a-AW"></a>能具摄受不可思议佛刹庄严声闻菩萨。</p>
  <p id="aAX">“无边庄严，<a id="a-AY"></a>若诸菩萨住一切法无戏论者，<a id="a-AZ"></a>由陀罗尼清净门故，<a id="a-Aa"></a>此诸法门常得现前，<a id="a-Ab"></a>皆能摄受无量不可思议殊胜功德。</p>
  <p id="aAc">“无边庄严，<a id="a-Ad"></a>此是第三陀罗尼门清净法品。</p>
  <p id="aAe">“无边庄严，<a id="a-Af"></a>于彼后时，<a id="a-Ag"></a>若有菩萨，<a id="a-Ah"></a>欲随我学此陀罗尼法门者，<a id="a-Ai"></a>当亲近善友，<a id="a-Aj"></a>远离恶友。<a id="a-Ak"></a>为遍拥护此诸法门，<a id="a-Al"></a>当舍身命受持陀罗尼清净法印。<a id="a-Am"></a>譬如迦利邸迦月圆满时，<a id="a-An"></a>光明照曜于众星中最为殊胜；<a id="a-Ao"></a>如是此陀罗尼印三品，<a id="a-Ap"></a>摄受所有法门亦复如是，<a id="a-Aq"></a>于一切契经中，<a id="a-Ar"></a>此法光明最为殊胜。<a id="a-As"></a>一切菩萨皆大尊重故，<a id="a-At"></a>能出生无量辩才。<a id="a-Au"></a>此无量辩才，<a id="a-Av"></a>应知即是不放逸地。<a id="a-Aw"></a>何者是于不放逸地？<a id="a-Ax"></a>谓于此法作意思惟，<a id="a-Ay"></a>如理观察不生妄念，<a id="a-Az"></a>如是能令遍忍清净。<a id="a-B0"></a>若诸菩萨精勤志求不放逸者，<a id="a-B1"></a>于此法门应善修习。<a id="a-B2"></a>为令此法得久住故，<a id="a-B3"></a>心常谦下尊重于法，<a id="a-B4"></a>书写经卷不离身手。<a id="a-B5"></a>见有志乐希求法者，<a id="a-B6"></a>发心趣向大菩提者，<a id="a-B7"></a>应当为彼开示、<a id="a-B8"></a>流布、<a id="a-B9"></a>教授、<a id="a-BA"></a>读诵、<a id="a-BB"></a>书写经卷，<a id="a-BC"></a>乃至随义而为解释。<a id="a-BD"></a>如其受持所有法门不应藏匿，<a id="a-BE"></a>愿诸众生得此无上佛法，<a id="a-BF"></a>利益我等，<a id="a-BG"></a>当令一切众生于诸佛法常不缺减。<a id="a-BH"></a>如是菩萨，<a id="a-BI"></a>于法无吝，<a id="a-BJ"></a>常乐施人，<a id="a-BK"></a>于义不秘，<a id="a-BL"></a>尽皆为说，<a id="a-BM"></a>无少法门而不开示。</p>
  <p id="aBN">“无边庄严，<a id="a-BO"></a>应为利益安乐诸众生故，<a id="a-BP"></a>汝当受持此法门品陀罗尼门能清净句。<a id="a-BQ"></a>”</p>
  <p id="aBR">尔时，<a id="a-BS"></a>世尊复告尊者阿难陀曰：<a id="a-BT"></a>“汝当受持此法门品！<a id="a-BU"></a>我诸弟子承事我者，<a id="a-BV"></a>亦当受持如是经典。<a id="a-BW"></a>”</p>
  <p id="aBX">时，<a id="a-BY"></a>阿难陀白世尊言：<a id="a-BZ"></a>“以佛神力，<a id="a-Ba"></a>我已受持。<a id="a-Bb"></a>我由成就此法门故，<a id="a-Bc"></a>无量法门皆得现前。<a id="a-Bd"></a>”</p>
  <p id="aBe">佛言阿难陀：<a id="a-Bf"></a>“如是，<a id="a-Bg"></a>如是，<a id="a-Bh"></a>如汝所说。<a id="a-Bi"></a>由佛威力及此法门遍清净故，<a id="a-Bj"></a>诸有受持此法门者，<a id="a-Bk"></a>及亲事我能受持者，<a id="a-Bl"></a>无量法门皆得现前。<a id="a-Bm"></a>是故，<a id="a-Bn"></a>阿难陀，<a id="a-Bo"></a>汝当受持如来法教无量法藏。<a id="a-Bp"></a>”</p>
  <p id="aBq">说此法时，<a id="a-Br"></a>于众会中，<a id="a-Bs"></a>无量菩萨即便获得大法光明；<a id="a-Bt"></a>得法光故，<a id="a-Bu"></a>无量诸佛所说法门皆得现前，<a id="a-Bv"></a>及得近于一切智智，<a id="a-Bw"></a>如所乐求胜愿庄严悉能成就。</p>
  <p id="aBx">“阿难陀，<a id="a-By"></a>汝观诸法本性甚深，<a id="a-Bz"></a>如是如来能于无名相法作名相说，<a id="a-C0"></a>又能开示诸法本性，<a id="a-C1"></a>亦复净除令见清净。<a id="a-C2"></a>虽说诸法无法可说，<a id="a-C3"></a>亦无能说。<a id="a-C4"></a>”</p>
  <p id="aC5">佛言：<a id="a-C6"></a>“阿难陀，<a id="a-C7"></a>若能如是观诸法性，<a id="a-C8"></a>便得发生无量智慧。<a id="a-C9"></a>”</p>
  <p id="aCA">说此法时，<a id="a-CB"></a>无数菩萨证无生法忍，<a id="a-CC"></a>无量众生发阿耨多罗三藐三菩提心，<a id="a-CD"></a>于阿僧祇劫当证无上正等菩提，<a id="a-CE"></a>复能出生无量辩才。</p>
  <p id="aCF">尔时，<a id="a-CG"></a>世尊加持此陀罗尼门，<a id="a-CH"></a>放大光明，<a id="a-CI"></a>其光普照无量无边诸佛世界。<a id="a-CJ"></a>由此光明，<a id="a-CK"></a>彼诸世界所有菩萨，<a id="a-CL"></a>皆悉得闻此陀罗尼；<a id="a-CM"></a>闻此法已，<a id="a-CN"></a>能遍成熟菩提法分。<a id="a-CO"></a>于彼复有无量众生，<a id="a-CP"></a>皆发阿耨多罗三藐三菩提心。<a id="a-CQ"></a>当于尔时，<a id="a-CR"></a>一切众生皆得安乐。<a id="a-CS"></a>是时，<a id="a-CT"></a>复有诸天雨天波头摩华，<a id="a-CU"></a>于大众会诸菩萨中，<a id="a-CV"></a>唱如是言：<a id="a-CW"></a>“愿一切众生得佛智慧。<a id="a-CX"></a>”</p>
  <p id="aCY">尔时，<a id="a-CZ"></a>无量辩才菩萨白佛言：<a id="a-Ca"></a>“世尊，<a id="a-Cb"></a>当何名此法门？<a id="a-Cc"></a>我当云何奉持？<a id="a-Cd"></a>”</p>
  <p id="aCe">佛告无量辩才菩萨言：<a id="a-Cf"></a>“此法门名《陀罗尼王》，<a id="a-Cg"></a>亦名《陀罗尼印》，<a id="a-Ch"></a>亦名《三品所摄善巧》，<a id="a-Ci"></a>汝当受持。<a id="a-Cj"></a>此是无边辩才，<a id="a-Ck"></a>摄一切义善巧法门。<a id="a-Cl"></a>由此法门，<a id="a-Cm"></a>而能照了一切诸法，<a id="a-Cn"></a>断一切疑。<a id="a-Co"></a>是故诸菩萨于此法门，<a id="a-Cp"></a>应当奉持。<a id="a-Cq"></a>”</p>
  <p id="aCr">尔时，<a id="a-Cs"></a>一切大众为供养法故，<a id="a-Ct"></a>以五色华散于佛上。<a id="a-Cu"></a>佛说此经已，<a id="a-Cv"></a>诸菩萨摩诃萨一切众会，<a id="a-Cw"></a>及天、<a id="a-Cx"></a>人、<a id="a-Cy"></a>阿修罗、<a id="a-Cz"></a>乾闼婆等，<a id="a-D0"></a>闻佛所说，<a id="a-D1"></a>皆大欢喜，<a id="a-D2"></a>信受奉行。</p>
 </body>
</html>