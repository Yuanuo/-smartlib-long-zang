<!doctype html>
<html id="z3IBTGACn" data-ver="994">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘宝积部">
  <meta period="唐">
 </head>
 <body>
  <h1 id="a1">大宝积经卷第六十九</h1>
  <h2 id="a2">高齐北天竺三藏那连提耶舍译</h2>
  <h2 id="a3">菩萨见实会第十六之九广果天授记品第二十二</h2>
  <p id="a4">尔时，<a id="a-5"></a>八亿广果诸天，<a id="a-6"></a>见诸阿修罗、<a id="a-7"></a>伽楼罗、<a id="a-8"></a>龙及龙女、<a id="a-9"></a>鸠槃荼、<a id="a-A"></a>乾闼婆、<a id="a-B"></a>夜叉、<a id="a-C"></a>紧那罗、<a id="a-D"></a>摩睺罗伽、<a id="a-E"></a>诃罗伽阇天、<a id="a-F"></a>四天王天、<a id="a-G"></a>三十三天、<a id="a-H"></a>夜摩天、<a id="a-I"></a>兜率陀天、<a id="a-J"></a>化乐天、<a id="a-K"></a>他化自在天、<a id="a-L"></a>梵摩天、<a id="a-M"></a>光音天、<a id="a-N"></a>遍净天等，<a id="a-O"></a>供养如来，<a id="a-P"></a>闻授记已，<a id="a-Q"></a>欣喜踊跃，<a id="a-R"></a>皆得称心；<a id="a-S"></a>入一一法门，<a id="a-T"></a>从一一法门见无量法门，<a id="a-U"></a>于一切法门得无量辩、<a id="a-V"></a>不断辩、<a id="a-W"></a>相应辩、<a id="a-X"></a>解脱辩、<a id="a-Y"></a>无著辩、<a id="a-Z"></a>无碍辩、<a id="a-a"></a>微细辩、<a id="a-b"></a>甚深辩、<a id="a-c"></a>种种辩、<a id="a-d"></a>美妙辩、<a id="a-e"></a>相续辩；<a id="a-f"></a>于诸辩才皆悉知已，<a id="a-g"></a>于如来所敬信尊重，<a id="a-h"></a>而作是言：<a id="a-i"></a>“世尊，<a id="a-j"></a>有陀罗尼名无量门，<a id="a-k"></a>若有菩萨修集是陀罗尼者，<a id="a-l"></a>当知得彼不断辩等，<a id="a-m"></a>于一切境界中心不迷惑，<a id="a-n"></a>是诸境界无有一法非陀罗尼。<a id="a-o"></a>是菩萨摩诃萨得是陀罗尼时，<a id="a-p"></a>于诸法中悉得陀罗尼解辩才无碍。<a id="a-q"></a>若菩萨住是无量法门陀罗尼时，<a id="a-r"></a>于五阴入、<a id="a-s"></a>十二入，<a id="a-t"></a>入十八界，<a id="a-u"></a>入于诸根，<a id="a-v"></a>入四谛，<a id="a-w"></a>入十二因缘，<a id="a-x"></a>入于众生入及非众生，<a id="a-y"></a>入于有入非有，<a id="a-z"></a>入于取相入非取相，<a id="a-10"></a>入于依入非依，<a id="a-11"></a>入于空入于我，<a id="a-12"></a>入于相入非相，<a id="a-13"></a>入于愿入非愿，<a id="a-14"></a>入于有为入无为，<a id="a-15"></a>入如是一切处，<a id="a-16"></a>得不坏辩才。<a id="a-17"></a>是菩萨于阴入中得陀罗尼，<a id="a-18"></a>所谓色阴者即非成就。<a id="a-19"></a>何以故？<a id="a-1A"></a>无有少色法得成就者。<a id="a-1B"></a>何以故？<a id="a-1C"></a>地界性非成就。<a id="a-1D"></a>如是水、<a id="a-1E"></a>火、<a id="a-1F"></a>风界性亦非成就。<a id="a-1G"></a>何以故？<a id="a-1H"></a>地性离故。<a id="a-1I"></a>若法无体性，<a id="a-1J"></a>是名非成就；<a id="a-1K"></a>如是水、<a id="a-1L"></a>火、<a id="a-1M"></a>风性自离故，<a id="a-1N"></a>以法无体性，<a id="a-1O"></a>是故非成就。<a id="a-1P"></a>如是色非成就，<a id="a-1Q"></a>以非成就故，<a id="a-1R"></a>不可说名过去、<a id="a-1S"></a>现在及以未来。<a id="a-1T"></a>何以故？<a id="a-1U"></a>色非有法故，<a id="a-1V"></a>是故不可得。<a id="a-1W"></a>若色不生者即是不灭，<a id="a-1X"></a>以不生灭故，<a id="a-1Y"></a>即不可说。<a id="a-1Z"></a>复有如是说，<a id="a-1a"></a>所有过去色、<a id="a-1b"></a>现在未来色，<a id="a-1c"></a>此等和合名为色阴，<a id="a-1d"></a>其色体性亦不可得，<a id="a-1e"></a>何有过去、<a id="a-1f"></a>现在、<a id="a-1g"></a>未来？<a id="a-1h"></a>是故色阴非是可说。<a id="a-1i"></a>受、<a id="a-1j"></a>想、<a id="a-1k"></a>行、<a id="a-1l"></a>识亦复如是。<a id="a-1m"></a>是故阴入即是陀罗尼入，<a id="a-1n"></a>以陀罗尼入故，<a id="a-1o"></a>阴不可得；<a id="a-1p"></a>以阴不可得故，<a id="a-1q"></a>陀罗尼亦不可得；<a id="a-1r"></a>以陀罗尼入不可得，<a id="a-1s"></a>唯是但名，<a id="a-1t"></a>但用，<a id="a-1u"></a>但假，<a id="a-1v"></a>但是世俗，<a id="a-1w"></a>但是言说，<a id="a-1x"></a>但是施设，<a id="a-1y"></a>非阴、<a id="a-1z"></a>非色，<a id="a-20"></a>亦非色入，<a id="a-21"></a>亦非陀罗尼体性可得。<a id="a-22"></a>何以故？<a id="a-23"></a>所谓阴等非是作法，<a id="a-24"></a>以非作法故，<a id="a-25"></a>无有积聚；<a id="a-26"></a>以积聚故，<a id="a-27"></a>得名为阴。<a id="a-28"></a>譬如世间多物积聚，<a id="a-29"></a>假名城屋、<a id="a-2A"></a>舍宅、<a id="a-2B"></a>殿堂、<a id="a-2C"></a>重阁、<a id="a-2D"></a>楼阙、<a id="a-2E"></a>窗牖、<a id="a-2F"></a>栏楯、<a id="a-2G"></a>城壁、<a id="a-2H"></a>女墙、<a id="a-2I"></a>却敌、<a id="a-2J"></a>寮孔，<a id="a-2K"></a>周回具足名之为城。<a id="a-2L"></a>彼色性即不可得，<a id="a-2M"></a>无有积聚；<a id="a-2N"></a>以无积聚故，<a id="a-2O"></a>即便无色，<a id="a-2P"></a>亦无色阴。<a id="a-2Q"></a>受、<a id="a-2R"></a>想、<a id="a-2S"></a>行、<a id="a-2T"></a>识亦复如是，<a id="a-2U"></a>性不可得，<a id="a-2V"></a>无有积聚；<a id="a-2W"></a>以无积聚故，<a id="a-2X"></a>即便无识亦无识阴，<a id="a-2Y"></a>彼诸阴入应如是知。<a id="a-2Z"></a>彼眼入者是谁入？<a id="a-2a"></a>谓苦入。<a id="a-2b"></a>何者是眼？<a id="a-2c"></a>谓清净四大所造色名为眼。<a id="a-2d"></a>何等是四大？<a id="a-2e"></a>谓清净地界、<a id="a-2f"></a>水火风界。<a id="a-2g"></a>彼净地界性自离故，<a id="a-2h"></a>以法体不可得，<a id="a-2i"></a>彼即非成就。<a id="a-2j"></a>如是清净水、<a id="a-2k"></a>火、<a id="a-2l"></a>风界体性自离，<a id="a-2m"></a>以法体不可得，<a id="a-2n"></a>彼即非成就。<a id="a-2o"></a>如是眼入非成就，<a id="a-2p"></a>是故不可说言过去、<a id="a-2q"></a>现在、<a id="a-2r"></a>未来。<a id="a-2s"></a>何以故？<a id="a-2t"></a>眼入非物，<a id="a-2u"></a>以非物故不生不灭，<a id="a-2v"></a>若不生灭者即是不可说。<a id="a-2w"></a>如是眼不生灭，<a id="a-2x"></a>入亦不生灭；<a id="a-2y"></a>以不生灭故，<a id="a-2z"></a>即是不可说，<a id="a-30"></a>应当如是知，<a id="a-31"></a>唯是但名，<a id="a-32"></a>但用，<a id="a-33"></a>但假，<a id="a-34"></a>但是世俗，<a id="a-35"></a>但是言说，<a id="a-36"></a>彼名名体亦离自性。<a id="a-37"></a>何以故？<a id="a-38"></a>无有一法得名为眼，<a id="a-39"></a>名为入，<a id="a-3A"></a>名为苦；<a id="a-3B"></a>以名不可得，<a id="a-3C"></a>是故眼入亦不可得；<a id="a-3D"></a>以眼不可得即是陀罗尼入，<a id="a-3E"></a>是陀罗尼入亦不可得。<a id="a-3F"></a>何以故？<a id="a-3G"></a>性自离故，<a id="a-3H"></a>但名，<a id="a-3I"></a>但用，<a id="a-3J"></a>但假施设、<a id="a-3K"></a>世俗言说，<a id="a-3L"></a>如是以眼入入得陀罗尼，<a id="a-3M"></a>得陀罗尼已便得辩才。<a id="a-3N"></a>当知耳鼻舌身意、<a id="a-3O"></a>色声香味触法亦皆如是。<a id="a-3P"></a>于彼界入得陀罗尼眼，<a id="a-3Q"></a>眼体不可得，<a id="a-3R"></a>界体不可得。<a id="a-3S"></a>何以故？<a id="a-3T"></a>眼离眼性故，<a id="a-3U"></a>界离界性故，<a id="a-3V"></a>以法体不可得，<a id="a-3W"></a>彼即非物，<a id="a-3X"></a>以非物故即非成就，<a id="a-3Y"></a>非成就者不生不灭；<a id="a-3Z"></a>以不生灭故，<a id="a-3a"></a>彼即非过去、<a id="a-3b"></a>非现在、<a id="a-3c"></a>非未来，<a id="a-3d"></a>但名，<a id="a-3e"></a>但用，<a id="a-3f"></a>但假，<a id="a-3g"></a>但世俗，<a id="a-3h"></a>但言说，<a id="a-3i"></a>但施设。<a id="a-3j"></a>彼名离名自性，<a id="a-3k"></a>乃至施设亦离施设自性。<a id="a-3l"></a>若法无自性不可得者，<a id="a-3m"></a>即是非物，<a id="a-3n"></a>以非物故即非成就，<a id="a-3o"></a>非成就者即非生灭；<a id="a-3p"></a>以不生灭故，<a id="a-3q"></a>彼即非过去、<a id="a-3r"></a>非现在、<a id="a-3s"></a>非未来。<a id="a-3t"></a>若于三世所不摄者，<a id="a-3u"></a>彼名即非相，<a id="a-3v"></a>亦非想，<a id="a-3w"></a>非用非假，<a id="a-3x"></a>非有为非可说，<a id="a-3y"></a>非来非去，<a id="a-3z"></a>非可为他说非可显示，<a id="a-40"></a>非可知非可识，<a id="a-41"></a>非黑非白，<a id="a-42"></a>非窟宅离窟宅故，<a id="a-43"></a>非至非可至故，<a id="a-44"></a>非得非可得故，<a id="a-45"></a>非证非可证故，<a id="a-46"></a>非凡夫亦非凡夫地，<a id="a-47"></a>非声闻亦非声闻地，<a id="a-48"></a>非缘觉亦非缘觉地，<a id="a-49"></a>非菩萨亦非菩萨地，<a id="a-4A"></a>非佛亦非佛地，<a id="a-4B"></a>非地亦非非地，<a id="a-4C"></a>此即是真如不异如非非如，<a id="a-4D"></a>寂灭无相但用但假。<a id="a-4E"></a>谓如来者，<a id="a-4F"></a>但世俗故说名如来，<a id="a-4G"></a>非第一义有如来也。<a id="a-4H"></a>何以故？<a id="a-4I"></a>彼法不可得故无如来。<a id="a-4J"></a>于彼界入，<a id="a-4K"></a>应当入如是眼耳鼻舌身意界、<a id="a-4L"></a>法界、<a id="a-4M"></a>意识界。<a id="a-4N"></a>如是一切余界亦应知，<a id="a-4O"></a>应当如是广入法界。</p>
  <p id="a4P">“世尊，<a id="a-4Q"></a>彼法界说言阴时，<a id="a-4R"></a>而不坏彼法界本性；<a id="a-4S"></a>说言入时说言界时，<a id="a-4T"></a>说言四谛时，<a id="a-4U"></a>说言十二因缘时，<a id="a-4V"></a>亦不坏本法界体性。<a id="a-4W"></a>彼法界随所说处，<a id="a-4X"></a>一切诸法建立名字，<a id="a-4Y"></a>皆不坏彼法界体性。<a id="a-4Z"></a>世尊，<a id="a-4a"></a>譬如地界随其所在作异名字，<a id="a-4b"></a>而不坏彼本地界性。<a id="a-4c"></a>世尊，<a id="a-4d"></a>如是法界随其所在作异名字，<a id="a-4e"></a>亦复不坏法界本性。<a id="a-4f"></a>如是水、<a id="a-4g"></a>火、<a id="a-4h"></a>风界亦复如是。<a id="a-4i"></a>世尊，<a id="a-4j"></a>譬如虚空随其所在差别异用，<a id="a-4k"></a>而不坏彼虚空体性。<a id="a-4l"></a>世尊，<a id="a-4m"></a>如是法界随其所在差别名用，<a id="a-4n"></a>而不坏彼法界体性。<a id="a-4o"></a>世尊，<a id="a-4p"></a>入诸根时即是入法界。<a id="a-4q"></a>言诸根者，<a id="a-4r"></a>所谓眼根、<a id="a-4s"></a>耳根、<a id="a-4t"></a>鼻根、<a id="a-4u"></a>舌根、<a id="a-4v"></a>身根、<a id="a-4w"></a>意根、<a id="a-4x"></a>男根、<a id="a-4y"></a>女根、<a id="a-4z"></a>命根、<a id="a-50"></a>乐根、<a id="a-51"></a>苦根、<a id="a-52"></a>喜根、<a id="a-53"></a>忧根、<a id="a-54"></a>舍根、<a id="a-55"></a>信根、<a id="a-56"></a>精进根、<a id="a-57"></a>念根、<a id="a-58"></a>定根、<a id="a-59"></a>慧根、<a id="a-5A"></a>未知欲知根、<a id="a-5B"></a>知根、<a id="a-5C"></a>知己根。<a id="a-5D"></a>彼眼眼体不可得根，<a id="a-5E"></a>根体不可得。<a id="a-5F"></a>何以故？<a id="a-5G"></a>是眼离眼自性故。<a id="a-5H"></a>以法无体性，<a id="a-5I"></a>彼即非物，<a id="a-5J"></a>以非物故即非成就，<a id="a-5K"></a>非成就者彼即不生，<a id="a-5L"></a>若不生者即是不灭；<a id="a-5M"></a>以不生灭故，<a id="a-5N"></a>不可说言彼是过去、<a id="a-5O"></a>现在、<a id="a-5P"></a>未来；<a id="a-5Q"></a>若于三世中不生灭者，<a id="a-5R"></a>彼即非眼亦非眼根，<a id="a-5S"></a>云何有用？<a id="a-5T"></a>应如是知。<a id="a-5U"></a>世尊，<a id="a-5V"></a>譬如空拳虚诳无物，<a id="a-5W"></a>但有名字乃至言说，<a id="a-5X"></a>于第一义中空拳亦无如是眼及眼根。<a id="a-5Y"></a>犹如空拳虚妄非实而现虚相诳惑凡夫，<a id="a-5Z"></a>但有名字乃至言说，<a id="a-5a"></a>于第一义眼及眼根俱不可得。<a id="a-5b"></a>如是世尊得一切智已，<a id="a-5c"></a>为度众生故说名为根；<a id="a-5d"></a>彼等诸根于第一义，<a id="a-5e"></a>性自离故根体皆空。<a id="a-5f"></a>其法体空者用亦虚妄，<a id="a-5g"></a>非有非实诳惑凡愚。<a id="a-5h"></a>离自性故不生不灭，<a id="a-5i"></a>不生灭者不得说言彼是过去、<a id="a-5j"></a>现在、<a id="a-5k"></a>未来。<a id="a-5l"></a>若于三世中无者彼即无名无相，<a id="a-5m"></a>非可说非可为他说，<a id="a-5n"></a>非生非可生，<a id="a-5o"></a>非已知非当知，<a id="a-5p"></a>非已闻非当闻，<a id="a-5q"></a>非识非可识，<a id="a-5r"></a>非已证非当证，<a id="a-5s"></a>非已得非当得，<a id="a-5t"></a>非已见非当见，<a id="a-5u"></a>非已到非当到。<a id="a-5v"></a>何以故？<a id="a-5w"></a>彼非有故。<a id="a-5x"></a>世尊，<a id="a-5y"></a>譬如有人于其梦中受乐喜笑呓语游戏，<a id="a-5z"></a>是人尔时从寐寤已，<a id="a-60"></a>忆念梦中受乐游戏，<a id="a-61"></a>念已求之不见不得。<a id="a-62"></a>何以故？<a id="a-63"></a>彼人梦中受乐喜笑呓语游戏，<a id="a-64"></a>尚自无实，<a id="a-65"></a>何况寤时？<a id="a-66"></a>若见若得，<a id="a-67"></a>无有是处。<a id="a-68"></a>世尊，<a id="a-69"></a>如是诸根，<a id="a-6A"></a>犹如梦中受乐游戏，<a id="a-6B"></a>实不可得；<a id="a-6C"></a>如是一切诸法体性亦不可得，<a id="a-6D"></a>以不可得故，<a id="a-6E"></a>不可说言彼是过去、<a id="a-6F"></a>现在、<a id="a-6G"></a>未来；<a id="a-6H"></a>若于三世中不可得者，<a id="a-6I"></a>彼即不可说。<a id="a-6J"></a>一切诸根当如是知。<a id="a-6K"></a>世尊，<a id="a-6L"></a>若入法界即入一切法，<a id="a-6M"></a>入一切法即是入法界。</p>
  <p id="a6N">“世尊，<a id="a-6O"></a>入四谛法即是入法界。<a id="a-6P"></a>何等为四？<a id="a-6Q"></a>谓苦、<a id="a-6R"></a>集、<a id="a-6S"></a>灭、<a id="a-6T"></a>道。<a id="a-6U"></a>世尊亦说一切诸法皆悉是空，<a id="a-6V"></a>非众生、<a id="a-6W"></a>非命、<a id="a-6X"></a>非补特伽罗、<a id="a-6Y"></a>非想、<a id="a-6Z"></a>非相，<a id="a-6a"></a>我等于此法中无有疑虑。<a id="a-6b"></a>世尊，<a id="a-6c"></a>以无众生故亦复无苦。<a id="a-6d"></a>何以故？<a id="a-6e"></a>众生无处苦谛亦无。<a id="a-6f"></a>以无苦故集谛亦无。<a id="a-6g"></a>何以故？<a id="a-6h"></a>无如是因而无果者。<a id="a-6i"></a>世尊，<a id="a-6j"></a>以无集故灭谛亦无。<a id="a-6k"></a>何以故？<a id="a-6l"></a>无集谛故亦无断集。<a id="a-6m"></a>以无灭故道谛亦无。<a id="a-6n"></a>何以故？<a id="a-6o"></a>无有是道不断集者。<a id="a-6p"></a>世尊，<a id="a-6q"></a>道果者谓是灭谛，<a id="a-6r"></a>彼烦恼不可得断，<a id="a-6s"></a>烦恼灭亦不可得，<a id="a-6t"></a>以灭不可得故道亦不可得，<a id="a-6u"></a>无有如是道而无其果。<a id="a-6v"></a>此四圣谛但是分别虚妄非有，<a id="a-6w"></a>以非有故，<a id="a-6x"></a>不可说言过去、<a id="a-6y"></a>现在及以未来；<a id="a-6z"></a>若于三世中不可得者，<a id="a-70"></a>彼即非生非灭，<a id="a-71"></a>非相非想，<a id="a-72"></a>非设非可设，<a id="a-73"></a>非示非可示，<a id="a-74"></a>非显非可显，<a id="a-75"></a>非语言非可语言，<a id="a-76"></a>非言辞非可言词，<a id="a-77"></a>非说非可说，<a id="a-78"></a>非见非可见，<a id="a-79"></a>非知非可知，<a id="a-7A"></a>非识非可识，<a id="a-7B"></a>非测非可测，<a id="a-7C"></a>非达非可达，<a id="a-7D"></a>非到非可到，<a id="a-7E"></a>非得非可得，<a id="a-7F"></a>非闻非可闻，<a id="a-7G"></a>非见非可见，<a id="a-7H"></a>非对非可对，<a id="a-7I"></a>非证非可证，<a id="a-7J"></a>非白非黑，<a id="a-7K"></a>非明非暗，<a id="a-7L"></a>非去非来，<a id="a-7M"></a>非浅非深，<a id="a-7N"></a>非清非浊，<a id="a-7O"></a>非畏非安，<a id="a-7P"></a>非缚非解，<a id="a-7Q"></a>非憎非爱，<a id="a-7R"></a>非烦恼非清净，<a id="a-7S"></a>非智非非智，<a id="a-7T"></a>非路非非路，<a id="a-7U"></a>非坏非非坏，<a id="a-7V"></a>非摄受非非摄受，<a id="a-7W"></a>非生死非非生死，<a id="a-7X"></a>非可得非不可得，<a id="a-7Y"></a>非众生非非众生，<a id="a-7Z"></a>非命非非命，<a id="a-7a"></a>非寿者非非寿者，<a id="a-7b"></a>非我非非我，<a id="a-7c"></a>非物非非物，<a id="a-7d"></a>非空非不空，<a id="a-7e"></a>非相非非相，<a id="a-7f"></a>非愿非不愿，<a id="a-7g"></a>非依非不依，<a id="a-7h"></a>非有为非无为，<a id="a-7i"></a>非断非常，<a id="a-7j"></a>非邪非正，<a id="a-7k"></a>非实非妄，<a id="a-7l"></a>非妄想非非妄想，<a id="a-7m"></a>非处非非处，<a id="a-7n"></a>非宅非非宅，<a id="a-7o"></a>非知非不知，<a id="a-7p"></a>非舍非修，<a id="a-7q"></a>非生死非涅槃，<a id="a-7r"></a>非觉非不觉，<a id="a-7s"></a>非凡夫境界，<a id="a-7t"></a>非声闻境界，<a id="a-7u"></a>非缘觉境界，<a id="a-7v"></a>非菩萨境界，<a id="a-7w"></a>非佛境界，<a id="a-7x"></a>非境界非非境界，<a id="a-7y"></a>非作非不作。<a id="a-7z"></a>如是入谛即是入法界，<a id="a-80"></a>入法界已即得陀罗尼，<a id="a-81"></a>得陀罗尼已即得辩才。</p>
  <p id="a82">“入十二因缘即是入法界，<a id="a-83"></a>无明缘行，<a id="a-84"></a>行缘识，<a id="a-85"></a>识缘名色，<a id="a-86"></a>名色缘六入，<a id="a-87"></a>六入缘触，<a id="a-88"></a>触缘受，<a id="a-89"></a>受缘渴爱，<a id="a-8A"></a>渴爱缘取，<a id="a-8B"></a>取缘有，<a id="a-8C"></a>有缘生，<a id="a-8D"></a>生缘老死忧悲苦恼，<a id="a-8E"></a>是众苦大聚。<a id="a-8F"></a>如是无明灭则行灭，<a id="a-8G"></a>乃至忧悲苦恼灭众苦大聚灭。<a id="a-8H"></a>世尊，<a id="a-8I"></a>彼无明无明体不可得。<a id="a-8J"></a>何以故？<a id="a-8K"></a>性自离故。<a id="a-8L"></a>若法无体性彼即非物，<a id="a-8M"></a>以非物故即非成就，<a id="a-8N"></a>非成就者非生非灭，<a id="a-8O"></a>非生灭者即非过去、<a id="a-8P"></a>非现在、<a id="a-8Q"></a>非未来；<a id="a-8R"></a>若于三世中不可得者，<a id="a-8S"></a>无名无形，<a id="a-8T"></a>无相无想，<a id="a-8U"></a>亦非差别，<a id="a-8V"></a>唯是但名，<a id="a-8W"></a>但假，<a id="a-8X"></a>但用，<a id="a-8Y"></a>但世俗，<a id="a-8Z"></a>但言说。<a id="a-8a"></a>为教化一切凡夫众生故，<a id="a-8b"></a>彼无明于第一义实不可得，<a id="a-8c"></a>不可得者即非差别用，<a id="a-8d"></a>亦不可说。<a id="a-8e"></a>世尊，<a id="a-8f"></a>若是但名乃至但施设，<a id="a-8g"></a>彼即非实，<a id="a-8h"></a>唯是虚妄、<a id="a-8i"></a>言说分别、<a id="a-8j"></a>觉观非定，<a id="a-8k"></a>但是戏论。<a id="a-8l"></a>彼无明若无自性者，<a id="a-8m"></a>云何能生行？<a id="a-8n"></a>无明无故行亦不生，<a id="a-8o"></a>以不生故，<a id="a-8p"></a>彼即不老不病不死不流转即不生。<a id="a-8q"></a>何以故？<a id="a-8r"></a>若不生者云何有老？<a id="a-8s"></a>以无老故乃至不生。<a id="a-8t"></a>若不生不死者，<a id="a-8u"></a>即是一切过现未来诸佛菩提，<a id="a-8v"></a>但世俗名字，<a id="a-8w"></a>非第一义。<a id="a-8x"></a>所言无明即是菩提，<a id="a-8y"></a>当知诸有支亦复如是。<a id="a-8z"></a>如是入十二因缘，<a id="a-90"></a>当知即是入于法界。</p>
  <p id="a91">“世尊，<a id="a-92"></a>如来不生，<a id="a-93"></a>一切诸法亦不生，<a id="a-94"></a>是故一切法即是如来。<a id="a-95"></a>如来不灭，<a id="a-96"></a>一切诸法亦不灭，<a id="a-97"></a>是故一切法即是如来。<a id="a-98"></a>世尊，<a id="a-99"></a>如来无相，<a id="a-9A"></a>一切诸法亦无相，<a id="a-9B"></a>是故一切法即是如来。<a id="a-9C"></a>略而言之，<a id="a-9D"></a>如是无相不可得，<a id="a-9E"></a>非垢非净，<a id="a-9F"></a>非爱非憎，<a id="a-9G"></a>法界不可识，<a id="a-9H"></a>亦复不可知。<a id="a-9I"></a>世尊，<a id="a-9J"></a>真如者即是如来，<a id="a-9K"></a>一切诸法即是真如，<a id="a-9L"></a>是故一切法即是如来。<a id="a-9M"></a>世尊，<a id="a-9N"></a>实际者即是如来，<a id="a-9O"></a>一切诸法即是实际，<a id="a-9P"></a>是故一切法即是如来。<a id="a-9Q"></a>世尊，<a id="a-9R"></a>随所法中即有如来，<a id="a-9S"></a>于其法中即有一切法，<a id="a-9T"></a>是故一切法即是如来。<a id="a-9U"></a>世尊，<a id="a-9V"></a>若有人言‘如来得阿耨多罗三藐三菩提’者，<a id="a-9W"></a>彼诸众生是计著见。<a id="a-9X"></a>何以故？<a id="a-9Y"></a>如来不二，<a id="a-9Z"></a>菩提亦不二；<a id="a-9a"></a>不二者，<a id="a-9b"></a>不能觉悟于不二。<a id="a-9c"></a>世尊，<a id="a-9d"></a>若复有人作如是言：<a id="a-9e"></a>‘如来转于无上法轮。<a id="a-9f"></a>’彼诸众生是执著见。<a id="a-9g"></a>何以故？<a id="a-9h"></a>如来非进退。<a id="a-9i"></a>世尊，<a id="a-9j"></a>若复有人作如是言：<a id="a-9k"></a>‘如来灭度无量众生。<a id="a-9l"></a>’彼等一切皆是执见。<a id="a-9m"></a>何以故？<a id="a-9n"></a>一切诸法实无众生，<a id="a-9o"></a>是故无有得灭度者。<a id="a-9p"></a>世尊，<a id="a-9q"></a>若复有人作如是言：<a id="a-9r"></a>‘如来利益无量众生。<a id="a-9s"></a>’彼等一切是取著见。<a id="a-9t"></a>何以故？<a id="a-9u"></a>如来不为利益众生，<a id="a-9v"></a>亦复不为不利众生出现于世。<a id="a-9w"></a>世尊，<a id="a-9x"></a>若复有人于未来世作如是言：<a id="a-9y"></a>‘如来舍寿。<a id="a-9z"></a>’彼诸众生皆是执见。<a id="a-A0"></a>何以故？<a id="a-A1"></a>法界无摄受亦无舍故。<a id="a-A2"></a>世尊，<a id="a-A3"></a>若复有人作如是言：<a id="a-A4"></a>‘如来入于无余涅槃界。<a id="a-A5"></a>’彼诸众生是计著见。<a id="a-A6"></a>何以故？<a id="a-A7"></a>法界非生死，<a id="a-A8"></a>亦非涅槃。<a id="a-A9"></a>世尊，<a id="a-AA"></a>若复有人于我所说法，<a id="a-AB"></a>能决定知者，<a id="a-AC"></a>彼诸众生于阿耨多罗三藐三菩提皆不退转。<a id="a-AD"></a>世尊，<a id="a-AE"></a>假使法界有其变异，<a id="a-AF"></a>是诸善男子、<a id="a-AG"></a>善女人能如是信者，<a id="a-AH"></a>必定当觉无上菩提无有变退。<a id="a-AI"></a>”</p>
  <p id="aAJ">尔时，<a id="a-AK"></a>八亿广果诸天，<a id="a-AL"></a>于世尊所演说自己所证法已，<a id="a-AM"></a>头面礼足，<a id="a-AN"></a>右绕三匝，<a id="a-AO"></a>却住一面，<a id="a-AP"></a>合掌而立，<a id="a-AQ"></a>异口同声，<a id="a-AR"></a>以偈赞佛：</p>
  <p id="aAS">“敬礼善逝知法者，<a id="a-AT"></a>　那罗延力大导师，</p>
  <p id="aAU">怜愍一切胜牟尼，<a id="a-AV"></a>　方便示现于真实。</p>
  <p id="aAW">既自了知一切法，<a id="a-AX"></a>　如实显示诸世间，</p>
  <p id="aAY">稽首无量功德身，<a id="a-AZ"></a>　智慧最胜无上士。</p>
  <p id="aAa">如是真实微妙法，<a id="a-Ab"></a>　圣说相应无有异，</p>
  <p id="aAc">世尊无等大医王，<a id="a-Ad"></a>　能令众生法眼净。</p>
  <p id="aAe">敷演八种真圣路，<a id="a-Af"></a>　为得无上大菩提，</p>
  <p id="aAg">归敬无量功德身，<a id="a-Ah"></a>　智慧最胜无上士。</p>
  <p id="aAi">显示菩提正直道，<a id="a-Aj"></a>　毕定趣向大涅槃，</p>
  <p id="aAk">获得无等胜菩提，<a id="a-Al"></a>　寂灭安隐最坚固。</p>
  <p id="aAm">度脱多亿那由他，<a id="a-An"></a>　轮回生死苦众生，</p>
  <p id="aAo">顶礼无量功德身，<a id="a-Ap"></a>　智慧最胜无上士。</p>
  <p id="aAq">观察五阴悉空无，<a id="a-Ar"></a>　阴体毕竟不可得，</p>
  <p id="aAs">彼阴即体离诸观，<a id="a-At"></a>　唯诳愚惑痴众生。</p>
  <p id="aAu">凡夫于此悉被缚，<a id="a-Av"></a>　犹如猕猴胶所粘，</p>
  <p id="aAw">智者于斯得解脱，<a id="a-Ax"></a>　游行无碍如空风。</p>
  <p id="aAy">诸界即体性自空，<a id="a-Az"></a>　一切智人如是说，</p>
  <p id="aB0">彼空亦空无自性，<a id="a-B1"></a>　究竟求之不可得。</p>
  <p id="aB2">凡夫于此皆被缚，<a id="a-B3"></a>　都由不知真实性，</p>
  <p id="aB4">智者观察得解脱，<a id="a-B5"></a>　于其三界无所著。</p>
  <p id="aB6">诸入无体自空寂，<a id="a-B7"></a>　一切智人如是说，</p>
  <p id="aB8">犹如空拳虚非实，<a id="a-B9"></a>　诳惑愚痴众生辈。</p>
  <p id="aBA">凡夫妄起取著心，<a id="a-BB"></a>　皆由于法生疑惑，</p>
  <p id="aBC">坠落生死皆丧坏，<a id="a-BD"></a>　犹如商人没巨海。</p>
  <p id="aBE">彼等诸根性自空，<a id="a-BF"></a>　毕竟推求不可得，</p>
  <p id="aBG">譬如镜中现面像，<a id="a-BH"></a>　其像无实毕竟空。</p>
  <p id="aBI">凡愚无智于此著，<a id="a-BJ"></a>　正由不知真实法，</p>
  <p id="aBK">犹如众鸟入罗网，<a id="a-BL"></a>　亦如渊中所钓鱼。</p>
  <p id="aBM">众生无体离生相，<a id="a-BN"></a>　依真求之不可得，</p>
  <p id="aBO">譬如壁上彩画像，<a id="a-BP"></a>　究竟无实众生性。</p>
  <p id="aBQ">凡夫无智而取著，<a id="a-BR"></a>　皆由不知真实义，</p>
  <p id="aBS">智者观彼得解脱，<a id="a-BT"></a>　犹如卵生出于殻。</p>
  <p id="aBU">因缘生法悉无常，<a id="a-BV"></a>　皆悉空寂离攀缘，</p>
  <p id="aBW">譬如梦中所受乐，<a id="a-BX"></a>　非实诳惑痴凡夫。</p>
  <p id="aBY">愚无智慧为彼缚，<a id="a-BZ"></a>　由不思量妄分别，</p>
  <p id="aBa">智人观察得解脱，<a id="a-Bb"></a>　犹如飞鸟出笼网。</p>
  <p id="aBc">如佛功德不思议，<a id="a-Bd"></a>　一切诸法亦如是，</p>
  <p id="aBe">诸法无相如牟尼，<a id="a-Bf"></a>　法体寂灭如涅槃。</p>
  <p id="aBg">诸法无依如如来，<a id="a-Bh"></a>　于其三界不取著，</p>
  <p id="aBi">是故所有成佛者，<a id="a-Bj"></a>　皆由得知此义故。</p>
  <p id="aBk">诸法无怖如世尊，<a id="a-Bl"></a>　不起自身及他想，</p>
  <p id="aBm">诸法难思如导师，<a id="a-Bn"></a>　唯佛能知导群生。</p>
  <p id="aBo">法无分别如善逝，<a id="a-Bp"></a>　非是凡夫心所行，</p>
  <p id="aBq">是诸如来妙境界，<a id="a-Br"></a>　唯佛大圣能了知。</p>
  <p id="aBs">若有无智作是言，<a id="a-Bt"></a>　佛证无等大菩提；</p>
  <p id="aBu">若复有人作是言，<a id="a-Bv"></a>　世尊已转妙法轮；</p>
  <p id="aBw">若复有人作是言，<a id="a-Bx"></a>　善逝已度那由众；</p>
  <p id="aBy">彼悉为见之所缚，<a id="a-Bz"></a>　皆由不知真实性。</p>
  <p id="aC0">若人谓佛如是说，<a id="a-C1"></a>　杀害行阴及与命；</p>
  <p id="aC2">若言十力入涅槃，<a id="a-C3"></a>　利益无量众生已；</p>
  <p id="aC4">彼人一切皆执见，<a id="a-C5"></a>　入于魔罗之所缚，</p>
  <p id="aC6">不能解知真如法，<a id="a-C7"></a>　以不知故不知佛。</p>
  <p id="aC8">若有善知是非者，<a id="a-C9"></a>　彼皆能知大导师，</p>
  <p id="aCA">当获无上功德聚，<a id="a-CB"></a>　成佛怜愍于世间。</p>
  <p id="aCC">斯即真如无变易，<a id="a-CD"></a>　一切诸法离疑惑，</p>
  <p id="aCE">人中无上最胜尊，<a id="a-CF"></a>　我等已知如是义。</p>
  <p id="aCG">如是广果诸天众，<a id="a-CH"></a>　咸皆于法得尽知，</p>
  <p id="aCI">对佛导师自演说，<a id="a-CJ"></a>　现己内心净信解。</p>
  <p id="aCK">一切欣喜无疑虑，<a id="a-CL"></a>　各自见已当成佛，</p>
  <p id="aCM">此是如来微妙法，<a id="a-CN"></a>　彼即自受导师记。<a id="a-CO"></a>”</p>
  <p id="aCP">尔时，<a id="a-CQ"></a>世尊知广果诸天深信具足，<a id="a-CR"></a>于佛法中决定无疑，<a id="a-CS"></a>欲令大众种善根故，<a id="a-CT"></a>而现微笑。<a id="a-CU"></a>尔时，<a id="a-CV"></a>慧命马胜以偈问世尊言：</p>
  <p id="aCW">“智慧导师功德山，<a id="a-CX"></a>　非是无因而现笑，</p>
  <p id="aCY">我从善逝亲自闻，<a id="a-CZ"></a>　世尊现笑必有因。</p>
  <p id="aCa">如来示此微笑相，<a id="a-Cb"></a>　令众皆受清凉乐，</p>
  <p id="aCc">天人修罗大导师，<a id="a-Cd"></a>　惟愿演说笑因缘。</p>
  <p id="aCe">今见如来从面门，<a id="a-Cf"></a>　所现微笑甚清凉，</p>
  <p id="aCg">此诸众会悉怀疑，<a id="a-Ch"></a>　一心瞻仰如来面。</p>
  <p id="aCi">大悲最胜人中上，<a id="a-Cj"></a>　愿说希有微笑因，</p>
  <p id="aCk">世间若得从佛闻，<a id="a-Cl"></a>　决定必除疑惑心。</p>
  <p id="aCm">世尊彼等诸天众，<a id="a-Cn"></a>　咸皆演说自授记，</p>
  <p id="aCo">以何功德获何果？<a id="a-Cp"></a> 愿说成佛神通事。</p>
  <p id="aCq">开演微妙梵音声，<a id="a-Cr"></a>　惟愿普断诸有疑，</p>
  <p id="aCs">一切大众闻佛说，<a id="a-Ct"></a>　皆悉踊悦甚欣喜。</p>
  <p id="aCu">斯等合掌皆一心，<a id="a-Cv"></a>　净信瞻仰恭敬住，</p>
  <p id="aCw">佛子天众各思惟，<a id="a-Cx"></a>　希求无上大菩提。</p>
  <p id="aCy">是诸众会有疑惑，<a id="a-Cz"></a>　惟愿如来为除断，</p>
  <p id="aD0">必当得力知是非，<a id="a-D1"></a>　具足成就一切智。</p>
  <p id="aD2">得闻如来八种音，<a id="a-D3"></a>　天众靡不皆喜悦，</p>
  <p id="aD4">当得护持如来教，<a id="a-D5"></a>　随顺正法如说行。</p>
  <p id="aD6">观察知彼天心已，<a id="a-D7"></a>　无上大智愿解说，</p>
  <p id="aD8">以是大众生欣喜，<a id="a-D9"></a>　于佛法中得信解。</p>
  <p id="aDA">今于导师愿得闻，<a id="a-DB"></a>　天众过去所修行，</p>
  <p id="aDC">若蒙如来解说已，<a id="a-DD"></a>　所愿皆悉得满足。</p>
  <p id="aDE">广果诸天如法行，<a id="a-DF"></a>　必得成就一切智，</p>
  <p id="aDG">当度世间诸群生，<a id="a-DH"></a>　显示真如法体性。<a id="a-DI"></a>”</p>
  <p id="aDJ">尔时，<a id="a-DK"></a>世尊即以偈答慧命马胜曰：</p>
  <p id="aDL">“善哉马胜汝知时，<a id="a-DM"></a>　今者问我正是宜，</p>
  <p id="aDN">我为广果诸天辈，<a id="a-DO"></a>　于此大众现微笑。</p>
  <p id="aDP">今当为汝分别说，<a id="a-DQ"></a>　咸皆一心共谛听，</p>
  <p id="aDR">所现微笑因缘义，<a id="a-DS"></a>　汝及大众悉得闻。</p>
  <p id="aDT">如来具足一切智，<a id="a-DU"></a>　观察因缘有三种，</p>
  <p id="aDV">二足德聚正观已，<a id="a-DW"></a>　而现微笑示世间。</p>
  <p id="aDX">有乐住于涅槃者，<a id="a-DY"></a>　少智微浅愿声闻；</p>
  <p id="aDZ">复有乐住默然者，<a id="a-Da"></a>　志求辟支佛菩提；</p>
  <p id="aDb">复有乐求世导师，<a id="a-Dc"></a>　成佛大力那罗延；</p>
  <p id="aDd">我观彼等深信已，<a id="a-De"></a>　随所乐欲而度脱。</p>
  <p id="aDf">为求声闻示现者，<a id="a-Dg"></a>　当知是其最下笑；</p>
  <p id="aDh">应当知我中品笑，<a id="a-Di"></a>　为求辟支而示现；</p>
  <p id="aDj">马胜当知此上笑，<a id="a-Dk"></a>　为诸天众授佛记；</p>
  <p id="aDl">我说此三解笑因，<a id="a-Dm"></a>　所谓最下及中上。</p>
  <p id="aDn">善解世间胜导师，<a id="a-Do"></a>　而作微笑现瑞相，</p>
  <p id="aDp">佛知众生欲三乘，<a id="a-Dq"></a>　愿乐求证于圣果。</p>
  <p id="aDr">为求声闻现笑者，<a id="a-Ds"></a>　微笑光明从足没；</p>
  <p id="aDt">为求辟支所示现，<a id="a-Du"></a>　当知笑光入脐轮；</p>
  <p id="aDv">为受无上十力者，<a id="a-Dw"></a>　其光从佛顶上入；</p>
  <p id="aDx">马胜汝今应当知，<a id="a-Dy"></a>　微笑因缘有三种。</p>
  <p id="aDz">我向所现微笑光，<a id="a-E0"></a>　彼光于我顶上没，</p>
  <p id="aE1">当知先所现微笑，<a id="a-E2"></a>　悉为无上菩提记。</p>
  <p id="aE3">我今当更为汝说，<a id="a-E4"></a>　微笑复有三种因，</p>
  <p id="aE5">善哉马胜及大众，<a id="a-E6"></a>　一心静意俱谛听。</p>
  <p id="aE7">前现微笑为佛者，<a id="a-E8"></a>　其光即从顶上入；</p>
  <p id="aE9">有光少时住身腰，<a id="a-EA"></a>　须臾没者为辟支；</p>
  <p id="aEB">我现微笑放光明，<a id="a-EC"></a>　暂时在于足前住，</p>
  <p id="aED">斯光随乘而变现，<a id="a-EE"></a>　当知此为声闻人。</p>
  <p id="aEF">今复更说微笑因，<a id="a-EG"></a>　马胜谛听有三种，</p>
  <p id="aEH">导师所放诸光明，<a id="a-EI"></a>　出已围绕于十力。</p>
  <p id="aEJ">其光既出皆疏散，<a id="a-EK"></a>　还复速聚绕身腰，</p>
  <p id="aEL">渐渐转复更增广，<a id="a-EM"></a>　亦还右绕于如来。</p>
  <p id="aEN">有光初停后广大，<a id="a-EO"></a>　渐渐右绕于我身，</p>
  <p id="aEP">彼光悉遍世尊形，<a id="a-EQ"></a>　与身俱等无有异。</p>
  <p id="aER">其光庄严佛身相，<a id="a-ES"></a>　晖赫犹如真金聚，</p>
  <p id="aET">牟尼所放微笑光，<a id="a-EU"></a>　当知此光记刹土。</p>
  <p id="aEV">有光出已犹如盖，<a id="a-EW"></a>　于上遍覆世尊身，</p>
  <p id="aEX">有光如华空中住，<a id="a-EY"></a>　其光照曜于导师。</p>
  <p id="aEZ">彼光一切皆右旋，<a id="a-Ea"></a>　三匝围绕如来身，</p>
  <p id="aEb">当知此光记寿命，<a id="a-Ec"></a>　出世大智现斯瑞。</p>
  <p id="aEd">斯等三种微笑光，<a id="a-Ee"></a>　善逝随根差别现，</p>
  <p id="aEf">马胜汝今应当知，<a id="a-Eg"></a>　此是三种微笑因。</p>
  <p id="aEh">世间导师所现相，<a id="a-Ei"></a>　善知众生深信乐，</p>
  <p id="aEj">今于如来教法中，<a id="a-Ek"></a>　汝等闻此得除疑。</p>
  <p id="aEl">是诸广果天众等，<a id="a-Em"></a>　其数满足有八亿，</p>
  <p id="aEn">广说微妙正法门，<a id="a-Eo"></a>　各于异刹得成佛。</p>
  <p id="aEp">寿命具足无有量，<a id="a-Eq"></a>　经由多劫住于世，</p>
  <p id="aEr">是故如来现斯瑞，<a id="a-Es"></a>　广大光明五种色。</p>
  <p id="aEt">此诸天众于过去，<a id="a-Eu"></a>　三十有六僧祇劫，</p>
  <p id="aEv">常得值遇诸世尊，<a id="a-Ew"></a>　亲承供养习诸善。</p>
  <p id="aEx">又复经于三十六，<a id="a-Ey"></a>　阿僧祇劫广修行，</p>
  <p id="aEz">斯等大士住世间，<a id="a-F0"></a>　供养如来未曾倦。</p>
  <p id="aF1">思惟救度众生故，<a id="a-F2"></a>　数数勤修供养佛，</p>
  <p id="aF3">供养世尊应其宜，<a id="a-F4"></a>　希求无上大菩提。</p>
  <p id="aF5">彼诸天众未来世，<a id="a-F6"></a>　当得作佛那罗延，</p>
  <p id="aF7">成妙牟尼功德山，<a id="a-F8"></a>　其劫号曰胜金幢。</p>
  <p id="aF9">是诸如来各自住，<a id="a-FA"></a>　清净庄严国土中，</p>
  <p id="aFB">彼佛同号日光轮，<a id="a-FC"></a>　具足无量功德聚。</p>
  <p id="aFD">一一如来各住世，<a id="a-FE"></a>　经于无量那由劫，</p>
  <p id="aFF">此诸善逝所集众，<a id="a-FG"></a>　无量无边不可数。</p>
  <p id="aFH">一一导师成佛时，<a id="a-FI"></a>　所有声闻弟子辈，</p>
  <p id="aFJ">十力住经那由劫，<a id="a-FK"></a>　算数彼众不可尽，</p>
  <p id="aFL">若有算师悉共聚，<a id="a-FM"></a>　亦算彼众不能尽。</p>
  <p id="aFN">当时所有诸菩萨，<a id="a-FO"></a>　倍多于彼声闻众，</p>
  <p id="aFP">皆悉发心住佛乘，<a id="a-FQ"></a>　愿得当成一切智。</p>
  <p id="aFR">于其清净国土中，<a id="a-FS"></a>　悉当成佛具十力，</p>
  <p id="aFT">是诸菩萨所修行，<a id="a-FU"></a>　皆如本师无有异。</p>
  <p id="aFV">彼诸如来灭度后，<a id="a-FW"></a>　正法兴显久住世，</p>
  <p id="aFX">经于十二那由劫，<a id="a-FY"></a>　为诸佛子所护持。</p>
  <p id="aFZ">此诸佛法炽盛时，<a id="a-Fa"></a>　有发无上菩提心，</p>
  <p id="aFb">其数过于恒河沙，<a id="a-Fc"></a>　皆悉勤修菩萨行。</p>
  <p id="aFd">彼诸善逝灭度已，<a id="a-Fe"></a>　所有一切声闻众，</p>
  <p id="aFf">斯众皆悉得涅槃，<a id="a-Fg"></a>　过于大海诸沙数。</p>
  <p id="aFh">如是彼诸佛正法，<a id="a-Fi"></a>　具足兴显于世间，</p>
  <p id="aFj">饶益无量诸众生，<a id="a-Fk"></a>　彼教如法大兴盛。</p>
  <p id="aFl">如是闻佛所说已，<a id="a-Fm"></a>　一切大众皆信解，</p>
  <p id="aFn">必当得成佛世尊，<a id="a-Fo"></a>　广能利益诸群生。</p>
  <p id="aFp">是时众会悉欣喜，<a id="a-Fq"></a>　头面礼拜如来足，</p>
  <p id="aFr">无等恭敬于善逝，<a id="a-Fs"></a>　如法供养天人师。</p>
  <p id="aFt">是故踊跃发精进，<a id="a-Fu"></a>　犹如有人救头燃，</p>
  <p id="aFv">常应亲近善知识，<a id="a-Fw"></a>　勤修般若波罗蜜。</p>
  <p id="aFx">此是见实胜进行，<a id="a-Fy"></a>　汝等比丘应修习，</p>
  <p id="aFz">当成无上二足尊，<a id="a-G0"></a>　功德如山利世间。<a id="a-G1"></a>”</p>
 </body>
</html>