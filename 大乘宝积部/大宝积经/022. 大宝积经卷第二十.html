<!doctype html>
<html id="z3IBTDoC0" data-ver="1351">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘宝积部">
  <meta period="唐">
 </head>
 <body>
  <h1 id="a1">大宝积经卷第二十</h1>
  <h2 id="a2">唐三藏法师菩提流志奉诏译</h2>
  <h2 id="a3">不动如来会第六之二菩萨众品第四</h2>
  <p id="a4">尔时，<a id="a-5"></a>尊者舍利弗作如是念：<a id="a-6"></a>“世尊今者已说声闻功德，<a id="a-7"></a>复愿说诸菩萨具足功德。<a id="a-8"></a>何以故？<a id="a-9"></a>一切功德从此出生。<a id="a-A"></a>”</p>
  <p id="aB">尔时，<a id="a-C"></a>世尊知其所念，<a id="a-D"></a>告舍利弗：<a id="a-E"></a>“彼佛刹中有无量百千亿诸菩萨众皆来集会。<a id="a-F"></a>所有出家菩萨，<a id="a-G"></a>以佛神力随所听闻，<a id="a-H"></a>皆能领悟受持读诵。<a id="a-I"></a>舍利弗，<a id="a-J"></a>我于此界，<a id="a-K"></a>说法至少；<a id="a-L"></a>比不动如来所说法藏，<a id="a-M"></a>百分、<a id="a-N"></a>千分、<a id="a-O"></a>百千分、<a id="a-P"></a>亿百千分、<a id="a-Q"></a>算分、<a id="a-R"></a>数分、<a id="a-S"></a>迦罗分、<a id="a-T"></a>邬波尼杀昙分，<a id="a-U"></a>亦所不及。<a id="a-V"></a>舍利弗，<a id="a-W"></a>此皆不动如来应正等觉，<a id="a-X"></a>修菩萨行时发如是愿：<a id="a-Y"></a>‘愿我成佛，<a id="a-Z"></a>彼刹土中所有菩萨，<a id="a-a"></a>以我威力随所听闻，<a id="a-b"></a>皆能领悟受持读诵。<a id="a-c"></a>’舍利弗，<a id="a-d"></a>是诸菩萨由彼如来本愿神力，<a id="a-e"></a>于佛所闻，<a id="a-f"></a>悉能领受讽诵通利。</p>
  <p id="ag">“复次，<a id="a-h"></a>舍利弗，<a id="a-i"></a>若彼菩萨自心欲乐往异佛土，<a id="a-j"></a>举心便至；<a id="a-k"></a>形服言音善同方俗，<a id="a-l"></a>于彼如来礼拜供养，<a id="a-m"></a>听闻正法，<a id="a-n"></a>善为问难，<a id="a-o"></a>能事已周还归佛所。<a id="a-p"></a>舍利弗，<a id="a-q"></a>此贤劫中有九百九十六佛，<a id="a-r"></a>当出于世。<a id="a-s"></a>若有菩萨乐见此如来者，<a id="a-t"></a>应愿生彼不动佛刹。<a id="a-u"></a>舍利弗，<a id="a-v"></a>若善男子、<a id="a-w"></a>善女人，<a id="a-x"></a>从此佛刹及余佛刹，<a id="a-y"></a>于命终后，<a id="a-z"></a>若已生、<a id="a-10"></a>若今生、<a id="a-11"></a>若当生，<a id="a-12"></a>不动如来佛刹中者，<a id="a-13"></a>必不信住诸声闻地。<a id="a-14"></a>何以故？<a id="a-15"></a>彼行佛道常遇如来，<a id="a-16"></a>天魔波旬不得其便，<a id="a-17"></a>于二乘地永断相续，<a id="a-18"></a>必定当得无上菩提，<a id="a-19"></a>常在如来诸大集会。<a id="a-1A"></a>舍利弗，<a id="a-1B"></a>汝应当知，<a id="a-1C"></a>若住不动如来清净佛刹者，<a id="a-1D"></a>彼诸众生终不退堕，<a id="a-1E"></a>不可引摄，<a id="a-1F"></a>亦不退还，<a id="a-1G"></a>住无上菩提，<a id="a-1H"></a>有大势力不可摇动，<a id="a-1I"></a>永无退转。<a id="a-1J"></a>舍利弗，<a id="a-1K"></a>若有善男子、<a id="a-1L"></a>善女人，<a id="a-1M"></a>于此世界或他世界，<a id="a-1N"></a>若命终后生于彼土，<a id="a-1O"></a>即于生时得如是念：<a id="a-1P"></a>‘我已入如来室住无畏城。<a id="a-1Q"></a>’舍利弗，<a id="a-1R"></a>彼诸菩萨所有言议，<a id="a-1S"></a>皆与般若波罗蜜相应，<a id="a-1T"></a>互相遵敬起导师想。</p>
  <p id="a1U">“复次，<a id="a-1V"></a>舍利弗，<a id="a-1W"></a>彼佛刹中诸菩萨众，<a id="a-1X"></a>在家者少，<a id="a-1Y"></a>出家者多，<a id="a-1Z"></a>皆以佛神力随所听闻，<a id="a-1a"></a>即能领悟受持讽诵。<a id="a-1b"></a>舍利弗，<a id="a-1c"></a>若在家菩萨摩诃萨虽不系念，<a id="a-1d"></a>于法会中随在方所若坐若立，<a id="a-1e"></a>以佛神力，<a id="a-1f"></a>皆能听闻领悟受持读诵通利。<a id="a-1g"></a>彼出家菩萨亦复如是，<a id="a-1h"></a>诸在异方乃至讽诵无别。<a id="a-1i"></a>是诸菩萨舍身受身，<a id="a-1j"></a>于所闻经终不忘失，<a id="a-1k"></a>于诸佛土随愿受生。<a id="a-1l"></a>舍利弗，<a id="a-1m"></a>彼亦是不动如来，<a id="a-1n"></a>本愿功德之所庄严。</p>
  <p id="a1o">“舍利弗，<a id="a-1p"></a>若菩萨于一生中，<a id="a-1q"></a>欲见无量百千亿那由他诸佛者，<a id="a-1r"></a>应当愿生不动如来之所。<a id="a-1s"></a>若菩萨于彼生已，<a id="a-1t"></a>即见无量诸佛种诸善根；<a id="a-1u"></a>复能为无数百千众生演说法要，<a id="a-1v"></a>令诸众生增长善根。<a id="a-1w"></a>舍利弗，<a id="a-1x"></a>此贤劫中诸佛世尊当出于世，<a id="a-1y"></a>若诸菩萨以衣服、<a id="a-1z"></a>饮食、<a id="a-20"></a>卧具、<a id="a-21"></a>医药，<a id="a-22"></a>种种资具供养如来，<a id="a-23"></a>便即出家；<a id="a-24"></a>既出家已，<a id="a-25"></a>于诸佛所净修梵行。<a id="a-26"></a>以此善根，<a id="a-27"></a>方余菩萨于不动如来之所，<a id="a-28"></a>于一生中与波罗蜜相应，<a id="a-29"></a>所有福聚百分不及一、<a id="a-2A"></a>千分不及一，<a id="a-2B"></a>算分、<a id="a-2C"></a>迦罗分、<a id="a-2D"></a>数分、<a id="a-2E"></a>喻分、<a id="a-2F"></a>邬波尼杀昙分，<a id="a-2G"></a>亦不能及。<a id="a-2H"></a>舍利弗，<a id="a-2I"></a>此亦不动如来清净佛刹，<a id="a-2J"></a>功德庄严。</p>
  <p id="a2K">“舍利弗，<a id="a-2L"></a>若有菩萨从此世界，<a id="a-2M"></a>或余世界于寿终后，<a id="a-2N"></a>若已生、<a id="a-2O"></a>现生、<a id="a-2P"></a>当生不动如来佛刹者，<a id="a-2Q"></a>一切皆得不退转位。<a id="a-2R"></a>何以故？<a id="a-2S"></a>彼佛刹中天魔波旬不为障碍，<a id="a-2T"></a>亦无魔业之所娆乱。<a id="a-2U"></a>舍利弗，<a id="a-2V"></a>譬如毒蛇，<a id="a-2W"></a>神咒所伏不能为害，<a id="a-2X"></a>一切诸虫见彼毒蛇亦无忧惧；<a id="a-2Y"></a>然此毒蛇虽无毒害，<a id="a-2Z"></a>由本业故受此蛇身，<a id="a-2a"></a>故名毒蛇。<a id="a-2b"></a>舍利弗，<a id="a-2c"></a>彼魔波旬亦复如是，<a id="a-2d"></a>由不动如来往修菩萨行时，<a id="a-2e"></a>本愿善根如是回向：<a id="a-2f"></a>‘愿我当证无上菩提，<a id="a-2g"></a>调伏诸魔不为障恼。<a id="a-2h"></a>彼诸菩萨、<a id="a-2i"></a>声闻、<a id="a-2j"></a>凡夫，<a id="a-2k"></a>乃至三千大千世界亦不为障恼。<a id="a-2l"></a>’然由先业所感受此魔身，<a id="a-2m"></a>生彼天中而自悔责，<a id="a-2n"></a>无始故业获此身名，<a id="a-2o"></a>虽得自在常生厌患。<a id="a-2p"></a>于彼如来说法之时，<a id="a-2q"></a>诸魔眷属常预听闻，<a id="a-2r"></a>闻已心净，<a id="a-2s"></a>于声闻众而生爱乐：<a id="a-2t"></a>‘云何当得住于寂静、<a id="a-2u"></a>少欲、<a id="a-2v"></a>知足？<a id="a-2w"></a>’彼诸魔众常起出家之心，<a id="a-2x"></a>而无障碍之想故。<a id="a-2y"></a>彼国中声闻、<a id="a-2z"></a>菩萨及凡夫众，<a id="a-30"></a>皆由彼佛往昔精勤弘誓威力得安乐住。<a id="a-31"></a>舍利弗，<a id="a-32"></a>此亦不动佛刹殊胜庄严。</p>
  <p id="a33">时，<a id="a-34"></a>舍利弗白佛言：<a id="a-35"></a>“世尊，<a id="a-36"></a>若有善男子、<a id="a-37"></a>善女人，<a id="a-38"></a>以七宝满三千大千世界，<a id="a-39"></a>持用布施愿生彼国。<a id="a-3A"></a>由兹行愿，<a id="a-3B"></a>此善男子、<a id="a-3C"></a>善女人，<a id="a-3D"></a>终不退堕声闻、<a id="a-3E"></a>辟支佛地，<a id="a-3F"></a>从一佛刹至一佛刹，<a id="a-3G"></a>历事供养诸佛如来，<a id="a-3H"></a>于诸佛所听闻正法。<a id="a-3I"></a>虽未证得无上菩提，<a id="a-3J"></a>而能见彼无量百千乃至亿那由他百千诸佛，<a id="a-3K"></a>于诸佛所种诸善根。<a id="a-3L"></a>世尊，<a id="a-3M"></a>若善男子、<a id="a-3N"></a>善女人由此方便，<a id="a-3O"></a>以七宝满三千大千世界持用布施，<a id="a-3P"></a>由兹善舍往生彼国。<a id="a-3Q"></a>”</p>
  <p id="a3R">佛告舍利弗：<a id="a-3S"></a>“如是，<a id="a-3T"></a>如是，<a id="a-3U"></a>彼善生善往，<a id="a-3V"></a>如是诸菩萨摩诃萨满彼刹中。<a id="a-3W"></a>舍利弗，<a id="a-3X"></a>譬如金矿精加铸炼，<a id="a-3Y"></a>除去砂砾唯有真金，<a id="a-3Z"></a>造诸饰好严身之具。<a id="a-3a"></a>舍利弗，<a id="a-3b"></a>彼佛刹中菩萨摩诃萨，<a id="a-3c"></a>住于真实亦复如是。<a id="a-3d"></a>然彼菩萨摩诃萨清净集会，<a id="a-3e"></a>汝今应知。</p>
  <p id="a3f">“复次，<a id="a-3g"></a>舍利弗，<a id="a-3h"></a>彼佛刹中所有菩萨，<a id="a-3i"></a>若已生、<a id="a-3j"></a>若现生、<a id="a-3k"></a>若当生，<a id="a-3l"></a>如是菩萨皆行一行，<a id="a-3m"></a>所谓住如来行。<a id="a-3n"></a>舍利弗，<a id="a-3o"></a>云何如来行？<a id="a-3p"></a>所谓超过声闻、<a id="a-3q"></a>辟支佛地。<a id="a-3r"></a>言行一行者，<a id="a-3s"></a>是彼假名。<a id="a-3t"></a>是故，<a id="a-3u"></a>舍利弗，<a id="a-3v"></a>若菩萨摩诃萨乐行一行者，<a id="a-3w"></a>应当愿生彼佛刹土。</p>
  <p id="a3x">“舍利弗，<a id="a-3y"></a>我所授记得不退转菩萨摩诃萨，<a id="a-3z"></a>此辈应生不动佛所。<a id="a-40"></a>舍利弗，<a id="a-41"></a>是诸菩萨生彼佛刹者，<a id="a-42"></a>我不舍离。<a id="a-43"></a>譬如刹利灌顶大王，<a id="a-44"></a>有敌国来欲侵财位，<a id="a-45"></a>王既闻已，<a id="a-46"></a>作是思惟：<a id="a-47"></a>‘我之妃后、<a id="a-48"></a>爱子不堪御敌，<a id="a-49"></a>及诸财宝收入宫城，<a id="a-4A"></a>不为怨敌之所侵害。<a id="a-4B"></a>’王之国祚安静无虞，<a id="a-4C"></a>威震强敌不忧灾难。<a id="a-4D"></a>舍利弗，<a id="a-4E"></a>我不舍离诸菩萨者，<a id="a-4F"></a>亦复如是，<a id="a-4G"></a>如彼王之宝物、<a id="a-4H"></a>爱子、<a id="a-4I"></a>妃后。<a id="a-4J"></a>修菩萨行者应如是知，<a id="a-4K"></a>彼佛刹中无有畏惧犹如宫城。<a id="a-4L"></a>彼敌王者即魔波旬，<a id="a-4M"></a>于菩萨行人勤为障碍。<a id="a-4N"></a>如彼灌顶大王不被怨敌之所侵扰，<a id="a-4O"></a>如来亦复如是，<a id="a-4P"></a>不为天魔之所扰恼。</p>
  <p id="a4Q">“舍利弗，<a id="a-4R"></a>譬如有人畏于债主，<a id="a-4S"></a>远适边国，<a id="a-4T"></a>不为债主及于他人之所陵夺。<a id="a-4U"></a>何以故？<a id="a-4V"></a>由路远险绝，<a id="a-4W"></a>债主家人不能达彼。<a id="a-4X"></a>彼诸菩萨生妙喜国者，<a id="a-4Y"></a>波旬路绝亦复如是。<a id="a-4Z"></a>舍利弗，<a id="a-4a"></a>此三千大千世界天魔波旬，<a id="a-4b"></a>常为菩萨、<a id="a-4c"></a>声闻作诸障碍。<a id="a-4d"></a>妙喜刹中诸天魔众不为魔业，<a id="a-4e"></a>彼诸菩萨若已生、<a id="a-4f"></a>现生、<a id="a-4g"></a>当生，<a id="a-4h"></a>常无恐怖。<a id="a-4i"></a>何以故？<a id="a-4j"></a>由彼如来本行菩萨道时，<a id="a-4k"></a>所有善根如是回向：<a id="a-4l"></a>‘我证无上正等觉时，<a id="a-4m"></a>彼天魔众不为障恼及作魔事。<a id="a-4n"></a>’舍利弗，<a id="a-4o"></a>譬如丈夫善服毒药能使消化，<a id="a-4p"></a>方为食事，<a id="a-4q"></a>无有诸毒；<a id="a-4r"></a>彼刹天魔亦复如是，<a id="a-4s"></a>常加利益不为损害。<a id="a-4t"></a>舍利弗，<a id="a-4u"></a>彼佛刹土成就如是无量功德。<a id="a-4v"></a>”</p>
  <p id="a4w">尔时，<a id="a-4x"></a>舍利弗作是思惟：<a id="a-4y"></a>“我今欲见彼佛世界不动如来应正等觉及声闻众。<a id="a-4z"></a>”</p>
  <p id="a50">尔时，<a id="a-51"></a>世尊知舍利弗心之所念，<a id="a-52"></a>则以神力，<a id="a-53"></a>不起于座皆令得见，<a id="a-54"></a>告舍利弗言：<a id="a-55"></a>“汝今见不？<a id="a-56"></a>”</p>
  <p id="a57">答言：<a id="a-58"></a>“已见。<a id="a-59"></a>”</p>
  <p id="a5A">佛告舍利弗：<a id="a-5B"></a>“汝见彼诸天人微有胜劣殊异相不？<a id="a-5C"></a>”</p>
  <p id="a5D">答言：<a id="a-5E"></a>“不见。<a id="a-5F"></a>何以故？<a id="a-5G"></a>我见妙喜国人衣服、<a id="a-5H"></a>饮食及诸珍玩，<a id="a-5I"></a>皆是诸天乐具。<a id="a-5J"></a>彼不动如来处众说法，<a id="a-5K"></a>犹若金山光明赫奕，<a id="a-5L"></a>诸声闻众无量无边。<a id="a-5M"></a>譬如有人游于大海，<a id="a-5N"></a>中流四望，<a id="a-5O"></a>涯际莫知；<a id="a-5P"></a>观彼声闻亦复如是。<a id="a-5Q"></a>是诸声闻随所听法，<a id="a-5R"></a>身心不动如入禅定，<a id="a-5S"></a>非如此界入定之人时或摇动。<a id="a-5T"></a>世尊，<a id="a-5U"></a>若善男子、<a id="a-5V"></a>善女人，<a id="a-5W"></a>以七宝满三千大千世界持用布施，<a id="a-5X"></a>由兹善舍，<a id="a-5Y"></a>彼诸菩萨善得往生妙喜世界。<a id="a-5Z"></a>何以故？<a id="a-5a"></a>彼亦如是得不退转。<a id="a-5b"></a>世尊，<a id="a-5c"></a>譬如王使远适他国，<a id="a-5d"></a>执持符印经途来往，<a id="a-5e"></a>关防主司莫能为碍。<a id="a-5f"></a>何以故？<a id="a-5g"></a>以王印力，<a id="a-5h"></a>人无遮止。<a id="a-5i"></a>彼诸菩萨摩诃萨亦复如是，<a id="a-5j"></a>或从此界、<a id="a-5k"></a>若他世界寿命终后，<a id="a-5l"></a>于彼佛刹，<a id="a-5m"></a>若已生、<a id="a-5n"></a>若现生、<a id="a-5o"></a>若当生，<a id="a-5p"></a>皆不退转于阿耨多罗三藐三菩提，<a id="a-5q"></a>从一佛刹至一佛刹，<a id="a-5r"></a>常不远离诸佛世尊，<a id="a-5s"></a>皆当速证无上菩提。<a id="a-5t"></a>”</p>
  <p id="a5u">时，<a id="a-5v"></a>舍利弗复白佛言：<a id="a-5w"></a>“世尊，<a id="a-5x"></a>彼界所生菩萨摩诃萨，<a id="a-5y"></a>与此世界预流果人无有差别。<a id="a-5z"></a>何以故？<a id="a-60"></a>如预流果人不堕恶趣，<a id="a-61"></a>彼界菩萨若已生、<a id="a-62"></a>现生、<a id="a-63"></a>当生，<a id="a-64"></a>生亦皆断诸恶趣及声闻、<a id="a-65"></a>辟支佛地；<a id="a-66"></a>乃至未证无上菩提，<a id="a-67"></a>从一佛刹至一佛刹，<a id="a-68"></a>不离诸佛及声闻众。<a id="a-69"></a>”</p>
  <p id="a6A">佛告舍利弗：<a id="a-6B"></a>“如是，<a id="a-6C"></a>如是，<a id="a-6D"></a>是诸菩萨摩诃萨受生彼国，<a id="a-6E"></a>不堕声闻、<a id="a-6F"></a>辟支佛地；<a id="a-6G"></a>及至未证无上菩提，<a id="a-6H"></a>从一佛土至一佛土，<a id="a-6I"></a>常得现前供养诸佛，<a id="a-6J"></a>及当证得佛菩提果。<a id="a-6K"></a>舍利弗，<a id="a-6L"></a>譬如预流果人，<a id="a-6M"></a>决定当得声闻菩提，<a id="a-6N"></a>终不堕恶趣；<a id="a-6O"></a>是诸菩萨亦复如是，<a id="a-6P"></a>或从此世及以他世，<a id="a-6Q"></a>命终之后受生彼刹，<a id="a-6R"></a>彼皆决定当证阿耨多罗三藐三菩提，<a id="a-6S"></a>从一佛刹至一佛刹，<a id="a-6T"></a>于诸佛所，<a id="a-6U"></a>常不远离阿耨多罗三藐三菩提。<a id="a-6V"></a>”</p>
  <p id="a6W">时，<a id="a-6X"></a>舍利弗复白佛言：<a id="a-6Y"></a>“世尊，<a id="a-6Z"></a>于此世界，<a id="a-6a"></a>所有一来向及一来果，<a id="a-6b"></a>乃至住阿罗汉向及罗汉果，<a id="a-6c"></a>与彼佛刹所生菩萨摩诃萨，<a id="a-6d"></a>等无有异。<a id="a-6e"></a>”</p>
  <p id="a6f">佛告舍利弗：<a id="a-6g"></a>“汝勿作此言！<a id="a-6h"></a>何以故？<a id="a-6i"></a>于此佛刹，<a id="a-6j"></a>菩萨摩诃萨佛授记者，<a id="a-6k"></a>与彼所生菩萨，<a id="a-6l"></a>等无有异。<a id="a-6m"></a>复次，<a id="a-6n"></a>舍利弗，<a id="a-6o"></a>于此世界坐道场菩萨，<a id="a-6p"></a>与彼所生菩萨，<a id="a-6q"></a>等无有异。<a id="a-6r"></a>何以故？<a id="a-6s"></a>彼诸菩萨行如来行，<a id="a-6t"></a>不为天魔之所得便，<a id="a-6u"></a>于二乘地永断相续，<a id="a-6v"></a>从一佛刹至一佛刹，<a id="a-6w"></a>常能供养一切如来，<a id="a-6x"></a>乃至证得无上正觉。<a id="a-6y"></a>”</p>
  <p id="a6z">尔时，<a id="a-70"></a>阿难作如是念：<a id="a-71"></a>“我今应察长老须菩提辩才之力。<a id="a-72"></a>”作是念已，<a id="a-73"></a>白须菩提言：<a id="a-74"></a>“我等应观不动如来及声闻众兼彼佛土。<a id="a-75"></a>”</p>
  <p id="a76">时，<a id="a-77"></a>须菩提告阿难言：<a id="a-78"></a>“汝欲见彼如来者，<a id="a-79"></a>今应且观上方。<a id="a-7A"></a>”</p>
  <p id="a7B">尔时，<a id="a-7C"></a>阿难观上方已，<a id="a-7D"></a>白须菩提言：<a id="a-7E"></a>“我极观上方皆空寂静。<a id="a-7F"></a>”</p>
  <p id="a7G">须菩提言：<a id="a-7H"></a>“彼不动如来，<a id="a-7I"></a>诸声闻众及彼佛土，<a id="a-7J"></a>亦复如是，<a id="a-7K"></a>如见上方。<a id="a-7L"></a>”</p>
  <p id="a7M">尔时，<a id="a-7N"></a>舍利弗白佛言：<a id="a-7O"></a>“世尊，<a id="a-7P"></a>如佛所说，<a id="a-7Q"></a>此世获记菩萨，<a id="a-7R"></a>与彼所生菩萨，<a id="a-7S"></a>等无有异。<a id="a-7T"></a>世尊，<a id="a-7U"></a>我今不知以何为等？<a id="a-7V"></a>”</p>
  <p id="a7W">佛告舍利弗：<a id="a-7X"></a>“以法界等故，<a id="a-7Y"></a>得无有异。<a id="a-7Z"></a>”</p>
  <p data-pb></p>
  <h2 id="a7a">涅槃功德庄严品第五</h2>
  <p id="a7b">尔时，<a id="a-7c"></a>尊者舍利弗，<a id="a-7d"></a>复作是念：<a id="a-7e"></a>“世尊已说不动如来应正等觉，<a id="a-7f"></a>修菩萨道，<a id="a-7g"></a>功德无边。<a id="a-7h"></a>又说彼土及声闻、<a id="a-7i"></a>菩萨，<a id="a-7j"></a>殊胜德业，<a id="a-7k"></a>广大庄严。<a id="a-7l"></a>复愿世尊，<a id="a-7m"></a>于兹开示彼佛灭度化迹如何。<a id="a-7n"></a>”</p>
  <p id="a7o">尔时，<a id="a-7p"></a>世尊知舍利弗心之所念，<a id="a-7q"></a>告言：<a id="a-7r"></a>“舍利弗，<a id="a-7s"></a>不动如来般涅槃日，<a id="a-7t"></a>化身分布一切世界，<a id="a-7u"></a>于地狱中说诸妙法，<a id="a-7v"></a>以法调伏无量有情，<a id="a-7w"></a>皆当证得阿罗汉果，<a id="a-7x"></a>然此时获果方灭度，<a id="a-7y"></a>前证无学人转增其数。<a id="a-7z"></a>即于此日，<a id="a-80"></a>授香象菩萨摩诃萨记云：<a id="a-81"></a>‘汝于我灭度后当得作佛，<a id="a-82"></a>号曰金莲如来应正等觉。<a id="a-83"></a>’复次，<a id="a-84"></a>舍利弗，<a id="a-85"></a>彼金莲如来佛刹功德声闻众数，<a id="a-86"></a>与不动如来等无有异。</p>
  <p id="a87">“复次，<a id="a-88"></a>舍利弗，<a id="a-89"></a>不动如来入般涅槃，<a id="a-8A"></a>是时大地普皆震动，<a id="a-8B"></a>一切三千大千世界震吼发声。<a id="a-8C"></a>其声上彻乃至阿迦尼吒天，<a id="a-8D"></a>诸天闻已，<a id="a-8E"></a>即知彼佛入于涅槃。<a id="a-8F"></a>复次，<a id="a-8G"></a>舍利弗，<a id="a-8H"></a>彼佛刹中所有丛林及诸药草，<a id="a-8I"></a>皆悉倾向不动如来涅槃之处。<a id="a-8J"></a>是时，<a id="a-8K"></a>天人悉以华鬘、<a id="a-8L"></a>杂香及诸衣服而散佛上，<a id="a-8M"></a>所散香华周匝围绕高一由旬。<a id="a-8N"></a>复次，<a id="a-8O"></a>舍利弗，<a id="a-8P"></a>彼涅槃时，<a id="a-8Q"></a>三千大千世界所有天、<a id="a-8R"></a>龙、<a id="a-8S"></a>夜叉、<a id="a-8T"></a>乾闼婆、<a id="a-8U"></a>阿修罗、<a id="a-8V"></a>迦楼罗、<a id="a-8W"></a>紧那罗、<a id="a-8X"></a>摩睺罗伽等，<a id="a-8Y"></a>皆向不动如来合掌作礼。<a id="a-8Z"></a>他方诸天以佛神力，<a id="a-8a"></a>悉皆得见入般涅槃。<a id="a-8b"></a>是诸天人经七昼夜心怀悲恼，<a id="a-8c"></a>不受人天嬉戏娱乐，<a id="a-8d"></a>亦无欲想，<a id="a-8e"></a>互相谓言：<a id="a-8f"></a>‘不动如来，<a id="a-8g"></a>为世光明作众生眼，<a id="a-8h"></a>今取灭度，<a id="a-8i"></a>一何速哉！<a id="a-8j"></a>’</p>
  <p id="a8k">“舍利弗，<a id="a-8l"></a>若菩萨摩诃萨，<a id="a-8m"></a>从此世界或余世界，<a id="a-8n"></a>于命终后生彼佛刹，<a id="a-8o"></a>若现生彼，<a id="a-8p"></a>皆得授阿耨多罗三藐三菩提记，<a id="a-8q"></a>非可以百数而数，<a id="a-8r"></a>彼以千数及百千数。<a id="a-8s"></a>舍利弗，<a id="a-8t"></a>是百千菩萨摩诃萨数者，<a id="a-8u"></a>应知入如来数，<a id="a-8v"></a>皆入佛数；<a id="a-8w"></a>皆入佛数，<a id="a-8x"></a>入一切智性数。<a id="a-8y"></a>若有菩萨摩诃萨，<a id="a-8z"></a>当生彼刹者，<a id="a-90"></a>亦皆得入如来等数。<a id="a-91"></a>舍利弗，<a id="a-92"></a>除彼不退菩萨摩诃萨，<a id="a-93"></a>所余菩萨于此世界，<a id="a-94"></a>若不闻称赞不动如来功德法门者，<a id="a-95"></a>皆为恶魔之所摄受。<a id="a-96"></a>复次，<a id="a-97"></a>舍利弗，<a id="a-98"></a>不动如来般涅槃后，<a id="a-99"></a>乃至正法住世，<a id="a-9A"></a>彼佛刹中所生菩萨摩诃萨，<a id="a-9B"></a>亦当入其数。<a id="a-9C"></a>所以者何？<a id="a-9D"></a>由彼如来本愿力故。<a id="a-9E"></a>是诸菩萨，<a id="a-9F"></a>若于后时受生彼者，<a id="a-9G"></a>应当读诵百八法门，<a id="a-9H"></a>读诵兹已，<a id="a-9I"></a>方能受持彼一切法。<a id="a-9J"></a>不动如来之所安立，<a id="a-9K"></a>一百八法门本性。<a id="a-9L"></a>我灭度后，<a id="a-9M"></a>若有菩萨摩诃萨当生彼刹者，<a id="a-9N"></a>亦当读诵一百八法门，<a id="a-9O"></a>及能受持一切法门。<a id="a-9P"></a>舍利弗，<a id="a-9Q"></a>不动如来应正等觉，<a id="a-9R"></a>善能摄受诸菩萨摩诃萨，<a id="a-9S"></a>佛虽灭度，<a id="a-9T"></a>其说法声及庄严功德，<a id="a-9U"></a>与佛在世等无有异。</p>
  <p id="a9V">“复次，<a id="a-9W"></a>舍利弗，<a id="a-9X"></a>彼不动如来应正等觉，<a id="a-9Y"></a>从身出火而自阇维，<a id="a-9Z"></a>舍利遗形皆作金色。<a id="a-9a"></a>譬如低弥罗树，<a id="a-9b"></a>随分断处皆有字之文，<a id="a-9c"></a>如来舍利亦复如是。<a id="a-9d"></a>复次，<a id="a-9e"></a>舍利弗，<a id="a-9f"></a>不动如来所有舍利分分周圆，<a id="a-9g"></a>表里皆有吉祥之相(相表之文其状如下)。<a id="a-9h"></a>舍利弗，<a id="a-9i"></a>譬如补罗迦树，<a id="a-9j"></a>随解之处中表皆有吉祥之文，<a id="a-9k"></a>彼佛舍利亦复如是。<a id="a-9l"></a>舍利弗，<a id="a-9m"></a>彼国众生，<a id="a-9n"></a>为供舍利起七宝塔，<a id="a-9o"></a>遍满三千大千世界，<a id="a-9p"></a>又以金色千叶莲华而为供养。<a id="a-9q"></a>其大千世界，<a id="a-9r"></a>即以塔华而为严饰。</p>
  <p id="a9s">“复次，<a id="a-9t"></a>舍利弗，<a id="a-9u"></a>若诸菩萨于不动佛国将灭度者，<a id="a-9v"></a>临寿终时曾不失念，<a id="a-9w"></a>而见如是种种瑞相。<a id="a-9x"></a>或有菩萨见当生土，<a id="a-9y"></a>无有如来自方作佛；<a id="a-9z"></a>或见彼有佛，<a id="a-A0"></a>当即奉事；<a id="a-A1"></a>或见菩萨入于母胎；<a id="a-A2"></a>或见菩萨被大甲胄；<a id="a-A3"></a>或见舍家趣于非家；<a id="a-A4"></a>或见坐于道场降伏魔军；<a id="a-A5"></a>或见菩萨证一切智智；<a id="a-A6"></a>或见菩萨于某世界，<a id="a-A7"></a>成等正觉，<a id="a-A8"></a>转于法轮。<a id="a-A9"></a>或有菩萨住虚空中，<a id="a-AA"></a>自身渐灭不遗少分；<a id="a-AB"></a>譬然湿草烟气上腾，<a id="a-AC"></a>渐以消散至于灭尽。<a id="a-AD"></a>舍利弗，<a id="a-AE"></a>是诸菩萨既灭度已，<a id="a-AF"></a>一切天人备修供养。</p>
  <p id="aAG">“复次，<a id="a-AH"></a>舍利弗，<a id="a-AI"></a>不动如来以大涅槃，<a id="a-AJ"></a>般涅槃已，<a id="a-AK"></a>正法住世经百千劫。<a id="a-AL"></a>”</p>
  <p id="aAM">时，<a id="a-AN"></a>舍利弗白佛言：<a id="a-AO"></a>“世尊，<a id="a-AP"></a>不动如来正法所住，<a id="a-AQ"></a>是何等劫？<a id="a-AR"></a>”</p>
  <p id="aAS">佛告舍利弗：<a id="a-AT"></a>“二十小劫以为一劫，<a id="a-AU"></a>彼住如是百千劫数。<a id="a-AV"></a>舍利弗，<a id="a-AW"></a>正法灭已，<a id="a-AX"></a>有大光明照十方界，<a id="a-AY"></a>地皆震动，<a id="a-AZ"></a>发大音声。<a id="a-Aa"></a>然彼非天魔之所能坏，<a id="a-Ab"></a>亦非如来及声闻众而自沉隐，<a id="a-Ac"></a>但由彼时人少有听闻，<a id="a-Ad"></a>多无欲乐，<a id="a-Ae"></a>能说法者皆悉远之；<a id="a-Af"></a>既于正法寡闻，<a id="a-Ag"></a>转增不信；<a id="a-Ah"></a>不信增长，<a id="a-Ai"></a>则无精勤，<a id="a-Aj"></a>知法比丘自当退静，<a id="a-Ak"></a>观无乐欲不复弘宣，<a id="a-Al"></a>彼佛微言渐当隐没。<a id="a-Am"></a>”</p>
  <p data-pb></p>
  <h2 id="aAn">往生因缘品第六</h2>
  <p id="aAo">尔时，<a id="a-Ap"></a>尊者舍利弗白佛言：<a id="a-Aq"></a>“世尊，<a id="a-Ar"></a>菩萨摩诃萨，<a id="a-As"></a>以何因缘善根之力，<a id="a-At"></a>于彼佛刹而得受生？<a id="a-Au"></a>”</p>
  <p id="aAv">佛告舍利弗：<a id="a-Aw"></a>“若菩萨摩诃萨，<a id="a-Ax"></a>欲生妙喜世界者，<a id="a-Ay"></a>应学不动如来往昔行菩萨行，<a id="a-Az"></a>发弘誓心愿生其国，<a id="a-B0"></a>如是行愿，<a id="a-B1"></a>能作因缘生彼佛刹。</p>
  <p id="aB2">“复次，<a id="a-B3"></a>舍利弗，<a id="a-B4"></a>菩萨摩诃萨行檀波罗蜜时，<a id="a-B5"></a>以此相应善根，<a id="a-B6"></a>回向无上菩提，<a id="a-B7"></a>愿与不动如来共相会遇。<a id="a-B8"></a>舍利弗，<a id="a-B9"></a>以此因缘当生彼界。<a id="a-BA"></a>如是菩萨摩诃萨，<a id="a-BB"></a>行尸波罗蜜乃至般若波罗蜜，<a id="a-BC"></a>亦复如是。</p>
  <p id="aBD">“复次，<a id="a-BE"></a>舍利弗，<a id="a-BF"></a>不动如来光明，<a id="a-BG"></a>普照三千大千佛之刹土，<a id="a-BH"></a>愿于来世当见此光证无上觉，<a id="a-BI"></a>因见光已成大菩提，<a id="a-BJ"></a>复以身光遍满世界。<a id="a-BK"></a>舍利弗，<a id="a-BL"></a>菩萨以是因缘当生彼土。</p>
  <p id="aBM">“复次，<a id="a-BN"></a>舍利弗，<a id="a-BO"></a>彼不动如来应正等觉，<a id="a-BP"></a>诸声闻众无量无边，<a id="a-BQ"></a>愿我当见，<a id="a-BR"></a>见已起如是行，<a id="a-BS"></a>证佛菩提。<a id="a-BT"></a>证菩提时，<a id="a-BU"></a>亦有如是无量无数诸声闻众。<a id="a-BV"></a>舍利弗，<a id="a-BW"></a>以是因缘故，<a id="a-BX"></a>菩萨摩诃萨于彼佛刹而得受生。</p>
  <p id="aBY">“复次，<a id="a-BZ"></a>舍利弗，<a id="a-Ba"></a>彼佛刹中菩萨摩诃萨无量无边，<a id="a-Bb"></a>我当欲见此诸菩萨，<a id="a-Bc"></a>行禅定行，<a id="a-Bd"></a>愿当随学，<a id="a-Be"></a>与诸菩萨处处结集，<a id="a-Bf"></a>同学同乘同俱究竟，<a id="a-Bg"></a>愿当会遇欲求圆满大慈悲者，<a id="a-Bh"></a>欲求菩提及沙门者，<a id="a-Bi"></a>舍离二乘心者，<a id="a-Bj"></a>安住真实空性者，<a id="a-Bk"></a>于佛如来一切智性及法僧名号念住相续者。<a id="a-Bl"></a>舍利弗，<a id="a-Bm"></a>若善男子、<a id="a-Bn"></a>善女人，<a id="a-Bo"></a>闻是色类菩萨名者，<a id="a-Bp"></a>于彼佛刹当得受生，<a id="a-Bq"></a>何况与般若波罗蜜相应善根，<a id="a-Br"></a>回向不动如来应正等觉！<a id="a-Bs"></a>舍利弗，<a id="a-Bt"></a>以是因缘，<a id="a-Bu"></a>是人于彼佛土决定当生。</p>
  <p id="aBv">“复次，<a id="a-Bw"></a>舍利弗，<a id="a-Bx"></a>若菩萨摩诃萨，<a id="a-By"></a>愿生彼佛刹者，<a id="a-Bz"></a>于东方无量世界，<a id="a-C0"></a>诸佛如来说微妙法，<a id="a-C1"></a>及声闻众，<a id="a-C2"></a>应以其像随念在前，<a id="a-C3"></a>愿我当证菩提说微妙法，<a id="a-C4"></a>及声闻众皆如彼佛。<a id="a-C5"></a>舍利弗，<a id="a-C6"></a>是诸菩萨应修三种随念善根，<a id="a-C7"></a>愿与一切众生平等共习，<a id="a-C8"></a>以此善根回向阿耨多罗三藐三菩提。<a id="a-C9"></a>舍利弗，<a id="a-CA"></a>如是菩萨回向善根无有限量。<a id="a-CB"></a>假使一切众生，<a id="a-CC"></a>各持一器量等虚空，<a id="a-CD"></a>作如是言：<a id="a-CE"></a>‘丈夫，<a id="a-CF"></a>彼之善根分与于我。<a id="a-CG"></a>’舍利弗，<a id="a-CH"></a>此诸善根若有色相，<a id="a-CI"></a>给与众生皆满其器各各持去，<a id="a-CJ"></a>而彼善根亦无穷尽。<a id="a-CK"></a>以回向阿耨多罗三藐三菩提，<a id="a-CL"></a>无有限量，<a id="a-CM"></a>不可移转故。<a id="a-CN"></a>舍利弗，<a id="a-CO"></a>彼三随念所成回向一切种智，<a id="a-CP"></a>以此善根三宝随转。<a id="a-CQ"></a>舍利弗，<a id="a-CR"></a>若有菩萨成此善根，<a id="a-CS"></a>应知不堕一切恶趣，<a id="a-CT"></a>而能摧伏波旬及诸魔众，<a id="a-CU"></a>于彼佛刹随乐受生；<a id="a-CV"></a>乃至南西北方、<a id="a-CW"></a>四维、<a id="a-CX"></a>上、<a id="a-CY"></a>下，<a id="a-CZ"></a>亦复如是，<a id="a-Ca"></a>皆得随愿受生。<a id="a-Cb"></a>是故，<a id="a-Cc"></a>菩萨摩诃萨，<a id="a-Cd"></a>于此随念善根应当积集，<a id="a-Ce"></a>彼积集已应回向不动如来故，<a id="a-Cf"></a>于彼刹当得受生。</p>
  <p id="aCg">“复次，<a id="a-Ch"></a>舍利弗，<a id="a-Ci"></a>不动如来佛刹功德广大庄严，<a id="a-Cj"></a>于无量佛刹中彼皆无有。<a id="a-Ck"></a>是故，<a id="a-Cl"></a>菩萨摩诃萨，<a id="a-Cm"></a>应当发如是心：<a id="a-Cn"></a>‘我以此善根愿当见彼土，<a id="a-Co"></a>彼土庄严愿当摄受，<a id="a-Cp"></a>亦愿当见彼诸菩萨。<a id="a-Cq"></a>’舍利弗，<a id="a-Cr"></a>以此因缘菩萨当生彼国。<a id="a-Cs"></a>舍利弗，<a id="a-Ct"></a>菩萨摩诃萨愿生彼佛刹者，<a id="a-Cu"></a>应发增上乐欲之心。<a id="a-Cv"></a>舍利弗，<a id="a-Cw"></a>若善男子、<a id="a-Cx"></a>善女人，<a id="a-Cy"></a>发增上心我皆与记，<a id="a-Cz"></a>于彼佛刹而得受生。<a id="a-D0"></a>舍利弗，<a id="a-D1"></a>譬如有城，<a id="a-D2"></a>无有楼阁、<a id="a-D3"></a>园林、<a id="a-D4"></a>池沼，<a id="a-D5"></a>亦无象马游行之处；<a id="a-D6"></a>彼城之王虽有力安处，<a id="a-D7"></a>而城无楼阁诸功德故，<a id="a-D8"></a>则非庄严。<a id="a-D9"></a>舍利弗，<a id="a-DA"></a>我此佛刹亦复如是，<a id="a-DB"></a>无彼功德故，<a id="a-DC"></a>则非严饰。<a id="a-DD"></a>舍利弗，<a id="a-DE"></a>我此刹中若有如是功德庄严，<a id="a-DF"></a>则如不动如来佛刹严胜。<a id="a-DG"></a>舍利弗，<a id="a-DH"></a>若菩萨摩诃萨，<a id="a-DI"></a>愿当摄受清净佛刹者，<a id="a-DJ"></a>应如不动如来往修菩萨行，<a id="a-DK"></a>植众德本严净佛刹已，<a id="a-DL"></a>及当如是摄取功德。</p>
  <p id="aDM">“复次，<a id="a-DN"></a>舍利弗，<a id="a-DO"></a>如我今时得阿耨多罗三藐三菩提已，<a id="a-DP"></a>调伏无量众生，<a id="a-DQ"></a>于二乘道皆获果证，<a id="a-DR"></a>及我声闻所调伏者悉皆积聚；<a id="a-DS"></a>方彼如来诸声闻众，<a id="a-DT"></a>百分不及一，<a id="a-DU"></a>千分不及一，<a id="a-DV"></a>百千分、<a id="a-DW"></a>亿百千分、<a id="a-DX"></a>数分、<a id="a-DY"></a>算分、<a id="a-DZ"></a>喻分、<a id="a-Da"></a>邬波尼杀昙分亦不及一。<a id="a-Db"></a>何以故？<a id="a-Dc"></a>由数无量故。<a id="a-Dd"></a>若言解脱，<a id="a-De"></a>则无有异。<a id="a-Df"></a>且止斯事！<a id="a-Dg"></a>舍利弗，<a id="a-Dh"></a>彼弥勒如来当出于世，<a id="a-Di"></a>诸声闻众及彼调伏所余声闻，<a id="a-Dj"></a>以方不动如来声闻之数，<a id="a-Dk"></a>不及之分如上。<a id="a-Dl"></a>应知，<a id="a-Dm"></a>舍利弗，<a id="a-Dn"></a>由彼如来于一说法，<a id="a-Do"></a>善能调伏无量有情。<a id="a-Dp"></a>然彼世尊之所摄受，<a id="a-Dq"></a>无有能知其数量者。<a id="a-Dr"></a>舍利弗，<a id="a-Ds"></a>我之声闻及弥勒如来诸声闻众，<a id="a-Dt"></a>乃至贤劫诸佛世尊所有声闻，<a id="a-Du"></a>及彼声闻当所调伏余声闻众，<a id="a-Dv"></a>彼皆积聚，<a id="a-Dw"></a>比不动如来诸声闻众，<a id="a-Dx"></a>百分不及一，<a id="a-Dy"></a>乃至邬波尼杀昙分亦不及一。<a id="a-Dz"></a>何以故？<a id="a-E0"></a>其数多故，<a id="a-E1"></a>解脱无异故。<a id="a-E2"></a>”</p>
  <p id="aE3">时，<a id="a-E4"></a>舍利弗白佛言：<a id="a-E5"></a>“世尊，<a id="a-E6"></a>如我解佛所说义者，<a id="a-E7"></a>应知彼阿罗汉刹，<a id="a-E8"></a>非愚夫刹。<a id="a-E9"></a>何以故？<a id="a-EA"></a>彼佛刹中阿罗汉多故。<a id="a-EB"></a>”</p>
  <p id="aEC">佛告舍利弗：<a id="a-ED"></a>“如是，<a id="a-EE"></a>如是，<a id="a-EF"></a>如汝所说，<a id="a-EG"></a>彼佛刹中多漏尽阿罗汉故。</p>
  <p id="aEH">“复次，<a id="a-EI"></a>舍利弗，<a id="a-EJ"></a>此三千大千世界星宿数量，<a id="a-EK"></a>不如彼佛声闻众多。<a id="a-EL"></a>由彼如来于一说法，<a id="a-EM"></a>无量有情得阿罗汉。<a id="a-EN"></a>舍利弗，<a id="a-EO"></a>此三千大千世界星宿犹有数量，<a id="a-EP"></a>彼一一会无量有情得阿罗汉故，<a id="a-EQ"></a>诸会声闻无有数量。</p>
  <p id="aER">“复次，<a id="a-ES"></a>舍利弗，<a id="a-ET"></a>彼刹天人植众善本，<a id="a-EU"></a>余界人天纵以天眼亦不能见。<a id="a-EV"></a>舍利弗，<a id="a-EW"></a>假令余界诸天及人，<a id="a-EX"></a>往彼刹中善男子、<a id="a-EY"></a>善女人所，<a id="a-EZ"></a>尽其天眼亦不得见。<a id="a-Ea"></a>若人闻此功德称扬法门，<a id="a-Eb"></a>闻已受持，<a id="a-Ec"></a>读诵通利；<a id="a-Ed"></a>彼善男子等，<a id="a-Ee"></a>皆于不动如来往昔行菩萨行时，<a id="a-Ef"></a>皆已见闻，<a id="a-Eg"></a>是故闻此法门即得信心清净。</p>
  <p id="aEh">“舍利弗，<a id="a-Ei"></a>东方一切世界诸刹土中，<a id="a-Ej"></a>若菩萨乘人，<a id="a-Ek"></a>或声闻乘人，<a id="a-El"></a>于此法门，<a id="a-Em"></a>读诵通利者，<a id="a-En"></a>其数甚多。<a id="a-Eo"></a>彼诸菩萨及声闻人，<a id="a-Ep"></a>由愿力故于不动刹中，<a id="a-Eq"></a>若已生、<a id="a-Er"></a>现生、<a id="a-Es"></a>当生。<a id="a-Et"></a>唯除不退菩萨，<a id="a-Eu"></a>由彼菩萨于诸刹中当得阿耨多罗三藐三菩提故。<a id="a-Ev"></a>南西北方、<a id="a-Ew"></a>四维、<a id="a-Ex"></a>上、<a id="a-Ey"></a>下，<a id="a-Ez"></a>亦复如是。<a id="a-F0"></a>舍利弗，<a id="a-F1"></a>彼不动如来，<a id="a-F2"></a>于妙喜世界及他方刹土，<a id="a-F3"></a>在菩萨等乘中而为上首。</p>
  <p id="aF4">“舍利弗，<a id="a-F5"></a>若有善男子、<a id="a-F6"></a>善女人，<a id="a-F7"></a>闻不动如来功德法门，<a id="a-F8"></a>善能受持，<a id="a-F9"></a>读诵通利，<a id="a-FA"></a>愿生彼刹者乃至命终，<a id="a-FB"></a>不动如来常为护念，<a id="a-FC"></a>不使诸魔及魔眷属退转其心。<a id="a-FD"></a>舍利弗应知，<a id="a-FE"></a>是善男子、<a id="a-FF"></a>或善女人，<a id="a-FG"></a>乃至无上菩提，<a id="a-FH"></a>无有退转之怖，<a id="a-FI"></a>亦无水火刀杖、<a id="a-FJ"></a>恶兽毒虫之所损害，<a id="a-FK"></a>亦不为人非人等之所怖畏。<a id="a-FL"></a>何以故？<a id="a-FM"></a>由不动如来常加护念，<a id="a-FN"></a>于彼佛刹当受生故。</p>
  <p id="aFO">“舍利弗，<a id="a-FP"></a>譬如日轮虽复遥远，<a id="a-FQ"></a>与阎浮提众生而作光明；<a id="a-FR"></a>不动如来亦复如是，<a id="a-FS"></a>虽在遥远，<a id="a-FT"></a>能与他界诸菩萨众而作光明。<a id="a-FU"></a>舍利弗，<a id="a-FV"></a>譬如比丘有天眼者，<a id="a-FW"></a>能见远方诸善恶色；<a id="a-FX"></a>不动如来虽在彼刹，<a id="a-FY"></a>余世界中诸菩萨众所有形类等色皆悉能见。<a id="a-FZ"></a>舍利弗，<a id="a-Fa"></a>又如比丘得心自在，<a id="a-Fb"></a>获彼神通波罗蜜者，<a id="a-Fc"></a>虽在遥远，<a id="a-Fd"></a>了知一切有情之心；<a id="a-Fe"></a>不动如来亦复如是，<a id="a-Ff"></a>能知余界诸菩萨心。<a id="a-Fg"></a>舍利弗，<a id="a-Fh"></a>譬如比丘证得天耳，<a id="a-Fi"></a>身虽在远能闻诸声；<a id="a-Fj"></a>不动如来亦复如是，<a id="a-Fk"></a>余世界中所住众生作如是言，<a id="a-Fl"></a>我于彼刹愿当生者，<a id="a-Fm"></a>彼佛皆闻。<a id="a-Fn"></a>舍利弗，<a id="a-Fo"></a>如是色类善男子、<a id="a-Fp"></a>善女人所有姓名，<a id="a-Fq"></a>不动如来皆悉了知。<a id="a-Fr"></a>若有受持，<a id="a-Fs"></a>读诵通利此功德法门者，<a id="a-Ft"></a>此诸人等，<a id="a-Fu"></a>皆为不动如来之所知见及已护念。<a id="a-Fv"></a>”</p>
  <p id="aFw">时，<a id="a-Fx"></a>舍利弗白佛言：<a id="a-Fy"></a>“希有世尊，<a id="a-Fz"></a>乃至彼佛世尊，<a id="a-G0"></a>护念彼诸菩萨摩诃萨。<a id="a-G1"></a>”</p>
  <p id="aG2">如是白已，<a id="a-G3"></a>佛告舍利弗：<a id="a-G4"></a>“如是，<a id="a-G5"></a>如是，<a id="a-G6"></a>如汝所言。<a id="a-G7"></a>彼菩萨摩诃萨，<a id="a-G8"></a>如来之所护念。<a id="a-G9"></a>何以故？<a id="a-GA"></a>由护念菩萨故，<a id="a-GB"></a>一切众生皆得护念。<a id="a-GC"></a>舍利弗，<a id="a-GD"></a>譬如刹利灌顶大王，<a id="a-GE"></a>多有仓廪盈储谷豆，<a id="a-GF"></a>严诫主司善令监守。<a id="a-GG"></a>何以故？<a id="a-GH"></a>于饥馑世当济群生。<a id="a-GI"></a>舍利弗，<a id="a-GJ"></a>是诸菩萨，<a id="a-GK"></a>于彼如来灭度之后，<a id="a-GL"></a>当证无上正等菩提，<a id="a-GM"></a>能于正法饥馑之时作大丰稔。<a id="a-GN"></a>如来亦复如是，<a id="a-GO"></a>善能覆护此诸菩萨。</p>
  <p id="aGP">“舍利弗，<a id="a-GQ"></a>于此世界有诸菩萨，<a id="a-GR"></a>当闻不动如来功德法门，<a id="a-GS"></a>能善受持，<a id="a-GT"></a>读诵通利，<a id="a-GU"></a>于彼佛刹愿欲受生，<a id="a-GV"></a>应知此人得不退转。<a id="a-GW"></a>舍利弗，<a id="a-GX"></a>若余菩萨于此法门，<a id="a-GY"></a>善能受持，<a id="a-GZ"></a>读诵通利，<a id="a-Ga"></a>为无量无数百千众生开示演说，<a id="a-Gb"></a>亦令诸有情如是植众善本，<a id="a-Gc"></a>使当亲近无上菩提。<a id="a-Gd"></a>舍利弗，<a id="a-Ge"></a>若菩萨愿速证无上菩提者，<a id="a-Gf"></a>应当受持读诵通利如是法门，<a id="a-Gg"></a>为诸众生开示演说。<a id="a-Gh"></a>何以故？<a id="a-Gi"></a>菩萨摩诃萨，<a id="a-Gj"></a>应如是演说此功德门大智慧业，<a id="a-Gk"></a>当如是如是发起积集。<a id="a-Gl"></a>彼诸人等由发起积集故，<a id="a-Gm"></a>于其现身诸漏当尽。<a id="a-Gn"></a>舍利子，<a id="a-Go"></a>是故声闻乘者，<a id="a-Gp"></a>若闻彼法门，<a id="a-Gq"></a>应当受持，<a id="a-Gr"></a>读诵通利，<a id="a-Gs"></a>广为众生开示演说。<a id="a-Gt"></a>何以故？<a id="a-Gu"></a>此善男子、<a id="a-Gv"></a>善女人，<a id="a-Gw"></a>由受持如是正法，<a id="a-Gx"></a>于其现身当证无学。<a id="a-Gy"></a>舍利弗，<a id="a-Gz"></a>若有净信男子、<a id="a-H0"></a>女人，<a id="a-H1"></a>于此功德称赞法门，<a id="a-H2"></a>应当为他时时演说，<a id="a-H3"></a>彼诸人等不越两生，<a id="a-H4"></a>当于现身得尽诸漏。</p>
  <p id="aH5">“复次，<a id="a-H6"></a>舍利弗，<a id="a-H7"></a>此不动如来所有功德称赞法门，<a id="a-H8"></a>非愚浅者之所能受，<a id="a-H9"></a>其有智慧深广方能受持。<a id="a-HA"></a>舍利弗，<a id="a-HB"></a>彼善男子、<a id="a-HC"></a>善女人当见诸佛，<a id="a-HD"></a>于此功德称赞法门必当身得。<a id="a-HE"></a>舍利弗，<a id="a-HF"></a>譬若无价宝珠从海持来。<a id="a-HG"></a>于意云何？<a id="a-HH"></a>此无价宝，<a id="a-HI"></a>何人先得？<a id="a-HJ"></a>”</p>
  <p id="aHK">舍利弗白佛言：<a id="a-HL"></a>“世尊，<a id="a-HM"></a>有诸国王、<a id="a-HN"></a>王子、<a id="a-HO"></a>大臣，<a id="a-HP"></a>此人先得。<a id="a-HQ"></a>”</p>
  <p id="aHR">佛告舍利弗：<a id="a-HS"></a>“彼佛功德法门，<a id="a-HT"></a>亦复如是，<a id="a-HU"></a>菩萨先得。<a id="a-HV"></a>是诸菩萨当不退转，<a id="a-HW"></a>若闻此法，<a id="a-HX"></a>必能受持读诵通利，<a id="a-HY"></a>为无上菩提，<a id="a-HZ"></a>于真如性当勤修学。<a id="a-Ha"></a>”</p>
  <p id="aHb">舍利弗白佛言：<a id="a-Hc"></a>“世尊，<a id="a-Hd"></a>若诸菩萨欲住不退地者，<a id="a-He"></a>闻此称赞法门，<a id="a-Hf"></a>应当受持读诵通利。<a id="a-Hg"></a>何以故？<a id="a-Hh"></a>菩萨摩诃萨住此法门，<a id="a-Hi"></a>于法性中当不退转。<a id="a-Hj"></a>”</p>
  <p id="aHk">佛告舍利弗：<a id="a-Hl"></a>“假使有人终以金宝满阎浮提，<a id="a-Hm"></a>持用布施，<a id="a-Hn"></a>冀闻此法终亦不闻。<a id="a-Ho"></a>何以故？<a id="a-Hp"></a>此功德法，<a id="a-Hq"></a>非薄福众生当执持故。</p>
  <p id="aHr">“复次，<a id="a-Hs"></a>舍利弗，<a id="a-Ht"></a>若声闻乘人闻此功德法门受持读诵，<a id="a-Hu"></a>为无上菩提及真如相应故精勤修习。<a id="a-Hv"></a>彼于后身当得成就，<a id="a-Hw"></a>或于二生补处，<a id="a-Hx"></a>或复三生终不超过，<a id="a-Hy"></a>当成正觉。<a id="a-Hz"></a>彼若闻此称赞法门读诵通利，<a id="a-I0"></a>复为无量百千众生开示演说。<a id="a-I1"></a>舍利弗，<a id="a-I2"></a>如转轮王，<a id="a-I3"></a>以先业感七宝见前；<a id="a-I4"></a>不动如来亦复如是，<a id="a-I5"></a>以本愿力，<a id="a-I6"></a>我今说此功德法门。<a id="a-I7"></a>舍利弗，<a id="a-I8"></a>若诸菩萨摩诃萨，<a id="a-I9"></a>于此称赞法门，<a id="a-IA"></a>若已闻、<a id="a-IB"></a>若当闻者，<a id="a-IC"></a>彼皆由不动如来往昔行菩萨行时慈悲愿力，<a id="a-ID"></a>或当于贤劫中诸佛世尊之所，<a id="a-IE"></a>预闻开示此之法门，<a id="a-IF"></a>如我于今演说开示，<a id="a-IG"></a>不增不减名数若干。<a id="a-IH"></a>舍利弗，<a id="a-II"></a>是故菩萨摩诃萨欲速证无上菩提者，<a id="a-IJ"></a>于此功德称赞法门，<a id="a-IK"></a>应当受持读诵通利，<a id="a-IL"></a>为他广说。</p>
  <p id="aIM">“复次，<a id="a-IN"></a>舍利弗，<a id="a-IO"></a>若善男子、<a id="a-IP"></a>善女人，<a id="a-IQ"></a>为求此法门故，<a id="a-IR"></a>于彼村落城邑，<a id="a-IS"></a>听闻受持，<a id="a-IT"></a>读诵通利；<a id="a-IU"></a>虽出家菩萨居白衣家，<a id="a-IV"></a>我说无过亦随听住。<a id="a-IW"></a>何以故？<a id="a-IX"></a>彼善男子、<a id="a-IY"></a>善女人，<a id="a-IZ"></a>于命终后，<a id="a-Ia"></a>欲令此法当不隐没。<a id="a-Ib"></a>舍利弗，<a id="a-Ic"></a>若彼村邑在于遥远，<a id="a-Id"></a>是诸菩萨亦当应往，<a id="a-Ie"></a>及住彼中，<a id="a-If"></a>受持读诵，<a id="a-Ig"></a>开示演说。<a id="a-Ih"></a>舍利弗，<a id="a-Ii"></a>彼善男子、<a id="a-Ij"></a>善女人，<a id="a-Ik"></a>于已流布称赞法门，<a id="a-Il"></a>或于他人有是经卷，<a id="a-Im"></a>应可诣彼而书写之。<a id="a-In"></a>彼人若有愿求：<a id="a-Io"></a>‘汝当断贪！<a id="a-Ip"></a>’或使经行若坐若立，<a id="a-Iq"></a>汝等应曲随教命，<a id="a-Ir"></a>书写是经。<a id="a-Is"></a>若于彼村求不能得，<a id="a-It"></a>应诣邻境书写受持，<a id="a-Iu"></a>读诵通利，<a id="a-Iv"></a>复为他人开示演说。<a id="a-Iw"></a>若往余方勤求不获，<a id="a-Ix"></a>彼人应发如是誓心：<a id="a-Iy"></a>‘我于无上菩提，<a id="a-Iz"></a>不应生于退转之相。<a id="a-J0"></a>由我已闻不动如来法门名号，<a id="a-J1"></a>是人于我欲为利益令我听闻。<a id="a-J2"></a>’舍利弗，<a id="a-J3"></a>如是称赞法门，<a id="a-J4"></a>有能演说及预闻者，<a id="a-J5"></a>皆由如来威神之力。<a id="a-J6"></a>”</p>
  <p id="aJ7">时，<a id="a-J8"></a>舍利弗白佛言：<a id="a-J9"></a>“世尊，<a id="a-JA"></a>如来灭后，<a id="a-JB"></a>由谁威力而当得闻？<a id="a-JC"></a>”</p>
  <p id="aJD">“舍利弗，<a id="a-JE"></a>我灭度后，<a id="a-JF"></a>由不动如来威神之力，<a id="a-JG"></a>当复得闻。<a id="a-JH"></a>或由四大天王、<a id="a-JI"></a>释提桓因等当勤加护，<a id="a-JJ"></a>令诸法师宣扬此法。<a id="a-JK"></a>及彼菩萨本业成熟，<a id="a-JL"></a>四天王等威加策进，<a id="a-JM"></a>令诸菩萨而得听闻。<a id="a-JN"></a>”</p>
  <p id="aJO">舍利弗白佛言：<a id="a-JP"></a>“世尊，<a id="a-JQ"></a>如此法门能成就广大功德。<a id="a-JR"></a>”</p>
  <p id="aJS">佛告舍利弗：<a id="a-JT"></a>“如是，<a id="a-JU"></a>如是，<a id="a-JV"></a>如汝所言。<a id="a-JW"></a>舍利弗，<a id="a-JX"></a>若于国中雨雹为灾，<a id="a-JY"></a>非时霹雳，<a id="a-JZ"></a>及余种种可怖之事。<a id="a-Ja"></a>彼善男子、<a id="a-Jb"></a>善女人等，<a id="a-Jc"></a>应当专念不动如来及称名号，<a id="a-Jd"></a>是诸灾害皆得消除。<a id="a-Je"></a>由彼如来往昔弘济百千诸龙解脱众苦，<a id="a-Jf"></a>又由慈悲本愿诚谛不虚，<a id="a-Jg"></a>回向善根要期圆满故，<a id="a-Jh"></a>称彼名号忧患自消，<a id="a-Ji"></a>唯除有情宿业成熟。<a id="a-Jj"></a>”</p>
  <p id="aJk">舍利弗白佛言：<a id="a-Jl"></a>“世尊，<a id="a-Jm"></a>是诸菩萨现身欲证无上菩提者，<a id="a-Jn"></a>应如不动如来往修愿行。<a id="a-Jo"></a>”</p>
  <p id="aJp">佛告舍利弗：<a id="a-Jq"></a>“如是，<a id="a-Jr"></a>如是，<a id="a-Js"></a>如汝所言。<a id="a-Jt"></a>舍利弗，<a id="a-Ju"></a>少有菩萨摩诃萨，<a id="a-Jv"></a>已能如是具修净刹及当净修，<a id="a-Jw"></a>如不动如来者。<a id="a-Jx"></a>舍利弗，<a id="a-Jy"></a>彼诸菩萨皆当证得阿耨多罗三藐三菩提，<a id="a-Jz"></a>而于佛性及一切智，<a id="a-K0"></a>摄受佛国悉皆同等。<a id="a-K1"></a>菩萨、<a id="a-K2"></a>声闻非无优劣，<a id="a-K3"></a>而于解脱则无有异。<a id="a-K4"></a>”</p>
  <p id="aK5">尔时，<a id="a-K6"></a>欲界诸天及梵众天等，<a id="a-K7"></a>皆向彼如来合掌顶礼，<a id="a-K8"></a>而三唱言：<a id="a-K9"></a>“南无不动如来应正等觉！<a id="a-KA"></a>甚为希有！<a id="a-KB"></a>又归命此界释迦牟尼如来应正等觉，<a id="a-KC"></a>善能说彼称赞法门。<a id="a-KD"></a>”尔时，<a id="a-KE"></a>欲界诸天以曼陀罗华及诸天香以散佛上，<a id="a-KF"></a>所散香华于虚空中合而成盖；<a id="a-KG"></a>复以诸天华香，<a id="a-KH"></a>遥散彼佛以为供养。</p>
  <p id="aKI">时，<a id="a-KJ"></a>天帝释作如是念：<a id="a-KK"></a>“我此四众及欲界诸天，<a id="a-KL"></a>皆欲见彼不动如来应正等觉。<a id="a-KM"></a>”</p>
  <p id="aKN">尔时，<a id="a-KO"></a>世尊知彼释天心之所念，<a id="a-KP"></a>结跏趺坐，<a id="a-KQ"></a>安处虚空。<a id="a-KR"></a>是诸大众，<a id="a-KS"></a>以佛神力亦住空中，<a id="a-KT"></a>皆遥见彼妙喜世界不动如来及声闻众。<a id="a-KU"></a>众皆见已，<a id="a-KV"></a>右膝著地，<a id="a-KW"></a>向不动如来应正等觉。</p>
  <p id="aKX">尔时，<a id="a-KY"></a>此界众人皆作是念：<a id="a-KZ"></a>“岂非三十三天为见彼佛而来集会，<a id="a-Ka"></a>礼拜供养？<a id="a-Kb"></a>”</p>
  <p id="aKc">是时，<a id="a-Kd"></a>帝释作如是念：<a id="a-Ke"></a>“彼界诸天以人相而住，<a id="a-Kf"></a>我见彼诸人等服玩资具，<a id="a-Kg"></a>与彼诸天无少优劣。<a id="a-Kh"></a>”</p>
  <p id="aKi">尔时，<a id="a-Kj"></a>世尊摄神通已，<a id="a-Kk"></a>告天帝言：<a id="a-Kl"></a>“彼诸人民皆受天乐，<a id="a-Km"></a>汝应爱乐。<a id="a-Kn"></a>是诸人等见彼如来，<a id="a-Ko"></a>及爱乐彼受天资具者，<a id="a-Kp"></a>彼诸众生从余世界命终以后，<a id="a-Kq"></a>皆得往生不动佛刹。<a id="a-Kr"></a>”</p>
  <p id="aKs">尔时，<a id="a-Kt"></a>舍利弗告帝释言：<a id="a-Ku"></a>“汝见释迦牟尼佛，<a id="a-Kv"></a>及不动如来。<a id="a-Kw"></a>由此缘故，<a id="a-Kx"></a>汝于此身得大善利，<a id="a-Ky"></a>况汝已得过人之法！<a id="a-Kz"></a>”</p>
  <p id="aL0">时，<a id="a-L1"></a>天帝释作如是念：<a id="a-L2"></a>“彼诸众生闻此法门亦得善利，<a id="a-L3"></a>何况得生不动佛刹！<a id="a-L4"></a>”</p>
  <p id="aL5">尔时，<a id="a-L6"></a>佛告天帝释言：<a id="a-L7"></a>“彼菩萨乘人，<a id="a-L8"></a>当生彼佛刹者，<a id="a-L9"></a>亦得善利。<a id="a-LA"></a>何以故？<a id="a-LB"></a>彼诸菩萨皆应得住不退转故。<a id="a-LC"></a>若余菩萨于其现身，<a id="a-LD"></a>愿生彼佛国者，<a id="a-LE"></a>应知皆是住不退转。<a id="a-LF"></a>”</p>
  <p id="aLG">佛说此法门时，<a id="a-LH"></a>五百比丘于无漏法心得解脱；<a id="a-LI"></a>五千菩萨、<a id="a-LJ"></a>六千比丘尼、<a id="a-LK"></a>八千优婆塞、<a id="a-LL"></a>十千优婆夷，<a id="a-LM"></a>及欲界中无量天子，<a id="a-LN"></a>于彼佛刹皆愿受生。<a id="a-LO"></a>如来是时皆与授记：<a id="a-LP"></a>‘于彼佛刹当获往生！<a id="a-LQ"></a>”若余有情当愿生者，<a id="a-LR"></a>如来亦当与记生彼佛刹。</p>
  <p id="aLS">是时，<a id="a-LT"></a>三千大千世界六种震动，<a id="a-LU"></a>所谓动遍动、<a id="a-LV"></a>等遍动、<a id="a-LW"></a>摇遍摇、<a id="a-LX"></a>等遍摇、<a id="a-LY"></a>震遍震、<a id="a-LZ"></a>等遍震，<a id="a-La"></a>由此法门所加持故。<a id="a-Lb"></a>佛说此经已，<a id="a-Lc"></a>舍利弗等，<a id="a-Ld"></a>及诸世间天、<a id="a-Le"></a>人、<a id="a-Lf"></a>阿修罗、<a id="a-Lg"></a>乾闼婆、<a id="a-Lh"></a>迦楼罗、<a id="a-Li"></a>紧那罗、<a id="a-Lj"></a>摩睺罗伽，<a id="a-Lk"></a>闻佛所说，<a id="a-Ll"></a>皆大欢喜，<a id="a-Lm"></a>信受奉行。</p>
 </body>
</html>