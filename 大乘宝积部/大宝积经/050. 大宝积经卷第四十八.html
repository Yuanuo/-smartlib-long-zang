<!doctype html>
<html id="z3IBTFTCS" data-ver="1369">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘宝积部">
  <meta period="唐">
 </head>
 <body>
  <h1 id="a1">大宝积经卷第四十八</h1>
  <h2 id="a2">唐三藏法师玄奘奉诏译</h2>
  <h2 id="a3">菩萨藏会第十二之十四毗利耶波罗蜜多品第九之四</h2>
  <p id="a4">“复次，<a id="a-5"></a>舍利子，<a id="a-6"></a>菩萨摩诃萨精勤无倦，<a id="a-7"></a>修习毗利耶波罗蜜多时，<a id="a-8"></a>于诸众生起病者想。<a id="a-9"></a>何以故？<a id="a-A"></a>一切众生常是病者，<a id="a-B"></a>恒为三种热恼所烧恼故。<a id="a-C"></a>舍利子，<a id="a-D"></a>何等名为三种热恼？<a id="a-E"></a>所谓贪欲热恼、<a id="a-F"></a>瞋恚热恼、<a id="a-G"></a>愚痴热恼。<a id="a-H"></a>菩萨摩诃萨作如是念：<a id="a-I"></a>‘我等今者，<a id="a-J"></a>应以如是无上正法阿竭陀膏药，<a id="a-K"></a>涂傅如是热恼众生。<a id="a-L"></a>何以故？<a id="a-M"></a>由是无上正法清凉微妙膏药用涂傅故，<a id="a-N"></a>一切众生贪瞋痴等诸热恼病皆悉除灭。<a id="a-O"></a>’舍利子，<a id="a-P"></a>诸菩萨摩诃萨，<a id="a-Q"></a>以是正法良药，<a id="a-R"></a>涂傅众生令三毒灭故。<a id="a-S"></a>是菩萨摩诃萨无倦正勤，<a id="a-T"></a>修行毗利耶波罗蜜多，<a id="a-U"></a>应如是学。</p>
  <p id="aV">“复次，<a id="a-W"></a>舍利子，<a id="a-X"></a>菩萨摩诃萨，<a id="a-Y"></a>修行毗利耶波罗蜜多，<a id="a-Z"></a>其相无量，<a id="a-a"></a>我今当说。<a id="a-b"></a>舍利子，<a id="a-c"></a>菩萨摩诃萨，<a id="a-d"></a>常作是念，<a id="a-e"></a>所谓一切众生皆是病者。<a id="a-f"></a>何以故？<a id="a-g"></a>由为三毒常热恼故。<a id="a-h"></a>若有众生生地狱者，<a id="a-i"></a>亦为如是贪瞋痴等之所烧恼；<a id="a-j"></a>如是生傍生者，<a id="a-k"></a>焰魔世界、<a id="a-l"></a>人中、<a id="a-m"></a>天上，<a id="a-n"></a>所有众生无不为是三毒烧恼；<a id="a-o"></a>若有众生成疑见等诸烦恼者，<a id="a-p"></a>亦常为于贪瞋痴等之所烧恼。<a id="a-q"></a>舍利子，<a id="a-r"></a>是诸众生具烦恼病，<a id="a-s"></a>非余良医及胜妙药若涂若傅能令贪瞋痴等热恼静息，<a id="a-t"></a>惟除如来无上胜妙大法医王，<a id="a-u"></a>及证法身菩萨摩诃萨，<a id="a-v"></a>以大愿力自严持身为良药已，<a id="a-w"></a>乃能除灭一切众生贪瞋痴等诸热恼病。</p>
  <p id="ax">“复次，<a id="a-y"></a>舍利子，<a id="a-z"></a>汝应解了如是法门，<a id="a-10"></a>所谓一切众生贪瞋痴病，<a id="a-11"></a>非余医药而能差愈，<a id="a-12"></a>惟有如来无上医王、<a id="a-13"></a>法身菩萨，<a id="a-14"></a>以大愿力而得除灭。<a id="a-15"></a>舍利子，<a id="a-16"></a>于汝意云何？<a id="a-17"></a>众生界多？<a id="a-18"></a>地等界多？<a id="a-19"></a>”</p>
  <p id="a1A">舍利子白佛言：<a id="a-1B"></a>“世尊，<a id="a-1C"></a>如我解佛所说妙义，<a id="a-1D"></a>众生界多，<a id="a-1E"></a>非大地界，<a id="a-1F"></a>亦非水界、<a id="a-1G"></a>火界、<a id="a-1H"></a>风界所能比类。<a id="a-1I"></a>”</p>
  <p id="a1J">佛言：<a id="a-1K"></a>“如是，<a id="a-1L"></a>如是，<a id="a-1M"></a>如汝所说，<a id="a-1N"></a>众生界多，<a id="a-1O"></a>非大地界；<a id="a-1P"></a>乃至众生界多，<a id="a-1Q"></a>非彼风界。<a id="a-1R"></a>舍利子，<a id="a-1S"></a>我今更说如是之相。<a id="a-1T"></a>舍利子，<a id="a-1U"></a>有诸众生身形微细，<a id="a-1V"></a>难可睹见，<a id="a-1W"></a>非佛法外诸神仙眼之所能及，<a id="a-1X"></a>亦非声闻、<a id="a-1Y"></a>独觉天眼境界，<a id="a-1Z"></a>惟是如来清净天眼所能照了。<a id="a-1a"></a>舍利子，<a id="a-1b"></a>如来以净天眼，<a id="a-1c"></a>明见如车轮量，<a id="a-1d"></a>所有微细含识众生，<a id="a-1e"></a>其数无量，<a id="a-1f"></a>多于三千大千世界于人天趣诸受生者。<a id="a-1g"></a>舍利子，<a id="a-1h"></a>如是无量无边诸有情界，<a id="a-1i"></a>乃至三千大千世界一切有情，<a id="a-1j"></a>若卵生、<a id="a-1k"></a>若胎生、<a id="a-1l"></a>若湿生、<a id="a-1m"></a>若化生、<a id="a-1n"></a>若有色、<a id="a-1o"></a>若无色、<a id="a-1p"></a>若有想、<a id="a-1q"></a>若无想、<a id="a-1r"></a>若非有想非无想，<a id="a-1s"></a>若可见、<a id="a-1t"></a>若不可见，<a id="a-1u"></a>如是乃至所有假名建立诸有情界；<a id="a-1v"></a>设使于一刹那，<a id="a-1w"></a>或一罗婆，<a id="a-1x"></a>或一牟呼多顷，<a id="a-1y"></a>非前非后，<a id="a-1z"></a>皆得人身；<a id="a-20"></a>彼诸人等并成良医，<a id="a-21"></a>寿命一劫，<a id="a-22"></a>明练方术，<a id="a-23"></a>通闲医道，<a id="a-24"></a>为大医师善疗众病，<a id="a-25"></a>皆如今者时缚迦医王。<a id="a-26"></a>舍利子，<a id="a-27"></a>彼诸医王同共集议，<a id="a-28"></a>作如是言：<a id="a-29"></a>‘有一众生怀贪瞋痴热恼之病，<a id="a-2A"></a>我为医王勤加功用，<a id="a-2B"></a>当为除灭。<a id="a-2C"></a>’如是，<a id="a-2D"></a>舍利子，<a id="a-2E"></a>设使彼等一一诸医，<a id="a-2F"></a>皆持清凉妙药，<a id="a-2G"></a>其量高广如苏迷卢山王，<a id="a-2H"></a>并又勤加功用，<a id="a-2I"></a>将欲灭一众生贪瞋痴恼。<a id="a-2J"></a>又彼诸医于是清凉药分山王，<a id="a-2K"></a>摩以为末，<a id="a-2L"></a>尽其劫寿涂一众生。<a id="a-2M"></a>一切医王尽其功术，<a id="a-2N"></a>并悉疲倦，<a id="a-2O"></a>乃至药分山王用末涂尽，<a id="a-2P"></a>皆亦不能灭一众生贪瞋痴等诸恼热病。</p>
  <p id="a2Q">“复次，<a id="a-2R"></a>舍利子，<a id="a-2S"></a>诸佛如来出兴于世，<a id="a-2T"></a>见诸众生具烦恼病，<a id="a-2U"></a>如来但说一不净观无上正法阿竭陀膏药用以涂傅，<a id="a-2V"></a>无量众生贪欲热恼无不除灭。<a id="a-2W"></a>如是涂傅无量百众生、<a id="a-2X"></a>无量千众生、<a id="a-2Y"></a>无量百千众生、<a id="a-2Z"></a>无量拘胝众生，<a id="a-2a"></a>无量百拘胝、<a id="a-2b"></a>无量千拘胝、<a id="a-2c"></a>无量百千拘胝众生，<a id="a-2d"></a>无量拘胝那庾多众生，<a id="a-2e"></a>无量百拘胝那庾多、<a id="a-2f"></a>无量千拘胝那庾多、<a id="a-2g"></a>无量百千拘胝那庾多众生，<a id="a-2h"></a>如是无量姜羯罗众生，<a id="a-2i"></a>无量频跋罗众生，<a id="a-2j"></a>乃至无量不可说不可说众生，<a id="a-2k"></a>以闻一不净观故，<a id="a-2l"></a>贪欲热恼同时静息。<a id="a-2m"></a>舍利子，<a id="a-2n"></a>如来但说一慈悲观无上正法清凉妙药用以涂傅，<a id="a-2o"></a>无量众生瞋恚热恼皆得除灭；<a id="a-2p"></a>乃至不可说不可说众生，<a id="a-2q"></a>瞋恚除灭亦复如是。<a id="a-2r"></a>舍利子，<a id="a-2s"></a>如来但说一因缘观无上正法清凉妙药用以涂傅，<a id="a-2t"></a>无量众生愚痴热恼皆得止息；<a id="a-2u"></a>乃至不可说不可说众生，<a id="a-2v"></a>愚痴止息亦复如是。<a id="a-2w"></a>又舍利子，<a id="a-2x"></a>证得法身菩萨摩诃萨，<a id="a-2y"></a>亦以大愿自严持身为法良药，<a id="a-2z"></a>善能息灭无量众生三毒热恼，<a id="a-30"></a>乃至息灭不可说不可说无量众生贪瞋痴等诸恼热病。</p>
  <p id="a31">“复次，<a id="a-32"></a>舍利子，<a id="a-33"></a>如我先说证得成就法身菩萨摩诃萨，<a id="a-34"></a>愿力持身而为良药，<a id="a-35"></a>用灭无量不可说众生烦恼热病。<a id="a-36"></a>如是等相，<a id="a-37"></a>吾今更说，<a id="a-38"></a>汝当谛听。<a id="a-39"></a>舍利子，<a id="a-3A"></a>我念往昔过无数劫，<a id="a-3B"></a>有佛兴世，<a id="a-3C"></a>名曰燃灯如来、<a id="a-3D"></a>应、<a id="a-3E"></a>正等觉、<a id="a-3F"></a>明行圆满、<a id="a-3G"></a>善逝、<a id="a-3H"></a>世间解、<a id="a-3I"></a>无上丈夫、<a id="a-3J"></a>调御士、<a id="a-3K"></a>天人师、<a id="a-3L"></a>佛、<a id="a-3M"></a>薄伽梵。<a id="a-3N"></a>舍利子，<a id="a-3O"></a>尔时燃灯如来应正等觉，<a id="a-3P"></a>为我授记，<a id="a-3Q"></a>作如是言：<a id="a-3R"></a>‘汝摩纳婆，<a id="a-3S"></a>于当来世，<a id="a-3T"></a>过阿僧企耶劫，<a id="a-3U"></a>当得作佛，<a id="a-3V"></a>号释迦牟尼如来、<a id="a-3W"></a>应、<a id="a-3X"></a>正等觉乃至佛、<a id="a-3Y"></a>薄伽梵。<a id="a-3Z"></a>’舍利子，<a id="a-3a"></a>彼燃灯佛授我记已，<a id="a-3b"></a>尔时便证法身成就。<a id="a-3c"></a>佛灭度后，<a id="a-3d"></a>我为帝释，<a id="a-3e"></a>名微妙眼，<a id="a-3f"></a>于三十三天得大自在，<a id="a-3g"></a>具大神通，<a id="a-3h"></a>有大威德，<a id="a-3i"></a>宗族炽盛。</p>
  <p id="a3j">“舍利子，<a id="a-3k"></a>是时赡部洲中，<a id="a-3l"></a>有八万四千大城，<a id="a-3m"></a>有无量千村邑、<a id="a-3n"></a>聚落、<a id="a-3o"></a>市肆居止，<a id="a-3p"></a>复有无量百千拘胝那庾多一切众生住如是处，<a id="a-3q"></a>人物繁拥极为兴盛。<a id="a-3r"></a>舍利子，<a id="a-3s"></a>当于尔时，<a id="a-3t"></a>有大疫病，<a id="a-3u"></a>中劫出现。<a id="a-3v"></a>多有众生遭遇重病，<a id="a-3w"></a>身体溃烂，<a id="a-3x"></a>痈肿痤疖，<a id="a-3y"></a>疥癣恶疮，<a id="a-3z"></a>风热痰癊，<a id="a-40"></a>互相违返。<a id="a-41"></a>以要言之，<a id="a-42"></a>一切病苦无不毕集。<a id="a-43"></a>于时复有无量百千诸医药师，<a id="a-44"></a>为欲救疗如是病苦，<a id="a-45"></a>勤加功用，<a id="a-46"></a>极致疲倦，<a id="a-47"></a>而众生病无有愈者。<a id="a-48"></a>舍利子，<a id="a-49"></a>彼诸无量病苦众生不遇良医，<a id="a-4A"></a>为病所弊，<a id="a-4B"></a>无有救护，<a id="a-4C"></a>无有归趣，<a id="a-4D"></a>皆共呼嗟，<a id="a-4E"></a>失声号哭，<a id="a-4F"></a>涕泣横流，<a id="a-4G"></a>作如是言：<a id="a-4H"></a>‘我今受此无量重病，<a id="a-4I"></a>何处当有天、<a id="a-4J"></a>龙、<a id="a-4K"></a>药叉、<a id="a-4L"></a>健达缚及诸罗刹、<a id="a-4M"></a>人非人等，<a id="a-4N"></a>以大慈悲而能见为除我病者？<a id="a-4O"></a>若有能除我病苦者，<a id="a-4P"></a>我当不吝一切财宝，<a id="a-4Q"></a>厚报其恩，<a id="a-4R"></a>随其教诲。<a id="a-4S"></a>’</p>
  <p id="a4T">“舍利子，<a id="a-4U"></a>我于尔时，<a id="a-4V"></a>以净天眼超过于人，<a id="a-4W"></a>见诸众生种种疫病逼恼其身，<a id="a-4X"></a>烦冤缠绕无有救济；<a id="a-4Y"></a>又以天耳清净过人，<a id="a-4Z"></a>彻听众生号诉之声，<a id="a-4a"></a>极为悲怨，<a id="a-4b"></a>酸楚难闻。<a id="a-4c"></a>舍利子，<a id="a-4d"></a>我于彼时，<a id="a-4e"></a>见闻是已，<a id="a-4f"></a>于是众生深起大悲，<a id="a-4g"></a>即作是念：<a id="a-4h"></a>‘一何苦哉！<a id="a-4i"></a>如是无量无边众生，<a id="a-4j"></a>遭是重病，<a id="a-4k"></a>无舍无宅、<a id="a-4l"></a>无救无护、<a id="a-4m"></a>无归依趣、<a id="a-4n"></a>无能疗者。<a id="a-4o"></a>我今决定为诸众生，<a id="a-4p"></a>为舍为宅、<a id="a-4q"></a>为救为护、<a id="a-4r"></a>为归依处、<a id="a-4s"></a>为医疗者，<a id="a-4t"></a>必令病恼普皆平复。<a id="a-4u"></a>’舍利子，<a id="a-4v"></a>我于尔时，<a id="a-4w"></a>便隐帝释高广之形，<a id="a-4x"></a>于赡部洲俱卢大城不远，<a id="a-4y"></a>受化生大众生身，<a id="a-4z"></a>名曰苏摩；<a id="a-50"></a>既受生已，<a id="a-51"></a>住虚空中，<a id="a-52"></a>以伽陀颂，<a id="a-53"></a>遍告赡部洲内所有众生，<a id="a-54"></a>说其颂曰：</p>
  <p id="a55">“‘俱卢大城为不远，<a id="a-56"></a>　有大身者名苏摩，</p>
  <p id="a57">若有众生啖其肉，<a id="a-58"></a>　一切病恼皆除愈。</p>
  <p id="a59">彼无瞋恚诸忿害，<a id="a-5A"></a>　为作良药生赡部，</p>
  <p id="a5B">汝当欣踊勿惊疑，<a id="a-5C"></a>　随意割肉除众恼。<a id="a-5D"></a>’</p>
  <p id="a5E">“舍利子，<a id="a-5F"></a>尔时赡部洲内所有诸城，<a id="a-5G"></a>八万四千村落市肆，<a id="a-5H"></a>又无量千一切含识为病恼者，<a id="a-5I"></a>闻是声已，<a id="a-5J"></a>一时皆往俱卢大城，<a id="a-5K"></a>苏摩菩萨大身之所，<a id="a-5L"></a>竞以利刀或割或截彼之身肉。<a id="a-5M"></a>舍利子，<a id="a-5N"></a>苏摩菩萨行精进行，<a id="a-5O"></a>当被割时，<a id="a-5P"></a>于其身内，<a id="a-5Q"></a>出大音声，<a id="a-5R"></a>说伽陀曰：</p>
  <p id="a5S">“‘若此能实证菩提，<a id="a-5T"></a>　智藏当成无尽者，</p>
  <p id="a5U">随我所发谛诚言，<a id="a-5V"></a>　亦愿身肉常无尽。<a id="a-5W"></a>’</p>
  <p id="a5X">“舍利子，<a id="a-5Y"></a>尔时赡部洲内，<a id="a-5Z"></a>一切众生为病逼故，<a id="a-5a"></a>段段割截菩萨之身，<a id="a-5b"></a>或担持去，<a id="a-5c"></a>或就食者，<a id="a-5d"></a>虽被加害，<a id="a-5e"></a>以愿力故，<a id="a-5f"></a>随割随生无有缺减。<a id="a-5g"></a>舍利子，<a id="a-5h"></a>是诸众生啖食苏摩菩萨肉已，<a id="a-5i"></a>一切病患悉皆除灭；<a id="a-5j"></a>病既除差，<a id="a-5k"></a>复令众生心得安乐，<a id="a-5l"></a>形无变易。<a id="a-5m"></a>是诸众生身心安乐，<a id="a-5n"></a>展转声告遍赡部洲：<a id="a-5o"></a>‘来食肉已，<a id="a-5p"></a>病皆除愈，<a id="a-5q"></a>无有变易，<a id="a-5r"></a>身心安乐。<a id="a-5s"></a>’舍利子，<a id="a-5t"></a>尔时一切赡部洲中人民之类，<a id="a-5u"></a>若男若女、<a id="a-5v"></a>童男童女，<a id="a-5w"></a>食菩萨肉病除愈者，<a id="a-5x"></a>于是菩萨深怀恩慧，<a id="a-5y"></a>竞自思惟：<a id="a-5z"></a>‘是苏摩者极有重恩，<a id="a-60"></a>除我病苦，<a id="a-61"></a>施我安乐，<a id="a-62"></a>令无变易。<a id="a-63"></a>我当云何施设供养酬斯厚泽？<a id="a-64"></a>’作是念已，<a id="a-65"></a>咸共集会，<a id="a-66"></a>诣俱卢大城苏摩菩萨大身之所。<a id="a-67"></a>既到彼已，<a id="a-68"></a>皆共围绕，<a id="a-69"></a>感戴其恩，<a id="a-6A"></a>不能自胜，<a id="a-6B"></a>说伽陀曰：</p>
  <p id="a6C">“‘仁为舍宅为救护，<a id="a-6D"></a>　仁为良医妙药者，</p>
  <p id="a6E">惟愿哀怜垂教敕，<a id="a-6F"></a>　我等如何修供养？<a id="a-6G"></a>’</p>
  <p id="a6H">“舍利子，<a id="a-6I"></a>我于尔时为是大身，<a id="a-6J"></a>拔济众生如是病苦，<a id="a-6K"></a>知是无量诸众生等，<a id="a-6L"></a>衔我重恩，<a id="a-6M"></a>归依我已，<a id="a-6N"></a>便灭所现苏摩大身，<a id="a-6O"></a>复帝释形住众生前，<a id="a-6P"></a>威光显盛而告之曰：<a id="a-6Q"></a>‘卿等当知，<a id="a-6R"></a>若为病苦，<a id="a-6S"></a>由我身肉而得除差，<a id="a-6T"></a>卿等怀恩将思报者。<a id="a-6U"></a>卿等当知，<a id="a-6V"></a>我本不为村城、<a id="a-6W"></a>馆邑、<a id="a-6X"></a>王都、<a id="a-6Y"></a>国土、<a id="a-6Z"></a>田宅、<a id="a-6a"></a>舍屋住处等事，<a id="a-6b"></a>愍卿病苦行身肉施；<a id="a-6c"></a>我亦不为金、<a id="a-6d"></a>银、<a id="a-6e"></a>末尼、<a id="a-6f"></a>琉璃、<a id="a-6g"></a>真珠、<a id="a-6h"></a>珂贝、<a id="a-6i"></a>璧玉、<a id="a-6j"></a>珊瑚等宝行身肉施；<a id="a-6k"></a>我亦不为象马牛羊、<a id="a-6l"></a>放牧畜产行身肉施；<a id="a-6m"></a>我亦不为妇人丈夫、<a id="a-6n"></a>童男童女、<a id="a-6o"></a>奴婢仆使行身肉施；<a id="a-6p"></a>我亦不为肴膳饮食、<a id="a-6q"></a>衣服、<a id="a-6r"></a>卧具、<a id="a-6s"></a>病缘医药及余资蓄行身肉施；<a id="a-6t"></a>我亦不为园林池苑、<a id="a-6u"></a>宫殿楼观，<a id="a-6v"></a>愍卿病苦行身肉施。<a id="a-6w"></a>卿等当知，<a id="a-6x"></a>我本所以愍卿病苦行身肉施，<a id="a-6y"></a>为令众生离不善业。<a id="a-6z"></a>卿等但能为我永断永离杀生之业，<a id="a-70"></a>永断永离不与取业，<a id="a-71"></a>永断永离欲邪行业，<a id="a-72"></a>如是永断永离虚诳语业、<a id="a-73"></a>离间语业、<a id="a-74"></a>粗恶语业、<a id="a-75"></a>绮饰语业、<a id="a-76"></a>贪欲瞋恚诸邪见业。<a id="a-77"></a>卿等于此永断离者，<a id="a-78"></a>是为利益，<a id="a-79"></a>是为报恩。<a id="a-7A"></a>’舍利子，<a id="a-7B"></a>尔时帝释，<a id="a-7C"></a>复为大众，<a id="a-7D"></a>说伽陀曰：</p>
  <p id="a7E">“‘我非为求珍宝聚，<a id="a-7F"></a> 其量高广等迷卢，</p>
  <p id="a7G">亦不为求天玉女，<a id="a-7H"></a>　及诸衣食床敷事。</p>
  <p id="a7I">欲奉苏摩大身者，<a id="a-7J"></a>　但当尊重同和合，</p>
  <p id="a7K">展转慈心相敬视，<a id="a-7L"></a>　专修净妙十业道。</p>
  <p id="a7M">卿等当于十业道，<a id="a-7N"></a>　但常和合坚防守，</p>
  <p id="a7O">是名大兴法供养，<a id="a-7P"></a>　菩萨非求世财故。</p>
  <p id="a7Q">我不用诸世财宝，<a id="a-7R"></a>　芳羞饮食妙衣服，</p>
  <p id="a7S">象马车乘牛羊等，<a id="a-7T"></a>　床敷婇女资生具。</p>
  <p id="a7U">卿等但共同和合，<a id="a-7V"></a>　善持清净十业道，</p>
  <p id="a7W">展转发起大慈心，<a id="a-7X"></a>　彼此熏修利义意。<a id="a-7Y"></a>’</p>
  <p id="a7Z">“舍利子，<a id="a-7a"></a>尔时赡部洲内，<a id="a-7b"></a>无量众人闻我说是劝发之言，<a id="a-7c"></a>感恩德故顶礼我足，<a id="a-7d"></a>皆悉受持十种清净妙善业道。<a id="a-7e"></a>舍利子，<a id="a-7f"></a>我于尔时，<a id="a-7g"></a>为彼大众广宣正法，<a id="a-7h"></a>示教赞喜，<a id="a-7i"></a>便隐天身不现于世。<a id="a-7j"></a>如是，<a id="a-7k"></a>舍利子，<a id="a-7l"></a>我正忆念，<a id="a-7m"></a>往昔世时赡部洲中所有人民，<a id="a-7n"></a>食啖苏摩菩萨肉者，<a id="a-7o"></a>从是已来，<a id="a-7p"></a>乃至无有一人堕于恶趣。<a id="a-7q"></a>彼命终已，<a id="a-7r"></a>皆生三十三天，<a id="a-7s"></a>宿业力故与戒俱生。<a id="a-7t"></a>舍利子，<a id="a-7u"></a>我于尔时，<a id="a-7v"></a>复为彼天随其所应敷演法化，<a id="a-7w"></a>示教赞喜，<a id="a-7x"></a>皆令安住声闻乘中，<a id="a-7y"></a>或独觉乘，<a id="a-7z"></a>或有安住阿耨多罗一切智乘。<a id="a-80"></a>如是等众闻我法故，<a id="a-81"></a>或有已般涅槃、<a id="a-82"></a>正般涅槃、<a id="a-83"></a>当涅槃者。<a id="a-84"></a>舍利子，<a id="a-85"></a>汝观如是安住法身菩萨摩诃萨，<a id="a-86"></a>行毗利耶波罗蜜多故，<a id="a-87"></a>成就如是大神通力，<a id="a-88"></a>成就如是大威德力，<a id="a-89"></a>成就如是大势之力，<a id="a-8A"></a>乃能但舍一身之慧，<a id="a-8B"></a>而大成熟无边众生，<a id="a-8C"></a>皆住三乘得不退转。<a id="a-8D"></a>”</p>
  <p id="a8E">尔时，<a id="a-8F"></a>长老舍利子白佛言：<a id="a-8G"></a>“世尊，<a id="a-8H"></a>云何菩萨摩诃萨，<a id="a-8I"></a>行毗利耶波罗蜜多时，<a id="a-8J"></a>精勤修获法身之相？<a id="a-8K"></a>唯然！<a id="a-8L"></a>世尊，<a id="a-8M"></a>愿为解说。<a id="a-8N"></a>”</p>
  <p id="a8O">佛告舍利子：<a id="a-8P"></a>“菩萨摩诃萨法身之相，<a id="a-8Q"></a>无生无死，<a id="a-8R"></a>坚固难坏犹如金刚，<a id="a-8S"></a>不可思议。<a id="a-8T"></a>而诸法身菩萨摩诃萨，<a id="a-8U"></a>为欲化度身坏众生故现坏身，<a id="a-8V"></a>又欲化诸身不坏者现不坏身，<a id="a-8W"></a>然此法身圆成具足，<a id="a-8X"></a>非火所烧，<a id="a-8Y"></a>非刀能割，<a id="a-8Z"></a>如彼金刚坚固难坏。<a id="a-8a"></a>舍利子，<a id="a-8b"></a>安住法身菩萨摩诃萨，<a id="a-8c"></a>行毗利耶波罗蜜多故，<a id="a-8d"></a>无倦精进，<a id="a-8e"></a>非有功用，<a id="a-8f"></a>但以其身，<a id="a-8g"></a>则能成熟无量众生，<a id="a-8h"></a>不假其心思量分别。<a id="a-8i"></a>即此菩萨身，<a id="a-8j"></a>自能知了诸身相，<a id="a-8k"></a>随入自身真如法性，<a id="a-8l"></a>自身真如随入诸法真如，<a id="a-8m"></a>诸法真如随入自身真如，<a id="a-8n"></a>自身真如随入诸佛真如，<a id="a-8o"></a>诸佛真如随入自身真如，<a id="a-8p"></a>自身真如随入去来现在真如，<a id="a-8q"></a>去来现在真如随入自身真如。<a id="a-8r"></a>又过去真如不违未来真如，<a id="a-8s"></a>亦非未来真如违过去真如；<a id="a-8t"></a>又过去真如不违现在真如，<a id="a-8u"></a>亦非现在真如违过去真如；<a id="a-8v"></a>又未来真如不违过去真如，<a id="a-8w"></a>亦非过去真如违未来真如；<a id="a-8x"></a>又未来真如不违现在真如，<a id="a-8y"></a>亦非现在真如违未来真如；<a id="a-8z"></a>又现在真如不违过去真如，<a id="a-90"></a>亦非过去真如违现在真如；<a id="a-91"></a>又现在真如不违未来真如，<a id="a-92"></a>亦非未来真如违现在真如；<a id="a-93"></a>又去来现在真如即蕴、<a id="a-94"></a>界、<a id="a-95"></a>处真如；<a id="a-96"></a>又蕴、<a id="a-97"></a>界、<a id="a-98"></a>处真如即染污清净真如；<a id="a-99"></a>又染污清净真如即流转寂灭真如；<a id="a-9A"></a>又流转寂灭真如即加行真如；<a id="a-9B"></a>又加行真如即一切行真如。<a id="a-9C"></a>而一切行即是真如，<a id="a-9D"></a>而此真如即一切行。</p>
  <p id="a9E">“复次，<a id="a-9F"></a>舍利子，<a id="a-9G"></a>夫真如者，<a id="a-9H"></a>即是实性，<a id="a-9I"></a>即是如性，<a id="a-9J"></a>是非不如性，<a id="a-9K"></a>是不远离性，<a id="a-9L"></a>是无发动性，<a id="a-9M"></a>是无娆乱性，<a id="a-9N"></a>是不相违性，<a id="a-9O"></a>是无违诤性。<a id="a-9P"></a>又舍利子，<a id="a-9Q"></a>夫真如者，<a id="a-9R"></a>无所违诤，<a id="a-9S"></a>以无违诤名曰真如，<a id="a-9T"></a>然诸如来说名违诤。<a id="a-9U"></a>舍利子，<a id="a-9V"></a>真如说名随顺摄受。<a id="a-9W"></a>何因缘故，<a id="a-9X"></a>如来乃说以为违诤？<a id="a-9Y"></a>舍利子，<a id="a-9Z"></a>如来违于一切诤故，<a id="a-9a"></a>以是因缘，<a id="a-9b"></a>菩萨常现一切违诤。<a id="a-9c"></a>又诸如来本无违诤，<a id="a-9d"></a>亦未曾起。<a id="a-9e"></a>何以故？<a id="a-9f"></a>无违无诤说名如来，<a id="a-9g"></a>而常现诸色像违诤，<a id="a-9h"></a>非惟如来而有动乱。<a id="a-9i"></a>诸菩萨摩诃萨，<a id="a-9j"></a>以如实智观如来身，<a id="a-9k"></a>于如来身平等法性，<a id="a-9l"></a>即观自身平等法性；<a id="a-9m"></a>又于自身平等法性，<a id="a-9n"></a>观察如来平等法性；<a id="a-9o"></a>又于自身平等法性，<a id="a-9p"></a>观察诸身及以非身；<a id="a-9q"></a>于一切身及以非身，<a id="a-9r"></a>观察于彼不思议身。<a id="a-9s"></a>菩萨摩诃萨，<a id="a-9t"></a>于缘生法了一切身，<a id="a-9u"></a>既了知已引摄法身。<a id="a-9v"></a>舍利子，<a id="a-9w"></a>菩萨摩诃萨，<a id="a-9x"></a>当于引摄此法身时，<a id="a-9y"></a>我说是等便证法身；<a id="a-9z"></a>既得证已，<a id="a-A0"></a>又能示现蕴、<a id="a-A1"></a>界、<a id="a-A2"></a>处身，<a id="a-A3"></a>当知是身法身所显。<a id="a-A4"></a>是故，<a id="a-A5"></a>舍利子，<a id="a-A6"></a>一切众生，<a id="a-A7"></a>若有值遇如是法身，<a id="a-A8"></a>若见若闻，<a id="a-A9"></a>即皆调伏；<a id="a-AA"></a>触彼身时，<a id="a-AB"></a>能令众生作诸义利。</p>
  <p id="aAC">“复次，<a id="a-AD"></a>舍利子，<a id="a-AE"></a>如时缚迦大医王者，<a id="a-AF"></a>聚集众药和为形相，<a id="a-AG"></a>变成女像，<a id="a-AH"></a>妍质华美，<a id="a-AI"></a>净色悦人；<a id="a-AJ"></a>由是医王善能作故，<a id="a-AK"></a>妙善成就善加严饰。<a id="a-AL"></a>舍利子，<a id="a-AM"></a>是药女像，<a id="a-AN"></a>虽无思虑又无分别，<a id="a-AO"></a>而能示现往来住止、<a id="a-AP"></a>若坐若卧。<a id="a-AQ"></a>诸有豪贵大王、<a id="a-AR"></a>王子、<a id="a-AS"></a>大臣、<a id="a-AT"></a>长者及诸小王有病恼者，<a id="a-AU"></a>至时缚迦大医王所。<a id="a-AV"></a>尔时医王观其所治，<a id="a-AW"></a>即以药女赐为仇匹。<a id="a-AX"></a>彼诸人等既蒙所惠，<a id="a-AY"></a>便执药女暂身交触，<a id="a-AZ"></a>一切患苦自然消除，<a id="a-Aa"></a>无病安乐无有变异。<a id="a-Ab"></a>舍利子，<a id="a-Ac"></a>此时缚迦大医之王，<a id="a-Ad"></a>疗治世间诸病妙智，<a id="a-Ae"></a>余有世医无与等者。<a id="a-Af"></a>如是，<a id="a-Ag"></a>舍利子，<a id="a-Ah"></a>法身所显菩萨摩诃萨，<a id="a-Ai"></a>亦复如是；<a id="a-Aj"></a>乃至一切众生，<a id="a-Ak"></a>若男若女、<a id="a-Al"></a>童男童女，<a id="a-Am"></a>有贪恚痴热恼病者，<a id="a-An"></a>至菩萨所暂触其身，<a id="a-Ao"></a>一切病苦皆得消灭，<a id="a-Ap"></a>又觉其身离诸热恼。<a id="a-Aq"></a>何以故？<a id="a-Ar"></a>由诸菩萨摩诃萨本发大愿善清净故。</p>
  <p id="aAs">“复次，<a id="a-At"></a>舍利子，<a id="a-Au"></a>法身菩萨摩诃萨，<a id="a-Av"></a>不由食搏食故，<a id="a-Aw"></a>身得安住。<a id="a-Ax"></a>虽复了知一切饮食本无所有，<a id="a-Ay"></a>愍众生故而现受食。<a id="a-Az"></a>虽现食之，<a id="a-B0"></a>情无耽著，<a id="a-B1"></a>于其自身未曾顾恋。<a id="a-B2"></a>何以故？<a id="a-B3"></a>法身之力无退无减，<a id="a-B4"></a>不以饮食安住其身。<a id="a-B5"></a>又舍利子，<a id="a-B6"></a>法身菩萨摩诃萨，<a id="a-B7"></a>于诸生死虽可了知，<a id="a-B8"></a>而示现身有生有死。<a id="a-B9"></a>何以故？<a id="a-BA"></a>为欲成熟诸众生故，<a id="a-BB"></a>示现终尽。<a id="a-BC"></a>然此菩萨摩诃萨，<a id="a-BD"></a>了知诸法无有终尽；<a id="a-BE"></a>示现有生，<a id="a-BF"></a>了知诸法无有起作；<a id="a-BG"></a>虽现生起，<a id="a-BH"></a>了知诸法毕竟无生。<a id="a-BI"></a>又此法身以法为食，<a id="a-BJ"></a>法力所持，<a id="a-BK"></a>依止于法本愿力故，<a id="a-BL"></a>无有功用成熟众生。<a id="a-BM"></a>舍利子，<a id="a-BN"></a>法身菩萨摩诃萨，<a id="a-BO"></a>如是等相，<a id="a-BP"></a>皆由无倦精进修行毗利耶波罗蜜多故，<a id="a-BQ"></a>而便证入。<a id="a-BR"></a>”</p>
  <p id="aBS">尔时，<a id="a-BT"></a>世尊欲重宣此义，<a id="a-BU"></a>而说颂曰：</p>
  <p id="aBV">“身如金刚不可损，<a id="a-BW"></a>　知时设化故现身，</p>
  <p id="aBX">毒恶刀火非烧害，<a id="a-BY"></a>　见烧害者所化众。</p>
  <p id="aBZ">有病则见为良药，<a id="a-Ba"></a>　饥渴众生见饮食，</p>
  <p id="aBb">以诸法性无分别，<a id="a-Bc"></a>　法身无身一理证。</p>
  <p id="aBd">了知一法从缘生，<a id="a-Be"></a>　无摩纳婆意生等，</p>
  <p id="aBf">众缘有故苦纶运，<a id="a-Bg"></a>　众缘无故苦纶断。</p>
  <p id="aBh">了色不坚如聚沫，<a id="a-Bi"></a>　思惟诸受等浮泡，</p>
  <p id="aBj">想如热时阳焰动，<a id="a-Bk"></a>　芭蕉诸行应观察。</p>
  <p id="aBl">如世善幻舞戏者，<a id="a-Bm"></a>　刹那便现诸色像，</p>
  <p id="aBn">了知识用亦如是，<a id="a-Bo"></a>　智者于彼皆无愿。</p>
  <p id="aBp">知世财如箭离弦，<a id="a-Bq"></a>　复似电飞山水瀑，</p>
  <p id="aBr">暂聚还散类空云，<a id="a-Bs"></a>　智者于彼皆无愿。</p>
  <p id="aBt">诸有都无有众生，<a id="a-Bu"></a>　未曾不受天诸乐，</p>
  <p id="aBv">复堕地狱更贫苦，<a id="a-Bw"></a>　佛子观已不求天。</p>
  <p id="aBx">彼心无依似游空，<a id="a-By"></a>　非有非无离依止，</p>
  <p id="aBz">虽生诸有无生死，<a id="a-C0"></a>　证无老死大我故。</p>
  <p id="aC1">“复次，<a id="a-C2"></a>舍利子，<a id="a-C3"></a>无倦精进菩萨摩诃萨，<a id="a-C4"></a>修行毗利耶波罗蜜多时，<a id="a-C5"></a>当应如是正心修学。<a id="a-C6"></a>舍利子，<a id="a-C7"></a>世间虽有诸医充满世界，<a id="a-C8"></a>不能了知三种大患。<a id="a-C9"></a>何以故？<a id="a-CA"></a>彼皆不善又无智故，<a id="a-CB"></a>而不能识贪瞋痴等三种大患。<a id="a-CC"></a>舍利子，<a id="a-CD"></a>彼无智医，<a id="a-CE"></a>非惟不识三种大患，<a id="a-CF"></a>又不了知三大良药对治三患。<a id="a-CG"></a>何等为三？<a id="a-CH"></a>所谓不能了知贪欲大患，<a id="a-CI"></a>不净良药而为对治；<a id="a-CJ"></a>瞋恚大患，<a id="a-CK"></a>慈心良药而为对治；<a id="a-CL"></a>愚痴大患，<a id="a-CM"></a>缘起良药而为对治。<a id="a-CN"></a>舍利子，<a id="a-CO"></a>如是诸医惟能疗治一二别病，<a id="a-CP"></a>不能普治一切众病；<a id="a-CQ"></a>惟能暂治少时降损，<a id="a-CR"></a>非为尽病毕竟除差。<a id="a-CS"></a>菩萨摩诃萨作如是念：<a id="a-CT"></a>‘我今行毗利耶波罗蜜多故修菩萨道，<a id="a-CU"></a>岂当随学如是诸医？<a id="a-CV"></a>我当依随诸佛世尊，<a id="a-CW"></a>善达诸法无上大医之王，<a id="a-CX"></a>毕竟疗治一切病者。<a id="a-CY"></a>是大医王，<a id="a-CZ"></a>我今随从依凭修学；<a id="a-Ca"></a>既修学已，<a id="a-Cb"></a>我应普治一切病苦，<a id="a-Cc"></a>岂当疗治别别诸病？<a id="a-Cd"></a>我应毕竟除众病本，<a id="a-Ce"></a>岂当暂差不除病本？<a id="a-Cf"></a>’舍利子，<a id="a-Cg"></a>是菩萨摩诃萨复作是念：<a id="a-Ch"></a>‘我应积集如是无上正法阿竭陀膏药，<a id="a-Ci"></a>当使一切众生闻药声已，<a id="a-Cj"></a>贪瞋痴等极重大患自然消灭。<a id="a-Ck"></a>’是故，<a id="a-Cl"></a>舍利子，<a id="a-Cm"></a>无倦精进菩萨摩诃萨，<a id="a-Cn"></a>行毗利耶波罗蜜多故，<a id="a-Co"></a>积集如是无上正法阿竭陀膏药，<a id="a-Cp"></a>涂傅一切有病众生，<a id="a-Cq"></a>不与声闻、<a id="a-Cr"></a>独觉法共，<a id="a-Cs"></a>惟除如来无上大医之王善达一切法者。<a id="a-Ct"></a>以无上正法阿竭陀膏药，<a id="a-Cu"></a>遍涂所吹大法之螺；<a id="a-Cv"></a>如是涂已便就吹之，<a id="a-Cw"></a>其声遍告三千大千世界，<a id="a-Cx"></a>于中所有非一众生闻是声已，<a id="a-Cy"></a>但使一切贪瞋痴等诸大重病皆悉除灭。<a id="a-Cz"></a>如是除灭，<a id="a-D0"></a>非一百众生，<a id="a-D1"></a>非一千众生，<a id="a-D2"></a>非一百千众生；<a id="a-D3"></a>如是除灭，<a id="a-D4"></a>非一拘胝众生，<a id="a-D5"></a>非一百拘胝、<a id="a-D6"></a>千拘胝、<a id="a-D7"></a>百千拘胝众生；<a id="a-D8"></a>如是除灭，<a id="a-D9"></a>非一拘胝那庾多众生，<a id="a-DA"></a>非一百拘胝那庾多、<a id="a-DB"></a>千拘胝那庾多、<a id="a-DC"></a>百千拘胝那庾多众生，<a id="a-DD"></a>非一姜羯罗众生；<a id="a-DE"></a>如是除灭，<a id="a-DF"></a>乃至不可说不可说众生所有三毒大患皆得除灭。</p>
  <p id="aDG">“复次，<a id="a-DH"></a>舍利子，<a id="a-DI"></a>如大雪山中，<a id="a-DJ"></a>有大药王，<a id="a-DK"></a>名为毗伽摩。<a id="a-DL"></a>若闻其声，<a id="a-DM"></a>一切世间猛烈毒热，<a id="a-DN"></a>皆悉消灭。<a id="a-DO"></a>若药所住百踰缮那，<a id="a-DP"></a>其威盛故，<a id="a-DQ"></a>令诸恶毒皆无势力。<a id="a-DR"></a>若以药王涂大螺鼓，<a id="a-DS"></a>若击若吹，<a id="a-DT"></a>其声所及；<a id="a-DU"></a>诸有众生，<a id="a-DV"></a>或饮毒药，<a id="a-DW"></a>或被毒螫、<a id="a-DX"></a>毒涂、<a id="a-DY"></a>毒刺众毒恼者，<a id="a-DZ"></a>但闻如是螺鼓之声暂至于耳，<a id="a-Da"></a>一切诸毒皆得除灭。<a id="a-Db"></a>舍利子，<a id="a-Dc"></a>如是毗伽摩大妙药王，<a id="a-Dd"></a>一切世医皆不能识，<a id="a-De"></a>唯除时缚迦大医王者，<a id="a-Df"></a>方知色性。<a id="a-Dg"></a>如是，<a id="a-Dh"></a>舍利子，<a id="a-Di"></a>无倦精进菩萨摩诃萨亦复如是，<a id="a-Dj"></a>行毗利耶波罗蜜多故，<a id="a-Dk"></a>积集如是无上正法阿竭陀膏药，<a id="a-Dl"></a>不与声闻、<a id="a-Dm"></a>独觉法共，<a id="a-Dn"></a>唯除如来无上正法大医之王，<a id="a-Do"></a>能灭众生诸有病者。<a id="a-Dp"></a>以无上正法阿竭陀膏药，<a id="a-Dq"></a>用涂大法之螺；<a id="a-Dr"></a>涂已吹之，<a id="a-Ds"></a>声告三千大千世界，<a id="a-Dt"></a>其中所有一切众生，<a id="a-Du"></a>乃至不可说不可说等，<a id="a-Dv"></a>闻是声已，<a id="a-Dw"></a>贪瞋痴等诸重大患，<a id="a-Dx"></a>悉得寂灭无有遗余。</p>
  <p id="aDy">“复次，<a id="a-Dz"></a>舍利子，<a id="a-E0"></a>如是无上正法阿竭陀膏药，<a id="a-E1"></a>从于何所而来集此？<a id="a-E2"></a>舍利子，<a id="a-E3"></a>当知如是膏药，<a id="a-E4"></a>从大菩提法器中来。<a id="a-E5"></a>又舍利子，<a id="a-E6"></a>彼菩提器从何而来？<a id="a-E7"></a>当知从菩萨法财宝箧中来。<a id="a-E8"></a>又舍利子，<a id="a-E9"></a>如是菩萨宝箧从何而来？<a id="a-EA"></a>当知不异大菩萨藏法门中来。<a id="a-EB"></a>是故，<a id="a-EC"></a>舍利子，<a id="a-ED"></a>无倦精进菩萨摩诃萨，<a id="a-EE"></a>为欲修行毗利耶波罗蜜多故，<a id="a-EF"></a>应极至诚寻求如是大菩萨藏法门经典，<a id="a-EG"></a>听闻受持，<a id="a-EH"></a>若读若诵，<a id="a-EI"></a>研究义理，<a id="a-EJ"></a>广为众生宣说开示。<a id="a-EK"></a>舍利子，<a id="a-EL"></a>汝又应知如是之相，<a id="a-EM"></a>吾今当说，<a id="a-EN"></a>重显其义。<a id="a-EO"></a>若诸无倦精进菩萨摩诃萨，<a id="a-EP"></a>修行毗利耶波罗蜜多故，<a id="a-EQ"></a>闻我说已，<a id="a-ER"></a>于是经典应极至诚，<a id="a-ES"></a>寻究义理，<a id="a-ET"></a>为他开示。</p>
  <p id="aEU">“舍利子，<a id="a-EV"></a>乃往古世，<a id="a-EW"></a>过阿僧企耶劫，<a id="a-EX"></a>广大无量、<a id="a-EY"></a>不可思议、<a id="a-EZ"></a>难可度量乃至过是等数，<a id="a-Ea"></a>又复过是等量。<a id="a-Eb"></a>当于尔时，<a id="a-Ec"></a>于此世界有佛出现，<a id="a-Ed"></a>名赤莲华胜如来、<a id="a-Ee"></a>应、<a id="a-Ef"></a>正等觉、<a id="a-Eg"></a>明行圆满、<a id="a-Eh"></a>善逝、<a id="a-Ei"></a>世间解、<a id="a-Ej"></a>无上丈夫、<a id="a-Ek"></a>调御士、<a id="a-El"></a>天人师、<a id="a-Em"></a>佛、<a id="a-En"></a>薄伽梵。<a id="a-Eo"></a>舍利子，<a id="a-Ep"></a>彼佛声闻弟子一大集会，<a id="a-Eq"></a>其数具满八十拘胝，<a id="a-Er"></a>皆是大阿罗汉，<a id="a-Es"></a>诸漏已尽，<a id="a-Et"></a>乃至获得诸心自在最胜波罗蜜。<a id="a-Eu"></a>舍利子，<a id="a-Ev"></a>彼佛寿量满八十岁，<a id="a-Ew"></a>便般涅槃。<a id="a-Ex"></a>正法住世经五百岁，<a id="a-Ey"></a>像法住世亦五百岁。<a id="a-Ez"></a>舍利流布如我今者，<a id="a-F0"></a>般涅槃后供养舍利当流布相。</p>
  <p id="aF1">“舍利子，<a id="a-F2"></a>彼佛去世入涅槃后，<a id="a-F3"></a>将满百年，<a id="a-F4"></a>有一菩萨他方界终，<a id="a-F5"></a>生此世界大王之家，<a id="a-F6"></a>适初生已，<a id="a-F7"></a>便唱是言：<a id="a-F8"></a>‘奇哉今者，<a id="a-F9"></a>生非法处！<a id="a-FA"></a>’又作是言：<a id="a-FB"></a>‘奇哉今者，<a id="a-FC"></a>生非法处！<a id="a-FD"></a>’如是唱已，<a id="a-FE"></a>复作是言：<a id="a-FF"></a>‘我于今者当行法行！<a id="a-FG"></a>我于今者当行法行！<a id="a-FH"></a>’尔时，<a id="a-FI"></a>众人皆生疑怪，<a id="a-FJ"></a>以其所述同共号之，<a id="a-FK"></a>名为法行。<a id="a-FL"></a>舍利子，<a id="a-FM"></a>时法行王子，<a id="a-FN"></a>渐渐长大，<a id="a-FO"></a>诸根成满状年二十，<a id="a-FP"></a>净信舍家，<a id="a-FQ"></a>趣无上道；<a id="a-FR"></a>既出家已，<a id="a-FS"></a>独止幽闲空寂林中，<a id="a-FT"></a>宴处静室。<a id="a-FU"></a>时，<a id="a-FV"></a>虚空中有大天神，<a id="a-FW"></a>来告之曰：<a id="a-FX"></a>‘苾芻当知，<a id="a-FY"></a>汝今若求如来佛果，<a id="a-FZ"></a>声称高远尊上法者，<a id="a-Fa"></a>但当勤学大菩萨藏微妙法门。<a id="a-Fb"></a>若未获者，<a id="a-Fc"></a>勿舍精进，<a id="a-Fd"></a>专志寻求，<a id="a-Fe"></a>无令不果。<a id="a-Ff"></a>’舍利子，<a id="a-Fg"></a>时法行苾芻，<a id="a-Fh"></a>从彼天神闻斯语已，<a id="a-Fi"></a>心大欢喜，<a id="a-Fj"></a>踊跃无量，<a id="a-Fk"></a>身意悦豫；<a id="a-Fl"></a>即行寻访菩萨藏法，<a id="a-Fm"></a>躬诣村城、<a id="a-Fn"></a>王都、<a id="a-Fo"></a>国邑乃至亭馆，<a id="a-Fp"></a>展转寻求了无所得。<a id="a-Fq"></a>尔时，<a id="a-Fr"></a>法行苾芻，<a id="a-Fs"></a>复更经历往诸僧坊，<a id="a-Ft"></a>或见苾芻或苾芻尼，<a id="a-Fu"></a>便至其所，<a id="a-Fv"></a>作如是言：<a id="a-Fw"></a>‘善哉！<a id="a-Fx"></a>仁者，<a id="a-Fy"></a>何处当有大菩萨藏微妙法门？<a id="a-Fz"></a>菩萨摩诃萨依之修学，<a id="a-G0"></a>出生无量诸佛妙法。<a id="a-G1"></a>’彼便答言：<a id="a-G2"></a>‘苾芻，<a id="a-G3"></a>当知我初不闻何等名为大菩萨藏微妙法门。<a id="a-G4"></a>我于今者因汝说故，<a id="a-G5"></a>方闻大菩萨藏法门名字，<a id="a-G6"></a>来入我耳。<a id="a-G7"></a>’舍利子，<a id="a-G8"></a>尔时法行苾芻，<a id="a-G9"></a>重自思念：<a id="a-GA"></a>‘如是法门诸佛妙法，<a id="a-GB"></a>不应天神妄有所说。<a id="a-GC"></a>我于今者，<a id="a-GD"></a>要当不舍勇猛精进，<a id="a-GE"></a>乃至未闻大菩萨藏法门已来，<a id="a-GF"></a>中无懈废。<a id="a-GG"></a>’便更请问彼苾芻等：<a id="a-GH"></a>‘赤莲华胜如来般涅槃时，<a id="a-GI"></a>焚身之地为在何所？<a id="a-GJ"></a>汝当示我此地方面，<a id="a-GK"></a>我当往彼行精进业。<a id="a-GL"></a>’彼苾芻等即告之言：<a id="a-GM"></a>‘苾芻，<a id="a-GN"></a>当知如是方面，<a id="a-GO"></a>是薄伽梵赤莲华胜如来焚身之地。<a id="a-GP"></a>’尔时，<a id="a-GQ"></a>法行苾芻即往其所，<a id="a-GR"></a>到已顶礼，<a id="a-GS"></a>右绕无数，<a id="a-GT"></a>却退一面结跏趺坐，<a id="a-GU"></a>一心摄念想对彼佛，<a id="a-GV"></a>作是誓言：<a id="a-GW"></a>‘我于此处结跏趺坐。<a id="a-GX"></a>我若不从赤莲华胜如来，<a id="a-GY"></a>现前听闻大菩萨藏微妙法门者，<a id="a-GZ"></a>要当不解此坐，<a id="a-Ga"></a>不起此处。<a id="a-Gb"></a>’舍利子，<a id="a-Gc"></a>时法行王仙苾芻，<a id="a-Gd"></a>精进坚固发如是誓，<a id="a-Ge"></a>结跏趺坐过七日已，<a id="a-Gf"></a>东方世界有薄伽梵，<a id="a-Gg"></a>名曰宝藏如来应正等觉，<a id="a-Gh"></a>为法行王仙苾芻故，<a id="a-Gi"></a>从彼而来现其身前，<a id="a-Gj"></a>为说开示八门句法，<a id="a-Gk"></a>因又告曰：<a id="a-Gl"></a>‘王仙苾芻，<a id="a-Gm"></a>汝今当随八门句法大菩萨藏微妙法门精勤修行，<a id="a-Gn"></a>则诸佛法不难得遂。<a id="a-Go"></a>’时王仙苾芻闻佛教已，<a id="a-Gp"></a>精勤修习八门句法，<a id="a-Gq"></a>于后不久便得成就不可思议无上多闻。<a id="a-Gr"></a>即从地起离本坐处，<a id="a-Gs"></a>为欲广行毗利耶波罗蜜多故，<a id="a-Gt"></a>勇猛正勤，<a id="a-Gu"></a>往诸村城、<a id="a-Gv"></a>王都、<a id="a-Gw"></a>国邑乃至亭馆，<a id="a-Gx"></a>从一一处至一一处，<a id="a-Gy"></a>展转宣说显通如是大菩萨藏微妙法门，<a id="a-Gz"></a>满六十岁。<a id="a-H0"></a>于如是时教化众生，<a id="a-H1"></a>天人等众满拘胝数，<a id="a-H2"></a>皆得安住于三乘中。</p>
  <p id="aH3">“舍利子，<a id="a-H4"></a>彼王仙苾芻化众生已，<a id="a-H5"></a>临命终时，<a id="a-H6"></a>发如是言：<a id="a-H7"></a>‘愿我还生此佛世界人趣之中，<a id="a-H8"></a>当修法行。<a id="a-H9"></a>’作是愿已，<a id="a-HA"></a>便就命终。<a id="a-HB"></a>以愿力故，<a id="a-HC"></a>于此世界赡部洲中，<a id="a-HD"></a>生居士家。<a id="a-HE"></a>彼初生日，<a id="a-HF"></a>便唱是言：<a id="a-HG"></a>‘我于今者当修法行！<a id="a-HH"></a>’又作是言：<a id="a-HI"></a>‘我于今者当修法行！<a id="a-HJ"></a>’尔时，<a id="a-HK"></a>众人因其所述，<a id="a-HL"></a>为立本号，<a id="a-HM"></a>还名法行。<a id="a-HN"></a>舍利子，<a id="a-HO"></a>是法行童子，<a id="a-HP"></a>形如八岁，<a id="a-HQ"></a>净信舍家趣无上道。<a id="a-HR"></a>出家不久，<a id="a-HS"></a>以宿习故，<a id="a-HT"></a>法菩萨藏微妙法门，<a id="a-HU"></a>无上深义自然现前。<a id="a-HV"></a>法行苾芻，<a id="a-HW"></a>安住如是大菩萨藏，<a id="a-HX"></a>六十岁中广行法化，<a id="a-HY"></a>躬至村城、<a id="a-HZ"></a>王都、<a id="a-Ha"></a>国邑乃至亭馆，<a id="a-Hb"></a>处处施化，<a id="a-Hc"></a>为诸众生开示是法。<a id="a-Hd"></a>于六十岁教化天人，<a id="a-He"></a>满拘胝众，<a id="a-Hf"></a>于三乘中皆已成熟，<a id="a-Hg"></a>或住声闻乘，<a id="a-Hh"></a>或住独觉乘，<a id="a-Hi"></a>或住无上大乘之者。</p>
  <p id="aHj">“舍利子，<a id="a-Hk"></a>彼时法行苾芻化众生已，<a id="a-Hl"></a>临命终时，<a id="a-Hm"></a>复发是言：<a id="a-Hn"></a>‘愿我未来当得为人出家闻法。<a id="a-Ho"></a>’既命终后，<a id="a-Hp"></a>以愿力故，<a id="a-Hq"></a>于此世界赡部洲中，<a id="a-Hr"></a>生于王家。<a id="a-Hs"></a>彼初生日，<a id="a-Ht"></a>于上空中，<a id="a-Hu"></a>天神唱言：<a id="a-Hv"></a>‘此众生界，<a id="a-Hw"></a>法胜菩萨出现于世。<a id="a-Hx"></a>’又唱是言：<a id="a-Hy"></a>‘此众生界，<a id="a-Hz"></a>法胜菩萨出现于世。<a id="a-I0"></a>’尔时，<a id="a-I1"></a>众人闻天告已，<a id="a-I2"></a>便号王子以为法胜。<a id="a-I3"></a>舍利子，<a id="a-I4"></a>法胜王子，<a id="a-I5"></a>如是渐渐诸根成熟，<a id="a-I6"></a>壮年二十，<a id="a-I7"></a>净信舍家趣于非家。<a id="a-I8"></a>既出家已，<a id="a-I9"></a>众人便号法胜苾芻。<a id="a-IA"></a>舍利子，<a id="a-IB"></a>法胜苾芻，<a id="a-IC"></a>大念慧力之所持故，<a id="a-ID"></a>大菩萨藏微妙法门自然现前，<a id="a-IE"></a>精勤修习，<a id="a-IF"></a>能善永断众生疑惑。<a id="a-IG"></a>六十年中躬事巡化，<a id="a-IH"></a>游历村城、<a id="a-II"></a>王都、<a id="a-IJ"></a>国邑乃至亭馆，<a id="a-IK"></a>为诸众生开示是法。<a id="a-IL"></a>于六十岁，<a id="a-IM"></a>成熟拘胝诸天人众，<a id="a-IN"></a>悉令安住阿耨多罗三藐三菩提心。</p>
  <p id="aIO">“舍利子，<a id="a-IP"></a>法胜苾芻将欲命终，<a id="a-IQ"></a>复发是言：<a id="a-IR"></a>‘愿我来世生人道中，<a id="a-IS"></a>正信出家。<a id="a-IT"></a>’适发愿已，<a id="a-IU"></a>便就命终，<a id="a-IV"></a>还生此界赡部洲中大富长者家。<a id="a-IW"></a>彼初生时，<a id="a-IX"></a>复有天神大声唱令：<a id="a-IY"></a>‘于此世界，<a id="a-IZ"></a>得念菩萨今日出现。<a id="a-Ia"></a>’如是再返。<a id="a-Ib"></a>尔时，<a id="a-Ic"></a>众人闻天告已，<a id="a-Id"></a>皆共号之，<a id="a-Ie"></a>名为得念。<a id="a-If"></a>舍利子，<a id="a-Ig"></a>是得念菩萨诸根成满，<a id="a-Ih"></a>壮如二十盛年之者，<a id="a-Ii"></a>净信舍家趣于非家。<a id="a-Ij"></a>才出家已，<a id="a-Ik"></a>宿习力故，<a id="a-Il"></a>便得成就不可思议最胜无上不忘总持多闻具足。<a id="a-Im"></a>六十年中身行化导，<a id="a-In"></a>巡历村城、<a id="a-Io"></a>王都、<a id="a-Ip"></a>国邑乃至亭馆，<a id="a-Iq"></a>处处流化宣说正法，<a id="a-Ir"></a>断众生疑，<a id="a-Is"></a>开示如是大菩萨藏微妙法门。<a id="a-It"></a>过六十岁，<a id="a-Iu"></a>安置天人满一拘胝，<a id="a-Iv"></a>或住声闻，<a id="a-Iw"></a>或住独觉，<a id="a-Ix"></a>或复安住无上佛智。</p>
  <p id="aIy">“舍利子，<a id="a-Iz"></a>是得念菩萨化众生已，<a id="a-J0"></a>临命终时，<a id="a-J1"></a>复发是言：<a id="a-J2"></a>‘愿我未来生于人中，<a id="a-J3"></a>正信出家。<a id="a-J4"></a>’彼命终已，<a id="a-J5"></a>还生此界大王之家。<a id="a-J6"></a>初生之时，<a id="a-J7"></a>复有天神大声唱告：<a id="a-J8"></a>‘此有情界，<a id="a-J9"></a>依法菩萨出现于世。<a id="a-JA"></a>’如是再返。<a id="a-JB"></a>尔时，<a id="a-JC"></a>众人闻天告已，<a id="a-JD"></a>便名王子，<a id="a-JE"></a>以为依法。<a id="a-JF"></a>舍利子，<a id="a-JG"></a>依法菩萨，<a id="a-JH"></a>如是渐渐诸根成满，<a id="a-JI"></a>壮二十岁，<a id="a-JJ"></a>以信舍家趣于非家。<a id="a-JK"></a>才出家已，<a id="a-JL"></a>宿习力故，<a id="a-JM"></a>便得成就无间断念念力持故，<a id="a-JN"></a>大菩萨藏微妙法门自然现前。<a id="a-JO"></a>舍利子，<a id="a-JP"></a>依法菩萨而作苾芻，<a id="a-JQ"></a>五十年中游行教化，<a id="a-JR"></a>从一聚落至一聚落，<a id="a-JS"></a>从一村墟至一村墟，<a id="a-JT"></a>从城至城，<a id="a-JU"></a>从馆至馆，<a id="a-JV"></a>从国至国，<a id="a-JW"></a>从一王都至一王都，<a id="a-JX"></a>为诸众生开示如是菩萨藏法，<a id="a-JY"></a>断除疑惑。<a id="a-JZ"></a>于五十岁，<a id="a-Ja"></a>令四拘胝诸天人众，<a id="a-Jb"></a>住声闻乘，<a id="a-Jc"></a>住独觉乘，<a id="a-Jd"></a>或住无上诸佛大乘。</p>
  <p id="aJe">“舍利子，<a id="a-Jf"></a>是依法菩萨摩诃萨，<a id="a-Jg"></a>从是命终，<a id="a-Jh"></a>生于东方宝藏如来佛之世界。<a id="a-Ji"></a>初生之时，<a id="a-Jj"></a>即得成就不可思议无上多闻，<a id="a-Jk"></a>教化示导六十八拘胝诸天人众，<a id="a-Jl"></a>皆得成满安住三乘。<a id="a-Jm"></a>舍利子，<a id="a-Jn"></a>是依法菩萨摩诃萨，<a id="a-Jo"></a>于彼宝藏如来法中化众生已，<a id="a-Jp"></a>命终还来于此世界赤莲华胜佛土赡部洲中，<a id="a-Jq"></a>生大王家。<a id="a-Jr"></a>当初生时，<a id="a-Js"></a>彼所教化，<a id="a-Jt"></a>六十八拘胝天人大众皆成熟者，<a id="a-Ju"></a>于彼命终，<a id="a-Jv"></a>亦随菩萨生此佛土，<a id="a-Jw"></a>与是菩萨而为眷属。<a id="a-Jx"></a>舍利子，<a id="a-Jy"></a>当于尔时，<a id="a-Jz"></a>此方世界有佛出世，<a id="a-K0"></a>名最高行如来、<a id="a-K1"></a>应、<a id="a-K2"></a>正等觉、<a id="a-K3"></a>明行圆满、<a id="a-K4"></a>善逝、<a id="a-K5"></a>世间解、<a id="a-K6"></a>无上丈夫、<a id="a-K7"></a>调御士、<a id="a-K8"></a>天人师、<a id="a-K9"></a>佛、<a id="a-KA"></a>薄伽梵。<a id="a-KB"></a>其佛寿命，<a id="a-KC"></a>满足八十拘胝岁。<a id="a-KD"></a>尔时人寿量与佛等。<a id="a-KE"></a>舍利子，<a id="a-KF"></a>最高行如来应正等觉，<a id="a-KG"></a>处世说法，<a id="a-KH"></a>一一岁中有一大会，<a id="a-KI"></a>一一大会皆有八十拘胝诸声闻众。<a id="a-KJ"></a>其佛凡有八十拘胝声闻大会，<a id="a-KK"></a>纯是大阿罗汉。<a id="a-KL"></a>尔时菩萨为王子时，<a id="a-KM"></a>名曰勇施，<a id="a-KN"></a>成就多闻，<a id="a-KO"></a>聪睿胜观；<a id="a-KP"></a>与其眷属六十八拘胝，<a id="a-KQ"></a>如是大众前后围绕，<a id="a-KR"></a>往诣薄伽梵最高行如来应正等觉所住之处；<a id="a-KS"></a>既到彼已，<a id="a-KT"></a>顶礼佛足，<a id="a-KU"></a>绕无数匝，<a id="a-KV"></a>却坐一面。</p>
  <p id="aKW">“舍利子，<a id="a-KX"></a>尔时最高行如来，<a id="a-KY"></a>了达勇施王子增上信乐，<a id="a-KZ"></a>即便开示本行相应微妙胜法。<a id="a-Ka"></a>时，<a id="a-Kb"></a>勇施王子闻佛开示如是法已，<a id="a-Kc"></a>豁然意解，<a id="a-Kd"></a>得清净信；<a id="a-Ke"></a>心清净故，<a id="a-Kf"></a>即与六十八拘胝眷属，<a id="a-Kg"></a>以信舍家趣于非家；<a id="a-Kh"></a>既出家已，<a id="a-Ki"></a>尽其寿量净修梵行。<a id="a-Kj"></a>舍利子，<a id="a-Kk"></a>时勇施王子，<a id="a-Kl"></a>彼佛法中精进经行，<a id="a-Km"></a>于菩萨道，<a id="a-Kn"></a>其心将证无上菩提。<a id="a-Ko"></a>时，<a id="a-Kp"></a>最高行如来便为授记，<a id="a-Kq"></a>告诸大众：<a id="a-Kr"></a>‘今此苾芻，<a id="a-Ks"></a>勇施菩萨摩诃萨者，<a id="a-Kt"></a>次我灭后，<a id="a-Ku"></a>当证阿耨多罗三藐三菩提，<a id="a-Kv"></a>出现世间，<a id="a-Kw"></a>名大精进如来、<a id="a-Kx"></a>应、<a id="a-Ky"></a>正等觉、<a id="a-Kz"></a>明行圆满、<a id="a-L0"></a>善逝、<a id="a-L1"></a>世间解、<a id="a-L2"></a>无上丈夫、<a id="a-L3"></a>调御士、<a id="a-L4"></a>天人师、<a id="a-L5"></a>佛、<a id="a-L6"></a>薄伽梵。<a id="a-L7"></a>’舍利子，<a id="a-L8"></a>是最高行如来，<a id="a-L9"></a>授彼记已便般涅槃。<a id="a-LA"></a>勇施菩萨见佛灭度，<a id="a-LB"></a>恋慕增感，<a id="a-LC"></a>恭敬供养如来舍利，<a id="a-LD"></a>广起灵庙利益众生，<a id="a-LE"></a>住持正法开化无量。<a id="a-LF"></a>其后不久，<a id="a-LG"></a>证得阿耨多罗三藐三菩提，<a id="a-LH"></a>名大精进。<a id="a-LI"></a>舍利子，<a id="a-LJ"></a>是大精进如来，<a id="a-LK"></a>寿量半劫，<a id="a-LL"></a>其佛说法无量大会。<a id="a-LM"></a>一一集会，<a id="a-LN"></a>有十二那庾多声闻弟子，<a id="a-LO"></a>纯阿罗汉。</p>
  <p id="aLP">“舍利子，<a id="a-LQ"></a>如是无倦精进菩萨摩诃萨，<a id="a-LR"></a>为欲修行毗利耶波罗蜜多故，<a id="a-LS"></a>郑重殷勤，<a id="a-LT"></a>寻求如是大菩萨藏微妙法门，<a id="a-LU"></a>听闻受持，<a id="a-LV"></a>若读若诵，<a id="a-LW"></a>思惟研究，<a id="a-LX"></a>开析义理，<a id="a-LY"></a>广为含生宣示演说；<a id="a-LZ"></a>惟功不已遂至成佛，<a id="a-La"></a>名大精进如来应正等觉，<a id="a-Lb"></a>出兴于世，<a id="a-Lc"></a>广宣法化饶益众生，<a id="a-Ld"></a>如上所说。<a id="a-Le"></a>是故，<a id="a-Lf"></a>舍利子，<a id="a-Lg"></a>若有善男子、<a id="a-Lh"></a>善女人，<a id="a-Li"></a>安住大乘微妙正行，<a id="a-Lj"></a>欲疾证于阿耨多罗三藐三菩提者，<a id="a-Lk"></a>应当奋发勇猛精进，<a id="a-Ll"></a>郑重殷勤，<a id="a-Lm"></a>寻求如是菩萨藏法；<a id="a-Ln"></a>即得奉遇，<a id="a-Lo"></a>恭敬听受，<a id="a-Lp"></a>乃至广为含生宣说开阐。<a id="a-Lq"></a>何以故？<a id="a-Lr"></a>舍利子，<a id="a-Ls"></a>勇猛精进菩萨摩诃萨，<a id="a-Lt"></a>必因寻求大菩萨藏微妙法门，<a id="a-Lu"></a>方得成满毗利耶波罗蜜多故。<a id="a-Lv"></a>舍利子，<a id="a-Lw"></a>是名菩萨摩诃萨勇猛精进，<a id="a-Lx"></a>勤修毗利耶波罗蜜多，<a id="a-Ly"></a>为众生故行菩萨行。<a id="a-Lz"></a>若诸菩萨摩诃萨精进修行是菩萨行，<a id="a-M0"></a>一切众魔、<a id="a-M1"></a>魔民、<a id="a-M2"></a>天子，<a id="a-M3"></a>于此菩萨不能娆乱，<a id="a-M4"></a>又不为彼异道他论所能摧屈。</p>
 </body>
</html>