<!doctype html>
<html id="z3IBTI8DX" data-ver="1145">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘宝积部">
  <meta period="唐">
 </head>
 <body>
  <h1 id="a1">大宝积经卷第一百一十五</h1>
  <h2 id="a2">唐三藏法师菩提流志奉诏译</h2>
  <h2 id="a3">无尽慧菩萨会第四十五</h2>
  <p id="a4">如是我闻：<a id="a-5"></a>一时，<a id="a-6"></a>佛在王舍城耆阇崛山，<a id="a-7"></a>与大比丘众千二百五十人俱。<a id="a-8"></a>尔时，<a id="a-9"></a>复有一万菩萨摩诃萨俱，<a id="a-A"></a>所谓慧幢菩萨、<a id="a-B"></a>法幢菩萨、<a id="a-C"></a>月幢菩萨、<a id="a-D"></a>日幢菩萨、<a id="a-E"></a>无边幢菩萨。<a id="a-F"></a>复有十六在家菩萨，<a id="a-G"></a>跋陀婆罗而为上首。<a id="a-H"></a>复有六十无比喻心菩萨摩诃萨，<a id="a-I"></a>文殊师利而为上首。<a id="a-J"></a>复有贤劫中一切菩萨摩诃萨，<a id="a-K"></a>弥勒菩萨而为上首。<a id="a-L"></a>复有六万菩萨摩诃萨，<a id="a-M"></a>无尽慧菩萨而为上首。</p>
  <p id="aN">尔时，<a id="a-O"></a>无尽慧菩萨即从坐起，<a id="a-P"></a>偏袒右肩，<a id="a-Q"></a>右膝著地，<a id="a-R"></a>合掌向佛，<a id="a-S"></a>头面礼敬，<a id="a-T"></a>以众宝花奉散于佛，<a id="a-U"></a>而白佛言：<a id="a-V"></a>“世尊，<a id="a-W"></a>所言菩提心者，<a id="a-X"></a>以何义故说菩提心？<a id="a-Y"></a>菩萨复以几法成就菩提心？<a id="a-Z"></a>云何是菩提心？<a id="a-a"></a>菩提中，<a id="a-b"></a>心不可得；<a id="a-c"></a>心中，<a id="a-d"></a>菩提亦不可得；<a id="a-e"></a>离菩提，<a id="a-f"></a>心不可得；<a id="a-g"></a>离心，<a id="a-h"></a>菩提亦不可得。<a id="a-i"></a>菩提者，<a id="a-j"></a>无色无相，<a id="a-k"></a>不可言说；<a id="a-l"></a>心亦无色无相，<a id="a-m"></a>不可显示；<a id="a-n"></a>众生亦尔，<a id="a-o"></a>皆不可得。<a id="a-p"></a>世尊诸法如是，<a id="a-q"></a>当依何义而得修行？<a id="a-r"></a>”</p>
  <p id="as">佛言：<a id="a-t"></a>“善男子，<a id="a-u"></a>汝今谛听我说：<a id="a-v"></a>菩提者，<a id="a-w"></a>本无名字言说。<a id="a-x"></a>何以故？<a id="a-y"></a>于菩提中，<a id="a-z"></a>名字言说不可得故，<a id="a-10"></a>心及众生亦复如是。<a id="a-11"></a>若如是知，<a id="a-12"></a>名菩提心。<a id="a-13"></a>菩提者，<a id="a-14"></a>非过去、<a id="a-15"></a>未来、<a id="a-16"></a>现在心；<a id="a-17"></a>及众生，<a id="a-18"></a>亦非过去、<a id="a-19"></a>未来、<a id="a-1A"></a>现在。<a id="a-1B"></a>若知此义，<a id="a-1C"></a>是名菩萨。<a id="a-1D"></a>然于其中亦不可得，<a id="a-1E"></a>于一切法都无所得，<a id="a-1F"></a>是名得菩提心。<a id="a-1G"></a>如阿罗汉得阿罗汉果，<a id="a-1H"></a>而于此中都无所得，<a id="a-1I"></a>唯除随俗说言得果，<a id="a-1J"></a>于一切法皆无所得；<a id="a-1K"></a>得菩提心亦复如是，<a id="a-1L"></a>为欲引摄初业菩萨故说菩提心，<a id="a-1M"></a>然于其中无心无心名，<a id="a-1N"></a>无菩提无菩提名，<a id="a-1O"></a>无众生无众生名，<a id="a-1P"></a>无声闻无声闻名，<a id="a-1Q"></a>无独觉无独觉名，<a id="a-1R"></a>无菩萨无菩萨名，<a id="a-1S"></a>无如来无如来名，<a id="a-1T"></a>无有为无有为名，<a id="a-1U"></a>无无为无无为名，<a id="a-1V"></a>无现得无当得。</p>
  <p id="a1W">“善男子，<a id="a-1X"></a>我今依言说如是敷演：<a id="a-1Y"></a>若有诸众生，<a id="a-1Z"></a>善根广大超诸众生，<a id="a-1a"></a>如须弥山出过一切，<a id="a-1b"></a>是初发心为施波罗蜜因；<a id="a-1c"></a>犹如大地善能安住一切事业，<a id="a-1d"></a>是第二发心为戒波罗蜜因；<a id="a-1e"></a>志意勇猛安受烦恼，<a id="a-1f"></a>如师子王威伏众兽身无怖畏，<a id="a-1g"></a>是第三发心为忍波罗蜜因；<a id="a-1h"></a>势力雄迅能伏烦恼，<a id="a-1i"></a>如那罗延摧伏异众，<a id="a-1j"></a>是第四发心为精进波罗蜜因；<a id="a-1k"></a>功德善根种种开发，<a id="a-1l"></a>如波利质多、<a id="a-1m"></a>俱鞞陀罗树其花开敷，<a id="a-1n"></a>是第五发心为禅波罗蜜因；<a id="a-1o"></a>除去痴暗，<a id="a-1p"></a>犹如日轮光明无边，<a id="a-1q"></a>是第六发心为般若波罗蜜因；<a id="a-1r"></a>功德意乐一切庄严皆得圆满，<a id="a-1s"></a>如大商主丰足财物，<a id="a-1t"></a>能以巧便拔众险难，<a id="a-1u"></a>是第七发心为方便波罗蜜因；<a id="a-1v"></a>障碍除灭，<a id="a-1w"></a>意乐具足如净满月，<a id="a-1x"></a>是第八发心为力波罗蜜因；<a id="a-1y"></a>佛土众生皆悉严净，<a id="a-1z"></a>善法备足所作成办，<a id="a-20"></a>譬如贫人得无尽藏所愿圆满，<a id="a-21"></a>是第九发心为愿波罗蜜因；<a id="a-22"></a>福智无边犹如虚空，<a id="a-23"></a>于法自在如转轮王已受灌顶，<a id="a-24"></a>是第十发心为智波罗蜜因。<a id="a-25"></a>善男子，<a id="a-26"></a>若此十种发心修习成就，<a id="a-27"></a>名为菩萨，<a id="a-28"></a>名为最胜众生，<a id="a-29"></a>无障碍众生，<a id="a-2A"></a>非下劣众生。<a id="a-2B"></a>然以实义不可得故，<a id="a-2C"></a>故于其中无众生、<a id="a-2D"></a>无心、<a id="a-2E"></a>无菩提。</p>
  <p id="a2F">“复次，<a id="a-2G"></a>善男子，<a id="a-2H"></a>菩萨行施波罗蜜，<a id="a-2I"></a>以十法为首：<a id="a-2J"></a>一者、<a id="a-2K"></a>信根，<a id="a-2L"></a>二者、<a id="a-2M"></a>信力，<a id="a-2N"></a>三者、<a id="a-2O"></a>意乐，<a id="a-2P"></a>四者、<a id="a-2Q"></a>增上意乐，<a id="a-2R"></a>五者、<a id="a-2S"></a>饶益众生，<a id="a-2T"></a>六者、<a id="a-2U"></a>大慈，<a id="a-2V"></a>七者、<a id="a-2W"></a>大悲，<a id="a-2X"></a>八者、<a id="a-2Y"></a>行四摄法，<a id="a-2Z"></a>九者、<a id="a-2a"></a>爱乐佛法，<a id="a-2b"></a>十者、<a id="a-2c"></a>求一切智。<a id="a-2d"></a>是为十。</p>
  <p id="a2e">“善男子，<a id="a-2f"></a>菩萨行戒波罗蜜，<a id="a-2g"></a>以十法为首：<a id="a-2h"></a>一者、<a id="a-2i"></a>身业清净，<a id="a-2j"></a>二者、<a id="a-2k"></a>语业清净，<a id="a-2l"></a>三者、<a id="a-2m"></a>意业清净，<a id="a-2n"></a>四者、<a id="a-2o"></a>无怨害心，<a id="a-2p"></a>五者、<a id="a-2q"></a>净除恶趣，<a id="a-2r"></a>六者、<a id="a-2s"></a>远离八难，<a id="a-2t"></a>七者、<a id="a-2u"></a>超诸声闻、<a id="a-2v"></a>辟支佛地，<a id="a-2w"></a>八者、<a id="a-2x"></a>安住佛功德，<a id="a-2y"></a>九者、<a id="a-2z"></a>满诸希望，<a id="a-30"></a>十者、<a id="a-31"></a>成就大愿。<a id="a-32"></a>是为十。</p>
  <p id="a33">“善男子，<a id="a-34"></a>菩萨行忍波罗蜜，<a id="a-35"></a>以十法为首：<a id="a-36"></a>一者、<a id="a-37"></a>舍离瞋恚，<a id="a-38"></a>二者、<a id="a-39"></a>不计其身，<a id="a-3A"></a>三者、<a id="a-3B"></a>不计其命，<a id="a-3C"></a>四者、<a id="a-3D"></a>信解，<a id="a-3E"></a>五者、<a id="a-3F"></a>成熟众生，<a id="a-3G"></a>六者、<a id="a-3H"></a>慈力，<a id="a-3I"></a>七者、<a id="a-3J"></a>随顺法忍，<a id="a-3K"></a>八者、<a id="a-3L"></a>甚深法忍，<a id="a-3M"></a>九者、<a id="a-3N"></a>广大胜忍，<a id="a-3O"></a>十者、<a id="a-3P"></a>破无明暗。<a id="a-3Q"></a>是为十。</p>
  <p id="a3R">“善男子，<a id="a-3S"></a>菩萨行精进波罗蜜，<a id="a-3T"></a>以十法为首：<a id="a-3U"></a>一者、<a id="a-3V"></a>随诸众生所作而作，<a id="a-3W"></a>二者、<a id="a-3X"></a>身口意业常生随喜，<a id="a-3Y"></a>三者、<a id="a-3Z"></a>无懈怠，<a id="a-3a"></a>四者、<a id="a-3b"></a>务进趣，<a id="a-3c"></a>五者、<a id="a-3d"></a>修正勤，<a id="a-3e"></a>六者、<a id="a-3f"></a>修念处，<a id="a-3g"></a>七者、<a id="a-3h"></a>破烦恼怨，<a id="a-3i"></a>八者、<a id="a-3j"></a>观察诸法，<a id="a-3k"></a>九者、<a id="a-3l"></a>成熟一切众生，<a id="a-3m"></a>十者、<a id="a-3n"></a>求一切智。<a id="a-3o"></a>是为十。</p>
  <p id="a3p">“善男子，<a id="a-3q"></a>菩萨行禅波罗蜜，<a id="a-3r"></a>以十法为首：<a id="a-3s"></a>一者、<a id="a-3t"></a>安住善法，<a id="a-3u"></a>二者、<a id="a-3v"></a>心缘一境，<a id="a-3w"></a>三者、<a id="a-3x"></a>缘境等至，<a id="a-3y"></a>四者、<a id="a-3z"></a>正定，<a id="a-40"></a>五者、<a id="a-41"></a>禅解脱，<a id="a-42"></a>六者、<a id="a-43"></a>定根，<a id="a-44"></a>七者、<a id="a-45"></a>定力，<a id="a-46"></a>八者、<a id="a-47"></a>坏烦恼怨，<a id="a-48"></a>九者、<a id="a-49"></a>定聚圆满，<a id="a-4A"></a>十者、<a id="a-4B"></a>护法三昧。<a id="a-4C"></a>是为十。</p>
  <p id="a4D">“善男子，<a id="a-4E"></a>菩萨行般若波罗蜜，<a id="a-4F"></a>以十法为首：<a id="a-4G"></a>一者、<a id="a-4H"></a>善观察诸阴，<a id="a-4I"></a>二者、<a id="a-4J"></a>善观察界处，<a id="a-4K"></a>三者、<a id="a-4L"></a>正见，<a id="a-4M"></a>四者、<a id="a-4N"></a>正念，<a id="a-4O"></a>五者、<a id="a-4P"></a>了知圣谛，<a id="a-4Q"></a>六者、<a id="a-4R"></a>舍离诸见，<a id="a-4S"></a>七者、<a id="a-4T"></a>慧根，<a id="a-4U"></a>八者、<a id="a-4V"></a>无生法忍，<a id="a-4W"></a>九者、<a id="a-4X"></a>慧力，<a id="a-4Y"></a>十者、<a id="a-4Z"></a>无障碍智。<a id="a-4a"></a>是为十。</p>
  <p id="a4b">“善男子，<a id="a-4c"></a>菩萨行方便波罗蜜，<a id="a-4d"></a>以十法为首：<a id="a-4e"></a>一者、<a id="a-4f"></a>入诸众生心行欲乐，<a id="a-4g"></a>二者、<a id="a-4h"></a>以力加诸众生，<a id="a-4i"></a>三者、<a id="a-4j"></a>大慈大悲，<a id="a-4k"></a>四者、<a id="a-4l"></a>成熟众生而无厌倦，<a id="a-4m"></a>五者、<a id="a-4n"></a>舍离声闻、<a id="a-4o"></a>辟支佛地，<a id="a-4p"></a>六者、<a id="a-4q"></a>殊胜智见，<a id="a-4r"></a>七者、<a id="a-4s"></a>修习诸波罗蜜，<a id="a-4t"></a>八者、<a id="a-4u"></a>如实观诸法，<a id="a-4v"></a>九者、<a id="a-4w"></a>摄不思议力，<a id="a-4x"></a>十者、<a id="a-4y"></a>不退转地。<a id="a-4z"></a>是为十。</p>
  <p id="a50">“善男子，<a id="a-51"></a>菩萨行力波罗蜜，<a id="a-52"></a>以十法为首：<a id="a-53"></a>一者、<a id="a-54"></a>知一切众生心行稠林，<a id="a-55"></a>二者、<a id="a-56"></a>知一切众生烦恼行稠林，<a id="a-57"></a>三者、<a id="a-58"></a>知一切众生意乐胜解行稠林，<a id="a-59"></a>四者、<a id="a-5A"></a>知一切众生根行稠林，<a id="a-5B"></a>五者、<a id="a-5C"></a>知一切众生种种界行稠林，<a id="a-5D"></a>六者、<a id="a-5E"></a>知一切众生随烦恼行稠林，<a id="a-5F"></a>七者、<a id="a-5G"></a>知一切众生死生行稠林，<a id="a-5H"></a>八者、<a id="a-5I"></a>知一切众生三世业报行稠林，<a id="a-5J"></a>九者、<a id="a-5K"></a>知一切众生习气烦恼行稠林，<a id="a-5L"></a>十者、<a id="a-5M"></a>以无疲倦心成熟众生诸根行稠林。<a id="a-5N"></a>是为十。</p>
  <p id="a5O">“善男子，<a id="a-5P"></a>菩萨行愿波罗蜜，<a id="a-5Q"></a>以十法为首：<a id="a-5R"></a>一者、<a id="a-5S"></a>知一切法无生，<a id="a-5T"></a>二者、<a id="a-5U"></a>知一切法无相，<a id="a-5V"></a>三者、<a id="a-5W"></a>知一切法无灭，<a id="a-5X"></a>四者、<a id="a-5Y"></a>知一切法无所有，<a id="a-5Z"></a>五者、<a id="a-5a"></a>于一切法无执著，<a id="a-5b"></a>六者、<a id="a-5c"></a>知一切法无来，<a id="a-5d"></a>七者、<a id="a-5e"></a>知一切法无去，<a id="a-5f"></a>八者、<a id="a-5g"></a>知一切法无自性，<a id="a-5h"></a>九者、<a id="a-5i"></a>知一切法无初中后平等，<a id="a-5j"></a>十者、<a id="a-5k"></a>于一切法初中后无分别。<a id="a-5l"></a>是为十。</p>
  <p id="a5m">“善男子，<a id="a-5n"></a>菩萨行智波罗蜜，<a id="a-5o"></a>以十法为首：<a id="a-5p"></a>一者、<a id="a-5q"></a>于一切法善能了知决择，<a id="a-5r"></a>二者、<a id="a-5s"></a>善能圆满白法，<a id="a-5t"></a>三者、<a id="a-5u"></a>积习菩萨无量资粮，<a id="a-5v"></a>四者、<a id="a-5w"></a>成就广大福智资粮，<a id="a-5x"></a>五者、<a id="a-5y"></a>大悲圆满，<a id="a-5z"></a>六者、<a id="a-60"></a>入种种差别世界，<a id="a-61"></a>七者、<a id="a-62"></a>入一切众生诸烦恼行，<a id="a-63"></a>八者、<a id="a-64"></a>作意入如来境界，<a id="a-65"></a>九者、<a id="a-66"></a>趣入十力无畏不共佛法殊胜境界，<a id="a-67"></a>十者、<a id="a-68"></a>受灌顶位成就一切智最胜之相。<a id="a-69"></a>是为十。<a id="a-6A"></a>善男子，<a id="a-6B"></a>是为诸菩萨摩诃萨行十波罗蜜皆以十法为首。</p>
  <p id="a6C">“复次，<a id="a-6D"></a>善男子，<a id="a-6E"></a>云何为波罗蜜义？<a id="a-6F"></a>所谓明示超过一切声闻、<a id="a-6G"></a>独觉所行故，<a id="a-6H"></a>广大圆满如来智故，<a id="a-6I"></a>于有为无为不执著故，<a id="a-6J"></a>如实了知生死过故，<a id="a-6K"></a>诸未觉者悉令觉故，<a id="a-6L"></a>得如来无尽法藏故，<a id="a-6M"></a>得无碍解脱故，<a id="a-6N"></a>以布施度脱诸众生故，<a id="a-6O"></a>以持戒圆满本誓愿故，<a id="a-6P"></a>以忍辱具足端严相故，<a id="a-6Q"></a>以精进究竟诸佛法故，<a id="a-6R"></a>以禅定出生四无量故，<a id="a-6S"></a>以般若灭除诸烦恼故，<a id="a-6T"></a>以方便积集诸佛法故，<a id="a-6U"></a>以愿能令佛法圆满故，<a id="a-6V"></a>以力能令众生净信故，<a id="a-6W"></a>以智具足如来一切智故，<a id="a-6X"></a>得无生法忍故，<a id="a-6Y"></a>得不退转地故，<a id="a-6Z"></a>净治佛刹故，<a id="a-6a"></a>成熟众生故，<a id="a-6b"></a>于菩提道场圆满一切如来智故，<a id="a-6c"></a>降伏众魔故，<a id="a-6d"></a>游四神足故，<a id="a-6e"></a>于生死、<a id="a-6f"></a>涅槃俱无住故，<a id="a-6g"></a>超过一切声闻、<a id="a-6h"></a>独觉、<a id="a-6i"></a>菩萨功德故，<a id="a-6j"></a>摧伏一切诸异论故，<a id="a-6k"></a>成就十力、<a id="a-6l"></a>四无所畏、<a id="a-6m"></a>不共佛法故，<a id="a-6n"></a>证得无上正等觉故，<a id="a-6o"></a>转十二种法轮故，<a id="a-6p"></a>如是一切是波罗蜜义。</p>
  <p id="a6q">“复次，<a id="a-6r"></a>善男子，<a id="a-6s"></a>菩萨摩诃萨将住初欢喜地先有是相，<a id="a-6t"></a>见三千大千世界中，<a id="a-6u"></a>所有百千亿那由他众宝伏藏。<a id="a-6v"></a>菩萨将住第二离垢地先有是相，<a id="a-6w"></a>见三千大千世界地平如掌，<a id="a-6x"></a>无量百千亿那由他众宝莲花清净严饰。<a id="a-6y"></a>菩萨将住第三明地先有是相，<a id="a-6z"></a>见于自身被甲持杖，<a id="a-70"></a>勇猛坚固摧伏怨敌。<a id="a-71"></a>菩萨将住第四焰地先有是相，<a id="a-72"></a>见四方风吹种种名华布散于地。<a id="a-73"></a>菩萨将住第五难胜地先有是相，<a id="a-74"></a>见于女人首戴阿提目多花鬘、<a id="a-75"></a>婆利师迦华鬘、<a id="a-76"></a>瞻葡迦华鬘，<a id="a-77"></a>身佩种种众庄严具。<a id="a-78"></a>菩萨将住第六现前地先有是相，<a id="a-79"></a>见于花池八功德水，<a id="a-7A"></a>澄净盈满，<a id="a-7B"></a>底布金沙，<a id="a-7C"></a>宝阶四道，<a id="a-7D"></a>又于池中有优钵罗华、<a id="a-7E"></a>波头摩华、<a id="a-7F"></a>拘勿头华，<a id="a-7G"></a>复见分陀利华而为庄严，<a id="a-7H"></a>复见自身于中游戏。<a id="a-7I"></a>菩萨将住第七远行地先有是相，<a id="a-7J"></a>见于自身左右两边皆有地狱，<a id="a-7K"></a>从彼超过无所伤害。<a id="a-7L"></a>菩萨将住第八不动地先有是相，<a id="a-7M"></a>见自身两肩被师子王相，<a id="a-7N"></a>一切诸兽悉皆怖畏。<a id="a-7O"></a>菩萨将住第九善慧地先有是相，<a id="a-7P"></a>见于自身为转轮王以正法教化，<a id="a-7Q"></a>为无量百千亿那由他诸王之所围绕，<a id="a-7R"></a>种种宝严鲜白之盖盖菩萨上。<a id="a-7S"></a>菩萨将住第十法云地先有是相，<a id="a-7T"></a>见于自身为真金色，<a id="a-7U"></a>具足如来三十二种大丈夫相，<a id="a-7V"></a>圆光一寻，<a id="a-7W"></a>安处高广师子之座，<a id="a-7X"></a>无量百千亿那由他梵天前后围绕，<a id="a-7Y"></a>恭敬供养而听说法。<a id="a-7Z"></a>善男子，<a id="a-7a"></a>菩萨摩诃萨以三昧力，<a id="a-7b"></a>显现如是十地先相。</p>
  <p id="a7c">“复次，<a id="a-7d"></a>善男子，<a id="a-7e"></a>初地菩萨圆满施波罗蜜，<a id="a-7f"></a>二地菩萨圆满戒波罗蜜，<a id="a-7g"></a>三地菩萨圆满忍波罗蜜，<a id="a-7h"></a>四地菩萨圆满精进波罗蜜，<a id="a-7i"></a>五地菩萨圆满禅波罗蜜，<a id="a-7j"></a>六地菩萨圆满般若波罗蜜，<a id="a-7k"></a>七地菩萨圆满方便波罗蜜，<a id="a-7l"></a>八地菩萨圆满力波罗蜜，<a id="a-7m"></a>九地菩萨圆满愿波罗蜜，<a id="a-7n"></a>十地菩萨圆满智波罗蜜。</p>
  <p id="a7o">“复次，<a id="a-7p"></a>善男子，<a id="a-7q"></a>菩萨初发心得现宝三昧，<a id="a-7r"></a>第二发心得善住三昧，<a id="a-7s"></a>第三发心得不动三昧，<a id="a-7t"></a>第四发心得不退转三昧，<a id="a-7u"></a>第五发心得宝花三昧，<a id="a-7v"></a>第六发心得日轮光明三昧，<a id="a-7w"></a>第七发心得成就一切义三昧，<a id="a-7x"></a>第八发心得智炬三昧，<a id="a-7y"></a>第九发心得现证佛法三昧，<a id="a-7z"></a>第十发心得首楞严三昧。</p>
  <p id="a80">“复次，<a id="a-81"></a>善男子，<a id="a-82"></a>菩萨于初地中得殊胜加持陀罗尼，<a id="a-83"></a>第二地中得无能胜陀罗尼，<a id="a-84"></a>第三地中得善住陀罗尼，<a id="a-85"></a>第四地中得不可坏陀罗尼，<a id="a-86"></a>第五地中得无垢陀罗尼，<a id="a-87"></a>第六地中得智轮灯陀罗尼，<a id="a-88"></a>第七地中得殊胜行陀罗尼，<a id="a-89"></a>第八地中得清净分别陀罗尼，<a id="a-8A"></a>第九地中得示现无边法门陀罗尼，<a id="a-8B"></a>第十地中得无尽法藏陀罗尼。<a id="a-8C"></a>”</p>
  <p id="a8D">尔时，<a id="a-8E"></a>会中有一天子，<a id="a-8F"></a>名无碍光明师子幢，<a id="a-8G"></a>从坐而起，<a id="a-8H"></a>偏袒右肩，<a id="a-8I"></a>右膝著地，<a id="a-8J"></a>合掌向佛，<a id="a-8K"></a>白佛言：<a id="a-8L"></a>“希有世尊！<a id="a-8M"></a>希有善逝！<a id="a-8N"></a>如是法门甚深广大，<a id="a-8O"></a>而能含摄一切佛法。<a id="a-8P"></a>”</p>
  <p id="a8Q">于是，<a id="a-8R"></a>佛告无碍光明师子幢言：<a id="a-8S"></a>“如是，<a id="a-8T"></a>如是，<a id="a-8U"></a>如汝所说。<a id="a-8V"></a>善男子，<a id="a-8W"></a>若有菩萨于此法门暂能听受，<a id="a-8X"></a>必不退转阿耨多罗三藐三菩提。<a id="a-8Y"></a>何以故？<a id="a-8Z"></a>彼善男子、<a id="a-8a"></a>善女人，<a id="a-8b"></a>曾种诸善根故，<a id="a-8c"></a>成熟诸善根故，<a id="a-8d"></a>得闻如是经典，<a id="a-8e"></a>为是经典之所印故。<a id="a-8f"></a>善男子，<a id="a-8g"></a>若有男子女人闻此经典，<a id="a-8h"></a>所种善根悉皆清净，<a id="a-8i"></a>当得不舍离见佛闻法、<a id="a-8j"></a>供养众僧、<a id="a-8k"></a>成熟众生，<a id="a-8l"></a>得不舍离海印陀罗尼，<a id="a-8m"></a>得不舍离出现无尽陀罗尼，<a id="a-8n"></a>得不舍离入众生欲乐心行陀罗尼，<a id="a-8o"></a>得不舍离清净日光幢陀罗尼，<a id="a-8p"></a>得不舍离无垢月光幢陀罗尼，<a id="a-8q"></a>得不舍离息一切结陀罗尼，<a id="a-8r"></a>得不舍离摧灭无边坚如金刚山烦恼陀罗尼，<a id="a-8s"></a>得不舍离入平等法性言说陀罗尼，<a id="a-8t"></a>得不舍离入真实语言音声陀罗尼，<a id="a-8u"></a>得不舍离如虚空显现无边清净印所印陀罗尼，<a id="a-8v"></a>得不舍离成就显现无边佛身陀罗尼。<a id="a-8w"></a>善男子，<a id="a-8x"></a>若菩萨成就如是诸陀罗尼，<a id="a-8y"></a>能于十方一切刹土，<a id="a-8z"></a>变现佛身教化众生；<a id="a-90"></a>然于法性而无来去，<a id="a-91"></a>亦复无有教化众生，<a id="a-92"></a>于所说法不著文字平等无动，<a id="a-93"></a>虽现身生死而无起灭，<a id="a-94"></a>亦无少法有去来者，<a id="a-95"></a>了知诸行本来寂静安住佛法。<a id="a-96"></a>何以故？<a id="a-97"></a>彼一切诸法无分别故。<a id="a-98"></a>”</p>
  <p id="a99">说是法时，<a id="a-9A"></a>众中三万菩萨得无生法忍，<a id="a-9B"></a>无量菩萨于阿耨多罗三藐三菩提获不退转，<a id="a-9C"></a>无量众生发菩提心，<a id="a-9D"></a>无量比丘得法眼净。<a id="a-9E"></a>佛说此经已，<a id="a-9F"></a>无尽慧菩萨，<a id="a-9G"></a>及诸比丘，<a id="a-9H"></a>世间天、<a id="a-9I"></a>人、<a id="a-9J"></a>阿修罗、<a id="a-9K"></a>乾闼婆等，<a id="a-9L"></a>皆大欢喜，<a id="a-9M"></a>信受奉行。</p>
  <p data-pb></p>
  <h2 id="a9N">文殊说般若会第四十六之一</h2>
  <h2 id="a9O">梁三藏曼陀罗仙译</h2>
  <p id="a9P">如是我闻：<a id="a-9Q"></a>一时，<a id="a-9R"></a>佛在舍卫国祇树给孤独园，<a id="a-9S"></a>与大比丘僧满足千人，<a id="a-9T"></a>菩萨摩诃萨十千人俱——以大庄严而自庄严，<a id="a-9U"></a>皆悉已住不退转地，<a id="a-9V"></a>其名曰：<a id="a-9W"></a>弥勒菩萨、<a id="a-9X"></a>文殊师利菩萨、<a id="a-9Y"></a>无碍辩菩萨、<a id="a-9Z"></a>不舍担菩萨，<a id="a-9a"></a>与如是等大菩萨俱。<a id="a-9b"></a>文殊师利童真菩萨摩诃萨，<a id="a-9c"></a>明相现时从其住处，<a id="a-9d"></a>来诣佛所在外而立。</p>
  <p id="a9e">尔时，<a id="a-9f"></a>尊者舍利弗、<a id="a-9g"></a>富楼那弥多罗尼子、<a id="a-9h"></a>大目揵连、<a id="a-9i"></a>摩诃迦葉、<a id="a-9j"></a>摩诃迦栴延、<a id="a-9k"></a>摩诃拘絺罗，<a id="a-9l"></a>如是等诸大声闻，<a id="a-9m"></a>各从住处俱诣佛所在外而立。<a id="a-9n"></a>佛知众会皆悉集已。</p>
  <p id="a9o">尔时，<a id="a-9p"></a>如来从住处出，<a id="a-9q"></a>敷座而坐，<a id="a-9r"></a>告舍利弗：<a id="a-9s"></a>“汝今何故于晨朝时在门外立？<a id="a-9t"></a>”</p>
  <p id="a9u">舍利弗白佛言：<a id="a-9v"></a>“世尊，<a id="a-9w"></a>文殊师利童真菩萨，<a id="a-9x"></a>先已至此住门外立，<a id="a-9y"></a>我实于后晚来到耳！<a id="a-9z"></a>”</p>
  <p id="aA0">尔时，<a id="a-A1"></a>世尊问文殊师利：<a id="a-A2"></a>“汝实先来到此住处，<a id="a-A3"></a>欲见如来耶？<a id="a-A4"></a>”</p>
  <p id="aA5">文殊师利即白佛言：<a id="a-A6"></a>“如是，<a id="a-A7"></a>世尊，<a id="a-A8"></a>我实来此欲见如来。<a id="a-A9"></a>何以故？<a id="a-AA"></a>我乐正观利益众生。<a id="a-AB"></a>我观如来如如相、<a id="a-AC"></a>不异相，<a id="a-AD"></a>不动相、<a id="a-AE"></a>不作相，<a id="a-AF"></a>无生相、<a id="a-AG"></a>无灭相，<a id="a-AH"></a>不有相、<a id="a-AI"></a>不无相，<a id="a-AJ"></a>不在方、<a id="a-AK"></a>不离方，<a id="a-AL"></a>非三世、<a id="a-AM"></a>非不三世，<a id="a-AN"></a>非二相、<a id="a-AO"></a>非不二相，<a id="a-AP"></a>非垢相、<a id="a-AQ"></a>非净相，<a id="a-AR"></a>以如是等正观如来利益众生。<a id="a-AS"></a>”</p>
  <p id="aAT">佛告文殊师利：<a id="a-AU"></a>“若能如是见于如来，<a id="a-AV"></a>心无所取、<a id="a-AW"></a>亦无不取，<a id="a-AX"></a>非积聚、<a id="a-AY"></a>非不积聚。<a id="a-AZ"></a>”</p>
  <p id="aAa">尔时，<a id="a-Ab"></a>舍利弗语文殊师利言：<a id="a-Ac"></a>“若能如是，<a id="a-Ad"></a>如汝所说见如来者，<a id="a-Ae"></a>甚为希有！<a id="a-Af"></a>为一切众生故见于如来，<a id="a-Ag"></a>而心不取众生之相；<a id="a-Ah"></a>化一切众生向于涅槃，<a id="a-Ai"></a>而亦不取向于涅槃相；<a id="a-Aj"></a>为一切众生发大庄严，<a id="a-Ak"></a>而心不见庄严之相。<a id="a-Al"></a>”</p>
  <p id="aAm">尔时，<a id="a-An"></a>文殊师利童真菩萨摩诃萨语舍利弗言：<a id="a-Ao"></a>“如是，<a id="a-Ap"></a>如是，<a id="a-Aq"></a>如汝所说。<a id="a-Ar"></a>虽为一切众生发大庄严，<a id="a-As"></a>心恒不见有众生相；<a id="a-At"></a>为一切众生发大庄严，<a id="a-Au"></a>而众生界亦不增不减。<a id="a-Av"></a>假使一佛住世，<a id="a-Aw"></a>若一劫若过一劫，<a id="a-Ax"></a>如此一佛世界，<a id="a-Ay"></a>复有无量无边恒河沙诸佛，<a id="a-Az"></a>如是一一佛，<a id="a-B0"></a>若一劫若过一劫，<a id="a-B1"></a>昼夜说法心不暂息，<a id="a-B2"></a>各各度于无量恒河沙众生皆入涅槃，<a id="a-B3"></a>而众生界亦不增不减；<a id="a-B4"></a>乃至十方诸佛世界亦复如是，<a id="a-B5"></a>一一诸佛说法教化，<a id="a-B6"></a>各度无量恒河沙众生皆入涅槃，<a id="a-B7"></a>于众生界亦不增不减。<a id="a-B8"></a>何以故？<a id="a-B9"></a>众生定相不可得故，<a id="a-BA"></a>是故众生界不增不减。<a id="a-BB"></a>”</p>
  <p id="aBC">舍利弗复语文殊师利言：<a id="a-BD"></a>“若众生界不增不减，<a id="a-BE"></a>何以故菩萨为诸众生，<a id="a-BF"></a>求阿耨多罗三藐三菩提，<a id="a-BG"></a>常行说法？<a id="a-BH"></a>”</p>
  <p id="aBI">文殊师利白佛言：<a id="a-BJ"></a>“若诸众生悉空相者，<a id="a-BK"></a>亦无菩萨求阿耨多罗三藐三菩提，<a id="a-BL"></a>亦无众生而为说法。<a id="a-BM"></a>何以故？<a id="a-BN"></a>我说法中无有一法当可得故。<a id="a-BO"></a>”</p>
  <p id="aBP">尔时，<a id="a-BQ"></a>佛告文殊师利：<a id="a-BR"></a>“若无众生，<a id="a-BS"></a>云何说有众生及众生界？<a id="a-BT"></a>”</p>
  <p id="aBU">文殊师利言：<a id="a-BV"></a>“众生界相如诸佛界。<a id="a-BW"></a>”</p>
  <p id="aBX">又问：<a id="a-BY"></a>“众生界者是有量耶？<a id="a-BZ"></a>”</p>
  <p id="aBa">答曰：<a id="a-Bb"></a>“众生界量如佛界量。<a id="a-Bc"></a>”</p>
  <p id="aBd">又问：<a id="a-Be"></a>“众生界量有处所不？<a id="a-Bf"></a>”</p>
  <p id="aBg">答曰：<a id="a-Bh"></a>“众生界量不可思议。<a id="a-Bi"></a>”</p>
  <p id="aBj">又问：<a id="a-Bk"></a>“众生界相为有住不？<a id="a-Bl"></a>”</p>
  <p id="aBm">答曰：<a id="a-Bn"></a>“众生无住，<a id="a-Bo"></a>犹如空住。<a id="a-Bp"></a>”</p>
  <p id="aBq">佛告文殊师利：<a id="a-Br"></a>“如是修般若波罗蜜时，<a id="a-Bs"></a>当云何住般若波罗蜜？<a id="a-Bt"></a>”</p>
  <p id="aBu">文殊师利言：<a id="a-Bv"></a>“以不住法为住般若波罗蜜。<a id="a-Bw"></a>”</p>
  <p id="aBx">佛复问文殊师利：<a id="a-By"></a>“云何不住法名住般若波罗蜜？<a id="a-Bz"></a>”</p>
  <p id="aC0">文殊师利言：<a id="a-C1"></a>“以无住相即住般若波罗蜜。<a id="a-C2"></a>”</p>
  <p id="aC3">佛复告文殊师利：<a id="a-C4"></a>“如是住般若波罗蜜时，<a id="a-C5"></a>是诸善根，<a id="a-C6"></a>云何增长？<a id="a-C7"></a>云何损减？<a id="a-C8"></a>”</p>
  <p id="aC9">文殊师利言：<a id="a-CA"></a>“若能如是住般若波罗蜜，<a id="a-CB"></a>于诸善根无增无减，<a id="a-CC"></a>于一切法亦无增无减，<a id="a-CD"></a>是般若波罗蜜性相亦无增无减。<a id="a-CE"></a>世尊，<a id="a-CF"></a>如是修般若波罗蜜，<a id="a-CG"></a>则不舍凡夫法，<a id="a-CH"></a>亦不取贤圣法。<a id="a-CI"></a>何以故？<a id="a-CJ"></a>般若波罗蜜不见有法可取可舍。<a id="a-CK"></a>如是修般若波罗蜜，<a id="a-CL"></a>亦不见涅槃可乐、<a id="a-CM"></a>生死可厌。<a id="a-CN"></a>何以故？<a id="a-CO"></a>不见生死，<a id="a-CP"></a>况复厌离？<a id="a-CQ"></a>不见涅槃，<a id="a-CR"></a>何况乐著？<a id="a-CS"></a>如是修般若波罗蜜，<a id="a-CT"></a>不见垢恼可舍，<a id="a-CU"></a>亦不见功德可取，<a id="a-CV"></a>于一切法心无增减。<a id="a-CW"></a>何以故？<a id="a-CX"></a>不见法界有增减故。<a id="a-CY"></a>世尊，<a id="a-CZ"></a>若能如是，<a id="a-Ca"></a>是名修般若波罗蜜。<a id="a-Cb"></a>世尊，<a id="a-Cc"></a>不见诸法有生有灭，<a id="a-Cd"></a>是修般若波罗蜜。<a id="a-Ce"></a>世尊，<a id="a-Cf"></a>不见诸法有增有减，<a id="a-Cg"></a>是修般若波罗蜜。<a id="a-Ch"></a>世尊，<a id="a-Ci"></a>心无希取，<a id="a-Cj"></a>不见法相有可取者，<a id="a-Ck"></a>是修般若波罗蜜。<a id="a-Cl"></a>世尊，<a id="a-Cm"></a>不见好丑，<a id="a-Cn"></a>不生高下，<a id="a-Co"></a>不作取舍。<a id="a-Cp"></a>何以故？<a id="a-Cq"></a>法无好丑，<a id="a-Cr"></a>离诸相故；<a id="a-Cs"></a>法无高下，<a id="a-Ct"></a>等法性故；<a id="a-Cu"></a>法无取舍，<a id="a-Cv"></a>住实际故，<a id="a-Cw"></a>是修般若波罗蜜。<a id="a-Cx"></a>”</p>
  <p id="aCy">佛告文殊师利：<a id="a-Cz"></a>“是诸佛法得不胜乎？<a id="a-D0"></a>”</p>
  <p id="aD1">文殊师利言：<a id="a-D2"></a>“我不见诸法有胜如相，<a id="a-D3"></a>如来自觉一切法空是可证知。<a id="a-D4"></a>”</p>
  <p id="aD5">佛告文殊师利：<a id="a-D6"></a>“如是，<a id="a-D7"></a>如是，<a id="a-D8"></a>如来正觉自证空法。<a id="a-D9"></a>”</p>
  <p id="aDA">文殊师利白佛言：<a id="a-DB"></a>“世尊，<a id="a-DC"></a>是空法中当有胜如而可得耶？<a id="a-DD"></a>”</p>
  <p id="aDE">佛言：<a id="a-DF"></a>“善哉！<a id="a-DG"></a>善哉！<a id="a-DH"></a>文殊师利，<a id="a-DI"></a>如汝所说是真法乎？<a id="a-DJ"></a>”谓文殊师利言：<a id="a-DK"></a>“阿耨多罗是名佛法。<a id="a-DL"></a>”</p>
  <p id="aDM">文殊师利言：<a id="a-DN"></a>“如佛所说，<a id="a-DO"></a>阿耨多罗是名佛法。<a id="a-DP"></a>何以故？<a id="a-DQ"></a>无法可得名阿耨多罗。<a id="a-DR"></a>”</p>
  <p id="aDS">文殊师利言：<a id="a-DT"></a>“如是修般若波罗蜜，<a id="a-DU"></a>不名法器，<a id="a-DV"></a>非化凡夫法，<a id="a-DW"></a>亦非佛法，<a id="a-DX"></a>非增长法，<a id="a-DY"></a>是修般若波罗蜜。<a id="a-DZ"></a>复次，<a id="a-Da"></a>世尊，<a id="a-Db"></a>修般若波罗蜜时，<a id="a-Dc"></a>不见有法可分别思惟。<a id="a-Dd"></a>”</p>
  <p id="aDe">佛告文殊师利：<a id="a-Df"></a>“汝于佛法不思惟耶？<a id="a-Dg"></a>”</p>
  <p id="aDh">文殊师利言：<a id="a-Di"></a>“不也，<a id="a-Dj"></a>世尊。<a id="a-Dk"></a>如我思惟不见佛法，<a id="a-Dl"></a>亦不可分别是凡夫法、<a id="a-Dm"></a>是声闻法、<a id="a-Dn"></a>是辟支佛法，<a id="a-Do"></a>如是名为无上佛法。<a id="a-Dp"></a>复次，<a id="a-Dq"></a>修般若波罗蜜时，<a id="a-Dr"></a>不见凡夫相，<a id="a-Ds"></a>不见佛法相，<a id="a-Dt"></a>不见诸法有决定相，<a id="a-Du"></a>是为修般若波罗蜜。<a id="a-Dv"></a>复次，<a id="a-Dw"></a>修般若波罗蜜时，<a id="a-Dx"></a>不见欲界，<a id="a-Dy"></a>不见色界，<a id="a-Dz"></a>不见无色界，<a id="a-E0"></a>不见寂灭界。<a id="a-E1"></a>何以故？<a id="a-E2"></a>不见有法是尽灭相，<a id="a-E3"></a>是修般若波罗蜜。<a id="a-E4"></a>复次，<a id="a-E5"></a>修般若波罗蜜时，<a id="a-E6"></a>不言见作恩者，<a id="a-E7"></a>不见报恩者，<a id="a-E8"></a>思惟二相心无分别，<a id="a-E9"></a>是修般若波罗蜜。<a id="a-EA"></a>复次，<a id="a-EB"></a>修般若波罗蜜时，<a id="a-EC"></a>不见般若波罗蜜。<a id="a-ED"></a>复次，<a id="a-EE"></a>修般若波罗蜜时，<a id="a-EF"></a>不见是佛法可取，<a id="a-EG"></a>不见是凡夫法可舍，<a id="a-EH"></a>是修般若波罗蜜。<a id="a-EI"></a>复次，<a id="a-EJ"></a>修般若波罗蜜时，<a id="a-EK"></a>不见凡夫法可灭，<a id="a-EL"></a>亦不见佛法而心证知，<a id="a-EM"></a>是修般若波罗蜜。<a id="a-EN"></a>”</p>
  <p id="aEO">佛告文殊师利：<a id="a-EP"></a>“善哉！<a id="a-EQ"></a>善哉！<a id="a-ER"></a>汝能如是善说甚深般若波罗蜜相，<a id="a-ES"></a>是诸菩萨摩诃萨所学法印；<a id="a-ET"></a>乃至声闻、<a id="a-EU"></a>缘觉学无学人，<a id="a-EV"></a>亦当不离是印而修道果。<a id="a-EW"></a>”</p>
  <p id="aEX">佛告文殊师利：<a id="a-EY"></a>“若人得闻是法不惊不畏者，<a id="a-EZ"></a>不从千佛所种诸善根，<a id="a-Ea"></a>乃至百千万亿佛所久殖德本，<a id="a-Eb"></a>乃能于是甚深般若波罗蜜不惊不怖。<a id="a-Ec"></a>”</p>
  <p id="aEd">文殊师利白佛言：<a id="a-Ee"></a>“世尊，<a id="a-Ef"></a>我今更说般若波罗蜜义。<a id="a-Eg"></a>”</p>
  <p id="aEh">佛言：<a id="a-Ei"></a>“便说。<a id="a-Ej"></a>”</p>
  <p id="aEk">“世尊，<a id="a-El"></a>修般若波罗蜜时，<a id="a-Em"></a>不见法是应住、<a id="a-En"></a>是不应住，<a id="a-Eo"></a>亦不见境界可取舍相。<a id="a-Ep"></a>何以故？<a id="a-Eq"></a>如诸如来不见一切法境界相故，<a id="a-Er"></a>乃至不见诸佛境界，<a id="a-Es"></a>况取声闻、<a id="a-Et"></a>缘觉、<a id="a-Eu"></a>凡夫境界？<a id="a-Ev"></a>不取思议相，<a id="a-Ew"></a>亦不取不思议相，<a id="a-Ex"></a>不见诸法有若干相，<a id="a-Ey"></a>自证空法不可思议，<a id="a-Ez"></a>如是菩萨摩诃萨，<a id="a-F0"></a>皆已供养无量百千万亿诸佛种诸善根，<a id="a-F1"></a>乃能于是甚深般若波罗蜜不惊不怖。<a id="a-F2"></a>复次，<a id="a-F3"></a>修行般若波罗蜜时，<a id="a-F4"></a>不见缚、<a id="a-F5"></a>不见解，<a id="a-F6"></a>而于凡夫乃至三乘不见差别相，<a id="a-F7"></a>是修般若波罗蜜。<a id="a-F8"></a>”</p>
  <p id="aF9">佛告文殊师利：<a id="a-FA"></a>“汝已供养几所诸佛？<a id="a-FB"></a>”</p>
  <p id="aFC">文殊师利言：<a id="a-FD"></a>“我及诸佛如幻化相，<a id="a-FE"></a>不见供养及与受者。<a id="a-FF"></a>”</p>
  <p id="aFG">佛告文殊师利：<a id="a-FH"></a>“汝今可不住佛乘耶？<a id="a-FI"></a>”</p>
  <p id="aFJ">文殊师利言：<a id="a-FK"></a>“如我思惟不见一法，<a id="a-FL"></a>云何当得住于佛乘？<a id="a-FM"></a>”</p>
  <p id="aFN">佛言：<a id="a-FO"></a>“文殊师利，<a id="a-FP"></a>汝不得佛乘乎？<a id="a-FQ"></a>”</p>
  <p id="aFR">文殊师利言：<a id="a-FS"></a>“如佛乘者，<a id="a-FT"></a>但有名字，<a id="a-FU"></a>非可得亦不可见，<a id="a-FV"></a>我云何得？<a id="a-FW"></a>”</p>
  <p id="aFX">佛言：<a id="a-FY"></a>“文殊师利，<a id="a-FZ"></a>汝得无碍智乎？<a id="a-Fa"></a>”</p>
  <p id="aFb">文殊师利言：<a id="a-Fc"></a>“我即无碍，<a id="a-Fd"></a>云何以无碍而得无碍？<a id="a-Fe"></a>”</p>
  <p id="aFf">佛言：<a id="a-Fg"></a>“汝坐道场乎？<a id="a-Fh"></a>”</p>
  <p id="aFi">文殊师利言：<a id="a-Fj"></a>“一切如来不坐道场，<a id="a-Fk"></a>我今云何独坐道场？<a id="a-Fl"></a>何以故？<a id="a-Fm"></a>现见诸法住实际故。<a id="a-Fn"></a>”</p>
  <p id="aFo">佛言：<a id="a-Fp"></a>“云何名实际？<a id="a-Fq"></a>”</p>
  <p id="aFr">文殊师利言：<a id="a-Fs"></a>“身见等是实际。<a id="a-Ft"></a>”</p>
  <p id="aFu">佛言：<a id="a-Fv"></a>“云何身见是实际？<a id="a-Fw"></a>”</p>
  <p id="aFx">文殊师利言：<a id="a-Fy"></a>“身见如相，<a id="a-Fz"></a>非实非不实，<a id="a-G0"></a>不来不去，<a id="a-G1"></a>亦身非身，<a id="a-G2"></a>是名实际。<a id="a-G3"></a>”</p>
  <p id="aG4">舍利弗白佛言：<a id="a-G5"></a>“世尊，<a id="a-G6"></a>若于斯义谛了决定，<a id="a-G7"></a>是名菩萨摩诃萨，<a id="a-G8"></a>何以故？<a id="a-G9"></a>能闻如是甚深般若波罗蜜相，<a id="a-GA"></a>心不惊不怖、<a id="a-GB"></a>不没不悔。<a id="a-GC"></a>”</p>
  <p id="aGD">弥勒菩萨白佛言：<a id="a-GE"></a>“世尊，<a id="a-GF"></a>得闻如是般若波罗蜜，<a id="a-GG"></a>具足法相，<a id="a-GH"></a>是即近于佛坐。<a id="a-GI"></a>何以故？<a id="a-GJ"></a>如来现觉此法相故。<a id="a-GK"></a>”</p>
  <p id="aGL">文殊师利白佛言：<a id="a-GM"></a>“世尊，<a id="a-GN"></a>得闻甚深般若波罗蜜，<a id="a-GO"></a>能不惊不怖、<a id="a-GP"></a>不没不悔，<a id="a-GQ"></a>当知此人即是见佛。<a id="a-GR"></a>”</p>
  <p id="aGS">尔时，<a id="a-GT"></a>复有无相优婆夷白佛言：<a id="a-GU"></a>“世尊，<a id="a-GV"></a>凡夫法、<a id="a-GW"></a>声闻法、<a id="a-GX"></a>辟支佛法、<a id="a-GY"></a>佛法，<a id="a-GZ"></a>是诸法皆无相，<a id="a-Ga"></a>是故于所从闻般若波罗蜜，<a id="a-Gb"></a>皆不惊不怖、<a id="a-Gc"></a>不没不悔。<a id="a-Gd"></a>何以故？<a id="a-Ge"></a>一切诸法本无相故。<a id="a-Gf"></a>”</p>
  <p id="aGg">佛告舍利弗：<a id="a-Gh"></a>“善男子、<a id="a-Gi"></a>善女人若闻如是甚深般若波罗蜜，<a id="a-Gj"></a>心得决定，<a id="a-Gk"></a>不惊不怖、<a id="a-Gl"></a>不没不悔，<a id="a-Gm"></a>当知是人即住不退转地。<a id="a-Gn"></a>若人闻是甚深般若波罗蜜，<a id="a-Go"></a>不惊不怖，<a id="a-Gp"></a>信乐听受，<a id="a-Gq"></a>欢欣不厌，<a id="a-Gr"></a>是即具足檀波罗蜜、<a id="a-Gs"></a>尸波罗蜜、<a id="a-Gt"></a>羼提波罗蜜、<a id="a-Gu"></a>毗梨耶波罗蜜、<a id="a-Gv"></a>禅波罗蜜、<a id="a-Gw"></a>般若波罗蜜，<a id="a-Gx"></a>亦能为他显示分别，<a id="a-Gy"></a>如说修行。<a id="a-Gz"></a>”</p>
  <p id="aH0">佛告文殊师利：<a id="a-H1"></a>“汝观何义，<a id="a-H2"></a>为得阿耨多罗三藐三菩提，<a id="a-H3"></a>住阿耨多罗三藐三菩提？<a id="a-H4"></a>”</p>
  <p id="aH5">文殊师利言：<a id="a-H6"></a>“我无得阿耨多罗三藐三菩提，<a id="a-H7"></a>我不住佛乘，<a id="a-H8"></a>云何当得阿耨多罗三藐三菩提？<a id="a-H9"></a>如我所说即菩提相。<a id="a-HA"></a>”</p>
  <p id="aHB">佛赞文殊师利言：<a id="a-HC"></a>“善哉！<a id="a-HD"></a>善哉！<a id="a-HE"></a>汝能于是甚深法中，<a id="a-HF"></a>巧说斯义。<a id="a-HG"></a>汝于先佛久种善根，<a id="a-HH"></a>以无相法净修梵行。<a id="a-HI"></a>”</p>
  <p id="aHJ">文殊师利言：<a id="a-HK"></a>“若见有相则言无相，<a id="a-HL"></a>我今不见有相，<a id="a-HM"></a>亦不见无相，<a id="a-HN"></a>云何而言以无相法净修梵行？<a id="a-HO"></a>”</p>
  <p id="aHP">佛告文殊师利：<a id="a-HQ"></a>“汝见声闻戒耶？<a id="a-HR"></a>”</p>
  <p id="aHS">答曰：<a id="a-HT"></a>“见。<a id="a-HU"></a>”</p>
  <p id="aHV">佛言：<a id="a-HW"></a>“汝云何见？<a id="a-HX"></a>”</p>
  <p id="aHY">文殊师利言：<a id="a-HZ"></a>“我不作凡夫见、<a id="a-Ha"></a>不作圣人见，<a id="a-Hb"></a>不作学见、<a id="a-Hc"></a>不作无学见，<a id="a-Hd"></a>不作大见、<a id="a-He"></a>不作小见，<a id="a-Hf"></a>不作调伏见、<a id="a-Hg"></a>不作不调伏见，<a id="a-Hh"></a>非见、<a id="a-Hi"></a>非不见。<a id="a-Hj"></a>”</p>
  <p id="aHk">舍利弗语文殊师利言：<a id="a-Hl"></a>“汝今如是观声闻乘，<a id="a-Hm"></a>若观佛乘，<a id="a-Hn"></a>当复云何？<a id="a-Ho"></a>”</p>
  <p id="aHp">文殊师利言：<a id="a-Hq"></a>“不见菩萨法，<a id="a-Hr"></a>不见修行菩提及证菩提者。<a id="a-Hs"></a>”</p>
  <p id="aHt">舍利弗语文殊师利言：<a id="a-Hu"></a>“云何名佛？<a id="a-Hv"></a>云何观佛？<a id="a-Hw"></a>”</p>
  <p id="aHx">文殊师利言：<a id="a-Hy"></a>“云何为我？<a id="a-Hz"></a>”</p>
  <p id="aI0">舍利弗言：<a id="a-I1"></a>“我者但有名字，<a id="a-I2"></a>名字相空。<a id="a-I3"></a>”</p>
  <p id="aI4">文殊师利言：<a id="a-I5"></a>“如是，<a id="a-I6"></a>如是，<a id="a-I7"></a>如我但有名字，<a id="a-I8"></a>佛亦但有名字，<a id="a-I9"></a>名字相空即是菩提，<a id="a-IA"></a>不以名字而求菩提，<a id="a-IB"></a>菩提之相无言无说。<a id="a-IC"></a>何以故？<a id="a-ID"></a>言说、<a id="a-IE"></a>菩提二俱空故。<a id="a-IF"></a>复次，<a id="a-IG"></a>舍利弗，<a id="a-IH"></a>汝问云何名佛，<a id="a-II"></a>云何观佛者，<a id="a-IJ"></a>不生不灭，<a id="a-IK"></a>不来不去，<a id="a-IL"></a>非名非相，<a id="a-IM"></a>是名为佛。<a id="a-IN"></a>如自观身实相，<a id="a-IO"></a>观佛亦然，<a id="a-IP"></a>唯有智者，<a id="a-IQ"></a>乃能知耳！<a id="a-IR"></a>是名观佛。<a id="a-IS"></a>”</p>
 </body>
</html>