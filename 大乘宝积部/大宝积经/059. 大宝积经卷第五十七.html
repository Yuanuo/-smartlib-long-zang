<!doctype html>
<html id="z3IBTFmCb" data-ver="1632">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘宝积部">
  <meta period="唐">
 </head>
 <body>
  <h1 id="a1">大宝积经卷第五十七</h1>
  <h2 id="a2">唐三藏法师义净译</h2>
  <h2 id="a3">佛说入胎藏会第十四之二</h2>
  <p id="a4">尔时，<a id="a-5"></a>世尊复告难陀：<a id="a-6"></a>“汝今既知胎苦、<a id="a-7"></a>生苦，<a id="a-8"></a>应识凡受胎生者是极苦恼。<a id="a-9"></a>初生之时，<a id="a-A"></a>或男或女，<a id="a-B"></a>堕人手内，<a id="a-C"></a>或在衣等，<a id="a-D"></a>安在日中，<a id="a-E"></a>或在阴处，<a id="a-F"></a>或置摇车，<a id="a-G"></a>或居床席怀抱之内，<a id="a-H"></a>由是因缘，<a id="a-I"></a>皆受酸辛楚毒极苦。<a id="a-J"></a>难陀，<a id="a-K"></a>如牛剥皮，<a id="a-L"></a>近墙而住，<a id="a-M"></a>被墙虫所食；<a id="a-N"></a>若近树草，<a id="a-O"></a>树草虫食；<a id="a-P"></a>若居空处，<a id="a-Q"></a>诸虫唼食，<a id="a-R"></a>皆受苦恼。<a id="a-S"></a>初生亦尔，<a id="a-T"></a>以暖水洗，<a id="a-U"></a>受大苦恼；<a id="a-V"></a>如癞病人皮肤溃烂，<a id="a-W"></a>脓血横流，<a id="a-X"></a>加之杖捶极受楚切。<a id="a-Y"></a>生身之后，<a id="a-Z"></a>饮母血垢而得长大。<a id="a-a"></a>言血垢者，<a id="a-b"></a>于圣法律中即乳汁是。<a id="a-c"></a>难陀，<a id="a-d"></a>既有如是种种极苦，<a id="a-e"></a>无一可乐，<a id="a-f"></a>谁有智者，<a id="a-g"></a>于斯苦海而生爱恋，<a id="a-h"></a>常为流转无有休息？</p>
  <p id="ai">“生七日已，<a id="a-j"></a>身内即有八万户虫，<a id="a-k"></a>纵横啖食。<a id="a-l"></a>难陀，<a id="a-m"></a>有一尸虫，<a id="a-n"></a>名曰食发，<a id="a-o"></a>依发根住，<a id="a-p"></a>常食其发。<a id="a-q"></a>有二户虫，<a id="a-r"></a>一名伏藏，<a id="a-s"></a>二名粗头，<a id="a-t"></a>依头而住，<a id="a-u"></a>常食其头。<a id="a-v"></a>有一户虫，<a id="a-w"></a>名曰绕眼，<a id="a-x"></a>依眼而住，<a id="a-y"></a>常食于眼。<a id="a-z"></a>有四户虫，<a id="a-10"></a>一名驱逐，<a id="a-11"></a>二名奔走，<a id="a-12"></a>三名屋宅，<a id="a-13"></a>四名圆满，<a id="a-14"></a>依脑而住，<a id="a-15"></a>常食于脑。<a id="a-16"></a>有一户虫，<a id="a-17"></a>名曰稻叶，<a id="a-18"></a>依耳食耳。<a id="a-19"></a>有一户虫，<a id="a-1A"></a>名曰藏口，<a id="a-1B"></a>依鼻食鼻。<a id="a-1C"></a>有二户虫，<a id="a-1D"></a>一名遥掷，<a id="a-1E"></a>二名遍掷，<a id="a-1F"></a>依唇食唇。<a id="a-1G"></a>有一户虫，<a id="a-1H"></a>名曰蜜叶，<a id="a-1I"></a>依齿食齿。<a id="a-1J"></a>有一户虫，<a id="a-1K"></a>名曰木口，<a id="a-1L"></a>依齿根食齿根。<a id="a-1M"></a>有一户虫，<a id="a-1N"></a>名曰针口，<a id="a-1O"></a>依舌食舌。<a id="a-1P"></a>有一户虫，<a id="a-1Q"></a>名曰利口，<a id="a-1R"></a>依舌根食舌根。<a id="a-1S"></a>有一户虫，<a id="a-1T"></a>名曰手圆，<a id="a-1U"></a>依齶食齶。<a id="a-1V"></a>复有二户虫，<a id="a-1W"></a>一名手网，<a id="a-1X"></a>二名半屈，<a id="a-1Y"></a>依手掌食手掌。<a id="a-1Z"></a>有二户虫，<a id="a-1a"></a>一名短悬，<a id="a-1b"></a>二名长悬，<a id="a-1c"></a>依腕食腕。<a id="a-1d"></a>有二户虫，<a id="a-1e"></a>一名远臂，<a id="a-1f"></a>二名近臂，<a id="a-1g"></a>依臂食臂。<a id="a-1h"></a>有二户虫，<a id="a-1i"></a>一名欲吞，<a id="a-1j"></a>二名已吞，<a id="a-1k"></a>依喉食喉。<a id="a-1l"></a>有二户虫，<a id="a-1m"></a>一名有怨，<a id="a-1n"></a>二名大怨，<a id="a-1o"></a>依胸食胸。<a id="a-1p"></a>有二户虫，<a id="a-1q"></a>一名螺贝，<a id="a-1r"></a>二名螺口，<a id="a-1s"></a>依肉食肉。<a id="a-1t"></a>有二户虫，<a id="a-1u"></a>一名有色，<a id="a-1v"></a>二名有力，<a id="a-1w"></a>依血食血。<a id="a-1x"></a>有二户虫，<a id="a-1y"></a>一名勇健，<a id="a-1z"></a>二名香口，<a id="a-20"></a>依筋食筋。<a id="a-21"></a>有二户虫，<a id="a-22"></a>一名不高，<a id="a-23"></a>二名下口，<a id="a-24"></a>依脊食脊。<a id="a-25"></a>有二户虫，<a id="a-26"></a>俱名脂色，<a id="a-27"></a>依脂食脂。<a id="a-28"></a>有一户虫，<a id="a-29"></a>名曰黄色，<a id="a-2A"></a>依黄食黄。<a id="a-2B"></a>有一户虫，<a id="a-2C"></a>名曰真珠，<a id="a-2D"></a>依肾食肾。<a id="a-2E"></a>有一户虫，<a id="a-2F"></a>名曰大真珠，<a id="a-2G"></a>依腰食腰。<a id="a-2H"></a>有一户虫，<a id="a-2I"></a>名曰未至，<a id="a-2J"></a>依脾食脾。<a id="a-2K"></a>有四户虫，<a id="a-2L"></a>一名水命，<a id="a-2M"></a>二名大水命，<a id="a-2N"></a>三名针口，<a id="a-2O"></a>四名刀口，<a id="a-2P"></a>依肠食肠。<a id="a-2Q"></a>有五户虫，<a id="a-2R"></a>一名月满，<a id="a-2S"></a>二名月面，<a id="a-2T"></a>三名晖曜，<a id="a-2U"></a>四名晖面，<a id="a-2V"></a>五名别住，<a id="a-2W"></a>依右胁食右胁。<a id="a-2X"></a>复有五虫，<a id="a-2Y"></a>名同于上，<a id="a-2Z"></a>依左胁食左胁。<a id="a-2a"></a>复有四虫，<a id="a-2b"></a>一名穿前，<a id="a-2c"></a>二名穿后，<a id="a-2d"></a>三名穿坚，<a id="a-2e"></a>四名穿住，<a id="a-2f"></a>依骨食骨。<a id="a-2g"></a>有四户虫，<a id="a-2h"></a>一名大白，<a id="a-2i"></a>二名小白，<a id="a-2j"></a>三名重云，<a id="a-2k"></a>四名臭气，<a id="a-2l"></a>依脉食脉。<a id="a-2m"></a>有四户虫，<a id="a-2n"></a>一名师子，<a id="a-2o"></a>二名备力，<a id="a-2p"></a>三名急箭，<a id="a-2q"></a>四名莲华，<a id="a-2r"></a>依生藏食生藏。<a id="a-2s"></a>有二户虫，<a id="a-2t"></a>一名安志，<a id="a-2u"></a>二名近志，<a id="a-2v"></a>依熟藏食熟藏。<a id="a-2w"></a>有四户虫，<a id="a-2x"></a>一名盐口，<a id="a-2y"></a>二名蕴口，<a id="a-2z"></a>三名网口，<a id="a-30"></a>四名雀口，<a id="a-31"></a>依小便道食尿而住。<a id="a-32"></a>有四户虫，<a id="a-33"></a>一名应作，<a id="a-34"></a>二名大作，<a id="a-35"></a>三名小形，<a id="a-36"></a>四名小束，<a id="a-37"></a>依大便道食粪而住。<a id="a-38"></a>有二户虫，<a id="a-39"></a>一名黑口，<a id="a-3A"></a>二名大口，<a id="a-3B"></a>依髀食髀。<a id="a-3C"></a>有二户虫，<a id="a-3D"></a>一名癞，<a id="a-3E"></a>二名小癞，<a id="a-3F"></a>依膝食膝。<a id="a-3G"></a>有一户虫，<a id="a-3H"></a>名曰愚根，<a id="a-3I"></a>依胫食胫。<a id="a-3J"></a>有一户虫，<a id="a-3K"></a>名曰黑项，<a id="a-3L"></a>依脚食脚。<a id="a-3M"></a>难陀，<a id="a-3N"></a>如此之身，<a id="a-3O"></a>甚可厌患！<a id="a-3P"></a>如斯色类，<a id="a-3Q"></a>常有八万户虫，<a id="a-3R"></a>日夜啖食。<a id="a-3S"></a>由此令身热恼羸瘦，<a id="a-3T"></a>疲困饥渴，<a id="a-3U"></a>又复心有种种苦恼，<a id="a-3V"></a>忧愁闷绝，<a id="a-3W"></a>众病现前，<a id="a-3X"></a>无有良医能为除疗。<a id="a-3Y"></a>难陀，<a id="a-3Z"></a>于大有海生死之中，<a id="a-3a"></a>有如是苦，<a id="a-3b"></a>云何于此而生爱乐？<a id="a-3c"></a>复为诸神病之所执持，<a id="a-3d"></a>所谓天神、<a id="a-3e"></a>龙神八部所持，<a id="a-3f"></a>及诸鬼神，<a id="a-3g"></a>乃至羯吒布单那，<a id="a-3h"></a>及余禽兽诸魅所持，<a id="a-3i"></a>或为日月星辰所厄。<a id="a-3j"></a>此等鬼神作诸病患，<a id="a-3k"></a>逼恼身心，<a id="a-3l"></a>难可具说。<a id="a-3m"></a>”</p>
  <p id="a3n">佛告难陀：<a id="a-3o"></a>“谁于生死乐入母胎？<a id="a-3p"></a>受极辛苦，<a id="a-3q"></a>如是生成，<a id="a-3r"></a>如是增长，<a id="a-3s"></a>饮母乳血及诸饮食，<a id="a-3t"></a>妄生美想渐至长成。<a id="a-3u"></a>假令身得安乐无病，<a id="a-3v"></a>衣食恣情，<a id="a-3w"></a>寿满百岁，<a id="a-3x"></a>于此生中睡眠减半。<a id="a-3y"></a>初为婴儿，<a id="a-3z"></a>次为童子，<a id="a-40"></a>渐至成长，<a id="a-41"></a>忧悲患难，<a id="a-42"></a>众病所逼，<a id="a-43"></a>无量百苦触恼其身，<a id="a-44"></a>难可说尽！<a id="a-45"></a>身内诸苦难忍受时，<a id="a-46"></a>不愿存生，<a id="a-47"></a>意便求死。<a id="a-48"></a>如是之身，<a id="a-49"></a>苦多乐少，<a id="a-4A"></a>虽复暂住，<a id="a-4B"></a>必当谢灭！<a id="a-4C"></a>难陀，<a id="a-4D"></a>生者皆死，<a id="a-4E"></a>无有常存。<a id="a-4F"></a>假使药食资养寿命得延年岁，<a id="a-4G"></a>终归不免死王所杀送往空田。<a id="a-4H"></a>是故当知，<a id="a-4I"></a>生无可乐，<a id="a-4J"></a>来世资粮应勤积集，<a id="a-4K"></a>勿作放逸！<a id="a-4L"></a>精修梵行，<a id="a-4M"></a>莫为懒惰！<a id="a-4N"></a>于诸利行、<a id="a-4O"></a>法行、<a id="a-4P"></a>功德行、<a id="a-4Q"></a>纯善行，<a id="a-4R"></a>常乐修习。<a id="a-4S"></a>恒观自身善恶二业，<a id="a-4T"></a>系在于心，<a id="a-4U"></a>勿令后时生大追悔，<a id="a-4V"></a>一切所有爱乐之事皆悉别离，<a id="a-4W"></a>随善恶业趣于后世。</p>
  <p id="a4X">“难陀，<a id="a-4Y"></a>寿命百年有其十位，<a id="a-4Z"></a>初谓婴儿位，<a id="a-4a"></a>卧于襁褓；<a id="a-4b"></a>二谓童子，<a id="a-4c"></a>乐为儿戏；<a id="a-4d"></a>三谓少年，<a id="a-4e"></a>受诸欲乐；<a id="a-4f"></a>四谓少壮，<a id="a-4g"></a>勇健多力；<a id="a-4h"></a>五谓盛年，<a id="a-4i"></a>有智谈论；<a id="a-4j"></a>六谓成就，<a id="a-4k"></a>能善思量，<a id="a-4l"></a>巧为计策；<a id="a-4m"></a>七谓渐衰，<a id="a-4n"></a>善知法式；<a id="a-4o"></a>八谓朽迈，<a id="a-4p"></a>众事衰弱；<a id="a-4q"></a>九谓极老，<a id="a-4r"></a>无所能为；<a id="a-4s"></a>十谓百年，<a id="a-4t"></a>是当死位。<a id="a-4u"></a>难陀，<a id="a-4v"></a>梗概大位，<a id="a-4w"></a>略说如是。<a id="a-4x"></a>计准四月以为一时，<a id="a-4y"></a>百年之中有三百时，<a id="a-4z"></a>于春、<a id="a-50"></a>夏、<a id="a-51"></a>冬各有其百。<a id="a-52"></a>一年十二月总有一千二百月；<a id="a-53"></a>若半月为数，<a id="a-54"></a>总有二千四百半月，<a id="a-55"></a>于三时中各有八百半月。<a id="a-56"></a>总有三万六千昼夜，<a id="a-57"></a>一日再食总有七万二千度食；<a id="a-58"></a>虽有缘不食，<a id="a-59"></a>亦在其数。<a id="a-5A"></a>不食缘者，<a id="a-5B"></a>所谓瞋恨不食，<a id="a-5C"></a>遭苦不食，<a id="a-5D"></a>或求索不得、<a id="a-5E"></a>睡眠、<a id="a-5F"></a>持斋、<a id="a-5G"></a>掉戏不食，<a id="a-5H"></a>事务不食，<a id="a-5I"></a>食与不食而共合集，<a id="a-5J"></a>数有尔许，<a id="a-5K"></a>并饮母乳。<a id="a-5L"></a>人命百年，<a id="a-5M"></a>我已具说年、<a id="a-5N"></a>月、<a id="a-5O"></a>昼夜及饮食数，<a id="a-5P"></a>汝应生厌。</p>
  <p id="a5Q">“难陀，<a id="a-5R"></a>如是生成长大，<a id="a-5S"></a>身有众病，<a id="a-5T"></a>所谓头、<a id="a-5U"></a>目、<a id="a-5V"></a>耳、<a id="a-5W"></a>鼻、<a id="a-5X"></a>舌、<a id="a-5Y"></a>齿、<a id="a-5Z"></a>咽喉、<a id="a-5a"></a>胸、<a id="a-5b"></a>腹、<a id="a-5c"></a>手足、<a id="a-5d"></a>疥癞、<a id="a-5e"></a>癫狂、<a id="a-5f"></a>水肿、<a id="a-5g"></a>欬嗽、<a id="a-5h"></a>风黄热癊、<a id="a-5i"></a>众多疟病、<a id="a-5j"></a>支节痛苦。<a id="a-5k"></a>难陀，<a id="a-5l"></a>人身有如是病苦。<a id="a-5m"></a>复有百一风病，<a id="a-5n"></a>百一黄病，<a id="a-5o"></a>百一痰癊病，<a id="a-5p"></a>百一总集病，<a id="a-5q"></a>总有四百四病，<a id="a-5r"></a>从内而生。<a id="a-5s"></a>难陀，<a id="a-5t"></a>身如痈箭，<a id="a-5u"></a>众病所成，<a id="a-5v"></a>无暂时停，<a id="a-5w"></a>念念不住。<a id="a-5x"></a>体是无常、<a id="a-5y"></a>苦、<a id="a-5z"></a>空、<a id="a-60"></a>无我，<a id="a-61"></a>恒近于死，<a id="a-62"></a>败坏之法，<a id="a-63"></a>不可保爱。<a id="a-64"></a>难陀，<a id="a-65"></a>凡诸众生复有如是生受苦痛，<a id="a-66"></a>谓截手、<a id="a-67"></a>足、<a id="a-68"></a>眼、<a id="a-69"></a>耳、<a id="a-6A"></a>鼻、<a id="a-6B"></a>舌、<a id="a-6C"></a>头及支分，<a id="a-6D"></a>复受狱囚、<a id="a-6E"></a>枷锁杻械、<a id="a-6F"></a>鞭打拷楚、<a id="a-6G"></a>饥渴困苦、<a id="a-6H"></a>寒热雨雪、<a id="a-6I"></a>蚊虻蚁子、<a id="a-6J"></a>风尘猛兽及诸恶触，<a id="a-6K"></a>种种诸恼无量无边，<a id="a-6L"></a>难可具说。<a id="a-6M"></a>有情之类常在如是坚鞕苦中，<a id="a-6N"></a>爱乐沉没。<a id="a-6O"></a>诸有所欲，<a id="a-6P"></a>苦为根本，<a id="a-6Q"></a>不知弃舍更复追求，<a id="a-6R"></a>日夜煎迫，<a id="a-6S"></a>身心被恼，<a id="a-6T"></a>内起烧燃无有休息，<a id="a-6U"></a>如是生苦、<a id="a-6V"></a>老苦、<a id="a-6W"></a>病苦、<a id="a-6X"></a>死苦、<a id="a-6Y"></a>爱别离苦、<a id="a-6Z"></a>怨憎会苦、<a id="a-6a"></a>求不得苦、<a id="a-6b"></a>五取蕴苦。<a id="a-6c"></a>四威仪中行立坐卧，<a id="a-6d"></a>亦皆是苦。<a id="a-6e"></a>若常行时不立坐卧，<a id="a-6f"></a>即受苦无乐；<a id="a-6g"></a>若常立时不行坐卧，<a id="a-6h"></a>若坐不行立卧，<a id="a-6i"></a>若卧不行立坐，<a id="a-6j"></a>皆受极苦而无安乐。<a id="a-6k"></a>难陀，<a id="a-6l"></a>此等皆是舍苦求苦，<a id="a-6m"></a>唯是苦生，<a id="a-6n"></a>唯是苦灭，<a id="a-6o"></a>诸行因缘相续而起。<a id="a-6p"></a>如来了知故，<a id="a-6q"></a>说有情生死之法，<a id="a-6r"></a>诸行无常，<a id="a-6s"></a>非真究竟，<a id="a-6t"></a>是变坏法，<a id="a-6u"></a>不可保守，<a id="a-6v"></a>当求知足，<a id="a-6w"></a>深生厌患，<a id="a-6x"></a>勤求解脱。<a id="a-6y"></a>难陀，<a id="a-6z"></a>于善趣中，<a id="a-70"></a>有情之类，<a id="a-71"></a>生处不净苦剧如是，<a id="a-72"></a>种种虚诳说不可尽，<a id="a-73"></a>何况具说于三恶趣饿鬼、<a id="a-74"></a>傍生、<a id="a-75"></a>地狱有情所受楚毒难忍之苦！</p>
  <p id="a76">“复次，<a id="a-77"></a>难陀，<a id="a-78"></a>有其四种入于母胎。<a id="a-79"></a>云何为四？<a id="a-7A"></a>一者、<a id="a-7B"></a>有情正念入，<a id="a-7C"></a>正念住，<a id="a-7D"></a>正念出；<a id="a-7E"></a>二者、<a id="a-7F"></a>正念入，<a id="a-7G"></a>正念住，<a id="a-7H"></a>不正念出；<a id="a-7I"></a>三者、<a id="a-7J"></a>正念入，<a id="a-7K"></a>不正念住、<a id="a-7L"></a>出；<a id="a-7M"></a>四者、<a id="a-7N"></a>三皆不正念。</p>
  <p id="a7O">“谁是正念入、<a id="a-7P"></a>住、<a id="a-7Q"></a>出？<a id="a-7R"></a>如有一类凡夫有情，<a id="a-7S"></a>性爱持戒，<a id="a-7T"></a>数习善品，<a id="a-7U"></a>乐为胜事，<a id="a-7V"></a>作诸福行，<a id="a-7W"></a>极善防护，<a id="a-7X"></a>恒思质直不为放逸，<a id="a-7Y"></a>有大智慧临终无悔，<a id="a-7Z"></a>即便受生，<a id="a-7a"></a>或是七生预流，<a id="a-7b"></a>或是家家，<a id="a-7c"></a>或是一来，<a id="a-7d"></a>或是一间。<a id="a-7e"></a>此人由先修善行故，<a id="a-7f"></a>临命过时，<a id="a-7g"></a>虽苦来逼受诸痛恼，<a id="a-7h"></a>心不散乱，<a id="a-7i"></a>正念而终。<a id="a-7j"></a>复还正念入母胎内，<a id="a-7k"></a>了知诸法由业而生，<a id="a-7l"></a>皆从因缘而得生起，<a id="a-7m"></a>常与诸魔作居止处。<a id="a-7n"></a>难陀应知，<a id="a-7o"></a>此身恒是一切不净窟宅，<a id="a-7p"></a>体非常住，<a id="a-7q"></a>是愚痴物诱诳迷人。<a id="a-7r"></a>此身以骨而作机关，<a id="a-7s"></a>筋脉相连，<a id="a-7t"></a>通诸孔穴，<a id="a-7u"></a>脂肉骨髓共相缠缚，<a id="a-7v"></a>以皮覆上不见其过，<a id="a-7w"></a>于热窟中不净充满，<a id="a-7x"></a>发毛爪齿分位差别；<a id="a-7y"></a>执我我所故，<a id="a-7z"></a>恒被拘牵不得自在，<a id="a-80"></a>常出涕唾、<a id="a-81"></a>秽污流污、<a id="a-82"></a>黄水痰癊、<a id="a-83"></a>烂坏脂腻、<a id="a-84"></a>肾胆肝肺、<a id="a-85"></a>大肠小肠、<a id="a-86"></a>屎尿可恶，<a id="a-87"></a>及诸虫类周遍充满，<a id="a-88"></a>上下诸孔常流臭秽，<a id="a-89"></a>生熟二藏盖以薄皮，<a id="a-8A"></a>是谓行厕。<a id="a-8B"></a>汝应观察，<a id="a-8C"></a>凡食啖时牙齿咀嚼，<a id="a-8D"></a>湿以涎唾咽入喉中，<a id="a-8E"></a>髓脑相和流津腹内，<a id="a-8F"></a>如犬咬枯骨妄生美想，<a id="a-8G"></a>食至脐间，<a id="a-8H"></a>呕逆覆上还复却咽。<a id="a-8I"></a>难陀，<a id="a-8J"></a>此身元从羯罗蓝、<a id="a-8K"></a>頞部陀、<a id="a-8L"></a>闭尸、<a id="a-8M"></a>健南、<a id="a-8N"></a>钵罗奢佉不净秽物而得生长，<a id="a-8O"></a>婴儿流转乃至老死轮回系缚，<a id="a-8P"></a>如黑闇坑，<a id="a-8Q"></a>如臭坏井，<a id="a-8R"></a>常以咸淡苦辛酸等食味而为资养。<a id="a-8S"></a>又母腹火，<a id="a-8T"></a>烧煮身根不净粪锅，<a id="a-8U"></a>常婴热苦。<a id="a-8V"></a>母若行立坐卧之时如被五缚，<a id="a-8W"></a>亦如火炙难可堪忍，<a id="a-8X"></a>无能为喻。<a id="a-8Y"></a>难陀，<a id="a-8Z"></a>彼胎虽在如是粪秽坑中，<a id="a-8a"></a>众多苦切，<a id="a-8b"></a>由利根故心不散乱。<a id="a-8c"></a>复有一类薄福有情，<a id="a-8d"></a>在母腹内或横或倒。<a id="a-8e"></a>由其先业因缘力故，<a id="a-8f"></a>或由母食冷热碱酸甘辛苦味不善调故，<a id="a-8g"></a>或饮浆水过量，<a id="a-8h"></a>或多行淫欲，<a id="a-8i"></a>或饶疾病，<a id="a-8j"></a>或怀愁恼，<a id="a-8k"></a>或时倒地，<a id="a-8l"></a>或被打拍。<a id="a-8m"></a>由是等缘，<a id="a-8n"></a>母身壮热；<a id="a-8o"></a>由身热故，<a id="a-8p"></a>胎亦烧燃；<a id="a-8q"></a>由烧燃故，<a id="a-8r"></a>受诸苦恼；<a id="a-8s"></a>由有苦故，<a id="a-8t"></a>便即动转；<a id="a-8u"></a>由动转故，<a id="a-8v"></a>或身横覆不能得出。<a id="a-8w"></a>有善解女人，<a id="a-8x"></a>以酥油涂手，<a id="a-8y"></a>内母腹中，<a id="a-8z"></a>缓缓触胎令安本处；<a id="a-90"></a>手触著时，<a id="a-91"></a>胎子即便受大苦恼。<a id="a-92"></a>难陀，<a id="a-93"></a>譬如幼小男女人，<a id="a-94"></a>以利刀削破皮肉，<a id="a-95"></a>散灰于上，<a id="a-96"></a>由斯便有大苦恼生；<a id="a-97"></a>胎子楚毒亦复如是。<a id="a-98"></a>虽受此痛，<a id="a-99"></a>由利根故正念不散。<a id="a-9A"></a>难陀，<a id="a-9B"></a>此胎如是住母腹中，<a id="a-9C"></a>受如斯苦。<a id="a-9D"></a>又欲产时辛苦而出，<a id="a-9E"></a>由彼业风令手交合，<a id="a-9F"></a>支节拳缩受大剧苦。<a id="a-9G"></a>欲出母胎身体青瘀，<a id="a-9H"></a>犹如初肿难可触著，<a id="a-9I"></a>饥渴逼迫，<a id="a-9J"></a>心悬热恼，<a id="a-9K"></a>由业因缘被风推出。<a id="a-9L"></a>既出胎已，<a id="a-9M"></a>被外风触如割涂炭，<a id="a-9N"></a>手衣触时皆受极苦。<a id="a-9O"></a>虽受此苦，<a id="a-9P"></a>由上利根故正念不乱，<a id="a-9Q"></a>于母腹中知入、<a id="a-9R"></a>住、<a id="a-9S"></a>出悉皆是苦。<a id="a-9T"></a>难陀，<a id="a-9U"></a>谁当乐入如是胎中？</p>
  <p id="a9V">“难陀，<a id="a-9W"></a>谁是于母腹正念入、<a id="a-9X"></a>住，<a id="a-9Y"></a>不正念出？<a id="a-9Z"></a>难陀，<a id="a-9a"></a>如有一类凡夫有情，<a id="a-9b"></a>性乐持戒，<a id="a-9c"></a>修习善品，<a id="a-9d"></a>常为胜事作诸福行，<a id="a-9e"></a>其心质直不为放逸，<a id="a-9f"></a>少有智慧临终无悔，<a id="a-9g"></a>或是七生预流，<a id="a-9h"></a>或是家家，<a id="a-9i"></a>或是一来，<a id="a-9j"></a>或是一间。<a id="a-9k"></a>此人先修善行，<a id="a-9l"></a>临命终时，<a id="a-9m"></a>虽苦来逼受诸痛恼，<a id="a-9n"></a>心不散乱，<a id="a-9o"></a>复还正念入母胎中，<a id="a-9p"></a>了知诸法由业而生，<a id="a-9q"></a>皆从因缘而得生起，<a id="a-9r"></a>广说如上。<a id="a-9s"></a>乃至出胎，<a id="a-9t"></a>虽受如是诸极苦楚，<a id="a-9u"></a>由是中利根故入住正念，<a id="a-9v"></a>不正念出，<a id="a-9w"></a>广说如上。<a id="a-9x"></a>乃至谁当乐入如是胎中？</p>
  <p id="a9y">“难陀，<a id="a-9z"></a>谁是正念入胎，<a id="a-A0"></a>不正住、<a id="a-A1"></a>出？<a id="a-A2"></a>难陀，<a id="a-A3"></a>如有一类凡夫有情，<a id="a-A4"></a>性乐持戒，<a id="a-A5"></a>修习善品，<a id="a-A6"></a>常为胜事作诸福行，<a id="a-A7"></a>广说如上。<a id="a-A8"></a>乃至临终无悔，<a id="a-A9"></a>或是七生预流等。<a id="a-AA"></a>临命终时，<a id="a-AB"></a>众苦来逼，<a id="a-AC"></a>虽受痛恼心不散乱，<a id="a-AD"></a>复还正念入母胎中。<a id="a-AE"></a>由是下利根故，<a id="a-AF"></a>入胎时知，<a id="a-AG"></a>住、<a id="a-AH"></a>出不知，<a id="a-AI"></a>广说如上。<a id="a-AJ"></a>乃至谁当乐入如是胎中？</p>
  <p id="aAK">“难陀，<a id="a-AL"></a>谁是入、<a id="a-AM"></a>住、<a id="a-AN"></a>出，<a id="a-AO"></a>俱不正念？<a id="a-AP"></a>如有一类凡夫有情，<a id="a-AQ"></a>乐毁净戒，<a id="a-AR"></a>不修善品，<a id="a-AS"></a>常为恶事作诸恶行，<a id="a-AT"></a>心不质直多行放逸，<a id="a-AU"></a>无有智慧贪财悭吝，<a id="a-AV"></a>手常拳缩不能舒展，<a id="a-AW"></a>济惠于人恒有希望，<a id="a-AX"></a>心不调顺，<a id="a-AY"></a>见行颠倒，<a id="a-AZ"></a>临终悔恨，<a id="a-Aa"></a>诸不善业皆悉现前。<a id="a-Ab"></a>当死之时，<a id="a-Ac"></a>猛利楚毒，<a id="a-Ad"></a>痛恼逼切，<a id="a-Ae"></a>其心散乱。<a id="a-Af"></a>由诸苦恼，<a id="a-Ag"></a>不自忆识我是何人？<a id="a-Ah"></a>从何而来？<a id="a-Ai"></a>今何处去？<a id="a-Aj"></a>难陀，<a id="a-Ak"></a>是谓三时皆无正念，<a id="a-Al"></a>广说如上。<a id="a-Am"></a>难陀，<a id="a-An"></a>此诸有情生在人中，<a id="a-Ao"></a>虽有如是无量苦恼，<a id="a-Ap"></a>然是胜处；<a id="a-Aq"></a>于无量百千俱胝劫中，<a id="a-Ar"></a>人身难得。<a id="a-As"></a>若生天上常畏坠堕，<a id="a-At"></a>有爱别离苦，<a id="a-Au"></a>命欲终时，<a id="a-Av"></a>余天告言：<a id="a-Aw"></a>‘愿汝当生世间善趣。<a id="a-Ax"></a>’云何世间善趣？<a id="a-Ay"></a>谓是人天。<a id="a-Az"></a>人趣难得，<a id="a-B0"></a>远离难处更复是难。<a id="a-B1"></a>云何恶趣？<a id="a-B2"></a>谓三恶道。<a id="a-B3"></a>地狱趣者，<a id="a-B4"></a>常受苦切极不如意，<a id="a-B5"></a>猛利楚毒难可譬喻。<a id="a-B6"></a>饿鬼趣者，<a id="a-B7"></a>性多瞋恚，<a id="a-B8"></a>无柔软心，<a id="a-B9"></a>谄诳杀害以血涂手，<a id="a-BA"></a>无有慈悲，<a id="a-BB"></a>形容丑陋，<a id="a-BC"></a>见者恐怖；<a id="a-BD"></a>设近于人受饥渴苦，<a id="a-BE"></a>恒被障碍。<a id="a-BF"></a>傍生趣者，<a id="a-BG"></a>无量无边，<a id="a-BH"></a>作无义行、<a id="a-BI"></a>无福行、<a id="a-BJ"></a>无法行、<a id="a-BK"></a>无善行、<a id="a-BL"></a>无淳质行，<a id="a-BM"></a>互相食啖，<a id="a-BN"></a>强者凌弱。<a id="a-BO"></a>有诸傍生，<a id="a-BP"></a>若生若长若死，<a id="a-BQ"></a>皆在暗中不净粪尿垢秽之处；<a id="a-BR"></a>或时暂明，<a id="a-BS"></a>所谓蜂、<a id="a-BT"></a>蝶、<a id="a-BU"></a>蚊、<a id="a-BV"></a>蚁、<a id="a-BW"></a>蚤、<a id="a-BX"></a>虱、<a id="a-BY"></a>蛆虫之类；<a id="a-BZ"></a>自余复有无量无边，<a id="a-Ba"></a>生长常暗。<a id="a-Bb"></a>由彼先世是愚痴人，<a id="a-Bc"></a>不听经法，<a id="a-Bd"></a>恣身语意，<a id="a-Be"></a>贪著五欲，<a id="a-Bf"></a>造众恶事，<a id="a-Bg"></a>生此类中受愚迷苦。<a id="a-Bh"></a>难陀，<a id="a-Bi"></a>复有无量无边傍生有情，<a id="a-Bj"></a>生长及死皆在水中，<a id="a-Bk"></a>所谓鱼、<a id="a-Bl"></a>鳖、<a id="a-Bm"></a>鼋、<a id="a-Bn"></a>鼍、<a id="a-Bo"></a>蝉、<a id="a-Bp"></a>蛭、<a id="a-Bq"></a>蚌、<a id="a-Br"></a>蛤、<a id="a-Bs"></a>虾、<a id="a-Bt"></a>蟆之类，<a id="a-Bu"></a>由先世业身语意恶，<a id="a-Bv"></a>如上广说。<a id="a-Bw"></a>难陀，<a id="a-Bx"></a>复有无量无边傍生有情，<a id="a-By"></a>闻屎尿香，<a id="a-Bz"></a>速往其处以为食饮，<a id="a-C0"></a>所谓猪、<a id="a-C1"></a>羊、<a id="a-C2"></a>鸡、<a id="a-C3"></a>犬、<a id="a-C4"></a>狐、<a id="a-C5"></a>貉、<a id="a-C6"></a>雕、<a id="a-C7"></a>鹫、<a id="a-C8"></a>乌蝇、<a id="a-C9"></a>蜣螂、<a id="a-CA"></a>禽兽之类，<a id="a-CB"></a>皆由先世恶业所招，<a id="a-CC"></a>受如是报。<a id="a-CD"></a>难陀，<a id="a-CE"></a>复有无量无边傍生之类，<a id="a-CF"></a>常以草木及诸不净充其饮食，<a id="a-CG"></a>所谓象、<a id="a-CH"></a>马、<a id="a-CI"></a>驼、<a id="a-CJ"></a>牛、<a id="a-CK"></a>驴、<a id="a-CL"></a>骡之属，<a id="a-CM"></a>乃至命终由先恶业，<a id="a-CN"></a>受如是报。</p>
  <p id="aCO">“复次，<a id="a-CP"></a>难陀，<a id="a-CQ"></a>生死有海，<a id="a-CR"></a>苦哉痛哉！<a id="a-CS"></a>猛焰烧燃，<a id="a-CT"></a>极大炎热，<a id="a-CU"></a>无一众生不被烧煮。<a id="a-CV"></a>斯等皆由眼、<a id="a-CW"></a>耳、<a id="a-CX"></a>鼻、<a id="a-CY"></a>舌、<a id="a-CZ"></a>身、<a id="a-Ca"></a>意炽盛猛火，<a id="a-Cb"></a>贪求前境色、<a id="a-Cc"></a>声、<a id="a-Cd"></a>香、<a id="a-Ce"></a>味、<a id="a-Cf"></a>触、<a id="a-Cg"></a>法。<a id="a-Ch"></a>难陀。<a id="a-Ci"></a>云何名为炽盛猛火？<a id="a-Cj"></a>谓是贪瞋痴火、<a id="a-Ck"></a>生老病死火、<a id="a-Cl"></a>忧悲苦恼毒害之火，<a id="a-Cm"></a>常自烧燃，<a id="a-Cn"></a>无一得免。<a id="a-Co"></a>难陀，<a id="a-Cp"></a>懈怠之人多受众苦，<a id="a-Cq"></a>烦恼婴缠作不善法，<a id="a-Cr"></a>轮回不息生死无终；<a id="a-Cs"></a>勤策之人多受安乐，<a id="a-Ct"></a>发勇猛心，<a id="a-Cu"></a>断除烦恼，<a id="a-Cv"></a>修习善法，<a id="a-Cw"></a>不舍善轭，<a id="a-Cx"></a>无休息时。<a id="a-Cy"></a>是故汝今应观此身，<a id="a-Cz"></a>皮肉筋骨、<a id="a-D0"></a>血脉及髓不久散坏，<a id="a-D1"></a>常当一心勿为懈怠，<a id="a-D2"></a>未证得者勤求证悟，<a id="a-D3"></a>如是应学。<a id="a-D4"></a>难陀，<a id="a-D5"></a>我不共世间作诸诤论，<a id="a-D6"></a>然而世间于我强为诤论。<a id="a-D7"></a>所以者何？<a id="a-D8"></a>诸知法者不与他诤，<a id="a-D9"></a>离我我所，<a id="a-DA"></a>共谁为论？<a id="a-DB"></a>由无见解起妄执故，<a id="a-DC"></a>我证正觉作如是语：<a id="a-DD"></a>‘我于诸法无不了知。<a id="a-DE"></a>’难陀，<a id="a-DF"></a>我所言说，<a id="a-DG"></a>有差异不？<a id="a-DH"></a>”</p>
  <p id="aDI">难陀言：<a id="a-DJ"></a>“不也，<a id="a-DK"></a>世尊。<a id="a-DL"></a>如来说者无有差异。<a id="a-DM"></a>”</p>
  <p id="aDN">佛言：<a id="a-DO"></a>“善哉！<a id="a-DP"></a>善哉！<a id="a-DQ"></a>难陀，<a id="a-DR"></a>如来所说必无差异。<a id="a-DS"></a>如来是真语者、<a id="a-DT"></a>实语者、<a id="a-DU"></a>如语者、<a id="a-DV"></a>不异语者、<a id="a-DW"></a>不诳语者，<a id="a-DX"></a>欲令世间长夜安乐获大胜利，<a id="a-DY"></a>是知道者、<a id="a-DZ"></a>是识道者、<a id="a-Da"></a>是说道者、<a id="a-Db"></a>是开道者、<a id="a-Dc"></a>是大导师，<a id="a-Dd"></a>如来、<a id="a-De"></a>应、<a id="a-Df"></a>正等觉、<a id="a-Dg"></a>明行足、<a id="a-Dh"></a>善逝、<a id="a-Di"></a>世间解、<a id="a-Dj"></a>无上士、<a id="a-Dk"></a>调御丈夫、<a id="a-Dl"></a>天人师、<a id="a-Dm"></a>佛世尊。<a id="a-Dn"></a>世间之人无知无信，<a id="a-Do"></a>常与诸根而为奴仆，<a id="a-Dp"></a>唯见掌中，<a id="a-Dq"></a>不观大利，<a id="a-Dr"></a>易事不修，<a id="a-Ds"></a>难者恒作。<a id="a-Dt"></a>难陀，<a id="a-Du"></a>且止如斯智慧境界，<a id="a-Dv"></a>汝今应以肉眼所见而观察之，<a id="a-Dw"></a>知所见者皆是虚妄，<a id="a-Dx"></a>即名解脱。<a id="a-Dy"></a>难陀，<a id="a-Dz"></a>汝莫信我，<a id="a-E0"></a>莫随我欲，<a id="a-E1"></a>莫依我语，<a id="a-E2"></a>莫观我相，<a id="a-E3"></a>莫随沙门所有见解，<a id="a-E4"></a>莫于沙门而生恭敬，<a id="a-E5"></a>莫作是语：<a id="a-E6"></a>‘沙门乔答摩是我大师。<a id="a-E7"></a>’然而但可于我自证所得之法，<a id="a-E8"></a>独在静处思量观察，<a id="a-E9"></a>常多修习，<a id="a-EA"></a>随于用心所观之法，<a id="a-EB"></a>即于彼法观想成就，<a id="a-EC"></a>正念而住，<a id="a-ED"></a>自为洲渚，<a id="a-EE"></a>自为归处；<a id="a-EF"></a>法为洲渚，<a id="a-EG"></a>法为归处；<a id="a-EH"></a>无别洲渚，<a id="a-EI"></a>无别归处。</p>
  <p id="aEJ">“难陀，<a id="a-EK"></a>云何苾芻自为洲渚，<a id="a-EL"></a>自为归处；<a id="a-EM"></a>法为洲渚，<a id="a-EN"></a>法为归处；<a id="a-EO"></a>无别洲渚，<a id="a-EP"></a>无别归处？<a id="a-EQ"></a>如是，<a id="a-ER"></a>难陀，<a id="a-ES"></a>若有苾芻，<a id="a-ET"></a>于自内身随观而住，<a id="a-EU"></a>勤勇系念得正解了，<a id="a-EV"></a>于诸世间所有恚恼常思调伏，<a id="a-EW"></a>是谓随观内身是苦，<a id="a-EX"></a>若观外身及内外身，<a id="a-EY"></a>亦复如是。<a id="a-EZ"></a>难陀，<a id="a-Ea"></a>次于集法，<a id="a-Eb"></a>观身而住，<a id="a-Ec"></a>观灭而住。<a id="a-Ed"></a>复于集灭二法，<a id="a-Ee"></a>观身而住，<a id="a-Ef"></a>即于此身能为正念，<a id="a-Eg"></a>或但有智，<a id="a-Eh"></a>或但有见，<a id="a-Ei"></a>或但有念无依而住，<a id="a-Ej"></a>于此世间知无可取。<a id="a-Ek"></a>如是，<a id="a-El"></a>难陀，<a id="a-Em"></a>是谓苾芻于自内身随观而住，<a id="a-En"></a>外身、<a id="a-Eo"></a>内外身为观亦尔。<a id="a-Ep"></a>次观内受、<a id="a-Eq"></a>外受及内外受而住，<a id="a-Er"></a>观内心、<a id="a-Es"></a>外心及内外心而住，<a id="a-Et"></a>观内法、<a id="a-Eu"></a>外法及内外法而住。<a id="a-Ev"></a>勤勇系念得正解了，<a id="a-Ew"></a>于诸世间所有恚恼常思调伏，<a id="a-Ex"></a>观集法住，<a id="a-Ey"></a>观灭法住，<a id="a-Ez"></a>复于集灭二法观法而住，<a id="a-F0"></a>即于此身能为正念，<a id="a-F1"></a>或但有智，<a id="a-F2"></a>或但有见，<a id="a-F3"></a>或但有念，<a id="a-F4"></a>于此世间知无可取。<a id="a-F5"></a>如是，<a id="a-F6"></a>难陀，<a id="a-F7"></a>是谓苾芻自为洲渚，<a id="a-F8"></a>自为归处；<a id="a-F9"></a>法为洲渚，<a id="a-FA"></a>法为归处；<a id="a-FB"></a>无别洲渚，<a id="a-FC"></a>无别归处。</p>
  <p id="aFD">“难陀，<a id="a-FE"></a>若有丈夫禀性质直，<a id="a-FF"></a>远离谄诳，<a id="a-FG"></a>于晨朝时来至我所，<a id="a-FH"></a>我以善法随机教示；<a id="a-FI"></a>彼至暮时自陈所得，<a id="a-FJ"></a>暮以法教旦陈所得。<a id="a-FK"></a>难陀，<a id="a-FL"></a>我之善法现得证悟，<a id="a-FM"></a>能除热恼，<a id="a-FN"></a>善应时机，<a id="a-FO"></a>易为方便，<a id="a-FP"></a>是自觉法，<a id="a-FQ"></a>善为覆护；<a id="a-FR"></a>亲对我前闻所说法，<a id="a-FS"></a>顺于寂静，<a id="a-FT"></a>能趣菩提，<a id="a-FU"></a>是我所知。<a id="a-FV"></a>是故汝今见有自利，<a id="a-FW"></a>见有他利及二俱利，<a id="a-FX"></a>如是等法应常修学。<a id="a-FY"></a>于出家法谨慎行之，<a id="a-FZ"></a>勿令空过，<a id="a-Fa"></a>当获胜果无为安乐。<a id="a-Fb"></a>受他供给衣食、<a id="a-Fc"></a>卧具、<a id="a-Fd"></a>病药等物，<a id="a-Fe"></a>令其施主获大福利，<a id="a-Ff"></a>得胜果报，<a id="a-Fg"></a>尊贵广大。<a id="a-Fh"></a>如是，<a id="a-Fi"></a>难陀，<a id="a-Fj"></a>应当修学。</p>
  <p id="aFk">“复次，<a id="a-Fl"></a>难陀，<a id="a-Fm"></a>未有一色是可爱乐，<a id="a-Fn"></a>能于后时不变坏者，<a id="a-Fo"></a>无有是处；<a id="a-Fp"></a>不起忧悲，<a id="a-Fq"></a>不生烦恼者，<a id="a-Fr"></a>亦无是处。<a id="a-Fs"></a>难陀。<a id="a-Ft"></a>于汝意云何？<a id="a-Fu"></a>此色是常，<a id="a-Fv"></a>为是无常？<a id="a-Fw"></a>”</p>
  <p id="aFx">“大德，<a id="a-Fy"></a>体是无常。<a id="a-Fz"></a>”</p>
  <p id="aG0">“难陀，<a id="a-G1"></a>体既无常，<a id="a-G2"></a>为是苦不？<a id="a-G3"></a>”</p>
  <p id="aG4">“大德，<a id="a-G5"></a>是苦若无常，<a id="a-G6"></a>苦即变坏法。<a id="a-G7"></a>”</p>
  <p id="aG8">“我诸多闻圣弟子众，<a id="a-G9"></a>计色是我，<a id="a-GA"></a>我有诸色，<a id="a-GB"></a>色属于我，<a id="a-GC"></a>我在色中不？<a id="a-GD"></a>”</p>
  <p id="aGE">白言：<a id="a-GF"></a>“不也，<a id="a-GG"></a>世尊。<a id="a-GH"></a>”</p>
  <p id="aGI">“于汝意云何？<a id="a-GJ"></a>受、<a id="a-GK"></a>想、<a id="a-GL"></a>行、<a id="a-GM"></a>识，<a id="a-GN"></a>是常、<a id="a-GO"></a>无常？<a id="a-GP"></a>”</p>
  <p id="aGQ">“大德，<a id="a-GR"></a>皆是无常。<a id="a-GS"></a>”</p>
  <p id="aGT">“难陀，<a id="a-GU"></a>体既无常，<a id="a-GV"></a>为是苦不？<a id="a-GW"></a>”</p>
  <p id="aGX">“大德，<a id="a-GY"></a>是苦若无常，<a id="a-GZ"></a>苦即变坏法。<a id="a-Ga"></a>”</p>
  <p id="aGb">“我诸多闻圣弟子众，<a id="a-Gc"></a>计受等是我，<a id="a-Gd"></a>我有受等，<a id="a-Ge"></a>受等属我，<a id="a-Gf"></a>我在受等中不？<a id="a-Gg"></a>”</p>
  <p id="aGh">“不也，<a id="a-Gi"></a>世尊。<a id="a-Gj"></a>”</p>
  <p id="aGk">“是故应知凡是诸色，<a id="a-Gl"></a>若过去、<a id="a-Gm"></a>若未来、<a id="a-Gn"></a>若现在，<a id="a-Go"></a>若内若外，<a id="a-Gp"></a>若粗若细，<a id="a-Gq"></a>若胜若劣，<a id="a-Gr"></a>若远若近，<a id="a-Gs"></a>所有诸色皆非是我，<a id="a-Gt"></a>我不有色，<a id="a-Gu"></a>色不属我，<a id="a-Gv"></a>我不在色中，<a id="a-Gw"></a>如是应以正念正慧而审观察。<a id="a-Gx"></a>受、<a id="a-Gy"></a>想、<a id="a-Gz"></a>行、<a id="a-H0"></a>识，<a id="a-H1"></a>若过去、<a id="a-H2"></a>若未来、<a id="a-H3"></a>若现在，<a id="a-H4"></a>若内若外，<a id="a-H5"></a>若粗若细，<a id="a-H6"></a>若胜若劣，<a id="a-H7"></a>若远若近，<a id="a-H8"></a>此等亦非是我，<a id="a-H9"></a>我亦非有此等，<a id="a-HA"></a>我亦非在此中，<a id="a-HB"></a>如是应以正念正慧而审观察。<a id="a-HC"></a>若我多闻圣弟子众，<a id="a-HD"></a>如是观察，<a id="a-HE"></a>于色厌患，<a id="a-HF"></a>复于受、<a id="a-HG"></a>想、<a id="a-HH"></a>行、<a id="a-HI"></a>识亦生厌患。<a id="a-HJ"></a>若厌患已，<a id="a-HK"></a>即不染著；<a id="a-HL"></a>既无染著，<a id="a-HM"></a>即得解脱；<a id="a-HN"></a>既解脱已，<a id="a-HO"></a>自知解脱，<a id="a-HP"></a>作如是言：<a id="a-HQ"></a>‘我生已尽，<a id="a-HR"></a>梵行已立，<a id="a-HS"></a>所作已办，<a id="a-HT"></a>不受后有。<a id="a-HU"></a>’”</p>
  <p id="aHV">尔时，<a id="a-HW"></a>世尊说此法已，<a id="a-HX"></a>时具寿难陀，<a id="a-HY"></a>远尘离垢，<a id="a-HZ"></a>得法眼净；<a id="a-Ha"></a>五百苾芻，<a id="a-Hb"></a>于诸有漏，<a id="a-Hc"></a>心得解脱。</p>
  <p id="aHd">尔时，<a id="a-He"></a>世尊重说伽陀，<a id="a-Hf"></a>告难陀曰：</p>
  <p id="aHg">“若人无定心，<a id="a-Hh"></a>　即无清净智，</p>
  <p id="aHi">不能断诸漏，<a id="a-Hj"></a>　是故汝勤修。</p>
  <p id="aHk">汝常修妙观，<a id="a-Hl"></a>　知诸蕴生灭，</p>
  <p id="aHm">清净若圆满，<a id="a-Hn"></a>　诸天悉欣庆。</p>
  <p id="aHo">亲友共交欢，<a id="a-Hp"></a>　往来相爱念，</p>
  <p id="aHq">贪名著利养，<a id="a-Hr"></a>　难陀汝应舍。</p>
  <p id="aHs">勿亲近在家，<a id="a-Ht"></a>　及于出家者，</p>
  <p id="aHu">念超生死海，<a id="a-Hv"></a>　穷尽苦边际。</p>
  <p id="aHw">初从羯罗蓝，<a id="a-Hx"></a>　次生于肉疱，</p>
  <p id="aHy">肉疱生闭尸，<a id="a-Hz"></a>　闭尸生健南。</p>
  <p id="aI0">健南暂转变，<a id="a-I1"></a>　生头及四支，</p>
  <p id="aI2">众骨聚成身，<a id="a-I3"></a>　皆从业因有。</p>
  <p id="aI4">顶骨合九片，<a id="a-I5"></a>　颔车两骨连，</p>
  <p id="aI6">齿有三十二，<a id="a-I7"></a>　其根亦如是。</p>
  <p id="aI8">耳根及颈骨，<a id="a-I9"></a>　齶骨并鼻梁，</p>
  <p id="aIA">胸臆与咽喉，<a id="a-IB"></a>　总有十二骨。</p>
  <p id="aIC">眼眶有四骨，<a id="a-ID"></a>　肩偶亦两双，</p>
  <p id="aIE">两臂及指头，<a id="a-IF"></a>　总有五十骨。</p>
  <p id="aIG">项后有八骨，<a id="a-IH"></a>　脊梁三十二，</p>
  <p id="aII">此各有根本，<a id="a-IJ"></a>　其数亦四分。</p>
  <p id="aIK">右胁边肋骨，<a id="a-IL"></a>　相连有十三，</p>
  <p id="aIM">左胁相连生，<a id="a-IN"></a>　亦有十三骨。</p>
  <p id="aIO">此等诸骨锁，<a id="a-IP"></a>　三三相续连，</p>
  <p id="aIQ">二二相钩牵，<a id="a-IR"></a>　其余不相续。</p>
  <p id="aIS">左右两腿足，<a id="a-IT"></a>　合有五十骨，</p>
  <p id="aIU">总三百十六，<a id="a-IV"></a>　支柱于身肉。</p>
  <p id="aIW">骨节相钩缀，<a id="a-IX"></a>　合成众生体，</p>
  <p id="aIY">实语者记说，<a id="a-IZ"></a>　正觉之所知。</p>
  <p id="aIa">从足至于顶，<a id="a-Ib"></a>　杂秽不坚牢，</p>
  <p id="aIc">由此共成身，<a id="a-Id"></a>　脆危如苇舍。</p>
  <p id="aIe">无梢唯骨立，<a id="a-If"></a>　血肉遍涂治，</p>
  <p id="aIg">同机关木人，<a id="a-Ih"></a>　亦如幻化像。</p>
  <p id="aIi">应观于此身，<a id="a-Ij"></a>　筋脉更缠绕，</p>
  <p id="aIk">湿皮相裹覆，<a id="a-Il"></a>　九处有疮门。</p>
  <p id="aIm">周遍常流溢，<a id="a-In"></a>　屎尿诸不净，</p>
  <p id="aIo">譬如仓与篅，<a id="a-Ip"></a>　盛诸谷麦等。</p>
  <p id="aIq">此身亦如是，<a id="a-Ir"></a>　杂秽满其中，</p>
  <p id="aIs">运动骨机关，<a id="a-It"></a>　危脆非坚实。</p>
  <p id="aIu">愚夫常爱乐，<a id="a-Iv"></a>　智者无染著，</p>
  <p id="aIw">洟唾污常流，<a id="a-Ix"></a>　脓血恒充满。</p>
  <p id="aIy">黄脂杂乳汁，<a id="a-Iz"></a>　脑满髑髅中，</p>
  <p id="aJ0">胸鬲痰癊流，<a id="a-J1"></a>　内有生熟藏。</p>
  <p id="aJ2">肪膏与皮膜，<a id="a-J3"></a>　五藏诸腹胃，</p>
  <p id="aJ4">如是臭烂等，<a id="a-J5"></a>　诸不净同居。</p>
  <p id="aJ6">罪身深可畏，<a id="a-J7"></a>　此即是怨家，</p>
  <p id="aJ8">无识耽欲人，<a id="a-J9"></a>　愚痴常保护。</p>
  <p id="aJA">如是臭秽身，<a id="a-JB"></a>　犹如朽城郭，</p>
  <p id="aJC">日夜烦恼逼，<a id="a-JD"></a>　迁流无暂停。</p>
  <p id="aJE">身城骨墙壁，<a id="a-JF"></a>　血肉作涂泥，</p>
  <p id="aJG">画彩贪瞋痴，<a id="a-JH"></a>　随处而庄饰。</p>
  <p id="aJI">可恶骨身城，<a id="a-JJ"></a>　血肉相连合，</p>
  <p id="aJK">常被恶知识，<a id="a-JL"></a>　内外苦相煎。</p>
  <p id="aJM">难陀汝当知，<a id="a-JN"></a>　如我之所说，</p>
  <p id="aJO">昼夜常系念，<a id="a-JP"></a>　勿思于欲境。</p>
  <p id="aJQ">若欲远离者，<a id="a-JR"></a>　常作如是观，</p>
  <p id="aJS">勤求解脱处，<a id="a-JT"></a>　速超生死海。<a id="a-JU"></a>”</p>
  <p id="aJV">尔时，<a id="a-JW"></a>世尊说是入胎经已，<a id="a-JX"></a>具寿难陀，<a id="a-JY"></a>及五百苾芻，<a id="a-JZ"></a>皆大欢喜，<a id="a-Ja"></a>信受奉行。</p>
  <p id="aJb">难陀苾芻，<a id="a-Jc"></a>越生死海险难之处，<a id="a-Jd"></a>能至安隐究竟涅槃，<a id="a-Je"></a>获阿罗汉果，<a id="a-Jf"></a>说自庆颂曰：</p>
  <p id="aJg">“敬心奉澡浴，<a id="a-Jh"></a>　净水及涂香，</p>
  <p id="aJi">并修诸福田，<a id="a-Jj"></a>　获斯殊胜报。<a id="a-Jk"></a>”</p>
  <p id="aJl">时诸大众，<a id="a-Jm"></a>闻是说已，<a id="a-Jn"></a>咸皆有疑。<a id="a-Jo"></a>为断疑故，<a id="a-Jp"></a>请大师曰：<a id="a-Jq"></a>“大德，<a id="a-Jr"></a>难陀苾芻先作何业，<a id="a-Js"></a>由彼报得金色之身，<a id="a-Jt"></a>具三十相以自严饰，<a id="a-Ju"></a>望世尊身但少四指；<a id="a-Jv"></a>于淫欲境极生爱著，<a id="a-Jw"></a>大师哀愍，<a id="a-Jx"></a>于生死海强拔令出，<a id="a-Jy"></a>方便安置究竟涅槃？<a id="a-Jz"></a>惟愿为说。<a id="a-K0"></a>”</p>
  <p id="aK1">佛告诸大众：<a id="a-K2"></a>“难陀苾芻，<a id="a-K3"></a>先所作业，<a id="a-K4"></a>果报成熟，<a id="a-K5"></a>皆悉现前，<a id="a-K6"></a>广说如余。<a id="a-K7"></a>”即说颂曰：</p>
  <p id="aK8">“假使经百劫，<a id="a-K9"></a>　所作业不亡，</p>
  <p id="aKA">因缘会遇时，<a id="a-KB"></a>　果报还自受。</p>
  <p id="aKC">“汝等谛听，<a id="a-KD"></a>过去世时九十一劫，<a id="a-KE"></a>人寿八万岁，<a id="a-KF"></a>有毗钵尸佛如来、<a id="a-KG"></a>应供、<a id="a-KH"></a>正等觉、<a id="a-KI"></a>明行足、<a id="a-KJ"></a>善逝、<a id="a-KK"></a>世间解、<a id="a-KL"></a>无上士、<a id="a-KM"></a>调御丈夫、<a id="a-KN"></a>天人师、<a id="a-KO"></a>佛世尊出现于世，<a id="a-KP"></a>与六万二千苾芻游行人间，<a id="a-KQ"></a>至亲慧城王所都处，<a id="a-KR"></a>往亲慧林即于此住。<a id="a-KS"></a>时，<a id="a-KT"></a>彼世尊有异母弟，<a id="a-KU"></a>于淫欲境极生爱著，<a id="a-KV"></a>其毗钵尸如来应正等觉，<a id="a-KW"></a>于生死海劝令出家，<a id="a-KX"></a>方便安置究竟涅槃。<a id="a-KY"></a>时，<a id="a-KZ"></a>彼国王名曰有亲，<a id="a-Ka"></a>以法化世，<a id="a-Kb"></a>人民炽盛，<a id="a-Kc"></a>丰乐安隐，<a id="a-Kd"></a>无诸诈伪、<a id="a-Ke"></a>贼盗、<a id="a-Kf"></a>疾疫，<a id="a-Kg"></a>牛羊稻蔗在处充满。<a id="a-Kh"></a>王异母弟极耽淫染，<a id="a-Ki"></a>王闻佛众住亲慧林，<a id="a-Kj"></a>将诸王子、<a id="a-Kk"></a>亲侍、<a id="a-Kl"></a>大臣及内宫女、<a id="a-Km"></a>人民翊从，<a id="a-Kn"></a>往诣佛所，<a id="a-Ko"></a>顶礼佛足，<a id="a-Kp"></a>退坐一面。<a id="a-Kq"></a>尔时，<a id="a-Kr"></a>世尊为彼王众宣扬妙法，<a id="a-Ks"></a>示教利喜，<a id="a-Kt"></a>得殊胜解。<a id="a-Ku"></a>其弟耽欲不肯出门，<a id="a-Kv"></a>时大臣子及余知友抚尘之类，<a id="a-Kw"></a>诣而告曰：<a id="a-Kx"></a>‘善友知不？<a id="a-Ky"></a>王及王子，<a id="a-Kz"></a>并诸内宫、<a id="a-L0"></a>大臣、<a id="a-L1"></a>人众，<a id="a-L2"></a>往毗钵尸佛所，<a id="a-L3"></a>躬行礼敬，<a id="a-L4"></a>听受妙法，<a id="a-L5"></a>获殊胜解。<a id="a-L6"></a>人身难得，<a id="a-L7"></a>汝已得之，<a id="a-L8"></a>如何今时耽著淫欲，<a id="a-L9"></a>不肯出门？<a id="a-LA"></a>’彼闻责已，<a id="a-LB"></a>心生愧耻，<a id="a-LC"></a>俯仰相随，<a id="a-LD"></a>同行而去。<a id="a-LE"></a>时佛弟苾芻，<a id="a-LF"></a>见诸徒侣共行而去，<a id="a-LG"></a>问曰：<a id="a-LH"></a>‘何故君等将此一人共伴而去？<a id="a-LI"></a>’时彼同伴具以事白，<a id="a-LJ"></a>苾芻曰：<a id="a-LK"></a>‘我是佛弟，<a id="a-LL"></a>昔在家时，<a id="a-LM"></a>于诸欲境极生耽著。<a id="a-LN"></a>幸蒙大师强牵令出，<a id="a-LO"></a>安隐将趣究竟涅槃。<a id="a-LP"></a>更有如是愚痴之辈，<a id="a-LQ"></a>与我相似！<a id="a-LR"></a>仁等慈悲强共将去，<a id="a-LS"></a>诚为大善。<a id="a-LT"></a>今可往诣无上大师，<a id="a-LU"></a>得至佛所，<a id="a-LV"></a>必生深信。<a id="a-LW"></a>’时彼同伴共至佛所。<a id="a-LX"></a>佛观彼类称根欲性而为说法。<a id="a-LY"></a>既得闻已，<a id="a-LZ"></a>深起信心，<a id="a-La"></a>从座而起，<a id="a-Lb"></a>偏袒右肩，<a id="a-Lc"></a>合掌向佛，<a id="a-Ld"></a>白言：<a id="a-Le"></a>‘世尊，<a id="a-Lf"></a>惟愿大师及诸圣众，<a id="a-Lg"></a>明至我家入温室澡浴。<a id="a-Lh"></a>’佛默然受。<a id="a-Li"></a>彼知受已，<a id="a-Lj"></a>礼佛双足，<a id="a-Lk"></a>奉辞而去；<a id="a-Ll"></a>遂至王所，<a id="a-Lm"></a>申恭敬已，<a id="a-Ln"></a>白言：<a id="a-Lo"></a>‘大王，<a id="a-Lp"></a>我诣佛所，<a id="a-Lq"></a>闻法生信，<a id="a-Lr"></a>于淫欲境起厌离心，<a id="a-Ls"></a>奉请佛僧明至我家入温室浴。<a id="a-Lt"></a>如来大师慈悲为受，<a id="a-Lu"></a>佛是人天所应供养，<a id="a-Lv"></a>王今宜可洒扫街衢，<a id="a-Lw"></a>严饰城郭。<a id="a-Lx"></a>’王作是念：<a id="a-Ly"></a>‘佛来入城，<a id="a-Lz"></a>我当严饰。<a id="a-M0"></a>然我之弟耽欲难谏，<a id="a-M1"></a>佛今调伏，<a id="a-M2"></a>实诚希有！<a id="a-M3"></a>’答言：<a id="a-M4"></a>‘甚善！<a id="a-M5"></a>汝今可去营办澡浴所须之物，<a id="a-M6"></a>我当随力严饰城隍。<a id="a-M7"></a>’弟生大喜，<a id="a-M8"></a>辞王而去。<a id="a-M9"></a>王告诸臣曰：<a id="a-MA"></a>‘当可唱令，<a id="a-MB"></a>普告诸人：<a id="a-MC"></a>明日世尊，<a id="a-MD"></a>将入城内。<a id="a-ME"></a>诸旧住者及远方来，<a id="a-MF"></a>汝等诸人，<a id="a-MG"></a>咸当随力严饰城郭，<a id="a-MH"></a>洒扫街衢，<a id="a-MI"></a>持诸香华，<a id="a-MJ"></a>迎大师入。<a id="a-MK"></a>’臣奉王教，<a id="a-ML"></a>普告令知，<a id="a-MM"></a>具宣王敕。<a id="a-MN"></a>时诸人众，<a id="a-MO"></a>于彼城中，<a id="a-MP"></a>除去瓦砾，<a id="a-MQ"></a>遍洒香水，<a id="a-MR"></a>烧诸妙香，<a id="a-MS"></a>悬众幡盖，<a id="a-MT"></a>散华供养，<a id="a-MU"></a>如天帝释欢喜之园。<a id="a-MV"></a>时彼王弟，<a id="a-MW"></a>办诸香汤及香油等，<a id="a-MX"></a>庄严浴室，<a id="a-MY"></a>敷置床座。<a id="a-MZ"></a>毗钵尸佛渐欲至城，<a id="a-Ma"></a>王及诸臣、<a id="a-Mb"></a>太子、<a id="a-Mc"></a>后妃、<a id="a-Md"></a>宫人、<a id="a-Me"></a>婇女，<a id="a-Mf"></a>及诸人众，<a id="a-Mg"></a>咸出奉迎，<a id="a-Mh"></a>遥礼佛足，<a id="a-Mi"></a>随从入城。<a id="a-Mj"></a>时彼王弟，<a id="a-Mk"></a>引佛世尊入温室内，<a id="a-Ml"></a>授香水等以充澡浴，<a id="a-Mm"></a>见佛世尊身如金色，<a id="a-Mn"></a>三十二相、<a id="a-Mo"></a>八十种好周遍庄严；<a id="a-Mp"></a>见已欢喜生深信心，<a id="a-Mq"></a>洗浴既竟著衣服已，<a id="a-Mr"></a>即便顶礼世尊双足，<a id="a-Ms"></a>发是愿言：<a id="a-Mt"></a>‘我今幸遇最上福田，<a id="a-Mu"></a>微申供养。<a id="a-Mv"></a>愿此善因，<a id="a-Mw"></a>于未来世身得金色，<a id="a-Mx"></a>与佛无异。<a id="a-My"></a>如世尊弟，<a id="a-Mz"></a>于欲境中深生耽著，<a id="a-N0"></a>强拔令出，<a id="a-N1"></a>得趣安隐究竟涅槃。<a id="a-N2"></a>愿我当来得为佛弟，<a id="a-N3"></a>获金色身亦复如是。<a id="a-N4"></a>我于欲境生耽著时，<a id="a-N5"></a>强牵令出爱染深河，<a id="a-N6"></a>得趣涅槃安隐之处。<a id="a-N7"></a>’汝等苾芻勿生异念，<a id="a-N8"></a>彼亲慧王耽欲之弟，<a id="a-N9"></a>即难陀苾芻是。<a id="a-NA"></a>由于昔时请毗钵尸佛，<a id="a-NB"></a>入浴室中香汤澡浴，<a id="a-NC"></a>净心发愿，<a id="a-ND"></a>彼之善因，<a id="a-NE"></a>今为佛弟，<a id="a-NF"></a>身作金色；<a id="a-NG"></a>我于耽著淫欲之境，<a id="a-NH"></a>强拔令出，<a id="a-NI"></a>舍俗出家，<a id="a-NJ"></a>究竟涅槃至安隐处。<a id="a-NK"></a>”</p>
  <p id="aNL">时诸大众更复有疑，<a id="a-NM"></a>请世尊曰：<a id="a-NN"></a>“大德难陀苾芻曾作何业，<a id="a-NO"></a>今身感得三十大丈夫相？<a id="a-NP"></a>”</p>
  <p id="aNQ">佛告诸大众：<a id="a-NR"></a>“彼所作业，<a id="a-NS"></a>广说如前。<a id="a-NT"></a>乃往过去于聚落中有一长者，<a id="a-NU"></a>大富多财，<a id="a-NV"></a>资生无乏。<a id="a-NW"></a>有一苑园，<a id="a-NX"></a>华果茂盛，<a id="a-NY"></a>流泉浴池，<a id="a-NZ"></a>林木森竦，<a id="a-Na"></a>堪出家人栖隐之处。<a id="a-Nb"></a>时有独觉出现于世，<a id="a-Nc"></a>哀愍众生处于闲静。<a id="a-Nd"></a>世间无佛，<a id="a-Ne"></a>唯此福田。<a id="a-Nf"></a>于时有一独觉尊者，<a id="a-Ng"></a>游行人间至斯聚落，<a id="a-Nh"></a>周旋观察届彼园中。<a id="a-Ni"></a>其守园人既见尊者，<a id="a-Nj"></a>告言：<a id="a-Nk"></a>‘善来！<a id="a-Nl"></a>’为解劳倦，<a id="a-Nm"></a>尊者住此，<a id="a-Nn"></a>即于中夜入火光定。<a id="a-No"></a>园人见已，<a id="a-Np"></a>作如是念：<a id="a-Nq"></a>‘此之大德成斯胜行。<a id="a-Nr"></a>’即便夜起，<a id="a-Ns"></a>往就家尊，<a id="a-Nt"></a>告言：<a id="a-Nu"></a>‘大家，<a id="a-Nv"></a>宜于今者生庆喜心。<a id="a-Nw"></a>于苑园中有一大德，<a id="a-Nx"></a>来投我宿，<a id="a-Ny"></a>成就妙行，<a id="a-Nz"></a>具足神通，<a id="a-O0"></a>放大光明遍照园内。<a id="a-O1"></a>’长者闻已，<a id="a-O2"></a>疾往园中，<a id="a-O3"></a>礼双足已，<a id="a-O4"></a>作如是言：<a id="a-O5"></a>‘圣者，<a id="a-O6"></a>仁为求食，<a id="a-O7"></a>我为福因。<a id="a-O8"></a>幸住此园，<a id="a-O9"></a>我常施食。<a id="a-OA"></a>’彼见殷勤，<a id="a-OB"></a>即便为受，<a id="a-OC"></a>住此园内入胜妙定解脱之乐。<a id="a-OD"></a>复作是念：<a id="a-OE"></a>‘我此臭身轮回生死，<a id="a-OF"></a>所应作者并已获得，<a id="a-OG"></a>宜入圆寂永证无生。<a id="a-OH"></a>’作是念已，<a id="a-OI"></a>即升虚空，<a id="a-OJ"></a>入火光定，<a id="a-OK"></a>现诸神变，<a id="a-OL"></a>放大光明，<a id="a-OM"></a>上烛红辉，<a id="a-ON"></a>下流清水，<a id="a-OO"></a>舍此身已，<a id="a-OP"></a>神识不生，<a id="a-OQ"></a>永证无余妙涅槃界。<a id="a-OR"></a>时，<a id="a-OS"></a>彼长者取其尸骸焚以香木，<a id="a-OT"></a>复持乳汁而灭其火，<a id="a-OU"></a>收余身骨置新瓶中，<a id="a-OV"></a>造窣堵波，<a id="a-OW"></a>悬诸幡盖，<a id="a-OX"></a>深生敬信，<a id="a-OY"></a>洒三十种众妙香水，<a id="a-OZ"></a>并发大愿，<a id="a-Oa"></a>求诸相好。<a id="a-Ob"></a>汝等谛听，<a id="a-Oc"></a>勿生异念，<a id="a-Od"></a>往时长者，<a id="a-Oe"></a>即难陀是。<a id="a-Of"></a>由以胜妙供养敬信业故，<a id="a-Og"></a>今受果报，<a id="a-Oh"></a>感得三十殊妙胜相。<a id="a-Oi"></a>”</p>
  <p id="aOj">时诸大众更有疑念，<a id="a-Ok"></a>重请世尊：<a id="a-Ol"></a>“大德，<a id="a-Om"></a>难陀苾芻曾作何业，<a id="a-On"></a>若不出家弃尘俗者，<a id="a-Oo"></a>必当绍继力轮王位？<a id="a-Op"></a>”</p>
  <p id="aOq">佛告诸苾芻：<a id="a-Or"></a>“难陀先世所造之业，<a id="a-Os"></a>果报熟时必当自受，<a id="a-Ot"></a>广如上说。<a id="a-Ou"></a>过去世时此贤劫中，<a id="a-Ov"></a>人寿二万岁，<a id="a-Ow"></a>有迦葉波佛出现世间，<a id="a-Ox"></a>十号具足，<a id="a-Oy"></a>在婆罗痆斯仙人堕处施鹿林中，<a id="a-Oz"></a>依止而住。<a id="a-P0"></a>时，<a id="a-P1"></a>彼城中王名讫栗枳，<a id="a-P2"></a>以法化世，<a id="a-P3"></a>为大法王，<a id="a-P4"></a>广如上说。<a id="a-P5"></a>王有三子，<a id="a-P6"></a>谓大、<a id="a-P7"></a>中、<a id="a-P8"></a>小。<a id="a-P9"></a>彼迦葉波佛，<a id="a-PA"></a>施化事毕，<a id="a-PB"></a>犹如火尽入大涅槃。<a id="a-PC"></a>其王信敬取佛遗身，<a id="a-PD"></a>以诸香木、<a id="a-PE"></a>栴檀、<a id="a-PF"></a>沉水、<a id="a-PG"></a>海岸、<a id="a-PH"></a>牛头、<a id="a-PI"></a>天木香等，<a id="a-PJ"></a>焚烧既讫，<a id="a-PK"></a>灭以香乳，<a id="a-PL"></a>收其舍利置金宝瓶，<a id="a-PM"></a>造大窣堵波，<a id="a-PN"></a>皆用四宝，<a id="a-PO"></a>纵广正等一踰缮那，<a id="a-PP"></a>高半踰缮那安相轮。<a id="a-PQ"></a>时，<a id="a-PR"></a>王之中子亲上中盖。<a id="a-PS"></a>汝等苾芻勿生异念，<a id="a-PT"></a>时王中子者，<a id="a-PU"></a>即难陀是。<a id="a-PV"></a>由于昔时敬心供养，<a id="a-PW"></a>安置中盖斯之善业，<a id="a-PX"></a>于二千五百生中，<a id="a-PY"></a>常为力轮王，<a id="a-PZ"></a>化一洲内。<a id="a-Pa"></a>今此生中若不出家者，<a id="a-Pb"></a>还作力轮王，<a id="a-Pc"></a>得大自在。<a id="a-Pd"></a>”</p>
  <p id="aPe">时诸大众更复有疑，<a id="a-Pf"></a>请问世尊：<a id="a-Pg"></a>“大德难陀苾芻曾作何业，<a id="a-Ph"></a>于佛弟子善护根门最为第一？<a id="a-Pi"></a>”</p>
  <p id="aPj">佛言：<a id="a-Pk"></a>“此由愿力！<a id="a-Pl"></a>难陀苾芻，<a id="a-Pm"></a>于迦葉波佛时，<a id="a-Pn"></a>舍俗出家。<a id="a-Po"></a>其亲教师，<a id="a-Pp"></a>彼佛法中善护根门称为第一。<a id="a-Pq"></a>尽其形寿梵行自持，<a id="a-Pr"></a>然于现身竟无证悟，<a id="a-Ps"></a>于命终时，<a id="a-Pt"></a>便发誓愿：<a id="a-Pu"></a>‘我于佛所，<a id="a-Pv"></a>尽斯形寿梵行自持，<a id="a-Pw"></a>然于现身竟无所证。<a id="a-Px"></a>愿我以此修行善根，<a id="a-Py"></a>此佛世尊记未来世，<a id="a-Pz"></a>有摩纳婆当成正觉，<a id="a-Q0"></a>号释迦牟尼，<a id="a-Q1"></a>我于彼佛教法之中，<a id="a-Q2"></a>出家离俗，<a id="a-Q3"></a>断诸烦恼，<a id="a-Q4"></a>获阿罗汉。<a id="a-Q5"></a>如亲教师，<a id="a-Q6"></a>于斯佛所善护根门最为第一；<a id="a-Q7"></a>我亦如是，<a id="a-Q8"></a>于彼教中守护根门最为第一。<a id="a-Q9"></a>’由彼愿力，<a id="a-QA"></a>今于我所诸弟子中，<a id="a-QB"></a>善护根门最为第一。<a id="a-QC"></a>如是苾芻，<a id="a-QD"></a>若纯黑业得纯黑报，<a id="a-QE"></a>若纯白业得纯白报，<a id="a-QF"></a>若杂业者当受杂报。<a id="a-QG"></a>是故汝等离纯黑杂业，<a id="a-QH"></a>修纯白业，<a id="a-QI"></a>如是应修。<a id="a-QJ"></a>”</p>
 </body>
</html>