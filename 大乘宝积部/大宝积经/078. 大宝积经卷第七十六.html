<!doctype html>
<html id="z3IBTGUCu" data-ver="1543">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘宝积部">
  <meta period="唐">
 </head>
 <body>
  <h1 id="a1">大宝积经卷第七十六</h1>
  <h2 id="a2">高齐北天竺三藏那连提耶舍译</h2>
  <h2 id="a3">菩萨见实会第十六之十六四转轮王品第二十六之二</h2>
  <p id="a4">“大王，<a id="a-5"></a>过去有王名曰地天，<a id="a-6"></a>如法为王，<a id="a-7"></a>名为法王；<a id="a-8"></a>七宝具足，<a id="a-9"></a>所谓轮宝、<a id="a-A"></a>象宝、<a id="a-B"></a>马宝、<a id="a-C"></a>明珠宝、<a id="a-D"></a>玉女宝、<a id="a-E"></a>长者宝、<a id="a-F"></a>主兵宝，<a id="a-G"></a>是名七宝。<a id="a-H"></a>大王，<a id="a-I"></a>彼地天王，<a id="a-J"></a>父名曰地生。<a id="a-K"></a>彼地生王临命终时，<a id="a-L"></a>其地天最为长子。<a id="a-M"></a>其地生命终之后，<a id="a-N"></a>辅相大臣，<a id="a-O"></a>灌地天顶以为大王，<a id="a-P"></a>即为刹利灌顶大王。<a id="a-Q"></a>时地天王，<a id="a-R"></a>既为刹利灌顶王已，<a id="a-S"></a>于十五日月盛圆满受斋之日，<a id="a-T"></a>沐浴洗头，<a id="a-U"></a>剪除须鬓及以爪甲已，<a id="a-V"></a>著新净衣，<a id="a-W"></a>以诸华鬘、<a id="a-X"></a>种种璎珞、<a id="a-Y"></a>天冠臂印、<a id="a-Z"></a>环钏耳磲庄严其身，<a id="a-a"></a>在高楼上婇女围绕。<a id="a-b"></a>即于东方有金轮宝，<a id="a-c"></a>千辐不减，<a id="a-d"></a>毂辋具足，<a id="a-e"></a>光明照曜，<a id="a-f"></a>纵广七肘纯是真金。<a id="a-g"></a>大王，<a id="a-h"></a>时地天王见是事已，<a id="a-i"></a>即作是念：<a id="a-j"></a>‘我昔曾闻先旧人说：<a id="a-k"></a>若刹利灌顶王，<a id="a-l"></a>于十五日月圆满时受斋之日，<a id="a-m"></a>沐浴洗头，<a id="a-n"></a>剪除须鬓及除爪甲，<a id="a-o"></a>著不污衣，<a id="a-p"></a>以诸华鬘、<a id="a-q"></a>种种璎珞、<a id="a-r"></a>天冠臂印、<a id="a-s"></a>环钏铒磲庄严其身，<a id="a-t"></a>在高楼上婇女围绕。<a id="a-u"></a>若于东方有金轮宝，<a id="a-v"></a>毂辋具足，<a id="a-w"></a>千辐不减而来应者，<a id="a-x"></a>当知是王定当得作转轮圣王。<a id="a-y"></a>’复作是念：<a id="a-z"></a>‘我今岂可作轮王耶？<a id="a-10"></a>我今当试。<a id="a-11"></a>’</p>
  <p id="a12">“大王，<a id="a-13"></a>尔时地天王即从座起，<a id="a-14"></a>偏袒右肩，<a id="a-15"></a>整理衣服，<a id="a-16"></a>右膝著地，<a id="a-17"></a>对轮合掌，<a id="a-18"></a>向彼天轮作如是言：<a id="a-19"></a>‘宝轮可下在地而住。<a id="a-1A"></a>’作是语已，<a id="a-1B"></a>彼天宝轮从空下地，<a id="a-1C"></a>住在王前。<a id="a-1D"></a>时地天王，<a id="a-1E"></a>即以妙香用涂其手，<a id="a-1F"></a>胜妙好衣以拭轮宝，<a id="a-1G"></a>以其右手接取轮宝置左手中，<a id="a-1H"></a>复以右手摩拭其轮，<a id="a-1I"></a>作如是言：<a id="a-1J"></a>‘汝今应当降伏东方。<a id="a-1K"></a>’作是语已，<a id="a-1L"></a>时金轮宝飞升虚空左右旋转，<a id="a-1M"></a>即往东方至彼往昔转轮王道。<a id="a-1N"></a>其道平正，<a id="a-1O"></a>布散诸华甚可爱乐，<a id="a-1P"></a>轮所经处皆悉平正无有高下。<a id="a-1Q"></a>以王福力，<a id="a-1R"></a>河池井泉枯竭之处，<a id="a-1S"></a>八功德水悉皆盈满，<a id="a-1T"></a>一切所有树林华果枯悴之者悉皆敷荣，<a id="a-1U"></a>已敷荣者更增郁茂。<a id="a-1V"></a>大王，<a id="a-1W"></a>尔时地天转轮圣王，<a id="a-1X"></a>即与四兵随轮而去。<a id="a-1Y"></a>轮宝若住，<a id="a-1Z"></a>王亦随住。<a id="a-1a"></a>王所至处所有国土，<a id="a-1b"></a>大小诸王与其臣民，<a id="a-1c"></a>各以金盘盛满银粟，<a id="a-1d"></a>或以银盘盛满金粟，<a id="a-1e"></a>奉迎大王各作是言：<a id="a-1f"></a>‘善哉！<a id="a-1g"></a>大王。<a id="a-1h"></a>善来！<a id="a-1i"></a>大王。<a id="a-1j"></a>此诸国土安隐丰乐，<a id="a-1k"></a>人民炽盛，<a id="a-1l"></a>惟愿大王，<a id="a-1m"></a>受此国土摄化人民。<a id="a-1n"></a>我等皆当奉给左右，<a id="a-1o"></a>惟愿止住。<a id="a-1p"></a>’尔时，<a id="a-1q"></a>地天转轮圣王，<a id="a-1r"></a>告彼诸国王及臣民等，<a id="a-1s"></a>作如是言：<a id="a-1t"></a>‘我今不须国土宝物，<a id="a-1u"></a>汝自受用。<a id="a-1v"></a>汝今若欲随顺我者，<a id="a-1w"></a>应离杀生，<a id="a-1x"></a>亦莫偷盗，<a id="a-1y"></a>亦莫邪淫，<a id="a-1z"></a>亦莫妄语，<a id="a-20"></a>亦莫两舌，<a id="a-21"></a>亦勿恶口，<a id="a-22"></a>亦莫绮语，<a id="a-23"></a>亦莫贪欲，<a id="a-24"></a>亦莫瞋恚，<a id="a-25"></a>亦莫邪见。<a id="a-26"></a>汝等应当自住十善，<a id="a-27"></a>亦教他人令住十善，<a id="a-28"></a>我则知汝归从于我，<a id="a-29"></a>受我教敕，<a id="a-2A"></a>我观汝等犹如我子。<a id="a-2B"></a>汝等常应供养父母、<a id="a-2C"></a>师长及诸沙门、<a id="a-2D"></a>婆罗门等，<a id="a-2E"></a>莫作非法不善恶行，<a id="a-2F"></a>亦劝他人令行善法。<a id="a-2G"></a>若能如是，<a id="a-2H"></a>我知汝等一切国土所有人民，<a id="a-2I"></a>悉皆归从降伏于我。<a id="a-2J"></a>’又复告言：<a id="a-2K"></a>‘汝等常应孝养父母，<a id="a-2L"></a>恭敬师长及诸沙门、<a id="a-2M"></a>诸婆罗门，<a id="a-2N"></a>莫作非法不善恶行，<a id="a-2O"></a>亦劝他人令行善法。<a id="a-2P"></a>若能如是，<a id="a-2Q"></a>我知汝等一切国土所有人民，<a id="a-2R"></a>悉皆归从降属于我。<a id="a-2S"></a>’尔时，<a id="a-2T"></a>圣王及诸四兵，<a id="a-2U"></a>如是渐渐渡于大海，<a id="a-2V"></a>降弗婆提过尽人境轮宝乃住。<a id="a-2W"></a>如是乃至南西北方，<a id="a-2X"></a>及郁单越悉降伏已，<a id="a-2Y"></a>渡彼北海尽人境已，<a id="a-2Z"></a>王及轮宝还阎浮提，<a id="a-2a"></a>本宫门上在虚空中停住不动。<a id="a-2b"></a>尔时，<a id="a-2c"></a>地天转轮圣王，<a id="a-2d"></a>如是降伏四天下已，<a id="a-2e"></a>还阎浮提即便止住。<a id="a-2f"></a>地天大王及与轮宝还来至此阎浮提，<a id="a-2g"></a>时彼四天下变成七宝，<a id="a-2h"></a>端严姝特。<a id="a-2i"></a>何谓七宝？<a id="a-2j"></a>所谓金、<a id="a-2k"></a>银、<a id="a-2l"></a>琉璃、<a id="a-2m"></a>玻瓈、<a id="a-2n"></a>砗磲、<a id="a-2o"></a>赤珠、<a id="a-2p"></a>码碯。<a id="a-2q"></a>尔时，<a id="a-2r"></a>轮宝于四天下，<a id="a-2s"></a>周回旋转已，<a id="a-2t"></a>一切地狱、<a id="a-2u"></a>畜生、<a id="a-2v"></a>饿鬼八难消灭，<a id="a-2w"></a>于四天下所有一切不善恶声悉皆除灭，<a id="a-2x"></a>况有造作诸恶业者？<a id="a-2y"></a>何以故？<a id="a-2z"></a>皆是地天圣王本愿力故。<a id="a-30"></a>又复轮宝周旋转时，<a id="a-31"></a>四天下中不假种植，<a id="a-32"></a>处处皆生自然秔米，<a id="a-33"></a>净无糠糩。<a id="a-34"></a>又复轮宝周旋转时，<a id="a-35"></a>四天下中自然而生天树宝衣。<a id="a-36"></a>又复轮宝周旋转时，<a id="a-37"></a>四天下中一切病患，<a id="a-38"></a>悉皆除愈；<a id="a-39"></a>唯除三患。<a id="a-3A"></a>何等为三？<a id="a-3B"></a>一者、<a id="a-3C"></a>求欲，<a id="a-3D"></a>二者、<a id="a-3E"></a>段食，<a id="a-3F"></a>三者、<a id="a-3G"></a>衰老。<a id="a-3H"></a>又复轮宝旋转之时，<a id="a-3I"></a>四天下中所有人民寿千万岁。<a id="a-3J"></a>又复轮宝周旋转时，<a id="a-3K"></a>四天下中一切人民，<a id="a-3L"></a>所有苦恼自然消灭。<a id="a-3M"></a>如是等无量无边，<a id="a-3N"></a>希有不可思议之事，<a id="a-3O"></a>出现于世。</p>
  <p id="a3P">“尔时，<a id="a-3Q"></a>地天大王，<a id="a-3R"></a>复于久时作如是念：<a id="a-3S"></a>‘我今于此受诸快乐，<a id="a-3T"></a>五欲众具颇更有处胜此以不？<a id="a-3U"></a>’复自思念：<a id="a-3V"></a>‘我昔曾闻须弥顶上，<a id="a-3W"></a>有三十三天五欲资具，<a id="a-3X"></a>其事云何？<a id="a-3Y"></a>’尔时，<a id="a-3Z"></a>地天大王未除爱欲，<a id="a-3a"></a>厌恶人间所有五欲资财之具，<a id="a-3b"></a>欣彼天中上妙之乐：<a id="a-3c"></a>‘我今宁可往彼天上。<a id="a-3d"></a>’尔时，<a id="a-3e"></a>地天大王作是念已，<a id="a-3f"></a>王及四兵，<a id="a-3g"></a>忽然之顷至忉利天。<a id="a-3h"></a>尔时，<a id="a-3i"></a>帝释遥见地天大王，<a id="a-3j"></a>作如是言：<a id="a-3k"></a>‘善来！<a id="a-3l"></a>大王。<a id="a-3m"></a>善哉！<a id="a-3n"></a>大王。<a id="a-3o"></a>’即分半座命王令坐，<a id="a-3p"></a>王即就座。<a id="a-3q"></a>尔时，<a id="a-3r"></a>地天在彼天上，<a id="a-3s"></a>经无量百千岁分位而治。<a id="a-3t"></a>尔时，<a id="a-3u"></a>地天大王，<a id="a-3v"></a>复于久时生大贪心，<a id="a-3w"></a>作如是念：<a id="a-3x"></a>‘我今应当退彼天主，<a id="a-3y"></a>独为天王。<a id="a-3z"></a>’作是念已，<a id="a-40"></a>即从帝释半座而堕，<a id="a-41"></a>并及四兵，<a id="a-42"></a>至阎浮提安隐城中。<a id="a-43"></a>尔时，<a id="a-44"></a>地天大王，<a id="a-45"></a>久在天上受胜妙乐，<a id="a-46"></a>心生耽乐；<a id="a-47"></a>忽至人间，<a id="a-48"></a>不能堪受人中资具，<a id="a-49"></a>身心沉没。<a id="a-4A"></a>犹如醍醐置热沙中，<a id="a-4B"></a>寻即消化莫知所在；<a id="a-4C"></a>地天大王身心沉没，<a id="a-4D"></a>不能堪忍人中所有饮食精气，<a id="a-4E"></a>亦复如是。<a id="a-4F"></a>尔时，<a id="a-4G"></a>地天大王身心疲顿，<a id="a-4H"></a>而说偈言：</p>
  <p id="a4I">“‘诸王大自在，<a id="a-4J"></a>　不能除渴爱，</p>
  <p id="a4K">如干草遇火，<a id="a-4L"></a>　是故应舍欲。</p>
  <p id="a4M">常行于淫欲，<a id="a-4N"></a>　未曾满足时，</p>
  <p id="a4O">如渴饮碱水，<a id="a-4P"></a>　终不能除渴。</p>
  <p id="a4Q">如众流归海，<a id="a-4R"></a>　终无有满足，</p>
  <p id="a4S">爱欲亦如是，<a id="a-4T"></a>　曾无满足时。</p>
  <p id="a4U">如火焚草木，<a id="a-4V"></a>　无有厌足时，</p>
  <p id="a4W">爱欲亦如是，<a id="a-4X"></a>　终无有满足。</p>
  <p id="a4Y">犹如深谷响，<a id="a-4Z"></a>　随声无休息，</p>
  <p id="a4a">闻声亦如是，<a id="a-4b"></a>　亦无休息时。</p>
  <p id="a4c">亦如盛香箧，<a id="a-4d"></a>　受香无简择，</p>
  <p id="a4e">嗅香亦如是，<a id="a-4f"></a>　亦无有厌足。</p>
  <p id="a4g">如杓挠美食，<a id="a-4h"></a>　终无知止足，</p>
  <p id="a4i">舌贪嗜美味，<a id="a-4j"></a>　亦无于止足。</p>
  <p id="a4k">如镜现面像，<a id="a-4l"></a>　亦无有厌足，</p>
  <p id="a4m">如是行欲人，<a id="a-4n"></a>　于欲无厌足。</p>
  <p id="a4o">如虚空受风，<a id="a-4p"></a>　未曾有厌足，</p>
  <p id="a4q">身常受诸触，<a id="a-4r"></a>　终无厌足时。</p>
  <p id="a4s">如梦中饮水，<a id="a-4t"></a>　终不能除渴，</p>
  <p id="a4u">意所受诸法，<a id="a-4v"></a>　亦无有厌足。</p>
  <p id="a4w">贪求爱欲人，<a id="a-4x"></a>　复增长爱欲，</p>
  <p id="a4y">观于诸境界，<a id="a-4z"></a>　爱无厌足时。</p>
  <p id="a50">见欲增苦恼，<a id="a-51"></a>　犹如火焚薪，</p>
  <p id="a52">灭除诸爱欲，<a id="a-53"></a>　亦如水灭火。<a id="a-54"></a>’”</p>
  <p id="a55">佛言：<a id="a-56"></a>“大王，<a id="a-57"></a>汝知尔时地天大王，<a id="a-58"></a>岂异人乎？<a id="a-59"></a>大王当知，<a id="a-5A"></a>勿作异观，<a id="a-5B"></a>地天王者即我身是。<a id="a-5C"></a>大王当知，<a id="a-5D"></a>彼地天大王，<a id="a-5E"></a>往昔之时豪富自在，<a id="a-5F"></a>贪求无厌，<a id="a-5G"></a>遂便命终。<a id="a-5H"></a>何以故？<a id="a-5I"></a>诸根无厌，<a id="a-5J"></a>境无能满；<a id="a-5K"></a>诸根如镜，<a id="a-5L"></a>境如光影；<a id="a-5M"></a>诸根如幻，<a id="a-5N"></a>境界如梦。<a id="a-5O"></a>大王，<a id="a-5P"></a>应当安心此法，<a id="a-5Q"></a>深自观察，<a id="a-5R"></a>勿随他教。<a id="a-5S"></a>大王，<a id="a-5T"></a>此法乃是过去、<a id="a-5U"></a>未来、<a id="a-5V"></a>现在诸佛世尊无上菩提。<a id="a-5W"></a>大王，<a id="a-5X"></a>应当远离一切豪贵，<a id="a-5Y"></a>应当消竭一切渴海，<a id="a-5Z"></a>倒憍慢山，<a id="a-5a"></a>远离一切衰祸，<a id="a-5b"></a>于一切法平等；<a id="a-5c"></a>非一切凡夫地，<a id="a-5d"></a>亦非声闻之所能行，<a id="a-5e"></a>又非一切缘觉境界，<a id="a-5f"></a>乃是一切菩萨所行，<a id="a-5g"></a>一切诸佛正觉所证。<a id="a-5h"></a>王当安心勿令散乱，<a id="a-5i"></a>应作是念：<a id="a-5j"></a>‘我当云何于未来世，<a id="a-5k"></a>一切世间天人之中，<a id="a-5l"></a>得为灯明、<a id="a-5m"></a>为炬、<a id="a-5n"></a>为光、<a id="a-5o"></a>为船、<a id="a-5p"></a>为导、<a id="a-5q"></a>为师，<a id="a-5r"></a>得为商主、<a id="a-5s"></a>为首、<a id="a-5t"></a>为无上，<a id="a-5u"></a>自度度彼，<a id="a-5v"></a>自脱脱彼，<a id="a-5w"></a>自安安彼，<a id="a-5x"></a>自得涅槃令他涅槃？<a id="a-5y"></a>’大王，<a id="a-5z"></a>莫观先际所更豪富自在。<a id="a-60"></a>大王当知，<a id="a-61"></a>诸根如幻，<a id="a-62"></a>无有厌足，<a id="a-63"></a>无能满者；<a id="a-64"></a>境界如梦，<a id="a-65"></a>不能令满。<a id="a-66"></a>”</p>
  <p id="a67">佛言：<a id="a-68"></a>“大王，<a id="a-69"></a>过去有王名曰顶生，<a id="a-6A"></a>有大威德，<a id="a-6B"></a>有大神足，<a id="a-6C"></a>有大威势，<a id="a-6D"></a>从父乌哺沙王顶上而生；<a id="a-6E"></a>久积善根，<a id="a-6F"></a>曾见无量无数诸佛，<a id="a-6G"></a>修诸善根，<a id="a-6H"></a>于诸世尊恭敬供养，<a id="a-6I"></a>积集善本，<a id="a-6J"></a>于四天下豪贵自在。<a id="a-6K"></a>大王，<a id="a-6L"></a>时顶生王，<a id="a-6M"></a>灌顶受位七日已，<a id="a-6N"></a>得七宝具足，<a id="a-6O"></a>为转轮王。<a id="a-6P"></a>何者为七？<a id="a-6Q"></a>一者、<a id="a-6R"></a>金轮宝，<a id="a-6S"></a>千辐不减，<a id="a-6T"></a>毂辋具足，<a id="a-6U"></a>自然而有，<a id="a-6V"></a>纵广七肘而来应之。<a id="a-6W"></a>二者、<a id="a-6X"></a>白象宝，<a id="a-6Y"></a>六牙具足，<a id="a-6Z"></a>七支拄地，<a id="a-6a"></a>白如雪山自然而至。<a id="a-6b"></a>三者、<a id="a-6c"></a>马宝，<a id="a-6d"></a>其色绀艳而来应之。<a id="a-6e"></a>此上象、<a id="a-6f"></a>马从旦至食，<a id="a-6g"></a>于四天下周遍八方，<a id="a-6h"></a>尽大海际还住本处。<a id="a-6i"></a>四者、<a id="a-6j"></a>珠宝，<a id="a-6k"></a>大如人髀，<a id="a-6l"></a>纯青琉璃，<a id="a-6m"></a>其光照曜，<a id="a-6n"></a>周匝八方各一由旬。<a id="a-6o"></a>五者、<a id="a-6p"></a>长者宝，<a id="a-6q"></a>丰饶财宝，<a id="a-6r"></a>巨富无量，<a id="a-6s"></a>随王所念皆能办之自然而应。<a id="a-6t"></a>六者、<a id="a-6u"></a>玉女宝，<a id="a-6v"></a>形容端正微妙第一，<a id="a-6w"></a>不长不短，<a id="a-6x"></a>不白不黑；<a id="a-6y"></a>身诸毛孔出栴檀香，<a id="a-6z"></a>口气净洁如青莲华；<a id="a-70"></a>其舌广大出能覆面，<a id="a-71"></a>形色细薄如赤铜鍱；<a id="a-72"></a>身体柔软犹如无骨，<a id="a-73"></a>冬温夏凉；<a id="a-74"></a>其心慈悲，<a id="a-75"></a>常出软语；<a id="a-76"></a>以手触王，<a id="a-77"></a>即知王心所念之处。<a id="a-78"></a>七者、<a id="a-79"></a>主兵宝，<a id="a-7A"></a>自然而出，<a id="a-7B"></a>勇猛策谋武略第一，<a id="a-7C"></a>预知王心七日所念，<a id="a-7D"></a>善知四兵斗战之法，<a id="a-7E"></a>未集者令集，<a id="a-7F"></a>已集者令散。<a id="a-7G"></a>千子具足，<a id="a-7H"></a>勇健端正，<a id="a-7I"></a>能降怨敌。<a id="a-7J"></a>大王，<a id="a-7K"></a>尔时顶生转轮圣王，<a id="a-7L"></a>七宝具足，<a id="a-7M"></a>王四天下如法化世，<a id="a-7N"></a>令四天下丰乐安隐，<a id="a-7O"></a>人民炽盛；<a id="a-7P"></a>城邑聚落次第相近，<a id="a-7Q"></a>鸡飞相及。<a id="a-7R"></a>尔时大地，<a id="a-7S"></a>一切无有沙砾荆棘，<a id="a-7T"></a>多饶众宝，<a id="a-7U"></a>具足无量园林泉池，<a id="a-7V"></a>端严姝妙甚可爱乐。<a id="a-7W"></a>何以故？<a id="a-7X"></a>皆是顶生圣王安住法力。<a id="a-7Y"></a>当尔之时，<a id="a-7Z"></a>若天若人，<a id="a-7a"></a>受欲乐中最为第一。</p>
  <p id="a7b">“大王，<a id="a-7c"></a>尔时顶生大王所住之城，<a id="a-7d"></a>名阿踰阇。<a id="a-7e"></a>其城东西十二由旬，<a id="a-7f"></a>南北长七由旬。<a id="a-7g"></a>其城七宝众宝罗网弥覆其上，<a id="a-7h"></a>悬众宝铃。<a id="a-7i"></a>其城内外种种庄严悉皆如上，<a id="a-7j"></a>无量称王宝庄严城等无有异，<a id="a-7k"></a>亦如忉利得胜之堂。<a id="a-7l"></a>大王，<a id="a-7m"></a>顶生大王造三种殿：<a id="a-7n"></a>一名月出殿，<a id="a-7o"></a>于盛夏热时王居其中；<a id="a-7p"></a>其第二殿名毗琉璃藏，<a id="a-7q"></a>于春月时王居其中；<a id="a-7r"></a>其第三殿名日威德起，<a id="a-7s"></a>于冬寒时王居其中。<a id="a-7t"></a>尔时，<a id="a-7u"></a>顶生与玉女宝并诸婇女，<a id="a-7v"></a>前后围绕入月出殿，<a id="a-7w"></a>时身体清凉，<a id="a-7x"></a>犹如牛头栴檀涂其身体。<a id="a-7y"></a>王与眷属前后围绕，<a id="a-7z"></a>若入彼毗琉璃殿时，<a id="a-80"></a>身心调适，<a id="a-81"></a>犹如多摩罗叶香用涂其身。<a id="a-82"></a>大王，<a id="a-83"></a>其顶生大王，<a id="a-84"></a>复与眷属婇女围绕，<a id="a-85"></a>入彼日威德殿时，<a id="a-86"></a>身体和暖，<a id="a-87"></a>犹如沉水香用涂其身，<a id="a-88"></a>入彼殿时身体和暖亦复如是。<a id="a-89"></a>大王，<a id="a-8A"></a>是顶生王随欲自在，<a id="a-8B"></a>令诸殿等随其时节而生乐触，<a id="a-8C"></a>随意出风，<a id="a-8D"></a>随意出雨，<a id="a-8E"></a>种种音乐随意而至，<a id="a-8F"></a>资生所须亦随意现。<a id="a-8G"></a>大王，<a id="a-8H"></a>尔时顶生于其宫内，<a id="a-8I"></a>七日之中天雨金银，<a id="a-8J"></a>过七日已作如是念：<a id="a-8K"></a>‘甚奇希有不可思议！<a id="a-8L"></a>如此清净之业，<a id="a-8M"></a>所获果报随意而现充满我意，<a id="a-8N"></a>福德所致无差违也。<a id="a-8O"></a>谁有得见如是果报，<a id="a-8P"></a>于修福德而生知足？<a id="a-8Q"></a>’</p>
  <p id="a8R">“大王，<a id="a-8S"></a>顶生圣王于阎浮提，<a id="a-8T"></a>经百千岁已，<a id="a-8U"></a>作如是念：<a id="a-8V"></a>‘我今于此阎浮大洲，<a id="a-8W"></a>安隐丰乐，<a id="a-8X"></a>人民炽盛，<a id="a-8Y"></a>悉皆归属，<a id="a-8Z"></a>于我宫内七日雨宝。<a id="a-8a"></a>我今当往西瞿陀尼。<a id="a-8b"></a>’作是念已，<a id="a-8c"></a>顶生大王即与四兵上升虚空，<a id="a-8d"></a>从阎浮提渐次至彼西瞿陀尼。<a id="a-8e"></a>王既至彼，<a id="a-8f"></a>于无量百千岁，<a id="a-8g"></a>在彼王领。<a id="a-8h"></a>顶生大王依报过人，<a id="a-8i"></a>未得天报。<a id="a-8j"></a>大王，<a id="a-8k"></a>顶生圣王于瞿陀尼，<a id="a-8l"></a>随意雨宝满其宫内，<a id="a-8m"></a>如阎浮提等无有异。<a id="a-8n"></a>大王，<a id="a-8o"></a>尔时顶生复于后时，<a id="a-8p"></a>作如是念：<a id="a-8q"></a>‘我王阎浮提，<a id="a-8r"></a>丰乐安隐，<a id="a-8s"></a>人民炽盛，<a id="a-8t"></a>又于宫内随意雨宝。<a id="a-8u"></a>此瞿陀尼，<a id="a-8v"></a>亦皆安隐丰乐，<a id="a-8w"></a>人民炽盛，<a id="a-8x"></a>又于宫内随意雨宝。<a id="a-8y"></a>我今亦知东有大洲，<a id="a-8z"></a>名弗婆提，<a id="a-90"></a>我今当往。<a id="a-91"></a>’作是念已，<a id="a-92"></a>即与四兵俱升虚空，<a id="a-93"></a>从瞿陀尼渐次而往东弗婆提。<a id="a-94"></a>王既至彼，<a id="a-95"></a>于弗婆提止住王领，<a id="a-96"></a>无量千岁受五欲乐，<a id="a-97"></a>依报过人，<a id="a-98"></a>未得天报。<a id="a-99"></a>大王，<a id="a-9A"></a>顶生圣王，<a id="a-9B"></a>于弗婆提随意雨宝满其宫内，<a id="a-9C"></a>如阎浮提等无有异。<a id="a-9D"></a>大王，<a id="a-9E"></a>尔时顶生复于后时，<a id="a-9F"></a>作如是念：<a id="a-9G"></a>‘我阎浮提丰乐安隐，<a id="a-9H"></a>人民炽盛，<a id="a-9I"></a>又于宫内随意雨宝。<a id="a-9J"></a>及瞿陀尼，<a id="a-9K"></a>亦皆安隐丰乐，<a id="a-9L"></a>人民炽盛，<a id="a-9M"></a>亦于宫内随意雨宝。<a id="a-9N"></a>此弗婆提，<a id="a-9O"></a>皆悉安隐丰乐，<a id="a-9P"></a>人民炽盛，<a id="a-9Q"></a>亦于宫内随意雨宝。<a id="a-9R"></a>我今亦知北有大洲名郁单越，<a id="a-9S"></a>其中人民无我我所，<a id="a-9T"></a>虽复如此，<a id="a-9U"></a>我当往彼自试眷属。<a id="a-9V"></a>’顶生大王作是念已，<a id="a-9W"></a>与其四兵俱升虚空，<a id="a-9X"></a>从弗婆提渐次而往北郁单越。<a id="a-9Y"></a>王既至彼，<a id="a-9Z"></a>于郁单越，<a id="a-9a"></a>无量千岁教诫眷属，<a id="a-9b"></a>复于久时作如是念：<a id="a-9c"></a>‘我阎浮提丰乐安隐，<a id="a-9d"></a>已雨七宝；<a id="a-9e"></a>及瞿陀尼人民炽盛，<a id="a-9f"></a>安隐雨宝；<a id="a-9g"></a>东弗婆提亦皆如是，<a id="a-9h"></a>随意雨宝；<a id="a-9i"></a>此郁单越悉亦安隐。<a id="a-9j"></a>我曾闻有三十三天住须弥顶，<a id="a-9k"></a>我今当往躬自观之。<a id="a-9l"></a>’尔时顶生作是念已，<a id="a-9m"></a>即与四兵俱升虚空，<a id="a-9n"></a>住须弥山顶。<a id="a-9o"></a>当尔之时，<a id="a-9p"></a>释提桓因与三十三天，<a id="a-9q"></a>集善法堂论人天事。<a id="a-9r"></a>尔时，<a id="a-9s"></a>帝释遥见顶生从远而来，<a id="a-9t"></a>即出迎之，<a id="a-9u"></a>作如是言：<a id="a-9v"></a>‘善来！<a id="a-9w"></a>大王，<a id="a-9x"></a>善来至此！<a id="a-9y"></a>’即分半座命王令坐，<a id="a-9z"></a>王即就座。<a id="a-A0"></a>时顶生王坐半座时，<a id="a-A1"></a>即有十种胜事映蔽诸天。<a id="a-A2"></a>何等为十？<a id="a-A3"></a>一者、<a id="a-A4"></a>寿命胜天，<a id="a-A5"></a>二者、<a id="a-A6"></a>容色胜天，<a id="a-A7"></a>三者、<a id="a-A8"></a>名称胜天，<a id="a-A9"></a>四者、<a id="a-AA"></a>受乐胜天，<a id="a-AB"></a>五者、<a id="a-AC"></a>王领自在胜天，<a id="a-AD"></a>六者、<a id="a-AE"></a>形貌胜天，<a id="a-AF"></a>七者、<a id="a-AG"></a>音声胜天，<a id="a-AH"></a>八者、<a id="a-AI"></a>香气胜天，<a id="a-AJ"></a>九者、<a id="a-AK"></a>食味胜天，<a id="a-AL"></a>十者、<a id="a-AM"></a>细触胜天。<a id="a-AN"></a>大王，<a id="a-AO"></a>尔时顶生与彼帝释，<a id="a-AP"></a>形容相貌、<a id="a-AQ"></a>行动威仪等无差别，<a id="a-AR"></a>饮食衣服资生之具悉无有异，<a id="a-AS"></a>唯有视瞬为别异耳！<a id="a-AT"></a>而诸天等分别识知天王、<a id="a-AU"></a>人王二种之别。<a id="a-AV"></a>”</p>
  <p id="aAW">佛言：<a id="a-AX"></a>“大王，<a id="a-AY"></a>甚奇希有！<a id="a-AZ"></a>帝释、<a id="a-Aa"></a>顶生人天既别，<a id="a-Ab"></a>形容相貌等无有异。<a id="a-Ac"></a>大王当知，<a id="a-Ad"></a>福德之力其事如是，<a id="a-Ae"></a>谁于福德而生足也？<a id="a-Af"></a>大王，<a id="a-Ag"></a>尔时顶生在忉利天，<a id="a-Ah"></a>无量千岁为增上自在。<a id="a-Ai"></a>大王，<a id="a-Aj"></a>尔时顶生于四天下豪富自在，<a id="a-Ak"></a>复于忉利天上豪富自在，<a id="a-Al"></a>帝释分治犹不厌足，<a id="a-Am"></a>复作是念：<a id="a-An"></a>‘我今宁可独为天主，<a id="a-Ao"></a>何用帝释？<a id="a-Ap"></a>宜应退之。<a id="a-Aq"></a>’大王，<a id="a-Ar"></a>尔时顶生作是念已，<a id="a-As"></a>从天退下还阎浮提，<a id="a-At"></a>于阿踰阇城最上园中。<a id="a-Au"></a>王当下时，<a id="a-Av"></a>威光照曜遍阎浮提，<a id="a-Aw"></a>一切诸方映蔽日光；<a id="a-Ax"></a>亦如日出月无光明，<a id="a-Ay"></a>日光在空无复光明，<a id="a-Az"></a>王光映蔽亦复如是；<a id="a-B0"></a>如日轮出映蔽月轮，<a id="a-B1"></a>顶生威光映彼日轮亦复如是。<a id="a-B2"></a>大王，<a id="a-B3"></a>尔时阿踰城人出城游观，<a id="a-B4"></a>见彼顶生并及四兵，<a id="a-B5"></a>从天而退堕其园中。<a id="a-B6"></a>彼人见已怪未曾有，<a id="a-B7"></a>即入城中遍告城人言：<a id="a-B8"></a>‘今有天子并及四兵，<a id="a-B9"></a>从空而下，<a id="a-BA"></a>堕彼王最上园中。<a id="a-BB"></a>’大王，<a id="a-BC"></a>尔时城中王及臣民，<a id="a-BD"></a>办具种种歌舞妓乐、<a id="a-BE"></a>涂香、<a id="a-BF"></a>末香、<a id="a-BG"></a>宝幢、<a id="a-BH"></a>幡盖、<a id="a-BI"></a>华鬘、<a id="a-BJ"></a>璎珞，<a id="a-BK"></a>身体衣服悉皆清净，<a id="a-BL"></a>速疾出城诣彼园中。<a id="a-BM"></a>大王，<a id="a-BN"></a>尔时顶生从天堕时，<a id="a-BO"></a>一切大地六种震动。<a id="a-BP"></a>当尔之时，<a id="a-BQ"></a>一切人中所有庄严，<a id="a-BR"></a>最胜妙香用涂其身，<a id="a-BS"></a>悉至园中顶生王所。<a id="a-BT"></a>尔时，<a id="a-BU"></a>顶生耽著天中上妙资产，<a id="a-BV"></a>不能堪忍人中资具所有香气，<a id="a-BW"></a>沉惛在地。<a id="a-BX"></a>喻如生酥醍醐投极热沙中，<a id="a-BY"></a>不得停住；<a id="a-BZ"></a>尔时，<a id="a-Ba"></a>顶生沉惛不住亦复如是。<a id="a-Bb"></a>尔时，<a id="a-Bc"></a>城中王及臣民内外人众，<a id="a-Bd"></a>见顶生王在彼园中沉惛在地，<a id="a-Be"></a>即便问言：<a id="a-Bf"></a>‘天为是谁？<a id="a-Bg"></a>’尔时，<a id="a-Bh"></a>顶生即告彼王及诸人民言：<a id="a-Bi"></a>‘汝昔曾闻有顶生大王不？<a id="a-Bj"></a>’尔时，<a id="a-Bk"></a>国王及诸人民咸皆答言：<a id="a-Bl"></a>‘我昔曾从耆旧人所，<a id="a-Bm"></a>闻有大王名曰顶生，<a id="a-Bn"></a>不舍人身，<a id="a-Bo"></a>将诸眷属并及四兵而升天上。<a id="a-Bp"></a>’尔时，<a id="a-Bq"></a>顶生告诸人言：<a id="a-Br"></a>‘昔顶生者，<a id="a-Bs"></a>我身是也。<a id="a-Bt"></a>我及四兵从天而堕。<a id="a-Bu"></a>’尔时，<a id="a-Bv"></a>国王及城内外所有人众，<a id="a-Bw"></a>即以偈颂，<a id="a-Bx"></a>问顶生曰：</p>
  <p id="aBy">“‘我从旧人所，<a id="a-Bz"></a>　闻有威德王，</p>
  <p id="aC0">号名曰顶生，<a id="a-C1"></a>　极有大名称，</p>
  <p id="aC2">已身及四兵，<a id="a-C3"></a>　从此升天上，</p>
  <p id="aC4">并及诸眷属，<a id="a-C5"></a>　法王如法治。<a id="a-C6"></a>’</p>
  <p id="aC7">“人天胜王言：<a id="a-C8"></a>‘无常力所害，</p>
  <p id="aC9">退天乐受苦，<a id="a-CA"></a>　顶生者我是。<a id="a-CB"></a>’</p>
  <p id="aCC">“诸人皆合掌，<a id="a-CD"></a>　顶礼大王足：</p>
  <p id="aCE">‘有何希有事，<a id="a-CF"></a>　未来当传说？<a id="a-CG"></a>’</p>
  <p id="aCH">“从天而退者，<a id="a-CI"></a>　受苦王说言：</p>
  <p id="aCJ">“‘汝听希有事，<a id="a-CK"></a>　欣乐莫放逸：</p>
  <p id="aCL">顶生大王者，<a id="a-CM"></a>　统领四天下，</p>
  <p id="aCN">受乐过天人，<a id="a-CO"></a>　欲无厌致死。</p>
  <p id="aCP">于其后宫内，<a id="a-CQ"></a>　七日雨珍宝，</p>
  <p id="aCR">如法治天下，<a id="a-CS"></a>　欲无厌而死。</p>
  <p id="aCT">与彼天帝释，<a id="a-CU"></a>　分半座而坐，</p>
  <p id="aCV">恶觉所恼乱，<a id="a-CW"></a>　多欲故退堕。</p>
  <p id="aCX">于其生死海，<a id="a-CY"></a>　无智故沉没，</p>
  <p id="aCZ">乐著五欲者，<a id="a-Ca"></a>　天欲无厌死。</p>
  <p id="aCb">如渴梦饮水，<a id="a-Cc"></a>　不能除其渴，</p>
  <p id="aCd">受五欲亦尔，<a id="a-Ce"></a>　终无有厌足。</p>
  <p id="aCf">智慧诸众生，<a id="a-Cg"></a>　断除愚痴闇，</p>
  <p id="aCh">彼智者知足，<a id="a-Ci"></a>　正观诸有趣。</p>
  <p id="aCj">智观察有趣，<a id="a-Ck"></a>　慧见老病死，</p>
  <p id="aCl">断除诸渴爱，<a id="a-Cm"></a>　舍有趣无著。</p>
  <p id="aCn">观触如火烧，<a id="a-Co"></a>　便舍于渴爱，</p>
  <p id="aCp">观受亦如是，<a id="a-Cq"></a>　知受是非善。</p>
  <p id="aCr">如击众音乐，<a id="a-Cs"></a>　根境界亦然，</p>
  <p id="aCt">圣教中调伏，<a id="a-Cu"></a>　能舍根自性。</p>
  <p id="aCv">一切五种入，<a id="a-Cw"></a>　从于名色生，</p>
  <p id="aCx">识于中分别，<a id="a-Cy"></a>　则生于思觉。</p>
  <p id="aCz">圣者作是观，<a id="a-D0"></a>　于趣有不著，</p>
  <p id="aD1">智者慧满足，<a id="a-D2"></a>　证灭如薪尽。<a id="a-D3"></a>’</p>
  <p id="aD4">“顶生向彼王，<a id="a-D5"></a>　臣民说是已，</p>
  <p id="aD6">示诸有无常，<a id="a-D7"></a>　即便取终没。<a id="a-D8"></a>”</p>
  <p id="aD9">佛告大王：<a id="a-DA"></a>“汝知尔时顶生王者，<a id="a-DB"></a>岂异人乎？<a id="a-DC"></a>勿作异观，<a id="a-DD"></a>莫生疑惑，<a id="a-DE"></a>我身是也。<a id="a-DF"></a>我昔曾为顶生王时，<a id="a-DG"></a>统领人天豪贵自在，<a id="a-DH"></a>贪欲无厌而取终没。<a id="a-DI"></a>是故，<a id="a-DJ"></a>大王，<a id="a-DK"></a>应舍豪富、<a id="a-DL"></a>憍漫自在、<a id="a-DM"></a>住不放逸。<a id="a-DN"></a>若能住于不放逸行，<a id="a-DO"></a>是人即能修诸善根。<a id="a-DP"></a>大王，<a id="a-DQ"></a>若不放逸者，<a id="a-DR"></a>复能入于法界平等。<a id="a-DS"></a>大王，<a id="a-DT"></a>若人能离放逸者，<a id="a-DU"></a>成就利益。<a id="a-DV"></a>大王，<a id="a-DW"></a>有为无为界，<a id="a-DX"></a>非男非女，<a id="a-DY"></a>非过去、<a id="a-DZ"></a>非未来、<a id="a-Da"></a>非现在。<a id="a-Db"></a>大王，<a id="a-Dc"></a>当于此法安住自心，<a id="a-Dd"></a>勿随他教。<a id="a-De"></a>大王，<a id="a-Df"></a>此法乃是过去、<a id="a-Dg"></a>未来、<a id="a-Dh"></a>现在诸佛世尊无上菩提。<a id="a-Di"></a>大王，<a id="a-Dj"></a>应当远离一切豪贵，<a id="a-Dk"></a>消竭一切渴海，<a id="a-Dl"></a>倒憍慢山，<a id="a-Dm"></a>远离一切衰祸，<a id="a-Dn"></a>于一切平等；<a id="a-Do"></a>非一切凡夫地，<a id="a-Dp"></a>亦非声闻之所能行，<a id="a-Dq"></a>又非一切缘觉境界，<a id="a-Dr"></a>乃是一切菩萨所行，<a id="a-Ds"></a>一切诸佛正觉所证。<a id="a-Dt"></a>王当安心，<a id="a-Du"></a>勿令散乱，<a id="a-Dv"></a>应作是念：<a id="a-Dw"></a>‘我当云何于未来世一切世间天人之中，<a id="a-Dx"></a>得为灯明、<a id="a-Dy"></a>为炬、<a id="a-Dz"></a>为光、<a id="a-E0"></a>为船、<a id="a-E1"></a>为导、<a id="a-E2"></a>为师，<a id="a-E3"></a>得为商主、<a id="a-E4"></a>为首、<a id="a-E5"></a>为无上，<a id="a-E6"></a>自度度彼，<a id="a-E7"></a>自脱脱彼，<a id="a-E8"></a>自安安彼，<a id="a-E9"></a>自得涅槃令他涅槃？<a id="a-EA"></a>’大王，<a id="a-EB"></a>观先际所经豪富自在。<a id="a-EC"></a>大王当知，<a id="a-ED"></a>诸根如幻，<a id="a-EE"></a>无有厌足，<a id="a-EF"></a>无能满者；<a id="a-EG"></a>境界如梦，<a id="a-EH"></a>不能令满。</p>
  <p id="aEI">“大王，<a id="a-EJ"></a>过去有王，<a id="a-EK"></a>名曰尼弥，<a id="a-EL"></a>了达诸法，<a id="a-EM"></a>如法为王，<a id="a-EN"></a>重不放逸，<a id="a-EO"></a>若所作事离诸放逸。<a id="a-EP"></a>大王，<a id="a-EQ"></a>是尼弥王，<a id="a-ER"></a>常观三世平等。<a id="a-ES"></a>又观一切诸法，<a id="a-ET"></a>犹如三世平等。<a id="a-EU"></a>观过去一切诸法，<a id="a-EV"></a>远离自性；<a id="a-EW"></a>观未来一切诸法，<a id="a-EX"></a>远离自性；<a id="a-EY"></a>观现在法亦复如是，<a id="a-EZ"></a>远离自性。<a id="a-Ea"></a>大王，<a id="a-Eb"></a>彼尼弥王，<a id="a-Ec"></a>观一切三世法平等已，<a id="a-Ed"></a>于诸法不生取著。<a id="a-Ee"></a>彼尼弥王，<a id="a-Ef"></a>观一切世间，<a id="a-Eg"></a>为四颠倒之所颠倒：<a id="a-Eh"></a>于不净法中而起净想，<a id="a-Ei"></a>于苦法中而生乐想，<a id="a-Ej"></a>于无常法中而起常想，<a id="a-Ek"></a>于无我法中而生我想。<a id="a-El"></a>见世如是，<a id="a-Em"></a>便作是念：<a id="a-En"></a>‘世间则坏！<a id="a-Eo"></a>甚大败坏！<a id="a-Ep"></a>如此众生，<a id="a-Eq"></a>一切诸法自性空寂而不觉知。<a id="a-Er"></a>’大王，<a id="a-Es"></a>尔时尼弥王，<a id="a-Et"></a>复作如是念：<a id="a-Eu"></a>‘我当以四摄法摄诸众生。<a id="a-Ev"></a>若我四法摄众生者，<a id="a-Ew"></a>是诸众生随顺于我，<a id="a-Ex"></a>受我言教。<a id="a-Ey"></a>’尔时，<a id="a-Ez"></a>尼弥大王先作是方便已，<a id="a-F0"></a>即以四摄摄诸众生；<a id="a-F1"></a>摄诸众生已，<a id="a-F2"></a>尼弥大王即教人民，<a id="a-F3"></a>一切诸法平等，<a id="a-F4"></a>作如是言：<a id="a-F5"></a>‘汝诸众生，<a id="a-F6"></a>一切诸法离于自性。<a id="a-F7"></a>若一切法离自性者，<a id="a-F8"></a>彼法亦非过去、<a id="a-F9"></a>非未来、<a id="a-FA"></a>非现在。<a id="a-FB"></a>何以故？<a id="a-FC"></a>彼法自性无实故。<a id="a-FD"></a>若法离自性者，<a id="a-FE"></a>彼法亦不可说是过去、<a id="a-FF"></a>未来、<a id="a-FG"></a>现在。<a id="a-FH"></a>’大王，<a id="a-FI"></a>尔时彼尼弥王，<a id="a-FJ"></a>于彼众生所，<a id="a-FK"></a>教是三世平等法已。<a id="a-FL"></a>彼诸众生，<a id="a-FM"></a>八十千万那由他无量百千众生，<a id="a-FN"></a>得无生法忍。</p>
  <p id="aFO">“大王，<a id="a-FP"></a>尔时三十三天在善法堂，<a id="a-FQ"></a>聚集而坐作是议言：<a id="a-FR"></a>‘善哉！<a id="a-FS"></a>善哉！<a id="a-FT"></a>鞞提呵国人大获善利。<a id="a-FU"></a>是尼弥王，<a id="a-FV"></a>解了诸法，<a id="a-FW"></a>如法为王，<a id="a-FX"></a>具足方便；<a id="a-FY"></a>于颠倒众生所，<a id="a-FZ"></a>以善方便示不颠倒法也。<a id="a-Fa"></a>’尔时，<a id="a-Fb"></a>释提桓因在于余处，<a id="a-Fc"></a>去善法堂远，<a id="a-Fd"></a>即以天耳闻彼天说；<a id="a-Fe"></a>闻已，<a id="a-Ff"></a>寻来诣善法堂就座而坐；<a id="a-Fg"></a>既就座已，<a id="a-Fh"></a>问彼天言：<a id="a-Fi"></a>‘汝诸天等在善法堂，<a id="a-Fj"></a>何所论说？<a id="a-Fk"></a>’作是问已，<a id="a-Fl"></a>时诸天等报帝释言：<a id="a-Fm"></a>‘唯然！<a id="a-Fn"></a>天主，<a id="a-Fo"></a>听我所说：<a id="a-Fp"></a>我等向来集善法堂所论之事，<a id="a-Fq"></a>说彼鞞提呵国人善得利益。<a id="a-Fr"></a>是尼弥王，<a id="a-Fs"></a>解了诸法，<a id="a-Ft"></a>如法为王，<a id="a-Fu"></a>具足方便；<a id="a-Fv"></a>于颠倒众生所，<a id="a-Fw"></a>以善方便示不颠倒法也，<a id="a-Fx"></a>所谓显示诸法自性。<a id="a-Fy"></a>’彼诸天等作是语已，<a id="a-Fz"></a>尔时，<a id="a-G0"></a>帝释报诸天子作如是言：<a id="a-G1"></a>‘是尼弥王，<a id="a-G2"></a>具足成就不可思议善巧方便。<a id="a-G3"></a>汝等在此忉利天上，<a id="a-G4"></a>欲得见彼尼弥王不？<a id="a-G5"></a>’尔时，<a id="a-G6"></a>诸天咸皆同声作如是言：<a id="a-G7"></a>‘唯然！<a id="a-G8"></a>天主，<a id="a-G9"></a>我等在此欲得见彼尼弥大王。<a id="a-GA"></a>’尔时，<a id="a-GB"></a>帝释天主即告御臣名摩多梨言：<a id="a-GC"></a>‘汝当前来，<a id="a-GD"></a>可疾严备诸天千马宝车，<a id="a-GE"></a>往阎浮提鞞提呵国尼弥王所，<a id="a-GF"></a>说如是言：<a id="a-GG"></a>“此是诸天千调马车，<a id="a-GH"></a>遣来迎王。<a id="a-GI"></a>惟愿大王，<a id="a-GJ"></a>升此宝车勿生怖畏！<a id="a-GK"></a>三十三天悉皆愿乐欲见。<a id="a-GL"></a>”大王若上车已，<a id="a-GM"></a>作如是言：<a id="a-GN"></a>“大王，<a id="a-GO"></a>我今将王从何道去，<a id="a-GP"></a>诣彼天上？<a id="a-GQ"></a>为从住颠倒地众生道而去，<a id="a-GR"></a>为从住不颠倒地众生道而去也？<a id="a-GS"></a>”’尔时，<a id="a-GT"></a>摩多梨答帝释言：<a id="a-GU"></a>‘唯然受教。<a id="a-GV"></a>’闻此语已，<a id="a-GW"></a>即便严备千调马车，<a id="a-GX"></a>自升其上，<a id="a-GY"></a>从彼忉利下阎浮提，<a id="a-GZ"></a>至鞞提呵国尼弥王所，<a id="a-Ga"></a>语尼弥王，<a id="a-Gb"></a>作如是言：<a id="a-Gc"></a>‘忉利诸天今送千调马车，<a id="a-Gd"></a>王可升车，<a id="a-Ge"></a>勿生怖畏！<a id="a-Gf"></a>忉利诸天愿乐见王。<a id="a-Gg"></a>’尔时，<a id="a-Gh"></a>尼弥大王以无畏心便即登之；<a id="a-Gi"></a>既升车已，<a id="a-Gj"></a>摩多梨作如是言：<a id="a-Gk"></a>‘我今将王从何道去？<a id="a-Gl"></a>为从住颠倒地众生道去，<a id="a-Gm"></a>为从住不颠倒地众生道去？<a id="a-Gn"></a>’王即报言：<a id="a-Go"></a>‘汝可将我从彼二道中间而去。<a id="a-Gp"></a>’尔时，<a id="a-Gq"></a>摩多梨即将尼弥王，<a id="a-Gr"></a>从颠倒地众生所、<a id="a-Gs"></a>不颠倒地众生所二处而去。</p>
  <p id="aGt">“大王，<a id="a-Gu"></a>尔时，<a id="a-Gv"></a>尼弥王语摩多梨言：<a id="a-Gw"></a>‘汝可少时停车而住，<a id="a-Gx"></a>我当观彼颠倒众生所住之处。<a id="a-Gy"></a>’时摩多梨即受王教，<a id="a-Gz"></a>暂止马车。<a id="a-H0"></a>尔时，<a id="a-H1"></a>尼弥王于少时间，<a id="a-H2"></a>令八十千万众生安住见实三昧中。<a id="a-H3"></a>何以故是王于少时间，<a id="a-H4"></a>令如是众住见实三昧中？<a id="a-H5"></a>此王善习不放逸行故。<a id="a-H6"></a>令此众生住三昧者，<a id="a-H7"></a>于后悉得无生法忍。<a id="a-H8"></a>是时，<a id="a-H9"></a>摩多梨都不觉知王所为作。<a id="a-HA"></a>尔时，<a id="a-HB"></a>摩多梨又复将王到须弥顶。<a id="a-HC"></a>尔时，<a id="a-HD"></a>尼弥王遥见青茂丛林，<a id="a-HE"></a>告摩多梨言：<a id="a-HF"></a>‘彼林定是不颠倒众生所居之处。<a id="a-HG"></a>’摩多梨言：<a id="a-HH"></a>‘大王，<a id="a-HI"></a>此是忉利诸天善法之堂。<a id="a-HJ"></a>彼忉利天众集在堂上欲得见王。<a id="a-HK"></a>惟愿大王，<a id="a-HL"></a>勿生怖畏，<a id="a-HM"></a>当升此堂。<a id="a-HN"></a>’尔时，<a id="a-HO"></a>尼弥王心不恐惧，<a id="a-HP"></a>便升堂上。<a id="a-HQ"></a>尔时，<a id="a-HR"></a>帝释遥见尼弥王来，<a id="a-HS"></a>即作是言：<a id="a-HT"></a>‘善来！<a id="a-HU"></a>大王。<a id="a-HV"></a>’便分半座命王令坐，<a id="a-HW"></a>时尼弥王即就帝释半座而坐。<a id="a-HX"></a>尔时，<a id="a-HY"></a>帝释即以美言共相慰问言：<a id="a-HZ"></a>‘大王，<a id="a-Ha"></a>快获善利，<a id="a-Hb"></a>能令佛法炽然增长。<a id="a-Hc"></a>’尔时，<a id="a-Hd"></a>帝释向忉利天众，<a id="a-He"></a>作如是言：<a id="a-Hf"></a>‘此尼弥王，<a id="a-Hg"></a>成就具足不可思议善巧方便。<a id="a-Hh"></a>是王于少时间，<a id="a-Hi"></a>能令八十千万众生住佛法中，<a id="a-Hj"></a>然摩多梨都不觉知。<a id="a-Hk"></a>’尔时，<a id="a-Hl"></a>尼弥王即为忉利诸天，<a id="a-Hm"></a>广说种种胜妙之法，<a id="a-Hn"></a>利益天众已，<a id="a-Ho"></a>即白帝释言：<a id="a-Hp"></a>‘我今欲得还阎浮提。<a id="a-Hq"></a>何以故？<a id="a-Hr"></a>于阎浮提为欲护持佛正法故。<a id="a-Hs"></a>’帝释报言：<a id="a-Ht"></a>‘今正是时。<a id="a-Hu"></a>’复敕御臣摩多梨言：<a id="a-Hv"></a>‘汝可还驾千调马车送尼弥王还归阎浮。<a id="a-Hw"></a>’其尼弥王到阎浮提已，<a id="a-Hx"></a>成就大悲善巧方便，<a id="a-Hy"></a>令无量众生安住佛法。<a id="a-Hz"></a>大王，<a id="a-I0"></a>莫作异疑，<a id="a-I1"></a>勿生异观，<a id="a-I2"></a>昔尼弥王者，<a id="a-I3"></a>我身是也。<a id="a-I4"></a>大王，<a id="a-I5"></a>当观不放逸力难可思议，<a id="a-I6"></a>尼弥大王升帝释座，<a id="a-I7"></a>尚无贪著！<a id="a-I8"></a>是故，<a id="a-I9"></a>大王，<a id="a-IA"></a>于佛法中，<a id="a-IB"></a>当勤精进修不放逸。<a id="a-IC"></a>大王，<a id="a-ID"></a>何谓佛法？<a id="a-IE"></a>大王，<a id="a-IF"></a>一切诸法皆是佛法。<a id="a-IG"></a>”</p>
  <p id="aIH">尔时，<a id="a-II"></a>净饭王闻此语已，<a id="a-IJ"></a>即白佛言：<a id="a-IK"></a>“若一切法是佛法者，<a id="a-IL"></a>一切众生亦应是佛。<a id="a-IM"></a>”</p>
  <p id="aIN">佛言：<a id="a-IO"></a>“若不颠倒见众生者，<a id="a-IP"></a>即是其佛。<a id="a-IQ"></a>大王，<a id="a-IR"></a>所言佛者，<a id="a-IS"></a>如实见众生也。<a id="a-IT"></a>如实见众生者，<a id="a-IU"></a>即是见实际，<a id="a-IV"></a>实际者即是法界。<a id="a-IW"></a>大王，<a id="a-IX"></a>法界者不可显示，<a id="a-IY"></a>但名但俗，<a id="a-IZ"></a>但是俗数，<a id="a-Ia"></a>但有言说，<a id="a-Ib"></a>但假施设，<a id="a-Ic"></a>应如是观。<a id="a-Id"></a>大王，<a id="a-Ie"></a>一切法无生，<a id="a-If"></a>此是陀罗尼门。<a id="a-Ig"></a>何以故？<a id="a-Ih"></a>此名陀罗尼门，<a id="a-Ii"></a>于此一切法无动无摇，<a id="a-Ij"></a>无取无舍，<a id="a-Ik"></a>是名陀罗尼门。<a id="a-Il"></a>大王，<a id="a-Im"></a>一切诸法不灭，<a id="a-In"></a>是陀罗尼门。<a id="a-Io"></a>何以故？<a id="a-Ip"></a>不灭是陀罗尼门，<a id="a-Iq"></a>于中一切法无动无摇，<a id="a-Ir"></a>无取无舍。<a id="a-Is"></a>彼陀罗尼门，<a id="a-It"></a>无有相貌，<a id="a-Iu"></a>无有自性，<a id="a-Iv"></a>无可施设，<a id="a-Iw"></a>无作无造，<a id="a-Ix"></a>无来无去，<a id="a-Iy"></a>无众生、<a id="a-Iz"></a>无命、<a id="a-J0"></a>无人、<a id="a-J1"></a>无养育，<a id="a-J2"></a>非对治，<a id="a-J3"></a>无形无状，<a id="a-J4"></a>无缠无离，<a id="a-J5"></a>无秽无净，<a id="a-J6"></a>无爱无憎，<a id="a-J7"></a>无缚无解，<a id="a-J8"></a>无命者，<a id="a-J9"></a>无出无退，<a id="a-JA"></a>无得无住，<a id="a-JB"></a>无定无乱，<a id="a-JC"></a>无知非无知，<a id="a-JD"></a>非见非不见，<a id="a-JE"></a>非戒非犯，<a id="a-JF"></a>非悔非不悔，<a id="a-JG"></a>非喜非不喜，<a id="a-JH"></a>非猗非不猗，<a id="a-JI"></a>非苦非乐，<a id="a-JJ"></a>非定非不定，<a id="a-JK"></a>非实非倒，<a id="a-JL"></a>非涅槃非不涅槃，<a id="a-JM"></a>非爱非离爱，<a id="a-JN"></a>非见非不见，<a id="a-JO"></a>非解脱非不解脱，<a id="a-JP"></a>非智非不智，<a id="a-JQ"></a>非视非不视，<a id="a-JR"></a>非业非不业，<a id="a-JS"></a>非道非不道。<a id="a-JT"></a>大王，<a id="a-JU"></a>应当以此六十七法门，<a id="a-JV"></a>入一切法。</p>
  <p id="aJW">“大王，<a id="a-JX"></a>是色自体，<a id="a-JY"></a>非曾有、<a id="a-JZ"></a>非当有、<a id="a-Ja"></a>非今有；<a id="a-Jb"></a>如是受、<a id="a-Jc"></a>想、<a id="a-Jd"></a>行、<a id="a-Je"></a>识体性亦复如是，<a id="a-Jf"></a>非曾有、<a id="a-Jg"></a>非当有、<a id="a-Jh"></a>非今有。<a id="a-Ji"></a>大王，<a id="a-Jj"></a>如镜中像，<a id="a-Jk"></a>非有非无。<a id="a-Jl"></a>是色体性亦复如是，<a id="a-Jm"></a>非曾有、<a id="a-Jn"></a>非当有、<a id="a-Jo"></a>非今有；<a id="a-Jp"></a>受、<a id="a-Jq"></a>想、<a id="a-Jr"></a>行、<a id="a-Js"></a>识亦复如是，<a id="a-Jt"></a>非曾有、<a id="a-Ju"></a>非当有、<a id="a-Jv"></a>非今有。<a id="a-Jw"></a>大王，<a id="a-Jx"></a>譬如响声，<a id="a-Jy"></a>非曾有、<a id="a-Jz"></a>非当有、<a id="a-K0"></a>非今有。<a id="a-K1"></a>大王，<a id="a-K2"></a>如是色体性亦复如是，<a id="a-K3"></a>非曾有、<a id="a-K4"></a>非当有、<a id="a-K5"></a>非今有；<a id="a-K6"></a>受、<a id="a-K7"></a>想、<a id="a-K8"></a>行、<a id="a-K9"></a>识亦复如是，<a id="a-KA"></a>非曾有、<a id="a-KB"></a>非当有、<a id="a-KC"></a>非今有。<a id="a-KD"></a>大王，<a id="a-KE"></a>譬如阳焰，<a id="a-KF"></a>非曾有、<a id="a-KG"></a>非当有、<a id="a-KH"></a>非今有；<a id="a-KI"></a>是色体性亦复如是，<a id="a-KJ"></a>非曾有、<a id="a-KK"></a>非当有、<a id="a-KL"></a>非今有。<a id="a-KM"></a>大王，<a id="a-KN"></a>譬如聚沫无有坚实，<a id="a-KO"></a>非曾有、<a id="a-KP"></a>非当有、<a id="a-KQ"></a>非今有；<a id="a-KR"></a>是色体性亦复如是，<a id="a-KS"></a>非曾有、<a id="a-KT"></a>非当有、<a id="a-KU"></a>非今有。<a id="a-KV"></a>大王，<a id="a-KW"></a>如是受、<a id="a-KX"></a>想、<a id="a-KY"></a>行、<a id="a-KZ"></a>识体性，<a id="a-Ka"></a>亦复如是，<a id="a-Kb"></a>非曾有、<a id="a-Kc"></a>非当有、<a id="a-Kd"></a>非今有。<a id="a-Ke"></a>大王，<a id="a-Kf"></a>譬如梦中，<a id="a-Kg"></a>梦见国中最胜女人，<a id="a-Kh"></a>是梦所见，<a id="a-Ki"></a>亦非曾有、<a id="a-Kj"></a>非当有、<a id="a-Kk"></a>非今有。<a id="a-Kl"></a>是色体性亦复如是，<a id="a-Km"></a>非曾有、<a id="a-Kn"></a>非当有、<a id="a-Ko"></a>非今有；<a id="a-Kp"></a>如是受、<a id="a-Kq"></a>想、<a id="a-Kr"></a>行、<a id="a-Ks"></a>识体性亦复如是，<a id="a-Kt"></a>非曾有、<a id="a-Ku"></a>非当有、<a id="a-Kv"></a>非今有。<a id="a-Kw"></a>大王，<a id="a-Kx"></a>譬如石女梦见生子，<a id="a-Ky"></a>是梦所见，<a id="a-Kz"></a>亦非曾有、<a id="a-L0"></a>非当有、<a id="a-L1"></a>非今有。<a id="a-L2"></a>是色体性亦复如是，<a id="a-L3"></a>非曾有、<a id="a-L4"></a>非当有、<a id="a-L5"></a>非今有；<a id="a-L6"></a>如是受、<a id="a-L7"></a>想、<a id="a-L8"></a>行、<a id="a-L9"></a>识亦复如是，<a id="a-LA"></a>非曾有、<a id="a-LB"></a>非当有、<a id="a-LC"></a>非今有。</p>
  <p id="aLD">“大王，<a id="a-LE"></a>色无所依，<a id="a-LF"></a>乃至识亦无所依。<a id="a-LG"></a>大王，<a id="a-LH"></a>譬如虚空无所依。<a id="a-LI"></a>如是，<a id="a-LJ"></a>大王，<a id="a-LK"></a>色无所依，<a id="a-LL"></a>乃至识亦无所依。<a id="a-LM"></a>大王，<a id="a-LN"></a>色无有生，<a id="a-LO"></a>乃至识亦无有生。<a id="a-LP"></a>大王，<a id="a-LQ"></a>色无有灭，<a id="a-LR"></a>乃至识亦无有灭。<a id="a-LS"></a>大王，<a id="a-LT"></a>如涅槃界，<a id="a-LU"></a>无有生亦无有灭。<a id="a-LV"></a>大王，<a id="a-LW"></a>如是色亦无生无灭，<a id="a-LX"></a>乃至识亦无生无灭。<a id="a-LY"></a>大王，<a id="a-LZ"></a>譬如法界亦无生无灭。<a id="a-La"></a>大王，<a id="a-Lb"></a>如是色亦无生无灭，<a id="a-Lc"></a>乃至识亦无生无灭。<a id="a-Ld"></a>如是，<a id="a-Le"></a>大王，<a id="a-Lf"></a>一切法是如来境界，<a id="a-Lg"></a>不可思议亦是如来境界，<a id="a-Lh"></a>不共法亦是如来境界。<a id="a-Li"></a>不共一切凡夫境界故，<a id="a-Lj"></a>是故一切声闻、<a id="a-Lk"></a>缘觉，<a id="a-Ll"></a>不毁不赞，<a id="a-Lm"></a>不得不失，<a id="a-Ln"></a>非觉非不觉，<a id="a-Lo"></a>非知非不知，<a id="a-Lp"></a>非识非不识，<a id="a-Lq"></a>非舍非不舍，<a id="a-Lr"></a>非修非不修，<a id="a-Ls"></a>非说非不说，<a id="a-Lt"></a>非证非不证，<a id="a-Lu"></a>非显示非不显示，<a id="a-Lv"></a>非可闻非不可闻。<a id="a-Lw"></a>何以故？<a id="a-Lx"></a>大王，<a id="a-Ly"></a>彼法无有如是法，<a id="a-Lz"></a>可得扶举，<a id="a-M0"></a>可得摧倒。<a id="a-M1"></a>何以故？<a id="a-M2"></a>一切诸法离自性故。<a id="a-M3"></a>大王，<a id="a-M4"></a>今可于此法中而安其心，<a id="a-M5"></a>深观此法，<a id="a-M6"></a>勿信于他。<a id="a-M7"></a>”</p>
  <p id="aM8">尔时，<a id="a-M9"></a>净饭王作是念：<a id="a-MA"></a>“于诸法中无法可得，<a id="a-MB"></a>无有如是法得证是法号为佛者。<a id="a-MC"></a>诸法实不可得，<a id="a-MD"></a>佛为众生但假言说。<a id="a-ME"></a>”</p>
  <p id="aMF">尔时，<a id="a-MG"></a>世尊说是法时，<a id="a-MH"></a>净饭王等七万释种，<a id="a-MI"></a>得无生法忍。</p>
  <p id="aMJ">尔时，<a id="a-MK"></a>世尊知诸释种得深信已，<a id="a-ML"></a>而现微笑。<a id="a-MM"></a>尔时，<a id="a-MN"></a>慧命马胜比丘，<a id="a-MO"></a>以偈问曰：</p>
  <p id="aMP">“大雄尊导师，<a id="a-MQ"></a>　为世现微笑，</p>
  <p id="aMR">惟愿世明炬，<a id="a-MS"></a>　演说微笑事。</p>
  <p id="aMT">十力一切智，<a id="a-MU"></a>　何因现微笑？</p>
  <p id="aMV">愿说彼笑因，<a id="a-MW"></a>　断世诸疑网。</p>
  <p id="aMX">佛为释众故，<a id="a-MY"></a>　而现微笑瑞，</p>
  <p id="aMZ">为诸人天众，<a id="a-Ma"></a>　速除诸疑网。</p>
  <p id="aMb">得闻大雄说，<a id="a-Mc"></a>　世间离诸疑，</p>
  <p id="aMd">其心皆欣喜，<a id="a-Me"></a>　安住佛法中。</p>
  <p id="aMf">世尊诸子等，<a id="a-Mg"></a>　得知微笑事，</p>
  <p id="aMh">坚固住誓愿，<a id="a-Mi"></a>　智慧必通达。</p>
  <p id="aMj">惟愿尊导师，<a id="a-Mk"></a>　断除大众疑，</p>
  <p id="aMl">众等除疑已，<a id="a-Mm"></a>　必得广大乐。<a id="a-Mn"></a>”</p>
  <p id="aMo">尔时，<a id="a-Mp"></a>世尊以偈答马胜曰：</p>
  <p id="aMq">“我现寂灭笑，<a id="a-Mr"></a>　马胜当谛听，</p>
  <p id="aMs">我今如实说，<a id="a-Mt"></a>　释种决定智。</p>
  <p id="aMu">诸法不可得，<a id="a-Mv"></a>　释种皆得知，</p>
  <p id="aMw">是故于佛法，<a id="a-Mx"></a>　决定心安住。</p>
  <p id="aMy">名称大释种，<a id="a-Mz"></a>　依于无所得，</p>
  <p id="aN0">当得上菩提，<a id="a-N1"></a>　晓知一切法。</p>
  <p id="aN2">人中命终已，<a id="a-N3"></a>　此释种决定，</p>
  <p id="aN4">得生安乐国，<a id="a-N5"></a>　面奉无量寿。</p>
  <p id="aN6">住安乐国已，<a id="a-N7"></a>　无畏成菩提，</p>
  <p id="aN8">能趣十方界，<a id="a-N9"></a>　供养无量佛。</p>
  <p id="aNA">安住一佛土，<a id="a-NB"></a>　能供十方佛，</p>
  <p id="aNC">愍诸众生故，<a id="a-ND"></a>　而求无上道。</p>
  <p id="aNE">游历诸佛国，<a id="a-NF"></a>　供养彼佛等，</p>
  <p id="aNG">皆已神力到，<a id="a-NH"></a>　随佛所出处。</p>
  <p id="aNI">无量僧祇劫，<a id="a-NJ"></a>　供养诸导师，</p>
  <p id="aNK">以种种妙供，<a id="a-NL"></a>　后当成佛道。</p>
  <p id="aNM">一一成佛已，<a id="a-NN"></a>　能度无量众，</p>
  <p id="aNO">令得成佛道，<a id="a-NP"></a>　复化诸众生。</p>
  <p id="aNQ">彼国众生辈，<a id="a-NR"></a>　皆当成佛道，</p>
  <p id="aNS">彼诸世尊等，<a id="a-NT"></a>　不度声闻众。</p>
  <p id="aNU">一一诸佛等，<a id="a-NV"></a>　俱寿一劫岁，</p>
  <p id="aNW">彼佛正法住，<a id="a-NX"></a>　无量阿僧祇。</p>
  <p id="aNY">彼佛灭度后，<a id="a-NZ"></a>　大智菩萨众，</p>
  <p id="aNa">持法化于世，<a id="a-Nb"></a>　亿岁阿僧祇。</p>
  <p id="aNc">彼诸佛子等，<a id="a-Nd"></a>　教化无量众，</p>
  <p id="aNe">置于无上道，<a id="a-Nf"></a>　说法悉空寂。</p>
  <p id="aNg">令住不放逸，<a id="a-Nh"></a>　修集空寂法，</p>
  <p id="aNi">能得一切智，<a id="a-Nj"></a>　乐不放逸事。</p>
  <p id="aNk">闻是释种趣，<a id="a-Nl"></a>　世尊所说者，</p>
  <p id="aNm">天人咸欣喜，<a id="a-Nn"></a>　志求于佛道。<a id="a-No"></a>”</p>
  <p id="aNp">尔时，<a id="a-Nq"></a>世尊告慧命舍利弗：<a id="a-Nr"></a>“舍利弗，<a id="a-Ns"></a>此是菩萨见真实三昧，<a id="a-Nt"></a>汝当为阿毗跋智诸菩萨说之。<a id="a-Nu"></a>何以故？<a id="a-Nv"></a>舍利弗，<a id="a-Nw"></a>此三昧不可得说，<a id="a-Nx"></a>而如来于彼三昧中不得一法；<a id="a-Ny"></a>若不得者，<a id="a-Nz"></a>彼不可觉；<a id="a-O0"></a>若不可觉者，<a id="a-O1"></a>彼则不可说；<a id="a-O2"></a>若不可说者，<a id="a-O3"></a>彼则不可知；<a id="a-O4"></a>彼不可知者，<a id="a-O5"></a>即是过去、<a id="a-O6"></a>未来、<a id="a-O7"></a>现在诸佛之法。<a id="a-O8"></a>舍利弗，<a id="a-O9"></a>我今付嘱于汝，<a id="a-OA"></a>此是菩萨见实三昧，<a id="a-OB"></a>应当受持读诵、<a id="a-OC"></a>广为显说。</p>
  <p id="aOD">“舍利弗，<a id="a-OE"></a>若有善男子、<a id="a-OF"></a>善女人住大乘者，<a id="a-OG"></a>经历十劫修行五波罗蜜，<a id="a-OH"></a>离般若波罗蜜；<a id="a-OI"></a>若复有人得闻是菩萨见实三昧者，<a id="a-OJ"></a>所得福德复过于彼。<a id="a-OK"></a>若复有善男子、<a id="a-OL"></a>善女人，<a id="a-OM"></a>暂得闻菩萨见真实三昧；<a id="a-ON"></a>若复有人得闻是菩萨见真实三昧已，<a id="a-OO"></a>为一人说者，<a id="a-OP"></a>此人得福复胜于彼。<a id="a-OQ"></a>若复善男子、<a id="a-OR"></a>善女人，<a id="a-OS"></a>经历十劫闻已为他解说；<a id="a-OT"></a>若复有人，<a id="a-OU"></a>乃至一刹那间，<a id="a-OV"></a>修此菩萨见真实三昧者，<a id="a-OW"></a>所得福德复过于彼。<a id="a-OX"></a>是故，<a id="a-OY"></a>舍利弗，<a id="a-OZ"></a>汝应以此菩萨见真实三昧经，<a id="a-Oa"></a>为诸菩萨说教示修行。<a id="a-Ob"></a>舍利弗，<a id="a-Oc"></a>若修此菩萨见实三昧者，<a id="a-Od"></a>当获无生法忍。<a id="a-Oe"></a>舍利弗，<a id="a-Of"></a>于此会中，<a id="a-Og"></a>我所授记无上道中诸菩萨者，<a id="a-Oh"></a>悉得安住此菩萨见真实三昧中。<a id="a-Oi"></a>”</p>
  <p id="aOj">是时，<a id="a-Ok"></a>一切诸菩萨，<a id="a-Ol"></a>声闻、<a id="a-Om"></a>天、<a id="a-On"></a>人一切大众，<a id="a-Oo"></a>阿修罗、<a id="a-Op"></a>乾闼婆、<a id="a-Oq"></a>人非人等，<a id="a-Or"></a>闻佛所说，<a id="a-Os"></a>欣喜奉行。</p>
 </body>
</html>