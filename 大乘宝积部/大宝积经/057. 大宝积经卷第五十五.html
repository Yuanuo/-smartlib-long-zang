<!doctype html>
<html id="z3IBTFiCZ" data-ver="1094">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘宝积部">
  <meta period="唐">
 </head>
 <body>
  <h1 id="a1">大宝积经卷第五十五</h1>
  <h2 id="a2">唐三藏法师菩提流志奉诏译</h2>
  <h2 id="a3">佛为阿难说处胎会第十三</h2>
  <p id="a4">如是我闻：<a id="a-5"></a>一时，<a id="a-6"></a>佛在舍卫国祇树给孤独园。<a id="a-7"></a>尊者阿难，<a id="a-8"></a>于日晡时从禅定起，<a id="a-9"></a>与五百比丘俱诣佛所，<a id="a-A"></a>合掌恭敬，<a id="a-B"></a>顶礼佛足，<a id="a-C"></a>却住一面。</p>
  <p id="aD">尔时，<a id="a-E"></a>世尊即告阿难及诸比丘：<a id="a-F"></a>“我有法要，<a id="a-G"></a>初中后善，<a id="a-H"></a>其义微妙，<a id="a-I"></a>纯一无杂，<a id="a-J"></a>具足清白梵行之相，<a id="a-K"></a>所谓入母胎藏修多罗法。<a id="a-L"></a>应当谛听，<a id="a-M"></a>善思念之！<a id="a-N"></a>我今为汝，<a id="a-O"></a>分别解说。<a id="a-P"></a>”</p>
  <p id="aQ">阿难白佛言：<a id="a-R"></a>“唯然！<a id="a-S"></a>世尊，<a id="a-T"></a>愿乐欲闻。<a id="a-U"></a>”</p>
  <p id="aV">尔时，<a id="a-W"></a>世尊告阿难言：<a id="a-X"></a>“若有众生欲入胎时，<a id="a-Y"></a>因缘具足，<a id="a-Z"></a>便得受身；<a id="a-a"></a>若不具足，<a id="a-b"></a>则不受身。<a id="a-c"></a>云何名为缘不具足？<a id="a-d"></a>所谓父母起爱染心，<a id="a-e"></a>中阴现前求受生处。<a id="a-f"></a>然此父母赤白和合，<a id="a-g"></a>或前或后而不俱时，<a id="a-h"></a>复于身中各有诸患。<a id="a-i"></a>若如是者，<a id="a-j"></a>则不入胎。<a id="a-k"></a>其母胎藏，<a id="a-l"></a>或患风黄血气闭塞，<a id="a-m"></a>或胎闭塞，<a id="a-n"></a>或肉增结，<a id="a-o"></a>或有碱病，<a id="a-p"></a>或麦腹病，<a id="a-q"></a>或蚁腰病，<a id="a-r"></a>或如驼口，<a id="a-s"></a>或车辕曲木，<a id="a-t"></a>或如车轴，<a id="a-u"></a>或车毂口，<a id="a-v"></a>或如树叶，<a id="a-w"></a>或曲绕旋转状如藤笋，<a id="a-x"></a>或胎藏内犹如麦芒，<a id="a-y"></a>或精血多泄不暂停住，<a id="a-z"></a>或滞下流水，<a id="a-10"></a>或胎藏路涩，<a id="a-11"></a>或上尖下尖，<a id="a-12"></a>或曲或浅，<a id="a-13"></a>或复穿漏，<a id="a-14"></a>或高或下，<a id="a-15"></a>或复短小，<a id="a-16"></a>及诸杂病。<a id="a-17"></a>若如是者，<a id="a-18"></a>不得入胎。<a id="a-19"></a>若父母尊贵，<a id="a-1A"></a>有大福德，<a id="a-1B"></a>中阴卑贱；<a id="a-1C"></a>或中阴尊贵，<a id="a-1D"></a>有大福德，<a id="a-1E"></a>父母卑贱；<a id="a-1F"></a>或俱福德，<a id="a-1G"></a>无相感业。<a id="a-1H"></a>若如是者，<a id="a-1I"></a>亦不受胎。<a id="a-1J"></a>如是中阴欲受胎时，<a id="a-1K"></a>先起二种颠倒之心。<a id="a-1L"></a>云何为二？<a id="a-1M"></a>所谓父母和合之时，<a id="a-1N"></a>若是男者，<a id="a-1O"></a>于母生爱，<a id="a-1P"></a>于父生瞋，<a id="a-1Q"></a>父流胤时谓是己有；<a id="a-1R"></a>若是女者，<a id="a-1S"></a>于父生爱，<a id="a-1T"></a>于母生瞋，<a id="a-1U"></a>母流胤时亦谓己有。<a id="a-1V"></a>若不起此瞋爱心者，<a id="a-1W"></a>则不受胎。</p>
  <p id="a1X">“复次，<a id="a-1Y"></a>阿难，<a id="a-1Z"></a>云何得入母胎？<a id="a-1a"></a>所谓父母起爱染心，<a id="a-1b"></a>月期调顺，<a id="a-1c"></a>中阴现前，<a id="a-1d"></a>无有如上众多过患，<a id="a-1e"></a>业缘具足便得入胎。<a id="a-1f"></a>如是中阴欲入胎时，<a id="a-1g"></a>复有二种。<a id="a-1h"></a>云何为二？<a id="a-1i"></a>一者、<a id="a-1j"></a>无有福德，<a id="a-1k"></a>二者、<a id="a-1l"></a>有大福德。<a id="a-1m"></a>其无福者，<a id="a-1n"></a>觉观心起，<a id="a-1o"></a>所见境界便作是念：<a id="a-1p"></a>‘我今值遇风寒阴雨。<a id="a-1q"></a>’大众愦闹，<a id="a-1r"></a>众威来逼，<a id="a-1s"></a>便生恐怖：<a id="a-1t"></a>‘我今应当入于草室及以叶室。<a id="a-1u"></a>’或隐墙根，<a id="a-1v"></a>或入山泽、<a id="a-1w"></a>丛林、<a id="a-1x"></a>窟穴。<a id="a-1y"></a>复更生于种种诸想，<a id="a-1z"></a>随其所见便入母胎。<a id="a-20"></a>大福德者，<a id="a-21"></a>亦生是念：<a id="a-22"></a>‘我今值遇风寒阴雨。<a id="a-23"></a>’大众愦闹，<a id="a-24"></a>众威来逼，<a id="a-25"></a>亦生恐怖，<a id="a-26"></a>即上高楼，<a id="a-27"></a>或登大阁，<a id="a-28"></a>或入殿堂及以床座，<a id="a-29"></a>亦生诸余种种之想，<a id="a-2A"></a>随其所见便入母胎。<a id="a-2B"></a>”</p>
  <p id="a2C">佛告阿难：<a id="a-2D"></a>“如是中阴初受胎时，<a id="a-2E"></a>名歌罗逻，<a id="a-2F"></a>皆依父母不净及过去业而得受身。<a id="a-2G"></a>如是之业及以父母诸缘之中各不自生，<a id="a-2H"></a>和合力故而便受身。<a id="a-2I"></a>譬如以器盛酪及人、<a id="a-2J"></a>绳等，<a id="a-2K"></a>即便出酥，<a id="a-2L"></a>诸缘之中皆不可得，<a id="a-2M"></a>和合力故，<a id="a-2N"></a>酥乃得生；<a id="a-2O"></a>歌罗逻身亦复如是，<a id="a-2P"></a>因缘力故便得受胎。</p>
  <p id="a2Q">“复次，<a id="a-2R"></a>阿难，<a id="a-2S"></a>譬如依止青草、<a id="a-2T"></a>牛粪及以枣酪而各生虫，<a id="a-2U"></a>一一之中虫不可得，<a id="a-2V"></a>因缘力故虫乃得生。<a id="a-2W"></a>此虫生时青黄赤白，<a id="a-2X"></a>各随所依而作其色。<a id="a-2Y"></a>是故当知，<a id="a-2Z"></a>父母不净而生此身；<a id="a-2a"></a>诸缘中求，<a id="a-2b"></a>皆不可得，<a id="a-2c"></a>亦不离缘，<a id="a-2d"></a>和合力故，<a id="a-2e"></a>而便受胎。<a id="a-2f"></a>此身生时，<a id="a-2g"></a>与其父母四大种性亦无差别，<a id="a-2h"></a>所谓地为坚性，<a id="a-2i"></a>水为湿性，<a id="a-2j"></a>火为热性，<a id="a-2k"></a>风为动性。<a id="a-2l"></a>歌罗逻身，<a id="a-2m"></a>若唯地界，<a id="a-2n"></a>无水界者；<a id="a-2o"></a>譬如有人握干麨灰，<a id="a-2p"></a>终不和合。<a id="a-2q"></a>若唯水界，<a id="a-2r"></a>无地界者；<a id="a-2s"></a>譬如油水，<a id="a-2t"></a>其性润湿，<a id="a-2u"></a>无有坚实即便流散。<a id="a-2v"></a>若唯地、<a id="a-2w"></a>水，<a id="a-2x"></a>无火界者；<a id="a-2y"></a>譬如夏月阴处肉团，<a id="a-2z"></a>无日光照则便烂坏。<a id="a-30"></a>唯地、<a id="a-31"></a>水、<a id="a-32"></a>火，<a id="a-33"></a>无风界者则不增长；<a id="a-34"></a>譬如有人及其弟子，<a id="a-35"></a>能善吹糖，<a id="a-36"></a>诸有所作而令其内悉使空虚，<a id="a-37"></a>若无风力终不成就。<a id="a-38"></a>如是四大互相依持而得建立。<a id="a-39"></a>是故当知歌罗逻身，<a id="a-3A"></a>因于父母四大业风，<a id="a-3B"></a>而得生者亦复如是，<a id="a-3C"></a>众缘之中皆不可得，<a id="a-3D"></a>和合力故而便受身。</p>
  <p id="a3E">“复次，<a id="a-3F"></a>阿难，<a id="a-3G"></a>譬如新净种子，<a id="a-3H"></a>善能藏积，<a id="a-3I"></a>不为虫食，<a id="a-3J"></a>无有烂坏、<a id="a-3K"></a>干焦、<a id="a-3L"></a>穿穴。<a id="a-3M"></a>或复有人选择良田润沃之处，<a id="a-3N"></a>下此种子，<a id="a-3O"></a>令一日中，<a id="a-3P"></a>芽茎枝叶、<a id="a-3Q"></a>扶疏荫映、<a id="a-3R"></a>华果滋茂皆具足不？<a id="a-3S"></a>”</p>
  <p id="a3T">“不也，<a id="a-3U"></a>世尊。<a id="a-3V"></a>”</p>
  <p id="a3W">佛告阿难：<a id="a-3X"></a>“歌罗逻身亦复如是，<a id="a-3Y"></a>皆从因缘次第生长，<a id="a-3Z"></a>不得一时诸根具足。<a id="a-3a"></a>是故当知，<a id="a-3b"></a>虽从父母而有此身，<a id="a-3c"></a>诸缘中求皆不可得，<a id="a-3d"></a>和合力故而便受生。</p>
  <p id="a3e">“复次，<a id="a-3f"></a>阿难，<a id="a-3g"></a>譬如明眼之人，<a id="a-3h"></a>持日光珠置于日中，<a id="a-3i"></a>以干牛粪而悬其上，<a id="a-3j"></a>去珠不远火便出生。<a id="a-3k"></a>不即牛粪及以日光各能生火，<a id="a-3l"></a>亦不相离，<a id="a-3m"></a>因缘力故火便出生。<a id="a-3n"></a>从于父母所生之身亦复如是，<a id="a-3o"></a>歌罗逻身名之为名，<a id="a-3p"></a>受、<a id="a-3q"></a>想、<a id="a-3r"></a>行、<a id="a-3s"></a>识说之为名，<a id="a-3t"></a>名色五阴刹那受身已经诸苦，<a id="a-3u"></a>我不赞叹，<a id="a-3v"></a>况复长时轮回诸有！<a id="a-3w"></a>譬如少粪，<a id="a-3x"></a>犹尚臭秽，<a id="a-3y"></a>何况于多！<a id="a-3z"></a>如是五阴歌罗逻身，<a id="a-40"></a>谁当爱乐？</p>
  <p id="a41">“复次，<a id="a-42"></a>阿难，<a id="a-43"></a>如是之身，<a id="a-44"></a>处在母胎，<a id="a-45"></a>凡经三十八七日已，<a id="a-46"></a>方乃出生。</p>
  <p id="a47">“第一七日处母胎时，<a id="a-48"></a>名歌罗逻，<a id="a-49"></a>身相初现犹如生酪，<a id="a-4A"></a>七日之中，<a id="a-4B"></a>内热煎煮四大渐成。</p>
  <p id="a4C">“第二七日处母胎时，<a id="a-4D"></a>所感业风名为遍满。<a id="a-4E"></a>其风微细，<a id="a-4F"></a>吹母左胁及以右胁，<a id="a-4G"></a>令歌罗逻身相渐现，<a id="a-4H"></a>状如稠酪，<a id="a-4I"></a>或似凝酥，<a id="a-4J"></a>内热煎煮便即转为安浮陀身，<a id="a-4K"></a>如是四大渐渐成就。</p>
  <p id="a4L">“第三七日处母胎时，<a id="a-4M"></a>复感业风名为藏口，<a id="a-4N"></a>由此风力，<a id="a-4O"></a>令渐凝结，<a id="a-4P"></a>其安浮陀转为闭手，<a id="a-4Q"></a>状如药杵而复短小，<a id="a-4R"></a>于其胎中内热煎煮，<a id="a-4S"></a>如是四大渐渐增长。</p>
  <p id="a4T">“第四七日处母胎时，<a id="a-4U"></a>复感业风名为摄取，<a id="a-4V"></a>由此风力，<a id="a-4W"></a>能令闭手转为伽那，<a id="a-4X"></a>状如温石，<a id="a-4Y"></a>内热煎煮四大渐增。</p>
  <p id="a4Z">“第五七日处母胎时，<a id="a-4a"></a>复感业风名为摄持，<a id="a-4b"></a>由此风力，<a id="a-4c"></a>能令伽那转为般罗奢佉，<a id="a-4d"></a>诸疱开剖，<a id="a-4e"></a>两髀、<a id="a-4f"></a>两肩及其身首而便出现。<a id="a-4g"></a>如春阳月，<a id="a-4h"></a>天降时雨，<a id="a-4i"></a>树木枝条而便出生；<a id="a-4j"></a>因业风力，<a id="a-4k"></a>诸疱现时，<a id="a-4l"></a>亦复如是。</p>
  <p id="a4m">“第六七日处母胎时，<a id="a-4n"></a>复感业风名之为饭，<a id="a-4o"></a>由此风力，<a id="a-4p"></a>四相出现。<a id="a-4q"></a>云何为四？<a id="a-4r"></a>所谓两膝、<a id="a-4s"></a>两肘，<a id="a-4t"></a>名为四相。</p>
  <p id="a4u">“第七七日处母胎时，<a id="a-4v"></a>复感业风名为旋转，<a id="a-4w"></a>由此风力，<a id="a-4x"></a>四相出现，<a id="a-4y"></a>所谓手、<a id="a-4z"></a>足、<a id="a-50"></a>掌、<a id="a-51"></a>缦之相，<a id="a-52"></a>其相柔软犹如聚沫。</p>
  <p id="a53">“第八七日处母胎时，<a id="a-54"></a>复感业风名为翻转，<a id="a-55"></a>由此风力，<a id="a-56"></a>二十相现，<a id="a-57"></a>所谓手足二十指相而便出生。<a id="a-58"></a>如天降雨，<a id="a-59"></a>树木枝条渐得增长；<a id="a-5A"></a>业风力故，<a id="a-5B"></a>诸相现前，<a id="a-5C"></a>亦复如是。</p>
  <p id="a5D">“第九七日处母胎时，<a id="a-5E"></a>复感业风名为分散，<a id="a-5F"></a>由此风力，<a id="a-5G"></a>现九种相。<a id="a-5H"></a>云何为九？<a id="a-5I"></a>所谓眼、<a id="a-5J"></a>耳、<a id="a-5K"></a>鼻、<a id="a-5L"></a>口、<a id="a-5M"></a>大小便处，<a id="a-5N"></a>名为九相。</p>
  <p id="a5O">“第十七日处母胎时，<a id="a-5P"></a>复感业风名为坚鞕，<a id="a-5Q"></a>由此风力，<a id="a-5R"></a>即便坚实；<a id="a-5S"></a>复有一风名为普门，<a id="a-5T"></a>吹其胎身，<a id="a-5U"></a>悉令胀满犹如浮囊。</p>
  <p id="a5V">“十一七日处母胎时，<a id="a-5W"></a>复感业风名曰金刚，<a id="a-5X"></a>由此风力，<a id="a-5Y"></a>在于胎中，<a id="a-5Z"></a>或上或下，<a id="a-5a"></a>令其身孔皆得通彻。<a id="a-5b"></a>又以风力，<a id="a-5c"></a>使怀胎者或复悲喜，<a id="a-5d"></a>行住坐卧，<a id="a-5e"></a>其性改常，<a id="a-5f"></a>运动手足，<a id="a-5g"></a>令胎身孔渐渐增长，<a id="a-5h"></a>于其口中而出黑血，<a id="a-5i"></a>复于鼻中出秽恶水。<a id="a-5j"></a>此风回转于诸根已，<a id="a-5k"></a>而便息灭。</p>
  <p id="a5l">“十二七日处母胎时，<a id="a-5m"></a>复感业风名为曲口，<a id="a-5n"></a>由此风力，<a id="a-5o"></a>左右胁间生大小肠，<a id="a-5p"></a>犹如藕丝及紧纺线置在于地，<a id="a-5q"></a>十八周转依身而住。<a id="a-5r"></a>复有一风名为穿发，<a id="a-5s"></a>由此风故，<a id="a-5t"></a>三百二十支节，<a id="a-5u"></a>及百一穴生在身中。</p>
  <p id="a5v">“十三七日处母胎时，<a id="a-5w"></a>复感业风名作饥渴，<a id="a-5x"></a>由此风力，<a id="a-5y"></a>胎身虚羸生饥渴想。<a id="a-5z"></a>其母饮食所有滋味，<a id="a-60"></a>于身穴中及以脐轮资持润益。<a id="a-61"></a>”</p>
  <p id="a62">尔时，<a id="a-63"></a>世尊以偈颂曰：</p>
  <p id="a64">“其子处母胎，<a id="a-65"></a>　已经十三七，</p>
  <p id="a66">身即觉虚羸，<a id="a-67"></a>　便生饥渴想。</p>
  <p id="a68">母所有饮食，<a id="a-69"></a>　滋益于胎中，</p>
  <p id="a6A">由此身命存，<a id="a-6B"></a>　渐渐而增长。</p>
  <p id="a6C">“十四七日处母胎时，<a id="a-6D"></a>复感业风名为线口，<a id="a-6E"></a>由此风力，<a id="a-6F"></a>生九百筋，<a id="a-6G"></a>于身前后及以左右而交络之。</p>
  <p id="a6H">“十五七日处母胎时，<a id="a-6I"></a>复感业风名为莲华，<a id="a-6J"></a>由此风力，<a id="a-6K"></a>生二十脉，<a id="a-6L"></a>饮食滋味流入此脉，<a id="a-6M"></a>润益其身。<a id="a-6N"></a>何者二十？<a id="a-6O"></a>于身前后及以左右各有五脉，<a id="a-6P"></a>此一一脉皆有四十枝派小脉，<a id="a-6Q"></a>如是等脉各各复有一百枝派。<a id="a-6R"></a>身前二万名曰商佉，<a id="a-6S"></a>身后二万名之为力，<a id="a-6T"></a>身左二万名为安定，<a id="a-6U"></a>身右二万名为具势，<a id="a-6V"></a>如是八万大小肢脉生于此身。<a id="a-6W"></a>其脉复有种种之色，<a id="a-6X"></a>所谓青、<a id="a-6Y"></a>黄、<a id="a-6Z"></a>赤、<a id="a-6a"></a>白、<a id="a-6b"></a>酥酪油色。<a id="a-6c"></a>是八万脉一脉一根，<a id="a-6d"></a>于其根上生于一孔，<a id="a-6e"></a>或复二孔乃至七孔，<a id="a-6f"></a>一一皆与毛孔相连，<a id="a-6g"></a>犹如藕根生诸孔穴。</p>
  <p id="a6h">“十六七日处母胎时，<a id="a-6i"></a>复感业风名为甘露，<a id="a-6j"></a>由此风力，<a id="a-6k"></a>令此眼、<a id="a-6l"></a>耳、<a id="a-6m"></a>鼻、<a id="a-6n"></a>口、<a id="a-6o"></a>胸臆、<a id="a-6p"></a>心藏四边九孔之处悉令开发，<a id="a-6q"></a>出入气息上下通彻无有障碍。<a id="a-6r"></a>若有饮食滋润其身，<a id="a-6s"></a>有停积处复能销化从下流出。<a id="a-6t"></a>譬如窑师及其弟子，<a id="a-6u"></a>能善调泥，<a id="a-6v"></a>安布轮绳下上回转，<a id="a-6w"></a>所造器物而得成就；<a id="a-6x"></a>此亦如是，<a id="a-6y"></a>皆由风力及善恶业，<a id="a-6z"></a>令眼耳等渐渐具足。</p>
  <p id="a70">“十七七日处母胎时，<a id="a-71"></a>复感业风名髦牛面，<a id="a-72"></a>由此风力，<a id="a-73"></a>令其两眼而得光洁，<a id="a-74"></a>耳鼻诸根渐渐成就。<a id="a-75"></a>譬如有镜尘翳所覆，<a id="a-76"></a>或取塼末及以油灰磨拭令净；<a id="a-77"></a>是故当知，<a id="a-78"></a>以业风力吹其眼等使得明净亦复如是。</p>
  <p id="a79">“十八七日处母胎时，<a id="a-7A"></a>复感业风名大坚强，<a id="a-7B"></a>由此风力，<a id="a-7C"></a>令其诸根渐渐成就而复明净。<a id="a-7D"></a>犹如日月，<a id="a-7E"></a>云雾覆蔽，<a id="a-7F"></a>猛风卒起吹令四散，<a id="a-7G"></a>而此日月忽然大明；<a id="a-7H"></a>以是业风吹其诸根，<a id="a-7I"></a>转更明净亦复如是。</p>
  <p id="a7J">“十九七日处母胎时，<a id="a-7K"></a>由前风力，<a id="a-7L"></a>眼、<a id="a-7M"></a>耳、<a id="a-7N"></a>鼻、<a id="a-7O"></a>舌四根成就。<a id="a-7P"></a>初入胎时已具三根：<a id="a-7Q"></a>一者、<a id="a-7R"></a>身根，<a id="a-7S"></a>二者、<a id="a-7T"></a>命根，<a id="a-7U"></a>三者、<a id="a-7V"></a>意根。<a id="a-7W"></a>如是诸根，<a id="a-7X"></a>悉已具足。</p>
  <p id="a7Y">“二十七日处母胎时，<a id="a-7Z"></a>复感业风名曰坚固，<a id="a-7a"></a>由此风力，<a id="a-7b"></a>能于身中生种种骨。<a id="a-7c"></a>于左脚中生二十骨，<a id="a-7d"></a>复于右脚亦生二十，<a id="a-7e"></a>足跟四骨，<a id="a-7f"></a>膊有二骨，<a id="a-7g"></a>膝有二骨，<a id="a-7h"></a>髀有二骨，<a id="a-7i"></a>腰胯三骨，<a id="a-7j"></a>脊十八骨，<a id="a-7k"></a>肋二十四，<a id="a-7l"></a>胸十三骨，<a id="a-7m"></a>左右二手各二十骨，<a id="a-7n"></a>臂有四骨，<a id="a-7o"></a>肩有二骨，<a id="a-7p"></a>颔有二骨，<a id="a-7q"></a>髑髅四骨，<a id="a-7r"></a>及齿根等有三十二。<a id="a-7s"></a>譬如塑师及其弟子，<a id="a-7t"></a>先以坚木，<a id="a-7u"></a>后以绳缠，<a id="a-7v"></a>造诸形状，<a id="a-7w"></a>虽未有泥，<a id="a-7x"></a>如是之时名为骨相；<a id="a-7y"></a>以业风力生诸骨时亦复如是。<a id="a-7z"></a>是故当知于七日中，<a id="a-80"></a>除其小骨大骨生者数有二百。</p>
  <p id="a81">“二十一七日处母胎时，<a id="a-82"></a>复感业风名为生起，<a id="a-83"></a>由此风力，<a id="a-84"></a>能令其子生于身肉。<a id="a-85"></a>譬如泥师及其弟子，<a id="a-86"></a>能善调泥，<a id="a-87"></a>泥诸墙壁；<a id="a-88"></a>此由业风，<a id="a-89"></a>能生身肉亦复如是。</p>
  <p id="a8A">“二十二七日处母胎时，<a id="a-8B"></a>复感业风名曰浮流，<a id="a-8C"></a>由此风力，<a id="a-8D"></a>能生身血。</p>
  <p id="a8E">“二十三七日处母胎时，<a id="a-8F"></a>复感业风名为净持，<a id="a-8G"></a>由此风力，<a id="a-8H"></a>能生身皮。</p>
  <p id="a8I">“二十四七日处母胎时，<a id="a-8J"></a>复感业风名曰持云，<a id="a-8K"></a>由此风力，<a id="a-8L"></a>令其皮肤皆得调匀光色润泽。</p>
  <p id="a8M">“二十五七日处母胎时，<a id="a-8N"></a>复感业风名曰持城，<a id="a-8O"></a>由此风力，<a id="a-8P"></a>令其子身血肉增长渐渐滋润。</p>
  <p id="a8Q">“二十六七日处母胎时，<a id="a-8R"></a>复感业风名曰生成，<a id="a-8S"></a>由此风力，<a id="a-8T"></a>便即能生发毛爪甲，<a id="a-8U"></a>一一皆与诸脉相连。</p>
  <p id="a8V">“二十七七日处母胎时，<a id="a-8W"></a>复感业风名为曲药，<a id="a-8X"></a>由此风力，<a id="a-8Y"></a>令其身相渐得成就。<a id="a-8Z"></a>或于先世造诸恶业，<a id="a-8a"></a>于诸资具悭贪吝惜不肯惠施，<a id="a-8b"></a>或复不受父母师长教诲，<a id="a-8c"></a>由是业故而得种种不如意身。<a id="a-8d"></a>若以长大肥白柔软之身为端正者，<a id="a-8e"></a>而便受得短小瘦黑坚鞕之身。<a id="a-8f"></a>若以短小瘦黑坚鞕之身为端正者，<a id="a-8g"></a>而便受得长大肥白柔软之身。<a id="a-8h"></a>若于其身支分之中，<a id="a-8i"></a>高下多少疏密为端正者，<a id="a-8j"></a>而便受得无有高下疏密不具足身。<a id="a-8k"></a>或复受得聋盲喑哑、<a id="a-8l"></a>手足挛躄、<a id="a-8m"></a>诸根不具，<a id="a-8n"></a>所有音声人不喜闻，<a id="a-8o"></a>其身丑陋犹如饿鬼。<a id="a-8p"></a>以恶业故而受种种不如意身，<a id="a-8q"></a>父母亲属尚不喜见，<a id="a-8r"></a>况复余人！<a id="a-8s"></a>若于前世造十善业，<a id="a-8t"></a>好行惠施，<a id="a-8u"></a>无有悭贪谄诳之心，<a id="a-8v"></a>父母师长所有言教即皆信受，<a id="a-8w"></a>以是因缘若得为人，<a id="a-8x"></a>则不受于如上诸恶业身，<a id="a-8y"></a>而便获得种种殊妙之身，<a id="a-8z"></a>颜容端正，<a id="a-90"></a>诸相具足，<a id="a-91"></a>所有言音而为众人之所爱乐。<a id="a-92"></a>是故当知由善业故，<a id="a-93"></a>便得如是胜妙果报。<a id="a-94"></a>阿难，<a id="a-95"></a>如是之身，<a id="a-96"></a>若是男者，<a id="a-97"></a>蹲居母腹右胁而坐，<a id="a-98"></a>两手掩面，<a id="a-99"></a>向脊而住。<a id="a-9A"></a>若是女者，<a id="a-9B"></a>蹲居左胁，<a id="a-9C"></a>两手掩面，<a id="a-9D"></a>背脊而住。<a id="a-9E"></a>生藏之下，<a id="a-9F"></a>熟藏之上，<a id="a-9G"></a>内热煎煮，<a id="a-9H"></a>五处系缚如在革囊。<a id="a-9I"></a>其母多食，<a id="a-9J"></a>或复少食、<a id="a-9K"></a>甘食、<a id="a-9L"></a>涩食、<a id="a-9M"></a>干食、<a id="a-9N"></a>腻食，<a id="a-9O"></a>辛碱苦醋冷热之食，<a id="a-9P"></a>或复淫欲，<a id="a-9Q"></a>急行跳踯，<a id="a-9R"></a>久卧久坐，<a id="a-9S"></a>皆受苦恼。<a id="a-9T"></a>是故当知处母胎时，<a id="a-9U"></a>有如是等众苦逼迫。<a id="a-9V"></a>我今略说，<a id="a-9W"></a>人中尚尔，<a id="a-9X"></a>何况地狱难可为喻！<a id="a-9Y"></a>谁有智者，<a id="a-9Z"></a>于生死海当乐此身？</p>
  <p id="a9a">“二十八七日处母胎时，<a id="a-9b"></a>生于八种颠倒之想。<a id="a-9c"></a>何等为八？<a id="a-9d"></a>一、<a id="a-9e"></a>乘骑想，<a id="a-9f"></a>二、<a id="a-9g"></a>楼阁想，<a id="a-9h"></a>三、<a id="a-9i"></a>床榻想，<a id="a-9j"></a>四、<a id="a-9k"></a>泉流想，<a id="a-9l"></a>五、<a id="a-9m"></a>池沼想，<a id="a-9n"></a>六者、<a id="a-9o"></a>河想，<a id="a-9p"></a>七者、<a id="a-9q"></a>园想，<a id="a-9r"></a>八者、<a id="a-9s"></a>苑想，<a id="a-9t"></a>是故名为八种之想。</p>
  <p id="a9u">“二十九七日处母胎时，<a id="a-9v"></a>复感业风名曰华条，<a id="a-9w"></a>由此风力，<a id="a-9x"></a>令此胎身光色润泽，<a id="a-9y"></a>诸相分明。<a id="a-9z"></a>皆由过去所造诸业差别不同，<a id="a-A0"></a>随其形类有种种色，<a id="a-A1"></a>或作白色，<a id="a-A2"></a>或复黑色，<a id="a-A3"></a>或不白不黑色，<a id="a-A4"></a>或作青色，<a id="a-A5"></a>或干枯色，<a id="a-A6"></a>或润泽色，<a id="a-A7"></a>如是色相而得成就。</p>
  <p id="aA8">“三十七日处母胎时，<a id="a-A9"></a>复感业风名为铁口，<a id="a-AA"></a>由此风力，<a id="a-AB"></a>发毛爪甲皆得增长，<a id="a-AC"></a>亦复能现白黑诸光，<a id="a-AD"></a>从业缘起而生此相。</p>
  <p id="aAE">“三十一七日乃至三十五七日处母胎时，<a id="a-AF"></a>身相长大，<a id="a-AG"></a>渐渐增广，<a id="a-AH"></a>人相具足。</p>
  <p id="aAI">“三十六七日处母胎时，<a id="a-AJ"></a>生厌离心，<a id="a-AK"></a>不以为乐。</p>
  <p id="aAL">“三十七七日处母胎时，<a id="a-AM"></a>便起五种不颠倒想。<a id="a-AN"></a>何者为五？<a id="a-AO"></a>一、<a id="a-AP"></a>不净想，<a id="a-AQ"></a>二、<a id="a-AR"></a>臭秽想，<a id="a-AS"></a>三、<a id="a-AT"></a>囹圄想，<a id="a-AU"></a>四、<a id="a-AV"></a>黑闇想，<a id="a-AW"></a>五、<a id="a-AX"></a>厌恶想。<a id="a-AY"></a>其子处胎，<a id="a-AZ"></a>生如是等厌离之心。</p>
  <p id="aAa">“三十八七日处母胎时，<a id="a-Ab"></a>复感业风名曰拘缘，<a id="a-Ac"></a>由此风力即便回转。<a id="a-Ad"></a>复有一风名为趣下，<a id="a-Ae"></a>能令其身头向于下，<a id="a-Af"></a>长伸两臂渐欲出生。<a id="a-Ag"></a>然其此子或于前世，<a id="a-Ah"></a>曾经积集堕落之业，<a id="a-Ai"></a>令其此身手脚纵横不能转侧，<a id="a-Aj"></a>恶业缘故于母腹中而便舍命。<a id="a-Ak"></a>母于此时受大苦恼，<a id="a-Al"></a>或复命终。<a id="a-Am"></a>若于前世修诸善业，<a id="a-An"></a>作长寿因，<a id="a-Ao"></a>临欲生时，<a id="a-Ap"></a>母子安隐，<a id="a-Aq"></a>无有如上恶业诸苦。</p>
  <p id="aAr">“过于三十八七日已，<a id="a-As"></a>欲出胎时受种种苦，<a id="a-At"></a>方乃得生。<a id="a-Au"></a>是故当知，<a id="a-Av"></a>受此身者，<a id="a-Aw"></a>实为大苦。<a id="a-Ax"></a>初出胎时，<a id="a-Ay"></a>若男若女，<a id="a-Az"></a>适生堕地，<a id="a-B0"></a>或以手捧，<a id="a-B1"></a>或衣承接，<a id="a-B2"></a>或在床席，<a id="a-B3"></a>或在屋中，<a id="a-B4"></a>或复地上，<a id="a-B5"></a>或迥露处，<a id="a-B6"></a>或在日中，<a id="a-B7"></a>或冬夏时冷热风触此身，<a id="a-B8"></a>初生受大苦恼。<a id="a-B9"></a>如生剥牛触于墙壁，<a id="a-BA"></a>或复露地随在之处为虫所食，<a id="a-BB"></a>亦如有人而为蚊虻诸虫唼食，<a id="a-BC"></a>复加杖捶而鞭挞之。<a id="a-BD"></a>初出胎时，<a id="a-BE"></a>以暖水洗触其身时，<a id="a-BF"></a>所受之苦亦复如是。<a id="a-BG"></a>儿既生已，<a id="a-BH"></a>渐渐增长，<a id="a-BI"></a>母身所出杂血之乳而养育之，<a id="a-BJ"></a>我于诸余经中，<a id="a-BK"></a>先已广说。<a id="a-BL"></a>是故当知，<a id="a-BM"></a>此身皆是不净众苦之所成就。<a id="a-BN"></a>谁有智者于生死中，<a id="a-BO"></a>而当爱乐如是之身？</p>
  <p id="aBP">“复次，<a id="a-BQ"></a>阿难，<a id="a-BR"></a>初出胎时经于七日，<a id="a-BS"></a>八万户虫从身而生纵横食啖。<a id="a-BT"></a>有二户虫，<a id="a-BU"></a>名为舐发，<a id="a-BV"></a>依发食发。<a id="a-BW"></a>有二户虫，<a id="a-BX"></a>依眼食眼。<a id="a-BY"></a>有四户虫，<a id="a-BZ"></a>一名鞍乘，<a id="a-Ba"></a>二名有齶，<a id="a-Bb"></a>三名发病，<a id="a-Bc"></a>四名圆满，<a id="a-Bd"></a>依头食头。<a id="a-Be"></a>有一户虫，<a id="a-Bf"></a>名黑稻叶，<a id="a-Bg"></a>依耳食耳。<a id="a-Bh"></a>有一户虫，<a id="a-Bi"></a>名为藏口，<a id="a-Bj"></a>依鼻食鼻。<a id="a-Bk"></a>有二户虫，<a id="a-Bl"></a>一名遥掷，<a id="a-Bm"></a>二名遍掷，<a id="a-Bn"></a>依唇唼唇。<a id="a-Bo"></a>有一户虫，<a id="a-Bp"></a>名曰针口，<a id="a-Bq"></a>依舌食舌。<a id="a-Br"></a>有一户虫，<a id="a-Bs"></a>名为利口，<a id="a-Bt"></a>依于舌根而食舌根。<a id="a-Bu"></a>有一户虫，<a id="a-Bv"></a>名为手圆，<a id="a-Bw"></a>依齶食齶。<a id="a-Bx"></a>有二户虫，<a id="a-By"></a>一名手网，<a id="a-Bz"></a>二名半屈，<a id="a-C0"></a>依止手掌食于手掌。<a id="a-C1"></a>有二户虫，<a id="a-C2"></a>一名远臂，<a id="a-C3"></a>二名近臂，<a id="a-C4"></a>依臂食臂。<a id="a-C5"></a>有二户虫，<a id="a-C6"></a>一者名铁，<a id="a-C7"></a>二名近铁，<a id="a-C8"></a>依止咽喉食于咽喉。<a id="a-C9"></a>有二户虫，<a id="a-CA"></a>一名金刚，<a id="a-CB"></a>二名大金刚，<a id="a-CC"></a>依心食心。<a id="a-CD"></a>有二户虫，<a id="a-CE"></a>一者名羸，<a id="a-CF"></a>二名羸口，<a id="a-CG"></a>依肉食肉。<a id="a-CH"></a>有二户虫，<a id="a-CI"></a>一名具色，<a id="a-CJ"></a>二名具称，<a id="a-CK"></a>依血唼血。<a id="a-CL"></a>有二户虫，<a id="a-CM"></a>一名勇健，<a id="a-CN"></a>二名香口，<a id="a-CO"></a>依筋食筋。<a id="a-CP"></a>有二户虫，<a id="a-CQ"></a>一名不高，<a id="a-CR"></a>二名下口，<a id="a-CS"></a>依止脊骨食于脊骨。<a id="a-CT"></a>有一户虫，<a id="a-CU"></a>名曰脂色，<a id="a-CV"></a>依脂食脂。<a id="a-CW"></a>有一户虫，<a id="a-CX"></a>名曰黄色，<a id="a-CY"></a>依胆食胆。<a id="a-CZ"></a>有一户虫，<a id="a-Ca"></a>名曰真珠，<a id="a-Cb"></a>依肺食肺。<a id="a-Cc"></a>有一户虫，<a id="a-Cd"></a>名之为荻，<a id="a-Ce"></a>依脾食脾。<a id="a-Cf"></a>有五百户虫，<a id="a-Cg"></a>一百户虫名之为月，<a id="a-Ch"></a>一百户虫名为月口，<a id="a-Ci"></a>一百户虫名为辉耀，<a id="a-Cj"></a>一百户虫名为辉面，<a id="a-Ck"></a>一百户虫名为广大，<a id="a-Cl"></a>依止左边而食左边。<a id="a-Cm"></a>复有五百户虫亦如是名，<a id="a-Cn"></a>依止右边而食右边。<a id="a-Co"></a>有四户虫，<a id="a-Cp"></a>一名少穿，<a id="a-Cq"></a>二名大穿，<a id="a-Cr"></a>三名骨穿，<a id="a-Cs"></a>四名骨面，<a id="a-Ct"></a>依骨食骨。<a id="a-Cu"></a>有四户虫，<a id="a-Cv"></a>一名大白，<a id="a-Cw"></a>二名小白，<a id="a-Cx"></a>三名吸力，<a id="a-Cy"></a>四名虎道，<a id="a-Cz"></a>依脉食脉。<a id="a-D0"></a>有四户虫，<a id="a-D1"></a>一名意乐，<a id="a-D2"></a>二名师子力，<a id="a-D3"></a>三名兔腹，<a id="a-D4"></a>四名耽欲，<a id="a-D5"></a>依止生藏而食生藏。<a id="a-D6"></a>有二户虫，<a id="a-D7"></a>一名勇猛，<a id="a-D8"></a>二名勇猛主，<a id="a-D9"></a>依止熟藏食于熟藏。<a id="a-DA"></a>有四户虫，<a id="a-DB"></a>一名盐口，<a id="a-DC"></a>二名网口，<a id="a-DD"></a>三名蕴口，<a id="a-DE"></a>四名鸟口，<a id="a-DF"></a>依小便处食小便处。<a id="a-DG"></a>有四户虫，<a id="a-DH"></a>一名应作，<a id="a-DI"></a>二名大作，<a id="a-DJ"></a>三名碎末，<a id="a-DK"></a>四名臆皱，<a id="a-DL"></a>依大便处食大便处。<a id="a-DM"></a>有二户虫，<a id="a-DN"></a>一名黑面，<a id="a-DO"></a>二名可畏面，<a id="a-DP"></a>依髀食髀。<a id="a-DQ"></a>有二户虫，<a id="a-DR"></a>一名疾癞，<a id="a-DS"></a>二名小癞，<a id="a-DT"></a>依膝食膝。<a id="a-DU"></a>有一户虫，<a id="a-DV"></a>名为愚根，<a id="a-DW"></a>依膊食膊。<a id="a-DX"></a>有一户虫，<a id="a-DY"></a>名为黑头，<a id="a-DZ"></a>依脚食脚。<a id="a-Da"></a>阿难，<a id="a-Db"></a>我今为汝略说八万户虫，<a id="a-Dc"></a>依止此身昼夜食啖，<a id="a-Dd"></a>亦复能令气力虚羸颜容憔悴，<a id="a-De"></a>种种病苦皆集此身，<a id="a-Df"></a>复令其心忧悲热恼，<a id="a-Dg"></a>虽有良医亦生迷惑，<a id="a-Dh"></a>不知何药能治此病？<a id="a-Di"></a>谁有智者于生死海，<a id="a-Dj"></a>而当爱乐如是之身？</p>
  <p id="aDk">“复次，<a id="a-Dl"></a>阿难，<a id="a-Dm"></a>从初生时乃至长大，<a id="a-Dn"></a>衣食资养成立此身。<a id="a-Do"></a>然其寿命或经百年，<a id="a-Dp"></a>或复短促。<a id="a-Dq"></a>于一百年中有三百时，<a id="a-Dr"></a>谓春、<a id="a-Ds"></a>夏、<a id="a-Dt"></a>冬，<a id="a-Du"></a>春为热际，<a id="a-Dv"></a>夏为雨际，<a id="a-Dw"></a>冬为寒际。<a id="a-Dx"></a>此三时中各有四月，<a id="a-Dy"></a>一年之中有十二月。<a id="a-Dz"></a>于百年中千二百月，<a id="a-E0"></a>黑月、<a id="a-E1"></a>白月二千四百，<a id="a-E2"></a>凡经昼夜三万六千一日。<a id="a-E3"></a>再食七万二千，<a id="a-E4"></a>或有不食亦在其数，<a id="a-E5"></a>所谓或病，<a id="a-E6"></a>或醉，<a id="a-E7"></a>或时断食，<a id="a-E8"></a>或复瞋恨、<a id="a-E9"></a>睡眠、<a id="a-EA"></a>调戏、<a id="a-EB"></a>诸余事务及饮母乳，<a id="a-EC"></a>以此因缘名为不食。<a id="a-ED"></a>如是之身，<a id="a-EE"></a>虽寿百年，<a id="a-EF"></a>必归磨灭。<a id="a-EG"></a>谁有智者，<a id="a-EH"></a>于生死海而当爱乐？</p>
  <p id="aEI">“复次，<a id="a-EJ"></a>阿难，<a id="a-EK"></a>受于此身有二种苦。<a id="a-EL"></a>云何为二？<a id="a-EM"></a>一者、<a id="a-EN"></a>众病集身，<a id="a-EO"></a>名为内苦；<a id="a-EP"></a>二者、<a id="a-EQ"></a>人与非人之所逼恼，<a id="a-ER"></a>名为外苦。<a id="a-ES"></a>何者名为众病集身？<a id="a-ET"></a>所谓眼、<a id="a-EU"></a>耳、<a id="a-EV"></a>鼻、<a id="a-EW"></a>舌、<a id="a-EX"></a>咽喉、<a id="a-EY"></a>牙齿、<a id="a-EZ"></a>胸腹、<a id="a-Ea"></a>手足，<a id="a-Eb"></a>有诸病生；<a id="a-Ec"></a>或复风痫、<a id="a-Ed"></a>涕唾、<a id="a-Ee"></a>癫狂、<a id="a-Ef"></a>干消、<a id="a-Eg"></a>上气肺逆、<a id="a-Eh"></a>小便淋沥、<a id="a-Ei"></a>疥癞、<a id="a-Ej"></a>痈疽、<a id="a-Ek"></a>痃癖、<a id="a-El"></a>痔瘘、<a id="a-Em"></a>恶疮、<a id="a-En"></a>脓血、<a id="a-Eo"></a>煎寒壮热种种诸病，<a id="a-Ep"></a>皆集此身；<a id="a-Eq"></a>复有百一心黄之病、<a id="a-Er"></a>百一风病、<a id="a-Es"></a>百一痰病，<a id="a-Et"></a>风黄痰等和合共起复有百一。<a id="a-Eu"></a>如是四百四病逼切其身，<a id="a-Ev"></a>名为内苦。<a id="a-Ew"></a>复有外苦加害此身，<a id="a-Ex"></a>所谓或在牢狱、<a id="a-Ey"></a>挝打楚挞、<a id="a-Ez"></a>杻械枷锁、<a id="a-F0"></a>系缚诸苦，<a id="a-F1"></a>或劓耳鼻及刖手足、<a id="a-F2"></a>斫截其头；<a id="a-F3"></a>不为诸天之所守护，<a id="a-F4"></a>即令非人、<a id="a-F5"></a>诸恶鬼神、<a id="a-F6"></a>夜叉、<a id="a-F7"></a>罗刹而得其便；<a id="a-F8"></a>复为蚊虻蜂等毒虫之所唼食，<a id="a-F9"></a>寒热饥渴风雨并至，<a id="a-FA"></a>种种苦恼逼切其身。<a id="a-FB"></a>人中尚尔，<a id="a-FC"></a>况恶道苦，<a id="a-FD"></a>难可具说！<a id="a-FE"></a>是故当知，<a id="a-FF"></a>皆由过去诸不善业受如是报。<a id="a-FG"></a>若为刀杖之所加害而造城壁及诸墙堑防卫其身，<a id="a-FH"></a>为恶风雨蚊虻蜂螫而求屋舍，<a id="a-FI"></a>为四百四病，<a id="a-FJ"></a>内苦、<a id="a-FK"></a>外苦，<a id="a-FL"></a>而求饮食、<a id="a-FM"></a>卧具、<a id="a-FN"></a>医药、<a id="a-FO"></a>田园室宅、<a id="a-FP"></a>金银七宝、<a id="a-FQ"></a>奴婢、<a id="a-FR"></a>车乘、<a id="a-FS"></a>资生之具供给所须，<a id="a-FT"></a>不称其心，<a id="a-FU"></a>便生苦恼；<a id="a-FV"></a>设获珍财，<a id="a-FW"></a>悭贪吝惜，<a id="a-FX"></a>常加守护，<a id="a-FY"></a>或时散失，<a id="a-FZ"></a>复生大苦。<a id="a-Fa"></a>阿难，<a id="a-Fb"></a>此五阴身，<a id="a-Fc"></a>一一威仪行住坐卧，<a id="a-Fd"></a>无不皆苦。<a id="a-Fe"></a>若长时行，<a id="a-Ff"></a>不暂休息，<a id="a-Fg"></a>是名为苦；<a id="a-Fh"></a>住及坐、<a id="a-Fi"></a>卧各各长时，<a id="a-Fj"></a>亦复皆苦。<a id="a-Fk"></a>若长时行而得暂住，<a id="a-Fl"></a>便生乐想，<a id="a-Fm"></a>其实非乐；<a id="a-Fn"></a>若长时住而得暂坐，<a id="a-Fo"></a>若长时坐而得暂卧，<a id="a-Fp"></a>妄生乐想，<a id="a-Fq"></a>实无有乐。<a id="a-Fr"></a>是故当知，<a id="a-Fs"></a>此五阴身皆名为苦。<a id="a-Ft"></a>若复有人，<a id="a-Fu"></a>或为自利，<a id="a-Fv"></a>或为利他，<a id="a-Fw"></a>若自他俱利，<a id="a-Fx"></a>应当厌患如是诸苦，<a id="a-Fy"></a>出家修学，<a id="a-Fz"></a>则于涅槃解脱之法为不唐捐。<a id="a-G0"></a>若复有人，<a id="a-G1"></a>或以衣服、<a id="a-G2"></a>卧具、<a id="a-G3"></a>医药、<a id="a-G4"></a>资生之具供养彼者，<a id="a-G5"></a>获大果报威德名闻。<a id="a-G6"></a>”</p>
  <p id="aG7">佛告阿难：<a id="a-G8"></a>“于意云何？<a id="a-G9"></a>色是常耶？<a id="a-GA"></a>是无常耶？<a id="a-GB"></a>”</p>
  <p id="aGC">阿难白佛言：<a id="a-GD"></a>“世尊，<a id="a-GE"></a>色是无常。<a id="a-GF"></a>”</p>
  <p id="aGG">佛言：<a id="a-GH"></a>“若无常者，<a id="a-GI"></a>为是苦耶？<a id="a-GJ"></a>为非苦耶？<a id="a-GK"></a>”</p>
  <p id="aGL">阿难答言：<a id="a-GM"></a>“色即是苦。<a id="a-GN"></a>”</p>
  <p id="aGO">佛言：<a id="a-GP"></a>“若无常苦是败坏法，<a id="a-GQ"></a>若有多闻诸圣弟子闻是说已，<a id="a-GR"></a>执于此身如是之色，<a id="a-GS"></a>即是于我及我所不？<a id="a-GT"></a>”</p>
  <p id="aGU">“不也，<a id="a-GV"></a>世尊。<a id="a-GW"></a>色中无我，<a id="a-GX"></a>亦无我所。<a id="a-GY"></a>”</p>
  <p id="aGZ">“复次，<a id="a-Ga"></a>阿难，<a id="a-Gb"></a>于意云何？<a id="a-Gc"></a>受、<a id="a-Gd"></a>想、<a id="a-Ge"></a>行、<a id="a-Gf"></a>识为是常耶？<a id="a-Gg"></a>是无常耶？<a id="a-Gh"></a>”</p>
  <p id="aGi">阿难白佛言：<a id="a-Gj"></a>“世尊，<a id="a-Gk"></a>皆是无常。<a id="a-Gl"></a>”</p>
  <p id="aGm">佛言：<a id="a-Gn"></a>“若无常者，<a id="a-Go"></a>为是苦耶？<a id="a-Gp"></a>为非苦耶？<a id="a-Gq"></a>”</p>
  <p id="aGr">阿难答言：<a id="a-Gs"></a>“如是四阴，<a id="a-Gt"></a>即名为苦。<a id="a-Gu"></a>”</p>
  <p id="aGv">佛言：<a id="a-Gw"></a>“若无常苦是败坏法，<a id="a-Gx"></a>若有多闻诸圣弟子闻是说已，<a id="a-Gy"></a>执于此身如是四阴，<a id="a-Gz"></a>即是于我及我所不？<a id="a-H0"></a>”</p>
  <p id="aH1">“不也，<a id="a-H2"></a>世尊。<a id="a-H3"></a>此四阴者，<a id="a-H4"></a>实无有我及以我所。<a id="a-H5"></a>”</p>
  <p id="aH6">“复次，<a id="a-H7"></a>阿难，<a id="a-H8"></a>如是我者，<a id="a-H9"></a>不在过去、<a id="a-HA"></a>现在、<a id="a-HB"></a>未来；<a id="a-HC"></a>若内若外、<a id="a-HD"></a>若粗若细、<a id="a-HE"></a>若胜若劣、<a id="a-HF"></a>若近若远，<a id="a-HG"></a>彼一切法，<a id="a-HH"></a>悉亦非我及以我所。<a id="a-HI"></a>阿难当知，<a id="a-HJ"></a>以如实智而观察之，<a id="a-HK"></a>诸法无我。<a id="a-HL"></a>若有名闻诸圣弟子，<a id="a-HM"></a>作是观已，<a id="a-HN"></a>便生厌离，<a id="a-HO"></a>而得解脱究竟涅槃。<a id="a-HP"></a>如是修学证此法时，<a id="a-HQ"></a>生分已尽，<a id="a-HR"></a>梵行已立，<a id="a-HS"></a>所作已办，<a id="a-HT"></a>不受后有。<a id="a-HU"></a>”</p>
  <p id="aHV">佛说是经已，<a id="a-HW"></a>尊者阿难远尘离垢，<a id="a-HX"></a>得法眼净；<a id="a-HY"></a>五百比丘不受诸法，<a id="a-HZ"></a>漏尽意解。<a id="a-Ha"></a>时，<a id="a-Hb"></a>诸大众闻佛所说，<a id="a-Hc"></a>皆大欢喜，<a id="a-Hd"></a>信受奉行。</p>
 </body>
</html>