<!doctype html>
<html id="z3IBTDMBk" data-ver="1122">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘宝积部">
  <meta period="唐">
 </head>
 <body>
  <h1 id="a1">大宝积经卷第四</h1>
  <h2 id="a2">唐三藏法师菩提流志奉诏译</h2>
  <h2 id="a3">无边庄严会第二之一无上陀罗尼品第一之一</h2>
  <p id="a4">如是我闻：<a id="a-5"></a>一时，<a id="a-6"></a>佛住王舍城迦兰陀竹林，<a id="a-7"></a>与大比丘众及无量无数菩萨摩诃萨俱。<a id="a-8"></a>此诸菩萨皆是一生补处，<a id="a-9"></a>从异佛刹而来集会。</p>
  <p id="aA">尔时，<a id="a-B"></a>世尊大众围绕，<a id="a-C"></a>供养恭敬，<a id="a-D"></a>而为说法。<a id="a-E"></a>时，<a id="a-F"></a>彼众中有一菩萨，<a id="a-G"></a>名无边庄严，<a id="a-H"></a>从座而起，<a id="a-I"></a>偏袒右肩，<a id="a-J"></a>右膝著地，<a id="a-K"></a>向佛合掌，<a id="a-L"></a>而白佛言：<a id="a-M"></a>“世尊，<a id="a-N"></a>我有少疑，<a id="a-O"></a>今欲咨问，<a id="a-P"></a>惟愿如来哀愍听许！<a id="a-Q"></a>”</p>
  <p id="aR">尔时，<a id="a-S"></a>佛告无边庄严菩萨摩诃萨言：<a id="a-T"></a>“善男子，<a id="a-U"></a>如来、<a id="a-V"></a>应、<a id="a-W"></a>正等觉恣汝所问。<a id="a-X"></a>当随汝疑而为解说，<a id="a-Y"></a>令汝欢喜。<a id="a-Z"></a>”</p>
  <p id="aa">时，<a id="a-b"></a>无边庄严菩萨摩诃萨白佛言：<a id="a-c"></a>“世尊，<a id="a-d"></a>我为趣求无边智慧被精进甲诸菩萨等，<a id="a-e"></a>求大方便善巧地者，<a id="a-f"></a>趣无边义智善巧者，<a id="a-g"></a>决定大智初发起者，<a id="a-h"></a>于菩提道已安住者。<a id="a-i"></a>世尊，<a id="a-j"></a>我为如是诸菩萨故请问如来。<a id="a-k"></a>亦为利乐有情之类，<a id="a-l"></a>心无等喻，<a id="a-m"></a>思惟诸法清净智义、<a id="a-n"></a>甚深大智方便，<a id="a-o"></a>简择得无量义善巧决定，<a id="a-p"></a>为欲趣求大师子座，<a id="a-q"></a>升一切智师子之座，<a id="a-r"></a>正初发起勇猛勤修，<a id="a-s"></a>获不退转，<a id="a-t"></a>言辞善巧积集精进被甲胄者，<a id="a-u"></a>为如是等诸菩萨故，<a id="a-v"></a>请问如来。</p>
  <p id="aw">“世尊，<a id="a-x"></a>若有菩萨，<a id="a-y"></a>于诸有情，<a id="a-z"></a>愿欲超升到于彼岸。<a id="a-10"></a>复有志求无碍无畏住无畏中，<a id="a-11"></a>方便随机演诸法义，<a id="a-12"></a>善巧分别不增不减，<a id="a-13"></a>又于诸法本性自性如实宣扬。<a id="a-14"></a>世尊，<a id="a-15"></a>复有趣入无等喻心、<a id="a-16"></a>最胜之心及无上心，<a id="a-17"></a>得自在故。<a id="a-18"></a>为如是等，<a id="a-19"></a>请问如来。</p>
  <p id="a1A">“世尊，<a id="a-1B"></a>若诸有情，<a id="a-1C"></a>求自然智及无师智，<a id="a-1D"></a>破无明㲉超于天人，<a id="a-1E"></a>最为殊胜有希，<a id="a-1F"></a>利乐一切世间，<a id="a-1G"></a>当欲趣求大智无畏除自然智，<a id="a-1H"></a>欲示无边知见善巧，<a id="a-1I"></a>将说无量决定之法，<a id="a-1J"></a>欲以光照世间天人；<a id="a-1K"></a>复有为诸众生乐欲开示无上无碍大智方便，<a id="a-1L"></a>欲行究竟清净智见，<a id="a-1M"></a>求一切智善巧地者。<a id="a-1N"></a>我今为彼诸菩萨故，<a id="a-1O"></a>欲问如来。</p>
  <p id="a1P">“世尊，<a id="a-1Q"></a>若诸菩萨住是地已，<a id="a-1R"></a>速能圆满成如来地，<a id="a-1S"></a>及能证得不可思议方便善巧波罗蜜多；<a id="a-1T"></a>以少功用成熟众生，<a id="a-1U"></a>现前能得如是智慧，<a id="a-1V"></a>令诸众生舍离恶法、<a id="a-1W"></a>增长善法，<a id="a-1X"></a>示菩提道诸佛种性；<a id="a-1Y"></a>及能安立无量众生，<a id="a-1Z"></a>于阿耨多罗三藐三菩提皆不退转。<a id="a-1a"></a>世尊，<a id="a-1b"></a>彼诸菩萨能开觉路，<a id="a-1c"></a>于佛法中令心欢喜。<a id="a-1d"></a>我为斯辈，<a id="a-1e"></a>请问如来。</p>
  <p id="a1f">“世尊，<a id="a-1g"></a>此诸大众皆悉已集，<a id="a-1h"></a>说微妙法今正是时。<a id="a-1i"></a>惟愿如来，<a id="a-1j"></a>开示演说如是法门，<a id="a-1k"></a>授诸菩萨令得圆满不思议愿及一生补处所有善根。<a id="a-1l"></a>世尊，<a id="a-1m"></a>如是善巧陀罗尼门，<a id="a-1n"></a>如来随时应当授与，<a id="a-1o"></a>使诸菩萨能持无量法门理趣善巧决定，<a id="a-1p"></a>及以言辞演说诸义，<a id="a-1q"></a>复有志乐当证菩提，<a id="a-1r"></a>安住无边大神通业，<a id="a-1s"></a>成熟无量无数众生，<a id="a-1t"></a>摄受如来善巧之智。<a id="a-1u"></a>惟愿开示如是法门，<a id="a-1v"></a>当令众生证菩提道。<a id="a-1w"></a>世尊往昔于长夜中已发弘誓，<a id="a-1x"></a>令无数众生安住佛智及自然智。<a id="a-1y"></a>如是陀罗尼门应当演说，<a id="a-1z"></a>令诸菩萨成自善根，<a id="a-20"></a>及以如来威加之力，<a id="a-21"></a>持彼无上不思议愿。</p>
  <p id="a22">“世尊，<a id="a-23"></a>如来、<a id="a-24"></a>应、<a id="a-25"></a>正等觉，<a id="a-26"></a>已证无量方便善巧，<a id="a-27"></a>得不思议住无畏地，<a id="a-28"></a>了诸众生意乐差别，<a id="a-29"></a>无量亿劫蕴诸觉慧。<a id="a-2A"></a>世尊，<a id="a-2B"></a>此诸大众瞻仰如来无时暂舍，<a id="a-2C"></a>于一切智智及诸法藏，<a id="a-2D"></a>志求不怠，<a id="a-2E"></a>欲乐无厌，<a id="a-2F"></a>愿闻如来决定之义。<a id="a-2G"></a>世尊安住一切智境，<a id="a-2H"></a>皆已知此诸菩萨愿及发趣善巧成熟。<a id="a-2I"></a>世尊，<a id="a-2J"></a>是诸法门、<a id="a-2K"></a>陀罗尼门，<a id="a-2L"></a>圆满句义，<a id="a-2M"></a>一切诸法决定善巧，<a id="a-2N"></a>如是法门如来应说，<a id="a-2O"></a>令诸菩萨未成熟者，<a id="a-2P"></a>悉令成熟；<a id="a-2Q"></a>已成熟者，<a id="a-2R"></a>速得神通及一切智心解脱智见。<a id="a-2S"></a>世尊，<a id="a-2T"></a>若诸菩萨住不定地，<a id="a-2U"></a>是诸菩萨预闻法已，<a id="a-2V"></a>而得成就一切智境。<a id="a-2W"></a>世尊，<a id="a-2X"></a>我以此缘敢申巨问！<a id="a-2Y"></a>惟愿大慈，<a id="a-2Z"></a>威加守护摄诸菩萨说如是法。</p>
  <p id="a2a">“世尊，<a id="a-2b"></a>于后末世诤论起时，<a id="a-2c"></a>执著有情更相贼害，<a id="a-2d"></a>三毒增长，<a id="a-2e"></a>坏乱正法。<a id="a-2f"></a>令诸菩萨于彼时中，<a id="a-2g"></a>以大慈悲堪忍斯事，<a id="a-2h"></a>流布此法而无诤论；<a id="a-2i"></a>由顺无诤则能摄受大慈大悲，<a id="a-2j"></a>及当积集诸善根力。<a id="a-2k"></a>世尊，<a id="a-2l"></a>我今敢缘斯义，<a id="a-2m"></a>请问如来无碍法门决定之义。</p>
  <p id="a2n">“世尊，<a id="a-2o"></a>云何彼诸菩萨无量法门、<a id="a-2p"></a>法光明门，<a id="a-2q"></a>及一切法方便发起？<a id="a-2r"></a>复愿如来说不灭坏寂静法门，<a id="a-2s"></a>兼演无边微密法藏，<a id="a-2t"></a>具足成就念力无断，<a id="a-2u"></a>降伏魔怨及诸异论，<a id="a-2v"></a>而不为彼之所摧伏。<a id="a-2w"></a>惟愿如来演说正法，<a id="a-2x"></a>令诸众生积集善根；<a id="a-2y"></a>亦令积集无边善巧，<a id="a-2z"></a>于一切智智示现出生，<a id="a-30"></a>随念结集无量法要，<a id="a-31"></a>得诸辩才清净具足，<a id="a-32"></a>相续不乱无等句义；<a id="a-33"></a>欲令证得无量法门及陀罗尼真实方便；<a id="a-34"></a>又令众生发起意乐，<a id="a-35"></a>为说先后两际加行，<a id="a-36"></a>示见去来现在诸法，<a id="a-37"></a>于因自在，<a id="a-38"></a>法无所住。<a id="a-39"></a>愿诸菩萨了知十方如来本事，<a id="a-3A"></a>以神通无畏遍诸佛刹，<a id="a-3B"></a>授彼众生清净法眼，<a id="a-3C"></a>亦为开示不思议法，<a id="a-3D"></a>成熟佛智方便善巧。<a id="a-3E"></a>我缘斯义敢有所请。<a id="a-3F"></a>惟愿世尊，<a id="a-3G"></a>说如来地广大方便甚深之法，<a id="a-3H"></a>为一切智摄诸善巧无量不思议法理趣，<a id="a-3I"></a>令彼菩萨愿及方便善巧圆满。<a id="a-3J"></a>此诸菩萨预闻法已，<a id="a-3K"></a>悉皆获证大法光明，<a id="a-3L"></a>成就菩提殊胜善巧，<a id="a-3M"></a>及彼弘誓悉令圆满。<a id="a-3N"></a>”</p>
  <p id="a3O">尔时，<a id="a-3P"></a>佛告无边庄严菩萨摩诃萨言：<a id="a-3Q"></a>“善哉！<a id="a-3R"></a>善哉！<a id="a-3S"></a>无边庄严，<a id="a-3T"></a>汝今为诸菩萨，<a id="a-3U"></a>住清净愿方便善巧，<a id="a-3V"></a>亦为哀愍诸众生故，<a id="a-3W"></a>以决定慧善问如来。<a id="a-3X"></a>汝之功德无有限量。<a id="a-3Y"></a>谛听！<a id="a-3Z"></a>谛听！<a id="a-3a"></a>如实思惟。<a id="a-3b"></a>我今为汝分别解说，<a id="a-3c"></a>令诸菩萨于佛智境出生无量种种功德。<a id="a-3d"></a>”</p>
  <p id="a3e">无边庄严菩萨言：<a id="a-3f"></a>“惟然！<a id="a-3g"></a>世尊，<a id="a-3h"></a>我等乐闻。<a id="a-3i"></a>”</p>
  <p id="a3j">尔时，<a id="a-3k"></a>佛告无边庄严：<a id="a-3l"></a>“若诸菩萨为求无边善巧愿者，<a id="a-3m"></a>应知诸佛秘密语言，<a id="a-3n"></a>受持思惟，<a id="a-3o"></a>如理观察。<a id="a-3p"></a>云何观察？</p>
  <p id="a3q">“无边庄严，<a id="a-3r"></a>如来之智摄诸善巧，<a id="a-3s"></a>有所宣说无不清净，<a id="a-3t"></a>是诸菩萨应当进修此之法要。<a id="a-3u"></a>诸佛所说皆是平等，<a id="a-3v"></a>安住大悲普于群生，<a id="a-3w"></a>决定成熟诸有情类，<a id="a-3x"></a>或于下乘志希解脱于声闻道，<a id="a-3y"></a>有于真实最胜涅槃弘誓圆满成一切智。<a id="a-3z"></a>我今安住无上解脱，<a id="a-40"></a>远离余乘下劣之法，<a id="a-41"></a>善入诸佛秘密语言，<a id="a-42"></a>及说如来无比辞句，<a id="a-43"></a>广大清净摄受诸法，<a id="a-44"></a>令诸有情随彼根性解脱成熟。<a id="a-45"></a>然于是法皆悉平等，<a id="a-46"></a>不增不减，<a id="a-47"></a>无缺无漏，<a id="a-48"></a>乃至无色及无等色，<a id="a-49"></a>无边无际，<a id="a-4A"></a>自性清净。<a id="a-4B"></a>诸佛世尊之所演说，<a id="a-4C"></a>自性本性如实了知，<a id="a-4D"></a>而无有法了不了者。<a id="a-4E"></a>何以故？<a id="a-4F"></a>一切诸法皆是如来假名说故。<a id="a-4G"></a>若彼诸法由假名者，<a id="a-4H"></a>是则不可以法施设，<a id="a-4I"></a>亦无示现。<a id="a-4J"></a>无示现故，<a id="a-4K"></a>如来所说皆真胜义，<a id="a-4L"></a>随法同入一切诸法，<a id="a-4M"></a>于一切法不住分别，<a id="a-4N"></a>亦非不住；<a id="a-4O"></a>以分别法及无分别，<a id="a-4P"></a>如实平等证一切法无有差别。<a id="a-4Q"></a>法无有生，<a id="a-4R"></a>如是生法无所有故；<a id="a-4S"></a>法无有法，<a id="a-4T"></a>生妄分别遍计度故；<a id="a-4U"></a>法无有起，<a id="a-4V"></a>不自在故；<a id="a-4W"></a>法无观待，<a id="a-4X"></a>舍圆满故；<a id="a-4Y"></a>法无作用，<a id="a-4Z"></a>无去来故；<a id="a-4a"></a>法无自性，<a id="a-4b"></a>超过一切自性法故；<a id="a-4c"></a>法本平等无有差别，<a id="a-4d"></a>无戏论故。<a id="a-4e"></a>随所作法起殊胜愿，<a id="a-4f"></a>无不成就，<a id="a-4g"></a>而于其中无有作者，<a id="a-4h"></a>乃至无有少法所得，<a id="a-4i"></a>皆归于空。<a id="a-4j"></a>是故如来说：<a id="a-4k"></a>一切法如幻如梦，<a id="a-4l"></a>无有高下。<a id="a-4m"></a>我当以此清净弘誓摄众生时，<a id="a-4n"></a>实无少法而可著者。</p>
  <p id="a4o">“无边庄严，<a id="a-4p"></a>此是诸菩萨等法光明门。<a id="a-4q"></a>由斯门故，<a id="a-4r"></a>于殊胜愿而得增长。<a id="a-4s"></a>如日出现，<a id="a-4t"></a>光明普照；<a id="a-4u"></a>如是善男子等，<a id="a-4v"></a>于此法门能信解者，<a id="a-4w"></a>与诸众生作法光明。</p>
  <p id="a4x">“无边庄严，<a id="a-4y"></a>若诸菩萨内正思惟、<a id="a-4z"></a>外无散乱、<a id="a-50"></a>安住能断诸障碍者，<a id="a-51"></a>随念菩萨普光三昧及能信解甚深法者，<a id="a-52"></a>应当观察此诸法门。<a id="a-53"></a>一切诸法如来悉知，<a id="a-54"></a>以缘起门开示宣说。<a id="a-55"></a>如是缘起虚妄不实，<a id="a-56"></a>自性本性皆悉空寂。<a id="a-57"></a>是缘起性亦非真实，<a id="a-58"></a>能令众生杂染清净，<a id="a-59"></a>于十方求皆不可得。<a id="a-5A"></a>无所得故，<a id="a-5B"></a>无有摄受；<a id="a-5C"></a>无摄受故，<a id="a-5D"></a>于我所说尚应舍离，<a id="a-5E"></a>何况非法！<a id="a-5F"></a>所言舍离，<a id="a-5G"></a>彼亦非有，<a id="a-5H"></a>亦无所取，<a id="a-5I"></a>无有功用，<a id="a-5J"></a>本性清净。<a id="a-5K"></a>一切诸法无有分别，<a id="a-5L"></a>了知分别如实性故。<a id="a-5M"></a>一切诸法无有所住，<a id="a-5N"></a>亦不可见无异性故。<a id="a-5O"></a>是故诸法无住无依，<a id="a-5P"></a>但以名字施设而有。<a id="a-5Q"></a>彼皆空寂，<a id="a-5R"></a>无有自性，<a id="a-5S"></a>无住而住。<a id="a-5T"></a>是故诸法无有住处，<a id="a-5U"></a>处无有故、<a id="a-5V"></a>尽故、<a id="a-5W"></a>灭故，<a id="a-5X"></a>及变易故，<a id="a-5Y"></a>如来但以异名宣说。<a id="a-5Z"></a>如是密意应当了知，<a id="a-5a"></a>不应执著善与不善。<a id="a-5b"></a>若执善法，<a id="a-5c"></a>彼不善法亦当执著；<a id="a-5d"></a>由执如是不善法故，<a id="a-5e"></a>生诸苦恼，<a id="a-5f"></a>佛以异名于此示说为苦圣谛。<a id="a-5g"></a>由不执著善、<a id="a-5h"></a>不善故，<a id="a-5i"></a>彼诸爱灭，<a id="a-5j"></a>如来于此善法所断，<a id="a-5k"></a>异名示说为集圣谛。<a id="a-5l"></a>第二圣谛能了知故，<a id="a-5m"></a>灭故、<a id="a-5n"></a>尽故、<a id="a-5o"></a>无忆想故，<a id="a-5p"></a>厌离观察无所有故，<a id="a-5q"></a>无喜想受无分别故，<a id="a-5r"></a>如来于此异名言说为苦灭谛。<a id="a-5s"></a>了知第三灭圣谛故，<a id="a-5t"></a>是所求道如实悟入一切法地，<a id="a-5u"></a>超过一切忆想分别戏论之境，<a id="a-5v"></a>八支相应修习正见乃至正定，<a id="a-5w"></a>苦灭趣道圣谛了知，<a id="a-5x"></a>佛以异名于此宣说为第四谛。<a id="a-5y"></a>诸佛世尊于此施设，<a id="a-5z"></a>知苦、<a id="a-60"></a>断集、<a id="a-61"></a>证灭、<a id="a-62"></a>修道，<a id="a-63"></a>苦集、<a id="a-64"></a>苦灭及灭趣道。<a id="a-65"></a>此苦无有，<a id="a-66"></a>以世俗故假名施设。<a id="a-67"></a>是无明等，<a id="a-68"></a>一切皆是无智攀缘。<a id="a-69"></a>何以故？<a id="a-6A"></a>于彼无智，<a id="a-6B"></a>亦无有少攀缘可取，<a id="a-6C"></a>无有所证，<a id="a-6D"></a>无有光明，<a id="a-6E"></a>不可了知，<a id="a-6F"></a>亦不可得，<a id="a-6G"></a>而于其中当有何物？<a id="a-6H"></a>一切皆是虚妄坏法，<a id="a-6I"></a>无有坚实。<a id="a-6J"></a>于中若以实物施设，<a id="a-6K"></a>彼即于常应有执著；<a id="a-6L"></a>若以无分别执著，<a id="a-6M"></a>彼即于断应有执著。<a id="a-6N"></a>是故于苦不应分别，<a id="a-6O"></a>以智慧故应当了知，<a id="a-6P"></a>无智自性即苦自性，<a id="a-6Q"></a>由与无明共相应故。<a id="a-6R"></a>无明亦不与物相应或不相应，<a id="a-6S"></a>彼亦无有。<a id="a-6T"></a>由彼不相应故，<a id="a-6U"></a>是故无明非分别、<a id="a-6V"></a>非不分别，<a id="a-6W"></a>不作不坏，<a id="a-6X"></a>亦无作者，<a id="a-6Y"></a>施设、<a id="a-6Z"></a>作者不可得故。</p>
  <p id="a6a">“无边庄严，<a id="a-6b"></a>此是诸菩萨了知悟入无明自性顺明法门。<a id="a-6c"></a>由是门故，<a id="a-6d"></a>能舍一切无明黑闇，<a id="a-6e"></a>现前证得随顺明法，<a id="a-6f"></a>于菩提分能善修习，<a id="a-6g"></a>于诸圣谛能善了知。<a id="a-6h"></a>是诸菩萨于此法门能得清净，<a id="a-6i"></a>所谓由不生故，<a id="a-6j"></a>苦得清净；<a id="a-6k"></a>不攀缘故，<a id="a-6l"></a>集得清净；<a id="a-6m"></a>由灭尽故，<a id="a-6n"></a>灭得清净；<a id="a-6o"></a>由修习故，<a id="a-6p"></a>道得清净。<a id="a-6q"></a>信平等故，<a id="a-6r"></a>道即平等。<a id="a-6s"></a>如是诸法异名差别，<a id="a-6t"></a>应当解了，<a id="a-6u"></a>了已应断、<a id="a-6v"></a>应证、<a id="a-6w"></a>应修。<a id="a-6x"></a>于如来言若能解了，<a id="a-6y"></a>彼即遍知，<a id="a-6z"></a>彼即随断，<a id="a-70"></a>彼即作证，<a id="a-71"></a>彼即修习。<a id="a-72"></a>是故圣者如是知已，<a id="a-73"></a>于一切法不取不舍，<a id="a-74"></a>便得安住四谛法门。</p>
  <p id="a75">“无边庄严，<a id="a-76"></a>一切诸法无有分别，<a id="a-77"></a>亦不增长，<a id="a-78"></a>亦不积集。<a id="a-79"></a>圣者如实善了知故，<a id="a-7A"></a>不起分别，<a id="a-7B"></a>不行戏论，<a id="a-7C"></a>能如实见，<a id="a-7D"></a>不毁不著。<a id="a-7E"></a>由道断故，<a id="a-7F"></a>于诸善法不起分别，<a id="a-7G"></a>亦无戏论，<a id="a-7H"></a>况不善法？<a id="a-7I"></a>由无分别共相应故，<a id="a-7J"></a>亦复不住法非法断、<a id="a-7K"></a>若遍知断，<a id="a-7L"></a>即无法结及非法结。<a id="a-7M"></a>彼能了知结法虚妄，<a id="a-7N"></a>此虚妄法空无所有，<a id="a-7O"></a>此是彼等所入谛门。<a id="a-7P"></a>由是门故，<a id="a-7Q"></a>不爱不恚，<a id="a-7R"></a>证舍圆满能断诸结，<a id="a-7S"></a>安住正道到于彼岸，<a id="a-7T"></a>证法自性而无入出。</p>
  <p id="a7U">“无边庄严，<a id="a-7V"></a>汝今当观一切诸法，<a id="a-7W"></a>本性皆空，<a id="a-7X"></a>自性寂静，<a id="a-7Y"></a>无有作者。<a id="a-7Z"></a>诸法非实与结相应，<a id="a-7a"></a>非不相应。<a id="a-7b"></a>于彼无性法中不应执著，<a id="a-7c"></a>亦复不应离性非性而起分别。<a id="a-7d"></a>既能了知因缘清净，<a id="a-7e"></a>不应戏论诸有一切因缘生法。<a id="a-7f"></a>彼缘性空，<a id="a-7g"></a>究竟清净，<a id="a-7h"></a>如是因缘非互相应。<a id="a-7i"></a>诸法展转无有所作，<a id="a-7j"></a>无有所行，<a id="a-7k"></a>无有事业。<a id="a-7l"></a>如是思惟一切诸法，<a id="a-7m"></a>互相空故，<a id="a-7n"></a>无有自性，<a id="a-7o"></a>无依无住。</p>
  <p id="a7p">“无边庄严，<a id="a-7q"></a>汝于此中应当悟入，<a id="a-7r"></a>则能增长不可损坏普遍光明清净法门。<a id="a-7s"></a>由摄受故当得清净，<a id="a-7t"></a>无戏论故当作光明，<a id="a-7u"></a>超过结使无所著故当得出离。</p>
  <p id="a7v">“无边庄严，<a id="a-7w"></a>一切诸法，<a id="a-7x"></a>唯有名相开示宣说。<a id="a-7y"></a>何谓名相？<a id="a-7z"></a>相谓四大所造诸色，<a id="a-80"></a>名谓一切非色之蕴。<a id="a-81"></a>如是名、<a id="a-82"></a>相，<a id="a-83"></a>一切皆悉虚妄不实，<a id="a-84"></a>以颠倒故而有执著。<a id="a-85"></a>或色是我，<a id="a-86"></a>色是我所，<a id="a-87"></a>相分别故有名示说。<a id="a-88"></a>如是名、<a id="a-89"></a>色，<a id="a-8A"></a>二俱不实，<a id="a-8B"></a>一切皆是虚妄坏法，<a id="a-8C"></a>如幻如梦。<a id="a-8D"></a>色体不坚，<a id="a-8E"></a>如梦所见，<a id="a-8F"></a>乃至四蕴亦非真实，<a id="a-8G"></a>但以世俗文字施设。<a id="a-8H"></a>如是知时，<a id="a-8I"></a>不见有苦；<a id="a-8J"></a>由实谛故，<a id="a-8K"></a>无有攀缘；<a id="a-8L"></a>无攀缘故，<a id="a-8M"></a>心无所有；<a id="a-8N"></a>无所有故，<a id="a-8O"></a>何有与彼攀缘相应？<a id="a-8P"></a>由此而能于涅槃界，<a id="a-8Q"></a>得超过想及所知灭。</p>
  <p id="a8R">“无边庄严，<a id="a-8S"></a>三界由想作意所生。<a id="a-8T"></a>是故说言三界虚妄，<a id="a-8U"></a>想及作意亦非真实。<a id="a-8V"></a>彼所有想即色执著，<a id="a-8W"></a>所有作意皆与受、<a id="a-8X"></a>想、<a id="a-8Y"></a>行、<a id="a-8Z"></a>识相应。<a id="a-8a"></a>诸法本性亦无相应、<a id="a-8b"></a>非不相应，<a id="a-8c"></a>乃至非想，<a id="a-8d"></a>亦非作意。<a id="a-8e"></a>想及作意本性皆空，<a id="a-8f"></a>所有言说亦皆虚妄，<a id="a-8g"></a>但假施设令性寂静。</p>
  <p id="a8h">“无边庄严，<a id="a-8i"></a>诸法本性以假名故，<a id="a-8j"></a>如是所说亦皆平等。</p>
  <p id="a8k">“无边庄严，<a id="a-8l"></a>于此法中证于实谛。<a id="a-8m"></a>诸菩萨等应当了知，<a id="a-8n"></a>谓诸如来一切结使皆舍离故，<a id="a-8o"></a>凡所演说终不唐捐。<a id="a-8p"></a>汝等于此应善思惟，<a id="a-8q"></a>无令执著；<a id="a-8r"></a>于一切法勿生分别，<a id="a-8s"></a>离诸戏论；<a id="a-8t"></a>了一切法无有自性，<a id="a-8u"></a>而于众生起慈悲想。<a id="a-8v"></a>思惟悟入如是法门，<a id="a-8w"></a>为利一切开示演说。<a id="a-8x"></a>云何法门？<a id="a-8y"></a>谓了无明诸有为法，<a id="a-8z"></a>悟智见等诸无为法，<a id="a-90"></a>应遍清净，<a id="a-91"></a>证入一切有为无为无戏论智。<a id="a-92"></a>非数入数、<a id="a-93"></a>非数住数，<a id="a-94"></a>随顺如是非数法故，<a id="a-95"></a>证入无为清净法门。<a id="a-96"></a>获得遍持光明智慧，<a id="a-97"></a>摄受诸法令不失坏，<a id="a-98"></a>能以觉慧方便善巧，<a id="a-99"></a>广为众生演说诸法。</p>
  <p id="a9A">“无边庄严，<a id="a-9B"></a>此是诸菩萨等入陀罗尼门。<a id="a-9C"></a>由是门故，<a id="a-9D"></a>出生广大差别觉慧，<a id="a-9E"></a>及能发起演诸法义善巧之智。</p>
  <p id="a9F">“无边庄严，<a id="a-9G"></a>此中何者是彼陀罗尼门，<a id="a-9H"></a>由是菩萨于诸法中能得总持方便善巧？</p>
  <p id="a9I">“无边庄严，<a id="a-9J"></a>此中菩萨，<a id="a-9K"></a>住遍清净善巧之智，<a id="a-9L"></a>行于辩才，<a id="a-9M"></a>由义觉慧观察诸法本性自性。<a id="a-9N"></a>然一切法自性无住，<a id="a-9O"></a>无名无相，<a id="a-9P"></a>无所建立，<a id="a-9Q"></a>无边建立，<a id="a-9R"></a>不可宣示，<a id="a-9S"></a>但以世俗言辞演说。<a id="a-9T"></a>所有诸法本性自性皆不可说，<a id="a-9U"></a>无来无去，<a id="a-9V"></a>无有文字，<a id="a-9W"></a>文字清净无有功用。<a id="a-9X"></a>何以故？<a id="a-9Y"></a>诸法本性等虚空故。<a id="a-9Z"></a>一切诸法亦复如是，<a id="a-9a"></a>无作无起，<a id="a-9b"></a>无相清净，<a id="a-9c"></a>以虚空开示演说。<a id="a-9d"></a>此则诸法无门之门，<a id="a-9e"></a>门清净故，<a id="a-9f"></a>究竟无染，<a id="a-9g"></a>亦不随染。<a id="a-9h"></a>何以故？<a id="a-9i"></a>诸法究竟不生不起，<a id="a-9j"></a>所有自性亦不生起。<a id="a-9k"></a>是故当知，<a id="a-9l"></a>三世所说一切诸法自性无性，<a id="a-9m"></a>亦不应执诸法无性，<a id="a-9n"></a>此是诸菩萨无所执著陀罗尼门。<a id="a-9o"></a>为诸菩萨门清净故，<a id="a-9p"></a>如是开示说一切法。<a id="a-9q"></a>有形相者，<a id="a-9r"></a>所说形相即非形相，<a id="a-9s"></a>不作不坏，<a id="a-9t"></a>不爱不恚。<a id="a-9u"></a>是故当知，<a id="a-9v"></a>形相门者则为非门。<a id="a-9w"></a>门清净故，<a id="a-9x"></a>由是能得入无形相清净法门。<a id="a-9y"></a>为欲了知此形相门无所有故，<a id="a-9z"></a>不以有义如是宣说，<a id="a-A0"></a>无所作故入无形相。</p>
  <p id="aA1">“无边庄严，<a id="a-A2"></a>如是所说无形相门，<a id="a-A3"></a>为陀罗尼清净故转。</p>
  <p id="aA4">“无边庄严，<a id="a-A5"></a>所言门者犹如虚空，<a id="a-A6"></a>一切诸法依于虚空而有生灭，<a id="a-A7"></a>彼生灭者性皆平等。<a id="a-A8"></a>作是观时，<a id="a-A9"></a>无有生灭，<a id="a-AA"></a>无所摄受。<a id="a-AB"></a>于一切法应如是知，<a id="a-AC"></a>一切诸法亦非摄受、<a id="a-AD"></a>非不摄受，<a id="a-AE"></a>非等、<a id="a-AF"></a>非不等，<a id="a-AG"></a>乃至无有少法而可得者。<a id="a-AH"></a>由是能了此形相门，<a id="a-AI"></a>为得无相门清净故，<a id="a-AJ"></a>开示演说。</p>
  <p id="aAK">“无边庄严，<a id="a-AL"></a>言无相者，<a id="a-AM"></a>所谓无身及身施设，<a id="a-AN"></a>无名无句亦无示现。<a id="a-AO"></a>于此教义应当了知，<a id="a-AP"></a>彼无形相与虚空等。<a id="a-AQ"></a>言虚空者，<a id="a-AR"></a>亦无虚空及空示说。<a id="a-AS"></a>此是无明随顺明智力聚法门。<a id="a-AT"></a>菩萨能证陀罗尼门理趣方便，<a id="a-AU"></a>由证入故无有诤论，<a id="a-AV"></a>无有忘失，<a id="a-AW"></a>随入无断秘密语言陀罗尼门。<a id="a-AX"></a>譬如有龙名无热恼，<a id="a-AY"></a>降澍大雨，<a id="a-AZ"></a>流澍无断。</p>
  <p id="aAa">“无边庄严，<a id="a-Ab"></a>所言陀罗尼者，<a id="a-Ac"></a>是何句义？<a id="a-Ad"></a>”</p>
  <p id="aAe">无边庄严菩萨摩诃萨白佛言：<a id="a-Af"></a>“世尊，<a id="a-Ag"></a>陀罗尼者，<a id="a-Ah"></a>即是随顺诸法秘密方便假名，<a id="a-Ai"></a>即是随念遍持之业，<a id="a-Aj"></a>即是说法语言之句。<a id="a-Ak"></a>由智聚力，<a id="a-Al"></a>得入如是陀罗尼数；<a id="a-Am"></a>以善觉慧，<a id="a-An"></a>应当受持无量无边菩提之力。<a id="a-Ao"></a>世尊，<a id="a-Ap"></a>如我所解，<a id="a-Aq"></a>此无边智演说方便，<a id="a-Ar"></a>为欲利益诸众生故，<a id="a-As"></a>开示流布令法不断。<a id="a-At"></a>世尊，<a id="a-Au"></a>此陀罗尼门，<a id="a-Av"></a>是大虚空，<a id="a-Aw"></a>是大方广，<a id="a-Ax"></a>以是义故能广宣说。<a id="a-Ay"></a>由说平等能摄受故，<a id="a-Az"></a>名随教法，<a id="a-B0"></a>善巧开示广大流布。<a id="a-B1"></a>文字差别得圆满故，<a id="a-B2"></a>通达辩才而得成就。<a id="a-B3"></a>由观察义善巧说故，<a id="a-B4"></a>于义辩才而得圆满。<a id="a-B5"></a>决定诸法善开示故，<a id="a-B6"></a>于法辩才而得圆满。<a id="a-B7"></a>哀愍众生，<a id="a-B8"></a>以大慈悲而能摄受；<a id="a-B9"></a>由摄受故，<a id="a-BA"></a>次第调伏令得清净；<a id="a-BB"></a>无诸戏论，<a id="a-BC"></a>而能演说平等舍法。<a id="a-BD"></a>世尊说此陀罗尼秘密方便法门品时，<a id="a-BE"></a>无量无边善巧之义从佛口出。<a id="a-BF"></a>”</p>
  <p id="aBG">尔时，<a id="a-BH"></a>佛告无边庄严菩萨摩诃萨：<a id="a-BI"></a>“所言门者，<a id="a-BJ"></a>即是如来一切智智门之增语。<a id="a-BK"></a>于此门中由语言故，<a id="a-BL"></a>而得演说一切诸法。<a id="a-BM"></a>如来安住无边清净，<a id="a-BN"></a>究竟清净自然智见，<a id="a-BO"></a>以无所住无所建立，<a id="a-BP"></a>流注广大甚深之法。</p>
  <p id="aBQ">“无边庄严，<a id="a-BR"></a>如来尝说：<a id="a-BS"></a>‘一切诸法皆是佛法。<a id="a-BT"></a>’以于诸法能善了知，<a id="a-BU"></a>名为佛法；<a id="a-BV"></a>诸法本性与佛法等，<a id="a-BW"></a>是故诸法皆是佛法。<a id="a-BX"></a>由能了知法非法故，<a id="a-BY"></a>说能了知一切诸法。<a id="a-BZ"></a>能了知者，<a id="a-Ba"></a>即能了知陀罗尼门。<a id="a-Bb"></a>此陀罗尼而能遍入一切诸法，<a id="a-Bc"></a>所谓语言、<a id="a-Bd"></a>演说、<a id="a-Be"></a>谈论。<a id="a-Bf"></a>一切语言、<a id="a-Bg"></a>演说、<a id="a-Bh"></a>谈论，<a id="a-Bi"></a>皆由文字表示宣说。<a id="a-Bj"></a>是中文字，<a id="a-Bk"></a>阿字为初，<a id="a-Bl"></a>荷字为后；<a id="a-Bm"></a>犹如入胎、<a id="a-Bn"></a>受胎、<a id="a-Bo"></a>持胎以母为先，<a id="a-Bp"></a>又如种子长养以父为先，<a id="a-Bq"></a>如蕴积集以生为先，<a id="a-Br"></a>次后建立余分差别，<a id="a-Bs"></a>六处诸根次第成熟。<a id="a-Bt"></a>如是字母为先，<a id="a-Bu"></a>一切文字差别和合。<a id="a-Bv"></a>如是字母为先，<a id="a-Bw"></a>光发长养。<a id="a-Bx"></a>所谓阿字为先，<a id="a-By"></a>荷字为后，<a id="a-Bz"></a>诸余文字在其中间，<a id="a-C0"></a>随彼相应和合而转，<a id="a-C1"></a>此即能入演说语言陀罗尼门。<a id="a-C2"></a>又当了知一切诸行皆悉坏灭，<a id="a-C3"></a>如彼文字书学成已寻当除灭，<a id="a-C4"></a>如是一切有支建立皆当坏灭。<a id="a-C5"></a>如彼诸行和合故生，<a id="a-C6"></a>彼不和合应知坏灭；<a id="a-C7"></a>如是二种相应和合，<a id="a-C8"></a>建立一切诸有爱结。<a id="a-C9"></a>亦由如是二种和合，<a id="a-CA"></a>建立一切有为诸法。<a id="a-CB"></a>如是观察，<a id="a-CC"></a>渐次能净无作法门，<a id="a-CD"></a>由此能入演说生灭陀罗尼门，<a id="a-CE"></a>令诸菩萨方便善巧速得圆满；<a id="a-CF"></a>犹如字母，<a id="a-CG"></a>阿字为初，<a id="a-CH"></a>荷字为后。<a id="a-CI"></a>如是作已，<a id="a-CJ"></a>应以语言、<a id="a-CK"></a>演说、<a id="a-CL"></a>谈论，<a id="a-CM"></a>善入一切秘密言辞，<a id="a-CN"></a>又应了知无障碍法开示宣说。</p>
  <p id="aCO">“无边庄严，<a id="a-CP"></a>犹如字母，<a id="a-CQ"></a>阿字为初，<a id="a-CR"></a>乃至诸余一切文字分别作已，<a id="a-CS"></a>作意相续入于书写；<a id="a-CT"></a>荷字之后，<a id="a-CU"></a>更无文字而可建立。<a id="a-CV"></a>由是二种作意，<a id="a-CW"></a>能生一切有意之行。<a id="a-CX"></a>彼二分别无有真实，<a id="a-CY"></a>以于真实无少文字。<a id="a-CZ"></a>本性自性，<a id="a-Ca"></a>亦无分别及不分别，<a id="a-Cb"></a>而于其中，<a id="a-Cc"></a>亦复无有少分所作。</p>
  <p id="aCd">“无边庄严，<a id="a-Ce"></a>一切诸法以智所知，<a id="a-Cf"></a>是智皆从文字建立而得生起。<a id="a-Cg"></a>由是文字不成就故，<a id="a-Ch"></a>彼智亦复无有形相可得。<a id="a-Ci"></a>何以故？<a id="a-Cj"></a>以于真实无有形相。<a id="a-Ck"></a>由入如是无形相故，<a id="a-Cl"></a>舍离一切所作事业；<a id="a-Cm"></a>无所作故，<a id="a-Cn"></a>舍离一切有为之事。</p>
  <p id="aCo">“无边庄严，<a id="a-Cp"></a>此是陀罗尼清净善巧遍持法门。<a id="a-Cq"></a>若诸菩萨于此学时，<a id="a-Cr"></a>能起一切无痴事业，<a id="a-Cs"></a>为诸众生宣说正法令不缺减，<a id="a-Ct"></a>不住诸想覆盖著心，<a id="a-Cu"></a>及能远离想及作意；<a id="a-Cv"></a>以能趣入诸法觉慧，<a id="a-Cw"></a>证无边智理趣善巧。</p>
  <p id="aCx">“无边庄严，<a id="a-Cy"></a>若诸菩萨遍取名已，<a id="a-Cz"></a>了一切法唯有种种积集言说所起之名，<a id="a-D0"></a>而无真实。<a id="a-D1"></a>如是知者，<a id="a-D2"></a>应当随入陀罗尼门理趣善巧。<a id="a-D3"></a>云何应入陀罗尼门理趣善巧？<a id="a-D4"></a>知所有名而无住处，<a id="a-D5"></a>不住诸法内、<a id="a-D6"></a>外、<a id="a-D7"></a>中边，<a id="a-D8"></a>于一切处都不可得，<a id="a-D9"></a>但依积集种种言说而假施设。<a id="a-DA"></a>于施设名如实随觉，<a id="a-DB"></a>是如实句。<a id="a-DC"></a>以此实句，<a id="a-DD"></a>应当了知一切诸法无名无说。<a id="a-DE"></a>此是诸佛力、<a id="a-DF"></a>无畏地。<a id="a-DG"></a>于所有法，<a id="a-DH"></a>应以此门开示演说。<a id="a-DI"></a>如来所说一切诸法，<a id="a-DJ"></a>非一性、<a id="a-DK"></a>非异性，<a id="a-DL"></a>诸法无有一、<a id="a-DM"></a>异性故。<a id="a-DN"></a>此一切法非生非有，<a id="a-DO"></a>如是宣示诸法亦空。<a id="a-DP"></a>法若空者，<a id="a-DQ"></a>彼即无相；<a id="a-DR"></a>若无相者，<a id="a-DS"></a>即无愿求；<a id="a-DT"></a>若法是空、<a id="a-DU"></a>无相、<a id="a-DV"></a>无愿，<a id="a-DW"></a>则不可知、<a id="a-DX"></a>不可遍知，<a id="a-DY"></a>不应说彼若有若无。<a id="a-DZ"></a>言有无者但是言说，<a id="a-Da"></a>不应于中而生执著。<a id="a-Db"></a>何以故？<a id="a-Dc"></a>如来常说，<a id="a-Dd"></a>若不执著一切法者，<a id="a-De"></a>是真胜义。<a id="a-Df"></a>若有著者，<a id="a-Dg"></a>由是著故，<a id="a-Dh"></a>于彼彼法随生执著。<a id="a-Di"></a>如是执著一切皆空，<a id="a-Dj"></a>是败坏法，<a id="a-Dk"></a>但唯虚妄戏论分别。</p>
  <p id="aDl">“无边庄严，<a id="a-Dm"></a>汝应当观演说诸法，<a id="a-Dn"></a>而于彼法实无示说。<a id="a-Do"></a>岂于此中有能说者而为他说？</p>
  <p id="aDp">“无边庄严，<a id="a-Dq"></a>此清净法，<a id="a-Dr"></a>从诸如来之所演出。<a id="a-Ds"></a>能了知者，<a id="a-Dt"></a>甚为希有！</p>
  <p id="aDu">“无边庄严，<a id="a-Dv"></a>汝等今于我前闻如是法，<a id="a-Dw"></a>能善了知住清净信，<a id="a-Dx"></a>能生胜解虽复众多；<a id="a-Dy"></a>而于后世希有众生，<a id="a-Dz"></a>于此法中能遍了知。<a id="a-E0"></a>唯除今时，<a id="a-E1"></a>亲于我所发弘誓言：<a id="a-E2"></a>‘愿于来世利益安乐诸众生故，<a id="a-E3"></a>而当受持如来法教。<a id="a-E4"></a>’若曾往昔于如来所，<a id="a-E5"></a>承事供养，<a id="a-E6"></a>深生信解，<a id="a-E7"></a>爱乐希求，<a id="a-E8"></a>于甚深法理趣善巧愿听闻者，<a id="a-E9"></a>此诸菩萨，<a id="a-EA"></a>常能获得陀罗尼法。</p>
  <p id="aEB">“无边庄严，<a id="a-EC"></a>由于往昔供养如来，<a id="a-ED"></a>复得值遇无量诸佛承事供养，<a id="a-EE"></a>于甚深法因缘理趣深信解者，<a id="a-EF"></a>善求于法多胜解者，<a id="a-EG"></a>趣行深广求大乘者，<a id="a-EH"></a>声闻乘人厌离三界于甚深法勤修行者，<a id="a-EI"></a>此诸人等，<a id="a-EJ"></a>未曾听闻此甚深法。<a id="a-EK"></a>无边庄严，<a id="a-EL"></a>如来为欲利益安乐此诸有情，<a id="a-EM"></a>令证甚深广大无量难见难解种智觉故，<a id="a-EN"></a>而复宣说甚深之法。<a id="a-EO"></a>此非愚夫无闻执著不求法者之所行地！<a id="a-EP"></a>有如理修行，<a id="a-EQ"></a>善根具足，<a id="a-ER"></a>于微少过生大怖畏，<a id="a-ES"></a>于诸怖畏而求解脱，<a id="a-ET"></a>是此等类之所依处。</p>
  <p id="aEU">“无边庄严，<a id="a-EV"></a>如来今为汝等天人世间，<a id="a-EW"></a>常演说法不生劳倦。<a id="a-EX"></a>由佛往昔行菩萨道时，<a id="a-EY"></a>于无量亿劫精勤修学此甚深法，<a id="a-EZ"></a>既修学已方便回向：<a id="a-Ea"></a>‘云何为诸有情当转无上微妙法轮，<a id="a-Eb"></a>及为有情而得示现无上大智，<a id="a-Ec"></a>令一切智智种性不断？<a id="a-Ed"></a>’</p>
  <p id="aEe">“无边庄严，<a id="a-Ef"></a>此由如来往昔愿力，<a id="a-Eg"></a>为令一切种性不断，<a id="a-Eh"></a>及威加此陀罗尼句，<a id="a-Ei"></a>开示演说此甚深法，<a id="a-Ej"></a>广令流布，<a id="a-Ek"></a>使诸有情于佛法中当能悟入，<a id="a-El"></a>令一切智种性不断，<a id="a-Em"></a>光阐弘宣此诸法教。</p>
  <p id="aEn">“无边庄严，<a id="a-Eo"></a>汝等今欲随学如来。<a id="a-Ep"></a>有诸众生希求法者，<a id="a-Eq"></a>开示演说，<a id="a-Er"></a>勿生劳倦。</p>
  <p id="aEs">“无边庄严，<a id="a-Et"></a>诸菩萨等如所闻法，<a id="a-Eu"></a>于大众中，<a id="a-Ev"></a>当广开演所有法行。<a id="a-Ew"></a>由是当得近于佛智，<a id="a-Ex"></a>能速证获陀罗尼门。<a id="a-Ey"></a>由证陀罗尼故，<a id="a-Ez"></a>以少功力，<a id="a-F0"></a>而能受持光明照耀清净法门。</p>
  <p id="aF1">“无边庄严，<a id="a-F2"></a>一切诸法本性清净。<a id="a-F3"></a>若法本性，<a id="a-F4"></a>非彼相应、<a id="a-F5"></a>非不相应，<a id="a-F6"></a>非和合住、<a id="a-F7"></a>非不和合，<a id="a-F8"></a>于诸法中而无有法。<a id="a-F9"></a>若无有者，<a id="a-FA"></a>则无有处而可示说。<a id="a-FB"></a>唯除因尽，<a id="a-FC"></a>因尽故即离，<a id="a-FD"></a>离故即灭。<a id="a-FE"></a>我为有情了知故，<a id="a-FF"></a>说一切诸法本性自性，<a id="a-FG"></a>于彼无因即无因尽，<a id="a-FH"></a>无因尽故无离无灭。</p>
  <p id="aFI">“无边庄严，<a id="a-FJ"></a>汝观如来之所说法如是清净。<a id="a-FK"></a>若有以法观如来者，<a id="a-FL"></a>彼于如来见不清净。<a id="a-FM"></a>何以故？<a id="a-FN"></a>如来非法，<a id="a-FO"></a>亦非非法。<a id="a-FP"></a>如来尚不安住少法，<a id="a-FQ"></a>何况非法？<a id="a-FR"></a>若住非法，<a id="a-FS"></a>无有是处。<a id="a-FT"></a>如来超过诸表示法，<a id="a-FU"></a>不可宣说，<a id="a-FV"></a>一切语言皆清净故。<a id="a-FW"></a>是故如来最极甚深，<a id="a-FX"></a>广大无量。</p>
  <p id="aFY">“无边庄严，<a id="a-FZ"></a>如是如来非色表示，<a id="a-Fa"></a>非受、<a id="a-Fb"></a>想、<a id="a-Fc"></a>行、<a id="a-Fd"></a>识之所表示。<a id="a-Fe"></a>如来亦非色尽解脱，<a id="a-Ff"></a>非受、<a id="a-Fg"></a>想、<a id="a-Fh"></a>行、<a id="a-Fi"></a>识尽解脱。<a id="a-Fj"></a>由是如来绝诸表示，<a id="a-Fk"></a>与色等法非共相应、<a id="a-Fl"></a>非不相应，<a id="a-Fm"></a>而于一切有为、<a id="a-Fn"></a>无为能遍解脱，<a id="a-Fo"></a>不起分别，<a id="a-Fp"></a>无有戏论。<a id="a-Fq"></a>如来不与色取相应，<a id="a-Fr"></a>亦复不与受、<a id="a-Fs"></a>想、<a id="a-Ft"></a>行、<a id="a-Fu"></a>识诸取相应，<a id="a-Fv"></a>永断一切取蕴根本，<a id="a-Fw"></a>而亦远离诸法根本，<a id="a-Fx"></a>谓无戏论，<a id="a-Fy"></a>不入不出，<a id="a-Fz"></a>超度瀑流，<a id="a-G0"></a>不住无上诸佛智境、<a id="a-G1"></a>亦非不住。<a id="a-G2"></a>应说如来不住少法，<a id="a-G3"></a>不取不舍。<a id="a-G4"></a>如说如来，<a id="a-G5"></a>说法亦尔，<a id="a-G6"></a>如来不相应故，<a id="a-G7"></a>如来之法亦不相应。<a id="a-G8"></a>如如来法，<a id="a-G9"></a>诸法亦尔，<a id="a-GA"></a>依如实理，<a id="a-GB"></a>诸法皆如是故。<a id="a-GC"></a>世尊说一切法悉是真如，<a id="a-GD"></a>一切法如与佛真如无二无别，<a id="a-GE"></a>非一非异。<a id="a-GF"></a>如来安住无分别法，<a id="a-GG"></a>非遍计故。</p>
  <p id="aGH">“无边庄严，<a id="a-GI"></a>如来说法，<a id="a-GJ"></a>终不超过一切诸法。<a id="a-GK"></a>何以故？<a id="a-GL"></a>无有少法可超过故。</p>
  <p id="aGM">“无边庄严，<a id="a-GN"></a>如来于彼某时，<a id="a-GO"></a>证得无上正等菩提。<a id="a-GP"></a>然于彼时，<a id="a-GQ"></a>实无有法而可得者。<a id="a-GR"></a>以一切法及诸随法不可得故，<a id="a-GS"></a>不起分别，<a id="a-GT"></a>亦复不起法与非法及作意想。<a id="a-GU"></a>于彼本性清净法性，<a id="a-GV"></a>而不安住亦不建立。<a id="a-GW"></a>如是了知简择法时，<a id="a-GX"></a>亦无了知及简择者。</p>
  <p id="aGY">“无边庄严，<a id="a-GZ"></a>此所演说第一义句，<a id="a-Ga"></a>即是如来非句之句，<a id="a-Gb"></a>句清净故。<a id="a-Gc"></a>以是义故，<a id="a-Gd"></a>诸菩萨等得一切句清净之智，<a id="a-Ge"></a>由是能入无边理趣陀罗尼门，<a id="a-Gf"></a>亦无少法而可证入，<a id="a-Gg"></a>不来不去。</p>
  <p id="aGh">“无边庄严，<a id="a-Gi"></a>所言句者，<a id="a-Gj"></a>无句可得，<a id="a-Gk"></a>非句句故。<a id="a-Gl"></a>于一切句应如是知：<a id="a-Gm"></a>如是诸句是厌离句，<a id="a-Gn"></a>若厌离句是虚妄句，<a id="a-Go"></a>若虚妄句即厌离句。<a id="a-Gp"></a>彼一切句是灭尽句，<a id="a-Gq"></a>若灭尽句即真如句，<a id="a-Gr"></a>若真如句即究竟句，<a id="a-Gs"></a>若究竟句是尽离灭句，<a id="a-Gt"></a>若尽离灭句即涅槃句，<a id="a-Gu"></a>若涅槃句即非世俗，<a id="a-Gv"></a>无句施设，<a id="a-Gw"></a>亦无示说。</p>
  <p id="aGx">“无边庄严，<a id="a-Gy"></a>言一句者，<a id="a-Gz"></a>于一切善、<a id="a-H0"></a>不善法中，<a id="a-H1"></a>平等趣入。<a id="a-H2"></a>云何一句？<a id="a-H3"></a>所谓离句。<a id="a-H4"></a>于厌离中，<a id="a-H5"></a>无有少句是一切句。<a id="a-H6"></a>犹如厌离句亦非句，<a id="a-H7"></a>句清净故。<a id="a-H8"></a>若句清净即涅槃清净，<a id="a-H9"></a>若涅槃清净即句清净，<a id="a-HA"></a>如是诸句皆不可说。<a id="a-HB"></a>若以语言宣示句者，<a id="a-HC"></a>而彼诸言，<a id="a-HD"></a>于十方界求不可得，<a id="a-HE"></a>谁为谁说？<a id="a-HF"></a>故诸言说一切皆空。<a id="a-HG"></a>彼若空者即无有义，<a id="a-HH"></a>不应于中戏论分别出生。<a id="a-HI"></a>如是诸句义者，<a id="a-HJ"></a>一切皆是无分别句、<a id="a-HK"></a>无戏论句。<a id="a-HL"></a>是故修观行者，<a id="a-HM"></a>寻求观察一切句时，<a id="a-HN"></a>当知皆为离灭涅槃。<a id="a-HO"></a>如是诸句不异涅槃，<a id="a-HP"></a>亦不可说，<a id="a-HQ"></a>然非不异。<a id="a-HR"></a>由言说句皆虚妄故，<a id="a-HS"></a>为清净句。<a id="a-HT"></a>宣说善巧表示诸句，<a id="a-HU"></a>非实表示；<a id="a-HV"></a>若非表示、<a id="a-HW"></a>非不表示，<a id="a-HX"></a>则处中道；<a id="a-HY"></a>若处中道，<a id="a-HZ"></a>则无分别。<a id="a-Ha"></a>以于此中分别断故，<a id="a-Hb"></a>于此法性平等入时，<a id="a-Hc"></a>而无有处行少恶行，<a id="a-Hd"></a>无所得故。<a id="a-He"></a>如是不行、<a id="a-Hf"></a>亦不遍行、<a id="a-Hg"></a>不等近行，<a id="a-Hh"></a>若如是行，<a id="a-Hi"></a>诸佛说为菩萨乘者。<a id="a-Hj"></a>无有少法而可行时，<a id="a-Hk"></a>彼行菩萨地，<a id="a-Hl"></a>安住无上清净陀罗尼故。</p>
  <p id="aHm">“无边庄严，<a id="a-Hn"></a>我今当说陀罗尼句。<a id="a-Ho"></a>由是句故，<a id="a-Hp"></a>令诸菩萨得陀罗尼，<a id="a-Hq"></a>而能开示无边法藏。<a id="a-Hr"></a>应说此等住无诤地，<a id="a-Hs"></a>以能摧破诸他论故，<a id="a-Ht"></a>极寂静故，<a id="a-Hu"></a>广演法故。<a id="a-Hv"></a>此中何者是彼法门陀罗尼句？</p>
  <p id="aHw">“哆侄他若曳(一) 微若曳(二) 坞计(三) 乌迦(上)筏底(四) 阿(引)[口+路]计(五) 阿(引)[口+路]迦(上)筏底(六) 钵啰(二合上)陛(七) 钵啰(二合上)婆(上)筏底(八) 娜唎设儜(尼顶切九) 你娜唎设昙筏底(十) 遏替(十一) 遏他筏底(十二) 戍闼儜(十三) 鞞戍闼儜(十四) 钵唎戍闼儜(十五) 吃唎(二合)耶(十六上声) 吃唎(二合)耶筏底(十七) 嗢哆啰尼(上声十八) 珊哆啰尼(上声十九) 摩诃毗社曳(二十) 么诃毗社耶筏底(二十一) 阿怒珊地(上二十二) 阿钵啰(上二合)底珊地(上二十三) 庾伽(上)磨[阝+欠]奈陀(上二十四) 悉地(二十五) 悉驮遏挮(二合二十六) 悉陀(上)遏他(上)筏底(二十七) 么底(二十八) 么底钵啰(二鞞合二十九) 嗢哆唎(三十) 嗢哆啰筏底(三十一) 弭磨唎(三十二) 弥磨啰怒散地(三十三) 萨嚟(三十四) 萨啰筏底(三十五) 萨啰(引)怒伽底(三十六) 娑冥(上三十七) 娑么嚂婆(上)弭伽底(三十八) 羯底(三十九) 阿你伽底(四十) 阿钵啰(上二合)底你筏底(四十一) 弥势晒(四十二) 弥势晒筏底(四十三) 阿(上)磨醯你(四十四) 你磨醯你(四十五) 钵啰(二合)磨醯你(四十六) 邬(引)荷邬哆啰咛(四十七) 么啰钵娜曳(四十八) 阿(上)势铩(去四十九) 阿怒跛势铩(五十) 阿怒伽迷(五十一) 阿钵啰(二合)底伽迷(五十二 )阿伽(上声呼)帝(五十三) 阿娜伽(上声呼)底(五十四) 伽底弭戍驮你(五十五) 钵唎戍第(五十六) 姜(去)竭差(初假切二合)掣(尺曳切)娜你夜帝(五十七) 么底钵啰(二合)避帝(五十八) 么底毗戍驮你(五十九) 三缦多(引)怒羯帝(六十) 三缦多钵唎缚(房可切)嚟(六十一) 三缦多毗戍驮(六十二) 你阿怒跛仡啰(二合)呬(六十三) 阿你仡啰(二合)呬帝(六十四) 呬那(引)啰梯(二合六十五) 阿啰他(二合)毗戍地钵啰冥(六十六) 奚都你地珊宁钵啰(二合)避底(六十七) 钵啰(二合)避多筏底(六十八) 毗你设者(二合)曳(六十九) 避你设者(二合)耶(引)怒羯帝(七十) 阿难多啰挮(七十一) 阿难多苾仡啰(二合)奚(七十二) 么社毗戍地(七十三) 阿怒竭啰奚(七十四) 钵啰(二合)竭啰荷毗戍驮你(七十五) 阿地耶(二合引)多么(二合)毗竭帝(七十六) 么呬啰驮(二合)毗戍驮你(七十七) 苾地耶(二合引)怒竭底(七十八) 苾地耶(二合引)怒散地(七十九) 钵唎戍驮你(八十)</p>
  <p id="aHx">“无边庄严，<a id="a-Hy"></a>此是陀罗尼标释之句。<a id="a-Hz"></a>诸菩萨等由是句故，<a id="a-I0"></a>而能随念无量如来所有法藏，<a id="a-I1"></a>亦能为诸有情开示演说住无诤地；<a id="a-I2"></a>复能随入一切义句理趣善巧，<a id="a-I3"></a>善能了知无量广大差别智觉，<a id="a-I4"></a>随其所愿皆得圆满。<a id="a-I5"></a>”</p>
 </body>
</html>