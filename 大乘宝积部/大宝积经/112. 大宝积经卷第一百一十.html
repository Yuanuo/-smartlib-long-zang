<!doctype html>
<html id="z3IBTHyDS" data-ver="1454">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘宝积部">
  <meta period="唐">
 </head>
 <body>
  <h1 id="a1">大宝积经卷第一百一十</h1>
  <h2 id="a2">隋北天竺三藏阇那崛多译</h2>
  <h2 id="a3">贤护长者会第三十九之二</h2>
  <p id="a4">尔时，<a id="a-5"></a>众中有一王子菩萨摩诃萨，<a id="a-6"></a>名为大药，<a id="a-7"></a>从座而起，<a id="a-8"></a>整理衣服，<a id="a-9"></a>合掌向佛，<a id="a-A"></a>而白佛言：<a id="a-B"></a>“世尊，<a id="a-C"></a>彼神识从此身移当有何色？<a id="a-D"></a>”</p>
  <p id="aE">佛赞彼大药菩萨言：<a id="a-F"></a>“善哉！<a id="a-G"></a>善哉！<a id="a-H"></a>大药，<a id="a-I"></a>如是，<a id="a-J"></a>如是，<a id="a-K"></a>汝之所问此义，<a id="a-L"></a>其义甚深，<a id="a-M"></a>唯诸如来乃能知耳！<a id="a-N"></a>然此识除于如来，<a id="a-O"></a>更无有人而能知者。<a id="a-P"></a>”</p>
  <p id="aQ">尔时，<a id="a-R"></a>跋陀罗波梨白佛言：<a id="a-S"></a>“世尊，<a id="a-T"></a>希有此大药王子，<a id="a-U"></a>能问甚深之事，<a id="a-V"></a>最微最细，<a id="a-W"></a>甚深甚密！<a id="a-X"></a>”</p>
  <p id="aY">佛报跋陀罗波梨言：<a id="a-Z"></a>“如是，<a id="a-a"></a>跋陀罗波梨，<a id="a-b"></a>此大药王子，<a id="a-c"></a>于往昔已曾供养毗婆尸世尊，<a id="a-d"></a>种善根故。<a id="a-e"></a>跋陀罗波梨，<a id="a-f"></a>此大药王子，<a id="a-g"></a>昔五百世曾作外道，<a id="a-h"></a>当于尔时尝问此识义。<a id="a-i"></a>然此大药王子，<a id="a-j"></a>当于尔时，<a id="a-k"></a>于此识中，<a id="a-l"></a>亦不能了知此识何来何去。<a id="a-m"></a>此义不了，<a id="a-n"></a>我今应当为其决了此义。<a id="a-o"></a>”</p>
  <p id="ap">尔时，<a id="a-q"></a>跋陀罗波梨长者子，<a id="a-r"></a>赞大药王子言：<a id="a-s"></a>“大药，<a id="a-t"></a>善哉！<a id="a-u"></a>善哉！<a id="a-v"></a>仁者智慧广大无有边际，<a id="a-w"></a>乃能问世尊甚深之义！<a id="a-x"></a>我今劝请大药，<a id="a-y"></a>愿问世尊，<a id="a-z"></a>此义入一切难，<a id="a-10"></a>智者巧解深意，<a id="a-11"></a>勿令此苏摩浮坻娱乐少事，<a id="a-12"></a>而先问佛。<a id="a-13"></a>所以者何？<a id="a-14"></a>其故数数恼乱不善问于世尊，<a id="a-15"></a>但佛世尊出世甚难。<a id="a-16"></a>世间如此法会聚集复难。<a id="a-17"></a>是故汝今应当劝请世尊，<a id="a-18"></a>解释甚深义处。<a id="a-19"></a>”</p>
  <p id="a1A">尔时，<a id="a-1B"></a>大药王子菩萨摩诃萨，<a id="a-1C"></a>瞻仰世尊而见世尊喜悦微笑，<a id="a-1D"></a>清净犹如初秋莲华始开，<a id="a-1E"></a>见已欢喜。</p>
  <p id="a1F">尔时，<a id="a-1G"></a>大药王子菩萨白佛言：<a id="a-1H"></a>“世尊，<a id="a-1I"></a>我渴仰故乐闻正法，<a id="a-1J"></a>虑恐世尊不具与我显说法要，<a id="a-1K"></a>不决我疑；<a id="a-1L"></a>又恐世尊不久当取涅槃；<a id="a-1M"></a>又恐诸众生不能了知善恶业报，<a id="a-1N"></a>恒受生死烦恼不能舍离。<a id="a-1O"></a>”</p>
  <p id="a1P">佛告大药言：<a id="a-1Q"></a>“大药，<a id="a-1R"></a>我于往昔故为此偈，<a id="a-1S"></a>从大山崖投身布施，<a id="a-1T"></a>复行无量无边难行苦行百千亿等种种诸事。<a id="a-1U"></a>大药，<a id="a-1V"></a>汝所有疑，<a id="a-1W"></a>但当问我，<a id="a-1X"></a>莫以为难。<a id="a-1Y"></a>我随汝意，<a id="a-1Z"></a>当分别说。<a id="a-1a"></a>”</p>
  <p id="a1b">尔时，<a id="a-1c"></a>大药复白佛言：<a id="a-1d"></a>“世尊，<a id="a-1e"></a>此识何色？<a id="a-1f"></a>”</p>
  <p id="a1g">佛告大药言：<a id="a-1h"></a>“大药，<a id="a-1i"></a>此识如幻师火，<a id="a-1j"></a>如人水内影，<a id="a-1k"></a>如风轮无定无有定色，<a id="a-1l"></a>如众生眼见虚空，<a id="a-1m"></a>如似爱。<a id="a-1n"></a>”</p>
  <p id="a1o">大药复问：<a id="a-1p"></a>“其爱云何？<a id="a-1q"></a>”</p>
  <p id="a1r">佛言：<a id="a-1s"></a>“犹如人射，<a id="a-1t"></a>以有眼根见箭去时；<a id="a-1u"></a>如人执明净镜，<a id="a-1v"></a>于其镜内见己面形，<a id="a-1w"></a>若除镜已，<a id="a-1x"></a>形便不见；<a id="a-1y"></a>此识亦尔，<a id="a-1z"></a>从人身移，<a id="a-20"></a>其识界唯见罪福。<a id="a-21"></a>譬如生盲人，<a id="a-22"></a>不见日天出时、<a id="a-23"></a>中时、<a id="a-24"></a>后时，<a id="a-25"></a>夜亦不见月天，<a id="a-26"></a>出时、<a id="a-27"></a>闇时并皆不见；<a id="a-28"></a>此神识亦复如是，<a id="a-29"></a>于其身内不可得见。<a id="a-2A"></a>大药，<a id="a-2B"></a>此身内爱著及取及想智者但有识，<a id="a-2C"></a>所有此身和合集聚诸界、<a id="a-2D"></a>诸入、<a id="a-2E"></a>诸阴等所有色者，<a id="a-2F"></a>眼、<a id="a-2G"></a>耳、<a id="a-2H"></a>鼻、<a id="a-2I"></a>舌及色等诸受，<a id="a-2J"></a>或苦、<a id="a-2K"></a>或乐意等所有诸色者，<a id="a-2L"></a>是名为识。<a id="a-2M"></a>大药，<a id="a-2N"></a>如人以舌知味或苦或辛，<a id="a-2O"></a>而彼人舌有色，<a id="a-2P"></a>彼味无色；<a id="a-2Q"></a>此身内所有骨髓肉血是有色，<a id="a-2R"></a>所受者是无色，<a id="a-2S"></a>是名为识受罪福者。<a id="a-2T"></a>”</p>
  <p id="a2U">尔时，<a id="a-2V"></a>跋陀罗波梨，<a id="a-2W"></a>顶礼佛足，<a id="a-2X"></a>而白佛言：<a id="a-2Y"></a>“世尊，<a id="a-2Z"></a>受罪福者是谁？<a id="a-2a"></a>”</p>
  <p id="a2b">佛告跋陀罗波梨：<a id="a-2c"></a>“汝谛听！<a id="a-2d"></a>谛受！<a id="a-2e"></a>我为汝说。<a id="a-2f"></a>有见实者，<a id="a-2g"></a>彼见此识，<a id="a-2h"></a>而此识不可得如庵婆罗果掌中可见。<a id="a-2i"></a>此识不住眼道，<a id="a-2j"></a>亦非以眼能得见。<a id="a-2k"></a>彼如恒河沙数，<a id="a-2l"></a>如来见此识，<a id="a-2m"></a>我亦然无色可见。<a id="a-2n"></a>唯愚痴辈不知不见故，<a id="a-2o"></a>我为说但有识名，<a id="a-2p"></a>不可以见。<a id="a-2q"></a>跋陀罗波梨，<a id="a-2r"></a>此识如受罪福，<a id="a-2s"></a>我为汝说，<a id="a-2t"></a>汝当谛听！<a id="a-2u"></a>譬如有人著阴鬼，<a id="a-2v"></a>或羊颠鬼，<a id="a-2w"></a>或乾闼婆鬼，<a id="a-2x"></a>或天神。<a id="a-2y"></a>跋陀罗波梨，<a id="a-2z"></a>于汝意云何？<a id="a-30"></a>彼人身内有彼诸鬼，<a id="a-31"></a>或阴鬼等，<a id="a-32"></a>可见以不？<a id="a-33"></a>”</p>
  <p id="a34">跋陀罗波梨言：<a id="a-35"></a>“世尊，<a id="a-36"></a>彼鬼在人身中，<a id="a-37"></a>或内或外，<a id="a-38"></a>实不可见，<a id="a-39"></a>但彼诸鬼在人身内亦无有色。<a id="a-3A"></a>”</p>
  <p id="a3B">“跋陀罗波梨，<a id="a-3C"></a>如彼天神最胜，<a id="a-3D"></a>在人身中，<a id="a-3E"></a>取最妙香华、<a id="a-3F"></a>涂香、<a id="a-3G"></a>末香，<a id="a-3H"></a>并诸华鬘及以饮食，<a id="a-3I"></a>皆取最上殊胜；<a id="a-3J"></a>如是此身取最胜业时，<a id="a-3K"></a>以识故受，<a id="a-3L"></a>或取王位治化自在，<a id="a-3M"></a>或取富饶大长者家，<a id="a-3N"></a>或受天果报，<a id="a-3O"></a>如是此识受福。<a id="a-3P"></a>如此最胜天神灵，<a id="a-3Q"></a>在人身内受最胜祭祀，<a id="a-3R"></a>或受王位，<a id="a-3S"></a>或受富饶，<a id="a-3T"></a>润彼人身令使欢喜；<a id="a-3U"></a>如是此识受福果报亦复如是。<a id="a-3V"></a>跋陀罗波梨，<a id="a-3W"></a>如彼不净毗舍阇鬼神，<a id="a-3X"></a>倚在人身中，<a id="a-3Y"></a>受不净诸物臭秽，<a id="a-3Z"></a>或在圊屏内受诸祭祀，<a id="a-3a"></a>得祭祀已即生欢喜，<a id="a-3b"></a>而彼人被不净鬼神力故，<a id="a-3c"></a>常乐臭秽不净之处，<a id="a-3d"></a>心既爱乐，<a id="a-3e"></a>得臭秽物便生欢喜；<a id="a-3f"></a>如是此识得恶果报生不净意，<a id="a-3g"></a>或生贫贱家，<a id="a-3h"></a>或生下劣家，<a id="a-3i"></a>或生饿鬼，<a id="a-3j"></a>恒食粪秽之物心生欢喜，<a id="a-3k"></a>然此识如是受恶果报。<a id="a-3l"></a>如彼胜天神灵，<a id="a-3m"></a>虽无色形，<a id="a-3n"></a>但受最胜最上祭祀；<a id="a-3o"></a>如是此识虽无有色，<a id="a-3p"></a>但受最胜最妙果报，<a id="a-3q"></a>随业受身。<a id="a-3r"></a>如彼无色富多那鬼，<a id="a-3s"></a>倚著人身恒乐食诸粪秽；<a id="a-3t"></a>如是此识在不净业中，<a id="a-3u"></a>恒乐下贱之处。<a id="a-3v"></a>跋陀罗波梨，<a id="a-3w"></a>汝当知此不净识如是。<a id="a-3x"></a>跋陀罗波梨，<a id="a-3y"></a>如彼鬼形在人身中而无有色，<a id="a-3z"></a>此识受善不善果报。<a id="a-40"></a>如彼鬼神，<a id="a-41"></a>汝应当如是知见。<a id="a-42"></a>”</p>
  <p id="a43">尔时，<a id="a-44"></a>大药王子白佛言：<a id="a-45"></a>“世尊，<a id="a-46"></a>凡受欲云何？<a id="a-47"></a>”</p>
  <p id="a48">佛答大药言：<a id="a-49"></a>“当见有人各各和合故生欲想。<a id="a-4A"></a>譬如以木钻火，<a id="a-4B"></a>因人身力然后出火；<a id="a-4C"></a>欲受于欲，<a id="a-4D"></a>因于男子意感于触，<a id="a-4E"></a>后生欲事。<a id="a-4F"></a>譬如因华成子，<a id="a-4G"></a>然彼华内初无有子，<a id="a-4H"></a>有华故然后结子可见；<a id="a-4I"></a>如是此身生已，<a id="a-4J"></a>然后识可见，<a id="a-4K"></a>而此身内亦无识可见，<a id="a-4L"></a>以识故身内有骨髓肉血等不净之物。<a id="a-4M"></a>如彼种子种已生华，<a id="a-4N"></a>因华而受色香味等，<a id="a-4O"></a>既成果已还灭；<a id="a-4P"></a>如是此识成身已亦复还灭，<a id="a-4Q"></a>但取善恶受心想意识至于彼世趣。<a id="a-4R"></a>彼男女和合生欢喜心，<a id="a-4S"></a>因彼交会相持出于不净，<a id="a-4T"></a>出不净已还各相离，<a id="a-4U"></a>而彼二人受欲乐时心生欢喜，<a id="a-4V"></a>既受欲已，<a id="a-4W"></a>无复欲想，<a id="a-4X"></a>还各相离，<a id="a-4Y"></a>或生厌离；<a id="a-4Z"></a>欲想如是，<a id="a-4a"></a>如是此识因身攀缘，<a id="a-4b"></a>生欢喜心增长受想。<a id="a-4c"></a>犹如人身因见女色，<a id="a-4d"></a>即生欲想各各著身，<a id="a-4e"></a>受欲讫已还复厌离而去；<a id="a-4f"></a>此识亦然，<a id="a-4g"></a>既受身已，<a id="a-4h"></a>还复舍去生厌离想。<a id="a-4i"></a>复次，<a id="a-4j"></a>因父母欲事来，<a id="a-4k"></a>中阴受身，<a id="a-4l"></a>攀缘业，<a id="a-4m"></a>此识有从中入，<a id="a-4n"></a>欲因成就身，<a id="a-4o"></a>而彼业无色，<a id="a-4p"></a>其男子、<a id="a-4q"></a>女人因亦无色，<a id="a-4r"></a>但因受攀缘故生欲想而即有色，<a id="a-4s"></a>是故言受欲想也。<a id="a-4t"></a>色受欲想故名为受欲。</p>
  <p id="a4u">“复次，<a id="a-4v"></a>大药，<a id="a-4w"></a>因持戒攀缘故受后果报。<a id="a-4x"></a>此事云何？<a id="a-4y"></a>我为汝说。<a id="a-4z"></a>言持戒者，<a id="a-50"></a>身断杀生，<a id="a-51"></a>不盗他物，<a id="a-52"></a>不行邪淫，<a id="a-53"></a>不妄言，<a id="a-54"></a>不饮酒，<a id="a-55"></a>斗乱谨慎不放逸，<a id="a-56"></a>是为攀缘。<a id="a-57"></a>欲受后世须陀洹果、<a id="a-58"></a>斯陀含果，<a id="a-59"></a>即受后有或天身、<a id="a-5A"></a>或人身，<a id="a-5B"></a>而彼有善业，<a id="a-5C"></a>或有漏、<a id="a-5D"></a>或无漏，<a id="a-5E"></a>成就诸阴等，<a id="a-5F"></a>润彼处识，<a id="a-5G"></a>受持或善、<a id="a-5H"></a>或不善诸业，<a id="a-5I"></a>成就识等，<a id="a-5J"></a>受诸欲事已，<a id="a-5K"></a>还自厌离。<a id="a-5L"></a>是故名此因持戒故受后果报也。<a id="a-5M"></a>”</p>
  <p id="a5N">尔时，<a id="a-5O"></a>大药王子白佛言：<a id="a-5P"></a>“世尊，<a id="a-5Q"></a>此识云何受天身？<a id="a-5R"></a>复云何受地狱身？<a id="a-5S"></a>”</p>
  <p id="a5T">佛告大药王子菩萨言：<a id="a-5U"></a>“大药，<a id="a-5V"></a>汝今谛听，<a id="a-5W"></a>我当为汝解说此事。<a id="a-5X"></a>大药，<a id="a-5Y"></a>此识以法界持故生作天心见，<a id="a-5Z"></a>而彼天见不在肉眼，<a id="a-5a"></a>彼见体所见即是受因，<a id="a-5b"></a>故名见受因也。<a id="a-5c"></a>而此人所见天见者，<a id="a-5d"></a>即是福攀缘善成就即见天宫，<a id="a-5e"></a>于欲天中受种种五欲乐事，<a id="a-5f"></a>如是见已便生欲心，<a id="a-5g"></a>因即如是起念智：<a id="a-5h"></a>‘我今应须至彼处耳！<a id="a-5i"></a>’彼生如是欲心已，<a id="a-5j"></a>而发染著念，<a id="a-5k"></a>心取有相，<a id="a-5l"></a>复见其故身，<a id="a-5m"></a>弃在尸陀林内。<a id="a-5n"></a>彼如是见已，<a id="a-5o"></a>便作是念：<a id="a-5p"></a>‘是我天识也。<a id="a-5q"></a>此造善根已，<a id="a-5r"></a>我当欲向天上。<a id="a-5s"></a>’”</p>
  <p id="a5t">尔时，<a id="a-5u"></a>大药王子复白佛言：<a id="a-5v"></a>“世尊，<a id="a-5w"></a>彼识既如是著故尸，<a id="a-5x"></a>云何不即入故尸？<a id="a-5y"></a>”</p>
  <p id="a5z">佛告大药王子言：<a id="a-60"></a>“大药，<a id="a-61"></a>譬如有人剃除须发，<a id="a-62"></a>既见须发落地，<a id="a-63"></a>作如是念：<a id="a-64"></a>‘我此须发好黑香洁，<a id="a-65"></a>愿我此发还著头上如旧。<a id="a-66"></a>’大药，<a id="a-67"></a>于汝意云何？<a id="a-68"></a>彼之头发还能更著头以不？<a id="a-69"></a>”</p>
  <p id="a6A">大药言：<a id="a-6B"></a>“不也，<a id="a-6C"></a>世尊。<a id="a-6D"></a>”</p>
  <p id="a6E">佛言：<a id="a-6F"></a>“大药，<a id="a-6G"></a>如是，<a id="a-6H"></a>如是，<a id="a-6I"></a>彼人神识舍其身已，<a id="a-6J"></a>还欲入中更依住者，<a id="a-6K"></a>无有是处。<a id="a-6L"></a>”</p>
  <p id="a6M">尔时，<a id="a-6N"></a>大药王子复白佛言：<a id="a-6O"></a>“世尊，<a id="a-6P"></a>此识既是微细，<a id="a-6Q"></a>无有正色，<a id="a-6R"></a>广大无边，<a id="a-6S"></a>云何能来就大白象身，<a id="a-6T"></a>复能破金刚之身？<a id="a-6U"></a>既无千象力，<a id="a-6V"></a>云何人生即能持千象力？<a id="a-6W"></a>”</p>
  <p id="a6X">佛告大药：<a id="a-6Y"></a>“譬如风界，<a id="a-6Z"></a>无色不可见，<a id="a-6a"></a>住山谷间，<a id="a-6b"></a>而彼风从彼山谷出已，<a id="a-6c"></a>能摧折崩倒如须弥等高大之山使其破裂。<a id="a-6d"></a>大药，<a id="a-6e"></a>于汝意云何？<a id="a-6f"></a>彼风界有何色？<a id="a-6g"></a>彼山复何色也？<a id="a-6h"></a>”</p>
  <p id="a6i">大药白佛言：<a id="a-6j"></a>“世尊，<a id="a-6k"></a>彼风柔弱，<a id="a-6l"></a>复无色身，<a id="a-6m"></a>当如是见。<a id="a-6n"></a>”</p>
  <p id="a6o">佛复告大药言：<a id="a-6p"></a>“大药，<a id="a-6q"></a>如彼风界，<a id="a-6r"></a>软弱无色体；<a id="a-6s"></a>彼识亦复然，<a id="a-6t"></a>软弱复无色身，<a id="a-6u"></a>然其无妨能成就大身，<a id="a-6v"></a>能成就微细小身；<a id="a-6w"></a>而彼识，<a id="a-6x"></a>蚊子及象一种不异。<a id="a-6y"></a>大药，<a id="a-6z"></a>譬如小灯烛光，<a id="a-70"></a>或在壁，<a id="a-71"></a>或在室，<a id="a-72"></a>能灭大黑闇分；<a id="a-73"></a>此识亦复如是，<a id="a-74"></a>虽复微小，<a id="a-75"></a>能成大小形色，<a id="a-76"></a>而皆因业受故。<a id="a-77"></a>”</p>
  <p id="a78">尔时，<a id="a-79"></a>大药复白佛言：<a id="a-7A"></a>“世尊，<a id="a-7B"></a>彼业有何色？<a id="a-7C"></a>有何体？<a id="a-7D"></a>几种因应当可观？<a id="a-7E"></a>”</p>
  <p id="a7F">佛报大药言：<a id="a-7G"></a>“诸业境界者，<a id="a-7H"></a>是微妙受快乐，<a id="a-7I"></a>受得天饮食。<a id="a-7J"></a>譬如有二人同共游行至于旷野，<a id="a-7K"></a>然彼二人，<a id="a-7L"></a>一人忽值凉冷清水而得饮之，<a id="a-7M"></a>一人饥渴命终，<a id="a-7N"></a>而彼水不能自入彼人之口，<a id="a-7O"></a>亦无于此一人不与饮者，<a id="a-7P"></a>但以因缘故，<a id="a-7Q"></a>一人值水凉冷饮之，<a id="a-7R"></a>一人不值；<a id="a-7S"></a>如是，<a id="a-7T"></a>如是，<a id="a-7U"></a>此善不善诸法亦复如是。<a id="a-7V"></a>如黑月、<a id="a-7W"></a>白月，<a id="a-7X"></a>善、<a id="a-7Y"></a>不善应须当见。<a id="a-7Z"></a>譬如生果熟已变成别色，<a id="a-7a"></a>然彼色以火力多故令其成熟；<a id="a-7b"></a>如是，<a id="a-7c"></a>如是，<a id="a-7d"></a>此身以福力故，<a id="a-7e"></a>生于大富长者家，<a id="a-7f"></a>多饶财宝现受快乐，<a id="a-7g"></a>在于天宫显现受天快乐，<a id="a-7h"></a>然后失天自在势，<a id="a-7i"></a>即显现无福之势。<a id="a-7j"></a>犹如种子于地上种生树，<a id="a-7k"></a>以后其种子于树上不现，<a id="a-7l"></a>亦不从枝移枝，<a id="a-7m"></a>亦不在树内显现，<a id="a-7n"></a>亦无有人手执彼子置于树上，<a id="a-7o"></a>亦不从根移，<a id="a-7p"></a>彼种子可现；<a id="a-7q"></a>如是，<a id="a-7r"></a>如是，<a id="a-7s"></a>此诸业若善、<a id="a-7t"></a>若恶，<a id="a-7u"></a>倚住身内而不显现。<a id="a-7v"></a>如从种子然后有华，<a id="a-7w"></a>从华然后有子，<a id="a-7x"></a>其华不在于种子内，<a id="a-7y"></a>其子亦不在于华内，<a id="a-7z"></a>子、<a id="a-80"></a>华无有二别体；<a id="a-81"></a>如是，<a id="a-82"></a>如是，<a id="a-83"></a>此身内诸业，<a id="a-84"></a>有从业有身，<a id="a-85"></a>其身不在业内可见，<a id="a-86"></a>业不在身内可见。<a id="a-87"></a>如华成熟，<a id="a-88"></a>然后成子；<a id="a-89"></a>如是身成熟已，<a id="a-8A"></a>诸业可现。<a id="a-8B"></a>如种子何地方，<a id="a-8C"></a>有彼地方即有华，<a id="a-8D"></a>有华然后有子；<a id="a-8E"></a>如是，<a id="a-8F"></a>如是，<a id="a-8G"></a>此身所有生处，<a id="a-8H"></a>于彼之处，<a id="a-8I"></a>见善及恶便即有现，<a id="a-8J"></a>然彼诸业根无有色。<a id="a-8K"></a>如人因身有影，<a id="a-8L"></a>而彼影无定无色，<a id="a-8M"></a>还随人而行，<a id="a-8N"></a>而彼影不倚住，<a id="a-8O"></a>于人亦不离身有影可现；<a id="a-8P"></a>如是此身内现善恶相随而不相离，<a id="a-8Q"></a>身行之处随逐而行，<a id="a-8R"></a>其业处处随逐，<a id="a-8S"></a>其业不离身有，<a id="a-8T"></a>亦不离身业可有现。<a id="a-8U"></a>如诸药若辛、<a id="a-8V"></a>若甜、<a id="a-8W"></a>若苦等，<a id="a-8X"></a>人饮服已能除诸病，<a id="a-8Y"></a>既除其身诸恶，<a id="a-8Z"></a>成其柔软现好颜色，<a id="a-8a"></a>众人见者形相可知，<a id="a-8b"></a>此人身值甘药；<a id="a-8c"></a>然彼诸药等味及力无有色，<a id="a-8d"></a>其味力色不可得现，<a id="a-8e"></a>唯在人身形色端正可现耳！<a id="a-8f"></a>如是，<a id="a-8g"></a>如是，<a id="a-8h"></a>此善业无色而至人身，<a id="a-8i"></a>以美饮食故，<a id="a-8j"></a>身著好服故，<a id="a-8k"></a>其人诸根具足故，<a id="a-8l"></a>身受快乐，<a id="a-8m"></a>复以金银珍宝庄严此身，<a id="a-8n"></a>有富贵形势，<a id="a-8o"></a>此皆是善业境界。<a id="a-8p"></a>其失势无有福业，<a id="a-8q"></a>贫穷困苦远离资财，<a id="a-8r"></a>恒常乏少规求他物，<a id="a-8s"></a>饮食粗涩，<a id="a-8t"></a>行住坐卧悉皆下劣，<a id="a-8u"></a>无好福报养育身体，<a id="a-8v"></a>所生丑陋，<a id="a-8w"></a>此皆是不善业境界。<a id="a-8x"></a>犹如明镜，<a id="a-8y"></a>以其明故，<a id="a-8z"></a>面形妍丑分明显现，<a id="a-90"></a>而彼镜内影无有色；<a id="a-91"></a>如是，<a id="a-92"></a>如是，<a id="a-93"></a>由善恶力故，<a id="a-94"></a>此识显现于人中，<a id="a-95"></a>若地狱、<a id="a-96"></a>饿鬼、<a id="a-97"></a>畜生中。<a id="a-98"></a>大药，<a id="a-99"></a>此诸业随于此识。<a id="a-9A"></a>大药，<a id="a-9B"></a>应须如是知、<a id="a-9C"></a>如是见。<a id="a-9D"></a>”</p>
  <p id="a9E">大药复白佛言：<a id="a-9F"></a>“世尊，<a id="a-9G"></a>此识云何成就诸根受大身？<a id="a-9H"></a>云何舍诸根？<a id="a-9I"></a>”</p>
  <p id="a9J">佛告大药：<a id="a-9K"></a>“譬如猎师，<a id="a-9L"></a>入深山林手执强弓，<a id="a-9M"></a>即取毒药涂其箭镞以射大象；<a id="a-9N"></a>而彼毒滴虽少，<a id="a-9O"></a>入皮至血，<a id="a-9P"></a>毒气移行遍满身中，<a id="a-9Q"></a>至一切诸根境界，<a id="a-9R"></a>令根闭塞屈折诸节，<a id="a-9S"></a>令血变色遍诸身分遂即舍身，<a id="a-9T"></a>其毒还至本所入处自然出外。<a id="a-9U"></a>大药，<a id="a-9V"></a>其毒药一滴极甚微小，<a id="a-9W"></a>其象身极大，<a id="a-9X"></a>于汝意云何？<a id="a-9Y"></a>”</p>
  <p id="a9Z">大药报佛言：<a id="a-9a"></a>“世尊，<a id="a-9b"></a>计毒药极微小，<a id="a-9c"></a>其象身如须弥山，<a id="a-9d"></a>毒药移行所以遍体。<a id="a-9e"></a>”</p>
  <p id="a9f">佛告大药：<a id="a-9g"></a>“如是此神识舍身之时，<a id="a-9h"></a>舍诸根，<a id="a-9i"></a>舍诸界，<a id="a-9j"></a>次第亦复如是如是。<a id="a-9k"></a>”</p>
  <p id="a9l">大药复白佛言：<a id="a-9m"></a>“世尊，<a id="a-9n"></a>云何受如是广大身不曾畏难？<a id="a-9o"></a>”</p>
  <p id="a9p">佛告大药：<a id="a-9q"></a>“譬如须弥山，<a id="a-9r"></a>高八万四千由旬。<a id="a-9s"></a>而彼山有二龙王，<a id="a-9t"></a>一名难陀，<a id="a-9u"></a>二名优波难陀，<a id="a-9v"></a>绕之三匝住持彼山；<a id="a-9w"></a>而彼龙王喘息之气，<a id="a-9x"></a>海水不堪饮。<a id="a-9y"></a>彼龙王出入息时，<a id="a-9z"></a>彼须弥山即动。<a id="a-A0"></a>如彼龙王身广大多力，<a id="a-A1"></a>彼婆修吉、<a id="a-A2"></a>德叉迦龙王亦复然。<a id="a-A3"></a>大药。<a id="a-A4"></a>于汝意云何？<a id="a-A5"></a>彼龙王等识，<a id="a-A6"></a>欲与蚊子识，<a id="a-A7"></a>一等以不？<a id="a-A8"></a>汝勿别见！<a id="a-A9"></a>”</p>
  <p id="aAA">大药王子白佛言：<a id="a-AB"></a>“世尊，<a id="a-AC"></a>如我意所见，<a id="a-AD"></a>彼之龙王及蚊子识，<a id="a-AE"></a>一等无异。<a id="a-AF"></a>”</p>
  <p id="aAG">佛复告大药：<a id="a-AH"></a>“如有一毒名婆蹉那婆，<a id="a-AI"></a>复有毒药名诃罗诃罗，<a id="a-AJ"></a>将如芥子，<a id="a-AK"></a>与难陀、<a id="a-AL"></a>波难陀等食，<a id="a-AM"></a>即速疾命终。<a id="a-AN"></a>大药，<a id="a-AO"></a>于汝意云何？<a id="a-AP"></a>龙毒、<a id="a-AQ"></a>药毒，<a id="a-AR"></a>何毒力大？<a id="a-AS"></a>为龙毒大？<a id="a-AT"></a>为药毒大？<a id="a-AU"></a>”</p>
  <p id="aAV">大药报言：<a id="a-AW"></a>“世尊，<a id="a-AX"></a>如我意见，<a id="a-AY"></a>其难陀、<a id="a-AZ"></a>波难陀毒多，<a id="a-Aa"></a>其婆蹉那婆毒少。<a id="a-Ab"></a>”</p>
  <p id="aAc">佛告大药：<a id="a-Ad"></a>“如是，<a id="a-Ae"></a>如是，<a id="a-Af"></a>虽有大身，<a id="a-Ag"></a>敌九千象力无妨。<a id="a-Ah"></a>其识虽小，<a id="a-Ai"></a>无定色不可见，<a id="a-Aj"></a>但此识因业缘成就大身。<a id="a-Ak"></a>大药，<a id="a-Al"></a>譬如尼拘陀子，<a id="a-Am"></a>其形虽小，<a id="a-An"></a>无妨能成就大树，<a id="a-Ao"></a>枝条长广覆盖数百千地。<a id="a-Ap"></a>大药，<a id="a-Aq"></a>于汝意云何？<a id="a-Ar"></a>其子形及树身二种，<a id="a-As"></a>何者是大？<a id="a-At"></a>”</p>
  <p id="aAu">大药报佛言：<a id="a-Av"></a>“世尊，<a id="a-Aw"></a>如以小孔比于虚空。<a id="a-Ax"></a>”</p>
  <p id="aAy">佛复告大药：<a id="a-Az"></a>“而彼树不可在子内见，<a id="a-B0"></a>亦不离子而生于树。<a id="a-B1"></a>大药，<a id="a-B2"></a>如彼微细子有广大树；<a id="a-B3"></a>如是，<a id="a-B4"></a>如是，<a id="a-B5"></a>无色识成就大色身，<a id="a-B6"></a>因识故现色身，<a id="a-B7"></a>不离识色身可见。<a id="a-B8"></a>”</p>
  <p id="aB9">尔时，<a id="a-BA"></a>大药复白佛言：<a id="a-BB"></a>“世尊，<a id="a-BC"></a>其识牢固犹如金刚，<a id="a-BD"></a>云何成就羸弱之身？<a id="a-BE"></a>”</p>
  <p id="aBF">佛告大药：<a id="a-BG"></a>“譬如有人贫穷不能自济，<a id="a-BH"></a>忽然值遇如意宝珠。<a id="a-BI"></a>彼人得珠，<a id="a-BJ"></a>执已所造如意，<a id="a-BK"></a>即得称成楼观、<a id="a-BL"></a>池台、<a id="a-BM"></a>城门、<a id="a-BN"></a>坑堑、<a id="a-BO"></a>周匝高门，<a id="a-BP"></a>园林华果枝叶蓊郁弥覆其上，<a id="a-BQ"></a>及余资财诸物，<a id="a-BR"></a>皆悉如心自然化作。<a id="a-BS"></a>大药，<a id="a-BT"></a>彼等诸事悉皆羸弱，<a id="a-BU"></a>速疾破坏离散之法。<a id="a-BV"></a>然后彼人手执如意珠忽然失落，<a id="a-BW"></a>彼等乐事即灭不现。<a id="a-BX"></a>大药，<a id="a-BY"></a>如彼如意珠，<a id="a-BZ"></a>千金刚破终不可坏，<a id="a-Ba"></a>有此功能随意所念皆悉克果；<a id="a-Bb"></a>如是，<a id="a-Bc"></a>如是，<a id="a-Bd"></a>此识牢固犹如金刚，<a id="a-Be"></a>而受身者此不坚牢也。<a id="a-Bf"></a>”</p>
  <p id="aBg">尔时，<a id="a-Bh"></a>大药复问世尊：<a id="a-Bi"></a>“彼识既是软弱，<a id="a-Bj"></a>云何破坏坚牢之身而移至彼世？<a id="a-Bk"></a>”</p>
  <p id="aBl">佛告大药：<a id="a-Bm"></a>“譬如水流注下，<a id="a-Bn"></a>在于山内还穿山而出。<a id="a-Bo"></a>大药，<a id="a-Bp"></a>于汝意云何？<a id="a-Bq"></a>彼水有何坚牢？<a id="a-Br"></a>”</p>
  <p id="aBs">大药报佛言：<a id="a-Bt"></a>“世尊，<a id="a-Bu"></a>其山体是坚鞕牢如金刚，<a id="a-Bv"></a>而彼水滴本性柔软。<a id="a-Bw"></a>”</p>
  <p id="aBx">“犹如梦为触者安药；<a id="a-By"></a>如是，<a id="a-Bz"></a>如是，<a id="a-C0"></a>彼识本体柔软，<a id="a-C1"></a>能破大身即得出去。<a id="a-C2"></a>”</p>
  <p id="aC3">尔时，<a id="a-C4"></a>大药复问佛言：<a id="a-C5"></a>“世尊，<a id="a-C6"></a>凡有众生从众生界，<a id="a-C7"></a>舍身命终之后，<a id="a-C8"></a>云何受诸天之身？<a id="a-C9"></a>云何复受诸趣之身？<a id="a-CA"></a>”</p>
  <p id="aCB">佛告大药言：<a id="a-CC"></a>“大药，<a id="a-CD"></a>汝谛听！<a id="a-CE"></a>我当为汝解说此事。<a id="a-CF"></a>大药，<a id="a-CG"></a>凡有众生舍众生体，<a id="a-CH"></a>命终之后，<a id="a-CI"></a>以行福业之事，<a id="a-CJ"></a>以受身还舍彼身。<a id="a-CK"></a>其识舍人身见，<a id="a-CL"></a>得天身见。<a id="a-CM"></a>彼既得天眼已，<a id="a-CN"></a>即见六欲诸天，<a id="a-CO"></a>又见六欲天宫。<a id="a-CP"></a>而见彼人身破时，<a id="a-CQ"></a>复见天上园林欢喜林、<a id="a-CR"></a>坏乱林等，<a id="a-CS"></a>彼处有高座，<a id="a-CT"></a>天衣覆上，<a id="a-CU"></a>处处台殿微妙树林，<a id="a-CV"></a>处处有端正玉女聚。<a id="a-CW"></a>而彼识见常有华，<a id="a-CX"></a>庄严诸事心喜见者，<a id="a-CY"></a>种种璎珞、<a id="a-CZ"></a>耳珰、<a id="a-Ca"></a>臂钏。<a id="a-Cb"></a>而彼见座上有天童子，<a id="a-Cc"></a>其玉女及天子二人欢喜共见。<a id="a-Cd"></a>而彼天童子生已，<a id="a-Ce"></a>复更见生天之童女；<a id="a-Cf"></a>彼天童子见童女已，<a id="a-Cg"></a>即生欲心；<a id="a-Ch"></a>生欲心已，<a id="a-Ci"></a>即得欢喜；<a id="a-Cj"></a>得欢喜已，<a id="a-Ck"></a>即得遍体心意欢喜；<a id="a-Cl"></a>心意欢喜已，<a id="a-Cm"></a>彼于尔时即变身色，<a id="a-Cn"></a>而色犹如莲华。<a id="a-Co"></a>其人命终之时即得不颠倒，<a id="a-Cp"></a>见鼻不喎綟，<a id="a-Cq"></a>口气不臭。<a id="a-Cr"></a>彼人耳目似青莲华色，<a id="a-Cs"></a>身分支节更不离解。<a id="a-Ct"></a>彼亦不流血，<a id="a-Cu"></a>亦不生粪尿，<a id="a-Cv"></a>身诸毛孔亦不揩折，<a id="a-Cw"></a>诸甲无复青色，<a id="a-Cx"></a>手无黄色，<a id="a-Cy"></a>手脚不动亦不申缩而取命终。</p>
  <p id="aCz">“大药，<a id="a-D0"></a>彼人命终之时预有天相，<a id="a-D1"></a>所谓现前见辇舆；<a id="a-D2"></a>彼辇舆有千数柱，<a id="a-D3"></a>庄严悬诸铃网，<a id="a-D4"></a>其铃出好微妙音声，<a id="a-D5"></a>有种种微妙香华而散其上，<a id="a-D6"></a>又出好妙香气，<a id="a-D7"></a>复有种种璎珞庄严其上，<a id="a-D8"></a>复有无量诸天童子。<a id="a-D9"></a>彼见如是已，<a id="a-DA"></a>生大欢喜心；<a id="a-DB"></a>彼生欢喜心已，<a id="a-DC"></a>于身生相二齿白净犹君陀华显现，<a id="a-DD"></a>其两目不甚大开、<a id="a-DE"></a>不甚大闭，<a id="a-DF"></a>其声微妙哀美，<a id="a-DG"></a>二足下犹如莲华色。<a id="a-DH"></a>而彼死尸命终之后，<a id="a-DI"></a>身心不冷不热，<a id="a-DJ"></a>彼亡人有眷属不甚悲恋。<a id="a-DK"></a>而彼人欲依法取命终之时，<a id="a-DL"></a>其时正日初出，<a id="a-DM"></a>诸方无有黑闇，<a id="a-DN"></a>了了睹见众色诸方，<a id="a-DO"></a>复有善妙香气遍满而来。<a id="a-DP"></a>其人临欲终时两目不闭，<a id="a-DQ"></a>其所见诸方无有迷惑。<a id="a-DR"></a>若见如来像，<a id="a-DS"></a>即得信心发清净意。<a id="a-DT"></a>复见心所喜爱诸眷属以欢喜心抱其身，<a id="a-DU"></a>犹如人死已还活，<a id="a-DV"></a>亦如远行人归慰喻诸眷属，<a id="a-DW"></a>作如是言：<a id="a-DX"></a>‘诸眷属等，<a id="a-DY"></a>莫忧莫愁！<a id="a-DZ"></a>一切诸有生者，<a id="a-Da"></a>皆有如是别离法也。<a id="a-Db"></a>’</p>
  <p id="aDc">“大药，<a id="a-Dd"></a>彼众生若福业强，<a id="a-De"></a>若内发布施心，<a id="a-Df"></a>其辩才数数自赞叹歌咏布施功德，<a id="a-Dg"></a>或种种功德因缘。<a id="a-Dh"></a>而彼人作如是语已，<a id="a-Di"></a>意乐欲睡眠，<a id="a-Dj"></a>身心得安乐遍满其体，<a id="a-Dk"></a>安隐舍身命。<a id="a-Dl"></a>舍身命时，<a id="a-Dm"></a>上见诸天共同榻坐；<a id="a-Dn"></a>见同坐已，<a id="a-Do"></a>其玉女将手置其身上。<a id="a-Dp"></a>其玉女两手掬满香华，<a id="a-Dq"></a>既掬华已白彼天言：<a id="a-Dr"></a>‘大善！<a id="a-Ds"></a>大善！<a id="a-Dt"></a>愿有吉利事，<a id="a-Du"></a>欲生天童子时至。<a id="a-Dv"></a>’而彼玉女作是语已，<a id="a-Dw"></a>手即索华，<a id="a-Dx"></a>索已复索；<a id="a-Dy"></a>索华之时，<a id="a-Dz"></a>而彼众生即取命终。<a id="a-E0"></a>彼舍诸根共识，<a id="a-E1"></a>舍诸根境界，<a id="a-E2"></a>舍诸大时，<a id="a-E3"></a>四阴无定体无色；<a id="a-E4"></a>如人欲骑马，<a id="a-E5"></a>或如日天，<a id="a-E6"></a>或如明珠，<a id="a-E7"></a>或如火炎，<a id="a-E8"></a>或如水月，<a id="a-E9"></a>或如幻化，<a id="a-EA"></a>身攀缘善业，<a id="a-EB"></a>速疾如筒出气移去。<a id="a-EC"></a>而彼神识欲生彼处，<a id="a-ED"></a>因彼华见父母坐天榻上，<a id="a-EE"></a>见彼天和合其神识，<a id="a-EF"></a>于华内有形出。<a id="a-EG"></a>彼时有微妙风，<a id="a-EH"></a>甘露味和合而吹。<a id="a-EI"></a>而彼起已，<a id="a-EJ"></a>彼识于七日内，<a id="a-EK"></a>头戴天冠，<a id="a-EL"></a>生天童子。<a id="a-EM"></a>”</p>
  <p id="aEN">尔时，<a id="a-EO"></a>大药菩萨复白佛言：<a id="a-EP"></a>“世尊，<a id="a-EQ"></a>彼神识既无有色，<a id="a-ER"></a>云何为因缘而成就色？<a id="a-ES"></a>云何为因缘而现见？<a id="a-ET"></a>”</p>
  <p id="aEU">佛言：<a id="a-EV"></a>“大药，<a id="a-EW"></a>譬如二木和合，<a id="a-EX"></a>各各相揩而出于火，<a id="a-EY"></a>而彼火不在木内可见，<a id="a-EZ"></a>不离木而可得火，<a id="a-Ea"></a>亦非一因而能生火，<a id="a-Eb"></a>亦非无因而得出火，<a id="a-Ec"></a>非是木上即得见色，<a id="a-Ed"></a>以因故出出乃见色，<a id="a-Ee"></a>亦非离木而别有色可得；<a id="a-Ef"></a>如是，<a id="a-Eg"></a>如是，<a id="a-Eh"></a>大药，<a id="a-Ei"></a>彼识以父母和合故成就受身，<a id="a-Ej"></a>其识亦不在身内可见，<a id="a-Ek"></a>亦不离身而有彼识。<a id="a-El"></a>大药，<a id="a-Em"></a>譬如火出已然后见色，<a id="a-En"></a>亦非热故可见有色，<a id="a-Eo"></a>亦非赤故可言见色；<a id="a-Ep"></a>如是，<a id="a-Eq"></a>大药，<a id="a-Er"></a>彼神识以成就身故言有识，<a id="a-Es"></a>亦不由受故可见，<a id="a-Et"></a>亦不由诸行故可见。<a id="a-Eu"></a>大药，<a id="a-Ev"></a>譬如日天圆满，<a id="a-Ew"></a>光明照曜，<a id="a-Ex"></a>大有威光显赫可见，<a id="a-Ey"></a>而诸凡夫辈不见正色，<a id="a-Ez"></a>或言黑色，<a id="a-F0"></a>或言白色，<a id="a-F1"></a>或言黄白色，<a id="a-F2"></a>或言绿色。<a id="a-F3"></a>大药，<a id="a-F4"></a>不可以身，<a id="a-F5"></a>不见神识或黑或白等。<a id="a-F6"></a>犹如日喻，<a id="a-F7"></a>不可以暖可见光明；<a id="a-F8"></a>其可见者，<a id="a-F9"></a>但出没行时，<a id="a-FA"></a>如是须观。<a id="a-FB"></a>大药，<a id="a-FC"></a>此神识凡欲观时，<a id="a-FD"></a>但取其诸性。<a id="a-FE"></a>”</p>
  <p id="aFF">大药复白佛言：<a id="a-FG"></a>“世尊，<a id="a-FH"></a>其识有何诸性也？<a id="a-FI"></a>”</p>
  <p id="aFJ">佛言：<a id="a-FK"></a>“大药，<a id="a-FL"></a>彼性受性、<a id="a-FM"></a>取性、<a id="a-FN"></a>诸行性、<a id="a-FO"></a>忧愁性、<a id="a-FP"></a>思惟性、<a id="a-FQ"></a>恼性、<a id="a-FR"></a>喜性、<a id="a-FS"></a>不喜性等，<a id="a-FT"></a>是识诸性应当如是观。<a id="a-FU"></a>复次，<a id="a-FV"></a>神识有本性可观。<a id="a-FW"></a>何等为本？<a id="a-FX"></a>所谓善心、<a id="a-FY"></a>不善心等为本。<a id="a-FZ"></a>”</p>
  <p id="aFa">尔时，<a id="a-Fb"></a>大药复白佛言：<a id="a-Fc"></a>“世尊，<a id="a-Fd"></a>彼神识从此身出已，<a id="a-Fe"></a>云何速疾而受彼生处？<a id="a-Ff"></a>云何从此身出已，<a id="a-Fg"></a>未至彼身，<a id="a-Fh"></a>受生之时，<a id="a-Fi"></a>于何处住？<a id="a-Fj"></a>此之神识，<a id="a-Fk"></a>当云何观？<a id="a-Fl"></a>”</p>
  <p id="aFm">佛答大药言：<a id="a-Fn"></a>“譬如有人其臂纤长，<a id="a-Fo"></a>手足上下一切正等，<a id="a-Fp"></a>乘微妙速疾骏马驰走入阵，<a id="a-Fq"></a>入阵已被刀槊弓箭所伤，<a id="a-Fr"></a>其心恼乱在彼阵内，<a id="a-Fs"></a>其心迷闷堕马倒地；<a id="a-Ft"></a>而彼人善解戎仗，<a id="a-Fu"></a>倒地已速疾而起，<a id="a-Fv"></a>手执其马即便骗上。<a id="a-Fw"></a>譬如彼人倒地之时，<a id="a-Fx"></a>速疾得马，<a id="a-Fy"></a>得马已即乘彼马，<a id="a-Fz"></a>如彼马速疾得速疾乘；<a id="a-G0"></a>彼神识亦如是，<a id="a-G1"></a>应当知。<a id="a-G2"></a>如彼人被贼趁，<a id="a-G3"></a>心生恐怖，<a id="a-G4"></a>乘彼马速疾而走；<a id="a-G5"></a>此神识初舍身欲至彼亦复然，<a id="a-G6"></a>欲生天即攀缘天念，<a id="a-G7"></a>见天父母在一座上，<a id="a-G8"></a>见已攀缘速疾即得受生。</p>
  <p id="aG9">“复次，<a id="a-GA"></a>大药，<a id="a-GB"></a>汝问凡人初移识时，<a id="a-GC"></a>其识未至，<a id="a-GD"></a>彼时在何处住，<a id="a-GE"></a>其性当云何观者。<a id="a-GF"></a>大药，<a id="a-GG"></a>譬如人影在于水中，<a id="a-GH"></a>虽复现色，<a id="a-GI"></a>非人正形色，<a id="a-GJ"></a>当如是观。<a id="a-GK"></a>大药，<a id="a-GL"></a>彼人影上下手足正等，<a id="a-GM"></a>成就色时在于水中，<a id="a-GN"></a>亦不作如是念言：<a id="a-GO"></a>‘我有热恼，<a id="a-GP"></a>我有寒冻，<a id="a-GQ"></a>我身疲乏。<a id="a-GR"></a>’彼无如是心言：<a id="a-GS"></a>‘我是真体如前在胎肉块。<a id="a-GT"></a>’而彼影无有扰乱处，<a id="a-GU"></a>而彼人身影在水中之时，<a id="a-GV"></a>无有声出，<a id="a-GW"></a>或苦声、<a id="a-GX"></a>或乐声。<a id="a-GY"></a>大药，<a id="a-GZ"></a>此神识从此身舍已未至彼身，<a id="a-Ga"></a>有如是形，<a id="a-Gb"></a>有如是性。<a id="a-Gc"></a>大药，<a id="a-Gd"></a>凡有福神识，<a id="a-Ge"></a>初欲取天身时作如是受。<a id="a-Gf"></a>”</p>
  <p id="aGg">尔时，<a id="a-Gh"></a>大药菩萨复白佛言：<a id="a-Gi"></a>“世尊，<a id="a-Gj"></a>此神识欲取地狱生云何受？<a id="a-Gk"></a>”</p>
  <p id="aGl">佛告大药：<a id="a-Gm"></a>“汝今谛听！<a id="a-Gn"></a>如无福众生欲取地狱生者，<a id="a-Go"></a>我为汝说。<a id="a-Gp"></a>大药，<a id="a-Gq"></a>凡有众生若造不善业，<a id="a-Gr"></a>以彼业攀缘所摄，<a id="a-Gs"></a>而彼众生此处欲舍其身，<a id="a-Gt"></a>舍身之时生如是念：<a id="a-Gu"></a>‘我即是彼人从此地狱舍身，<a id="a-Gv"></a>此是我父母。<a id="a-Gw"></a>’而彼人舍身之时，<a id="a-Gx"></a>一等成就色身如本性有，<a id="a-Gy"></a>成就彼人如本身体即见身分。<a id="a-Gz"></a>而彼人初舍身被忧愁所流，<a id="a-H0"></a>即见种种地狱。<a id="a-H1"></a>彼神识初舍身已在彼地狱，<a id="a-H2"></a>即成就有业即见彼地狱。<a id="a-H3"></a>或有他方见如血洒，<a id="a-H4"></a>而彼即心生染著相，<a id="a-H5"></a>生染著相已即成地狱身。<a id="a-H6"></a>而彼神识，<a id="a-H7"></a>犹如下湿臭烂地因故生虫身，<a id="a-H8"></a>譬如屏臭秽烂故生虫，<a id="a-H9"></a>譬如酪内臭坏有诸虫生。<a id="a-HA"></a>大药，<a id="a-HB"></a>众生欲生地狱亦复如是。<a id="a-HC"></a>”</p>
  <p id="aHD">尔时，<a id="a-HE"></a>跋陀罗波梨合掌向佛，<a id="a-HF"></a>而白佛言：<a id="a-HG"></a>“世尊，<a id="a-HH"></a>诸众生辈在地狱，<a id="a-HI"></a>其身有何色？<a id="a-HJ"></a>云何而受身体？<a id="a-HK"></a>”</p>
  <p id="aHL">佛告跋陀罗波梨言：<a id="a-HM"></a>“若有众生染著血处，<a id="a-HN"></a>彼等身体生血色。<a id="a-HO"></a>若有众生染著毗罗尼河，<a id="a-HP"></a>彼等身体即生不白不黑云色。<a id="a-HQ"></a>若有众生染著灰河，<a id="a-HR"></a>彼等身体生斑驳色。<a id="a-HS"></a>而彼等诸众生于彼处身体柔软，<a id="a-HT"></a>犹如王子安乐养育其身。<a id="a-HU"></a>跋陀罗波梨，<a id="a-HV"></a>于彼处诸众生受身广大，<a id="a-HW"></a>长八肘半，<a id="a-HX"></a>其髭鬓头发甚长，<a id="a-HY"></a>其足可畏反向于后。<a id="a-HZ"></a>若有阎浮提人，<a id="a-Ha"></a>欲往地狱观者，<a id="a-Hb"></a>见彼地狱人即便怖死。<a id="a-Hc"></a>复次，<a id="a-Hd"></a>跋陀罗波梨，<a id="a-He"></a>地狱众生虽复有食，<a id="a-Hf"></a>无暂时乐。<a id="a-Hg"></a>”</p>
  <p id="aHh">尔时，<a id="a-Hi"></a>大药复白佛言：<a id="a-Hj"></a>“世尊，<a id="a-Hk"></a>彼诸众生食时有何等食？<a id="a-Hl"></a>”</p>
  <p id="aHm">佛报大药菩萨言：<a id="a-Hn"></a>“大药，<a id="a-Ho"></a>彼众生辈在地狱游历时，<a id="a-Hp"></a>遥见赤色或镕铜、<a id="a-Hq"></a>或镕鋀石，<a id="a-Hr"></a>见已各相唱言：<a id="a-Hs"></a>‘呜呼！<a id="a-Ht"></a>仁者谁欲得食？<a id="a-Hu"></a>近来相共食此。<a id="a-Hv"></a>’闻是声已聚一处，<a id="a-Hw"></a>向镕铜所会堂而住已，<a id="a-Hx"></a>求食故张口欲食，<a id="a-Hy"></a>而彼镕铜及以鋀石，<a id="a-Hz"></a>炽盛放光作如是声：<a id="a-I0"></a>‘多吒！<a id="a-I1"></a>多吒！<a id="a-I2"></a>’入其口燃其全身。<a id="a-I3"></a>大药，<a id="a-I4"></a>彼诸众生以为食故受如是苦事。</p>
  <p id="aI5">“复次，<a id="a-I6"></a>大药，<a id="a-I7"></a>彼地狱中众生于彼时，<a id="a-I8"></a>其神识唯在骸骨内，<a id="a-I9"></a>而彼等神识不离骸骨，<a id="a-IA"></a>神识不离骸骨故不取命终。<a id="a-IB"></a>虽然而彼等众生犹尚饥恼，<a id="a-IC"></a>彼处亦无食事。<a id="a-ID"></a>于彼处有微妙园林，<a id="a-IE"></a>彼等眼见种种华果，<a id="a-IF"></a>种种树木蓊郁青色，<a id="a-IG"></a>亦见微妙广大地方，<a id="a-IH"></a>柔软青草所覆。<a id="a-II"></a>彼等见如是园林地方微妙，<a id="a-IJ"></a>各各欢喜微笑，<a id="a-IK"></a>各各起念，<a id="a-IL"></a>各各相唤：<a id="a-IM"></a>‘汝等人辈，<a id="a-IN"></a>如是园林微妙可受快乐，<a id="a-IO"></a>又有凉冷微风！<a id="a-IP"></a>’彼等闻见此事已速来聚集，<a id="a-IQ"></a>即共入彼园林之内；<a id="a-IR"></a>入已少时受乐，<a id="a-IS"></a>于彼树上所有华果及诸叶等悉皆成铁，<a id="a-IT"></a>彼众生等即被彼铁枝叶华果擘裂其身。<a id="a-IU"></a>彼地狱众生被枝叶华果，<a id="a-IV"></a>犹如竹根擘裂身时，<a id="a-IW"></a>口大叫唤处处驰走。<a id="a-IX"></a>如是之时，<a id="a-IY"></a>其后有诸阎罗王人，<a id="a-IZ"></a>手执利呋或执大铁杖，<a id="a-Ia"></a>其目可畏，<a id="a-Ib"></a>牙齿极利，<a id="a-Ic"></a>头发火燃，<a id="a-Id"></a>其炎高大全身烧燃，<a id="a-Ie"></a>手执种种器杖，<a id="a-If"></a>罪人随业所生。<a id="a-Ig"></a>彼人顺后趁逐，<a id="a-Ih"></a>口唱是言：<a id="a-Ii"></a>‘人等住住，<a id="a-Ij"></a>莫走！<a id="a-Ik"></a>汝等自业所作此园林，<a id="a-Il"></a>何故苦走，<a id="a-Im"></a>不在此受斯业也？<a id="a-In"></a>’大药，<a id="a-Io"></a>彼诸众生在于地狱受如是苦恼，<a id="a-Ip"></a>当如是观。</p>
  <p id="aIq">“复次，<a id="a-Ir"></a>大药，<a id="a-Is"></a>其地狱人过七日后，<a id="a-It"></a>具足受地狱苦，<a id="a-Iu"></a>犹如蜂采华造蜜。<a id="a-Iv"></a>所以者何？<a id="a-Iw"></a>种种诸有因故成神识，<a id="a-Ix"></a>始受取地狱诸苦。<a id="a-Iy"></a>而彼神识初舍身不自由，<a id="a-Iz"></a>被诸苦所逼心中不乐。<a id="a-J0"></a>初见大黑闇至彼处，<a id="a-J1"></a>犹如有人被贼所逼牵挽。<a id="a-J2"></a>心作如是念：<a id="a-J3"></a>‘呜呼！<a id="a-J4"></a>我今何故舍微妙阎浮提，<a id="a-J5"></a>弃所爱诸亲侣，<a id="a-J6"></a>向地狱速疾而行？<a id="a-J7"></a>今不见天上之路。<a id="a-J8"></a>’其于彼时，<a id="a-J9"></a>犹如蚕虫被丝所缠，<a id="a-JA"></a>速疾求受生处；<a id="a-JB"></a>彼不自由，<a id="a-JC"></a>被业所缠缚不能得住。<a id="a-JD"></a>大药，<a id="a-JE"></a>其地狱众生，<a id="a-JF"></a>有如是因缘，<a id="a-JG"></a>有受如是等诸苦恼之事。<a id="a-JH"></a>”</p>
  <p id="aJI">尔时，<a id="a-JJ"></a>大药王子及跋陀罗波梨长者子，<a id="a-JK"></a>闻此事已，<a id="a-JL"></a>身毛皆竖，<a id="a-JM"></a>合十指掌，<a id="a-JN"></a>向佛归依。<a id="a-JO"></a>其大药王子等，<a id="a-JP"></a>发心作如是愿：<a id="a-JQ"></a>“藉此闻法因缘，<a id="a-JR"></a>在流转生死烦恼内，<a id="a-JS"></a>愿莫生恶道，<a id="a-JT"></a>愿莫受地狱苦也！<a id="a-JU"></a>”</p>
  <p id="aJV">尔时，<a id="a-JW"></a>跋陀罗波梨复白佛言：<a id="a-JX"></a>“世尊，<a id="a-JY"></a>我更欲问佛前所心疑。<a id="a-JZ"></a>”</p>
  <p id="aJa">佛告言：<a id="a-Jb"></a>“跋陀罗波梨，<a id="a-Jc"></a>随汝所疑，<a id="a-Jd"></a>恣汝意问。<a id="a-Je"></a>”</p>
  <p id="aJf">跋陀罗波梨白佛言：<a id="a-Jg"></a>“世尊，<a id="a-Jh"></a>何者名聚？<a id="a-Ji"></a>何者名积？<a id="a-Jj"></a>何者名阴？<a id="a-Jk"></a>何者名移？<a id="a-Jl"></a>”</p>
  <p id="aJm">佛言：<a id="a-Jn"></a>“跋陀罗波梨，<a id="a-Jo"></a>凡有四种法界成就此身。<a id="a-Jp"></a>何者为四？<a id="a-Jq"></a>诸界和合，<a id="a-Jr"></a>智慧见意，<a id="a-Js"></a>无明，<a id="a-Jt"></a>诸境界识。<a id="a-Ju"></a>此是总义，<a id="a-Jv"></a>我已说言。<a id="a-Jw"></a>聚者，<a id="a-Jx"></a>即是六界、<a id="a-Jy"></a>诸入境。<a id="a-Jz"></a>于六界内，<a id="a-K0"></a>粗者三，<a id="a-K1"></a>一者入，<a id="a-K2"></a>复有二种取。<a id="a-K3"></a>其内有发髭须、<a id="a-K4"></a>众毛、<a id="a-K5"></a>皮、<a id="a-K6"></a>肉、<a id="a-K7"></a>脓血、<a id="a-K8"></a>涕唾、<a id="a-K9"></a>脂、<a id="a-KA"></a>五藏、<a id="a-KB"></a>手、<a id="a-KC"></a>足、<a id="a-KD"></a>头、<a id="a-KE"></a>面、<a id="a-KF"></a>身分支节，<a id="a-KG"></a>和合故名为聚。<a id="a-KH"></a>譬如诸谷积聚，<a id="a-KI"></a>或乌麻、<a id="a-KJ"></a>或大小麦、<a id="a-KK"></a>或豆豌豆，<a id="a-KL"></a>以聚集故名积聚。<a id="a-KM"></a>如是，<a id="a-KN"></a>如是，<a id="a-KO"></a>此身有身分，<a id="a-KP"></a>有支节，<a id="a-KQ"></a>聚集故名为积聚。</p>
  <p id="aKR">“言六界，<a id="a-KS"></a>何等为六？<a id="a-KT"></a>一、<a id="a-KU"></a>地界，<a id="a-KV"></a>二、<a id="a-KW"></a>水界，<a id="a-KX"></a>三、<a id="a-KY"></a>火界，<a id="a-KZ"></a>四、<a id="a-Ka"></a>风界，<a id="a-Kb"></a>五、<a id="a-Kc"></a>空界，<a id="a-Kd"></a>六、<a id="a-Ke"></a>识界。</p>
  <p id="aKf">“言六入者，<a id="a-Kg"></a>何等为六？<a id="a-Kh"></a>一、<a id="a-Ki"></a>眼，<a id="a-Kj"></a>二、<a id="a-Kk"></a>耳，<a id="a-Kl"></a>三、<a id="a-Km"></a>鼻，<a id="a-Kn"></a>四、<a id="a-Ko"></a>舌，<a id="a-Kp"></a>五、<a id="a-Kq"></a>身，<a id="a-Kr"></a>六、<a id="a-Ks"></a>意。</p>
  <p id="aKt">“言六入境界者，<a id="a-Ku"></a>何等为六？<a id="a-Kv"></a>一、<a id="a-Kw"></a>色，<a id="a-Kx"></a>二、<a id="a-Ky"></a>声，<a id="a-Kz"></a>三、<a id="a-L0"></a>香，<a id="a-L1"></a>四、<a id="a-L2"></a>味，<a id="a-L3"></a>五、<a id="a-L4"></a>触，<a id="a-L5"></a>六、<a id="a-L6"></a>法，<a id="a-L7"></a>此名为六入境界。</p>
  <p id="aL8">“言诸粗界本体三，<a id="a-L9"></a>何者为三？<a id="a-LA"></a>一者、<a id="a-LB"></a>欲，<a id="a-LC"></a>二者、<a id="a-LD"></a>恚，<a id="a-LE"></a>三者、<a id="a-LF"></a>痴。<a id="a-LG"></a>彼等发起有三，<a id="a-LH"></a>何等为三？<a id="a-LI"></a>一者、<a id="a-LJ"></a>风，<a id="a-LK"></a>二者、<a id="a-LL"></a>黄白痰，<a id="a-LM"></a>三者、<a id="a-LN"></a>涕唾。</p>
  <p id="aLO">“言诸入取者有二，<a id="a-LP"></a>何等为二？<a id="a-LQ"></a>一者、<a id="a-LR"></a>持戒，<a id="a-LS"></a>二者、<a id="a-LT"></a>信。<a id="a-LU"></a>复有六，<a id="a-LV"></a>何等为六？<a id="a-LW"></a>一者、<a id="a-LX"></a>施，<a id="a-LY"></a>二者、<a id="a-LZ"></a>财，<a id="a-La"></a>三者、<a id="a-Lb"></a>精进，<a id="a-Lc"></a>四者、<a id="a-Ld"></a>禅定，<a id="a-Le"></a>五者、<a id="a-Lf"></a>善，<a id="a-Lg"></a>六者、<a id="a-Lh"></a>非善。</p>
  <p id="aLi">“言阴者，<a id="a-Lj"></a>云何名阴？<a id="a-Lk"></a>一者、<a id="a-Ll"></a>受，<a id="a-Lm"></a>二者、<a id="a-Ln"></a>想，<a id="a-Lo"></a>三者、<a id="a-Lp"></a>诸行，<a id="a-Lq"></a>四者、<a id="a-Lr"></a>识。<a id="a-Ls"></a>此四阴是无色，<a id="a-Lt"></a>言受者即是受用，<a id="a-Lu"></a>言想者即是知别乐苦，<a id="a-Lv"></a>言诸行者见闻触受，<a id="a-Lw"></a>此名为识，<a id="a-Lx"></a>为身作主，<a id="a-Ly"></a>能得自在，<a id="a-Lz"></a>一切诸物中自在故。</p>
  <p id="aM0">“言移者，<a id="a-M1"></a>善成就清净戒，<a id="a-M2"></a>身业、<a id="a-M3"></a>口业、<a id="a-M4"></a>意业，<a id="a-M5"></a>受根取命终时，<a id="a-M6"></a>于彼时彼识舍诸阴，<a id="a-M7"></a>更不受有生，<a id="a-M8"></a>更不回故一向受乐，<a id="a-M9"></a>故名为移，<a id="a-MA"></a>是名为移。<a id="a-MB"></a>离此者不名为有移，<a id="a-MC"></a>如是次第别者不名为移。<a id="a-MD"></a>”</p>
  <p id="aME">作如是语已，<a id="a-MF"></a>跋陀罗波梨及大药菩萨，<a id="a-MG"></a>顶礼佛足而作是言：<a id="a-MH"></a>“善哉！<a id="a-MI"></a>世尊，<a id="a-MJ"></a>善能为我，<a id="a-MK"></a>说如是义真实一切智。<a id="a-ML"></a>世尊，<a id="a-MM"></a>于未来世，<a id="a-MN"></a>此法门为诸迷惑愚痴众生当作润益。<a id="a-MO"></a>”</p>
  <p id="aMP">佛报彼二人言：<a id="a-MQ"></a>“跋陀罗波梨，<a id="a-MR"></a>此诸如来智者无有虚妄，<a id="a-MS"></a>非一切智亦不能知此真实体。<a id="a-MT"></a>我于过去行无量苦行，<a id="a-MU"></a>熏修此智光明，<a id="a-MV"></a>如今日所说无有异也。<a id="a-MW"></a>此是智光明法自处处流布，<a id="a-MX"></a>功德名闻一切智海藏，<a id="a-MY"></a>为诸众生教化故说。<a id="a-MZ"></a>所在之处，<a id="a-Ma"></a>所说之处，<a id="a-Mb"></a>于彼之处非人护持，<a id="a-Mc"></a>及诸天、<a id="a-Md"></a>修罗、<a id="a-Me"></a>摩睺罗伽、<a id="a-Mf"></a>人非人等，<a id="a-Mg"></a>来彼护持处，<a id="a-Mh"></a>顶礼于彼之处，<a id="a-Mi"></a>无诸恐怖，<a id="a-Mj"></a>县官不能作恶，<a id="a-Mk"></a>劫贼当不能害。<a id="a-Ml"></a>”</p>
  <p id="aMm">佛告诸比丘：<a id="a-Mn"></a>“汝等诸比丘，<a id="a-Mo"></a>若知从今去此法门，<a id="a-Mp"></a>不得无信人边说，<a id="a-Mq"></a>亦不得觅过失人边说，<a id="a-Mr"></a>亦不得外道尼乾等边说，<a id="a-Ms"></a>亦不得尼乾陀声闻边说，<a id="a-Mt"></a>在阿兰若空闲者边亦不得说，<a id="a-Mu"></a>亦不得不至心请人边说。<a id="a-Mv"></a>所以者何？<a id="a-Mw"></a>恐其求过失。<a id="a-Mx"></a>如来实无过失。<a id="a-My"></a>若有出家比丘，<a id="a-Mz"></a>或在家俗人，<a id="a-N0"></a>信受随顺此事者，<a id="a-N1"></a>彼人应须当顺彼人边，<a id="a-N2"></a>应须起慈悲心，<a id="a-N3"></a>一如如来一种，<a id="a-N4"></a>须发如是心：<a id="a-N5"></a>‘此人持诸佛库藏也。<a id="a-N6"></a>’”</p>
  <p id="aN7">尔时，<a id="a-N8"></a>世尊而说偈言：</p>
  <p id="aN9">“发心出家故，<a id="a-NA"></a>　应当行佛法，</p>
  <p id="aNB">降伏魔军众，<a id="a-NC"></a>　如象坏竹舍。</p>
  <p id="aND">若能行此法，<a id="a-NE"></a>　谨慎放逸事，</p>
  <p id="aNF">灭生死烦恼，<a id="a-NG"></a>　当尽一切苦。<a id="a-NH"></a>”</p>
  <p id="aNI">佛说此经已，<a id="a-NJ"></a>其跋陀罗长者子，<a id="a-NK"></a>大药王子菩萨，<a id="a-NL"></a>及大比丘众，<a id="a-NM"></a>天、<a id="a-NN"></a>龙、<a id="a-NO"></a>阿修罗、<a id="a-NP"></a>乾闼婆等，<a id="a-NQ"></a>闻佛所说，<a id="a-NR"></a>欢喜奉行。</p>
 </body>
</html>