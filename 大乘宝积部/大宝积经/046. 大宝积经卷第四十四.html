<!doctype html>
<html id="z3IBTFKCO" data-ver="1322">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘宝积部">
  <meta period="唐">
 </head>
 <body>
  <h1 id="a1">大宝积经卷第四十四</h1>
  <h2 id="a2">唐三藏法师玄奘奉诏译</h2>
  <h2 id="a3">菩萨藏会第十二之十尸罗波罗蜜品第七之三</h2>
  <p id="a4">“复次，<a id="a-5"></a>舍利子，<a id="a-6"></a>菩萨摩诃萨，<a id="a-7"></a>行尸罗波罗蜜多时，<a id="a-8"></a>具足如是清净尸罗，<a id="a-9"></a>于诸行中常恒发起不可乐想，<a id="a-A"></a>于诸众生起父母想，<a id="a-B"></a>于彼有情起难保想，<a id="a-C"></a>于妙五欲起非妙想，<a id="a-D"></a>于受了别起无识想。<a id="a-E"></a>舍利子，<a id="a-F"></a>是菩萨摩诃萨，<a id="a-G"></a>作是观已，<a id="a-H"></a>不起平等、<a id="a-I"></a>不平等心。<a id="a-J"></a>何以故？<a id="a-K"></a>是菩萨摩诃萨作如是观，<a id="a-L"></a>若当发起心平等者，<a id="a-M"></a>应超出心入于寂灭；<a id="a-N"></a>若当发起心不平等，<a id="a-O"></a>应令染心转不平等。<a id="a-P"></a>如是眼色为缘生于眼识，<a id="a-Q"></a>染心起灭由随眠故，<a id="a-R"></a>彼心体生于所缘境妄心计净。<a id="a-S"></a>若能了知彼不如理而体不净，<a id="a-T"></a>如是知已便得解脱。<a id="a-U"></a>若彼解脱即尽于彼。<a id="a-V"></a>彼何所尽？<a id="a-W"></a>所谓贪尽、<a id="a-X"></a>瞋尽、<a id="a-Y"></a>痴尽。<a id="a-Z"></a>如是尽者，<a id="a-a"></a>即非贪尽、<a id="a-b"></a>瞋尽、<a id="a-c"></a>痴尽。<a id="a-d"></a>何以故？<a id="a-e"></a>若刹那贪有灭尽者，<a id="a-f"></a>即应贪异尽异。<a id="a-g"></a>若如是者，<a id="a-h"></a>贪应是实，<a id="a-i"></a>尽亦是实。<a id="a-j"></a>若贪是实，<a id="a-k"></a>不应灭尽。<a id="a-l"></a>然舍利子，<a id="a-m"></a>一切有情皆由不正思惟如理作意故，<a id="a-n"></a>生于贪欲。<a id="a-o"></a>夫贪欲者，<a id="a-p"></a>分别所起；<a id="a-q"></a>若无分别，<a id="a-r"></a>计执斯断；<a id="a-s"></a>若断计执，<a id="a-t"></a>即无有实；<a id="a-u"></a>由无实故，<a id="a-v"></a>中无所贪；<a id="a-w"></a>由无贪故，<a id="a-x"></a>即是真实。<a id="a-y"></a>若是真实，<a id="a-z"></a>于中无苦；<a id="a-10"></a>由无苦故，<a id="a-11"></a>则无烧恼；<a id="a-12"></a>无烧恼故，<a id="a-13"></a>即是真实。<a id="a-14"></a>若是真实，<a id="a-15"></a>于中无热；<a id="a-16"></a>由无热故，<a id="a-17"></a>是即清凉，<a id="a-18"></a>是即涅槃，<a id="a-19"></a>于涅槃中无有贪爱。<a id="a-1A"></a>何以故？<a id="a-1B"></a>舍利子，<a id="a-1C"></a>夫涅槃者，<a id="a-1D"></a>无有思虑‘我当除灭如是贪爱’，<a id="a-1E"></a>贪爱尽故，<a id="a-1F"></a>名得涅槃。<a id="a-1G"></a>若如是者，<a id="a-1H"></a>即能贪异，<a id="a-1I"></a>所贪亦异，<a id="a-1J"></a>涅槃复异。<a id="a-1K"></a>此若异者，<a id="a-1L"></a>则于彼为彼。<a id="a-1M"></a>若于彼为彼，<a id="a-1N"></a>智者应当寻思彼实；<a id="a-1O"></a>如是求已，<a id="a-1P"></a>不得坚实。<a id="a-1Q"></a>若无坚实，<a id="a-1R"></a>即为是虚；<a id="a-1S"></a>若是虚者，<a id="a-1T"></a>即为寂静；<a id="a-1U"></a>若寂静者，<a id="a-1V"></a>即为是空。<a id="a-1W"></a>空无何法？<a id="a-1X"></a>谓我我所。<a id="a-1Y"></a>若常、<a id="a-1Z"></a>若恒、<a id="a-1a"></a>若住、<a id="a-1b"></a>若变异法，<a id="a-1c"></a>则无有情，<a id="a-1d"></a>则无命者。<a id="a-1e"></a>由如是故，<a id="a-1f"></a>于贪瞋痴则无所起。<a id="a-1g"></a>舍利子，<a id="a-1h"></a>以何等故，<a id="a-1i"></a>有我我所？<a id="a-1j"></a>计此为我，<a id="a-1k"></a>此我所有，<a id="a-1l"></a>起我我所。<a id="a-1m"></a>颠倒计我，<a id="a-1n"></a>故执我所；<a id="a-1o"></a>执我所故，<a id="a-1p"></a>便有所作；<a id="a-1q"></a>于所作中起四种行。<a id="a-1r"></a>云何为四？<a id="a-1s"></a>谓身所作，<a id="a-1t"></a>语心所作，<a id="a-1u"></a>由意思惟发粗恶语，<a id="a-1v"></a>从此便生运身加害。<a id="a-1w"></a>舍利子，<a id="a-1x"></a>一切愚痴凡夫，<a id="a-1y"></a>由起自他别异想故，<a id="a-1z"></a>为想所执，<a id="a-20"></a>为想所缚。<a id="a-21"></a>菩萨摩诃萨行尸罗波罗蜜多故，<a id="a-22"></a>于如是事知颠倒已，<a id="a-23"></a>不与诸行而相习近。<a id="a-24"></a>何以故？<a id="a-25"></a>由习近故则生怖畏。<a id="a-26"></a>菩萨摩诃萨作如是念：<a id="a-27"></a>‘我今为求无怖畏故度诸众生，<a id="a-28"></a>不宜于彼而生怖畏。<a id="a-29"></a>我当与之共为亲爱。<a id="a-2A"></a>’</p>
  <p id="a2B">“复次，<a id="a-2C"></a>舍利子，<a id="a-2D"></a>云何菩萨摩诃萨，<a id="a-2E"></a>依尸罗波罗蜜多故，<a id="a-2F"></a>于一切众生起父母想？<a id="a-2G"></a>舍利子，<a id="a-2H"></a>菩萨摩诃萨，<a id="a-2I"></a>行尸罗波罗蜜多时，<a id="a-2J"></a>作是思惟：<a id="a-2K"></a>‘无有众生于彼过去久远世来非父非母易可得者。<a id="a-2L"></a>何以故？<a id="a-2M"></a>一切众生，<a id="a-2N"></a>定曾为我若父若母。<a id="a-2O"></a>然由于彼生贪心故，<a id="a-2P"></a>舍于母想；<a id="a-2Q"></a>生瞋心故，<a id="a-2R"></a>舍于父想，<a id="a-2S"></a>流转生死不能断绝。<a id="a-2T"></a>’是故，<a id="a-2U"></a>舍利子，<a id="a-2V"></a>菩萨摩诃萨由斯事故，<a id="a-2W"></a>深思惟已，<a id="a-2X"></a>于诸众生起眷属想。</p>
  <p id="a2Y">“舍利子，<a id="a-2Z"></a>如彼过去超阿僧企耶广大无量不可思议劫，<a id="a-2a"></a>尔时有佛名最胜众，<a id="a-2b"></a>出现于世，<a id="a-2c"></a>如来、<a id="a-2d"></a>应、<a id="a-2e"></a>正等觉、<a id="a-2f"></a>明行圆满、<a id="a-2g"></a>善逝、<a id="a-2h"></a>世间解、<a id="a-2i"></a>无上丈夫、<a id="a-2j"></a>调御士、<a id="a-2k"></a>天人师、<a id="a-2l"></a>佛、<a id="a-2m"></a>薄伽梵。<a id="a-2n"></a>彼佛住寿九拘胝岁，<a id="a-2o"></a>与九拘胝那庾多大声闻众同共集会。<a id="a-2p"></a>尔时，<a id="a-2q"></a>有一菩萨名为得念，<a id="a-2r"></a>生在王宫，<a id="a-2s"></a>形貌端严，<a id="a-2t"></a>众所乐见，<a id="a-2u"></a>成就第一圆净色相。<a id="a-2v"></a>然此菩萨初生之时，<a id="a-2w"></a>父母各以八万四千童少婇女而以赐之，<a id="a-2x"></a>亲友眷属复以八万四千诸妙彩女而用上之，<a id="a-2y"></a>父母知友复以彩女八万四千奉于菩萨，<a id="a-2z"></a>为欲生长常随翼从。<a id="a-30"></a>舍利子，<a id="a-31"></a>时菩萨父，<a id="a-32"></a>为是菩萨起三时殿，<a id="a-33"></a>热时、<a id="a-34"></a>雨时及以寒时，<a id="a-35"></a>令彼菩萨居重殿上，<a id="a-36"></a>随时而住。<a id="a-37"></a>又令无量百千妓乐，<a id="a-38"></a>围绕菩萨而娱乐之。<a id="a-39"></a>尔时，<a id="a-3A"></a>菩萨闻诸乐音，<a id="a-3B"></a>将举其声，<a id="a-3C"></a>起生灭想而现在前；<a id="a-3D"></a>乐音暂止，<a id="a-3E"></a>便思此声依何而起？<a id="a-3F"></a>何处而生？<a id="a-3G"></a>依何而息？<a id="a-3H"></a>何处而灭？<a id="a-3I"></a>尔时菩萨作是观时，<a id="a-3J"></a>不起昼夜差别之想，<a id="a-3K"></a>唯恒发起无常之想，<a id="a-3L"></a>一切世间不可乐想。</p>
  <p id="a3M">“舍利子，<a id="a-3N"></a>尔时得念菩萨，<a id="a-3O"></a>四万岁中未曾于乐而生耽著，<a id="a-3P"></a>又四万岁于诸欲中未曾贪染。<a id="a-3Q"></a>是时菩萨住深宫中，<a id="a-3R"></a>入四静虑，<a id="a-3S"></a>发五神通，<a id="a-3T"></a>即从内宫以神足力身升虚空，<a id="a-3U"></a>往最胜众如来应正等觉薄伽梵所。<a id="a-3V"></a>既到彼已，<a id="a-3W"></a>请问彼佛，<a id="a-3X"></a>得少善法旋还本宫。</p>
  <p id="a3Y">“舍利子，<a id="a-3Z"></a>是得念菩萨，<a id="a-3a"></a>于彼如来入涅槃日，<a id="a-3b"></a>复往如来所住之处，<a id="a-3c"></a>问诸苾芻：<a id="a-3d"></a>‘最胜众佛，<a id="a-3e"></a>今为何在？<a id="a-3f"></a>我今欲见亲觐供养。<a id="a-3g"></a>’时诸苾芻告得念曰：<a id="a-3h"></a>‘善男子，<a id="a-3i"></a>汝不知耶？<a id="a-3j"></a>如来今者已般涅槃。<a id="a-3k"></a>’尔时，<a id="a-3l"></a>菩萨既知如来般涅槃已，<a id="a-3m"></a>即于是处举身投地，<a id="a-3n"></a>涕泣闷绝，<a id="a-3o"></a>良久乃苏，<a id="a-3p"></a>便说颂曰：</p>
  <p id="a3q">“‘如是照世间，<a id="a-3r"></a>　到诸法彼岸，</p>
  <p id="a3s">我住放逸地，<a id="a-3t"></a>　如何自欺诳？</p>
  <p id="a3u">百千劫拘胝，<a id="a-3v"></a>　如来乃一现，</p>
  <p id="a3w">而我不奉事，<a id="a-3x"></a>　谁当作依救？</p>
  <p id="a3y">如我自惟忖，<a id="a-3z"></a>　我母非亲善，</p>
  <p id="a40">何不赞如来，<a id="a-41"></a>　令我初生见？</p>
  <p id="a42">父亦非亲善，<a id="a-43"></a>　陷我于诸欲，</p>
  <p id="a44">既被所拘执，<a id="a-45"></a>　乖事世间依。</p>
  <p id="a46">不闻佛所说，<a id="a-47"></a>　六十妙音声，</p>
  <p id="a48">生为失大利，<a id="a-49"></a>　谓不事佛故。</p>
  <p id="a4A">到诸法彼岸，<a id="a-4B"></a>　利世大悲者，</p>
  <p id="a4C">我憍逸所执，<a id="a-4D"></a>　不事两足尊。</p>
  <p id="a4E">千亿那庾劫，<a id="a-4F"></a>　见诸佛甚难，</p>
  <p id="a4G">我不修供养，<a id="a-4H"></a>　灭后方来至。</p>
  <p id="a4I">今我重思忖，<a id="a-4J"></a>　父母俱非善，</p>
  <p id="a4K">当我初生时，<a id="a-4L"></a>　何不为赞佛？</p>
  <p id="a4M">令见最胜尊，<a id="a-4N"></a>　常住如来所，</p>
  <p id="a4O">广修诸供养，<a id="a-4P"></a>　及听闻正法。</p>
  <p id="a4Q">如来所宣畅，<a id="a-4R"></a>　六十妙音声，</p>
  <p id="a4S">而我未曾闻，<a id="a-4T"></a>　灭后方来至。</p>
  <p id="a4U">我今失大利，<a id="a-4V"></a>　涅槃后方来，</p>
  <p id="a4W">无为演妙法，<a id="a-4X"></a>　如先佛所说。<a id="a-4Y"></a>’</p>
  <p id="a4Z">“舍利子，<a id="a-4a"></a>尔时得念菩萨，<a id="a-4b"></a>即于是处悲啼而起，<a id="a-4c"></a>往最胜众如来般涅槃床。<a id="a-4d"></a>既到彼已，<a id="a-4e"></a>哀恸悲噎，<a id="a-4f"></a>右绕如来满百千匝，<a id="a-4g"></a>却住一面，<a id="a-4h"></a>而说颂曰：</p>
  <p id="a4i">“‘佛为群生真实尊，<a id="a-4j"></a>　显扬无上微妙法，</p>
  <p id="a4k">我今发起至诚心，<a id="a-4l"></a>　为获最胜菩提故。</p>
  <p id="a4m">我今敬礼如来足，<a id="a-4n"></a>　世界真言大慧者，</p>
  <p id="a4o">愿我当获如斯智，<a id="a-4p"></a>　等最胜尊之所得。</p>
  <p id="a4q">我昔羸劣无智慧，<a id="a-4r"></a>　堕在魔罗品类中，</p>
  <p id="a4s">安处居家多迫迮，<a id="a-4t"></a>　不得奉事人中上。</p>
  <p id="a4u">我已曾修胜妙福，<a id="a-4v"></a>　由此暂得觐如来，</p>
  <p id="a4w">然佛不垂开正法，<a id="a-4x"></a>　故我于今受极苦。</p>
  <p id="a4y">我今天龙等众前，<a id="a-4z"></a>　兴发至诚真谛语，</p>
  <p id="a50">若我本期如实者，<a id="a-51"></a>　当依所言无不遂。</p>
  <p id="a52">愿我当于未来世，<a id="a-53"></a>　诸佛出现人中尊，</p>
  <p id="a54">见甚深义广大用，<a id="a-55"></a>　宣说无上真实法。</p>
  <p id="a56">尔时诸难我不生，<a id="a-57"></a>　既生诸欲不亲近，</p>
  <p id="a58">女色自在无随转，<a id="a-59"></a>　摧坏魔罗之囹圄。</p>
  <p id="a5A">生生常得见诸佛，<a id="a-5B"></a>　无上正法现前闻，</p>
  <p id="a5C">由睹诸佛净信生，<a id="a-5D"></a>　生净信已修诸行。</p>
  <p id="a5E">若我所发至诚言，<a id="a-5F"></a>　必当谛实非虚者，</p>
  <p id="a5G">由此如来还起坐，<a id="a-5H"></a>　如从重睡欻然觉。<a id="a-5I"></a>’</p>
  <p id="a5J">“菩萨适发诚言已，<a id="a-5K"></a>　如来应时便起坐，</p>
  <p id="a5L">百千拘胝诸天众，<a id="a-5M"></a>　以上妙衣而奉散。</p>
  <p id="a5N">菩萨是时心喜悦，<a id="a-5O"></a>　举身上踊住虚空，</p>
  <p id="a5P">既在虚空安住已，<a id="a-5Q"></a>　以妙伽陀赞最胜：</p>
  <p id="a5R">‘慈心利世大明照，<a id="a-5S"></a>　第一说者大神通，</p>
  <p id="a5T">觉悟愍念世间依，<a id="a-5U"></a>　演宣无上正法者。<a id="a-5V"></a>’</p>
  <p id="a5W">“舍利子，<a id="a-5X"></a>尔时得念菩萨，<a id="a-5Y"></a>宣说如是诸赞颂已，<a id="a-5Z"></a>欲令大众倍欢悦故，<a id="a-5a"></a>复于佛前而说颂曰：</p>
  <p id="a5b">“‘我于未来当作佛，<a id="a-5c"></a>　示现授记人中尊，</p>
  <p id="a5d">汝等大众应随学，<a id="a-5e"></a>　于如来所兴供养。</p>
  <p id="a5f">世间依怙不思议，<a id="a-5g"></a>　谁有于斯不生信？</p>
  <p id="a5h">哀愍我等及众生，<a id="a-5i"></a>　已入涅槃还重起。<a id="a-5j"></a>’</p>
  <p id="a5k">“舍利子，<a id="a-5l"></a>是得念菩萨，<a id="a-5m"></a>于最胜众如来法中，<a id="a-5n"></a>大设供养植诸善本。<a id="a-5o"></a>即以如是善根力故，<a id="a-5p"></a>于此命终，<a id="a-5q"></a>生彼善趣诸天世界，<a id="a-5r"></a>经二十大劫拘胝不堕恶趣，<a id="a-5s"></a>又经二十大劫拘胝不受欲乐。<a id="a-5t"></a>舍利子，<a id="a-5u"></a>是得念菩萨，<a id="a-5v"></a>于如是时亲觐奉事七千诸佛，<a id="a-5w"></a>于诸佛所广设供养，<a id="a-5x"></a>为求阿耨多罗三藐三菩提故，<a id="a-5y"></a>常修梵行。<a id="a-5z"></a>于最后劫来世之时，<a id="a-60"></a>得胜上身自善根力之所发起，<a id="a-61"></a>成等正觉，<a id="a-62"></a>号娑罗王如来、<a id="a-63"></a>应、<a id="a-64"></a>正等觉、<a id="a-65"></a>明行圆满、<a id="a-66"></a>善逝、<a id="a-67"></a>世间解、<a id="a-68"></a>无上丈夫、<a id="a-69"></a>调御士、<a id="a-6A"></a>天人师、<a id="a-6B"></a>佛、<a id="a-6C"></a>薄伽梵，<a id="a-6D"></a>出现于世。<a id="a-6E"></a>舍利子，<a id="a-6F"></a>是娑罗王佛，<a id="a-6G"></a>寿二十拘胝岁。<a id="a-6H"></a>与诸弟子再会说法，<a id="a-6I"></a>第一大会声闻弟子有二十拘胝，<a id="a-6J"></a>第二大会有四十千，<a id="a-6K"></a>一切皆是大阿罗汉，<a id="a-6L"></a>诸漏已尽，<a id="a-6M"></a>无复烦恼，<a id="a-6N"></a>获大势力，<a id="a-6O"></a>乃至得到诸心自在第一彼岸。<a id="a-6P"></a>舍利子，<a id="a-6Q"></a>彼佛世尊般涅槃后，<a id="a-6R"></a>流布舍利广起灵庙，<a id="a-6S"></a>正法住世满十千岁。<a id="a-6T"></a>”</p>
  <p id="a6U">尔时，<a id="a-6V"></a>薄伽梵欲重宣此义，<a id="a-6W"></a>而说颂曰：</p>
  <p id="a6X">“舍利子当知，<a id="a-6Y"></a>　是得念菩萨，</p>
  <p id="a6Z">二十劫拘胝，<a id="a-6a"></a>　未曾堕恶道；</p>
  <p id="a6b">又经如是劫，<a id="a-6c"></a>　不习诸贪欲。</p>
  <p id="a6d">于是中间时，<a id="a-6e"></a>　七千佛灭度，</p>
  <p id="a6f">爱乐诸佛法，<a id="a-6g"></a>　常修清净行。</p>
  <p id="a6h">最后悟菩提，<a id="a-6i"></a>　号娑罗王佛，</p>
  <p id="a6j">三十拘胝千，<a id="a-6k"></a>　住无上正觉。</p>
  <p id="a6l">悟上菩提已，<a id="a-6m"></a>　利益诸众生，</p>
  <p id="a6n">二十拘胝岁，<a id="a-6o"></a>　广宣微妙法。</p>
  <p id="a6p">二十拘胝众，<a id="a-6q"></a>　及余四十千，</p>
  <p id="a6r">一切尽诸漏，<a id="a-6s"></a>　皆佛之仙众。</p>
  <p id="a6t">彼佛涅槃后，<a id="a-6u"></a>　舍利广流布，</p>
  <p id="a6v">灵庙具足满，<a id="a-6w"></a>　六十千拘胝。</p>
  <p id="a6x">灭后法住世，<a id="a-6y"></a>　经于十千岁，</p>
  <p id="a6z">闻佛说正教，<a id="a-70"></a>　皆生清净信，</p>
  <p id="a71">如来所说法，<a id="a-72"></a>　智者不生疑，</p>
  <p id="a73">终不堕恶道，<a id="a-74"></a>　速证于寂灭。</p>
  <p id="a75">“复次，<a id="a-76"></a>舍利子，<a id="a-77"></a>如是菩萨摩诃萨行尸罗波罗蜜多故，<a id="a-78"></a>清净戒众，<a id="a-79"></a>于诸众生起父母想。<a id="a-7A"></a>何以故？<a id="a-7B"></a>我于往昔生贪心故，<a id="a-7C"></a>舍于母想；<a id="a-7D"></a>生瞋心故，<a id="a-7E"></a>舍于父想。<a id="a-7F"></a>我今行尸罗波罗蜜多，<a id="a-7G"></a>安住净戒，<a id="a-7H"></a>于彼诸欲恒兴起厌违背之心。<a id="a-7I"></a>是菩萨摩诃萨为除贪故，<a id="a-7J"></a>以正作意，<a id="a-7K"></a>于诸欲中，<a id="a-7L"></a>起于真实违厌之想。</p>
  <p id="a7M">“舍利子，<a id="a-7N"></a>是菩萨摩诃萨由起如是正思惟故，<a id="a-7O"></a>能自了知诸欲之相，<a id="a-7P"></a>又能了知诸欲违厌。<a id="a-7Q"></a>舍利子，<a id="a-7R"></a>云何名为了知诸欲，<a id="a-7S"></a>及能了知诸欲违厌？<a id="a-7T"></a>舍利子，<a id="a-7U"></a>所言诸欲名为贪爱，<a id="a-7V"></a>谓贪眼识所识诸色，<a id="a-7W"></a>是名为欲；<a id="a-7X"></a>贪爱耳识所识诸声，<a id="a-7Y"></a>是名为欲；<a id="a-7Z"></a>如是贪爱鼻识所识诸香、<a id="a-7a"></a>舌识所识诸味、<a id="a-7b"></a>身识所识诸触，<a id="a-7c"></a>是名为欲。<a id="a-7d"></a>舍利子，<a id="a-7e"></a>若有贪爱则有执著。<a id="a-7f"></a>夫执著者名之为结，<a id="a-7g"></a>结名发起，<a id="a-7h"></a>发起名缚，<a id="a-7i"></a>又亦名为不实戏论。<a id="a-7j"></a>如是，<a id="a-7k"></a>舍利子，<a id="a-7l"></a>一切众生，<a id="a-7m"></a>皆为不实戏论诸缚所缚、<a id="a-7n"></a>缠缚、<a id="a-7o"></a>遍缚、<a id="a-7p"></a>增上遍缚，<a id="a-7q"></a>不得解脱。</p>
  <p id="a7r">“舍利子，<a id="a-7s"></a>一切众生为谁缚故，<a id="a-7t"></a>名之为缚？<a id="a-7u"></a>所谓色缚所缚故，<a id="a-7v"></a>名之为缚；<a id="a-7w"></a>乃至声香味触缚所缚故，<a id="a-7x"></a>名之为缚。<a id="a-7y"></a>又何等故名为色缚？<a id="a-7z"></a>谓于自身所得诸色，<a id="a-80"></a>妄起我想、<a id="a-81"></a>命者之想、<a id="a-82"></a>数取趣想、<a id="a-83"></a>常想恒想、<a id="a-84"></a>不变异想、<a id="a-85"></a>实想、<a id="a-86"></a>全想、<a id="a-87"></a>一合之想，<a id="a-88"></a>如是等想名为色缚。<a id="a-89"></a>舍利子，<a id="a-8A"></a>何等名为色缚所缚？<a id="a-8B"></a>谓于所起我自体相，<a id="a-8C"></a>深亲宝重，<a id="a-8D"></a>广兴我爱，<a id="a-8E"></a>于诸妻妾一切女色恋著不已，<a id="a-8F"></a>如是名为色缚所缚。<a id="a-8G"></a>舍利子，<a id="a-8H"></a>是诸众生，<a id="a-8I"></a>既得受用诸欲法已，<a id="a-8J"></a>造不善业，<a id="a-8K"></a>不如实知诸欲过失。<a id="a-8L"></a>云何名为诸欲过失？<a id="a-8M"></a>舍利子，<a id="a-8N"></a>一切诸欲无非过失；<a id="a-8O"></a>是故智者于诸过失，<a id="a-8P"></a>不应生欲。<a id="a-8Q"></a>然趣恶道是欲重过，<a id="a-8R"></a>吾当为汝开示其相。</p>
  <p id="a8S">“舍利子，<a id="a-8T"></a>云何名为能趣恶道诸欲重过？<a id="a-8U"></a>舍利子，<a id="a-8V"></a>我说一切习近欲时，<a id="a-8W"></a>无有少恶而不造者。<a id="a-8X"></a>彼若报熟，<a id="a-8Y"></a>无有少苦而不摄受。<a id="a-8Z"></a>是故，<a id="a-8a"></a>舍利子，<a id="a-8b"></a>我观一切千世界中，<a id="a-8c"></a>众生大怨，<a id="a-8d"></a>无过妻妾女色诸欲。<a id="a-8e"></a>何以故？<a id="a-8f"></a>舍利子，<a id="a-8g"></a>夫有智者即是如来，<a id="a-8h"></a>言无智者谓群生也。<a id="a-8i"></a>若诸智者之所诃毁，<a id="a-8j"></a>是名真实；<a id="a-8k"></a>若诸无智之所摄受，<a id="a-8l"></a>则非真实。<a id="a-8m"></a>舍利子，<a id="a-8n"></a>诸无智者何所摄受？<a id="a-8o"></a>所谓摄受诸有为法，<a id="a-8p"></a>摄受妻妾女色诸欲及男女等。<a id="a-8q"></a>彼无智者，<a id="a-8r"></a>又为妻子诸女色等之所摄受，<a id="a-8s"></a>如是展转更相摄受，<a id="a-8t"></a>则不摄受于彼圣道。<a id="a-8u"></a>舍利子，<a id="a-8v"></a>彼无智者，<a id="a-8w"></a>为于男女妻妾诸女色等所缠缚故，<a id="a-8x"></a>于诸善法多生障碍。<a id="a-8y"></a>何所障碍？<a id="a-8z"></a>所谓障碍出家、<a id="a-90"></a>障碍尸罗、<a id="a-91"></a>障碍静虑、<a id="a-92"></a>障碍天道、<a id="a-93"></a>障碍涅槃，<a id="a-94"></a>又能障碍诸妙善法。</p>
  <p id="a95">“又舍利子，<a id="a-96"></a>彼无智者，<a id="a-97"></a>若有摄受男女妻妾诸女色等，<a id="a-98"></a>略说则是摄受怨仇，<a id="a-99"></a>即为摄受地狱、<a id="a-9A"></a>傍生、<a id="a-9B"></a>焰魔鬼趣等。<a id="a-9C"></a>舍利子，<a id="a-9D"></a>如是摄受，<a id="a-9E"></a>取要言之，<a id="a-9F"></a>即是摄受一切恶不善法，<a id="a-9G"></a>障碍一切诸贤圣法。<a id="a-9H"></a>又若摄受男女妻妾诸女色等，<a id="a-9I"></a>乃至则于一切美食，<a id="a-9J"></a>亦能障碍，<a id="a-9K"></a>况余胜事！<a id="a-9L"></a>舍利子，<a id="a-9M"></a>如是障碍略而言之，<a id="a-9N"></a>所谓障碍见佛、<a id="a-9O"></a>障碍闻法、<a id="a-9P"></a>障碍奉僧、<a id="a-9Q"></a>障碍见佛所得净信、<a id="a-9R"></a>障碍闻法所得净信、<a id="a-9S"></a>障碍奉僧所得净信。<a id="a-9T"></a>又略而言，<a id="a-9U"></a>障碍获得具足无难，<a id="a-9V"></a>障碍信财、<a id="a-9W"></a>戒财、<a id="a-9X"></a>闻财、<a id="a-9Y"></a>舍财、<a id="a-9Z"></a>慧财、<a id="a-9a"></a>惭财、<a id="a-9b"></a>愧财。<a id="a-9c"></a>舍利子，<a id="a-9d"></a>若有摄受男女妻妾诸色欲等，<a id="a-9e"></a>即为摄受不信恶戒、<a id="a-9f"></a>邪闻、<a id="a-9g"></a>悭吝、<a id="a-9h"></a>恶邪之慧、<a id="a-9i"></a>无惭、<a id="a-9j"></a>无愧，<a id="a-9k"></a>又复摄受病痈、<a id="a-9l"></a>毒箭、<a id="a-9m"></a>火聚、<a id="a-9n"></a>毒蛇。<a id="a-9o"></a>舍利子，<a id="a-9p"></a>若有乐处居家耽嗜不舍，<a id="a-9q"></a>当知即是乐处冢间。<a id="a-9r"></a>是故我说乐处居家，<a id="a-9s"></a>如住冢间及旷野处无所投告，<a id="a-9t"></a>即为丧失诸白净法。</p>
  <p id="a9u">“又舍利子，<a id="a-9v"></a>若有众生味著男女妻妾诸女色欲，<a id="a-9w"></a>当知即是味著砾石之雹，<a id="a-9x"></a>即是味著利刀之刃，<a id="a-9y"></a>即是味著大热铁丸，<a id="a-9z"></a>即是味著坐热铁床，<a id="a-A0"></a>即是味著热铁机蹬。<a id="a-A1"></a>舍利子，<a id="a-A2"></a>若有味著华鬘香涂，<a id="a-A3"></a>即是味著热铁华鬘，<a id="a-A4"></a>亦是味著屎尿涂身。<a id="a-A5"></a>舍利子，<a id="a-A6"></a>若有摄受居处舍宅，<a id="a-A7"></a>当知摄受大热铁瓮；<a id="a-A8"></a>若有摄受奴婢作使，<a id="a-A9"></a>当知摄受地狱恶卒；<a id="a-AA"></a>若有摄受象、<a id="a-AB"></a>马、<a id="a-AC"></a>驼、<a id="a-AD"></a>驴、<a id="a-AE"></a>牛、<a id="a-AF"></a>羊、<a id="a-AG"></a>鸡、<a id="a-AH"></a>豕，<a id="a-AI"></a>当知摄受地狱之中黑驳诸狗，<a id="a-AJ"></a>又是摄受百踰缮那禁卫之卒。<a id="a-AK"></a>取要言之，<a id="a-AL"></a>若有摄受妻妾男女诸女色欲，<a id="a-AM"></a>当知即是摄受一切众苦忧愁悲恼之聚。<a id="a-AN"></a>舍利子，<a id="a-AO"></a>宁当依附千踰缮那量大热铁床，<a id="a-AP"></a>是床极热遍热猛焰洞燃；<a id="a-AQ"></a>于彼父母所给妻妾诸女色欲，<a id="a-AR"></a>乃至不以染爱之心远观其相，<a id="a-AS"></a>何况亲附抱持之者？<a id="a-AT"></a>何以故？<a id="a-AU"></a>舍利子，<a id="a-AV"></a>当知妇人是众苦本，<a id="a-AW"></a>是障碍本，<a id="a-AX"></a>是杀害本，<a id="a-AY"></a>是系缚本，<a id="a-AZ"></a>是忧愁本，<a id="a-Aa"></a>是怨对本，<a id="a-Ab"></a>是生盲本。<a id="a-Ac"></a>当知妇人，<a id="a-Ad"></a>灭圣慧眼；<a id="a-Ae"></a>当知妇人，<a id="a-Af"></a>如热铁华散布于地，<a id="a-Ag"></a>足蹈其上；<a id="a-Ah"></a>当知妇人，<a id="a-Ai"></a>于诸邪性流布增长。<a id="a-Aj"></a>舍利子，<a id="a-Ak"></a>何因缘故名为妇人？<a id="a-Al"></a>所言妇者，<a id="a-Am"></a>名加重担。<a id="a-An"></a>何以故？<a id="a-Ao"></a>能使众生负重担故，<a id="a-Ap"></a>能使众生弊重担故，<a id="a-Aq"></a>能使众生受重担故，<a id="a-Ar"></a>能使众生持于重担有所行故，<a id="a-As"></a>能使众生荷于重担遍周行故，<a id="a-At"></a>能令众生于此重担心疲苦故，<a id="a-Au"></a>能令众生为于重担所煎迫故，<a id="a-Av"></a>能令众生为于重担所伤害故。<a id="a-Aw"></a>舍利子，<a id="a-Ax"></a>复以何缘名之为妇？<a id="a-Ay"></a>所言妇者，<a id="a-Az"></a>是诸众生所输委处，<a id="a-B0"></a>是贪爱奴所流没处，<a id="a-B1"></a>是顺妇者所输税处，<a id="a-B2"></a>是妇媚者所迷惑处，<a id="a-B3"></a>是妇胜者所归投处，<a id="a-B4"></a>是屈妇者所凭仗处，<a id="a-B5"></a>妇自在者所放逸处，<a id="a-B6"></a>为妇奴者所疲苦处，<a id="a-B7"></a>随妇转者所欣仰处。<a id="a-B8"></a>舍利子，<a id="a-B9"></a>以如是等诸因缘故，<a id="a-BA"></a>名是诸处以之为妇。</p>
  <p id="aBB">“又舍利子，<a id="a-BC"></a>世间众生，<a id="a-BD"></a>由妇因缘不舍重担。<a id="a-BE"></a>不舍何等之重担耶？<a id="a-BF"></a>所谓五蕴。<a id="a-BG"></a>何等五蕴？<a id="a-BH"></a>色蕴、<a id="a-BI"></a>受蕴、<a id="a-BJ"></a>想蕴、<a id="a-BK"></a>行蕴、<a id="a-BL"></a>识蕴。<a id="a-BM"></a>舍利子，<a id="a-BN"></a>世间妇人，<a id="a-BO"></a>能令众生不舍如是五蕴重担，<a id="a-BP"></a>故名五蕴以之为妇。<a id="a-BQ"></a>舍利子，<a id="a-BR"></a>复何因缘世人名妇为故第二？<a id="a-BS"></a>舍利子，<a id="a-BT"></a>如是女人，<a id="a-BU"></a>是犯尸罗第二伴故，<a id="a-BV"></a>是犯威仪第二伴故，<a id="a-BW"></a>是犯正见第二伴故，<a id="a-BX"></a>是饮食时第二伴故，<a id="a-BY"></a>是往地狱、<a id="a-BZ"></a>傍生、<a id="a-Ba"></a>鬼趣第二伴故，<a id="a-Bb"></a>能障圣慧、<a id="a-Bc"></a>碍涅槃乐、<a id="a-Bd"></a>摄一切苦第二伴故，<a id="a-Be"></a>是以名为故第二也。<a id="a-Bf"></a>舍利子，<a id="a-Bg"></a>复以何故，<a id="a-Bh"></a>世人名妇以为母众？<a id="a-Bi"></a>舍利子，<a id="a-Bj"></a>一切女人生多过失，<a id="a-Bk"></a>无边幻诳，<a id="a-Bl"></a>故名母众。<a id="a-Bm"></a>若有随逐母众自在，<a id="a-Bn"></a>当知即堕魔罗手中自在为恶。<a id="a-Bo"></a>如是，<a id="a-Bp"></a>舍利子，<a id="a-Bq"></a>当知世界一切女人生多过失，<a id="a-Br"></a>无边幻诳，<a id="a-Bs"></a>心多轻躁，<a id="a-Bt"></a>心多掉动，<a id="a-Bu"></a>其心流荡，<a id="a-Bv"></a>倾覆不住，<a id="a-Bw"></a>心似山狖，<a id="a-Bx"></a>心似猿猴，<a id="a-By"></a>善能示现幻诳之术，<a id="a-Bz"></a>如是诸相，<a id="a-C0"></a>故名女人以为母众。<a id="a-C1"></a>又舍利子，<a id="a-C2"></a>言母众者即母幻村，<a id="a-C3"></a>又亦名为幻之城邑、<a id="a-C4"></a>幻王所都、<a id="a-C5"></a>幻客之亭、<a id="a-C6"></a>幻人之馆、<a id="a-C7"></a>幻国、<a id="a-C8"></a>幻村、<a id="a-C9"></a>幻处、<a id="a-CA"></a>幻方，<a id="a-CB"></a>是幻世间，<a id="a-CC"></a>是幻世界，<a id="a-CD"></a>是无边幻，<a id="a-CE"></a>是广大幻，<a id="a-CF"></a>是无量幻，<a id="a-CG"></a>是不可思议幻。<a id="a-CH"></a>舍利子，<a id="a-CI"></a>由如是等诸欲重过能趣恶道，<a id="a-CJ"></a>故号女人名母幻村。<a id="a-CK"></a>舍利子，<a id="a-CL"></a>譬如幻师善学幻术，<a id="a-CM"></a>于大众中示现种种幻诳之事。<a id="a-CN"></a>舍利子，<a id="a-CO"></a>母村亦尔，<a id="a-CP"></a>善学女人幻诳之术，<a id="a-CQ"></a>能令丈夫若见、<a id="a-CR"></a>若闻、<a id="a-CS"></a>若摩、<a id="a-CT"></a>若触皆被系缚。<a id="a-CU"></a>又诸女人巧知惑媚，<a id="a-CV"></a>由知媚故势力自在，<a id="a-CW"></a>凡有所作，<a id="a-CX"></a>歌舞戏笑，<a id="a-CY"></a>啼泣往来，<a id="a-CZ"></a>若住坐卧，<a id="a-Ca"></a>于一切时能令丈夫不得自在，<a id="a-Cb"></a>随彼女人系缚驱使。<a id="a-Cc"></a>舍利子，<a id="a-Cd"></a>譬如世间成熟稻田，<a id="a-Ce"></a>被大雹雨伤残滋甚。<a id="a-Cf"></a>如是，<a id="a-Cg"></a>舍利子，<a id="a-Ch"></a>是母幻村，<a id="a-Ci"></a>犹如大雹堕丈夫田，<a id="a-Cj"></a>摧坏一切白法苗稼，<a id="a-Ck"></a>消灭都尽。<a id="a-Cl"></a>舍利子，<a id="a-Cm"></a>诸如是等能趣恶道，<a id="a-Cn"></a>贪欲重过，<a id="a-Co"></a>一切世间愚痴凡夫，<a id="a-Cp"></a>为之幻惑不能觉了，<a id="a-Cq"></a>而复摄受所爱妻妾诸女色欲，<a id="a-Cr"></a>为之迷醉。</p>
  <p id="aCs">“复次，<a id="a-Ct"></a>舍利子，<a id="a-Cu"></a>聪慧菩萨摩诃萨，<a id="a-Cv"></a>行尸罗波罗蜜多故，<a id="a-Cw"></a>于是诸欲深知过已，<a id="a-Cx"></a>便依正法起二种想，<a id="a-Cy"></a>所谓于诸愚夫起恶人想，<a id="a-Cz"></a>于佛菩萨起善人想。<a id="a-D0"></a>菩萨摩诃萨作是观已，<a id="a-D1"></a>便自思惟：<a id="a-D2"></a>‘我今应往善丈夫趣，<a id="a-D3"></a>不宜往彼恶丈夫趣。<a id="a-D4"></a>我不应往地狱、<a id="a-D5"></a>傍生、<a id="a-D6"></a>焰魔鬼趣，<a id="a-D7"></a>我不应往毁尸罗趣，<a id="a-D8"></a>我不应往犯戒住处。<a id="a-D9"></a>我今应往最胜无上离前诸法无障碍趣，<a id="a-DA"></a>我今应往诸佛如来大智慧趣。<a id="a-DB"></a>’又作是念：<a id="a-DC"></a>‘我当逆流而行，<a id="a-DD"></a>非顺流者。<a id="a-DE"></a>我当作师子吼，<a id="a-DF"></a>非野干鸣。<a id="a-DG"></a>我当示现金翅鸟王之大势力，<a id="a-DH"></a>不应示现微细昆虫之所有力。<a id="a-DI"></a>我今应作贤良之人，<a id="a-DJ"></a>不作险恶愦杂之人。<a id="a-DK"></a>我今应啖贤良胜士清净之食，<a id="a-DL"></a>不应啖彼无良下士不净之食。<a id="a-DM"></a>我应修行微妙静虑、<a id="a-DN"></a>最胜静虑、<a id="a-DO"></a>殊特静虑，<a id="a-DP"></a>第一三摩地所得。<a id="a-DQ"></a>彼类静虑不应修行，<a id="a-DR"></a>非彼类静虑，<a id="a-DS"></a>非下少静虑。<a id="a-DT"></a>’舍利子，<a id="a-DU"></a>菩萨摩诃萨又作是念：<a id="a-DV"></a>‘我应游戏诸佛静虑，<a id="a-DW"></a>不应游戏声闻、<a id="a-DX"></a>独觉、<a id="a-DY"></a>一切愚夫异生静虑。<a id="a-DZ"></a>我当修行无依静虑，<a id="a-Da"></a>不应修行依色静虑，<a id="a-Db"></a>又亦不依受、<a id="a-Dc"></a>想、<a id="a-Dd"></a>行、<a id="a-De"></a>识静虑，<a id="a-Df"></a>不应修行依地界静虑，<a id="a-Dg"></a>又亦不依水界、<a id="a-Dh"></a>火界、<a id="a-Di"></a>风界静虑，<a id="a-Dj"></a>亦不修行依欲界静虑，<a id="a-Dk"></a>又亦不依色界、<a id="a-Dl"></a>无色界静虑，<a id="a-Dm"></a>亦不修行依此世、<a id="a-Dn"></a>他世静虑，<a id="a-Do"></a>又亦不依已见、<a id="a-Dp"></a>已闻、<a id="a-Dq"></a>已念、<a id="a-Dr"></a>已识、<a id="a-Ds"></a>已得、<a id="a-Dt"></a>已触、<a id="a-Du"></a>已证如是静虑。<a id="a-Dv"></a>’舍利子，<a id="a-Dw"></a>是菩萨摩诃萨，<a id="a-Dx"></a>复作是念言：<a id="a-Dy"></a>‘我当修习无依静虑。<a id="a-Dz"></a>由修习故，<a id="a-E0"></a>当不自损，<a id="a-E1"></a>又不损他，<a id="a-E2"></a>亦不俱损。<a id="a-E3"></a>我当追求圆成佛智，<a id="a-E4"></a>岂复应求世间诸欲？<a id="a-E5"></a>’</p>
  <p id="aE6">“复次，<a id="a-E7"></a>舍利子，<a id="a-E8"></a>如是聪慧菩萨摩诃萨，<a id="a-E9"></a>行尸罗波罗蜜多时，<a id="a-EA"></a>作如是等诸正观已，<a id="a-EB"></a>复应当发四种厌离。<a id="a-EC"></a>云何为四？<a id="a-ED"></a>所谓能于诸欲而生厌离，<a id="a-EE"></a>于诸有中能生厌离，<a id="a-EF"></a>于不知恩诸众生所而生厌离，<a id="a-EG"></a>于一切行诸苦恼所而生厌离。<a id="a-EH"></a>舍利子，<a id="a-EI"></a>是名菩萨摩诃萨行尸罗波罗蜜多故，<a id="a-EJ"></a>发起四种厌离之想，<a id="a-EK"></a>应如是学。</p>
  <p id="aEL">“复次，<a id="a-EM"></a>舍利子，<a id="a-EN"></a>菩萨摩诃萨，<a id="a-EO"></a>行尸罗波罗蜜多时，<a id="a-EP"></a>观诸有情处于恶道，<a id="a-EQ"></a>见妙女色起贪心者，<a id="a-ER"></a>应起四种厌离之想。<a id="a-ES"></a>云何为四？<a id="a-ET"></a>所谓退失想、<a id="a-EU"></a>颠坠想、<a id="a-EV"></a>行厕想、<a id="a-EW"></a>脓溃粪秽不净之想。<a id="a-EX"></a>如是，<a id="a-EY"></a>舍利子，<a id="a-EZ"></a>处诸恶道有情识者，<a id="a-Ea"></a>见妙女色，<a id="a-Eb"></a>尚应发起如是四想，<a id="a-Ec"></a>何况于人！<a id="a-Ed"></a>舍利子，<a id="a-Ee"></a>安住大乘诸族姓子，<a id="a-Ef"></a>厌离一切有为行者，<a id="a-Eg"></a>见妙女色，<a id="a-Eh"></a>起于退失、<a id="a-Ei"></a>颠坠、<a id="a-Ej"></a>行厕、<a id="a-Ek"></a>脓溃粪秽如是四想。<a id="a-El"></a>若起此想犹生贪心，<a id="a-Em"></a>又应更起三种亲想，<a id="a-En"></a>所谓于母等类起于母想，<a id="a-Eo"></a>姊妹等类起姊妹想，<a id="a-Ep"></a>于女等类而起女想。<a id="a-Eq"></a>”</p>
  <p id="aEr">佛告舍利子：<a id="a-Es"></a>“菩萨摩诃萨，<a id="a-Et"></a>闻我所说能善解者，<a id="a-Eu"></a>应当随顺如是经典尸罗波罗蜜多。<a id="a-Ev"></a>何以故？<a id="a-Ew"></a>无有众生是易可得久远世来非我父母。<a id="a-Ex"></a>所以者何？<a id="a-Ey"></a>是诸众生，<a id="a-Ez"></a>皆曾为我而作父母。<a id="a-F0"></a>若有习近妻妾女人，<a id="a-F1"></a>则为习近过去之母。<a id="a-F2"></a>舍利子，<a id="a-F3"></a>菩萨摩诃萨闻我说已，<a id="a-F4"></a>为清净故，<a id="a-F5"></a>应当如是励勤修学。</p>
  <p id="aF6">“复次，<a id="a-F7"></a>舍利子，<a id="a-F8"></a>一切世间愚痴凡夫，<a id="a-F9"></a>于彼正法违逆不信；<a id="a-FA"></a>菩萨不尔，<a id="a-FB"></a>随顺正法无有违逆。<a id="a-FC"></a>若有修行如是诸观，<a id="a-FD"></a>犹为贪心所随逐者，<a id="a-FE"></a>菩萨复应如理观察，<a id="a-FF"></a>所生贪心见何而生？<a id="a-FG"></a>若当于眼起贪心者，<a id="a-FH"></a>菩萨重应如理观之：<a id="a-FI"></a>‘我为于眼起染爱者，<a id="a-FJ"></a>谁能见眼？<a id="a-FK"></a>为眼见眼耶？<a id="a-FL"></a>则彼自体见自体耶？<a id="a-FM"></a>何以故？<a id="a-FN"></a>彼亦是眼，<a id="a-FO"></a>此亦是眼，<a id="a-FP"></a>皆为四大之所造故，<a id="a-FQ"></a>又为大种之所生故。<a id="a-FR"></a>非由自体于此自体而起染爱，<a id="a-FS"></a>又非于我自体而起染爱。<a id="a-FT"></a>何以故？<a id="a-FU"></a>彼则是此故。<a id="a-FV"></a>若有于彼起染爱者，<a id="a-FW"></a>应是于此而起染爱，<a id="a-FX"></a>以无差别故。<a id="a-FY"></a>一切世间愚痴凡夫，<a id="a-FZ"></a>无差别住，<a id="a-Fa"></a>我今应求差别之法。<a id="a-Fb"></a>何以故？<a id="a-Fc"></a>以诸欲觉都无有得故。<a id="a-Fd"></a>’”</p>
  <p id="aFe">尔时，<a id="a-Ff"></a>世尊欲重宣此义，<a id="a-Fg"></a>而说颂曰：</p>
  <p id="aFh">“展转同一义，<a id="a-Fi"></a>　都无差别性，</p>
  <p id="aFj">由乖理邪执，<a id="a-Fk"></a>　起是贪爱心。</p>
  <p id="aFl">云何四大生，<a id="a-Fm"></a>　还能染大造？</p>
  <p id="aFn">诸法犹如幻，<a id="a-Fo"></a>　无由起贪爱。</p>
  <p id="aFp">我等邪分别，<a id="a-Fq"></a>　妄起贪爱心，</p>
  <p id="aFr">不肖者生贪，<a id="a-Fs"></a>　贤善人无爱。</p>
  <p id="aFt">遍于十方界，<a id="a-Fu"></a>　无实贪可求，</p>
  <p id="aFv">但虚妄分别，<a id="a-Fw"></a>　故起斯贪爱。</p>
  <p id="aFx">“复次，<a id="a-Fy"></a>舍利子，<a id="a-Fz"></a>菩萨摩诃萨，<a id="a-G0"></a>行尸罗波罗蜜多时，<a id="a-G1"></a>作是观已，<a id="a-G2"></a>犹被贪心而随逐者，<a id="a-G3"></a>若有闻佛所说诸法善根力故，<a id="a-G4"></a>复应随顺如是经典，<a id="a-G5"></a>所谓眼如聚沫不可撮摩。<a id="a-G6"></a>何以故？<a id="a-G7"></a>彼聚沫等一切诸法，<a id="a-G8"></a>本无有我，<a id="a-G9"></a>亦无有情，<a id="a-GA"></a>无有命者，<a id="a-GB"></a>无数取趣，<a id="a-GC"></a>无摩纳婆，<a id="a-GD"></a>无丈夫，<a id="a-GE"></a>无意生，<a id="a-GF"></a>无作者，<a id="a-GG"></a>无受者，<a id="a-GH"></a>于如是等无作无受，<a id="a-GI"></a>一切法中谁能染爱？<a id="a-GJ"></a>又于何所而生染爱？<a id="a-GK"></a>舍利子，<a id="a-GL"></a>眼如浮泡，<a id="a-GM"></a>性非坚实。<a id="a-GN"></a>何以故？<a id="a-GO"></a>彼浮泡等一切诸法，<a id="a-GP"></a>本无有我，<a id="a-GQ"></a>亦无有情，<a id="a-GR"></a>无有命者，<a id="a-GS"></a>无数取趣，<a id="a-GT"></a>无摩纳婆，<a id="a-GU"></a>无丈夫，<a id="a-GV"></a>无意生，<a id="a-GW"></a>无作者，<a id="a-GX"></a>无受者，<a id="a-GY"></a>于如是等无作无用诸法之中，<a id="a-GZ"></a>谁能染爱？<a id="a-Ga"></a>又于何所而生染爱？<a id="a-Gb"></a>舍利子，<a id="a-Gc"></a>眼如阳焰，<a id="a-Gd"></a>业惑爱生。<a id="a-Ge"></a>何以故？<a id="a-Gf"></a>彼阳焰等一切诸法，<a id="a-Gg"></a>本无有我，<a id="a-Gh"></a>亦无有情，<a id="a-Gi"></a>乃至谁能染爱？<a id="a-Gj"></a>于何染爱？<a id="a-Gk"></a>舍利子，<a id="a-Gl"></a>眼如芭蕉，<a id="a-Gm"></a>体非贞固。<a id="a-Gn"></a>何以故？<a id="a-Go"></a>彼芭蕉等一切诸法，<a id="a-Gp"></a>本无有我，<a id="a-Gq"></a>亦无有情，<a id="a-Gr"></a>乃至谁能染爱？<a id="a-Gs"></a>于何染爱？<a id="a-Gt"></a>舍利子，<a id="a-Gu"></a>是眼如梦，<a id="a-Gv"></a>非如实见。<a id="a-Gw"></a>何以故？<a id="a-Gx"></a>彼虚梦等一切诸法，<a id="a-Gy"></a>本无有我，<a id="a-Gz"></a>亦无有情，<a id="a-H0"></a>乃至谁能染爱？<a id="a-H1"></a>于何染爱？<a id="a-H2"></a>舍利子，<a id="a-H3"></a>眼如传响，<a id="a-H4"></a>系属众缘。<a id="a-H5"></a>何以故？<a id="a-H6"></a>彼传响等一切诸法，<a id="a-H7"></a>本无有我，<a id="a-H8"></a>亦无有情，<a id="a-H9"></a>乃至谁能染爱？<a id="a-HA"></a>于何染爱？<a id="a-HB"></a>舍利子，<a id="a-HC"></a>眼如光影，<a id="a-HD"></a>依业影现。<a id="a-HE"></a>何以故？<a id="a-HF"></a>彼光影等一切诸法，<a id="a-HG"></a>本无有我，<a id="a-HH"></a>亦无有情，<a id="a-HI"></a>乃至谁能染爱？<a id="a-HJ"></a>于何染爱？<a id="a-HK"></a>舍利子，<a id="a-HL"></a>眼如浮云，<a id="a-HM"></a>飘乱散相。<a id="a-HN"></a>何以故？<a id="a-HO"></a>彼云等法本无有我，<a id="a-HP"></a>亦无有情，<a id="a-HQ"></a>乃至谁能染爱？<a id="a-HR"></a>于何染爱？<a id="a-HS"></a>舍利子，<a id="a-HT"></a>眼如流电，<a id="a-HU"></a>念坏相应。<a id="a-HV"></a>何以故？<a id="a-HW"></a>彼电等法本无有我，<a id="a-HX"></a>亦无有情，<a id="a-HY"></a>乃至谁能染爱？<a id="a-HZ"></a>于何染爱？<a id="a-Ha"></a>舍利子，<a id="a-Hb"></a>是眼如空，<a id="a-Hc"></a>离我我所。<a id="a-Hd"></a>何以故？<a id="a-He"></a>彼空等法本无有我，<a id="a-Hf"></a>亦无有情，<a id="a-Hg"></a>乃至谁能染爱？<a id="a-Hh"></a>于何染爱？<a id="a-Hi"></a>舍利子，<a id="a-Hj"></a>眼为无知，<a id="a-Hk"></a>如草木土石。<a id="a-Hl"></a>何以故？<a id="a-Hm"></a>无知等法本无有我，<a id="a-Hn"></a>亦无有情，<a id="a-Ho"></a>乃至谁能染爱？<a id="a-Hp"></a>于何染爱？<a id="a-Hq"></a>舍利子，<a id="a-Hr"></a>眼无作用，<a id="a-Hs"></a>随风机转。<a id="a-Ht"></a>何以故？<a id="a-Hu"></a>无作等法本无有我，<a id="a-Hv"></a>亦无有情，<a id="a-Hw"></a>乃至谁能染爱？<a id="a-Hx"></a>于何染爱？<a id="a-Hy"></a>舍利子，<a id="a-Hz"></a>眼为虚诳，<a id="a-I0"></a>不净朽烂之所积聚。<a id="a-I1"></a>何以故？<a id="a-I2"></a>虚诳等法本无有我，<a id="a-I3"></a>亦无有情，<a id="a-I4"></a>乃至谁能染爱？<a id="a-I5"></a>于何染爱？<a id="a-I6"></a>舍利子，<a id="a-I7"></a>眼为虚伪，<a id="a-I8"></a>摧破坏散灭尽之法。<a id="a-I9"></a>何以故？<a id="a-IA"></a>虚伪等法本无有我，<a id="a-IB"></a>亦无有情，<a id="a-IC"></a>乃至谁能染爱？<a id="a-ID"></a>于何染爱？<a id="a-IE"></a>舍利子，<a id="a-IF"></a>眼如丘井，<a id="a-IG"></a>常为老逼。<a id="a-IH"></a>何以故？<a id="a-II"></a>丘井等法本无有我，<a id="a-IJ"></a>亦无有情，<a id="a-IK"></a>乃至谁能染爱？<a id="a-IL"></a>于何染爱？<a id="a-IM"></a>舍利子，<a id="a-IN"></a>眼不久停，<a id="a-IO"></a>终于死际。<a id="a-IP"></a>何以故？<a id="a-IQ"></a>彼非久停，<a id="a-IR"></a>一切诸法本无有我，<a id="a-IS"></a>亦无有情，<a id="a-IT"></a>无有命者，<a id="a-IU"></a>无数取趣，<a id="a-IV"></a>无摩纳婆，<a id="a-IW"></a>无丈夫，<a id="a-IX"></a>无意生，<a id="a-IY"></a>无作者，<a id="a-IZ"></a>无受者，<a id="a-Ia"></a>于如是等无作无用缘会所生诸法之中，<a id="a-Ib"></a>谁能染爱？<a id="a-Ic"></a>又于何所而行染爱？<a id="a-Id"></a>如是广说一切内外诸根尘法，<a id="a-Ie"></a>亦复如是。<a id="a-If"></a>舍利子，<a id="a-Ig"></a>菩萨摩诃萨，<a id="a-Ih"></a>如是正观察时，<a id="a-Ii"></a>为诸贪爱所牵引者，<a id="a-Ij"></a>无有是处。<a id="a-Ik"></a>若有菩萨摩诃萨，<a id="a-Il"></a>作是观者，<a id="a-Im"></a>当知是则于诸法中永离贪爱。<a id="a-In"></a>舍利子，<a id="a-Io"></a>是名菩萨摩诃萨，<a id="a-Ip"></a>行尸罗波罗蜜多时，<a id="a-Iq"></a>毕竟清净，<a id="a-Ir"></a>灭诸贪爱。<a id="a-Is"></a>”</p>
  <p id="aIt">尔时，<a id="a-Iu"></a>佛告舍利子：<a id="a-Iv"></a>“如是清净行尸罗波罗蜜多菩萨摩诃萨，<a id="a-Iw"></a>不行一切害众生业，<a id="a-Ix"></a>乃至命难，<a id="a-Iy"></a>于诸众生终不加害；<a id="a-Iz"></a>不行一切不与取业，<a id="a-J0"></a>乃至命难，<a id="a-J1"></a>于他资具终不劫盗；<a id="a-J2"></a>不习一切淫荒邪行，<a id="a-J3"></a>乃至命难，<a id="a-J4"></a>于诸女色终不染趣；<a id="a-J5"></a>不说一切欺诳妄语，<a id="a-J6"></a>乃至命难，<a id="a-J7"></a>于诸众生不行虚诳；<a id="a-J8"></a>不说一切粗犷之言，<a id="a-J9"></a>乃至命难，<a id="a-JA"></a>于诸众生终不毁骂；<a id="a-JB"></a>不说一切离间之言，<a id="a-JC"></a>乃至命难，<a id="a-JD"></a>于诸众生不行破语；<a id="a-JE"></a>于自眷属生知足故，<a id="a-JF"></a>不传一切浮绮谈说，<a id="a-JG"></a>言必如量，<a id="a-JH"></a>乃至命难，<a id="a-JI"></a>终不绮绘异词、<a id="a-JJ"></a>矫饰文句；<a id="a-JK"></a>于他财物不起贪著，<a id="a-JL"></a>乃至命难，<a id="a-JM"></a>诸所受用终无爱染；<a id="a-JN"></a>于诸恼辱具忍成就，<a id="a-JO"></a>闻粗恶言善能堪耐，<a id="a-JP"></a>乃至命难，<a id="a-JQ"></a>不生忿恚；<a id="a-JR"></a>于诸法中不生邪见，<a id="a-JS"></a>乃至命难，<a id="a-JT"></a>终不信事诸余天神，<a id="a-JU"></a>唯于佛所净心归趣。<a id="a-JV"></a>舍利子，<a id="a-JW"></a>如是名为菩萨摩诃萨尸罗清净。<a id="a-JX"></a>”</p>
  <p id="aJY">佛告舍利子：<a id="a-JZ"></a>“是菩萨摩诃萨，<a id="a-Ja"></a>行尸罗波罗蜜多故，<a id="a-Jb"></a>具足成就无量无边诸佛正法。<a id="a-Jc"></a>舍利子，<a id="a-Jd"></a>菩萨摩诃萨由行尸罗波罗蜜多故，<a id="a-Je"></a>具足成就不缺尸罗，<a id="a-Jf"></a>不与无智相亲近故；<a id="a-Jg"></a>具足成就不穿尸罗，<a id="a-Jh"></a>不平等生能远离故；<a id="a-Ji"></a>具足成就不斑尸罗，<a id="a-Jj"></a>不近恶人诸烦恼故；<a id="a-Jk"></a>具足成就不杂尸罗，<a id="a-Jl"></a>唯为白法所增长故；<a id="a-Jm"></a>具足成就应供尸罗，<a id="a-Jn"></a>如其所欲自在行故；<a id="a-Jo"></a>具足成就称赞尸罗，<a id="a-Jp"></a>不为智者所诃毁故；<a id="a-Jq"></a>具足成就善守尸罗，<a id="a-Jr"></a>圆备正念及正知故；<a id="a-Js"></a>具足成就不呰尸罗，<a id="a-Jt"></a>于诸过失所不生故；<a id="a-Ju"></a>具足成就善护尸罗，<a id="a-Jv"></a>于诸根门善防卫故；<a id="a-Jw"></a>具足成就高广尸罗，<a id="a-Jx"></a>为一切佛所忆念故；<a id="a-Jy"></a>具足成就少欲尸罗，<a id="a-Jz"></a>知净量故；<a id="a-K0"></a>具足成就知足尸罗，<a id="a-K1"></a>欣乐断故；<a id="a-K2"></a>具足成就正行尸罗，<a id="a-K3"></a>身心远离故；<a id="a-K4"></a>具足成就处静尸罗，<a id="a-K5"></a>厌烦闹故；<a id="a-K6"></a>具足成就圣种善喜尸罗，<a id="a-K7"></a>不顾他颜无希望故；<a id="a-K8"></a>具足成就杜多功德少事尸罗，<a id="a-K9"></a>自在生长诸善根故；<a id="a-KA"></a>具足成就如说而行尸罗，<a id="a-KB"></a>不诳世间诸天人故；<a id="a-KC"></a>具足成就大慈尸罗，<a id="a-KD"></a>不害一切诸有命故；<a id="a-KE"></a>具足成就大慈尸罗，<a id="a-KF"></a>堪忍一切诸苦恼故；<a id="a-KG"></a>具足成就大喜尸罗，<a id="a-KH"></a>于彼法乐无退减故；<a id="a-KI"></a>具足成就大舍尸罗，<a id="a-KJ"></a>一切爱恚毕竟断故；<a id="a-KK"></a>具足成就常省己过尸罗，<a id="a-KL"></a>恒于内心善察照故；<a id="a-KM"></a>具足成就不讥彼阙尸罗，<a id="a-KN"></a>于众生心善随护故；<a id="a-KO"></a>具足成就成熟众生尸罗，<a id="a-KP"></a>究竟能到施彼岸故；<a id="a-KQ"></a>具足成就善守护尸罗，<a id="a-KR"></a>究竟能到戒彼岸故；<a id="a-KS"></a>具足成就无憎害心尸罗，<a id="a-KT"></a>究竟能到忍彼岸故；<a id="a-KU"></a>具足成就不退转尸罗，<a id="a-KV"></a>究竟能到正勤彼岸故；<a id="a-KW"></a>具足成就定分圆满尸罗，<a id="a-KX"></a>究竟能到静虑彼岸故；<a id="a-KY"></a>具足成就正闻无厌尸罗，<a id="a-KZ"></a>究竟能到大慧彼岸故；<a id="a-Ka"></a>具足成就亲近善友尸罗，<a id="a-Kb"></a>觉分资粮善修集故；<a id="a-Kc"></a>具足成就远离恶友尸罗，<a id="a-Kd"></a>弃舍不平等道故；<a id="a-Ke"></a>具足成就不顾恋身尸罗，<a id="a-Kf"></a>以无常想恒观察故；<a id="a-Kg"></a>具足成就不顾恋命尸罗，<a id="a-Kh"></a>以其所重不常保故；<a id="a-Ki"></a>具足成就不起悔尸罗，<a id="a-Kj"></a>心善清净故；<a id="a-Kk"></a>具足成就不诈现尸罗，<a id="a-Kl"></a>方便善清净故；<a id="a-Km"></a>具足成就不恼热尸罗，<a id="a-Kn"></a>于增上意善清净故；<a id="a-Ko"></a>具足成就不轻掉尸罗，<a id="a-Kp"></a>永离诸贪爱故；<a id="a-Kq"></a>具足成就不高慢尸罗，<a id="a-Kr"></a>和柔质直故；<a id="a-Ks"></a>具足成就不强戾尸罗，<a id="a-Kt"></a>性贤善故；<a id="a-Ku"></a>具足成就善调伏尸罗，<a id="a-Kv"></a>无愤恚故；<a id="a-Kw"></a>具足成就寂静尸罗，<a id="a-Kx"></a>性安摄故；<a id="a-Ky"></a>具足成就善语尸罗，<a id="a-Kz"></a>如其所说无违逆故；<a id="a-L0"></a>具足成就成熟有情尸罗，<a id="a-L1"></a>常不舍离诸摄法故；<a id="a-L2"></a>具足成就守护正法尸罗，<a id="a-L3"></a>于圣法财自不坏故。<a id="a-L4"></a>舍利子，<a id="a-L5"></a>聪慧菩萨摩诃萨，<a id="a-L6"></a>如是清净戒聚，<a id="a-L7"></a>具足成就尸罗波罗蜜多，<a id="a-L8"></a>为阿耨多罗三藐三菩提故，<a id="a-L9"></a>善能修行菩萨妙行。<a id="a-LA"></a>舍利子，<a id="a-LB"></a>是名菩萨摩诃萨尸罗波罗蜜多。<a id="a-LC"></a>若诸菩萨摩诃萨，<a id="a-LD"></a>精勤修行是菩萨行，<a id="a-LE"></a>一切众魔、<a id="a-LF"></a>魔民、<a id="a-LG"></a>天子，<a id="a-LH"></a>于此菩萨不能娆乱，<a id="a-LI"></a>又不为彼异道他论所能摧屈。<a id="a-LJ"></a>”</p>
 </body>
</html>