<!doctype html>
<html id="z3IBTDaBr" data-ver="1258">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘宝积部">
  <meta period="唐">
 </head>
 <body>
  <h1 id="a1">大宝积经卷第十一</h1>
  <h2 id="a2">西晋三藏法师竺法护译</h2>
  <h2 id="a3">密迹金刚力士会第三之四</h2>
  <p id="a4">密迹金刚力士复谓寂意菩萨：<a id="a-5"></a>“何谓为如来心秘要？<a id="a-6"></a>其业清净。<a id="a-7"></a>所以因缘？<a id="a-8"></a>一切诸天子所生，<a id="a-9"></a>以一识慧寿八万四千劫，<a id="a-A"></a>又其神识不转不变，<a id="a-B"></a>以为余识乃至定意还得寿命；<a id="a-C"></a>从彼终没，<a id="a-D"></a>因其所行受身而生。<a id="a-E"></a>如是，<a id="a-F"></a>寂意，<a id="a-G"></a>如来从其夜得成佛道，<a id="a-H"></a>至灭度日，<a id="a-I"></a>于其中间，<a id="a-J"></a>如来无疑亦不回转，<a id="a-K"></a>心无思行，<a id="a-L"></a>心无游行，<a id="a-M"></a>心无不坚，<a id="a-N"></a>心无所合，<a id="a-O"></a>心无所散，<a id="a-P"></a>心无乱，<a id="a-Q"></a>心无移，<a id="a-R"></a>心无游，<a id="a-S"></a>心无护，<a id="a-T"></a>心无寂，<a id="a-U"></a>心无失时，<a id="a-V"></a>心无迷，<a id="a-W"></a>心无求理，<a id="a-X"></a>心无暗，<a id="a-Y"></a>心无生，<a id="a-Z"></a>心无喜，<a id="a-a"></a>心无怯，<a id="a-b"></a>心无住，<a id="a-c"></a>心无往，<a id="a-d"></a>心无想，<a id="a-e"></a>心无望，<a id="a-f"></a>心无求想，<a id="a-g"></a>心无消灭，<a id="a-h"></a>心无所观，<a id="a-i"></a>心无御识，<a id="a-j"></a>心无住处，<a id="a-k"></a>心无观他，<a id="a-l"></a>心目无睹，<a id="a-m"></a>耳无所听，<a id="a-n"></a>无鼻口身，<a id="a-o"></a>心无想念，<a id="a-p"></a>意不倚色，<a id="a-q"></a>无声、<a id="a-r"></a>香、<a id="a-s"></a>味、<a id="a-t"></a>细滑，<a id="a-u"></a>心不依法，<a id="a-v"></a>心无乐处，<a id="a-w"></a>心不非乐，<a id="a-x"></a>心不住内亦不住外，<a id="a-y"></a>心不入法，<a id="a-z"></a>心不越慧，<a id="a-10"></a>心不观过去，<a id="a-11"></a>心不观当来，<a id="a-12"></a>心不观现在，<a id="a-13"></a>心如来圣，<a id="a-14"></a>心清净巍巍。<a id="a-15"></a>其心不造罪福之业，<a id="a-16"></a>于一切法，<a id="a-17"></a>慧无挂碍而普示现已。<a id="a-18"></a>心清净，<a id="a-19"></a>不见他人心不清净。<a id="a-1A"></a>其所见者亦无所观，<a id="a-1B"></a>若所观者亦无妄想，<a id="a-1C"></a>察无放逸，<a id="a-1D"></a>睹所观见亦无驰骋，<a id="a-1E"></a>观有所见永无所见。<a id="a-1F"></a>如来所见，<a id="a-1G"></a>不肉眼视，<a id="a-1H"></a>不天眼睹，<a id="a-1I"></a>不慧眼察，<a id="a-1J"></a>不法眼看，<a id="a-1K"></a>不佛眼观，<a id="a-1L"></a>不合天耳听，<a id="a-1M"></a>不合观他心，<a id="a-1N"></a>不杂念识过去世事，<a id="a-1O"></a>不依神足而为变化，<a id="a-1P"></a>不倚所有，<a id="a-1Q"></a>诸漏已尽，<a id="a-1R"></a>于一切法悉无合会，<a id="a-1S"></a>应于诸法无所挂碍。<a id="a-1T"></a>其无吉祥，<a id="a-1U"></a>无有众业，<a id="a-1V"></a>永无所行。<a id="a-1W"></a>其慧所住，<a id="a-1X"></a>犹若本无，<a id="a-1Y"></a>皆知一切众生心行。<a id="a-1Z"></a>十种力业、<a id="a-1a"></a>四无畏慧、<a id="a-1b"></a>十八不共诸佛之法，<a id="a-1c"></a>是亦若斯，<a id="a-1d"></a>进退无业，<a id="a-1e"></a>舍心意识，<a id="a-1f"></a>不离如来三昧定住，<a id="a-1g"></a>普造一切诸佛道事。<a id="a-1h"></a>一切诸法慧无挂碍，<a id="a-1i"></a>悉无所著犹如虚空。</p>
  <p id="a1j">“寂意，<a id="a-1k"></a>如来至真化如来像；<a id="a-1l"></a>其化如来，<a id="a-1m"></a>无心意识、<a id="a-1n"></a>身口意，<a id="a-1o"></a>其行所在至真示现，<a id="a-1p"></a>随时能作佛事，<a id="a-1q"></a>化亦无想，<a id="a-1r"></a>亦无求念。<a id="a-1s"></a>如是，<a id="a-1t"></a>寂意，<a id="a-1u"></a>道心如斯，<a id="a-1v"></a>犹如来化等无有异。<a id="a-1w"></a>其所化者所念无念，<a id="a-1x"></a>无身口心，<a id="a-1y"></a>因缘进退，<a id="a-1z"></a>目睹见之，<a id="a-20"></a>皆作佛事，<a id="a-21"></a>亦无所有，<a id="a-22"></a>所谓化者悉无所行。<a id="a-23"></a>诸法如化，<a id="a-24"></a>如来解是，<a id="a-25"></a>成最正觉。<a id="a-26"></a>已成正觉，<a id="a-27"></a>如来慧识不住五阴，<a id="a-28"></a>无十八种，<a id="a-29"></a>亦无诸入，<a id="a-2A"></a>不住内外，<a id="a-2B"></a>无善无不善，<a id="a-2C"></a>无现世无度世，<a id="a-2D"></a>无有漏无不漏，<a id="a-2E"></a>无尘劳诤讼之厌，<a id="a-2F"></a>不住无为有数无数，<a id="a-2G"></a>无有三世去来今行周旋往反，<a id="a-2H"></a>不住有为有所观察也，<a id="a-2I"></a>不住无为观也。<a id="a-2J"></a>其慧亦如是，<a id="a-2K"></a>悉无所住。<a id="a-2L"></a>如来至真处于一切众生志性，<a id="a-2M"></a>显仁慈慧，<a id="a-2N"></a>无所伤害，<a id="a-2O"></a>救济危厄。<a id="a-2P"></a>寂意当知，<a id="a-2Q"></a>是如来秘要，<a id="a-2R"></a>若有所入，<a id="a-2S"></a>其所班宣无不普达。<a id="a-2T"></a>又有寂意，<a id="a-2U"></a>如来秘要不可限量，<a id="a-2V"></a>所宣秘密不可得底。<a id="a-2W"></a>”</p>
  <p id="a2X">密迹金刚力士说如来秘要品时，<a id="a-2Y"></a>无央数诸佛世界六反震动。<a id="a-2Z"></a>其大光明照于十方，<a id="a-2a"></a>睹于十方无量佛土。<a id="a-2b"></a>天雨众华，<a id="a-2c"></a>箜篌乐器不鼓自鸣。<a id="a-2d"></a>无央数人皆发无上正觉道意，<a id="a-2e"></a>不可计菩萨逮得无所从生法忍，<a id="a-2f"></a>不可限人逮得柔顺法忍，<a id="a-2g"></a>倍复不可计菩萨得一生补处，<a id="a-2h"></a>德本淳淑。<a id="a-2i"></a>以是因缘故，<a id="a-2j"></a>十方所在诸佛国土，<a id="a-2k"></a>各各在诸佛世尊，<a id="a-2l"></a>于贤劫中，<a id="a-2m"></a>众菩萨等净修梵行。<a id="a-2n"></a>是诸菩萨以法供养，<a id="a-2o"></a>皆各散华，<a id="a-2p"></a>奉事贡上密迹金刚力士。<a id="a-2q"></a>其所散华化成华盖，<a id="a-2r"></a>承佛威神，<a id="a-2s"></a>是诸华盖一切咸来，<a id="a-2t"></a>在于佛所，<a id="a-2u"></a>而绕佛及密迹金刚力士三匝，<a id="a-2v"></a>普覆众会。<a id="a-2w"></a>又其宝盖住虚空中，<a id="a-2x"></a>当于佛上，<a id="a-2y"></a>从宝盖出如是无比好妙音声：<a id="a-2z"></a>“唯然，<a id="a-30"></a>世尊！<a id="a-31"></a>贤劫菩萨遣我等来，<a id="a-32"></a>供养大圣及密迹金刚力士。<a id="a-33"></a>奉法供养，<a id="a-34"></a>及班宣是如来至真不可思议所说秘要，<a id="a-35"></a>皆佛威变之所为也。<a id="a-36"></a>”</p>
  <p id="a37">尔时，<a id="a-38"></a>一切诸来众会，<a id="a-39"></a>闻说是法，<a id="a-3A"></a>欣然大悦，<a id="a-3B"></a>皆共叉手，<a id="a-3C"></a>咸礼稽首密迹金刚力士，<a id="a-3D"></a>益加恭敬，<a id="a-3E"></a>现若干变，<a id="a-3F"></a>宣说是言：<a id="a-3G"></a>“我等世尊，<a id="a-3H"></a>为得善利，<a id="a-3I"></a>获无极庆，<a id="a-3J"></a>乃逮得见密迹金刚力士，<a id="a-3K"></a>值闻如来不可思议秘要言教！<a id="a-3L"></a>若有众生，<a id="a-3M"></a>得致闻是经典之要而信乐者，<a id="a-3N"></a>以近道业，<a id="a-3O"></a>不怀狐疑，<a id="a-3P"></a>未曾犹豫，<a id="a-3Q"></a>入佛训诲，<a id="a-3R"></a>则当观之，<a id="a-3S"></a>为不退转，<a id="a-3T"></a>当至无上正真道也。<a id="a-3U"></a>”</p>
  <p id="a3V">时，<a id="a-3W"></a>佛嗟叹密迹金刚力士言：<a id="a-3X"></a>“善哉！<a id="a-3Y"></a>善哉！<a id="a-3Z"></a>快说是言，<a id="a-3a"></a>诚如宣意。<a id="a-3b"></a>”复告寂意菩萨：<a id="a-3c"></a>“大士，<a id="a-3d"></a>如来功勋，<a id="a-3e"></a>甚奇真谛，<a id="a-3f"></a>四无所畏！<a id="a-3g"></a>是经典者，<a id="a-3h"></a>如密迹金刚力士所可咨嗟，<a id="a-3i"></a>快说至训。<a id="a-3j"></a>斯诸正士，<a id="a-3k"></a>诸佛尊法道慧巍巍如是。<a id="a-3l"></a>其闻是法，<a id="a-3m"></a>不恐不怖，<a id="a-3n"></a>心不怀惧，<a id="a-3o"></a>解义所趣。<a id="a-3p"></a>若复受持能讽诵学，<a id="a-3q"></a>广为人说，<a id="a-3r"></a>不久受决。<a id="a-3s"></a>当作是观，<a id="a-3t"></a>疾逮无上正真之道，<a id="a-3u"></a>成最正觉。<a id="a-3v"></a>”</p>
  <p id="a3w">尔时，<a id="a-3x"></a>彼众会场地，<a id="a-3y"></a>正其中间，<a id="a-3z"></a>于世尊前，<a id="a-40"></a>地寻时劈裂，<a id="a-41"></a>深六十八百千由旬，<a id="a-42"></a>自然出水滴大如车釭，<a id="a-43"></a>上虚空中高至梵天，<a id="a-44"></a>洒三千大千世界。<a id="a-45"></a>佛告寂意：<a id="a-46"></a>“汝宁见此其大滴水上虚空中，<a id="a-47"></a>洒乎三千大千世界地乎？<a id="a-48"></a>”</p>
  <p id="a49">对曰：<a id="a-4A"></a>“已见，<a id="a-4B"></a>天中之天。<a id="a-4C"></a>唯然，<a id="a-4D"></a>大圣，<a id="a-4E"></a>垂愍唯说何所先瑞？<a id="a-4F"></a>”</p>
  <p id="a4G">佛告寂意：<a id="a-4H"></a>“仁当知此，<a id="a-4I"></a>今斯水滴，<a id="a-4J"></a>地无思想，<a id="a-4K"></a>无所裂坏，<a id="a-4L"></a>水自然出；<a id="a-4M"></a>诸法师等亦复若斯，<a id="a-4N"></a>若以受持是经至要，<a id="a-4O"></a>住如上教而奉行法，<a id="a-4P"></a>皆当裂坏六十二见众邪疑网，<a id="a-4Q"></a>逮得于此不可尽明法辩才之慧。<a id="a-4R"></a>斯诸正士为诸众生，<a id="a-4S"></a>快说正法，<a id="a-4T"></a>普悦众心。<a id="a-4U"></a>又寂意，<a id="a-4V"></a>知是经典者，<a id="a-4W"></a>尽脱众恶三塗之难乎！<a id="a-4X"></a>”</p>
  <p id="a4Y">时，<a id="a-4Z"></a>贤者舍利弗前白佛言：<a id="a-4a"></a>“今贤劫中诸菩萨众，<a id="a-4b"></a>在于十方诸佛世界净修梵行。<a id="a-4c"></a>云何于是密迹金刚力士，<a id="a-4d"></a>期诸菩萨后成佛时，<a id="a-4e"></a>皆当手执金刚侍从后乎？<a id="a-4f"></a>”</p>
  <p id="a4g">佛言：<a id="a-4h"></a>“且止！<a id="a-4i"></a>舍利弗，<a id="a-4j"></a>是不可思议。<a id="a-4k"></a>诸天世人得闻是言，<a id="a-4l"></a>将无怪惑，<a id="a-4m"></a>菩萨所行或能不信。<a id="a-4n"></a>”</p>
  <p id="a4o">舍利弗复白佛言：<a id="a-4p"></a>“若有学人植众德本，<a id="a-4q"></a>当信乐之。<a id="a-4r"></a>我等咸当受如来命。<a id="a-4s"></a>”</p>
  <p id="a4t">佛言：<a id="a-4u"></a>“汝宁见此密迹金刚力士住侍佛后乎？<a id="a-4v"></a>”</p>
  <p id="a4w">答曰：<a id="a-4x"></a>“已见。<a id="a-4y"></a>”</p>
  <p id="a4z">佛言：<a id="a-50"></a>“以神通力本愿所致，<a id="a-51"></a>常当供养诸菩萨众，<a id="a-52"></a>于贤劫中当成佛时，<a id="a-53"></a>密迹力士常应侍之，<a id="a-54"></a>亦如侍我也。<a id="a-55"></a>是舍利弗，<a id="a-56"></a>密迹金刚力士，<a id="a-57"></a>皆于贤劫诸菩萨众常当侍卫。<a id="a-58"></a>贤劫诸佛以神通力，<a id="a-59"></a>皆是本宿自在誓愿。<a id="a-5A"></a>”</p>
  <p id="a5B">佛言：<a id="a-5C"></a>“舍利弗，<a id="a-5D"></a>正使三千大千世界一切众生将来成佛，<a id="a-5E"></a>皆当须侍。<a id="a-5F"></a>得佛道时，<a id="a-5G"></a>亦执金刚悉卫侍后，<a id="a-5H"></a>而自示现。<a id="a-5I"></a>虽尔变化，<a id="a-5J"></a>又此正士神足之德，<a id="a-5K"></a>建立圣威未曾损耗。<a id="a-5L"></a>舍利弗，<a id="a-5M"></a>宁见弥勒菩萨，<a id="a-5N"></a>今密迹金刚力士常侍其后？<a id="a-5O"></a>”</p>
  <p id="a5P">答曰：<a id="a-5Q"></a>“已见，<a id="a-5R"></a>世尊。<a id="a-5S"></a>以是之故承佛圣旨，<a id="a-5T"></a>从古以来未曾闻斯。<a id="a-5U"></a>”</p>
  <p id="a5V">佛告舍利弗：<a id="a-5W"></a>“常侍弥勒，<a id="a-5X"></a>汝等不见也。<a id="a-5Y"></a>亦在他方诸佛国土诸菩萨来，<a id="a-5Z"></a>天帝释、<a id="a-5a"></a>梵及四天王，<a id="a-5b"></a>见密迹金刚力士侍于弥勒菩萨之后。<a id="a-5c"></a>又时其余贤劫之中，<a id="a-5d"></a>弥勒菩萨及余菩萨化作亿百千垓诸菩萨众，<a id="a-5e"></a>皆在其后而侍化人，<a id="a-5f"></a>开度众生。<a id="a-5g"></a>以是正士所建立威，<a id="a-5h"></a>不可思议神足威变巍巍如是，<a id="a-5i"></a>具足众德，<a id="a-5j"></a>六通慧力，<a id="a-5k"></a>不可限量。<a id="a-5l"></a>”</p>
  <p id="a5m">于是寂意菩萨，<a id="a-5n"></a>谓密迹金刚力士曰：<a id="a-5o"></a>“岂能屈意班宣如来修勤苦行，<a id="a-5p"></a>庄严道树，<a id="a-5q"></a>降伏魔官，<a id="a-5r"></a>而转法轮造立至谛！<a id="a-5s"></a>仁者所明，<a id="a-5t"></a>具说意旨。<a id="a-5u"></a>”</p>
  <p id="a5v">密迹金刚力士谓寂意曰：<a id="a-5w"></a>“其功德勋不可限量！<a id="a-5x"></a>假使住命一劫称其至德，<a id="a-5y"></a>不能具宣讲论意旨，<a id="a-5z"></a>承佛威神粗举其要。<a id="a-60"></a>”又曰：<a id="a-61"></a>“寂意，<a id="a-62"></a>菩萨所行，<a id="a-63"></a>不以一事修勤苦行。<a id="a-64"></a>菩萨行法为外异学，<a id="a-65"></a>欲济危厄故示现义，<a id="a-66"></a>各以随宜从其身行，<a id="a-67"></a>多少明宣显其威仪，<a id="a-68"></a>因而得化外学众邪；<a id="a-69"></a>现身最胜，<a id="a-6A"></a>尊豪难逮，<a id="a-6B"></a>所行勤苦甚不可及；<a id="a-6C"></a>示现菩萨威仪礼节，<a id="a-6D"></a>一切外学众邪异业所不能逮。<a id="a-6E"></a>菩萨在彼，<a id="a-6F"></a>住一章句解无量义，<a id="a-6G"></a>或现上方，<a id="a-6H"></a>或现日月周旋往反，<a id="a-6I"></a>或现神通飞行仙人隐处，<a id="a-6J"></a>或现儒林、<a id="a-6K"></a>国师、<a id="a-6L"></a>居士，<a id="a-6M"></a>或现宗长、<a id="a-6N"></a>圣帝四王，<a id="a-6O"></a>或现帝释、<a id="a-6P"></a>梵天、<a id="a-6Q"></a>转轮圣王，<a id="a-6R"></a>或以自现行不具足，<a id="a-6S"></a>或现其身卧荆棘上，<a id="a-6T"></a>或现卧[麥+弋]草上，<a id="a-6U"></a>或卧土上，<a id="a-6V"></a>或现所卧，<a id="a-6W"></a>或畏、<a id="a-6X"></a>或无所畏，<a id="a-6Y"></a>或现卧处，<a id="a-6Z"></a>或现坐食果，<a id="a-6a"></a>或现弊衣，<a id="a-6b"></a>或卧泡上，<a id="a-6c"></a>或现赭衣，<a id="a-6d"></a>或现裸形所共游居，<a id="a-6e"></a>或现服食犹孝子睒，<a id="a-6f"></a>或现恶食，<a id="a-6g"></a>或现食豆谷，<a id="a-6h"></a>或现食麻米，<a id="a-6i"></a>或现食萝菔若芋芜菁，<a id="a-6j"></a>或以食餔若食菜茹，<a id="a-6k"></a>或食荆棘，<a id="a-6l"></a>或服叶华实，<a id="a-6m"></a>或现食枣果，<a id="a-6n"></a>或能一食，<a id="a-6o"></a>或再食，<a id="a-6p"></a>或现常食，<a id="a-6q"></a>或现七日一食，<a id="a-6r"></a>或现十五日一食，<a id="a-6s"></a>或有一月一食，<a id="a-6t"></a>或服一滴酥，<a id="a-6u"></a>或服一滴油，<a id="a-6v"></a>或服一滴蜜，<a id="a-6w"></a>或服一滴水，<a id="a-6x"></a>或服一滴乳，<a id="a-6y"></a>或现不食，<a id="a-6z"></a>或现常住，<a id="a-70"></a>或现常坐。<a id="a-71"></a>如是，<a id="a-72"></a>寂意，<a id="a-73"></a>是及余行不可称计威仪礼节，<a id="a-74"></a>是为菩萨所现苦行。<a id="a-75"></a>菩萨所现勤苦之行，<a id="a-76"></a>具足六年，<a id="a-77"></a>不但一行威仪礼节，<a id="a-78"></a>行若干种示现具足，<a id="a-79"></a>复以超是坚固勤修精进。<a id="a-7A"></a>又诸众生不见如来若干品威仪礼节，<a id="a-7B"></a>亦不能知菩萨所为。<a id="a-7C"></a>若有众生能修行道，<a id="a-7D"></a>如其所行举动进止威仪礼节，<a id="a-7E"></a>以是开化使得度脱。<a id="a-7F"></a>若见菩萨威仪礼节，<a id="a-7G"></a>乃能睹之。<a id="a-7H"></a>菩萨所行观无妄想。<a id="a-7I"></a>是为菩萨所行勤苦，<a id="a-7J"></a>具足开化六十垓人三百万诸天人民皆入道业。<a id="a-7K"></a>尔时，<a id="a-7L"></a>菩萨行微妙业。<a id="a-7M"></a>又菩萨行在于所生，<a id="a-7N"></a>坐宝交露高阁之台，<a id="a-7O"></a>而示现生无众患难，<a id="a-7P"></a>永得安隐三昧常定，<a id="a-7Q"></a>而反示现六年苦行，<a id="a-7R"></a>复见起去。<a id="a-7S"></a>彼时诸天求于法乐，<a id="a-7T"></a>若志经典，<a id="a-7U"></a>不慕世俗，<a id="a-7V"></a>住菩萨边无有异业，<a id="a-7W"></a>唯班宣法是为菩萨。<a id="a-7X"></a>时有菩萨名曰法种，<a id="a-7Y"></a>好乐大乘入于大哀。<a id="a-7Z"></a>复有法典名入不可思议法门，<a id="a-7a"></a>又号普摄降伏众邪一切诸魔，<a id="a-7b"></a>入苦难慧永获大安。<a id="a-7c"></a>”</p>
  <p id="a7d">密迹金刚力士谓寂意菩萨：<a id="a-7e"></a>“菩萨勤行竟六年已，<a id="a-7f"></a>辄如所现精进威仪，<a id="a-7g"></a>从其座起，<a id="a-7h"></a>诣于尼连闲静河边。<a id="a-7i"></a>顺示从世故，<a id="a-7j"></a>到闲静流河水际，<a id="a-7k"></a>洗身清净，<a id="a-7l"></a>渡河水去，<a id="a-7m"></a>往至他处而独立焉。<a id="a-7n"></a>有弥迦女名善荫，<a id="a-7o"></a>构千头牛而取其乳，<a id="a-7p"></a>展转相饮，<a id="a-7q"></a>取后淳湩用作湩糜，<a id="a-7r"></a>在釜跳上数十丈。<a id="a-7s"></a>女怪所以，<a id="a-7t"></a>梵志占之：<a id="a-7u"></a>‘临成佛者，<a id="a-7v"></a>乃应服耳！<a id="a-7w"></a>’时女赍往诣菩萨所，<a id="a-7x"></a>及六万天龙鬼神、<a id="a-7y"></a>揵沓和等，<a id="a-7z"></a>各各赍食奇异甘膳，<a id="a-80"></a>诣菩萨所，<a id="a-81"></a>各自启曰：<a id="a-82"></a>‘唯愿垂愍，<a id="a-83"></a>受是供养。<a id="a-84"></a>’于时菩萨受善荫弥迦女乳糜服食，<a id="a-85"></a>亦取一切六万天龙鬼神、<a id="a-86"></a>揵沓和妻饭，<a id="a-87"></a>示现皆食。<a id="a-88"></a>诸来施者各各自见，<a id="a-89"></a>独受其食不见他人，<a id="a-8A"></a>他人亦不知之。<a id="a-8B"></a>时，<a id="a-8C"></a>一一人各自念言：<a id="a-8D"></a>‘菩萨独念取我供食，<a id="a-8E"></a>当逮无上正真之道，<a id="a-8F"></a>成最正觉！<a id="a-8G"></a>’以是喜悦发大道意，<a id="a-8H"></a>应时得立不退转地。<a id="a-8I"></a>是为名曰受供膳食。<a id="a-8J"></a>开化众生故，<a id="a-8K"></a>现六年勤苦行业。<a id="a-8L"></a>”</p>
  <p id="a8M">密迹金刚力士谓寂意曰：<a id="a-8N"></a>“是为菩萨随其世俗受供而食，<a id="a-8O"></a>使身气力充备安和，<a id="a-8P"></a>往诣树下。<a id="a-8Q"></a>又有地神名善地天子，<a id="a-8R"></a>告诸天子及余地行天神：<a id="a-8S"></a>‘持地不动，<a id="a-8T"></a>莫令肃震。<a id="a-8U"></a>断众爱欲及诸结著菩萨，<a id="a-8V"></a>已到于树王下。<a id="a-8W"></a>’严净其地，<a id="a-8X"></a>次第诸施，<a id="a-8Y"></a>欢然三千世界自然清净，<a id="a-8Z"></a>散华烧香，<a id="a-8a"></a>香水洒地。<a id="a-8b"></a>迦留迹天持华鬼神下其天宫，<a id="a-8c"></a>住虚空中，<a id="a-8d"></a>见菩萨欣然雨种种华。<a id="a-8e"></a>其四天王与其眷属，<a id="a-8f"></a>至四方域，<a id="a-8g"></a>以紫磨金网缦妙帐，<a id="a-8h"></a>周遍覆盖三千佛土，<a id="a-8i"></a>以供养佛。<a id="a-8j"></a>天帝释梵前有大神足，<a id="a-8k"></a>庄严如意，<a id="a-8l"></a>咨嗟三千世界。<a id="a-8m"></a>忉利天、<a id="a-8n"></a>焰天各紫磨金帐而交露之，<a id="a-8o"></a>绀琉璃帐覆三千大千佛土供养。<a id="a-8p"></a>兜率天珠校露帐校饰，<a id="a-8q"></a>供养如来巍巍堂堂；<a id="a-8r"></a>及诸天王微妙甚好如紫磨金，<a id="a-8s"></a>其心大悦供养如来，<a id="a-8t"></a>雨好真珠。<a id="a-8u"></a>化善天王，<a id="a-8v"></a>以明月珠光明晃耀，<a id="a-8w"></a>白玉银帐，<a id="a-8x"></a>演其和音流布十方，<a id="a-8y"></a>令三千世界莫不悦豫；<a id="a-8z"></a>乃至诸天清净众宝威神，<a id="a-90"></a>无量无垢显明。<a id="a-91"></a>他化自在天化作一帐众宝合成，<a id="a-92"></a>普奉事佛。<a id="a-93"></a>诸天龙神、<a id="a-94"></a>阿须伦、<a id="a-95"></a>迦楼罗、<a id="a-96"></a>真陀罗、<a id="a-97"></a>摩休勒，<a id="a-98"></a>各以神足圣力示现庄严，<a id="a-99"></a>修治一切欲界。<a id="a-9A"></a>”</p>
  <p id="a9B">力士谓寂意：<a id="a-9C"></a>“尔时有大梵天王，<a id="a-9D"></a>名曰威神自在，<a id="a-9E"></a>主三千世界，<a id="a-9F"></a>极尊无量。<a id="a-9G"></a>其菩萨行往睹佛树，<a id="a-9H"></a>又是天王告诸梵天：<a id="a-9I"></a>‘诸仁当知，<a id="a-9J"></a>是菩萨大士，<a id="a-9K"></a>于过去佛修治正行，<a id="a-9L"></a>植众德本，<a id="a-9M"></a>稽首归命无数诸佛；<a id="a-9N"></a>大愿不动，<a id="a-9O"></a>坚强意固，<a id="a-9P"></a>志不患厌，<a id="a-9Q"></a>皆兴一切诸菩萨行，<a id="a-9R"></a>奉修诸度所度无极，<a id="a-9S"></a>悉于其地而得自在；<a id="a-9T"></a>志性普和，<a id="a-9U"></a>善修清净，<a id="a-9V"></a>尽入一切众生根本，<a id="a-9W"></a>皆通一切如来秘要，<a id="a-9X"></a>悉度魔事。<a id="a-9Y"></a>其众德本不依仰人，<a id="a-9Z"></a>为诸如来，<a id="a-9a"></a>善修建立无上道法，<a id="a-9b"></a>为大导师救济众生；<a id="a-9c"></a>班宣经典，<a id="a-9d"></a>一切众生合一勇猛，<a id="a-9e"></a>拔乎魔境永无魔业；<a id="a-9f"></a>晓了道法，<a id="a-9g"></a>为大医王疗众生病，<a id="a-9h"></a>服解脱冠为大法王，<a id="a-9i"></a>演智慧光无极圣帝，<a id="a-9j"></a>不为世俗八法所拘，<a id="a-9k"></a>犹如莲华不著尘水；<a id="a-9l"></a>执持诸法未曾忽忘，<a id="a-9m"></a>犹如江海智不可限，<a id="a-9n"></a>如须弥山不可动摇；<a id="a-9o"></a>净洗其心如水洗垢，<a id="a-9p"></a>终不自大，<a id="a-9q"></a>常行谦下；<a id="a-9r"></a>如明月珠去冥众浊，<a id="a-9s"></a>于一切法而得自在；<a id="a-9t"></a>积众德本，<a id="a-9u"></a>犹如梵天天上第一。<a id="a-9v"></a>往诣树下降伏众魔，<a id="a-9w"></a>逮得无上正真之道，<a id="a-9x"></a>为最正觉，<a id="a-9y"></a>具足诸佛十种力、<a id="a-9z"></a>四无所畏、<a id="a-A0"></a>十八不共诸佛之法，<a id="a-A1"></a>转大法轮为师子吼，<a id="a-A2"></a>充满一切润以法施；<a id="a-A3"></a>欲净一切众生道眼，<a id="a-A4"></a>摄取诸法，<a id="a-A5"></a>弃外邪业九十六种；<a id="a-A6"></a>具足本愿，<a id="a-A7"></a>好见诸佛十方境界，<a id="a-A8"></a>大圣威德游得自在，<a id="a-A9"></a>第一诸度所济无极。<a id="a-AA"></a>汝等仁者，<a id="a-AB"></a>常当谦恪恭诸菩萨。<a id="a-AC"></a>’于是自在梵天，<a id="a-AD"></a>于诸天前说是颂曰：</p>
  <p id="aAE">“‘清净正行，<a id="a-AF"></a>　决上妙法，<a id="a-AG"></a>　愍伤世间，<a id="a-AH"></a>哀及诸天。</p>
  <p id="aAI">天中之天，<a id="a-AJ"></a>　天人中尊，<a id="a-AK"></a>　大圣今往，<a id="a-AL"></a>　诣佛树下。</p>
  <p id="aAM">当降伏魔，<a id="a-AN"></a>　及与官属，<a id="a-AO"></a>　逮得正觉，<a id="a-AP"></a>　成一切智。</p>
  <p id="aAQ">已乐备悉，<a id="a-AR"></a>　最正觉业，<a id="a-AS"></a>　便复以转，<a id="a-AT"></a>　正法之轮。</p>
  <p id="aAU">大智无穷，<a id="a-AV"></a>　大师子吼，<a id="a-AW"></a>　可悦一切，<a id="a-AX"></a>　众生之心。</p>
  <p id="aAY">以清净故，<a id="a-AZ"></a>　致妙法眼，<a id="a-Aa"></a>　导师往诣，<a id="a-Ab"></a>　于佛树下。</p>
  <p id="aAc">降弃众魔，<a id="a-Ad"></a>　消外异学，<a id="a-Ae"></a>　皆悉具足，<a id="a-Af"></a>　本宿誓愿。</p>
  <p id="aAg">正觉法身，<a id="a-Ah"></a>　所见无倦，<a id="a-Ai"></a>　其时导师，<a id="a-Aj"></a>　往诣佛所。</p>
  <p id="aAk">善哉一切，<a id="a-Al"></a>　皆共和同，<a id="a-Am"></a>　当好庄严，<a id="a-An"></a>　三千界地。</p>
  <p id="aAo">是以校饰，<a id="a-Ap"></a>　于其欲界，<a id="a-Aq"></a>　色无色界，<a id="a-Ar"></a>　庄严如是。</p>
  <p id="aAs">善哉梵天，<a id="a-At"></a>　其心仁和，<a id="a-Au"></a>　此三千国，<a id="a-Av"></a>　一切严净。</p>
  <p id="aAw">如是欲界，<a id="a-Ax"></a>　以清净好，<a id="a-Ay"></a>　所见供养，<a id="a-Az"></a>　复过于彼。</p>
  <p id="aB0">名香木櫁，<a id="a-B1"></a>　众华顺义，<a id="a-B2"></a>　斯宝光明，<a id="a-B3"></a>　鼓众妓乐。</p>
  <p id="aB4">其有睹者，<a id="a-B5"></a>　莫不欣喜！<a id="a-B6"></a>　而梵天王，<a id="a-B7"></a>　普三千界。</p>
  <p id="aB8">从梵天王，<a id="a-B9"></a>　至迦尼吒，<a id="a-BA"></a>　各各梵天，<a id="a-BB"></a>　平生清净。</p>
  <p id="aBC">在虚空中，<a id="a-BD"></a>　神尊复尊，<a id="a-BE"></a>　有天中天，<a id="a-BF"></a>　见净复净。</p>
  <p id="aBG">六十亿载，<a id="a-BH"></a>　诸天来会，<a id="a-BI"></a>　为于菩萨，<a id="a-BJ"></a>　严金刚场。</p>
  <p id="aBK">下诸天华，<a id="a-BL"></a>　而雨供养，<a id="a-BM"></a>　众香香水，<a id="a-BN"></a>　以用洒地。</p>
  <p id="aBO">众宝妙床，<a id="a-BP"></a>　施设诸座，<a id="a-BQ"></a>　严净校饰，<a id="a-BR"></a>　佛树下坐。</p>
  <p id="aBS">我等导师，<a id="a-BT"></a>　一切咨嗟，<a id="a-BU"></a>　随所安处，<a id="a-BV"></a>　令其清净。<a id="a-BW"></a>’”</p>
  <p id="aBX">时，<a id="a-BY"></a>密迹金刚力士谓寂意菩萨：<a id="a-BZ"></a>“时菩萨往而坐树下，<a id="a-Ba"></a>于其足底生千辐相，<a id="a-Bb"></a>从出光明。<a id="a-Bc"></a>其光遍照斯佛国土，<a id="a-Bd"></a>靡不周至，<a id="a-Be"></a>一切地狱、<a id="a-Bf"></a>畜生、<a id="a-Bg"></a>饿鬼、<a id="a-Bh"></a>一切众人苦恼休息。<a id="a-Bi"></a>又大光照黑耳地狱，<a id="a-Bj"></a>时黑耳地狱蒙世尊光，<a id="a-Bk"></a>欢喜踊跃，<a id="a-Bl"></a>众云集焉。<a id="a-Bm"></a>于时诸天咸说颂曰：</p>
  <p id="aBn">“‘紫磨金色光，<a id="a-Bo"></a>　从天中眉出，</p>
  <p id="aBp">来照我等身，<a id="a-Bq"></a>　令心中欣然。</p>
  <p id="aBr">我值过去佛，<a id="a-Bs"></a>　睹见好瑞应，</p>
  <p id="aBt">大雄必不疑，<a id="a-Bu"></a>　佛定出世间。</p>
  <p id="aBv">善哉杂饰鬘，<a id="a-Bw"></a>　香华及涂熏，</p>
  <p id="aBx">紫金明珠成，<a id="a-By"></a>　右手执持衣。</p>
  <p id="aBz">鼓其妙伎乐，<a id="a-C0"></a>　而竖彩幡盖，</p>
  <p id="aC1">亦竖其大幢，<a id="a-C2"></a>　供养于世尊。</p>
  <p id="aC3">诸地狱中人，<a id="a-C4"></a>　蒙光普清净，</p>
  <p id="aC5">以供奉于佛，<a id="a-C6"></a>　承事于大圣。<a id="a-C7"></a>’</p>
  <p id="aC8">“于时，<a id="a-C9"></a>黑耳大地狱中，<a id="a-CA"></a>王与中宫俱，<a id="a-CB"></a>其所集众，<a id="a-CC"></a>一切各持华香、<a id="a-CD"></a>杂香、<a id="a-CE"></a>泽香、<a id="a-CF"></a>衣服、<a id="a-CG"></a>幢盖、<a id="a-CH"></a>幡彩、<a id="a-CI"></a>伎乐，<a id="a-CJ"></a>出其宫宅上虚空中，<a id="a-CK"></a>化作宝云，<a id="a-CL"></a>雨明月珠、<a id="a-CM"></a>名香木櫁及栴檀香、<a id="a-CN"></a>众华真珠，<a id="a-CO"></a>承龙大神神足变化，<a id="a-CP"></a>诣菩萨所，<a id="a-CQ"></a>稽首足下，<a id="a-CR"></a>右绕三匝，<a id="a-CS"></a>与其眷属各以所执供养之具，<a id="a-CT"></a>进上菩萨作其伎乐。<a id="a-CU"></a>以是颂偈，<a id="a-CV"></a>而叹世尊：</p>
  <p id="aCW">“‘犹如有宝地，<a id="a-CX"></a>　庄严杂丰妙，</p>
  <p id="aCY">佛树花果茂，<a id="a-CZ"></a>　获坐其道场。</p>
  <p id="aCa">如河定不流，<a id="a-Cb"></a>　若月住虚空，</p>
  <p id="aCc">成佛普一切，<a id="a-Cd"></a>　降伏魔官属。</p>
  <p id="aCe">世尊众祐曜，<a id="a-Cf"></a>　犹如日盛光，</p>
  <p id="aCg">若如重六通，<a id="a-Ch"></a>　蜂王宣和音。</p>
  <p id="aCi">演其光明慧，<a id="a-Cj"></a>　如梵天须轮，</p>
  <p id="aCk">今日众祐现，<a id="a-Cl"></a>　充满藏无限。</p>
  <p id="aCm">日月珠火光，<a id="a-Cn"></a>　天帝释梵曜，</p>
  <p id="aCo">能仁光适出，<a id="a-Cp"></a>　皆覆蔽其明。</p>
  <p id="aCq">光现我宫殿，<a id="a-Cr"></a>　知佛兴乎世，</p>
  <p id="aCs">显瑞应欢喜，<a id="a-Ct"></a>　知今佛出现。</p>
  <p id="aCu">见闻拘留孙，<a id="a-Cv"></a>　拘那牟尼佛，</p>
  <p id="aCw">迦葉诣佛树，<a id="a-Cx"></a>　适闻音供之。</p>
  <p id="aCy">见于无等伦，<a id="a-Cz"></a>　瑞应与彼同，</p>
  <p id="aD0">心生欢喜悦，<a id="a-D1"></a>　今必当有佛。</p>
  <p id="aD2">世尊我善利，<a id="a-D3"></a>　得广供养佛，</p>
  <p id="aD4">以四事世光，<a id="a-D5"></a>　奉信行恭敬。</p>
  <p id="aD6">所积功德福，<a id="a-D7"></a>　具足奉明眼，</p>
  <p id="aD8">是世光明曜，<a id="a-D9"></a>　成佛无等伦。<a id="a-DA"></a>’</p>
  <p id="aDB">“尔时，<a id="a-DC"></a>菩萨往到迦邻龙王所止土界。<a id="a-DD"></a>龙王见佛，<a id="a-DE"></a>心中欣然，<a id="a-DF"></a>自出其室，<a id="a-DG"></a>往诣佛树，<a id="a-DH"></a>住佛之右。<a id="a-DI"></a>又有一人名曰吉安，<a id="a-DJ"></a>遥住视佛，<a id="a-DK"></a>因求好草，<a id="a-DL"></a>手执此草，<a id="a-DM"></a>观菩萨至诣佛树下。<a id="a-DN"></a>诸天宣畅柔软微妙咨嗟德音，<a id="a-DO"></a>安隐巍巍，<a id="a-DP"></a>可意快乐，<a id="a-DQ"></a>无上之德，<a id="a-DR"></a>绕佛转进。<a id="a-DS"></a>其草香好，<a id="a-DT"></a>香风流布，<a id="a-DU"></a>靡丽光泽，<a id="a-DV"></a>好细无量，<a id="a-DW"></a>犹如天衣。<a id="a-DX"></a>如是好草以时执持，<a id="a-DY"></a>往到其所，<a id="a-DZ"></a>以此好草贡与菩萨，<a id="a-Da"></a>稽首足下，<a id="a-Db"></a>右绕七匝，<a id="a-Dc"></a>以仁和心至不退转，<a id="a-Dd"></a>发无思议无上正真之道，<a id="a-De"></a>心自念言：<a id="a-Df"></a>‘不当作是非宜之行，<a id="a-Dg"></a>所观若斯，<a id="a-Dh"></a>无吉不来。<a id="a-Di"></a>’乃至吉安，<a id="a-Dj"></a>以时施与菩萨之草，<a id="a-Dk"></a>当发无上正真道意。<a id="a-Dl"></a>所以者何？<a id="a-Dm"></a>本愿所致。</p>
  <p id="aDn">“寂意当知，<a id="a-Do"></a>吉安乃往宿世本愿作是。<a id="a-Dp"></a>所以者何？<a id="a-Dq"></a>我忆识念，<a id="a-Dr"></a>寂意菩萨，<a id="a-Ds"></a>乃往过去无央数世经九十一劫，<a id="a-Dt"></a>维卫佛时兴出乎世，<a id="a-Du"></a>如来、<a id="a-Dv"></a>至真、<a id="a-Dw"></a>等正觉、<a id="a-Dx"></a>明行成、<a id="a-Dy"></a>为善逝、<a id="a-Dz"></a>世间解、<a id="a-E0"></a>无上士、<a id="a-E1"></a>道法御、<a id="a-E2"></a>天人师，<a id="a-E3"></a>号佛世尊。<a id="a-E4"></a>其佛世时，<a id="a-E5"></a>有千比丘净修梵行。<a id="a-E6"></a>彼时世尊授是千比丘决，<a id="a-E7"></a>在贤劫中当成无上正真之道，<a id="a-E8"></a>为最正觉。<a id="a-E9"></a>时于会中，<a id="a-EA"></a>有一长者，<a id="a-EB"></a>名曰有志，<a id="a-EC"></a>闻授菩萨决，<a id="a-ED"></a>心自念言：<a id="a-EE"></a>‘我于贤劫当成如来，<a id="a-EF"></a>逮最正觉，<a id="a-EG"></a>则不违宜。<a id="a-EH"></a>吾于彼世见施好草时，<a id="a-EI"></a>布师子座，<a id="a-EJ"></a>甚妙严净，<a id="a-EK"></a>仁和安然，<a id="a-EL"></a>缘是则发无上正真之道。<a id="a-EM"></a>’</p>
  <p id="aEN">“寂意，<a id="a-EO"></a>欲知尔时有志长者，<a id="a-EP"></a>今吉安是也。<a id="a-EQ"></a>以是之故当作是观，<a id="a-ER"></a>如其本愿致吉安行。<a id="a-ES"></a>彼以随时施与好草，<a id="a-ET"></a>所可因号，<a id="a-EU"></a>后成佛时，<a id="a-EV"></a>名如来至真宝净师子。<a id="a-EW"></a>尔时，<a id="a-EX"></a>菩萨以授好草布佛树下；<a id="a-EY"></a>又上树神乃至虚空一万天女，<a id="a-EZ"></a>各以衣裓盛好天华，<a id="a-Ea"></a>各取香华、<a id="a-Eb"></a>杂香、<a id="a-Ec"></a>泽香，<a id="a-Ed"></a>往迎菩萨，<a id="a-Ee"></a>稽首作礼，<a id="a-Ef"></a>各持众华香幡盖供养菩萨，<a id="a-Eg"></a>以此赞曰：</p>
  <p id="aEh">“‘无恐无所畏，<a id="a-Ei"></a>　无怯不怀难，</p>
  <p id="aEj">建立难得值，<a id="a-Ek"></a>　无染无痴恶。</p>
  <p id="aEl">无凶祸之罪，<a id="a-Em"></a>　无悭嫉无愚，</p>
  <p id="aEn">离欲以解脱，<a id="a-Eo"></a>　愿稽首大圣。</p>
  <p id="aEp">以律化得度，<a id="a-Eq"></a>　粗犷及邪行，</p>
  <p id="aEr">善为俗良贤，<a id="a-Es"></a>　疗治众苦疾。</p>
  <p id="aEt">见诸无救护，<a id="a-Eu"></a>　无灯光自归，</p>
  <p id="aEv">今佛兴出世，<a id="a-Ew"></a>　济脱于三世。</p>
  <p id="aEx">诸天之大众，<a id="a-Ey"></a>　各心抱踊悦，</p>
  <p id="aEz">一切普雨华，<a id="a-F0"></a>　众华若干种。</p>
  <p id="aF1">诸天所造供，<a id="a-F2"></a>　衣被及细好，</p>
  <p id="aF3">当成为佛道，<a id="a-F4"></a>　皆发欢喜心。</p>
  <p id="aF5">以坐树王下，<a id="a-F6"></a>　心不怀恐怖，</p>
  <p id="aF7">以甘露之味，<a id="a-F8"></a>　坏裂尘劳网。</p>
  <p id="aF9">觉了乎寂然，<a id="a-FA"></a>　致最尊佛道，</p>
  <p id="aFB">如过去诸佛，<a id="a-FC"></a>　晓了最胜法。</p>
  <p id="aFD">其所奉行要，<a id="a-FE"></a>　修无央数劫，</p>
  <p id="aFF">以积累苦行，<a id="a-FG"></a>　欲度于众生。</p>
  <p id="aFH">昔愿已得成，<a id="a-FI"></a>　今正是其时，</p>
  <p id="aFJ">逮得尊佛道，<a id="a-FK"></a>　唯演布慈愍。<a id="a-FL"></a>”</p>
  <p id="aFM">密迹金刚力士谓寂意菩萨：<a id="a-FN"></a>“佛以时取草往诣道树，<a id="a-FO"></a>以此好草布其树下，<a id="a-FP"></a>稽首作礼，<a id="a-FQ"></a>右绕七匝。<a id="a-FR"></a>适布坐竟，<a id="a-FS"></a>应时八万四千诸天子等，<a id="a-FT"></a>睹菩萨布坐，<a id="a-FU"></a>心中欣然，<a id="a-FV"></a>寻设八万四千师子之座。<a id="a-FW"></a>座甚微妙，<a id="a-FX"></a>若干殊异，<a id="a-FY"></a>极高广长，<a id="a-FZ"></a>众宝合成，<a id="a-Fa"></a>以奇珍为栏楯。<a id="a-Fb"></a>周回兴立交露之帐，<a id="a-Fc"></a>以紫金饰，<a id="a-Fd"></a>则用真珠垂珞其间，<a id="a-Fe"></a>明月夜光杂厕罗列。<a id="a-Ff"></a>瑰奇之宝以用作铃，<a id="a-Fg"></a>悬之甚鸣，<a id="a-Fh"></a>其音和雅无量调合。<a id="a-Fi"></a>无数天衣而布其上。<a id="a-Fj"></a>菩萨应时自变其身，<a id="a-Fk"></a>普遍八万四千师子之座。<a id="a-Fl"></a>是诸天子各不相见，<a id="a-Fm"></a>亦不相知。<a id="a-Fn"></a>一一天子心自念言：<a id="a-Fo"></a>‘菩萨独处我师子座，<a id="a-Fp"></a>成最正觉。<a id="a-Fq"></a>’以是悦心至不退转，<a id="a-Fr"></a>然后皆当逮得无上正真之道也。<a id="a-Fs"></a>”</p>
  <p id="aFt">密迹力士谓寂意：<a id="a-Fu"></a>“于时菩萨建立威神，<a id="a-Fv"></a>使魔知之。<a id="a-Fw"></a>与无央数、<a id="a-Fx"></a>不可称计、<a id="a-Fy"></a>亿百千垓鬼神俱，<a id="a-Fz"></a>发眷属围绕，<a id="a-G0"></a>皆被铠甲，<a id="a-G1"></a>显大神足，<a id="a-G2"></a>兴最势力，<a id="a-G3"></a>将众鬼兵，<a id="a-G4"></a>周三百三十六万里颜貌各异、<a id="a-G5"></a>所从不同，<a id="a-G6"></a>各现威势、<a id="a-G7"></a>无数众难若干种像，<a id="a-G8"></a>兵仗严整，<a id="a-G9"></a>头首各异，<a id="a-GA"></a>志愿各别，<a id="a-GB"></a>饭食所行志操不同，<a id="a-GC"></a>言声各别辞谈音异，<a id="a-GD"></a>皆诣菩萨。<a id="a-GE"></a>时，<a id="a-GF"></a>魔波旬与大眷属甚可畏惧，<a id="a-GG"></a>不顺仁义，<a id="a-GH"></a>所作大非，<a id="a-GI"></a>兴反逆事，<a id="a-GJ"></a>不可见闻，<a id="a-GK"></a>不怙道德，<a id="a-GL"></a>各执兵仗称叫大呼，<a id="a-GM"></a>扬其音声惊动三界。<a id="a-GN"></a>假使凡夫未离欲者，<a id="a-GO"></a>得闻此音，<a id="a-GP"></a>辄当沸血从面孔出，<a id="a-GQ"></a>或恐怖死。<a id="a-GR"></a>其时，<a id="a-GS"></a>菩萨不以此难而有畏矣，<a id="a-GT"></a>亦无挂碍。<a id="a-GU"></a>于时，<a id="a-GV"></a>菩萨兴大悲哀，<a id="a-GW"></a>可畏音响自然消灭，<a id="a-GX"></a>不知所凑。<a id="a-GY"></a>所以者何？<a id="a-GZ"></a>欲安众生不令被娆，<a id="a-Ga"></a>无危害患。<a id="a-Gb"></a>菩萨逮承奉净道心善权方便，<a id="a-Gc"></a>虽闻此音了之本虚，<a id="a-Gd"></a>本无有声，<a id="a-Ge"></a>衣毛不竖。<a id="a-Gf"></a>见魔众来，<a id="a-Gg"></a>光颜益荣，<a id="a-Gh"></a>大明显发宣四事业，<a id="a-Gi"></a>志无所畏，<a id="a-Gj"></a>以十六事兴己辩慧，<a id="a-Gk"></a>随所可乐摧折大难，<a id="a-Gl"></a>而告魔曰：<a id="a-Gm"></a>‘且止！<a id="a-Gn"></a>波旬，<a id="a-Go"></a>用为兴发如斯色像无益之事，<a id="a-Gp"></a>而怀瞋毒，<a id="a-Gq"></a>还自危身，<a id="a-Gr"></a>长夜不安。<a id="a-Gs"></a>所以者何？<a id="a-Gt"></a>波旬，<a id="a-Gu"></a>今日发心欲坏菩萨！<a id="a-Gv"></a>菩萨弘仁，<a id="a-Gw"></a>以大勇猛无尽大哀，<a id="a-Gx"></a>怀无极慈降伏恶逆。<a id="a-Gy"></a>欲乱菩萨！<a id="a-Gz"></a>菩萨本净消除垢浊羸劣碍心、<a id="a-H0"></a>弊恶之尘。<a id="a-H1"></a>今日，<a id="a-H2"></a>波旬，<a id="a-H3"></a>反成菩萨！<a id="a-H4"></a>欲以萤火越日月光明。<a id="a-H5"></a>菩萨已免无限之底，<a id="a-H6"></a>演大柔和深妙道味甘露正觉。<a id="a-H7"></a>诸小虫兽欲惊师子，<a id="a-H8"></a>魔今欲躄大无极树，<a id="a-H9"></a>以使摧折拔其根本。<a id="a-HA"></a>以牛迹水欲比大海，<a id="a-HB"></a>反长怨贼，<a id="a-HC"></a>无益之城起凶敌心。<a id="a-HD"></a>今日，<a id="a-HE"></a>魔王，<a id="a-HF"></a>当与度怨，<a id="a-HG"></a>言谈说事横兴反祸，<a id="a-HH"></a>恶鬼为伦，<a id="a-HI"></a>当蠲迷惑取道伴党，<a id="a-HJ"></a>令至平等而无殊特，<a id="a-HK"></a>弃非法王，<a id="a-HL"></a>自归圣道严净微妙，<a id="a-HM"></a>生无上慧仁义法味，<a id="a-HN"></a>舍众邪曲令心质朴。<a id="a-HO"></a>今日，<a id="a-HP"></a>波旬，<a id="a-HQ"></a>心当惟念，<a id="a-HR"></a>过大旷野，<a id="a-HS"></a>最后究竟尽生死源，<a id="a-HT"></a>而反驰骋入大海中，<a id="a-HU"></a>当乘大舟度终始流。<a id="a-HV"></a>今遇习学，<a id="a-HW"></a>值被劫烧并灾树木众杂药草，<a id="a-HX"></a>莫复毁坏大金刚术，<a id="a-HY"></a>当归大道，<a id="a-HZ"></a>然后得佛，<a id="a-Ha"></a>度脱十方众生人物。<a id="a-Hb"></a>’”</p>
  <p id="aHc">密迹力士谓寂意：<a id="a-Hd"></a>“于时诸天叹咏佛德巍巍，<a id="a-He"></a>如是而无比像。<a id="a-Hf"></a>其魔波旬，<a id="a-Hg"></a>以得叹佛闻是十六事，<a id="a-Hh"></a>好乐所慕，<a id="a-Hi"></a>心存大猷。<a id="a-Hj"></a>”</p>
  <p id="aHk">于是密迹力士谓寂意菩萨：<a id="a-Hl"></a>“菩萨自念：<a id="a-Hm"></a>‘吾不可计劫功勋普著，<a id="a-Hn"></a>因行成就，<a id="a-Ho"></a>从无央数百千亿垓积功累德，<a id="a-Hp"></a>皆是宿本世世本法。<a id="a-Hq"></a>每生自剋愍念众生三界之厄，<a id="a-Hr"></a>故行柔软平正鲜明，<a id="a-Hs"></a>致清净业，<a id="a-Ht"></a>谁敢毁坏独地证明？<a id="a-Hu"></a>’于时，<a id="a-Hv"></a>菩萨从袈裟里出紫磨金色手，<a id="a-Hw"></a>普摩己身不舍大哀，<a id="a-Hx"></a>志性调和欲度众生，<a id="a-Hy"></a>常行安徐，<a id="a-Hz"></a>举其右手向十方界，<a id="a-I0"></a>自见诸佛适至乎地，<a id="a-I1"></a>三千大千世界六反振动，<a id="a-I2"></a>有自然音，<a id="a-I3"></a>其音宣彻十方佛土。<a id="a-I4"></a>其魔波旬闻斯音声，<a id="a-I5"></a>及魔官属在虚空中，<a id="a-I6"></a>亦闻斯音响，<a id="a-I7"></a>咸共自责：<a id="a-I8"></a>‘饥虚禁戒！<a id="a-I9"></a>乐乎勤修！<a id="a-IA"></a>’又时大圣加施无畏，<a id="a-IB"></a>愍伤众生；<a id="a-IC"></a>应时八十垓魔及鬼神伏向菩萨，<a id="a-ID"></a>自然躄地，<a id="a-IE"></a>心自归命，<a id="a-IF"></a>唯见拥护诸在众中。<a id="a-IG"></a>与魔眷属破坏亡去，<a id="a-IH"></a>自然迷惑不知所凑。<a id="a-II"></a>所以菩萨演大光明，<a id="a-IJ"></a>愍哀斯等，<a id="a-IK"></a>各离恐畏，<a id="a-IL"></a>皆归天宫。<a id="a-IM"></a>以是之故，<a id="a-IN"></a>菩萨大士现降魔王及众官属八十亿垓鬼神，<a id="a-IO"></a>皆发无上正真道意；<a id="a-IP"></a>九十二亿载人，<a id="a-IQ"></a>以仁和心立不退转；<a id="a-IR"></a>八万四千诸天子等，<a id="a-IS"></a>宿植德本，<a id="a-IT"></a>逮得无所从生法忍。<a id="a-IU"></a>”</p>
  <p id="aIV">密迹力士谓寂意曰：<a id="a-IW"></a>“以是比像所降众魔，<a id="a-IX"></a>诸天世人不可称载受化得济。<a id="a-IY"></a>其诸天人追魔波旬。<a id="a-IZ"></a>若人以见菩萨所行，<a id="a-Ia"></a>或见坐于宝净莲华师子之床，<a id="a-Ib"></a>或见在地，<a id="a-Ic"></a>或在虚空师子座上，<a id="a-Id"></a>或复见在贝多树下，<a id="a-Ie"></a>或见在忉利天上昼夜树下，<a id="a-If"></a>或以见在众宝树下，<a id="a-Ig"></a>或复普见一切诸人七尺诸佛树下，<a id="a-Ih"></a>或诸天见坐佛树下处在师子半仞座上，<a id="a-Ii"></a>或在七仞，<a id="a-Ij"></a>或复十里，<a id="a-Ik"></a>或二十里，<a id="a-Il"></a>或四十里，<a id="a-Im"></a>或诸天人悉见八万四千由旬佛树下座，<a id="a-In"></a>或复现在四万二千由旬坐师子床。</p>
  <p id="aIo">“如是，<a id="a-Ip"></a>寂意，<a id="a-Iq"></a>诸菩萨不可称计境界难限。<a id="a-Ir"></a>诸菩萨众由是道场归乎殊特。<a id="a-Is"></a>菩萨所行有若干种欢乐之业、<a id="a-It"></a>八百千行。<a id="a-Iu"></a>菩萨所现不同，<a id="a-Iv"></a>各从本性而开化之，<a id="a-Iw"></a>发贤圣意，<a id="a-Ix"></a>成最正觉至一切智，<a id="a-Iy"></a>随时音响而班宣法，<a id="a-Iz"></a>供所当奉。<a id="a-J0"></a>菩萨于彼以若干品，<a id="a-J1"></a>其所咨嗟，<a id="a-J2"></a>皆是菩萨本宿所行。<a id="a-J3"></a>菩萨所因劝乐示义，<a id="a-J4"></a>咸来咨嗟而供养之。<a id="a-J5"></a>虽尔菩萨心无所著，<a id="a-J6"></a>无有魔难，<a id="a-J7"></a>以舍众害，<a id="a-J8"></a>普逮一切诸佛道法，<a id="a-J9"></a>须臾一时发心之顷，<a id="a-JA"></a>等行智慧悉当知此，<a id="a-JB"></a>逮致佛道为最正觉。<a id="a-JC"></a>以达一切逮最正觉，<a id="a-JD"></a>住在一切十方世界，<a id="a-JE"></a>见不可计无限如来，<a id="a-JF"></a>授其右掌尽问佛道，<a id="a-JG"></a>又咨永安道德之源，<a id="a-JH"></a>道慧微妙无有患厌，<a id="a-JI"></a>讲论至道慧得自在，<a id="a-JJ"></a>宣布平等入无邪业，<a id="a-JK"></a>分别示众无央数行，<a id="a-JL"></a>剖判三宝使不断绝，<a id="a-JM"></a>敷演大哀，<a id="a-JN"></a>于一切法而得自在，<a id="a-JO"></a>入于豪势无穷之业。<a id="a-JP"></a>若有众生诸根淳熟，<a id="a-JQ"></a>悉能了是菩萨所行；<a id="a-JR"></a>若诸根乱，<a id="a-JS"></a>不知所趣。</p>
  <p id="aJT">“菩萨适成如来道法，<a id="a-JU"></a>夙夜七日悉存法乐，<a id="a-JV"></a>观佛道树不以为厌，<a id="a-JW"></a>目未曾眴。<a id="a-JX"></a>百千亿天来叹供养，<a id="a-JY"></a>百千玉案贡上甘膳，<a id="a-JZ"></a>咸发无上正真道意，<a id="a-Ja"></a>睹见如来威仪礼节，<a id="a-Jb"></a>已成佛道如来至真。<a id="a-Jc"></a>时，<a id="a-Jd"></a>四天王各往执钵奉上如来；<a id="a-Je"></a>如斯刹土一四方域，<a id="a-Jf"></a>三千大千世界为中国土，<a id="a-Jg"></a>大千国土各有百亿，<a id="a-Jh"></a>诸四方域四百亿四大天王，<a id="a-Ji"></a>皆各执钵往授如来，<a id="a-Jj"></a>如来悉受。<a id="a-Jk"></a>佛显威神，<a id="a-Jl"></a>使诸天王各不相见，<a id="a-Jm"></a>各自心念：<a id="a-Jn"></a>‘佛受我钵，<a id="a-Jo"></a>当以饭食。<a id="a-Jp"></a>’以此忻喜心中坦然，<a id="a-Jq"></a>咸发无上至真道心，<a id="a-Jr"></a>至不退转。</p>
  <p id="aJs">“佛以成道，<a id="a-Jt"></a>提谓波利五百贾客，<a id="a-Ju"></a>佛欲度之，<a id="a-Jv"></a>现车马顿；<a id="a-Jw"></a>贾客伴党及余而不自在，<a id="a-Jx"></a>怪之所以。<a id="a-Jy"></a>天于虚空告言：<a id="a-Jz"></a>‘佛兴在世，<a id="a-K0"></a>可往供养。<a id="a-K1"></a>’闻之忻然，<a id="a-K2"></a>各上蜜麨醍醐；<a id="a-K3"></a>八万四千诸天子众，<a id="a-K4"></a>亦贡供膳，<a id="a-K5"></a>如来受之。<a id="a-K6"></a>其本宿世曾建至愿：<a id="a-K7"></a>‘如来成道，<a id="a-K8"></a>我等第一进奉供膳。<a id="a-K9"></a>’欲遂本愿，<a id="a-KA"></a>各不相见不知所在。<a id="a-KB"></a>一一各念，<a id="a-KC"></a>独供养佛余无进者，<a id="a-KD"></a>以是忻豫逮不退转，<a id="a-KE"></a>然后当得无上正真之道，<a id="a-KF"></a>为最正觉，<a id="a-KG"></a>度众危厄。<a id="a-KH"></a>”</p>
 </body>
</html>