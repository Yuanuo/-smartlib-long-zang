<!doctype html>
<html id="z3IBTEwCG" data-ver="1219">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘宝积部">
  <meta period="唐">
 </head>
 <body>
  <h1 id="a1">大宝积经卷第三十六</h1>
  <h2 id="a2">唐三藏法师玄奘奉诏译</h2>
  <h2 id="a3">菩萨藏会第十二之二金毗罗天受记品第二</h2>
  <p id="a4">尔时，<a id="a-5"></a>世尊于彼中道不移其处，<a id="a-6"></a>令诸长者建立圣果，<a id="a-7"></a>以如来威势入王舍城，<a id="a-8"></a>四众围绕，<a id="a-9"></a>容仪庠序。<a id="a-A"></a>时，<a id="a-B"></a>有护王舍城诸天药叉大善神王，<a id="a-C"></a>名金毗罗，<a id="a-D"></a>作如是念：<a id="a-E"></a>“今者如来形相殊异，<a id="a-F"></a>于世间中最胜难遇，<a id="a-G"></a>堪受人天之所供养。<a id="a-H"></a>我等今当应以种种上妙供具奉献如来。<a id="a-I"></a>”作是念已，<a id="a-J"></a>便以最胜饮食，<a id="a-K"></a>具足香味，<a id="a-L"></a>成就妙色，<a id="a-M"></a>奉上于佛。</p>
  <p id="aN">尔时，<a id="a-O"></a>世尊愍其所献，<a id="a-P"></a>故为纳受。<a id="a-Q"></a>时，<a id="a-R"></a>金毗罗王所领大药叉众六万八千，<a id="a-S"></a>在虚空中咸生随喜，<a id="a-T"></a>以清远音唱言：<a id="a-U"></a>“善哉！<a id="a-V"></a>善哉！<a id="a-W"></a>”时，<a id="a-X"></a>金毗罗即以此义，<a id="a-Y"></a>告其众曰：<a id="a-Z"></a>“我已奉佛上妙供具。<a id="a-a"></a>汝等亦应以诸供养施苾芻僧，<a id="a-b"></a>当令汝等于长夜中利益安乐。<a id="a-c"></a>”诸药叉众受王教已，<a id="a-d"></a>即以上供施苾芻僧。<a id="a-e"></a>时诸僧众，<a id="a-f"></a>哀受其供。</p>
  <p id="ag">尔时，<a id="a-h"></a>世尊为乞食故入王舍城，<a id="a-i"></a>既得食已将还所止。<a id="a-j"></a>时，<a id="a-k"></a>有无量千众天、<a id="a-l"></a>龙、<a id="a-m"></a>药叉、<a id="a-n"></a>健达缚、<a id="a-o"></a>阿素洛、<a id="a-p"></a>揭路荼、<a id="a-q"></a>紧捺洛、<a id="a-r"></a>牟呼洛伽，<a id="a-s"></a>及无量千人与非人，<a id="a-t"></a>又有无量拘胝那庾多百千众生，<a id="a-u"></a>随从佛后。<a id="a-v"></a>尔时，<a id="a-w"></a>如来往彼最胜宽广之地，<a id="a-x"></a>敷如常座而坐其上。<a id="a-y"></a>时，<a id="a-z"></a>金毗罗与其部从，<a id="a-10"></a>即持种种天曼陀罗华、<a id="a-11"></a>殟钵罗华、<a id="a-12"></a>钵特摩华、<a id="a-13"></a>拘贸陀华、<a id="a-14"></a>奔荼利华，<a id="a-15"></a>复持种种天旃檀末诸供养具而散于佛，<a id="a-16"></a>所谓胜散、<a id="a-17"></a>大胜散、<a id="a-18"></a>妙散、<a id="a-19"></a>大妙散；<a id="a-1A"></a>作如是等殷勤散已，<a id="a-1B"></a>合掌佛前，<a id="a-1C"></a>礼敬而住。</p>
  <p id="a1D">尔时，<a id="a-1E"></a>如来知金毗罗及其大众心之所念，<a id="a-1F"></a>即便微笑。<a id="a-1G"></a>诸佛常法，<a id="a-1H"></a>现微笑时，<a id="a-1I"></a>从其面门出种种无量色光，<a id="a-1J"></a>所谓青、<a id="a-1K"></a>黄、<a id="a-1L"></a>赤、<a id="a-1M"></a>白、<a id="a-1N"></a>红色，<a id="a-1O"></a>银色及水精色。<a id="a-1P"></a>其光遍照无量无边一切世界，<a id="a-1Q"></a>日月威光掩蔽不现，<a id="a-1R"></a>下照地狱令彼悦乐，<a id="a-1S"></a>乃至上踊至于梵世。<a id="a-1T"></a>所应作已而复还来，<a id="a-1U"></a>右绕七匝，<a id="a-1V"></a>或于世尊顶上而没，<a id="a-1W"></a>或从两肩、<a id="a-1X"></a>或从两膝而灭没者。<a id="a-1Y"></a>诸佛常法，<a id="a-1Z"></a>若授地狱众生记时，<a id="a-1a"></a>尔时光明两足下没，<a id="a-1b"></a>若授畜生光从背没，<a id="a-1c"></a>若授鬼趣从身前没，<a id="a-1d"></a>若授人道从左胁没，<a id="a-1e"></a>若授天趣从右胁没，<a id="a-1f"></a>若授声闻从两膝没，<a id="a-1g"></a>若授独觉从两肩没，<a id="a-1h"></a>若佛世尊授诸菩萨摩诃萨阿耨多罗三藐三菩提记时，<a id="a-1i"></a>尔时光明从顶上没。</p>
  <p id="a1j">时，<a id="a-1k"></a>长老阿难陀，<a id="a-1l"></a>既睹世尊微笑光明，<a id="a-1m"></a>以七条衣覆左肩已，<a id="a-1n"></a>偏袒右肩，<a id="a-1o"></a>右膝著地，<a id="a-1p"></a>合掌礼足，<a id="a-1q"></a>以颂问曰：</p>
  <p id="a1r">“照世依怙者，<a id="a-1s"></a>　何故放光明？</p>
  <p id="a1t">利益世间尊，<a id="a-1u"></a>　何缘现微笑？</p>
  <p id="a1v">谁今下圣种，<a id="a-1w"></a>　为佛菩提因？</p>
  <p id="a1x">今为谁授记？<a id="a-1y"></a> 谁应住解脱？</p>
  <p id="a1z">大雄猛导师，<a id="a-20"></a>　非无因而笑，</p>
  <p id="a21">愿牟尼当说，<a id="a-22"></a>　现光之所为。<a id="a-23"></a>”</p>
  <p id="a24">尔时，<a id="a-25"></a>世尊即便以颂报阿难曰：</p>
  <p id="a26">“金毗罗净心，<a id="a-27"></a>　奉献诸供具，</p>
  <p id="a28">救世依怙者，<a id="a-29"></a>　故现斯微笑。</p>
  <p id="a2A">舍神王报已，<a id="a-2B"></a>　往三十三天；</p>
  <p id="a2C">受彼天福尽，<a id="a-2D"></a>　上生焰摩天；</p>
  <p id="a2E">又生睹史多，<a id="a-2F"></a>　受诸天欲乐；</p>
  <p id="a2G">福尽生人中，<a id="a-2H"></a>　兴为智慧王；</p>
  <p id="a2I">王四洲人主，<a id="a-2J"></a>　自在转轮帝，</p>
  <p id="a2K">舍后人王已，<a id="a-2L"></a>　便生梵世天。</p>
  <p id="a2M">天上及人中，<a id="a-2N"></a>　数往来不息，</p>
  <p id="a2O">二十拘胝劫，<a id="a-2P"></a>　常感诸妙乐。</p>
  <p id="a2Q">最后舍王位，<a id="a-2R"></a>　出家求佛道，</p>
  <p id="a2S">众缘具足已，<a id="a-2T"></a>　成究竟菩提。</p>
  <p id="a2U">三万诸药叉，<a id="a-2V"></a>　由奉养于佛，</p>
  <p id="a2W">便舍药叉报，<a id="a-2X"></a>　生三十三天；</p>
  <p id="a2Y">后见慈氏尊，<a id="a-2Z"></a>　复获阿罗汉，</p>
  <p id="a2a">既蒙授道化，<a id="a-2b"></a>　即各供诸佛。</p>
  <p id="a2c">满千药叉众，<a id="a-2d"></a>　为住大菩提，</p>
  <p id="a2e">由是善根故，<a id="a-2f"></a>　不生诸恶趣。</p>
  <p id="a2g">或有千药叉，<a id="a-2h"></a>　当供佛导师，</p>
  <p id="a2i">求无上菩提，<a id="a-2j"></a>　利益众生故。</p>
  <p id="a2k">或有二三千，<a id="a-2l"></a>　持香华鬘等，</p>
  <p id="a2m">当供养诸佛，<a id="a-2n"></a>　为得佛菩提。</p>
  <p id="a2o">或有千拘胝，<a id="a-2p"></a>　当供诸佛已，</p>
  <p id="a2q">修自体清净，<a id="a-2r"></a>　后证入菩提。</p>
  <p id="a2s">金毗子世罗，<a id="a-2t"></a>　具大神通力，</p>
  <p id="a2u">亦发大愿心：<a id="a-2v"></a>　我当成等觉。</p>
  <p id="a2w">曾供养诸佛，<a id="a-2x"></a>　遍起于弘誓，</p>
  <p id="a2y">今复供养我，<a id="a-2z"></a>　心趣无上道。</p>
  <p id="a30">由此善根力，<a id="a-31"></a>　舍诸弊恶趣，</p>
  <p id="a32">当见慈氏尊，<a id="a-33"></a>　又献拘胝盖。</p>
  <p id="a34">献拘胝盖已，<a id="a-35"></a>　复献拘胝衣，</p>
  <p id="a36">献拘胝衣已，<a id="a-37"></a>　尔时便出家。</p>
  <p id="a38">具满五百岁，<a id="a-39"></a>　专修行梵行，</p>
  <p id="a3A">求最上菩提，<a id="a-3B"></a>　利益众生故。</p>
  <p id="a3C">当成彼愿故，<a id="a-3D"></a>　修行施戒等，</p>
  <p id="a3E">如殑伽沙劫，<a id="a-3F"></a>　精勤常不断。</p>
  <p id="a3G">如是汝当知，<a id="a-3H"></a>　为示现故说，</p>
  <p id="a3I">彼修行胜行，<a id="a-3J"></a>　倍增过上数。</p>
  <p id="a3K">如前说譬喻，<a id="a-3L"></a>　殑伽沙劫数，</p>
  <p id="a3M">得见彼诸佛，<a id="a-3N"></a>　当修大供养。</p>
  <p id="a3O">奇哉胜妙智，<a id="a-3P"></a>　奇哉无上心，</p>
  <p id="a3Q">诸众大导师，<a id="a-3R"></a>　名所不能显。</p>
  <p id="a3S">后当成正觉，<a id="a-3T"></a>　一切众生尊，</p>
  <p id="a3U">号名曰医王，<a id="a-3V"></a>　普闻十方界。</p>
  <p id="a3W">七十拘胝岁，<a id="a-3X"></a>　说法度众生，</p>
  <p id="a3Y">其两足世尊，<a id="a-3Z"></a>　久当入寂灭。</p>
  <p id="a3a">二十大集会，<a id="a-3b"></a>　调伏众生心，</p>
  <p id="a3c">最后一大会，<a id="a-3d"></a>　经二百亿岁。</p>
  <p id="a3e">如所说大会，<a id="a-3f"></a>　度无量声闻，</p>
  <p id="a3g">如声闻数量，<a id="a-3h"></a>　菩萨众亦尔。</p>
  <p id="a3i">利益众生已，<a id="a-3j"></a>　如来方涅槃，</p>
  <p id="a3k">正法住世间，<a id="a-3l"></a>　经于百千岁。</p>
  <p id="a3m">满五百劫中，<a id="a-3n"></a>　是苾芻成佛，</p>
  <p id="a3o">于彼一一劫，<a id="a-3p"></a>　千如来出现。</p>
  <p id="a3q">诸有智慧者，<a id="a-3r"></a>　当思法水灌，</p>
  <p id="a3s">应生勇猛心，<a id="a-3t"></a>　行多闻正理。</p>
  <p id="a3u">远于非正理，<a id="a-3v"></a>　常修正理法，</p>
  <p id="a3w">应修习多闻，<a id="a-3x"></a>　由此慧增长。</p>
  <p id="a3y">四根本法义，<a id="a-3z"></a>　济度诸菩萨，</p>
  <p id="a40">施戒闻舍法，<a id="a-41"></a>　贤善菩提道。</p>
  <p id="a42">为众说是法，<a id="a-43"></a>　最胜无上乘，</p>
  <p id="a44">演布声闻道，<a id="a-45"></a>　善断诸疑网。</p>
  <p id="a46">诸有请问者，<a id="a-47"></a>　我今悉开许，</p>
  <p id="a48">能说深妙法，<a id="a-49"></a>　照世者难遇。<a id="a-4A"></a>”</p>
  <p id="a4B">尔时，<a id="a-4C"></a>金毗罗子世罗，<a id="a-4D"></a>即于佛前闻佛授记，<a id="a-4E"></a>欢喜踊跃，<a id="a-4F"></a>得未曾有，<a id="a-4G"></a>作如是念：<a id="a-4H"></a>“今者世尊将往鹫峰山王，<a id="a-4I"></a>我当复应于如来所殖少善根。<a id="a-4J"></a>”作是念已，<a id="a-4K"></a>告其众曰：<a id="a-4L"></a>“卿等当知，<a id="a-4M"></a>如来当发王舍大城升鹫峰山。<a id="a-4N"></a>卿等宜可发勇猛心，<a id="a-4O"></a>随其力能办诸供养。<a id="a-4P"></a>”</p>
  <p id="a4Q">时，<a id="a-4R"></a>彼世罗即与官属，<a id="a-4S"></a>从王舍城至鹫峰山中间道路，<a id="a-4T"></a>屏除草秽、<a id="a-4U"></a>甎瓦、<a id="a-4V"></a>砾石、<a id="a-4W"></a>株杌、<a id="a-4X"></a>毒刺，<a id="a-4Y"></a>极令遍净如明镜面。<a id="a-4Z"></a>又以香水沾洒其地，<a id="a-4a"></a>敷胜妙衣遍于中路，<a id="a-4b"></a>散布名华量与人等，<a id="a-4c"></a>烧妙坚香顺路普熏，<a id="a-4d"></a>列树幢旛悬诸宝盖，<a id="a-4e"></a>于虚空中张施缯彩，<a id="a-4f"></a>条别间设罗布其上。<a id="a-4g"></a>又作种种天诸音乐，<a id="a-4h"></a>前后充满。<a id="a-4i"></a>其路极广尽一箭道，<a id="a-4j"></a>皆遍覆以水生诸华，<a id="a-4k"></a>所谓殟钵罗华、<a id="a-4l"></a>钵特摩华、<a id="a-4m"></a>拘贸陀华、<a id="a-4n"></a>奔荼利华。<a id="a-4o"></a>又以鸳鸯胜鸟间错其华，<a id="a-4p"></a>行列道侧。<a id="a-4q"></a>于彼道上，<a id="a-4r"></a>又以金缕缯彩而用敷之，<a id="a-4s"></a>上施七宝所成殊妙等网，<a id="a-4t"></a>遍覆于道。</p>
  <p id="a4u">时，<a id="a-4v"></a>彼世罗于佛由路，<a id="a-4w"></a>作如是等大庄严已，<a id="a-4x"></a>自化其身极令姝大，<a id="a-4y"></a>与诸官属欢喜踊悦，<a id="a-4z"></a>倍生欣庆，<a id="a-50"></a>发诸胜心，<a id="a-51"></a>所谓畅适心、<a id="a-52"></a>调善心、<a id="a-53"></a>柔软心、<a id="a-54"></a>清净心、<a id="a-55"></a>离盖心、<a id="a-56"></a>充美心、<a id="a-57"></a>归依佛心、<a id="a-58"></a>归依法心、<a id="a-59"></a>归依众心、<a id="a-5A"></a>不动菩提心、<a id="a-5B"></a>不退转心、<a id="a-5C"></a>无等心、<a id="a-5D"></a>无等等心、<a id="a-5E"></a>超过一切三界心、<a id="a-5F"></a>于一切众生起大慈心、<a id="a-5G"></a>起大悲心、<a id="a-5H"></a>起大喜心、<a id="a-5I"></a>起大舍心、<a id="a-5J"></a>起一切佛法器心、<a id="a-5K"></a>坚心、<a id="a-5L"></a>固心、<a id="a-5M"></a>不可坏心、<a id="a-5N"></a>不朽败心、<a id="a-5O"></a>舍离声闻独觉地心、<a id="a-5P"></a>成立一切菩萨地心。<a id="a-5Q"></a>彼住如是诸胜心已，<a id="a-5R"></a>往如来所，<a id="a-5S"></a>顶礼佛足，<a id="a-5T"></a>右绕三匝，<a id="a-5U"></a>却住一面，<a id="a-5V"></a>合掌向佛，<a id="a-5W"></a>而说颂曰：</p>
  <p id="a5X">“我已为世依，<a id="a-5Y"></a>　办无上供养，</p>
  <p id="a5Z">佛为世间尊，<a id="a-5a"></a>　演最上法者。</p>
  <p id="a5b">十力皆成就，<a id="a-5c"></a>　安住诸无畏，</p>
  <p id="a5d">利益众生事，<a id="a-5e"></a>　如导师所作。</p>
  <p id="a5f">具相三十二，<a id="a-5g"></a>　八十随形好，</p>
  <p id="a5h">世怙犹如日，<a id="a-5i"></a>　流光遍于世。</p>
  <p id="a5j">转于妙法轮，<a id="a-5k"></a>　最胜十二行，</p>
  <p id="a5l">宣布深妙法，<a id="a-5m"></a>　利益群生故。</p>
  <p id="a5n">显示诸神变，<a id="a-5o"></a>　如佛之仪式，</p>
  <p id="a5p">为多拘胝众，<a id="a-5q"></a>　作诸利益事。</p>
  <p id="a5r">未来诸大雄，<a id="a-5s"></a>　祐世间如日，</p>
  <p id="a5t">宣扬彼圣法，<a id="a-5u"></a>　悟成无上智。</p>
  <p id="a5v">为舍为救拔，<a id="a-5w"></a>　为道为归趣，</p>
  <p id="a5x">为诸生盲众，<a id="a-5y"></a>　导之施慧眼。</p>
  <p id="a5z">五趣众生类，<a id="a-60"></a>　我当作依怙，</p>
  <p id="a61">解脱诸苦聚，<a id="a-62"></a>　如先佛所离。</p>
  <p id="a63">我为两足尊，<a id="a-64"></a>　天中天日月，</p>
  <p id="a65">天帝那伽众，<a id="a-66"></a>　阿素洛奉敬。</p>
  <p id="a67">所设诸供具，<a id="a-68"></a>　世无有等者，</p>
  <p id="a69">我作上妙业，<a id="a-6A"></a>　无有相似者。</p>
  <p id="a6B">如法主世尊，<a id="a-6C"></a>　具足三十二，</p>
  <p id="a6D">上微妙福相，<a id="a-6E"></a>　世无与等者。<a id="a-6F"></a>”</p>
  <p id="a6G">尔时，<a id="a-6H"></a>世尊为金毗罗子世罗，<a id="a-6I"></a>而说颂曰：</p>
  <p id="a6J">“诸供大师者，<a id="a-6K"></a>　为最上法因，</p>
  <p id="a6L">彼有情中胜，<a id="a-6M"></a>　菩提不难得。</p>
  <p id="a6N">供养照世间，<a id="a-6O"></a>　光性世依怙，</p>
  <p id="a6P">诸天龙及人，<a id="a-6Q"></a>　所应供养者。</p>
  <p id="a6R">悟上妙菩提，<a id="a-6S"></a>　坐最胜道树，</p>
  <p id="a6T">摧伏诸恶魔，<a id="a-6U"></a>　为众生说法。<a id="a-6V"></a>”</p>
  <p id="a6W">尔时，<a id="a-6X"></a>世尊与无量百千天、<a id="a-6Y"></a>龙、<a id="a-6Z"></a>药叉、<a id="a-6a"></a>罗刹、<a id="a-6b"></a>健达缚、<a id="a-6c"></a>紧捺洛、<a id="a-6d"></a>牟呼洛伽、<a id="a-6e"></a>人与非人，<a id="a-6f"></a>复有无量百千那庾多拘胝诸众生等，<a id="a-6g"></a>前后围绕。<a id="a-6h"></a>佛于其中最居众首，<a id="a-6i"></a>以如来大威德故，<a id="a-6j"></a>大神通故，<a id="a-6k"></a>大宗势故，<a id="a-6l"></a>种种自在大变化故，<a id="a-6m"></a>放大光明，<a id="a-6n"></a>震动大地，<a id="a-6o"></a>雨大莲华满虚空中，<a id="a-6p"></a>鼓于百千那庾多拘胝天诸妓乐。<a id="a-6q"></a>时，<a id="a-6r"></a>诸大众叹未曾有，<a id="a-6s"></a>既睹神变，<a id="a-6t"></a>倍加恭敬。</p>
  <p id="a6u">尔时，<a id="a-6v"></a>如来足步莲华大如车轮，<a id="a-6w"></a>随庄严道往鹫峰山王。<a id="a-6x"></a>既到彼已，<a id="a-6y"></a>告长老阿难陀曰：<a id="a-6z"></a>“汝为如来敷置胜座，<a id="a-70"></a>所谓最上之座、<a id="a-71"></a>法座、<a id="a-72"></a>微妙座、<a id="a-73"></a>胜过一切三界座、<a id="a-74"></a>尊胜座、<a id="a-75"></a>佛座、<a id="a-76"></a>如来之座。<a id="a-77"></a>我当于此坐，<a id="a-78"></a>为欲利益一切众生故，<a id="a-79"></a>说大乘菩萨行所依经，<a id="a-7A"></a>名《微妙吉祥大菩萨藏》。<a id="a-7B"></a>此经能令一切众生疑山崩堕，<a id="a-7C"></a>此经能令一切众生疑网断绝，<a id="a-7D"></a>此经能令一切众生疑根不生。<a id="a-7E"></a>此大乘经利益安乐诸众生故，<a id="a-7F"></a>哀愍大众及诸天人，<a id="a-7G"></a>是故如来方为开阐。<a id="a-7H"></a>”</p>
  <p id="a7I">尔时，<a id="a-7J"></a>长老阿难陀，<a id="a-7K"></a>如佛所教，<a id="a-7L"></a>敷施法座。<a id="a-7M"></a>时，<a id="a-7N"></a>彼众中有六十八拘胝天子，<a id="a-7O"></a>各舍上衣，<a id="a-7P"></a>为如来故敷法座上。<a id="a-7Q"></a>佛于其上如常敷座，<a id="a-7R"></a>顾诸天子，<a id="a-7S"></a>而说颂曰：</p>
  <p id="a7T">“诸天敷衣服，<a id="a-7U"></a>　最胜上微妙，</p>
  <p id="a7V">救世大导师，<a id="a-7W"></a>　安处此法座。</p>
  <p id="a7X">到诸法彼岸，<a id="a-7Y"></a>　如来升座已，</p>
  <p id="a7Z">大地六种动，<a id="a-7a"></a>　令众皆欢喜。</p>
  <p id="a7b">放光照佛土，<a id="a-7c"></a>　并曜诸山王，</p>
  <p id="a7d">世尊现神通，<a id="a-7e"></a>　济度乐法者。</p>
  <p id="a7f">诸天龙及人，<a id="a-7g"></a>　鸠槃茶饿鬼，</p>
  <p id="a7h">布怛那等众，<a id="a-7i"></a>　互相见无障。</p>
  <p id="a7j">百千那庾多，<a id="a-7k"></a>　拘胝诸天等，</p>
  <p id="a7l">睹佛放光明，<a id="a-7m"></a>　此时甚难遇。</p>
  <p id="a7n">频毗婆罗王，<a id="a-7o"></a>　诸大臣围绕，</p>
  <p id="a7p">来诣世依怙，<a id="a-7q"></a>　最胜如来所。</p>
  <p id="a7r">佛知天龙人，<a id="a-7s"></a>　大众皆坐已，</p>
  <p id="a7t">为利诸众生，<a id="a-7u"></a>　顾视于四方。</p>
  <p id="a7v">告诸有疑者，<a id="a-7w"></a>　当问两足尊，</p>
  <p id="a7x">我将导世间，<a id="a-7y"></a>　善断诸疑网。<a id="a-7z"></a>”</p>
  <p id="a80">尔时，<a id="a-81"></a>三千大千世界所有众生，<a id="a-82"></a>为听法者，<a id="a-83"></a>皆来集会。<a id="a-84"></a>既闻如来说是法已，<a id="a-85"></a>为闻法故，<a id="a-86"></a>静息外缘，<a id="a-87"></a>心住一境，<a id="a-88"></a>摄念而住。</p>
  <p id="a89">尔时，<a id="a-8A"></a>世尊告长老大目揵连：<a id="a-8B"></a>“汝今当知有谁苾芻，<a id="a-8C"></a>住在远处，<a id="a-8D"></a>未来会坐？<a id="a-8E"></a>当召令集！<a id="a-8F"></a>”</p>
  <p id="a8G">时，<a id="a-8H"></a>长老大迦葉，<a id="a-8I"></a>在大雪山南面而住。<a id="a-8J"></a>大目揵连忆念知已，<a id="a-8K"></a>以神通力往彼白言：<a id="a-8L"></a>“如来今者在鹫峰山，<a id="a-8M"></a>于大众前，<a id="a-8N"></a>为诸天、<a id="a-8O"></a>魔、<a id="a-8P"></a>梵，<a id="a-8Q"></a>沙门、<a id="a-8R"></a>婆罗门，<a id="a-8S"></a>天、<a id="a-8T"></a>人、<a id="a-8U"></a>阿素洛等，<a id="a-8V"></a>当说妙法。<a id="a-8W"></a>正待仁者，<a id="a-8X"></a>可共往彼，<a id="a-8Y"></a>勿令我等于法障碍。<a id="a-8Z"></a>”</p>
  <p id="a8a">时，<a id="a-8b"></a>大迦葉语大目揵连言：<a id="a-8c"></a>“汝且前往，<a id="a-8d"></a>吾寻后至。<a id="a-8e"></a>”作是语已，<a id="a-8f"></a>时大迦葉不起于座，<a id="a-8g"></a>化神通力入王舍城，<a id="a-8h"></a>将从四部导众而行，<a id="a-8i"></a>往鹫峰山顶礼佛足，<a id="a-8j"></a>于大众中对于佛前，<a id="a-8k"></a>不远而坐。</p>
  <p id="a8l">时，<a id="a-8m"></a>大目揵连睹斯化已，<a id="a-8n"></a>以神通力来至佛所，<a id="a-8o"></a>乃见迦葉先已处座，<a id="a-8p"></a>白迦葉言：<a id="a-8q"></a>“尊者，<a id="a-8r"></a>成就速疾大神通分，<a id="a-8s"></a>乃能不起本座现斯神化。<a id="a-8t"></a>”</p>
  <p id="a8u">大迦葉言：<a id="a-8v"></a>“世尊说汝神通第一，<a id="a-8w"></a>吾今微现，<a id="a-8x"></a>未可涉言。<a id="a-8y"></a>”</p>
  <p data-pb></p>
  <h2 id="a8z">试验菩萨品第三</h2>
  <p id="a90">尔时，<a id="a-91"></a>长老舍利子即从座起，<a id="a-92"></a>以郁多罗僧覆左肩上，<a id="a-93"></a>偏袒右肩，<a id="a-94"></a>以右膝轮而置于地，<a id="a-95"></a>向佛合掌，<a id="a-96"></a>恭敬而住，<a id="a-97"></a>白佛言：<a id="a-98"></a>“世尊，<a id="a-99"></a>我今欲有少问。<a id="a-9A"></a>惟愿如来应正遍知，<a id="a-9B"></a>哀愍听许，<a id="a-9C"></a>为我解说。<a id="a-9D"></a>”</p>
  <p id="a9E">佛告长老舍利子言：<a id="a-9F"></a>“恣汝所问！<a id="a-9G"></a>如来今者，<a id="a-9H"></a>当为解说，<a id="a-9I"></a>令汝心喜。<a id="a-9J"></a>”</p>
  <p id="a9K">舍利子白佛言：<a id="a-9L"></a>“世尊，<a id="a-9M"></a>菩萨摩诃萨成就几法，<a id="a-9N"></a>身业无失，<a id="a-9O"></a>语业无失，<a id="a-9P"></a>意业无失？<a id="a-9Q"></a>成就几法，<a id="a-9R"></a>身业清净，<a id="a-9S"></a>语业清净，<a id="a-9T"></a>意业清净？<a id="a-9U"></a>成就几法，<a id="a-9V"></a>身业不动，<a id="a-9W"></a>语业不动，<a id="a-9X"></a>意业不动，<a id="a-9Y"></a>不为天魔及魔军众之所娆转，<a id="a-9Z"></a>从初发一切智心修行正行，<a id="a-9a"></a>地地增胜善巧方便，<a id="a-9b"></a>为一切众生作胜导师，<a id="a-9c"></a>为普导师、<a id="a-9d"></a>为大照炬、<a id="a-9e"></a>为大梯蹬、<a id="a-9f"></a>为桥、<a id="a-9g"></a>为船、<a id="a-9h"></a>为济度者、<a id="a-9i"></a>为彼岸者、<a id="a-9j"></a>为舍、<a id="a-9k"></a>为救、<a id="a-9l"></a>为归、<a id="a-9m"></a>为趣，<a id="a-9n"></a>而能不舍一切智心？<a id="a-9o"></a>”</p>
  <p id="a9p">尔时，<a id="a-9q"></a>舍利子欲重宣此义，<a id="a-9r"></a>以颂问曰：</p>
  <p id="a9s">“菩萨何等义，<a id="a-9t"></a>　能住大菩提？</p>
  <p id="a9u">何名德及法，<a id="a-9v"></a>　由此悟无上？</p>
  <p id="a9w">又行何等行，<a id="a-9x"></a>　利益诸众生？</p>
  <p id="a9y">修习何法已，<a id="a-9z"></a>　成佛人中胜？</p>
  <p id="aA0">云何伏恶魔，<a id="a-A1"></a>　住最胜菩提，</p>
  <p id="aA2">震动拘胝土，<a id="a-A3"></a>　悟无上正觉？</p>
  <p id="aA4">菩萨者何义？<a id="a-A5"></a> 如是句云何？</p>
  <p id="aA6">云何为菩提，<a id="a-A7"></a>　及无上佛法？</p>
  <p id="aA8">云何行世间，<a id="a-A9"></a>　利益群生类，</p>
  <p id="aAA">不染如莲华，<a id="a-AB"></a>　解脱拘胝众？</p>
  <p id="aAC">云何为天龙，<a id="a-AD"></a>　非人等供养？</p>
  <p id="aAE">我诸所请问，<a id="a-AF"></a>　慈悲愿为说。<a id="a-AG"></a>”</p>
  <p id="aAH">尔时，<a id="a-AI"></a>佛告长老舍利子：<a id="a-AJ"></a>“善哉！<a id="a-AK"></a>善哉！<a id="a-AL"></a>吾今当为分别解说。<a id="a-AM"></a>舍利子，<a id="a-AN"></a>菩萨摩诃萨成就一法，<a id="a-AO"></a>则能摄受汝所问法，<a id="a-AP"></a>及余无量无边佛法。<a id="a-AQ"></a>何者一法？<a id="a-AR"></a>谓菩提心及备信欲。<a id="a-AS"></a>舍利子，<a id="a-AT"></a>是名菩萨摩诃萨成就一法，<a id="a-AU"></a>则能摄受无边佛法。<a id="a-AV"></a>”</p>
  <p id="aAW">舍利子白佛言：<a id="a-AX"></a>“世尊，<a id="a-AY"></a>何等名为信欲具足？<a id="a-AZ"></a>复以何义名菩提心？<a id="a-Aa"></a>”</p>
  <p id="aAb">佛告舍利子：<a id="a-Ac"></a>“信欲具足者，<a id="a-Ad"></a>是谓坚实不可坏故，<a id="a-Ae"></a>是谓牢固不可动故，<a id="a-Af"></a>言不动者无蹶失故，<a id="a-Ag"></a>无蹶失者能善住故，<a id="a-Ah"></a>能善住者不退转故，<a id="a-Ai"></a>不退转者观众生故，<a id="a-Aj"></a>观众生者大悲根本故，<a id="a-Ak"></a>大悲根本者不疲倦故，<a id="a-Al"></a>不疲惓者成熟众生故，<a id="a-Am"></a>成熟众生者善知自乐故，<a id="a-An"></a>善知自乐者无希望故，<a id="a-Ao"></a>无希望者不染资具故，<a id="a-Ap"></a>不染资具者为众生依故，<a id="a-Aq"></a>为众生依者观待下劣众生故，<a id="a-Ar"></a>观待下劣众生者为救济故，<a id="a-As"></a>为救济者为归趣故，<a id="a-At"></a>为归趣者不卒暴故，<a id="a-Au"></a>不卒暴者善观察故，<a id="a-Av"></a>善观察者无怨嫌故，<a id="a-Aw"></a>无怨嫌者善调信欲故，<a id="a-Ax"></a>善调信欲者无所存故，<a id="a-Ay"></a>无所存者善清净故，<a id="a-Az"></a>善清净者妙鲜白故，<a id="a-B0"></a>妙鲜白者内离垢故，<a id="a-B1"></a>内离垢者外善清净故。<a id="a-B2"></a>舍利子，<a id="a-B3"></a>如是坚实难坏，<a id="a-B4"></a>乃至内离于垢、<a id="a-B5"></a>外善清净者，<a id="a-B6"></a>是名信欲具足也。<a id="a-B7"></a>”</p>
  <p id="aB8">佛复告舍利子：<a id="a-B9"></a>“菩提心者，<a id="a-BA"></a>何相何貌？<a id="a-BB"></a>舍利子，<a id="a-BC"></a>菩提心者无有过失，<a id="a-BD"></a>不为一切烦恼之所染故。<a id="a-BE"></a>菩提心者相续不绝，<a id="a-BF"></a>不为余乘中所证故。<a id="a-BG"></a>菩提心者坚固难动，<a id="a-BH"></a>不为异论所牵夺故。<a id="a-BI"></a>菩提心者不可破坏，<a id="a-BJ"></a>一切天魔不倾败故。<a id="a-BK"></a>菩提心者常恒不变，<a id="a-BL"></a>善根资粮所积集故。<a id="a-BM"></a>菩提心者不可摇动，<a id="a-BN"></a>必能独证诸佛法故。<a id="a-BO"></a>菩提心者妙善安住，<a id="a-BP"></a>于菩萨地善安住故。<a id="a-BQ"></a>菩提心者无有间断，<a id="a-BR"></a>不为余法所对治故。<a id="a-BS"></a>菩提心者譬如金刚，<a id="a-BT"></a>善能穿彻佛深法故。<a id="a-BU"></a>菩提心者胜善平等，<a id="a-BV"></a>于诸众生种种欲解无不等故。<a id="a-BW"></a>菩提心者最胜清净，<a id="a-BX"></a>性不染故。<a id="a-BY"></a>菩提心者无有尘垢，<a id="a-BZ"></a>发明慧故。<a id="a-Ba"></a>菩提心者宽博无碍，<a id="a-Bb"></a>含受一切众生性故。<a id="a-Bc"></a>菩提心者广大无边，<a id="a-Bd"></a>如虚空故。<a id="a-Be"></a>菩提心者无有障碍，<a id="a-Bf"></a>令无碍智遍行一切无缘大悲不断绝故。<a id="a-Bg"></a>菩提心者应可亲近，<a id="a-Bh"></a>为诸智者所称赞故。<a id="a-Bi"></a>菩提心者犹如种子，<a id="a-Bj"></a>能生一切诸佛法故。<a id="a-Bk"></a>菩提心者为能建立，<a id="a-Bl"></a>建立一切喜乐事故。<a id="a-Bm"></a>菩提心者发生诸愿，<a id="a-Bn"></a>由戒净故。<a id="a-Bo"></a>菩提心者难可摧灭，<a id="a-Bp"></a>由住忍故。<a id="a-Bq"></a>菩提心者不可制伏，<a id="a-Br"></a>由正勤故。<a id="a-Bs"></a>菩提心者最极寂静，<a id="a-Bt"></a>由依一切大静虑故。<a id="a-Bu"></a>菩提心者无所匮乏，<a id="a-Bv"></a>由慧资粮善圆满故。</p>
  <p id="aBw">“复次，<a id="a-Bx"></a>舍利子，<a id="a-By"></a>菩提心者，<a id="a-Bz"></a>即是如来尸罗蕴、<a id="a-C0"></a>三摩地蕴、<a id="a-C1"></a>般罗若蕴、<a id="a-C2"></a>解脱蕴、<a id="a-C3"></a>解脱智见蕴之根本也。<a id="a-C4"></a>又菩提心者，<a id="a-C5"></a>即是如来十力、<a id="a-C6"></a>四无所畏、<a id="a-C7"></a>十八不共佛法之根本也。<a id="a-C8"></a>”</p>
  <p id="aC9">舍利子言：<a id="a-CA"></a>“菩提心者，<a id="a-CB"></a>谓以此心用菩提为生体故，<a id="a-CC"></a>名菩提心。<a id="a-CD"></a>”</p>
  <p id="aCE">“如是，<a id="a-CF"></a>舍利子，<a id="a-CG"></a>诸菩萨摩诃萨成就信欲、<a id="a-CH"></a>菩提心故，<a id="a-CI"></a>是名菩提萨埵，<a id="a-CJ"></a>是名广大萨埵，<a id="a-CK"></a>是名极妙萨埵，<a id="a-CL"></a>是名胜出一切三界萨埵，<a id="a-CM"></a>是名身业无失、<a id="a-CN"></a>语业无失、<a id="a-CO"></a>意业无失，<a id="a-CP"></a>是名身业清净、<a id="a-CQ"></a>语业清净、<a id="a-CR"></a>意业清净，<a id="a-CS"></a>是名身业无动、<a id="a-CT"></a>语业无动、<a id="a-CU"></a>意业无动。<a id="a-CV"></a>菩萨摩诃萨以具如是诸业净故，<a id="a-CW"></a>不为天魔及魔军众之所娆转，<a id="a-CX"></a>从初发一切智心修行正行，<a id="a-CY"></a>地地增胜善巧方便，<a id="a-CZ"></a>不为一切世法所动，<a id="a-Ca"></a>能为众生作大导师，<a id="a-Cb"></a>作胜导师，<a id="a-Cc"></a>作普导师，<a id="a-Cd"></a>为大照炬、<a id="a-Ce"></a>为大梯蹬、<a id="a-Cf"></a>为桥、<a id="a-Cg"></a>为船、<a id="a-Ch"></a>为济度者、<a id="a-Ci"></a>为彼岸者、<a id="a-Cj"></a>为舍、<a id="a-Ck"></a>为救、<a id="a-Cl"></a>为归、<a id="a-Cm"></a>为趣。<a id="a-Cn"></a>舍利子，<a id="a-Co"></a>菩萨摩诃萨如是发一切智心故，<a id="a-Cp"></a>魔及魔军不能倾动。<a id="a-Cq"></a>”</p>
  <p id="aCr">尔时，<a id="a-Cs"></a>佛告舍利子：<a id="a-Ct"></a>“诸菩萨摩诃萨，<a id="a-Cu"></a>由具如是净信欲故，<a id="a-Cv"></a>发阿耨多罗三藐三菩提心已，<a id="a-Cw"></a>心多净信，<a id="a-Cx"></a>乐睹贤圣，<a id="a-Cy"></a>乐闻正法，<a id="a-Cz"></a>乐不悭吝，<a id="a-D0"></a>开舒心手而行大施，<a id="a-D1"></a>欣乐大舍，<a id="a-D2"></a>乐均普施。<a id="a-D3"></a>于诸众生心无挂碍，<a id="a-D4"></a>心无秽浊，<a id="a-D5"></a>心无愦乱，<a id="a-D6"></a>心不间杂。<a id="a-D7"></a>于业业报深心奉敬，<a id="a-D8"></a>无疑无虑，<a id="a-D9"></a>知黑白法果报不坏，<a id="a-DA"></a>乃至命难不起诸恶，<a id="a-DB"></a>永离杀生、<a id="a-DC"></a>不与取、<a id="a-DD"></a>邪淫行、<a id="a-DE"></a>妄语、<a id="a-DF"></a>乖离语、<a id="a-DG"></a>粗恶语、<a id="a-DH"></a>绮语、<a id="a-DI"></a>贪染、<a id="a-DJ"></a>瞋恚、<a id="a-DK"></a>愚痴、<a id="a-DL"></a>邪见；<a id="a-DM"></a>为断如是不善业道，<a id="a-DN"></a>受持奉行十善业道。<a id="a-DO"></a>由具信故，<a id="a-DP"></a>于诸沙门、<a id="a-DQ"></a>若婆罗门，<a id="a-DR"></a>正至正行具德具戒，<a id="a-DS"></a>其心纯净成调顺法，<a id="a-DT"></a>具足多闻，<a id="a-DU"></a>勤行咨问，<a id="a-DV"></a>修正作意，<a id="a-DW"></a>调善寂静，<a id="a-DX"></a>亲近寂灭，<a id="a-DY"></a>不起诤讼，<a id="a-DZ"></a>非不爱语，<a id="a-Da"></a>善知信欲非不善知，<a id="a-Db"></a>善法相应远诸恶法，<a id="a-Dc"></a>不掉不高，<a id="a-Dd"></a>性离躁动，<a id="a-De"></a>性离粗言，<a id="a-Df"></a>语无浮杂，<a id="a-Dg"></a>守念正住，<a id="a-Dh"></a>心安妙定，<a id="a-Di"></a>善断有本，<a id="a-Dj"></a>不中毒箭，<a id="a-Dk"></a>舍离重担，<a id="a-Dl"></a>超度疑虑；<a id="a-Dm"></a>及以后有诸佛世尊、<a id="a-Dn"></a>菩萨摩诃萨、<a id="a-Do"></a>声闻、<a id="a-Dp"></a>独觉，<a id="a-Dq"></a>于如是等善知友所，<a id="a-Dr"></a>如实觉已，<a id="a-Ds"></a>亲觐敬仰，<a id="a-Dt"></a>奉事将遇。<a id="a-Du"></a>行者如是于善知友身行奉事，<a id="a-Dv"></a>复以法施而摄受之，<a id="a-Dw"></a>宣说妙法示教赞喜，<a id="a-Dx"></a>所谓若行柁那得大财富，<a id="a-Dy"></a>若行尸罗得生天乐，<a id="a-Dz"></a>若好多闻获得大慧，<a id="a-E0"></a>若修诸定便离系缚。<a id="a-E1"></a>复为开显种种微妙清净胜法，<a id="a-E2"></a>此是布施、<a id="a-E3"></a>此布施报，<a id="a-E4"></a>此是悭吝、<a id="a-E5"></a>此悭吝报，<a id="a-E6"></a>此是尸罗、<a id="a-E7"></a>此尸罗报，<a id="a-E8"></a>此是犯戒、<a id="a-E9"></a>此犯戒报，<a id="a-EA"></a>此是忍辱、<a id="a-EB"></a>此忍辱报，<a id="a-EC"></a>此是瞋恚、<a id="a-ED"></a>此瞋恚报，<a id="a-EE"></a>此是正勤、<a id="a-EF"></a>此正勤报，<a id="a-EG"></a>此是懈怠、<a id="a-EH"></a>此懈怠报，<a id="a-EI"></a>此是静虑、<a id="a-EJ"></a>此静虑报，<a id="a-EK"></a>此是乱心、<a id="a-EL"></a>此乱心报，<a id="a-EM"></a>此是智慧、<a id="a-EN"></a>此智慧报，<a id="a-EO"></a>此是恶慧、<a id="a-EP"></a>此恶慧报，<a id="a-EQ"></a>此身妙行、<a id="a-ER"></a>此身妙行报，<a id="a-ES"></a>此身恶行、<a id="a-ET"></a>此身恶行报，<a id="a-EU"></a>此语妙行、<a id="a-EV"></a>此语妙行报，<a id="a-EW"></a>此语恶行、<a id="a-EX"></a>此语恶行报，<a id="a-EY"></a>此意妙行、<a id="a-EZ"></a>此意妙行报，<a id="a-Ea"></a>此意恶行、<a id="a-Eb"></a>此意恶行报，<a id="a-Ec"></a>此善、<a id="a-Ed"></a>此不善，<a id="a-Ee"></a>此应作、<a id="a-Ef"></a>此不应作，<a id="a-Eg"></a>此若作已感得长夜义利安乐，<a id="a-Eh"></a>此若作已感得长夜非义非利非安乐果。</p>
  <p id="aEi">“舍利子，<a id="a-Ej"></a>行者如是为诸善友，<a id="a-Ek"></a>宣说是法示教赞喜。<a id="a-El"></a>已觉知堪任大法器者，<a id="a-Em"></a>即为开示甚深微妙空相应法，<a id="a-En"></a>所谓空法、<a id="a-Eo"></a>无相法、<a id="a-Ep"></a>无愿法、<a id="a-Eq"></a>无行法、<a id="a-Er"></a>无生法、<a id="a-Es"></a>无起法、<a id="a-Et"></a>无我法、<a id="a-Eu"></a>无数取法、<a id="a-Ev"></a>无寿命法、<a id="a-Ew"></a>无众生法。<a id="a-Ex"></a>复为开示甚深缘起，<a id="a-Ey"></a>所谓此有故彼有、<a id="a-Ez"></a>此生故彼生，<a id="a-F0"></a>无明缘行，<a id="a-F1"></a>行缘识，<a id="a-F2"></a>识缘名色，<a id="a-F3"></a>名色缘六处，<a id="a-F4"></a>六处缘触，<a id="a-F5"></a>触缘受，<a id="a-F6"></a>受缘爱，<a id="a-F7"></a>爱缘取，<a id="a-F8"></a>取缘有，<a id="a-F9"></a>有缘生，<a id="a-FA"></a>生缘老死愁叹忧苦身心焦恼，<a id="a-FB"></a>如是种种生起纯大苦聚；<a id="a-FC"></a>又此无故彼无，<a id="a-FD"></a>此灭故彼灭，<a id="a-FE"></a>谓无明灭故行灭，<a id="a-FF"></a>行灭故识灭，<a id="a-FG"></a>乃至生灭故老死灭，<a id="a-FH"></a>如是乃至纯大苦聚灭。</p>
  <p id="aFI">“舍利子，<a id="a-FJ"></a>又应为说，<a id="a-FK"></a>此中无有一法是有可得而可灭者。<a id="a-FL"></a>何以故？<a id="a-FM"></a>由彼诸法从因缘生，<a id="a-FN"></a>无有主宰，<a id="a-FO"></a>无有作者，<a id="a-FP"></a>无有受者；<a id="a-FQ"></a>从因缘转，<a id="a-FR"></a>又无一法流转旋还，<a id="a-FS"></a>亦无随转。<a id="a-FT"></a>由痴妄故，<a id="a-FU"></a>假立三界，<a id="a-FV"></a>从烦恼苦之所流转，<a id="a-FW"></a>但假施设。<a id="a-FX"></a>行者如是如实观察痴妄之时，<a id="a-FY"></a>无有一法能作余法。<a id="a-FZ"></a>若于是中无有作者，<a id="a-Fa"></a>作者不可得故，<a id="a-Fb"></a>乃至无有一法流转旋还，<a id="a-Fc"></a>流转旋还不可得故。<a id="a-Fd"></a>舍利子，<a id="a-Fe"></a>行者若闻如是甚深法已，<a id="a-Ff"></a>无疑无虑，<a id="a-Fg"></a>善入诸法无挂碍性。<a id="a-Fh"></a>是人不著于色，<a id="a-Fi"></a>不著受、<a id="a-Fj"></a>想、<a id="a-Fk"></a>行、<a id="a-Fl"></a>识，<a id="a-Fm"></a>不著眼色及以眼识，<a id="a-Fn"></a>不著耳、<a id="a-Fo"></a>鼻、<a id="a-Fp"></a>舌、<a id="a-Fq"></a>身、<a id="a-Fr"></a>意法及以意识，<a id="a-Fs"></a>皆不可得故。</p>
  <p id="aFt">“复次，<a id="a-Fu"></a>舍利子，<a id="a-Fv"></a>菩萨摩诃萨信受如是性空法已，<a id="a-Fw"></a>不退见佛，<a id="a-Fx"></a>不退闻法，<a id="a-Fy"></a>不退奉僧；<a id="a-Fz"></a>在在所生不离见佛，<a id="a-G0"></a>不离闻法，<a id="a-G1"></a>不离奉僧，<a id="a-G2"></a>面生佛前，<a id="a-G3"></a>猛励正勤，<a id="a-G4"></a>志求善法。<a id="a-G5"></a>是人住正勤已，<a id="a-G6"></a>不恋居家、<a id="a-G7"></a>男女眷属、<a id="a-G8"></a>奴婢仆使及诸资具。<a id="a-G9"></a>是人不为淫欲所娆，<a id="a-GA"></a>速于今生舍盛年乐，<a id="a-GB"></a>以净信心于佛法中出家入道。<a id="a-GC"></a>既出家已，<a id="a-GD"></a>得善知识、<a id="a-GE"></a>善伴、<a id="a-GF"></a>善友，<a id="a-GG"></a>善住思惟，<a id="a-GH"></a>善住信欲。<a id="a-GI"></a>由善住信欲故，<a id="a-GJ"></a>善听闻法，<a id="a-GK"></a>坚奉修行，<a id="a-GL"></a>不但言说以为宗极，<a id="a-GM"></a>觉慧成就，<a id="a-GN"></a>乐求多闻无有厌足；<a id="a-GO"></a>如所闻法以无染心为他广演，<a id="a-GP"></a>于诸利养、<a id="a-GQ"></a>恭敬、<a id="a-GR"></a>名誉情无希望，<a id="a-GS"></a>不舍正义妄为他说，<a id="a-GT"></a>如其所闻、<a id="a-GU"></a>如其所住而为说法，<a id="a-GV"></a>于听法众起大慈心，<a id="a-GW"></a>于诸众生起大悲心。</p>
  <p id="aGX">“舍利子，<a id="a-GY"></a>行者如是有多闻故，<a id="a-GZ"></a>不顾身命，<a id="a-Ga"></a>少欲知足，<a id="a-Gb"></a>寂静欣乐，<a id="a-Gc"></a>易满易养，<a id="a-Gd"></a>乐处空闲，<a id="a-Ge"></a>如所闻法观察其义，<a id="a-Gf"></a>依于实义不依于文。<a id="a-Gg"></a>为诸天、<a id="a-Gh"></a>人、<a id="a-Gi"></a>阿素洛界之所依止，<a id="a-Gj"></a>不专为己，<a id="a-Gk"></a>为诸众生，<a id="a-Gl"></a>求于大乘，<a id="a-Gm"></a>所谓佛智、<a id="a-Gn"></a>无等智、<a id="a-Go"></a>无等等智、<a id="a-Gp"></a>胜出一切三界之智。<a id="a-Gq"></a>舍利子，<a id="a-Gr"></a>我说是人获得第一不放逸法。<a id="a-Gs"></a>舍利子，<a id="a-Gt"></a>云何名为不放逸法？<a id="a-Gu"></a>所谓诸根寂静。<a id="a-Gv"></a>何等诸根寂静？<a id="a-Gw"></a>所谓眼见于色不取相貌，<a id="a-Gx"></a>如实觉知色味色患及色出离；<a id="a-Gy"></a>如是耳所闻声、<a id="a-Gz"></a>鼻所嗅香、<a id="a-H0"></a>舌所尝味、<a id="a-H1"></a>身所觉触、<a id="a-H2"></a>意所识法不取相貌，<a id="a-H3"></a>如实觉知法味法患及法出离。<a id="a-H4"></a>舍利子，<a id="a-H5"></a>如是名为心不放逸。<a id="a-H6"></a>复次，<a id="a-H7"></a>不放逸者，<a id="a-H8"></a>调伏自心，<a id="a-H9"></a>善护他心，<a id="a-HA"></a>除乐烦恼，<a id="a-HB"></a>趣乐正法，<a id="a-HC"></a>不行欲觉、<a id="a-HD"></a>恚觉、<a id="a-HE"></a>害觉，<a id="a-HF"></a>不行贪不善根、<a id="a-HG"></a>瞋不善根、<a id="a-HH"></a>痴不善根，<a id="a-HI"></a>不行身恶行、<a id="a-HJ"></a>语恶行、<a id="a-HK"></a>意恶行，<a id="a-HL"></a>不行不如理作意，<a id="a-HM"></a>不行一切恶不善法，<a id="a-HN"></a>此则名为不放逸也。</p>
  <p id="aHO">“如是，<a id="a-HP"></a>舍利子，<a id="a-HQ"></a>是诸菩萨摩诃萨既不放逸，<a id="a-HR"></a>能勤修习如理作意，<a id="a-HS"></a>若法是有如实知有，<a id="a-HT"></a>若法是无如实知无。<a id="a-HU"></a>观察此中何者是有、<a id="a-HV"></a>何者是无，<a id="a-HW"></a>即以慧力如实能知。<a id="a-HX"></a>正修习者，<a id="a-HY"></a>圣解脱有；<a id="a-HZ"></a>邪修习者，<a id="a-Ha"></a>圣解脱无。<a id="a-Hb"></a>无业报者，<a id="a-Hc"></a>此则是有；<a id="a-Hd"></a>有业报者，<a id="a-He"></a>此则是无。<a id="a-Hf"></a>复次，<a id="a-Hg"></a>眼为是有，<a id="a-Hh"></a>有眼者无；<a id="a-Hi"></a>耳、<a id="a-Hj"></a>鼻、<a id="a-Hk"></a>舌、<a id="a-Hl"></a>身、<a id="a-Hm"></a>意，<a id="a-Hn"></a>意为是有，<a id="a-Ho"></a>有意者无。<a id="a-Hp"></a>复次，<a id="a-Hq"></a>色为无常苦变异法，<a id="a-Hr"></a>此则是有；<a id="a-Hs"></a>色为常住不变不坏，<a id="a-Ht"></a>此则是无；<a id="a-Hu"></a>受、<a id="a-Hv"></a>想、<a id="a-Hw"></a>行、<a id="a-Hx"></a>识无常苦变异法，<a id="a-Hy"></a>此则是有；<a id="a-Hz"></a>受、<a id="a-I0"></a>想、<a id="a-I1"></a>行、<a id="a-I2"></a>识常住不变不坏，<a id="a-I3"></a>此则是无。<a id="a-I4"></a>复次，<a id="a-I5"></a>无明为缘，<a id="a-I6"></a>诸行则有；<a id="a-I7"></a>若无无明，<a id="a-I8"></a>诸行则无。<a id="a-I9"></a>乃至以生为缘，<a id="a-IA"></a>老死则有；<a id="a-IB"></a>若无生者，<a id="a-IC"></a>老死亦无。<a id="a-ID"></a>复次，<a id="a-IE"></a>施感大财，<a id="a-IF"></a>此则是有；<a id="a-IG"></a>施感贫穷，<a id="a-IH"></a>此则是无。<a id="a-II"></a>持戒生天，<a id="a-IJ"></a>此则是有；<a id="a-IK"></a>犯戒生天，<a id="a-IL"></a>此则是无。<a id="a-IM"></a>闻生大慧，<a id="a-IN"></a>此则是有；<a id="a-IO"></a>诸恶慧者能生大慧，<a id="a-IP"></a>此则是无。<a id="a-IQ"></a>修定离缚，<a id="a-IR"></a>此则是有；<a id="a-IS"></a>修定系缚，<a id="a-IT"></a>此则是无。<a id="a-IU"></a>复次，<a id="a-IV"></a>若如理作意而有系缚，<a id="a-IW"></a>不如理作意离系缚者，<a id="a-IX"></a>此二俱无。<a id="a-IY"></a>若诸菩萨发起正勤，<a id="a-IZ"></a>菩提则有；<a id="a-Ia"></a>若起懒惰，<a id="a-Ib"></a>菩提则无。<a id="a-Ic"></a>若无憍慢出家授记，<a id="a-Id"></a>是名为有；<a id="a-Ie"></a>若憍慢者寂灭则无。<a id="a-If"></a>复次，<a id="a-Ig"></a>遍一切处，<a id="a-Ih"></a>空性是有；<a id="a-Ii"></a>遍一切处，<a id="a-Ij"></a>有我、<a id="a-Ik"></a>数取、<a id="a-Il"></a>众生、<a id="a-Im"></a>寿命、<a id="a-In"></a>丈夫等类，<a id="a-Io"></a>此则为无。<a id="a-Ip"></a>如是，<a id="a-Iq"></a>舍利子，<a id="a-Ir"></a>若诸菩萨摩诃萨行不放逸，<a id="a-Is"></a>能善修习如理作意，<a id="a-It"></a>世间智者同知是有，<a id="a-Iu"></a>施设为有；<a id="a-Iv"></a>世间智者同知是无，<a id="a-Iw"></a>施设为无。<a id="a-Ix"></a>舍利子，<a id="a-Iy"></a>若定说有，<a id="a-Iz"></a>非正了知；<a id="a-J0"></a>若定说无，<a id="a-J1"></a>是亦名为非正了知。<a id="a-J2"></a>何以故？<a id="a-J3"></a>诸佛世尊所说实义，<a id="a-J4"></a>能随觉了故。</p>
  <p id="aJ5">“舍利子，<a id="a-J6"></a>诸佛世尊具大智力总摄诸法，<a id="a-J7"></a>安处四种邬柁南中。<a id="a-J8"></a>何等为四？<a id="a-J9"></a>所谓一切行无常，<a id="a-JA"></a>一切行苦，<a id="a-JB"></a>一切法无我，<a id="a-JC"></a>涅槃寂灭。<a id="a-JD"></a>舍利子，<a id="a-JE"></a>所演一切行无常者，<a id="a-JF"></a>如来为诸常想众生断常想故。<a id="a-JG"></a>所演一切行苦法者，<a id="a-JH"></a>如来为诸乐想众生断乐想故。<a id="a-JI"></a>所演一切无我法者，<a id="a-JJ"></a>如来为诸我想众生断我想故。<a id="a-JK"></a>所演寂灭涅槃法者，<a id="a-JL"></a>如来为诸住有所得颠倒众生，<a id="a-JM"></a>断有所得颠倒心故。<a id="a-JN"></a>舍利子，<a id="a-JO"></a>是诸菩萨摩诃萨，<a id="a-JP"></a>若闻如来说一切行为无常者，<a id="a-JQ"></a>即能善入毕竟无常。<a id="a-JR"></a>若有闻说一切行苦，<a id="a-JS"></a>则能兴厌起离愿心。<a id="a-JT"></a>若有闻说诸法无我，<a id="a-JU"></a>则能修习于三摩地妙解脱门。<a id="a-JV"></a>若有闻说寂灭涅槃，<a id="a-JW"></a>则能修习无相三摩地，<a id="a-JX"></a>而不非时趣入真际。<a id="a-JY"></a>如是，<a id="a-JZ"></a>舍利子，<a id="a-Ja"></a>若诸菩萨摩诃萨，<a id="a-Jb"></a>能善修习如是法者，<a id="a-Jc"></a>终不退失一切善法，<a id="a-Jd"></a>速能圆满一切佛法。<a id="a-Je"></a>”</p>
 </body>
</html>