<!doctype html>
<html id="z3IBTIDDa" data-ver="1857">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘宝积部">
  <meta period="唐">
 </head>
 <body>
  <h1 id="a1">大宝积经卷第一百一十八</h1>
  <h2 id="a2">西晋三藏法师竺法护译</h2>
  <h2 id="a3">宝髻菩萨会第四十七之二</h2>
  <p id="a4">佛告族姓子：<a id="a-5"></a>“何谓菩萨五根净行？<a id="a-6"></a>不受诸法而修道义，<a id="a-7"></a>是为信根；<a id="a-8"></a>愿度彼岸，<a id="a-9"></a>不须御人，<a id="a-A"></a>为精进根；<a id="a-B"></a>不舍道意为一切故，<a id="a-C"></a>是为意根；<a id="a-D"></a>执御大哀，<a id="a-E"></a>欲济危厄，<a id="a-F"></a>是为定根；<a id="a-G"></a>若能奉受一切诸法而修寂寞，<a id="a-H"></a>是智慧根。<a id="a-I"></a>又族姓子，<a id="a-J"></a>笃信一切诸佛之法，<a id="a-K"></a>顺从道迹，<a id="a-L"></a>是为信根；<a id="a-M"></a>奉诸佛法未曾懈倦，<a id="a-N"></a>是精进根；<a id="a-O"></a>念诸佛法，<a id="a-P"></a>圣义存心未曾忘舍，<a id="a-Q"></a>是为意根；<a id="a-R"></a>修习佛定初不懈废，<a id="a-S"></a>是为定根；<a id="a-T"></a>能除一切众生疑结，<a id="a-U"></a>无所念愿，<a id="a-V"></a>是为慧根。<a id="a-W"></a>又慕佛道不怀犹豫，<a id="a-X"></a>是为信根；<a id="a-Y"></a>其性调柔，<a id="a-Z"></a>顺修精进无有退还，<a id="a-a"></a>是精进根；<a id="a-b"></a>劝助德本长而无损，<a id="a-c"></a>是为意根；<a id="a-d"></a>等演光明照于众生，<a id="a-e"></a>救脱愦乱，<a id="a-f"></a>是为定根；<a id="a-g"></a>分别一切人之原本而为说法，<a id="a-h"></a>是为慧根。<a id="a-i"></a>超越一切诸所挂碍而无所著，<a id="a-j"></a>是为信根；<a id="a-k"></a>解众生结令无诸缚，<a id="a-l"></a>是精进根；<a id="a-m"></a>志所奉行而无所著，<a id="a-n"></a>独步三界卓然有异，<a id="a-o"></a>是为意根；<a id="a-p"></a>知诸挂碍因缘所由，<a id="a-q"></a>是为定根；<a id="a-r"></a>了诸著猗智靡不达，<a id="a-s"></a>是为慧根。<a id="a-t"></a>又使所遵而无所惑，<a id="a-u"></a>是为信根；<a id="a-v"></a>化人不惑，<a id="a-w"></a>舍于非时常怀悦豫，<a id="a-x"></a>是精进根；<a id="a-y"></a>所从法教常行清澄，<a id="a-z"></a>微妙之法不迷众秽，<a id="a-10"></a>不忘道义日日增修，<a id="a-11"></a>是为意根；<a id="a-12"></a>其心清净奉行平等，<a id="a-13"></a>而以正受圣慧均平而得度矣，<a id="a-14"></a>是为定根；<a id="a-15"></a>若于法界了无所碍，<a id="a-16"></a>去诸非时住解明法，<a id="a-17"></a>是智慧根。<a id="a-18"></a>灭除一切诸非善本，<a id="a-19"></a>修行众德，<a id="a-1A"></a>是为信根；<a id="a-1B"></a>遵诸善本，<a id="a-1C"></a>顺从经典，<a id="a-1D"></a>是精进根；<a id="a-1E"></a>积累众善不违失法，<a id="a-1F"></a>是为意根；<a id="a-1G"></a>定意欢悦不贪乐安，<a id="a-1H"></a>分别众生诸德之本，<a id="a-1I"></a>是为定根；<a id="a-1J"></a>奉行众善从其方便，<a id="a-1K"></a>等修道法，<a id="a-1L"></a>是为慧根。<a id="a-1M"></a>又信勤修；<a id="a-1N"></a>舍诸懈废；<a id="a-1O"></a>意无所求，<a id="a-1P"></a>无所忘失；<a id="a-1Q"></a>将护定意令不迷惑；<a id="a-1R"></a>奉行智慧，<a id="a-1S"></a>开化愚痴。<a id="a-1T"></a>又行信者，<a id="a-1U"></a>弃捐邪法；<a id="a-1V"></a>行精进者，<a id="a-1W"></a>放舍吾我；<a id="a-1X"></a>其心专一，<a id="a-1Y"></a>度于贪身；<a id="a-1Z"></a>以能行定，<a id="a-1a"></a>裂坏诸网六十二见；<a id="a-1b"></a>其慧智者，<a id="a-1c"></a>蠲除一切猗著恩爱。<a id="a-1d"></a>是族姓子，<a id="a-1e"></a>菩萨所修五根净行。<a id="a-1f"></a>”</p>
  <p id="a1g">佛告族姓子：<a id="a-1h"></a>“何谓菩萨行五力净？<a id="a-1i"></a>若计于此能立五根，<a id="a-1j"></a>奉行不舍降弃四魔，<a id="a-1k"></a>不从声闻、<a id="a-1l"></a>缘觉之乘，<a id="a-1m"></a>从于大乘未曾退还，<a id="a-1n"></a>消众爱欲尘劳之秽。<a id="a-1o"></a>其愿坚固，<a id="a-1p"></a>心得自在志存勇猛，<a id="a-1q"></a>其身康宁强而有势，<a id="a-1r"></a>诸根澹泊不坏笃信。<a id="a-1s"></a>是族姓子，<a id="a-1t"></a>名曰信力。<a id="a-1u"></a>所不当作而不为之，<a id="a-1v"></a>制御其性而令均调，<a id="a-1w"></a>是精进力；<a id="a-1x"></a>所当修者而皆行之，<a id="a-1y"></a>其意势强，<a id="a-1z"></a>是为意力；<a id="a-20"></a>所造道业未曾忘失，<a id="a-21"></a>以度一切，<a id="a-22"></a>是为定力；<a id="a-23"></a>不为色、<a id="a-24"></a>声、<a id="a-25"></a>香、<a id="a-26"></a>味、<a id="a-27"></a>细滑众念所危，<a id="a-28"></a>超度一切犹豫众结，<a id="a-29"></a>意之所住，<a id="a-2A"></a>是为慧力。<a id="a-2B"></a>又信力者，<a id="a-2C"></a>不从他教而有所受；<a id="a-2D"></a>精进力者，<a id="a-2E"></a>所当执持而不忘舍；<a id="a-2F"></a>其意力者，<a id="a-2G"></a>逮得总持不共道意；<a id="a-2H"></a>其定力者，<a id="a-2I"></a>说法平等不从偏党；<a id="a-2J"></a>其慧力者，<a id="a-2K"></a>决诸狐疑，<a id="a-2L"></a>解散众生结网之缚。<a id="a-2M"></a>又信力者，<a id="a-2N"></a>则能具足诚信之势；<a id="a-2O"></a>精进力者，<a id="a-2P"></a>解脱坚强度未度者；<a id="a-2Q"></a>其意力者，<a id="a-2R"></a>具足解慧度知见力；<a id="a-2S"></a>其定力者，<a id="a-2T"></a>具足究竟志性之力；<a id="a-2U"></a>其慧力者，<a id="a-2V"></a>具足一切众行之原。<a id="a-2W"></a>又信力者，<a id="a-2X"></a>能制悭贪垢秽之难；<a id="a-2Y"></a>精进力者，<a id="a-2Z"></a>皆能放舍一切所有；<a id="a-2a"></a>其意力者，<a id="a-2b"></a>所显德本劝助道心；<a id="a-2c"></a>其定力者，<a id="a-2d"></a>等心遵行舍诸所求；<a id="a-2e"></a>其慧力者，<a id="a-2f"></a>诸可修行未曾望报。<a id="a-2g"></a>又信力者，<a id="a-2h"></a>释除一切毁戒之聚；<a id="a-2i"></a>精进力者，<a id="a-2j"></a>殷勤修禁未曾违失；<a id="a-2k"></a>其意力者，<a id="a-2l"></a>具足道心令不阙漏；<a id="a-2m"></a>其定力者，<a id="a-2n"></a>辄得归趣仁和之地；<a id="a-2o"></a>其慧力者，<a id="a-2p"></a>于诸所行皆断生死。<a id="a-2q"></a>又信力者，<a id="a-2r"></a>离于诤讼瞋恚之本；<a id="a-2s"></a>精进力者，<a id="a-2t"></a>正念所行遵修忍辱；<a id="a-2u"></a>其意力者，<a id="a-2v"></a>具足道行亦不毁法；<a id="a-2w"></a>其定力者，<a id="a-2x"></a>先自制心令不放逸，<a id="a-2y"></a>拥护一切众生之类；<a id="a-2z"></a>其慧力者，<a id="a-30"></a>不计吾我亦无人想。<a id="a-31"></a>又信力者，<a id="a-32"></a>弃捐懈怠众秽尘垢；<a id="a-33"></a>精进力者，<a id="a-34"></a>皆得超度一切因缘，<a id="a-35"></a>不为恶事之所见迷；<a id="a-36"></a>其意力者，<a id="a-37"></a>修行于道而令具足；<a id="a-38"></a>其定力者，<a id="a-39"></a>身得休息能谐降魔；<a id="a-3A"></a>其慧力者，<a id="a-3B"></a>于诸所作无作不作。<a id="a-3C"></a>又信力者，<a id="a-3D"></a>消化诸垢众邪之行；<a id="a-3E"></a>精进力者，<a id="a-3F"></a>合会众生而开化之；<a id="a-3G"></a>其意力者，<a id="a-3H"></a>常一其志而劝助之；<a id="a-3I"></a>其定力者，<a id="a-3J"></a>常行静寂未曾愦乱；<a id="a-3K"></a>其慧力者，<a id="a-3L"></a>晓了诸人所行之法。<a id="a-3M"></a>又信力者，<a id="a-3N"></a>弃于诸见所识众垢；<a id="a-3O"></a>精进力者，<a id="a-3P"></a>常勤修行求于博闻；<a id="a-3Q"></a>其意力者，<a id="a-3R"></a>严净思念所行如应；<a id="a-3S"></a>其定力者，<a id="a-3T"></a>心无所生乃能逮得；<a id="a-3U"></a>其慧力者，<a id="a-3V"></a>精学堪任令致成就。<a id="a-3W"></a>又信力者，<a id="a-3X"></a>常得至诚七财之货；<a id="a-3Y"></a>精进力者，<a id="a-3Z"></a>晓了分别致七觉意；<a id="a-3a"></a>其意力者，<a id="a-3b"></a>心常整齐未曾愦乱；<a id="a-3c"></a>其定力者，<a id="a-3d"></a>则致超度七识之住；<a id="a-3e"></a>其慧力者，<a id="a-3f"></a>过于八邪而无著也。<a id="a-3g"></a>无能破坏心常清净，<a id="a-3h"></a>是为信力；<a id="a-3i"></a>奉行清净而不退还，<a id="a-3j"></a>无净不净，<a id="a-3k"></a>无应不应，<a id="a-3l"></a>是精进力；<a id="a-3m"></a>清净其意合集群类道品之法，<a id="a-3n"></a>无意无念，<a id="a-3o"></a>是为意力；<a id="a-3p"></a>其心精进修于寂寞，<a id="a-3q"></a>乃为正受，<a id="a-3r"></a>是为定力；<a id="a-3s"></a>若能清净，<a id="a-3t"></a>不为诸见之所迷惑，<a id="a-3u"></a>奉诸德本，<a id="a-3v"></a>是为慧力。<a id="a-3w"></a>是族姓子，<a id="a-3x"></a>菩萨所行五力清净。<a id="a-3y"></a>”</p>
  <p id="a3z">佛告族姓子：<a id="a-40"></a>“何谓菩萨七觉品净？<a id="a-41"></a>彼以发显意觉品者，<a id="a-42"></a>而得自在不共道慧；<a id="a-43"></a>法觉品者，<a id="a-44"></a>观察所行，<a id="a-45"></a>则随应时而无所著；<a id="a-46"></a>精进觉品，<a id="a-47"></a>所勤修行至无挂碍；<a id="a-48"></a>欢悦觉品者，<a id="a-49"></a>心成无所乐；<a id="a-4A"></a>信觉品者，<a id="a-4B"></a>身意休息得至究竟；<a id="a-4C"></a>定觉品者，<a id="a-4D"></a>离于志味而得达至；<a id="a-4E"></a>观觉品者，<a id="a-4F"></a>所可造业而悉成办。<a id="a-4G"></a>又求道心，<a id="a-4H"></a>亦无所得，<a id="a-4I"></a>亦无所失，<a id="a-4J"></a>是意觉品；<a id="a-4K"></a>若将护法精进日新，<a id="a-4L"></a>是法觉品；<a id="a-4M"></a>开化众生不以厌倦，<a id="a-4N"></a>是精进觉品；<a id="a-4O"></a>设乐法乐殷勤思议，<a id="a-4P"></a>是悦觉品；<a id="a-4Q"></a>若化人民，<a id="a-4R"></a>灭除尘劳建立于道，<a id="a-4S"></a>是信觉品；<a id="a-4T"></a>若住等意心不怀乱，<a id="a-4U"></a>是定觉品；<a id="a-4V"></a>若能察行圣贤之慧建立众人，<a id="a-4W"></a>是观觉品。<a id="a-4X"></a>无忧不念若如师子，<a id="a-4Y"></a>过于声闻、<a id="a-4Z"></a>缘觉之乘，<a id="a-4a"></a>是意觉品；<a id="a-4b"></a>一切诸法皆悉清净，<a id="a-4c"></a>晓了此者，<a id="a-4d"></a>是法觉品；<a id="a-4e"></a>其行清净，<a id="a-4f"></a>护身口意而无所犯，<a id="a-4g"></a>是精进觉品；<a id="a-4h"></a>净无所著，<a id="a-4i"></a>离于危害，<a id="a-4j"></a>是悦觉品；<a id="a-4k"></a>严修所行，<a id="a-4l"></a>所当为者而悉成办，<a id="a-4m"></a>是信觉品；<a id="a-4n"></a>未曾顺从世之同尘，<a id="a-4o"></a>平等色像，<a id="a-4p"></a>是定觉品；<a id="a-4q"></a>未曾住于二法之行，<a id="a-4r"></a>离于漂流，<a id="a-4s"></a>常见将护救于众生，<a id="a-4t"></a>是观觉品。<a id="a-4u"></a>”</p>
  <p id="a4v">佛告族姓子：<a id="a-4w"></a>“所以名曰觉品者何？<a id="a-4x"></a>了了晓诸法靡所不达，<a id="a-4y"></a>分别称量识知所趣，<a id="a-4z"></a>解其威仪礼节所归，<a id="a-50"></a>开化众生。<a id="a-51"></a>彼所住处，<a id="a-52"></a>己身勤修广行道义，<a id="a-53"></a>除去结缚诸所拘缀，<a id="a-54"></a>是意觉品。<a id="a-55"></a>斯则为是贤圣之行，<a id="a-56"></a>非是愚夫所修，<a id="a-57"></a>说其圣行非魔所行，<a id="a-58"></a>非是贡高自大所行。<a id="a-59"></a>圣贤行者，<a id="a-5A"></a>此则非是外道异学之所及逮。<a id="a-5B"></a>贤圣所行，<a id="a-5C"></a>不行色声香味细滑之法。<a id="a-5D"></a>贤圣行者，<a id="a-5E"></a>则无众想因缘之著。<a id="a-5F"></a>贤圣行者，<a id="a-5G"></a>便无选择处所方面有所忘失。<a id="a-5H"></a>贤圣行者，<a id="a-5I"></a>无心意识念言之行。<a id="a-5J"></a>贤圣行者，<a id="a-5K"></a>离于见闻念知识法。<a id="a-5L"></a>贤圣行者，<a id="a-5M"></a>无有泥洹造念思想。<a id="a-5N"></a>于一切法无所行者，<a id="a-5O"></a>是贤圣行。<a id="a-5P"></a>修于经典，<a id="a-5Q"></a>一切无有应与不应、<a id="a-5R"></a>念与不念，<a id="a-5S"></a>亦无他想，<a id="a-5T"></a>是贤圣行。<a id="a-5U"></a>于一切法悉无所住，<a id="a-5V"></a>不慕尊处所，<a id="a-5W"></a>是贤者行。<a id="a-5X"></a>于一切法而不错乱，<a id="a-5Y"></a>顺行正义各令得所，<a id="a-5Z"></a>是贤圣行。<a id="a-5a"></a>于一切法未曾诤讼，<a id="a-5b"></a>和同止住，<a id="a-5c"></a>是贤圣行。<a id="a-5d"></a>奉行诸法无诸法想，<a id="a-5e"></a>不失道意，<a id="a-5f"></a>是贤圣行。<a id="a-5g"></a>此族姓子，<a id="a-5h"></a>修七觉品圣贤清净之行。<a id="a-5i"></a>”</p>
  <p id="a5j">佛告族姓子：<a id="a-5k"></a>“何谓菩萨修八道法清净之行？<a id="a-5l"></a>所谓八道行者，<a id="a-5m"></a>一曰正见。<a id="a-5n"></a>何谓正见？<a id="a-5o"></a>若能奉行一切诸法，<a id="a-5p"></a>于我不我不住空观。<a id="a-5q"></a>所以者何？<a id="a-5r"></a>察身吾我等无差特，<a id="a-5s"></a>亦复不住观身人空。<a id="a-5t"></a>所以者何？<a id="a-5u"></a>身人及空亦复等耳！<a id="a-5v"></a>亦复不住观人、<a id="a-5w"></a>寿命与空别也。<a id="a-5x"></a>所以者何？<a id="a-5y"></a>人、<a id="a-5z"></a>寿命、<a id="a-60"></a>空观心平等。<a id="a-61"></a>亦复不观所有生死，<a id="a-62"></a>离于终始空无之义。<a id="a-63"></a>所以者何？<a id="a-64"></a>所有生死及终始患，<a id="a-65"></a>所见空者悉亦等耳！<a id="a-66"></a>不住观空断灭、<a id="a-67"></a>常见有吾有我。<a id="a-68"></a>所以者何？<a id="a-69"></a>断灭常见悉亦等矣！<a id="a-6A"></a>亦不计身及所观空，<a id="a-6B"></a>亦不住此。<a id="a-6C"></a>所以者何？<a id="a-6D"></a>身吾我空悉亦等耳！<a id="a-6E"></a>亦复不住见佛法众观空之行。<a id="a-6F"></a>所以者何？<a id="a-6G"></a>见佛法众及所观空悉亦等矣！<a id="a-6H"></a>是族姓子，<a id="a-6I"></a>有彼此见观至灭度，<a id="a-6J"></a>是为正见见佛法众。<a id="a-6K"></a>其邪见者，<a id="a-6L"></a>不离颠倒也。<a id="a-6M"></a>若于诸见无所想念，<a id="a-6N"></a>上妙中间，<a id="a-6O"></a>是谓正见。<a id="a-6P"></a>所以者何？<a id="a-6Q"></a>如彼等观则亦无邪。<a id="a-6R"></a>以何为见？<a id="a-6S"></a>其所见者当观平等。<a id="a-6T"></a>见凡夫法以为卑贱，<a id="a-6U"></a>所学法者以为尊高，<a id="a-6V"></a>如是观者则为邪见。<a id="a-6W"></a>见凡夫法秽行未消，<a id="a-6X"></a>菩萨法者无有尘劳，<a id="a-6Y"></a>如是观者则为邪见。<a id="a-6Z"></a>见凡夫法以为是漏，<a id="a-6a"></a>无所学法以为无漏，<a id="a-6b"></a>如是观者则为邪见。<a id="a-6c"></a>见凡夫法有求衣食，<a id="a-6d"></a>缘觉之法不望供养，<a id="a-6e"></a>如是观者则为邪见。<a id="a-6f"></a>见有小意有所希望，<a id="a-6g"></a>菩萨之意无所希望，<a id="a-6h"></a>如是观者则为邪见。<a id="a-6i"></a>见凡夫法以为放逸，<a id="a-6j"></a>菩萨之法以为无欲，<a id="a-6k"></a>如是观者则为邪见。<a id="a-6l"></a>见凡夫法悉有为事，<a id="a-6m"></a>佛之正法是无为道，<a id="a-6n"></a>如是观者则为邪见。<a id="a-6o"></a>”</p>
  <p id="a6p">佛告族姓子：<a id="a-6q"></a>“有能察凡夫法，<a id="a-6r"></a>一切法皆本净，<a id="a-6s"></a>其学法亦本净，<a id="a-6t"></a>观诸法悉自然，<a id="a-6u"></a>乃为正见也。<a id="a-6v"></a>凡夫法所学法亦空，<a id="a-6w"></a>了学法空，<a id="a-6x"></a>乃为正见。<a id="a-6y"></a>凡夫法者等于因缘，<a id="a-6z"></a>晓了如此缘觉之法，<a id="a-70"></a>因缘亦等，<a id="a-71"></a>乃为正见。<a id="a-72"></a>凡夫法者则为静默，<a id="a-73"></a>菩萨之法亦为澹泊，<a id="a-74"></a>乃为正见。<a id="a-75"></a>凡夫之法无所成就，<a id="a-76"></a>诸佛之法亦无究竟，<a id="a-77"></a>乃为正见。<a id="a-78"></a>其正见者，<a id="a-79"></a>心不入二不见二者，<a id="a-7A"></a>人亦无二不见吾我，<a id="a-7B"></a>则为正见。<a id="a-7C"></a>无若干见，<a id="a-7D"></a>不以若干为异见者，<a id="a-7E"></a>为平等观，<a id="a-7F"></a>则不想念一切诸法有上中下，<a id="a-7G"></a>于一切法无所想见，<a id="a-7H"></a>乃为正见。<a id="a-7I"></a>其正见者，<a id="a-7J"></a>无若干见亦无所见，<a id="a-7K"></a>无所见者乃为正见。<a id="a-7L"></a>所可察者无有形色，<a id="a-7M"></a>以见诸法无形色者，<a id="a-7N"></a>乃为正见。<a id="a-7O"></a>是族姓子，<a id="a-7P"></a>观一切法晓如是者，<a id="a-7Q"></a>斯乃名曰班宣法律。<a id="a-7R"></a>”</p>
  <p id="a7S">说是语时，<a id="a-7T"></a>五百比丘漏尽意解。</p>
  <p id="a7U">佛告宝髻菩萨：<a id="a-7V"></a>“所谓正念，<a id="a-7W"></a>蠲除诸念与不念俱，<a id="a-7X"></a>合集寂然而观智德至澹泊法，<a id="a-7Y"></a>晓了所观见于诸法。<a id="a-7Z"></a>所念信者，<a id="a-7a"></a>何谓为法？<a id="a-7b"></a>何谓非法？<a id="a-7c"></a>解知诸法各各别异，<a id="a-7d"></a>不相亲近。<a id="a-7e"></a>以晓了是不念平等，<a id="a-7f"></a>况于信邪？<a id="a-7g"></a>未之有也！<a id="a-7h"></a>于一切念无念不念，<a id="a-7i"></a>无所复思，<a id="a-7j"></a>无应不应，<a id="a-7k"></a>是为正念。<a id="a-7l"></a>”</p>
  <p id="a7m">佛告族姓子：<a id="a-7n"></a>“所谓正言，<a id="a-7o"></a>其所说者不自见身，<a id="a-7p"></a>不见他人，<a id="a-7q"></a>不著彼我，<a id="a-7r"></a>不危己身亦不危他，<a id="a-7s"></a>是谓正言。<a id="a-7t"></a>又正言者，<a id="a-7u"></a>等解诸法，<a id="a-7v"></a>知一切法至于灭尽，<a id="a-7w"></a>知一切法归贤圣法及与解脱，<a id="a-7x"></a>是谓正言。<a id="a-7y"></a>奉行慈心，<a id="a-7z"></a>重加愍哀亲仇无别，<a id="a-80"></a>正言亦空等演诸法，<a id="a-81"></a>无相不愿悉无所作，<a id="a-82"></a>不生不起，<a id="a-83"></a>诸法言等，<a id="a-84"></a>一切诸法无常、<a id="a-85"></a>苦、<a id="a-86"></a>空、<a id="a-87"></a>非身之教。<a id="a-88"></a>其正言者，<a id="a-89"></a>一切诸法无人、<a id="a-8A"></a>寿命，<a id="a-8B"></a>等说诸法从意缘起，<a id="a-8C"></a>如其所种各得其实。<a id="a-8D"></a>菩萨等示众生，<a id="a-8E"></a>宣其经法令行佛道，<a id="a-8F"></a>其正言净，<a id="a-8G"></a>则为一切十方诸佛之所拥护，<a id="a-8H"></a>是为正言。<a id="a-8I"></a>”</p>
  <p id="a8J">佛告族姓子：<a id="a-8K"></a>“所谓正业，<a id="a-8L"></a>消化一切诸所造业，<a id="a-8M"></a>未曾复作诸所原基，<a id="a-8N"></a>所修业者灭众苦恼，<a id="a-8O"></a>诸可常业悉令立虚，<a id="a-8P"></a>不兴邪业，<a id="a-8Q"></a>离于尘劳无有秽浊，<a id="a-8R"></a>是谓正业。<a id="a-8S"></a>若有菩萨，<a id="a-8T"></a>晓了此业及与诸法，<a id="a-8U"></a>于诸善本而无所造以修德行，<a id="a-8V"></a>是谓无作则为造行，<a id="a-8W"></a>为虚无要空虚之宅，<a id="a-8X"></a>是谓菩萨行上尊道，<a id="a-8Y"></a>为正业也。<a id="a-8Z"></a>”</p>
  <p id="a8a">佛告族姓子：<a id="a-8b"></a>“所谓正命，<a id="a-8c"></a>不计有我，<a id="a-8d"></a>不计有人，<a id="a-8e"></a>是谓正命。<a id="a-8f"></a>其正命者，<a id="a-8g"></a>亦不积聚一切尘劳。<a id="a-8h"></a>菩萨正命，<a id="a-8i"></a>则能净修众生志性，<a id="a-8j"></a>已净志性不自计身，<a id="a-8k"></a>亦无寿命等，<a id="a-8l"></a>为彼我及与法故行清净义，<a id="a-8m"></a>是谓正命。<a id="a-8n"></a>”</p>
  <p id="a8o">佛告族姓子：<a id="a-8p"></a>“所谓正便，<a id="a-8q"></a>于此不为非法之事，<a id="a-8r"></a>心不舍德，<a id="a-8s"></a>所作方便安无怯弱，<a id="a-8t"></a>修于正行淳淑近之，<a id="a-8u"></a>是谓正便。<a id="a-8v"></a>其正便者不为邪便，<a id="a-8w"></a>所作方便如其所言，<a id="a-8x"></a>不计诸法等与不等，<a id="a-8y"></a>无作不作，<a id="a-8z"></a>如诸法住，<a id="a-90"></a>顺其所行而设方便。<a id="a-91"></a>计如此法，<a id="a-92"></a>诸佛之法亦复如是。<a id="a-93"></a>如其寂然因为方便，<a id="a-94"></a>诸法平等无有差特，<a id="a-95"></a>所行亦等。<a id="a-96"></a>为诸众生除其邪便，<a id="a-97"></a>则以劝助于诸通慧，<a id="a-98"></a>是为菩萨所行正便。<a id="a-99"></a>”</p>
  <p id="a9A">佛告族姓子：<a id="a-9B"></a>“所谓正意，<a id="a-9C"></a>谓忆佛道，<a id="a-9D"></a>念施、<a id="a-9E"></a>持戒、<a id="a-9F"></a>忍辱、<a id="a-9G"></a>精进、<a id="a-9H"></a>一心、<a id="a-9I"></a>智慧、<a id="a-9J"></a>慈悲喜护，<a id="a-9K"></a>是谓正意。<a id="a-9L"></a>念于殷勤，<a id="a-9M"></a>不听一切尘劳之秽，<a id="a-9N"></a>不从魔便。<a id="a-9O"></a>其所念者，<a id="a-9P"></a>在所向生不堕邪见，<a id="a-9Q"></a>工御其意制其所念，<a id="a-9R"></a>如监门者知闭开时，<a id="a-9S"></a>除去一切诸不善念，<a id="a-9T"></a>无所思想，<a id="a-9U"></a>不听邪念，<a id="a-9V"></a>是谓正意。<a id="a-9W"></a>菩萨已处于此正意，<a id="a-9X"></a>不于此中寂灭道性而取果证，<a id="a-9Y"></a>是为菩萨正意净行。<a id="a-9Z"></a>”</p>
  <p id="a9a">佛告族姓子：<a id="a-9b"></a>“所谓菩萨正定，<a id="a-9c"></a>随贤圣行，<a id="a-9d"></a>知于苦谛，<a id="a-9e"></a>断集谛种，<a id="a-9f"></a>证尽谛种，<a id="a-9g"></a>奉道谛种，<a id="a-9h"></a>是为正定。<a id="a-9i"></a>彼若正受，<a id="a-9j"></a>等于己身亦等诸法，<a id="a-9k"></a>己身清净诸法亦净，<a id="a-9l"></a>己身则空诸法亦空，<a id="a-9m"></a>定意正受能如是者，<a id="a-9n"></a>则入平等不堕灭尽，<a id="a-9o"></a>是为菩萨正定净行。<a id="a-9p"></a>发心之顷所行平等，<a id="a-9q"></a>具足智慧一切圣福觉了诸法，<a id="a-9r"></a>是为菩萨正定净行。<a id="a-9s"></a>”</p>
  <p id="a9t">佛说是正定觉时，<a id="a-9u"></a>千六百天与人弟子行者，<a id="a-9v"></a>好乐小乘已入其法，<a id="a-9w"></a>改发无上正真道意。</p>
  <p id="a9x">佛告族姓子：<a id="a-9y"></a>“何谓菩萨护觉意？<a id="a-9z"></a>将养其心令不起生，<a id="a-A0"></a>除淫怒痴去于色著、<a id="a-A1"></a>痛想行识，<a id="a-A2"></a>在于三处而无所著，<a id="a-A3"></a>独步三界过三脱门至三达智，<a id="a-A4"></a>睹去来今无所挂碍，<a id="a-A5"></a>开度众生除诸秽垢，<a id="a-A6"></a>犹如日明无所不曜，<a id="a-A7"></a>善权智慧随时示现，<a id="a-A8"></a>游于三世如水莲华，<a id="a-A9"></a>开化一切使发道意，<a id="a-AA"></a>是为菩萨护觉道意清净之行。<a id="a-AB"></a>”</p>
  <p id="aAC">佛告宝髻：<a id="a-AD"></a>“何谓菩萨成就神通为清净行？<a id="a-AE"></a>又以五事具备彻视。<a id="a-AF"></a>何谓为五？<a id="a-AG"></a>逮得光明，<a id="a-AH"></a>名曰天眼。<a id="a-AI"></a>普照十方消尽窈冥，<a id="a-AJ"></a>靡不睹耀见一切佛，<a id="a-AK"></a>所可开化多所度脱，<a id="a-AL"></a>故曰天眼。<a id="a-AM"></a>遥睹众生终始所趣，<a id="a-AN"></a>庄严其志，<a id="a-AO"></a>名曰天眼，<a id="a-AP"></a>皆见十方一切形色像貌种类、<a id="a-AQ"></a>好丑长短。<a id="a-AR"></a>其天眼者，<a id="a-AS"></a>无所挂碍，<a id="a-AT"></a>意念寂灭。<a id="a-AU"></a>其相无为，<a id="a-AV"></a>过诸天、<a id="a-AW"></a>龙、<a id="a-AX"></a>神及揵沓和、<a id="a-AY"></a>声闻、<a id="a-AZ"></a>缘觉，<a id="a-Aa"></a>见其本末靡所不达。<a id="a-Ab"></a>是族姓子，<a id="a-Ac"></a>如是比类致五神通。<a id="a-Ad"></a>逮此天眼为菩萨眼，<a id="a-Ae"></a>是为菩萨天眼之净。<a id="a-Af"></a>”</p>
  <p id="aAg">佛告族姓子：<a id="a-Ah"></a>“复以五事，<a id="a-Ai"></a>成其彻听靡所不闻。<a id="a-Aj"></a>何谓为五？<a id="a-Ak"></a>闻于人声，<a id="a-Al"></a>亦复彻闻非人之声，<a id="a-Am"></a>亦闻地狱、<a id="a-An"></a>饿鬼、<a id="a-Ao"></a>畜生辛苦之音，<a id="a-Ap"></a>一切十方诸佛说法悉亦闻之，<a id="a-Aq"></a>一切十方诸有言语音辞不同、<a id="a-Ar"></a>各各别异亿万种音皆能听了。<a id="a-As"></a>是为五事，<a id="a-At"></a>菩萨神通彻听清净。<a id="a-Au"></a>”</p>
  <p id="aAv">佛告族姓子：<a id="a-Aw"></a>“复以五事知人心念。<a id="a-Ax"></a>何谓为五？<a id="a-Ay"></a>悉能逮知诸天、<a id="a-Az"></a>人民、<a id="a-B0"></a>地狱、<a id="a-B1"></a>饿鬼、<a id="a-B2"></a>畜生之类，<a id="a-B3"></a>本末所因，<a id="a-B4"></a>心念善恶；<a id="a-B5"></a>方当来世若更受身，<a id="a-B6"></a>知去来今心念所趣，<a id="a-B7"></a>决定来处归于邪业，<a id="a-B8"></a>众生心念善恶所行，<a id="a-B9"></a>皆了知之；<a id="a-BA"></a>察其心意，<a id="a-BB"></a>或怀贪淫、<a id="a-BC"></a>瞋恚、<a id="a-BD"></a>愚痴，<a id="a-BE"></a>随其本行如应说法。<a id="a-BF"></a>是为菩萨知诸心念清净之行。<a id="a-BG"></a>”</p>
  <p id="aBH">佛告族姓子：<a id="a-BI"></a>“何谓菩萨知过去神通清净？<a id="a-BJ"></a>谓以五事了知古世。<a id="a-BK"></a>其有受于淫怒痴者，<a id="a-BL"></a>悉自然受不熟思惟致此事耳！<a id="a-BM"></a>复解己身无央数世，<a id="a-BN"></a>便更专惟布施、<a id="a-BO"></a>持戒、<a id="a-BP"></a>忍辱、<a id="a-BQ"></a>精进、<a id="a-BR"></a>一心、<a id="a-BS"></a>智慧、<a id="a-BT"></a>慈悲喜护，<a id="a-BU"></a>缘其定意而逮得此。<a id="a-BV"></a>亦从已致其受，<a id="a-BW"></a>吾我念心因缘诸相之观，<a id="a-BX"></a>其相因缘，<a id="a-BY"></a>亦从已为而自然受。<a id="a-BZ"></a>思惟其心自观其志，<a id="a-Ba"></a>其入痴门亦自然受。<a id="a-Bb"></a>念识此已，<a id="a-Bc"></a>随其色像、<a id="a-Bd"></a>眷属、<a id="a-Be"></a>势力名称、<a id="a-Bf"></a>豪贵、<a id="a-Bg"></a>贫贱、<a id="a-Bh"></a>苦乐，<a id="a-Bi"></a>亦己身为，<a id="a-Bj"></a>皆自然行而受此患。<a id="a-Bk"></a>是菩萨知往心念清净神通。<a id="a-Bl"></a>”</p>
  <p id="aBm">佛告族姓子：<a id="a-Bn"></a>“何谓菩萨具备神足？<a id="a-Bo"></a>则以五事而逮神足。<a id="a-Bp"></a>何谓为五？<a id="a-Bq"></a>示现色身神通自在；<a id="a-Br"></a>神识音响神足悉达；<a id="a-Bs"></a>心意所行神足普周；<a id="a-Bt"></a>一切众生心所娱乐，<a id="a-Bu"></a>神足皆别，<a id="a-Bv"></a>亲近所见神足咸至；<a id="a-Bw"></a>坐见十方无数国土，<a id="a-Bx"></a>周遍一切诸佛境界，<a id="a-By"></a>随其习俗现其形体，<a id="a-Bz"></a>身遍一切十方众生，<a id="a-C0"></a>为其说法，<a id="a-C1"></a>令得开解发大道意。<a id="a-C2"></a>是族姓子，<a id="a-C3"></a>菩萨所行神足清净。<a id="a-C4"></a>”</p>
  <p id="aC5">佛告族姓子：<a id="a-C6"></a>“菩萨慧眼具天眼净。<a id="a-C7"></a>其天眼者，<a id="a-C8"></a>住于神识亦无所著，<a id="a-C9"></a>则致天耳本末清净；<a id="a-CA"></a>住无挂碍，<a id="a-CB"></a>寻即知众生心念，<a id="a-CC"></a>靡不通达，<a id="a-CD"></a>悉知过去当来处所，<a id="a-CE"></a>悉能证明；<a id="a-CF"></a>住无所行，<a id="a-CG"></a>皆尽诸漏生死之行，<a id="a-CH"></a>便净神足诸通明彻。<a id="a-CI"></a>所谓神通，<a id="a-CJ"></a>则诸漏尽圣慧之门。<a id="a-CK"></a>菩萨于彼，<a id="a-CL"></a>以此五通而自娱乐，<a id="a-CM"></a>其心不住，<a id="a-CN"></a>尽诸漏慧。<a id="a-CO"></a>”</p>
  <p id="aCP">佛告族姓子：<a id="a-CQ"></a>“譬如去于居邑，<a id="a-CR"></a>百千俞旬玄回之路，<a id="a-CS"></a>有大国城，<a id="a-CT"></a>其路艰险，<a id="a-CU"></a>众难难计，<a id="a-CV"></a>阻邃曲隘，<a id="a-CW"></a>寇贼抄掠，<a id="a-CX"></a>师子、<a id="a-CY"></a>虎、<a id="a-CZ"></a>狼还相食啖。<a id="a-Ca"></a>若出此路能到彼国，<a id="a-Cb"></a>入大城者悉脱众患，<a id="a-Cc"></a>安隐无量。<a id="a-Cd"></a>时有一人，<a id="a-Ce"></a>闻彼国城恩德功勋，<a id="a-Cf"></a>快乐远著。<a id="a-Cg"></a>其人生年唯有一子，<a id="a-Ch"></a>甚爱重念视之无厌，<a id="a-Ci"></a>闻彼国名舍子而往；<a id="a-Cj"></a>尽力勤行，<a id="a-Ck"></a>忍诸艰苦众难之患，<a id="a-Cl"></a>昼夜不懈，<a id="a-Cm"></a>得值阴凉，<a id="a-Cn"></a>六艺备体，<a id="a-Co"></a>执持五兵，<a id="a-Cp"></a>便得越度，<a id="a-Cq"></a>到其城门住门捆上；<a id="a-Cr"></a>稍复进前至第二门，<a id="a-Cs"></a>开其城门而独住立，<a id="a-Ct"></a>即便忆念：<a id="a-Cu"></a>‘所生一子独不得来。<a id="a-Cv"></a>’以子恩情不入大城，<a id="a-Cw"></a>寻更还反将其子来，<a id="a-Cx"></a>共至乐国。<a id="a-Cy"></a>”</p>
  <p id="aCz">佛告族姓子：<a id="a-D0"></a>“菩萨如是被无极铠，<a id="a-D1"></a>以大精进坚固志性，<a id="a-D2"></a>精诚所致显发大道，<a id="a-D3"></a>净治心业淳淑之行，<a id="a-D4"></a>诸漏得尽兴大哀心，<a id="a-D5"></a>开化众生为其说法，<a id="a-D6"></a>慧断生死，<a id="a-D7"></a>得至无漏究竟成就。<a id="a-D8"></a>哀愍众生欲救护故，<a id="a-D9"></a>则复来还现凡夫地。<a id="a-DA"></a>”</p>
  <p id="aDB">佛告族姓子：<a id="a-DC"></a>“其城者，<a id="a-DD"></a>喻圣慧巍巍，<a id="a-DE"></a>诸漏已尽。<a id="a-DF"></a>涉难远行百千俞旬玄迥路者，<a id="a-DG"></a>谓游无量生死诸难，<a id="a-DH"></a>救脱众生不以为拘。<a id="a-DI"></a>盗贼、<a id="a-DJ"></a>虎、<a id="a-DK"></a>狼者，<a id="a-DL"></a>谓众魔邪见非法之难。<a id="a-DM"></a>相食啖者，<a id="a-DN"></a>谓三界中阴衰之患。<a id="a-DO"></a>值阴凉者，<a id="a-DP"></a>谓平等行。<a id="a-DQ"></a>六艺、<a id="a-DR"></a>五兵，<a id="a-DS"></a>谓六度无极、<a id="a-DT"></a>五神通也。<a id="a-DU"></a>其人者，<a id="a-DV"></a>菩萨也。<a id="a-DW"></a>到其城住门捆上，<a id="a-DX"></a>从外门稍复进至中门，<a id="a-DY"></a>住不前者，<a id="a-DZ"></a>谓菩萨而从有为至于无为，<a id="a-Da"></a>诸漏已尽其心明彻，<a id="a-Db"></a>不舍本愿欲度十方。<a id="a-Dc"></a>如念一子也，<a id="a-Dd"></a>不入城还反者，<a id="a-De"></a>菩萨愍伤一切众生，<a id="a-Df"></a>中心念之如一子父，<a id="a-Dg"></a>灭除生死诸漏之难，<a id="a-Dh"></a>超住法顶虽出生死，<a id="a-Di"></a>不尽诸漏寻复来还，<a id="a-Dj"></a>在于五趣开化众生，<a id="a-Dk"></a>是为菩萨善权方便大哀之行。<a id="a-Dl"></a>”</p>
  <p id="aDm">尔时，<a id="a-Dn"></a>宝髻菩萨前白佛言：<a id="a-Do"></a>“至未曾有！<a id="a-Dp"></a>天中天，<a id="a-Dq"></a>菩萨大士，<a id="a-Dr"></a>志怀大哀不乐解脱，<a id="a-Ds"></a>欲度众生如观己掌，<a id="a-Dt"></a>反还生死而不恶厌。<a id="a-Du"></a>”复问佛言：<a id="a-Dv"></a>“菩萨遵修何法不厌生死？<a id="a-Dw"></a>”</p>
  <p id="aDx">佛告族姓子：<a id="a-Dy"></a>“菩萨有二十事不厌生死。<a id="a-Dz"></a>何谓二十事？<a id="a-E0"></a>奉行德本至无极慈，<a id="a-E1"></a>执持大慈以摄大危，<a id="a-E2"></a>怀抱大哀摄不弘愍，<a id="a-E3"></a>开化众生度脱一切，<a id="a-E4"></a>常以精进摄诸怯劣，<a id="a-E5"></a>以和调性摄诸怀结，<a id="a-E6"></a>以权方便摄不知节，<a id="a-E7"></a>则以智慧摄诸愚冥，<a id="a-E8"></a>而以一心摄诸放逸，<a id="a-E9"></a>能以神通摄诸不畅，<a id="a-EA"></a>能以圣明摄诸闇塞，<a id="a-EB"></a>能以随时摄诸无义，<a id="a-EC"></a>其意专惟摄诸烦愦，<a id="a-ED"></a>遵奉道心摄诸不学，<a id="a-EE"></a>而行四恩摄诸无护，<a id="a-EF"></a>以布施摄贫穷，<a id="a-EG"></a>以敬戒摄无礼，<a id="a-EH"></a>以博闻摄少智，<a id="a-EI"></a>以总持摄喜忘，<a id="a-EJ"></a>以辩才摄顽讷，<a id="a-EK"></a>以上德摄少福，<a id="a-EL"></a>由是之故乃成大慧。<a id="a-EM"></a>是族姓子，<a id="a-EN"></a>菩萨所行二十事不厌生死也。<a id="a-EO"></a>”</p>
  <p id="aEP">宝髻菩萨复问佛言：<a id="a-EQ"></a>“何谓菩萨宜于生死，<a id="a-ER"></a>为无数人而有加益？<a id="a-ES"></a>”</p>
  <p id="aET">佛告族姓子：<a id="a-EU"></a>“若使菩萨，<a id="a-EV"></a>以德庄严宜于生死，<a id="a-EW"></a>以福润泽穷乏危厄；<a id="a-EX"></a>博闻庄严宜于生死，<a id="a-EY"></a>则以辩才多所饶益，<a id="a-EZ"></a>能执其意而不忽忘；<a id="a-Ea"></a>逮得总持宜于生死，<a id="a-Eb"></a>令一切人各各闻慧；<a id="a-Ec"></a>逮得宝掌以好布施，<a id="a-Ed"></a>而自庄严财不耗减，<a id="a-Ee"></a>用此财宝多所饶益；<a id="a-Ef"></a>又不放逸宜于生死，<a id="a-Eg"></a>讲法不倦，<a id="a-Eh"></a>多所饶益于一切人；<a id="a-Ei"></a>又等集诸相宜于生死，<a id="a-Ej"></a>修慧庄严于诸众生；<a id="a-Ek"></a>言行相应宜于生死，<a id="a-El"></a>所为应时不失其节，<a id="a-Em"></a>多所饶益于诸众生；<a id="a-En"></a>一切所有施而不吝宜于生死，<a id="a-Eo"></a>随时开化各得其所，<a id="a-Ep"></a>施度无极，<a id="a-Eq"></a>多所饶益于诸众生；<a id="a-Er"></a>奉清净戒宜于生死，<a id="a-Es"></a>庄严持戒，<a id="a-Et"></a>多所饶益于诸众生；<a id="a-Eu"></a>忍辱、<a id="a-Ev"></a>精进、<a id="a-Ew"></a>一心、<a id="a-Ex"></a>智慧宜于生死，<a id="a-Ey"></a>六度无极，<a id="a-Ez"></a>多所饶益于诸众生。<a id="a-F0"></a>”</p>
  <p id="aF1">佛告族姓子：<a id="a-F2"></a>“乃去往古无央数劫，<a id="a-F3"></a>长远无量，<a id="a-F4"></a>尔时有佛，<a id="a-F5"></a>名普坏世如来、<a id="a-F6"></a>至真、<a id="a-F7"></a>等正觉、<a id="a-F8"></a>明行成为、<a id="a-F9"></a>善逝、<a id="a-FA"></a>世间解、<a id="a-FB"></a>无上士、<a id="a-FC"></a>道法御、<a id="a-FD"></a>天人师，<a id="a-FE"></a>号佛、<a id="a-FF"></a>世尊，<a id="a-FG"></a>世界名曰天观，<a id="a-FH"></a>劫名欣豫。<a id="a-FI"></a>何故其劫名曰欣豫？<a id="a-FJ"></a>于彼劫中六万佛兴。<a id="a-FK"></a>时，<a id="a-FL"></a>净居天闻无数音班宣佛德，<a id="a-FM"></a>于是劫中有六万佛。<a id="a-FN"></a>时天世人皆共歌颂，<a id="a-FO"></a>此咨嗟声其有闻之，<a id="a-FP"></a>靡不欢喜善心生焉！<a id="a-FQ"></a>以是之故，<a id="a-FR"></a>劫名欣豫。<a id="a-FS"></a>”</p>
  <p id="aFT">佛告族姓子：<a id="a-FU"></a>“其佛世界安隐快乐，<a id="a-FV"></a>其德巍巍，<a id="a-FW"></a>诸天人民观之无厌，<a id="a-FX"></a>以故世界名曰天观。<a id="a-FY"></a>其土微妙至诚庄严，<a id="a-FZ"></a>以杂种香而成其地，<a id="a-Fa"></a>堪任执本于千世界。<a id="a-Fb"></a>又其佛土所出香熏，<a id="a-Fc"></a>则能周遍十方无量无数之国，<a id="a-Fd"></a>栴檀烟阴。<a id="a-Fe"></a>于其土地，<a id="a-Ff"></a>自然生起无极莲花，<a id="a-Fg"></a>名光明耀。<a id="a-Fh"></a>其莲花光，<a id="a-Fi"></a>常以大晖照彼世界。<a id="a-Fj"></a>人民大小皆有神足，<a id="a-Fk"></a>宿德所居香为楼观、<a id="a-Fl"></a>讲堂精舍、<a id="a-Fm"></a>轩户窗牖，<a id="a-Fn"></a>床榻茵蓐微妙綩綖。<a id="a-Fo"></a>其佛之土，<a id="a-Fp"></a>亦无国邑郡县村落。<a id="a-Fq"></a>又彼人民，<a id="a-Fr"></a>悉得神通经行虚空，<a id="a-Fs"></a>楼阁讲堂亦处于空，<a id="a-Ft"></a>坐斯楼堂，<a id="a-Fu"></a>专精念道，<a id="a-Fv"></a>讽诵讲论。<a id="a-Fw"></a>彼无女人亦无胞胎，<a id="a-Fx"></a>人皆化生，<a id="a-Fy"></a>不闻女名，<a id="a-Fz"></a>亦无三塗恶趣之名，<a id="a-G0"></a>又无众恼勤苦之患。<a id="a-G1"></a>一切众人，<a id="a-G2"></a>禅定欢悦以为饮食，<a id="a-G3"></a>笃信微妙志求大乘。<a id="a-G4"></a>彼无异乘声闻、<a id="a-G5"></a>缘觉之名也。<a id="a-G6"></a>其土人民皆著冠帻衣服，<a id="a-G7"></a>颜色犹如天人。<a id="a-G8"></a>假使出学，<a id="a-G9"></a>尘劳爱欲寻皆舍离，<a id="a-GA"></a>无有忧累。<a id="a-GB"></a>又彼如来，<a id="a-GC"></a>亦不敕告诸菩萨等使被法服。<a id="a-GD"></a>所以者何？<a id="a-GE"></a>其人不生秽浊心。<a id="a-GF"></a>而彼如来形体威颜现如梵天，<a id="a-GG"></a>诸菩萨众威仪礼节靡不备悉，<a id="a-GH"></a>坐起安详讲说经道。<a id="a-GI"></a>设使十方诸佛之土，<a id="a-GJ"></a>有无极变神通菩萨，<a id="a-GK"></a>诣天观世界者，<a id="a-GL"></a>通过诸国来觐如来，<a id="a-GM"></a>稽首归命听说经典，<a id="a-GN"></a>见彼佛土无有伦匹，<a id="a-GO"></a>其德超殊巍巍无量，<a id="a-GP"></a>怪未曾有举声嗟叹，<a id="a-GQ"></a>尔乃舍去。<a id="a-GR"></a>”</p>
  <p id="aGS">佛告族姓子：<a id="a-GT"></a>“若彼如来，<a id="a-GU"></a>为诸菩萨班宣道化，<a id="a-GV"></a>踊升虚空，<a id="a-GW"></a>去地六十六丈，<a id="a-GX"></a>坐于微妙清净庄严师子之座，<a id="a-GY"></a>为诸菩萨论上法教，<a id="a-GZ"></a>粗举其要；<a id="a-Ga"></a>不广分别屡练中义，<a id="a-Gb"></a>如吾于此多说殷勤。<a id="a-Gc"></a>所以者何？<a id="a-Gd"></a>斯诸正士悉入圣慧，<a id="a-Ge"></a>以一章句辄能解入百千之义。<a id="a-Gf"></a>是故如来约宣经教，<a id="a-Gg"></a>不以多言。<a id="a-Gh"></a>其佛为说四清净行，<a id="a-Gi"></a>度无极净、<a id="a-Gj"></a>道品法净、<a id="a-Gk"></a>神通行净、<a id="a-Gl"></a>化众生净，<a id="a-Gm"></a>是为四也。<a id="a-Gn"></a>”</p>
  <p id="aGo">佛告宝髻：<a id="a-Gp"></a>“时彼佛土，<a id="a-Gq"></a>有一菩萨名曰珍宝，<a id="a-Gr"></a>即自启问坏世如来：<a id="a-Gs"></a>‘何谓菩萨宜在生死，<a id="a-Gt"></a>多所饶益于诸众生？<a id="a-Gu"></a>’于时如来便为菩萨，<a id="a-Gv"></a>广分别说此两句义：<a id="a-Gw"></a>‘于斯大慧道莫能当！<a id="a-Gx"></a>菩萨所行恒在生死，<a id="a-Gy"></a>逮得慧曜多所润益。<a id="a-Gz"></a>’佛适说是，<a id="a-H0"></a>六万菩萨得柔顺忍。<a id="a-H1"></a>”</p>
  <p id="aH2">佛告宝髻：<a id="a-H3"></a>“珍宝菩萨复问：<a id="a-H4"></a>‘何谓菩萨严净道场坐于佛树？<a id="a-H5"></a>’坏世如来告珍宝曰：<a id="a-H6"></a>‘以无放逸严净道场坐于佛树。<a id="a-H7"></a>’‘于彼何谓无放逸者？<a id="a-H8"></a>’其佛告曰：<a id="a-H9"></a>‘奉行经典。<a id="a-HA"></a>’又问：<a id="a-HB"></a>‘何谓奉行经典？<a id="a-HC"></a>’告曰：<a id="a-HD"></a>‘言行相应是无放逸。<a id="a-HE"></a>又无放逸不自驰骋，<a id="a-HF"></a>修于无量大德之铠，<a id="a-HG"></a>不与阴合越于五阴。<a id="a-HH"></a>布施无量，<a id="a-HI"></a>不可尽故；<a id="a-HJ"></a>持戒无量，<a id="a-HK"></a>为未学故；<a id="a-HL"></a>忍辱无量，<a id="a-HM"></a>堪众苦故；<a id="a-HN"></a>精进无量，<a id="a-HO"></a>正士业故；<a id="a-HP"></a>禅定无量，<a id="a-HQ"></a>无退落故；<a id="a-HR"></a>智慧无量，<a id="a-HS"></a>无挂碍故；<a id="a-HT"></a>慈心无量，<a id="a-HU"></a>开化众生不可限故；<a id="a-HV"></a>悲哀无量，<a id="a-HW"></a>愍伤众生济匮乏故；<a id="a-HX"></a>行喜无量，<a id="a-HY"></a>以法欢悦众生之故；<a id="a-HZ"></a>行护无量，<a id="a-Ha"></a>救济将养群生之故；<a id="a-Hb"></a>生死无量，<a id="a-Hc"></a>长育一切佛道法故；<a id="a-Hd"></a>化无量人，<a id="a-He"></a>安彼我故；<a id="a-Hf"></a>正法无量，<a id="a-Hg"></a>将顺随时坚精进故；<a id="a-Hh"></a>德慧无量，<a id="a-Hi"></a>执权方便等应时故；<a id="a-Hj"></a>奉无量佛，<a id="a-Hk"></a>具足慧故；<a id="a-Hl"></a>求无量闻，<a id="a-Hm"></a>智卓然故；<a id="a-Hn"></a>心入无量，<a id="a-Ho"></a>睹见众生志性行故；<a id="a-Hp"></a>节德无量，<a id="a-Hq"></a>志存闲静有限之故；<a id="a-Hr"></a>闲居无量，<a id="a-Hs"></a>将顺心故；<a id="a-Ht"></a>寂默无量，<a id="a-Hu"></a>所察广普，<a id="a-Hv"></a>速疾具诸通慧故。<a id="a-Hw"></a>’</p>
  <p id="aHx">“佛告珍宝：<a id="a-Hy"></a>‘是无放逸所当遵法！<a id="a-Hz"></a>菩萨行此无放逸者，<a id="a-I0"></a>严净道场坐于佛树，<a id="a-I1"></a>则其义也。<a id="a-I2"></a>又族姓子，<a id="a-I3"></a>其无放逸，<a id="a-I4"></a>诸道品法所立之本，<a id="a-I5"></a>致无放逸圣慧之原，<a id="a-I6"></a>逮坚要法。<a id="a-I7"></a>以无放逸积累德本，<a id="a-I8"></a>能不放逸，<a id="a-I9"></a>未曾忘失往古久远所听闻法，<a id="a-IA"></a>普能执怀一切经典，<a id="a-IB"></a>消化尘劳无量阴盖，<a id="a-IC"></a>于诸道义无所挂碍。<a id="a-ID"></a>无放逸者，<a id="a-IE"></a>则能烧尽旷野积聚愚痴之冥，<a id="a-IF"></a>悉能将护一切经法，<a id="a-IG"></a>灭除众相抑制诸根。<a id="a-IH"></a>无放逸者，<a id="a-II"></a>退舍邪径，<a id="a-IJ"></a>奉行众善，<a id="a-IK"></a>力势超殊具足十力，<a id="a-IL"></a>力如虚空而无等双。<a id="a-IM"></a>无放逸者，<a id="a-IN"></a>得无所畏，<a id="a-IO"></a>具足成就一切佛法，<a id="a-IP"></a>归其原顶。<a id="a-IQ"></a>无放逸者，<a id="a-IR"></a>便能获致佛诸通慧。<a id="a-IS"></a>’”</p>
  <p id="aIT">佛告族姓子：<a id="a-IU"></a>“彼佛说此无放逸时，<a id="a-IV"></a>万二千菩萨逮得无所从生法忍。<a id="a-IW"></a>于族姓子，<a id="a-IX"></a>所忆云何？<a id="a-IY"></a>时珍宝菩萨岂异人乎？<a id="a-IZ"></a>莫作是观！<a id="a-Ia"></a>所以者何？<a id="a-Ib"></a>则汝身是。<a id="a-Ic"></a>由斯缘故，<a id="a-Id"></a>当作此观：<a id="a-Ie"></a>若使菩萨无放逸者，<a id="a-If"></a>乃为应宜严净道场，<a id="a-Ig"></a>坐佛树下，<a id="a-Ih"></a>入如来道不可限量。<a id="a-Ii"></a>”</p>
  <p id="aIj">佛复告宝髻菩萨：<a id="a-Ik"></a>“所谓菩萨开化众生，<a id="a-Il"></a>若菩萨行清净者，<a id="a-Im"></a>见众生行心怀善恶，<a id="a-In"></a>便能开化无量难限不可思议众生之类，<a id="a-Io"></a>各使奉行无极之法。<a id="a-Ip"></a>其菩萨者，<a id="a-Iq"></a>志性调柔入于审详，<a id="a-Ir"></a>自在开化几何人民。<a id="a-Is"></a>彼族姓子，<a id="a-It"></a>人根不同，<a id="a-Iu"></a>所见各异。<a id="a-Iv"></a>是故，<a id="a-Iw"></a>菩萨，<a id="a-Ix"></a>随时示现而诱进之：<a id="a-Iy"></a>或能有人坚正禁戒，<a id="a-Iz"></a>乃成开化；<a id="a-J0"></a>或从毁戒因得受教；<a id="a-J1"></a>或以衣物往来交接，<a id="a-J2"></a>缘受道化；<a id="a-J3"></a>或以柔软，<a id="a-J4"></a>或以粗犷，<a id="a-J5"></a>或怀毒心，<a id="a-J6"></a>或以恐怖，<a id="a-J7"></a>或以苦恼，<a id="a-J8"></a>或以安隐而受开化；<a id="a-J9"></a>或在言语，<a id="a-JA"></a>或从得胜，<a id="a-JB"></a>或从因生，<a id="a-JC"></a>或从志性，<a id="a-JD"></a>或从逼恼，<a id="a-JE"></a>或从顺意，<a id="a-JF"></a>或从所有，<a id="a-JG"></a>或从无所有，<a id="a-JH"></a>或从兴盛，<a id="a-JI"></a>或从所受，<a id="a-JJ"></a>或无所受，<a id="a-JK"></a>或从财业治生，<a id="a-JL"></a>或从静然无所易取，<a id="a-JM"></a>或从贪慕求妙颜容，<a id="a-JN"></a>或从恶色，<a id="a-JO"></a>或从色声香味细滑之法，<a id="a-JP"></a>而致开化；<a id="a-JQ"></a>或瞋骂、<a id="a-JR"></a>臭气恶味粗坚秽法，<a id="a-JS"></a>而得开解；<a id="a-JT"></a>或从共居宿止受化；<a id="a-JU"></a>或从往来数数相见，<a id="a-JV"></a>或从闻佛法圣众，<a id="a-JW"></a>或从欢喜，<a id="a-JX"></a>或从忧戚，<a id="a-JY"></a>或从无我，<a id="a-JZ"></a>或从寂音，<a id="a-Ja"></a>或从布施、<a id="a-Jb"></a>持戒、<a id="a-Jc"></a>忍辱、<a id="a-Jd"></a>精进、<a id="a-Je"></a>一心、<a id="a-Jf"></a>智慧之音，<a id="a-Jg"></a>而受开化；<a id="a-Jh"></a>或从众生有为之恼，<a id="a-Ji"></a>或从听闻天上世间所遭安隐，<a id="a-Jj"></a>而受开化；<a id="a-Jk"></a>或听声闻所说乘教，<a id="a-Jl"></a>或缘觉乘，<a id="a-Jm"></a>或闻大乘而受开化；<a id="a-Jn"></a>或从常喜不以忧恼，<a id="a-Jo"></a>或从愁戚不因欣豫，<a id="a-Jp"></a>或从货利，<a id="a-Jq"></a>或从踊跃不见爱敬，<a id="a-Jr"></a>或从得利，<a id="a-Js"></a>或因衰耗，<a id="a-Jt"></a>或复有人而从四恩因而开化；<a id="a-Ju"></a>或从内业，<a id="a-Jv"></a>或从外业，<a id="a-Jw"></a>或从眼、<a id="a-Jx"></a>耳、<a id="a-Jy"></a>鼻、<a id="a-Jz"></a>口、<a id="a-K0"></a>身体手足，<a id="a-K1"></a>而受开化；<a id="a-K2"></a>或以娱乐歌戏，<a id="a-K3"></a>或以花香，<a id="a-K4"></a>而受开化；<a id="a-K5"></a>或从其身专遭苦患，<a id="a-K6"></a>或从常乐而受开化；<a id="a-K7"></a>或从其心得静方便，<a id="a-K8"></a>或从化作比丘形像，<a id="a-K9"></a>或复变现比丘尼、<a id="a-KA"></a>优婆塞、<a id="a-KB"></a>优婆夷像，<a id="a-KC"></a>而受开化；<a id="a-KD"></a>或复现作佛像容貌，<a id="a-KE"></a>而开化之；<a id="a-KF"></a>或如释、<a id="a-KG"></a>梵、<a id="a-KH"></a>转轮圣王像貌，<a id="a-KI"></a>而开化之。<a id="a-KJ"></a>”</p>
  <p id="aKK">佛告族姓子：<a id="a-KL"></a>“若使不现若干种变，<a id="a-KM"></a>观其性行行其心念，<a id="a-KN"></a>而开化者不能度之。<a id="a-KO"></a>当晓了知众生性行，<a id="a-KP"></a>应病与药，<a id="a-KQ"></a>所度乃广。<a id="a-KR"></a>设令菩萨行度无极，<a id="a-KS"></a>则能奉受佛道品法，<a id="a-KT"></a>亦能明了神通之慧，<a id="a-KU"></a>然后寂然开化众生。<a id="a-KV"></a>菩萨有四事法开化众生。<a id="a-KW"></a>何谓为四？<a id="a-KX"></a>一曰、<a id="a-KY"></a>不厌终始之患导示未及；<a id="a-KZ"></a>二曰、<a id="a-Ka"></a>不贪安己，<a id="a-Kb"></a>愿安一切；<a id="a-Kc"></a>三曰、<a id="a-Kd"></a>常以时宜宣示道教；<a id="a-Ke"></a>四曰、<a id="a-Kf"></a>分别众类心性所行。<a id="a-Kg"></a>是为四。<a id="a-Kh"></a>复有四：<a id="a-Ki"></a>一曰、<a id="a-Kj"></a>所说柔和，<a id="a-Kk"></a>言辞可敬；<a id="a-Kl"></a>二曰、<a id="a-Km"></a>奉戒清净，<a id="a-Kn"></a>犹如日明；<a id="a-Ko"></a>三曰、<a id="a-Kp"></a>颜色常悦，<a id="a-Kq"></a>未曾怀恨；<a id="a-Kr"></a>四曰、<a id="a-Ks"></a>常怀慈心。<a id="a-Kt"></a>复有四：<a id="a-Ku"></a>一曰、<a id="a-Kv"></a>心不怀害，<a id="a-Kw"></a>二曰、<a id="a-Kx"></a>志于大哀，<a id="a-Ky"></a>三曰、<a id="a-Kz"></a>意多愍伤，<a id="a-L0"></a>四曰、<a id="a-L1"></a>常调其心。<a id="a-L2"></a>复有四：<a id="a-L3"></a>一曰、<a id="a-L4"></a>性行清净，<a id="a-L5"></a>二曰、<a id="a-L6"></a>无有谀谄，<a id="a-L7"></a>三曰、<a id="a-L8"></a>精进坚强，<a id="a-L9"></a>四曰、<a id="a-LA"></a>忍于苦乐善恶。<a id="a-LB"></a>是为菩萨四法开化众生，<a id="a-LC"></a>当作此观，<a id="a-LD"></a>乃能堪任救济一切。<a id="a-LE"></a>”</p>
  <p id="aLF">佛告族姓子：<a id="a-LG"></a>“往昔过去无央数劫，<a id="a-LH"></a>长远无量不可思议，<a id="a-LI"></a>尔时有佛，<a id="a-LJ"></a>名离垢光如来、<a id="a-LK"></a>至真、<a id="a-LL"></a>等正觉、<a id="a-LM"></a>明行成为、<a id="a-LN"></a>善逝、<a id="a-LO"></a>世间解、<a id="a-LP"></a>无上士、<a id="a-LQ"></a>道法御、<a id="a-LR"></a>天人师，<a id="a-LS"></a>号佛、<a id="a-LT"></a>世尊，<a id="a-LU"></a>世界曰寂然，<a id="a-LV"></a>劫名爱敬。<a id="a-LW"></a>寂然世界丰乐安隐，<a id="a-LX"></a>五谷平贱，<a id="a-LY"></a>快乐难量，<a id="a-LZ"></a>天人孳盛。<a id="a-La"></a>离垢光佛，<a id="a-Lb"></a>其声闻众九十六亿，<a id="a-Lc"></a>菩萨八万四千，<a id="a-Ld"></a>其佛寿三十三万六千岁。<a id="a-Le"></a>时有梵志为大国王，<a id="a-Lf"></a>王有太子名曰业首，<a id="a-Lg"></a>端正姝好见者无厌，<a id="a-Lh"></a>厥年十六，<a id="a-Li"></a>惑于颜貌，<a id="a-Lj"></a>迷于豪贵，<a id="a-Lk"></a>荒乱自大，<a id="a-Ll"></a>不肯往诣离垢光佛，<a id="a-Lm"></a>不修恭敬稽首为礼。<a id="a-Ln"></a>佛心念言：<a id="a-Lo"></a>‘太子业首，<a id="a-Lp"></a>云何忽失无上正真道意，<a id="a-Lq"></a>劝助德本？<a id="a-Lr"></a>不识宿本而计吾我，<a id="a-Ls"></a>荒迷容色、<a id="a-Lt"></a>财业、<a id="a-Lu"></a>豪贵，<a id="a-Lv"></a>及怀自大不数诣佛；<a id="a-Lw"></a>既来至此不肯归命，<a id="a-Lx"></a>违失礼节。<a id="a-Ly"></a>设为殷勤宣其本行者，<a id="a-Lz"></a>必识宿命，<a id="a-M0"></a>数诣如来稽首受教。<a id="a-M1"></a>’于时，<a id="a-M2"></a>离垢光如来，<a id="a-M3"></a>皆悉请会八万四千菩萨，<a id="a-M4"></a>使行法筹，<a id="a-M5"></a>谁能堪任诣太子业首所，<a id="a-M6"></a>八万四千岁教化说法者？<a id="a-M7"></a>而不患厌一切苦恼所见逼迫，<a id="a-M8"></a>虽往教彼，<a id="a-M9"></a>不见接待、<a id="a-MA"></a>坐席言谈，<a id="a-MB"></a>但得骂詈毁辱诽谤耳！<a id="a-MC"></a>”</p>
  <p id="aMD">佛告族姓子：<a id="a-ME"></a>“时虽行此筹，<a id="a-MF"></a>八万四千诸菩萨中，<a id="a-MG"></a>无一菩萨肯受法筹。<a id="a-MH"></a>时彼会中有一菩萨，<a id="a-MI"></a>名极妙精进，<a id="a-MJ"></a>即从坐起，<a id="a-MK"></a>偏露右肩，<a id="a-ML"></a>长跪叉手，<a id="a-MM"></a>前白佛言：<a id="a-MN"></a>‘我能堪任八万四千岁，<a id="a-MO"></a>往来太子业首数数相见，<a id="a-MP"></a>舍一切安，<a id="a-MQ"></a>皆忍众苦，<a id="a-MR"></a>虽遭诸厄不以为患。<a id="a-MS"></a>’极妙精进适发此言，<a id="a-MT"></a>三千大千世界应时六反震动。<a id="a-MU"></a>百千天人住于虚空，<a id="a-MV"></a>举声叹曰：<a id="a-MW"></a>‘善哉！<a id="a-MX"></a>善哉！<a id="a-MY"></a>无极精进，<a id="a-MZ"></a>被弘誓铠。<a id="a-Ma"></a>’于时，<a id="a-Mb"></a>极妙精进菩萨，<a id="a-Mc"></a>往诣业首太子门前而住。<a id="a-Md"></a>太子方见，<a id="a-Me"></a>骂詈毁辱，<a id="a-Mf"></a>瞋恚诽谤，<a id="a-Mg"></a>言语冲口无有其限，<a id="a-Mh"></a>撮土坌之，<a id="a-Mi"></a>瓦石打之，<a id="a-Mj"></a>刀杖加之。<a id="a-Mk"></a>于时，<a id="a-Ml"></a>菩萨被辱如是，<a id="a-Mm"></a>不怀瞋恚，<a id="a-Mn"></a>不以为恨，<a id="a-Mo"></a>亦不悔还，<a id="a-Mp"></a>遂坚其心被精进铠，<a id="a-Mq"></a>智力益增，<a id="a-Mr"></a>兴发大哀而愍伤之。<a id="a-Ms"></a>如是千岁，<a id="a-Mt"></a>乃得自前入第一门；<a id="a-Mu"></a>从所苦困轻毁之难，<a id="a-Mv"></a>不以患厌至千万岁，<a id="a-Mw"></a>转复进至王宫第一之庭；<a id="a-Mx"></a>又二万岁至第二庭；<a id="a-My"></a>如是之比，<a id="a-Mz"></a>八万四千岁至第七庭，<a id="a-N0"></a>七日七夜。<a id="a-N1"></a>太子业首，<a id="a-N2"></a>时复见之，<a id="a-N3"></a>寻便质问：<a id="a-N4"></a>‘比丘何来诣此所求？<a id="a-N5"></a>’菩萨答曰：<a id="a-N6"></a>‘故来相诣相称名勋。<a id="a-N7"></a>’于时，<a id="a-N8"></a>太子心自念言：<a id="a-N9"></a>‘怪未曾有！<a id="a-NA"></a>今此比丘戒德难量无能逮者，<a id="a-NB"></a>被诸毁辱未曾懈耻。<a id="a-NC"></a>’极妙精进欢悦业首，<a id="a-ND"></a>寻说颂曰：</p>
  <p id="aNE">“‘太子吾今无所求，<a id="a-NF"></a>　不用饮食及衣服，</p>
  <p id="aNG">宜当显发无怖心，<a id="a-NH"></a>　吾以法来故至此。</p>
  <p id="aNI">人中尊号离垢光，<a id="a-NJ"></a>　大圣现世多所益，</p>
  <p id="aNK">讲说经法除苦患，<a id="a-NL"></a>　若有人闻逮甘露。</p>
  <p id="aNM">诸佛兴出甚难值，<a id="a-NN"></a>　无数千劫难可遇，</p>
  <p id="aNO">执御众人令受法，<a id="a-NP"></a>　则为世间之炬曜。</p>
  <p id="aNQ">反以欲得而放逸，<a id="a-NR"></a>　贪于财色自娱乐，</p>
  <p id="aNS">迷荒豪贵及王位，<a id="a-NT"></a>　不肯往诣见法王。</p>
  <p id="aNU">财业无常命难保，<a id="a-NV"></a>　佛说人寿如朝露，</p>
  <p id="aNW">太子自察亦常然，<a id="a-NX"></a>　云何闻佛复放逸？</p>
  <p id="aNY">仁者以曾志佛道，<a id="a-NZ"></a>　召请众生欲度脱，</p>
  <p id="aNa">于今何因为欲使，<a id="a-Nb"></a>　放逸安可度众生？</p>
  <p id="aNc">吾且欲还诣最胜，<a id="a-Nd"></a>　当降伏心灭尘欲，</p>
  <p id="aNe">仁兴精进愍一切，<a id="a-Nf"></a>　将无后恨怀忧恼。<a id="a-Ng"></a>’</p>
  <p id="aNh">时国王子闻斯颂，<a id="a-Ni"></a>　即自下意发恭敬，</p>
  <p id="aNj">礼极精进稽首足：<a id="a-Nk"></a>‘吾今自悔辱仁罪，</p>
  <p id="aNl">我当弃舍一切士，<a id="a-Nm"></a>　不慕豪贵贪国土。</p>
  <p id="aNn">吾当往至安住所，<a id="a-No"></a>　弃捐瑕秽求见益。<a id="a-Np"></a>’</p>
  <p id="aNq">“即与一亿八万人，<a id="a-Nr"></a>　各执众花擎诸香，</p>
  <p id="aNs">俱往诣于最胜所，<a id="a-Nt"></a>　见离垢光人中上。</p>
  <p id="aNu">已皆悉到安住所，<a id="a-Nv"></a>　前稽首足而供养，</p>
  <p id="aNw">退在一面住佛边，<a id="a-Nx"></a>　于时太子说此言：</p>
  <p id="aNy">‘极妙精进是我师，<a id="a-Nz"></a>　心不患厌和颜劝，</p>
  <p id="aO0">此之恩德无以加，<a id="a-O1"></a>　如是供养不足报。</p>
  <p id="aO2">归悔首过救护世，<a id="a-O3"></a>　违失法王之教命，</p>
  <p id="aO4">我今都悉自归诚，<a id="a-O5"></a>　愿佛纳受所首情。</p>
  <p id="aO6">于是发意悉求佛，<a id="a-O7"></a>　用一切故兴愍伤，</p>
  <p id="aO8">不复造邪为放逸，<a id="a-O9"></a>　今我立德成佛道。<a id="a-OA"></a>’</p>
  <p id="aOB">“尔时太子弃荣位，<a id="a-OC"></a>　与人一亿八万四，</p>
  <p id="aOD">于最胜所作沙门，<a id="a-OE"></a>　发意志求于佛道。</p>
  <p id="aOF">时佛知其所志愿，<a id="a-OG"></a>　为说最上佛道业，</p>
  <p id="aOH">诸闻净法逮柔顺，<a id="a-OI"></a>　诸高士住无我法。<a id="a-OJ"></a>”</p>
  <p id="aOK">佛告宝髻菩萨：<a id="a-OL"></a>“欲知尔时极妙精进，<a id="a-OM"></a>我身是。<a id="a-ON"></a>太子业首，<a id="a-OO"></a>弥勒是。<a id="a-OP"></a>族姓子，<a id="a-OQ"></a>过去菩萨，<a id="a-OR"></a>开化众生不以懈倦，<a id="a-OS"></a>威德巍巍无量如此，<a id="a-OT"></a>所学日深精进无侣。<a id="a-OU"></a>是故菩萨欲度众生，<a id="a-OV"></a>当念修学，<a id="a-OW"></a>如彼往世极妙精进菩萨之德。<a id="a-OX"></a>”</p>
  <p id="aOY">佛告族姓子：<a id="a-OZ"></a>“菩萨有四业而得自在，<a id="a-Oa"></a>以此四业摄取诸佛道法。<a id="a-Ob"></a>何谓为四？<a id="a-Oc"></a>一曰、<a id="a-Od"></a>超越诸魔靡不归伏，<a id="a-Oe"></a>二曰、<a id="a-Of"></a>念净佛土令修净教，<a id="a-Og"></a>三曰、<a id="a-Oh"></a>严身口意顺开士本，<a id="a-Oi"></a>四曰、<a id="a-Oj"></a>合集一切诸佛道品。<a id="a-Ok"></a>是为四法自在之业。<a id="a-Ol"></a>复有四事为菩萨业。<a id="a-Om"></a>何谓为四？<a id="a-On"></a>一曰、<a id="a-Oo"></a>其慧晓了所入志性；<a id="a-Op"></a>二曰、<a id="a-Oq"></a>普见众生根原所归；<a id="a-Or"></a>三曰、<a id="a-Os"></a>分别一切诸趣所由，<a id="a-Ot"></a>应病与药；<a id="a-Ou"></a>四曰、<a id="a-Ov"></a>明识一切径路所行，<a id="a-Ow"></a>令得寂寞不怀瞋恚。<a id="a-Ox"></a>是为四事菩萨所行自在道业。<a id="a-Oy"></a>”</p>
  <p id="aOz">于是，<a id="a-P0"></a>宝髻菩萨从无数劫，<a id="a-P1"></a>殖于难限百千德本髻中明月珠，<a id="a-P2"></a>其价当此三千佛土，<a id="a-P3"></a>以奉如来，<a id="a-P4"></a>口宣此言：<a id="a-P5"></a>“以顶上宝贡献如来！<a id="a-P6"></a>因是德本，<a id="a-P7"></a>致无能睹其顶相者，<a id="a-P8"></a>逮成诸佛不可思议圣慧之顶。<a id="a-P9"></a>”</p>
  <p id="aPA">佛即时笑，<a id="a-PB"></a>五色光明从其口出，<a id="a-PC"></a>照无央数诸佛国土，<a id="a-PD"></a>寻即来还，<a id="a-PE"></a>绕佛三匝，<a id="a-PF"></a>忽没顶上。</p>
  <p id="aPG">于是，<a id="a-PH"></a>会中有菩萨，<a id="a-PI"></a>名曰捷辩，<a id="a-PJ"></a>从坐而起，<a id="a-PK"></a>偏露右肩，<a id="a-PL"></a>长跪叉手，<a id="a-PM"></a>赞叹世尊，<a id="a-PN"></a>以颂问曰：</p>
  <p id="aPO">“最尊无等伦，<a id="a-PP"></a>　超世俗之上，</p>
  <p id="aPQ">无垢以离秽，<a id="a-PR"></a>　三界称其德。</p>
  <p id="aPS">其慈无俦匹，<a id="a-PT"></a>　超越须弥山，</p>
  <p id="aPU">今者何欣笑？<a id="a-PV"></a>　愿慧为我说。</p>
  <p id="aPW">真谛戒调定，<a id="a-PX"></a>　执性人敬言，</p>
  <p id="aPY">令我志趣安，<a id="a-PZ"></a>　善修快寂然。</p>
  <p id="aPa">天人尊在此，<a id="a-Pb"></a>　其志甚坚妙，</p>
  <p id="aPc">为以何感应，<a id="a-Pd"></a>　哀愍而今笑？</p>
  <p id="aPe">十方总势强，<a id="a-Pf"></a>　光明福曜威，</p>
  <p id="aPg">勇师子坏冥，<a id="a-Ph"></a>　游众无所畏。</p>
  <p id="aPi">三界无有侣，<a id="a-Pj"></a>　何能有殊者？</p>
  <p id="aPk">法宅为解说，<a id="a-Pl"></a>　何故而欣笑？</p>
  <p id="aPm">离垢性游安，<a id="a-Pn"></a>　颜色常和悦，</p>
  <p id="aPo">名德通虚空，<a id="a-Pp"></a>　驰逸不可限。</p>
  <p id="aPq">消除诸窈冥，<a id="a-Pr"></a>　光明靡不照，</p>
  <p id="aPs">安住唯为解，<a id="a-Pt"></a>　何故而欣笑？</p>
  <p id="aPu">修德心清净，<a id="a-Pv"></a>　愿如金宝山，</p>
  <p id="aPw">常训诲不及，<a id="a-Px"></a>　世人普供养。</p>
  <p id="aPy">则为最良田，<a id="a-Pz"></a>　众祐圣超世，</p>
  <p id="aQ0">释师子现要，<a id="a-Q1"></a>　所演如虚空。</p>
  <p id="aQ2">诸天及人民，<a id="a-Q3"></a>　无与妙等者，</p>
  <p id="aQ4">等心甚坚强，<a id="a-Q5"></a>　惭愧祥丰盛。</p>
  <p id="aQ6">巍巍德百千，<a id="a-Q7"></a>　相如花茂盛，</p>
  <p id="aQ8">最胜能仁笑，<a id="a-Q9"></a>　愿为发遣之。</p>
  <p id="aQA">其慧无挂碍，<a id="a-QB"></a>　流布于三世，</p>
  <p id="aQC">处若干身意，<a id="a-QD"></a>　其心无所著。</p>
  <p id="aQE">一时悉晓了，<a id="a-QF"></a>　如应当行化，</p>
  <p id="aQG">仁师子属笑，<a id="a-QH"></a>　其义为何义？</p>
  <p id="aQI">诸天住空中，<a id="a-QJ"></a>　意内怀悦豫，</p>
  <p id="aQK">地上诸人民，<a id="a-QL"></a>　叉手而自归。</p>
  <p id="aQM">能仁胜唯说，<a id="a-QN"></a>　殊特甘露味，</p>
  <p id="aQO">诸天神人闻，<a id="a-QP"></a>　消灭尘劳冥。<a id="a-QQ"></a>”</p>
  <p id="aQR">佛告捷辩菩萨：<a id="a-QS"></a>“汝为岂见宝髻不乎？<a id="a-QT"></a>以此宝髻珠奉上如来，<a id="a-QU"></a>志愿无上正真道意，<a id="a-QV"></a>则为供养佛之原慧。<a id="a-QW"></a>”</p>
  <p id="aQX">对曰：<a id="a-QY"></a>“唯然已见，<a id="a-QZ"></a>世尊。<a id="a-Qa"></a>”</p>
  <p id="aQb">佛言：<a id="a-Qc"></a>“是族姓子，<a id="a-Qd"></a>宝髻菩萨于恒河沙劫，<a id="a-Qe"></a>供养恒沙如来至真，<a id="a-Qf"></a>常修梵行，<a id="a-Qg"></a>开化无数众生之类立于三乘，<a id="a-Qh"></a>过十阿僧祇劫，<a id="a-Qi"></a>当得作佛，<a id="a-Qj"></a>号曰宝成如来、<a id="a-Qk"></a>至真、<a id="a-Ql"></a>等正觉、<a id="a-Qm"></a>明行成、<a id="a-Qn"></a>为善逝、<a id="a-Qo"></a>世间解、<a id="a-Qp"></a>无上士、<a id="a-Qq"></a>道法御、<a id="a-Qr"></a>天人师，<a id="a-Qs"></a>号佛、<a id="a-Qt"></a>世尊，<a id="a-Qu"></a>世界名离垢光，<a id="a-Qv"></a>劫曰无垢。<a id="a-Qw"></a>其离垢世界，<a id="a-Qx"></a>七宝合成，<a id="a-Qy"></a>咸出光明，<a id="a-Qz"></a>照于十方无量佛土。<a id="a-R0"></a>其光紫金，<a id="a-R1"></a>假使众生值此光者，<a id="a-R2"></a>一切尘劳悉蒙消灭。<a id="a-R3"></a>其土丰乐，<a id="a-R4"></a>皆诸菩萨悉无所著，<a id="a-R5"></a>无有异学相发起者，<a id="a-R6"></a>普修道宝，<a id="a-R7"></a>以故如来名曰宝成。<a id="a-R8"></a>此诸菩萨皆得神通，<a id="a-R9"></a>咸有辩才。<a id="a-RA"></a>其土诸天人民，<a id="a-RB"></a>悉当淳淑，<a id="a-RC"></a>遵平等觉，<a id="a-RD"></a>无有不及无智之名。<a id="a-RE"></a>其土亦无君主，<a id="a-RF"></a>唯以世尊为无上法王。<a id="a-RG"></a>诸天人民自然化生，<a id="a-RH"></a>无有女人，<a id="a-RI"></a>无爱欲名。<a id="a-RJ"></a>其土人民皆殖德本，<a id="a-RK"></a>无无福者，<a id="a-RL"></a>诸根悉具，<a id="a-RM"></a>皆以相好庄严其身。</p>
  <p id="aRN">“尔时，<a id="a-RO"></a>如来诸菩萨众不可称数，<a id="a-RP"></a>佛寿十四劫。<a id="a-RQ"></a>初无异谈，<a id="a-RR"></a>所说唯宣菩萨之慧诸度无极，<a id="a-RS"></a>辩才大哀淳一品教。<a id="a-RT"></a>是诸菩萨皆曾被训，<a id="a-RU"></a>诸根明达，<a id="a-RV"></a>能以一句普入一切诸佛之道。<a id="a-RW"></a>如来为说总持言教，<a id="a-RX"></a>慈心如地。<a id="a-RY"></a>何谓总持言教？<a id="a-RZ"></a>以一绝句普入诸章。<a id="a-Ra"></a>何谓一句？<a id="a-Rb"></a>谓妙圣句，<a id="a-Rc"></a>不可究尽道品之法。<a id="a-Rd"></a>何谓无尽句？<a id="a-Re"></a>谓于佛道不可穷尽。<a id="a-Rf"></a>何谓无尽？<a id="a-Rg"></a>论于无者，<a id="a-Rh"></a>谓无尽句。<a id="a-Ri"></a>已能入无，<a id="a-Rj"></a>普入文字，<a id="a-Rk"></a>是为一句，<a id="a-Rl"></a>一切文字而不可尽。<a id="a-Rm"></a>复有二字，<a id="a-Rn"></a>本所未闻，<a id="a-Ro"></a>亦未行也，<a id="a-Rp"></a>而宣说言出于一字。<a id="a-Rq"></a>其一字者，<a id="a-Rr"></a>不与二字而同势也，<a id="a-Rs"></a>是以一字而宣训诲。<a id="a-Rt"></a>设使宣布斯训诲者，<a id="a-Ru"></a>无念不念，<a id="a-Rv"></a>无应不应，<a id="a-Rw"></a>此句无念亦无不念，<a id="a-Rx"></a>以无念句而成开化。<a id="a-Ry"></a>是为，<a id="a-Rz"></a>族姓子，<a id="a-S0"></a>为入总持教。<a id="a-S1"></a>宝成如来，<a id="a-S2"></a>为诸菩萨说总持言句，<a id="a-S3"></a>于彼学入此一句者，<a id="a-S4"></a>便得普入一切佛意。<a id="a-S5"></a>我于一劫若复过劫，<a id="a-S6"></a>分别咨嗟离垢光世界功德之称，<a id="a-S7"></a>不能究尽得其边际。<a id="a-S8"></a>宝成如来讲说经道德称之慧，<a id="a-S9"></a>不可思议亦不可赐。<a id="a-SA"></a>其佛大德，<a id="a-SB"></a>国土清净，<a id="a-SC"></a>巍巍超绝，<a id="a-SD"></a>上不可及。<a id="a-SE"></a>”</p>
  <p id="aSF">宝髻菩萨闻佛授决，<a id="a-SG"></a>欢喜踊跃，<a id="a-SH"></a>以颂赞佛：</p>
  <p id="aSI">“普知悉能见，<a id="a-SJ"></a>　度诸法无极，</p>
  <p id="aSK">如来皆超越，<a id="a-SL"></a>　一切诸瑕秽。</p>
  <p id="aSM">大慧未曾有，<a id="a-SN"></a>　皆知我往古，</p>
  <p id="aSO">供养诸佛数，<a id="a-SP"></a>　佛悉具说之。</p>
  <p id="aSQ">去来今现在，<a id="a-SR"></a>　本末为如是，</p>
  <p id="aSS">复知鄙末世，<a id="a-ST"></a>　及与一切人。</p>
  <p id="aSU">为佛所授决，<a id="a-SV"></a>　不复怀狐疑，</p>
  <p id="aSW">开化度世间，<a id="a-SX"></a>　诸根之本末。</p>
  <p id="aSY">于是一切地，<a id="a-SZ"></a>　日月尚可堕，</p>
  <p id="aSa">佛口所可宣，<a id="a-Sb"></a>　终不有改变。</p>
  <p id="aSc">佛出至诚言，<a id="a-Sd"></a>　所演无有虚，</p>
  <p id="aSe">授以尊觉道，<a id="a-Sf"></a>　成佛人中上。</p>
  <p id="aSg">如我志所愿，<a id="a-Sh"></a>　严净于佛土，</p>
  <p id="aSi">所言亦如是，<a id="a-Sj"></a>　悉知我心念。</p>
  <p id="aSk">彼闻此教已，<a id="a-Sl"></a>　悦颜无犹豫，</p>
  <p id="aSm">所修行为尊，<a id="a-Sn"></a>　欲度众生故。</p>
  <p id="aSo">如我之所行，<a id="a-Sp"></a>　当复增无量，</p>
  <p id="aSq">严治其本际，<a id="a-Sr"></a>　我身奉净行。</p>
  <p id="aSs">兴发行得佛，<a id="a-St"></a>　度诸法无极，</p>
  <p id="aSu">勤力无怯弱，<a id="a-Sv"></a>　由从精进至。</p>
  <p id="aSw">堪任所布施，<a id="a-Sx"></a>　皆知我往古，</p>
  <p id="aSy">未曾舍精进，<a id="a-Sz"></a>　至大哀如来。</p>
  <p id="aT0">为以诸众生，<a id="a-T1"></a>　本末为如是，</p>
  <p id="aT2">吾当悉开化，<a id="a-T3"></a>　得佛度异学。<a id="a-T4"></a>”</p>
  <p id="aT5">宝髻菩萨说此偈时，<a id="a-T6"></a>七万二千人皆发无上正真道意，<a id="a-T7"></a>悉愿生彼离垢光世界，<a id="a-T8"></a>同时发声俱说是言：<a id="a-T9"></a>“宝成如来得佛时，<a id="a-TA"></a>普令吾等生彼佛土。<a id="a-TB"></a>”佛皆记说当生其国。</p>
  <p id="aTC">尔时，<a id="a-TD"></a>世尊告贤者阿难：<a id="a-TE"></a>“受是经典，<a id="a-TF"></a>持讽诵说，<a id="a-TG"></a>广为众人宣传其旨，<a id="a-TH"></a>殷勤助是经典，<a id="a-TI"></a>要天上世间之所归伏而共供养。<a id="a-TJ"></a>所以者何？<a id="a-TK"></a>其闻此经，<a id="a-TL"></a>我悉授决。<a id="a-TM"></a>其不信者，<a id="a-TN"></a>本宿德薄；<a id="a-TO"></a>其受是经，<a id="a-TP"></a>德本非凡。<a id="a-TQ"></a>趣闻此经，<a id="a-TR"></a>世世值佛，<a id="a-TS"></a>何况闻持而奉行说，<a id="a-TT"></a>功勋无限！<a id="a-TU"></a>族姓子、<a id="a-TV"></a>族姓女，<a id="a-TW"></a>若以七宝满此三千大千世界，<a id="a-TX"></a>随时布施，<a id="a-TY"></a>如是比类于百千岁；<a id="a-TZ"></a>其闻此经，<a id="a-Ta"></a>欢喜信持，<a id="a-Tb"></a>功德踰彼！<a id="a-Tc"></a>”</p>
  <p id="aTd">阿难白佛：<a id="a-Te"></a>“此经名何？<a id="a-Tf"></a>云何奉持？<a id="a-Tg"></a>”</p>
  <p id="aTh">佛言：<a id="a-Ti"></a>“名曰《菩萨净行宝髻所问》，<a id="a-Tj"></a>当奉持之。<a id="a-Tk"></a>”</p>
  <p id="aTl">佛说如是，<a id="a-Tm"></a>宝髻及十方诸会菩萨，<a id="a-Tn"></a>贤者阿难，<a id="a-To"></a>天、<a id="a-Tp"></a>龙、<a id="a-Tq"></a>鬼、<a id="a-Tr"></a>神、<a id="a-Ts"></a>揵沓和、<a id="a-Tt"></a>阿须伦、<a id="a-Tu"></a>世人，<a id="a-Tv"></a>闻佛所说，<a id="a-Tw"></a>莫不欢喜。</p>
 </body>
</html>