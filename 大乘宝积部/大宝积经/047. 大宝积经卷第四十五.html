<!doctype html>
<html id="z3IBTFNCP" data-ver="1407">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘宝积部">
  <meta period="唐">
 </head>
 <body>
  <h1 id="a1">大宝积经卷第四十五</h1>
  <h2 id="a2">唐三藏法师玄奘奉诏译</h2>
  <h2 id="a3">菩萨藏会第十二之十一羼底波罗蜜多品第八</h2>
  <p id="a4">尔时，<a id="a-5"></a>佛告舍利子：<a id="a-6"></a>“云何名为菩萨摩诃萨羼底波罗蜜多？<a id="a-7"></a>菩萨摩诃萨，<a id="a-8"></a>为阿耨多罗三藐三菩提故，<a id="a-9"></a>于如是法精勤修学，<a id="a-A"></a>行菩萨行。</p>
  <p id="aB">“舍利子，<a id="a-C"></a>菩萨摩诃萨，<a id="a-D"></a>由住如是羼底波罗蜜多故，<a id="a-E"></a>具足忍力，<a id="a-F"></a>立性坚正，<a id="a-G"></a>于诸寒热饥渴、<a id="a-H"></a>蛇蝎蚊虻、<a id="a-I"></a>风日等触，<a id="a-J"></a>志能堪忍。<a id="a-K"></a>又能忍粗恶言说、<a id="a-L"></a>鄙陋词句，<a id="a-M"></a>及以依身所起猛迅苦受，<a id="a-N"></a>坚鞕辛楚，<a id="a-O"></a>夺命至死，<a id="a-P"></a>诸如是等所有苦受，<a id="a-Q"></a>并能堪忍。<a id="a-R"></a>舍利子，<a id="a-S"></a>若诸菩萨摩诃萨能具是者，<a id="a-T"></a>是则名为羼底波罗蜜多。<a id="a-U"></a>复次，<a id="a-V"></a>舍利子，<a id="a-W"></a>我昔长夜未成佛时，<a id="a-X"></a>行菩萨行常修忍辱。<a id="a-Y"></a>”</p>
  <p id="aZ">舍利子白佛言：<a id="a-a"></a>“世尊，<a id="a-b"></a>云何世尊为菩萨时，<a id="a-c"></a>修集忍辱，<a id="a-d"></a>行菩萨行？<a id="a-e"></a>”</p>
  <p id="af">佛告舍利子：<a id="a-g"></a>“我忆过去行菩萨行，<a id="a-h"></a>多有众生数来毁骂，<a id="a-i"></a>非法诃责，<a id="a-j"></a>面于我前出诸非法弊恶言说。<a id="a-k"></a>舍利子，<a id="a-l"></a>我于尔时，<a id="a-m"></a>行羼底波罗蜜多故，<a id="a-n"></a>制伏其心，<a id="a-o"></a>不生忿恚悭吝恼热，<a id="a-p"></a>但作是念：<a id="a-q"></a>‘于诸行中，<a id="a-r"></a>无有少法是易可得过于毁骂及诃责者，<a id="a-s"></a>是故我今应当修舍。<a id="a-t"></a>又我于彼应起慈悲。<a id="a-u"></a>何以故？<a id="a-v"></a>世间众生，<a id="a-w"></a>多分安住毁骂诃责；<a id="a-x"></a>由斯业故，<a id="a-y"></a>还复感得如是之相诃毁果报，<a id="a-z"></a>在在所生常得丑陋可恶之身。<a id="a-10"></a>我今不乐丑陋之事，<a id="a-11"></a>岂应乐行毁骂诃责？<a id="a-12"></a>何以故？<a id="a-13"></a>如是诃毁诸恶业者，<a id="a-14"></a>是则名为不相应业、<a id="a-15"></a>不称理业、<a id="a-16"></a>愚夫之业，<a id="a-17"></a>是下劣业、<a id="a-18"></a>非善人业、<a id="a-19"></a>非贤圣业。<a id="a-1A"></a>由此业故，<a id="a-1B"></a>堕于地狱、<a id="a-1C"></a>傍生、<a id="a-1D"></a>焰魔世界；<a id="a-1E"></a>又由此业，<a id="a-1F"></a>与诸恶趣而为眷属；<a id="a-1G"></a>由此业故，<a id="a-1H"></a>感得贫穷药叉之身；<a id="a-1I"></a>又由此业，<a id="a-1J"></a>感贫药叉根本果报；<a id="a-1K"></a>由此业故，<a id="a-1L"></a>感得贫穷饿鬼之身；<a id="a-1M"></a>又由此业，<a id="a-1N"></a>感贫饿鬼根本果报；<a id="a-1O"></a>由此业故，<a id="a-1P"></a>感得贫穷人趣之身；<a id="a-1Q"></a>又由此业，<a id="a-1R"></a>感贫人趣根本果报；<a id="a-1S"></a>又由如此诃毁业故，<a id="a-1T"></a>感得下趣及以下趣根本果报。<a id="a-1U"></a>我今不应求下劣趣。<a id="a-1V"></a>所以者何？<a id="a-1W"></a>若我求作如是事者，<a id="a-1X"></a>与诸众生有何差别？<a id="a-1Y"></a>然彼众生不顺于理，<a id="a-1Z"></a>我既顺理，<a id="a-1a"></a>不应同彼。<a id="a-1b"></a>’舍利子，<a id="a-1c"></a>是诸菩萨摩诃萨，<a id="a-1d"></a>行羼底波罗蜜多者，<a id="a-1e"></a>应当随我修学是法。<a id="a-1f"></a>何以故？<a id="a-1g"></a>舍利子，<a id="a-1h"></a>是诸菩萨为他毁骂诃责之时，<a id="a-1i"></a>便能依是正法作意思惟忍受。<a id="a-1j"></a>是菩萨摩诃萨由得如是忍辱力故，<a id="a-1k"></a>复获无量诸妙善根。<a id="a-1l"></a>假使以诸珍宝，<a id="a-1m"></a>满佛世界四大洲中持用布施，<a id="a-1n"></a>比前功德皆不能及。<a id="a-1o"></a>所以者何？<a id="a-1p"></a>是忍辱行，<a id="a-1q"></a>极善丈夫方能修习。<a id="a-1r"></a>何以故？<a id="a-1s"></a>一切众生，<a id="a-1t"></a>多为毁骂诃责之所拘执；<a id="a-1u"></a>由如是故，<a id="a-1v"></a>生死流转不能断绝。</p>
  <p id="a1w">“复次，<a id="a-1x"></a>舍利子，<a id="a-1y"></a>是诸菩萨摩诃萨，<a id="a-1z"></a>行羼底波罗蜜多者，<a id="a-20"></a>应自勉励审谛观察，<a id="a-21"></a>作如是念：<a id="a-22"></a>‘我若被他诃毁之时，<a id="a-23"></a>为能思惟于佛、<a id="a-24"></a>菩提及法、<a id="a-25"></a>僧不？<a id="a-26"></a>若能思惟，<a id="a-27"></a>是则为善；<a id="a-28"></a>若不能思，<a id="a-29"></a>不名为善。<a id="a-2A"></a>’复更以余无量方便，<a id="a-2B"></a>思惟于佛，<a id="a-2C"></a>思惟菩提及以法、<a id="a-2D"></a>僧。<a id="a-2E"></a>舍利子，<a id="a-2F"></a>菩萨摩诃萨作是思已，<a id="a-2G"></a>应当观察：<a id="a-2H"></a>‘我今与彼一切众生，<a id="a-2I"></a>有何差别殊异之相？<a id="a-2J"></a>何以故？<a id="a-2K"></a>彼诸众生，<a id="a-2L"></a>现于我身起损害者，<a id="a-2M"></a>我于佛、<a id="a-2N"></a>菩提及以法、<a id="a-2O"></a>僧，<a id="a-2P"></a>曾不思惟。<a id="a-2Q"></a>我若同彼不思惟者，<a id="a-2R"></a>与诸众生有何差别？<a id="a-2S"></a>有何殊异希奇之相？<a id="a-2T"></a>’舍利子，<a id="a-2U"></a>是菩萨摩诃萨又复思惟：<a id="a-2V"></a>‘若被他人现瞋恚时，<a id="a-2W"></a>心便生舍；<a id="a-2X"></a>于佛、<a id="a-2Y"></a>菩提及法、<a id="a-2Z"></a>僧等，<a id="a-2a"></a>曾无思念。<a id="a-2b"></a>此非我宜！<a id="a-2c"></a>’又作是念：<a id="a-2d"></a>‘若我于彼起瞋恚者，<a id="a-2e"></a>则为无智、<a id="a-2f"></a>无忍辱力，<a id="a-2g"></a>亦于本愿而便弃舍。<a id="a-2h"></a>所以者何？<a id="a-2i"></a>若起瞋恚则无是心：<a id="a-2j"></a>“我当摄受一切众生，<a id="a-2k"></a>我当不舍一切众生。<a id="a-2l"></a>”我若起瞋于一有情，<a id="a-2m"></a>不名菩萨摄化之法。<a id="a-2n"></a>谁请于我行菩萨道？<a id="a-2o"></a>而况往昔发如是愿：<a id="a-2p"></a>“我当速证阿耨多罗三藐三菩提已，<a id="a-2q"></a>广为众生宣说正法。<a id="a-2r"></a>”适发如是弘誓之时，<a id="a-2s"></a>诸佛世尊同共证我便作是念：<a id="a-2t"></a>“此族姓子，<a id="a-2u"></a>发心安住如是无上正等觉已，<a id="a-2v"></a>当为众生广宣正法。<a id="a-2w"></a>”又于今者，<a id="a-2x"></a>诸佛世尊无障碍智、<a id="a-2y"></a>无障碍见现证知我，<a id="a-2z"></a>是故不应为他毁骂诃责之时，<a id="a-30"></a>若起瞋恚；<a id="a-31"></a>于佛、<a id="a-32"></a>菩提、<a id="a-33"></a>法、<a id="a-34"></a>僧之所，<a id="a-35"></a>若生舍者，<a id="a-36"></a>不应忆念。<a id="a-37"></a>何以故？<a id="a-38"></a>现在东方殑伽沙等诸佛世界，<a id="a-39"></a>彼世界中，<a id="a-3A"></a>有殑伽沙等如来应正等觉现在住持，<a id="a-3B"></a>彼佛世尊亦证知我心生正愿；<a id="a-3C"></a>南西北方、<a id="a-3D"></a>四维、<a id="a-3E"></a>上、<a id="a-3F"></a>下，<a id="a-3G"></a>亦复如是。<a id="a-3H"></a>当我发是正愿之时，<a id="a-3I"></a>诸佛同声赞我忍力故，<a id="a-3J"></a>我不应作师子吼已，<a id="a-3K"></a>复作野干声。<a id="a-3L"></a>师子吼者，<a id="a-3M"></a>谓我当证大忍辱力；<a id="a-3N"></a>野干声者，<a id="a-3O"></a>谓于众生而行瞋恚诃毁等相。<a id="a-3P"></a>’舍利子，<a id="a-3Q"></a>是菩萨摩诃萨，<a id="a-3R"></a>复作是念：<a id="a-3S"></a>‘世间众生，<a id="a-3T"></a>若得彼利方乃利他。<a id="a-3U"></a>我亦如是，<a id="a-3V"></a>得众生利方利彼者，<a id="a-3W"></a>我与世间有何差别？<a id="a-3X"></a>有何殊异希奇之相？<a id="a-3Y"></a>’又作是念：<a id="a-3Z"></a>‘世间众生，<a id="a-3a"></a>若彼于此作无义利，<a id="a-3b"></a>此复于彼作无义利。<a id="a-3c"></a>我亦如是，<a id="a-3d"></a>众生于我作无义利，<a id="a-3e"></a>我复于彼作无义利，<a id="a-3f"></a>若如此者，<a id="a-3g"></a>我与众生有何希奇差别殊异？<a id="a-3h"></a>’舍利子，<a id="a-3i"></a>菩萨摩诃萨，<a id="a-3j"></a>于是法中应当修学，<a id="a-3k"></a>又作是念：<a id="a-3l"></a>‘世间众生，<a id="a-3m"></a>互为怨对；<a id="a-3n"></a>若得彼利谓为善友，<a id="a-3o"></a>若不得利更相杀害。<a id="a-3p"></a>我见如是深过失故，<a id="a-3q"></a>应当不观一切众生，<a id="a-3r"></a>于我之身作诸利乐，<a id="a-3s"></a>及于我身作无义利。<a id="a-3t"></a>但作是念：<a id="a-3u"></a>“我于今者，<a id="a-3v"></a>必当饶益一切众生，<a id="a-3w"></a>为欲满足羼底波罗蜜多故。<a id="a-3x"></a>”’”</p>
  <p id="a3y">尔时，<a id="a-3z"></a>世尊欲重宣此义，<a id="a-40"></a>而说颂曰：</p>
  <p id="a41">“设彼于我为无利，<a id="a-42"></a>　经于多百拘胝劫，</p>
  <p id="a43">见彼有情受众苦，<a id="a-44"></a>　终无安住于舍心。</p>
  <p id="a45">设有互得世财利，<a id="a-46"></a>　更相称赞为善友，</p>
  <p id="a47">若互不得世财利，<a id="a-48"></a>　彼此怨对相残害。</p>
  <p id="a49">假使以此赡部洲，<a id="a-4A"></a>　或复三千佛世界，</p>
  <p id="a4B">盛满珍宝来相惠，<a id="a-4C"></a>　常求我为贤善友。</p>
  <p id="a4D">假使执持利刀剑，<a id="a-4E"></a>　来解我身诸支节，</p>
  <p id="a4F">我当于彼诸众生，<a id="a-4G"></a>　平等利益心无二。</p>
  <p id="a4H">于诸毁骂我当忍，<a id="a-4I"></a>　亦忍一切诸难苦，</p>
  <p id="a4J">当为众生赞忍力，<a id="a-4K"></a>　亦自安住大忍中。</p>
  <p id="a4L">世间暴恶诸有情，<a id="a-4M"></a>　以刀毒等相加害，</p>
  <p id="a4N">能和合彼为善友，<a id="a-4O"></a>　此则圣贤聪睿相。</p>
  <p id="a4P">我当不学世愚夫，<a id="a-4Q"></a>　又应与彼而为异，</p>
  <p id="a4R">凡夫圣者之所行，<a id="a-4S"></a>　流转寂灭差别故。</p>
  <p id="a4T">“复次，<a id="a-4U"></a>舍利子，<a id="a-4V"></a>菩萨摩诃萨，<a id="a-4W"></a>行羼底波罗蜜多时，<a id="a-4X"></a>应作如是修学正法。<a id="a-4Y"></a>舍利子，<a id="a-4Z"></a>是菩萨摩诃萨，<a id="a-4a"></a>复作是念：<a id="a-4b"></a>‘假使经于百千那庾多拘胝大劫，<a id="a-4c"></a>被诸众生常以刀杖、<a id="a-4d"></a>瓦石、<a id="a-4e"></a>土块种种加害，<a id="a-4f"></a>但使须臾得存微命，<a id="a-4g"></a>犹应欣庆作如是念：<a id="a-4h"></a>“奇哉！<a id="a-4i"></a>如是有情圣者，<a id="a-4j"></a>能于我命不见全断。<a id="a-4k"></a>”’是菩萨摩诃萨，<a id="a-4l"></a>从是已后，<a id="a-4m"></a>转增修学，<a id="a-4n"></a>又作是念：<a id="a-4o"></a>‘假使众生行七步顷，<a id="a-4p"></a>斩截我首等殑伽沙，<a id="a-4q"></a>然我于彼终不发起若忿若恚。<a id="a-4r"></a>所以者何？<a id="a-4s"></a>夫忿恚者，<a id="a-4t"></a>速能损害百千大劫所集善根。<a id="a-4u"></a>若我善根为瞋害已，<a id="a-4v"></a>复当经于百千大劫，<a id="a-4w"></a>方始勤苦修行圣道。<a id="a-4x"></a>若如是者，<a id="a-4y"></a>阿耨多罗三藐三菩提极难可得。<a id="a-4z"></a>是故我当被忍辱铠，<a id="a-50"></a>以坚固力摧忿恚军。<a id="a-51"></a>’又舍利子，<a id="a-52"></a>菩萨摩诃萨住大乘者，<a id="a-53"></a>起忿恚心，<a id="a-54"></a>魔得其便；<a id="a-55"></a>既得便已，<a id="a-56"></a>于阿耨多罗三藐三菩提能为障碍。<a id="a-57"></a>舍利子，<a id="a-58"></a>忿恚心者，<a id="a-59"></a>于菩提道能为扰乱；<a id="a-5A"></a>扰乱心者，<a id="a-5B"></a>能发恶魔所有魔业。<a id="a-5C"></a>此中云何名为魔业？<a id="a-5D"></a>若有菩萨，<a id="a-5E"></a>心住衣钵不能舍离，<a id="a-5F"></a>当知魔业；<a id="a-5G"></a>心住乞食，<a id="a-5H"></a>诸施主家不能舍离，<a id="a-5I"></a>当知魔业；<a id="a-5J"></a>心住名闻，<a id="a-5K"></a>恭敬利养不能舍离，<a id="a-5L"></a>当知魔业；<a id="a-5M"></a>于出家法常生厌患，<a id="a-5N"></a>当知魔业；<a id="a-5O"></a>于白净法多生轻贱，<a id="a-5P"></a>当知魔业；<a id="a-5Q"></a>于空寂处无志求心，<a id="a-5R"></a>当知魔业；<a id="a-5S"></a>不乐无上正等菩提，<a id="a-5T"></a>当知魔业；<a id="a-5U"></a>于余智慧恒欣求习，<a id="a-5V"></a>当知魔业；<a id="a-5W"></a>乃至于邬波柁耶、<a id="a-5X"></a>阿遮利耶二胜师所，<a id="a-5Y"></a>不修敬仰恭顺之心，<a id="a-5Z"></a>当知魔业。<a id="a-5a"></a>舍利子，<a id="a-5b"></a>诸如是等忿恚之心，<a id="a-5c"></a>能于菩提而为扰乱。<a id="a-5d"></a>舍利子，<a id="a-5e"></a>是则名为住扰乱心。<a id="a-5f"></a>菩萨摩诃萨，<a id="a-5g"></a>为诸恶魔之所使故，<a id="a-5h"></a>作诸魔业。</p>
  <p id="a5i">“复次，<a id="a-5j"></a>舍利子，<a id="a-5k"></a>菩萨摩诃萨，<a id="a-5l"></a>行羼底波罗蜜多时，<a id="a-5m"></a>作如是念：<a id="a-5n"></a>‘于长夜中，<a id="a-5o"></a>诸众生等为诸恶魔伺求便者，<a id="a-5p"></a>所谓瞋恚。<a id="a-5q"></a>’舍利子，<a id="a-5r"></a>我今为汝广说其事：<a id="a-5s"></a>我念过去，<a id="a-5t"></a>为大仙人，<a id="a-5u"></a>名修行处。<a id="a-5v"></a>时，<a id="a-5w"></a>有恶魔化作五百健骂丈夫，<a id="a-5x"></a>恒寻逐我兴诸恶骂，<a id="a-5y"></a>昼夜去来、<a id="a-5z"></a>行住坐卧、<a id="a-60"></a>僧坊静室、<a id="a-61"></a>聚落俗家、<a id="a-62"></a>若在街巷、<a id="a-63"></a>若空闲处，<a id="a-64"></a>随我坐立，<a id="a-65"></a>是诸化魔以粗恶言毁骂诃责，<a id="a-66"></a>满五百年未曾休废。<a id="a-67"></a>舍利子，<a id="a-68"></a>我自忆昔，<a id="a-69"></a>五百岁中为诸魔罗之所诃毁，<a id="a-6A"></a>未曾于彼起微恨心，<a id="a-6B"></a>恒兴慈救而用观察。<a id="a-6C"></a>舍利子，<a id="a-6D"></a>我于尔时复作是念：<a id="a-6E"></a>‘若有诸善男子，<a id="a-6F"></a>守护尸罗具众善法，<a id="a-6G"></a>于贪瞋痴性轻少者，<a id="a-6H"></a>不唯于彼作诸利益，<a id="a-6I"></a>说我以为行难行者；<a id="a-6J"></a>又亦不唯于彼作诸利益，<a id="a-6K"></a>能证无上正等菩提。<a id="a-6L"></a>何以故？<a id="a-6M"></a>若有众生刚强难伏，<a id="a-6N"></a>毁犯尸罗具诸恶法，<a id="a-6O"></a>为性浊重贪瞋痴者，<a id="a-6P"></a>若我于彼作诸利益，<a id="a-6Q"></a>是则说我为难行者。<a id="a-6R"></a>由我于彼作诸利益，<a id="a-6S"></a>速成无上正等菩提，<a id="a-6T"></a>先当令彼证寂灭故。<a id="a-6U"></a>’舍利子，<a id="a-6V"></a>是诸菩萨摩诃萨，<a id="a-6W"></a>若忿恚心现在前时，<a id="a-6X"></a>应生如是诸大正念；<a id="a-6Y"></a>若生是念，<a id="a-6Z"></a>诸利益事速得圆满。<a id="a-6a"></a>舍利子，<a id="a-6b"></a>如来于过去世，<a id="a-6c"></a>由行如是羼底波罗蜜多菩萨行故，<a id="a-6d"></a>证得阿耨多罗三藐三菩提。<a id="a-6e"></a>是故菩萨摩诃萨欲求无上正等觉者，<a id="a-6f"></a>于诸忍力常具成就，<a id="a-6g"></a>堪受一切寒热饥渴、<a id="a-6h"></a>风日蚊虻、<a id="a-6i"></a>蛇蝎等触，<a id="a-6j"></a>又能堪忍粗恶言说、<a id="a-6k"></a>鄙陋词句，<a id="a-6l"></a>依身所生猛利诸苦，<a id="a-6m"></a>坚鞕楚辛，<a id="a-6n"></a>夺命至死，<a id="a-6o"></a>如是苦受并能堪忍。<a id="a-6p"></a>舍利子，<a id="a-6q"></a>是名菩萨摩诃萨安住是忍，<a id="a-6r"></a>速能成就羼底波罗蜜多故。</p>
  <p id="a6s">“复次，<a id="a-6t"></a>舍利子，<a id="a-6u"></a>云何菩萨摩诃萨羼底波罗蜜多？<a id="a-6v"></a>菩萨摩诃萨依之修行，<a id="a-6w"></a>具足成满忍法之相。<a id="a-6x"></a>舍利子，<a id="a-6y"></a>菩萨忍者无有瞋恚，<a id="a-6z"></a>是菩萨忍；<a id="a-70"></a>无有忿怼，<a id="a-71"></a>是菩萨忍；<a id="a-72"></a>无诸怒害，<a id="a-73"></a>是菩萨忍；<a id="a-74"></a>不起怨诤，<a id="a-75"></a>是菩萨忍；<a id="a-76"></a>无诸烦恼，<a id="a-77"></a>是菩萨忍；<a id="a-78"></a>善能自护，<a id="a-79"></a>是菩萨忍；<a id="a-7A"></a>善能护他，<a id="a-7B"></a>是菩萨忍；<a id="a-7C"></a>当善护身，<a id="a-7D"></a>是菩萨忍；<a id="a-7E"></a>当善护语，<a id="a-7F"></a>是菩萨忍；<a id="a-7G"></a>当善护心，<a id="a-7H"></a>是菩萨忍；<a id="a-7I"></a>如理观察，<a id="a-7J"></a>是菩萨忍；<a id="a-7K"></a>厌离诸欲，<a id="a-7L"></a>是菩萨忍；<a id="a-7M"></a>依净业报，<a id="a-7N"></a>是菩萨忍；<a id="a-7O"></a>身善清净，<a id="a-7P"></a>是菩萨忍；<a id="a-7Q"></a>语善清净，<a id="a-7R"></a>是菩萨忍；<a id="a-7S"></a>心善清净，<a id="a-7T"></a>是菩萨忍；<a id="a-7U"></a>受诸天人圆满净乐，<a id="a-7V"></a>是菩萨忍；<a id="a-7W"></a>如来相好圆满庄严，<a id="a-7X"></a>是菩萨忍；<a id="a-7Y"></a>如来言说梵音微妙，<a id="a-7Z"></a>是菩萨忍；<a id="a-7a"></a>行菩萨行摄诸善本，<a id="a-7b"></a>令不坏失，<a id="a-7c"></a>是菩萨忍；<a id="a-7d"></a>出离众生逼迫苦恼，<a id="a-7e"></a>是菩萨忍；<a id="a-7f"></a>除灭一切诸恶怨对，<a id="a-7g"></a>是菩萨忍。<a id="a-7h"></a>舍利子，<a id="a-7i"></a>略而言之，<a id="a-7j"></a>当知一切如来力、<a id="a-7k"></a>无所畏、<a id="a-7l"></a>不共佛法、<a id="a-7m"></a>大慈大悲大喜大舍，<a id="a-7n"></a>无量圆满诸佛妙法，<a id="a-7o"></a>皆是菩萨摩诃萨羼底波罗蜜多之所成就。</p>
  <p id="a7p">“复次，<a id="a-7q"></a>舍利子，<a id="a-7r"></a>菩萨摩诃萨行羼底波罗蜜多时，<a id="a-7s"></a>应当具足诸忍正行。<a id="a-7t"></a>舍利子，<a id="a-7u"></a>菩萨摩诃萨，<a id="a-7v"></a>若被骂詈终无返报，<a id="a-7w"></a>善达言语如响声故；<a id="a-7x"></a>若被捶打终无返报，<a id="a-7y"></a>善达身形如影像故；<a id="a-7z"></a>若被忿怒终无返报，<a id="a-80"></a>善观其心如幻幻故；<a id="a-81"></a>若被赞毁终无爱恚，<a id="a-82"></a>善知自身德圆满故；<a id="a-83"></a>于得失利不生欣戚，<a id="a-84"></a>调伏其心住寂静故；<a id="a-85"></a>不希美称，<a id="a-86"></a>不犯恶名，<a id="a-87"></a>善能观察广大慧故；<a id="a-88"></a>毁而不下，<a id="a-89"></a>赞而不高，<a id="a-8A"></a>德善安住不倾动故；<a id="a-8B"></a>于诸苦事曾无厌恶，<a id="a-8C"></a>苦众生所深怀恋故；<a id="a-8D"></a>于诸乐相曾无欣爱，<a id="a-8E"></a>知有为乐性无常故；<a id="a-8F"></a>世间八法所不能染，<a id="a-8G"></a>不依一切有趣生故；<a id="a-8H"></a>于诸自苦善能堪忍，<a id="a-8I"></a>终不令他受苦恼故；<a id="a-8J"></a>于胜菩提心无退屈，<a id="a-8K"></a>觉分资粮善圆满故；<a id="a-8L"></a>节节支解乃至斩首，<a id="a-8M"></a>善能堪忍，<a id="a-8N"></a>希求如来金刚身故；<a id="a-8O"></a>屠割身肉善能堪忍，<a id="a-8P"></a>为求如来妙相好故；<a id="a-8Q"></a>诸变恶事善能堪忍，<a id="a-8R"></a>为殖一切善业力故。<a id="a-8S"></a>舍利子，<a id="a-8T"></a>如是等相，<a id="a-8U"></a>名为菩萨摩诃萨，<a id="a-8V"></a>成就羼底波罗蜜多，<a id="a-8W"></a>应如是学。</p>
  <p id="a8X">“复次，<a id="a-8Y"></a>舍利子，<a id="a-8Z"></a>菩萨摩诃萨行羼底波罗蜜多时诸忍之相，<a id="a-8a"></a>所谓菩萨摩诃萨修行忍者，<a id="a-8b"></a>是则名为毕竟堪忍。<a id="a-8c"></a>何以故？<a id="a-8d"></a>若谓我能堪忍毁骂而起忍者，<a id="a-8e"></a>是则名为俱生之忍；<a id="a-8f"></a>如是忍者，<a id="a-8g"></a>非毕竟忍。<a id="a-8h"></a>若谓谁能起骂，<a id="a-8i"></a>复何所骂而起忍者，<a id="a-8j"></a>是则名为校计法忍；<a id="a-8k"></a>若谓是眼能骂眼耶而起忍者，<a id="a-8l"></a>是则名为观诸处忍；<a id="a-8m"></a>若谓此中无能所骂而起忍者，<a id="a-8n"></a>是则名为悟入一切无众生忍。<a id="a-8o"></a>舍利子，<a id="a-8p"></a>如是诸忍，<a id="a-8q"></a>皆非菩萨毕竟之忍。<a id="a-8r"></a>又舍利子，<a id="a-8s"></a>若谓骂声但有诸字，<a id="a-8t"></a>是则名为响声之忍；<a id="a-8u"></a>如是忍者，<a id="a-8v"></a>非毕竟忍。<a id="a-8w"></a>若谓彼我俱无常者，<a id="a-8x"></a>是则名为悟无常忍；<a id="a-8y"></a>若谓彼有颠倒、<a id="a-8z"></a>我无颠倒，<a id="a-90"></a>是则名为高下之忍；<a id="a-91"></a>若谓彼非正理，<a id="a-92"></a>我是正理，<a id="a-93"></a>是名相应不相应忍；<a id="a-94"></a>若谓彼住邪道，<a id="a-95"></a>我住正道，<a id="a-96"></a>是则名为二道别忍；<a id="a-97"></a>如是忍者，<a id="a-98"></a>非毕竟忍。<a id="a-99"></a>若谓我忍于空、<a id="a-9A"></a>不忍见趣，<a id="a-9B"></a>我忍无相、<a id="a-9C"></a>不忍诸觉，<a id="a-9D"></a>我忍无愿、<a id="a-9E"></a>不忍志求，<a id="a-9F"></a>我忍无作、<a id="a-9G"></a>不忍诸行，<a id="a-9H"></a>我忍惑尽、<a id="a-9I"></a>不忍烦恼，<a id="a-9J"></a>我忍诸善、<a id="a-9K"></a>不忍不善，<a id="a-9L"></a>我忍无罪、<a id="a-9M"></a>不忍有罪，<a id="a-9N"></a>我忍无漏、<a id="a-9O"></a>不忍有漏，<a id="a-9P"></a>我忍出世、<a id="a-9Q"></a>不忍世间，<a id="a-9R"></a>我忍清净、<a id="a-9S"></a>不忍杂染，<a id="a-9T"></a>我忍涅槃、<a id="a-9U"></a>不忍生死。<a id="a-9V"></a>舍利子，<a id="a-9W"></a>如是诸忍，<a id="a-9X"></a>但得名为治断之忍，<a id="a-9Y"></a>皆非菩萨毕竟忍也。</p>
  <p id="a9Z">“复次，<a id="a-9a"></a>舍利子，<a id="a-9b"></a>云何菩萨摩诃萨行于羼底波罗蜜多时，<a id="a-9c"></a>修行菩萨毕竟之忍？<a id="a-9d"></a>舍利子，<a id="a-9e"></a>若随顺空不减诸见，<a id="a-9f"></a>于彼空性亦无增益；<a id="a-9g"></a>如是忍者，<a id="a-9h"></a>是名菩萨毕竟之忍。<a id="a-9i"></a>若随顺空不减求愿，<a id="a-9j"></a>于无愿性亦无增益；<a id="a-9k"></a>若随顺空不减诸行，<a id="a-9l"></a>于无作性亦无增益；<a id="a-9m"></a>若随顺空不减烦恼，<a id="a-9n"></a>于惑尽性亦无增益；<a id="a-9o"></a>若随顺空不减不善，<a id="a-9p"></a>于彼善性亦无增益；<a id="a-9q"></a>若随顺空不减有罪，<a id="a-9r"></a>于无罪性亦无增益；<a id="a-9s"></a>如是乃至若随顺空不减生死，<a id="a-9t"></a>于涅槃性亦无增益。<a id="a-9u"></a>舍利子，<a id="a-9v"></a>如是等相而生忍者，<a id="a-9w"></a>则名菩萨摩诃萨毕竟之忍。<a id="a-9x"></a>舍利子，<a id="a-9y"></a>一切诸法，<a id="a-9z"></a>非能生、<a id="a-A0"></a>非所生，<a id="a-A1"></a>非已生、<a id="a-A2"></a>非现生，<a id="a-A3"></a>无有一法是可生起，<a id="a-A4"></a>无生起故则无有尽；<a id="a-A5"></a>若有能知此无尽者，<a id="a-A6"></a>则名菩萨摩诃萨毕竟之忍。<a id="a-A7"></a>舍利子，<a id="a-A8"></a>一切诸法，<a id="a-A9"></a>非是有为，<a id="a-AA"></a>亦非无为，<a id="a-AB"></a>无有增益，<a id="a-AC"></a>无损无增，<a id="a-AD"></a>亦无长养，<a id="a-AE"></a>无盛无衰，<a id="a-AF"></a>无有作者，<a id="a-AG"></a>无有起者，<a id="a-AH"></a>由无起故，<a id="a-AI"></a>亦无有尽；<a id="a-AJ"></a>如是忍者，<a id="a-AK"></a>则名菩萨摩诃萨无生之忍。<a id="a-AL"></a>舍利子，<a id="a-AM"></a>菩萨摩诃萨，<a id="a-AN"></a>为阿耨多罗三藐三菩提故，<a id="a-AO"></a>行菩萨行。<a id="a-AP"></a>若有具足成就如是忍者，<a id="a-AQ"></a>是名菩萨摩诃萨羼底波罗蜜多圆满成就。<a id="a-AR"></a>舍利子，<a id="a-AS"></a>若菩萨摩诃萨，<a id="a-AT"></a>安住如是羼底波罗蜜多，<a id="a-AU"></a>精勤修学，<a id="a-AV"></a>行菩萨行者，<a id="a-AW"></a>不为诸魔、<a id="a-AX"></a>魔众、<a id="a-AY"></a>天子之所扰乱，<a id="a-AZ"></a>又亦不为异道邪论所能摧伏。<a id="a-Aa"></a>”</p>
  <p data-pb></p>
  <h2 id="aAb">毗利耶波罗蜜多品第九之一</h2>
  <p id="aAc">尔时，<a id="a-Ad"></a>佛告舍利子：<a id="a-Ae"></a>“云何菩萨摩诃萨，<a id="a-Af"></a>为阿耨多罗三藐三菩提故，<a id="a-Ag"></a>依毗利耶波罗蜜多，<a id="a-Ah"></a>行菩萨行？</p>
  <p id="aAi">“舍利子，<a id="a-Aj"></a>菩萨摩诃萨，<a id="a-Ak"></a>于是正勤波罗蜜多，<a id="a-Al"></a>精进修学行菩萨行。<a id="a-Am"></a>舍利子，<a id="a-An"></a>菩萨摩诃萨具足成就不退正勤，<a id="a-Ao"></a>而能不顾所重身命，<a id="a-Ap"></a>发大精进求菩萨藏微妙法门，<a id="a-Aq"></a>殷重听闻，<a id="a-Ar"></a>受持读诵，<a id="a-As"></a>究竟研寻，<a id="a-At"></a>通达义趣，<a id="a-Au"></a>广为他人敷演开示，<a id="a-Av"></a>或复书持如理修学，<a id="a-Aw"></a>是名菩萨摩诃萨行菩萨行。<a id="a-Ax"></a>舍利子，<a id="a-Ay"></a>云何名为不顾身命？<a id="a-Az"></a>舍利子，<a id="a-B0"></a>菩萨摩诃萨，<a id="a-B1"></a>行正勤波罗蜜多时，<a id="a-B2"></a>设为于他所加恐怖，<a id="a-B3"></a>作如是言：<a id="a-B4"></a>‘若汝于此菩萨藏经，<a id="a-B5"></a>受持读诵，<a id="a-B6"></a>乃至广为他人开示书持，<a id="a-B7"></a>如理修学者；<a id="a-B8"></a>我当以百具箭槊，<a id="a-B9"></a>贯举汝身，<a id="a-BA"></a>除断汝命。<a id="a-BB"></a>’舍利子，<a id="a-BC"></a>菩萨摩诃萨，<a id="a-BD"></a>当于尔时，<a id="a-BE"></a>虽闻此言曾不入心，<a id="a-BF"></a>无恐无怖，<a id="a-BG"></a>无惊无畏，<a id="a-BH"></a>发四坚固勇猛威势，<a id="a-BI"></a>于菩萨藏微妙法门转加精进，<a id="a-BJ"></a>不弃不舍，<a id="a-BK"></a>不远不离，<a id="a-BL"></a>具足成就猛利信解、<a id="a-BM"></a>坚固信解、<a id="a-BN"></a>坚固堪忍、<a id="a-BO"></a>坚固正勤。</p>
  <p id="aBP">“舍利子，<a id="a-BQ"></a>我当为汝说坚固忍、<a id="a-BR"></a>坚固正勤方便譬喻，<a id="a-BS"></a>为令菩萨得坚固忍、<a id="a-BT"></a>坚固正勤，<a id="a-BU"></a>行菩萨道不顾身命。<a id="a-BV"></a>舍利子，<a id="a-BW"></a>假使三千大千世界，<a id="a-BX"></a>所有众生有情所摄，<a id="a-BY"></a>若卵生、<a id="a-BZ"></a>若胎生、<a id="a-Ba"></a>若湿生、<a id="a-Bb"></a>若化生、<a id="a-Bc"></a>若有色、<a id="a-Bd"></a>若无色、<a id="a-Be"></a>若有想、<a id="a-Bf"></a>若无想、<a id="a-Bg"></a>若非有想非无想，<a id="a-Bh"></a>若可见、<a id="a-Bi"></a>若不可见，<a id="a-Bj"></a>彼诸众生，<a id="a-Bk"></a>乃至于刹那顷皆得人身，<a id="a-Bl"></a>于菩萨所，<a id="a-Bm"></a>同结百千极重怨仇。<a id="a-Bn"></a>彼诸怨等语菩萨言：<a id="a-Bo"></a>‘汝若于是菩萨藏经差别文句，<a id="a-Bp"></a>受持读诵乃至广为他人开示书持，<a id="a-Bq"></a>如理修学者，<a id="a-Br"></a>我等诸人同时执缚，<a id="a-Bs"></a>当断汝命。<a id="a-Bt"></a>’舍利子，<a id="a-Bu"></a>菩萨摩诃萨行毗利耶波罗蜜多故，<a id="a-Bv"></a>当于尔时，<a id="a-Bw"></a>虽闻此语，<a id="a-Bx"></a>都无发起一念怖心，<a id="a-By"></a>但具摄持四种正法，<a id="a-Bz"></a>专务寻求大菩萨藏微妙法门。<a id="a-C0"></a>舍利子，<a id="a-C1"></a>是名菩萨摩诃萨具足成就不退正勤波罗蜜多故，<a id="a-C2"></a>又复成就无边势力勇猛精进、<a id="a-C3"></a>正勤勇健、<a id="a-C4"></a>心意勇健、<a id="a-C5"></a>净戒勇健、<a id="a-C6"></a>大忍勇健、<a id="a-C7"></a>等持勇健、<a id="a-C8"></a>大慧勇健，<a id="a-C9"></a>正行胜智皆悉勇健。<a id="a-CA"></a>舍利子，<a id="a-CB"></a>是菩萨摩诃萨行正勤波罗蜜多时，<a id="a-CC"></a>具足如是大忍力故，<a id="a-CD"></a>假使十方无量众生，<a id="a-CE"></a>各竞执持百千刀剑，<a id="a-CF"></a>于菩萨所兴加逆害；<a id="a-CG"></a>菩萨尔时，<a id="a-CH"></a>于诸有情终不微发一念瞋心。<a id="a-CI"></a>舍利子，<a id="a-CJ"></a>如是菩萨摩诃萨住忍力故，<a id="a-CK"></a>如大梵王，<a id="a-CL"></a>如天帝释，<a id="a-CM"></a>如苏迷卢四宝山王，<a id="a-CN"></a>不可倾动，<a id="a-CO"></a>常住慈悲，<a id="a-CP"></a>恒起意解，<a id="a-CQ"></a>救疗众生，<a id="a-CR"></a>于诸所行终无退转。<a id="a-CS"></a>而是菩萨，<a id="a-CT"></a>心如大地，<a id="a-CU"></a>心如大水，<a id="a-CV"></a>心如大火，<a id="a-CW"></a>心如大风，<a id="a-CX"></a>及以虚空，<a id="a-CY"></a>又能善修对治贪瞋痴等栽枿根本。<a id="a-CZ"></a>舍利子，<a id="a-Ca"></a>若有菩萨摩诃萨，<a id="a-Cb"></a>以殑伽沙等无量世界盛满一切无价珍宝，<a id="a-Cc"></a>持用奉施无量如来应正等觉；<a id="a-Cd"></a>又有菩萨摩诃萨，<a id="a-Ce"></a>行毗利耶波罗蜜多者，<a id="a-Cf"></a>听闻如是大菩萨藏微妙法门，<a id="a-Cg"></a>闻是经已往空闲处，<a id="a-Ch"></a>系念思惟如是之法精进修学，<a id="a-Ci"></a>令未修学诸菩萨等爱乐习行。<a id="a-Cj"></a>舍利子，<a id="a-Ck"></a>如是菩萨摩诃萨行正勤故，<a id="a-Cl"></a>摄持无量诸妙善根，<a id="a-Cm"></a>非彼行施之所能及。<a id="a-Cn"></a>何以故？<a id="a-Co"></a>舍利子，<a id="a-Cp"></a>如是善根，<a id="a-Cq"></a>系属阿耨多罗三藐三菩提故。<a id="a-Cr"></a>是故诸菩萨摩诃萨，<a id="a-Cs"></a>于菩萨藏微妙法门，<a id="a-Ct"></a>应当听闻，<a id="a-Cu"></a>受持读诵，<a id="a-Cv"></a>若复书写，<a id="a-Cw"></a>广为他说，<a id="a-Cx"></a>发起正勤勇猛修习。</p>
  <p id="aCy">“复次，<a id="a-Cz"></a>舍利子，<a id="a-D0"></a>发起正勤波罗蜜多菩萨摩诃萨，<a id="a-D1"></a>当应修行不行行处。<a id="a-D2"></a>舍利子，<a id="a-D3"></a>云何名为不行行处？<a id="a-D4"></a>舍利子，<a id="a-D5"></a>不行行处，<a id="a-D6"></a>所谓涅槃。<a id="a-D7"></a>言不行者，<a id="a-D8"></a>诸恶天魔所不行故；<a id="a-D9"></a>所言行者，<a id="a-DA"></a>正勤善人之所行故。<a id="a-DB"></a>言善人者，<a id="a-DC"></a>所谓诸佛、<a id="a-DD"></a>独觉及佛弟子。<a id="a-DE"></a>所以者何？<a id="a-DF"></a>诸登圣道所有善人及佛世尊，<a id="a-DG"></a>皆为趣向般涅槃故。<a id="a-DH"></a>舍利子，<a id="a-DI"></a>一切众生多行三处。<a id="a-DJ"></a>何等三处？<a id="a-DK"></a>所谓随顺恶道、<a id="a-DL"></a>趣向恶道、<a id="a-DM"></a>将堕恶道。<a id="a-DN"></a>是故诸菩萨摩诃萨，<a id="a-DO"></a>于杂染法终不随顺，<a id="a-DP"></a>唯求出离、<a id="a-DQ"></a>戒、<a id="a-DR"></a>忍、<a id="a-DS"></a>多闻白等诸法。<a id="a-DT"></a>舍利子，<a id="a-DU"></a>世间众生多住无业，<a id="a-DV"></a>而恒自计住于有业；<a id="a-DW"></a>世间众生多诸懈怠，<a id="a-DX"></a>而恒自谓发起正勤。<a id="a-DY"></a>是故，<a id="a-DZ"></a>舍利子，<a id="a-Da"></a>聪慧菩萨摩诃萨，<a id="a-Db"></a>终不与彼无业懈怠共相习近，<a id="a-Dc"></a>又亦不堕于其数中，<a id="a-Dd"></a>唯与同行发起正勤诸大菩萨而相习近。<a id="a-De"></a>何以故？<a id="a-Df"></a>舍利子，<a id="a-Dg"></a>无有众生于彼最胜无染净相大般涅槃，<a id="a-Dh"></a>生净信解如菩萨者。<a id="a-Di"></a>舍利子，<a id="a-Dj"></a>发起正勤波罗蜜多菩萨摩诃萨，<a id="a-Dk"></a>不唯自为证涅槃故发勤精进；<a id="a-Dl"></a>然为摄受一切有情，<a id="a-Dm"></a>令诸众生得利乐故，<a id="a-Dn"></a>修行正行发勤精进，<a id="a-Do"></a>开示教导安处众生于圣道路故，<a id="a-Dp"></a>说菩萨名善丈夫。<a id="a-Dq"></a>”</p>
  <p id="aDr">尔时，<a id="a-Ds"></a>世尊欲重宣此义，<a id="a-Dt"></a>而说颂曰：</p>
  <p id="aDu">“正勤无缓缦，<a id="a-Dv"></a>　常具大精进，</p>
  <p id="aDw">于菩萨藏法，<a id="a-Dx"></a>　聪睿恒受持。</p>
  <p id="aDy">善思惟法义，<a id="a-Dz"></a>　于佛不思议，</p>
  <p id="aE0">但勤求净法，<a id="a-E1"></a>　故名为菩萨。</p>
  <p id="aE2">正勤大慧者，<a id="a-E3"></a>　坐妙菩提树，</p>
  <p id="aE4">摧怖恶魔军，<a id="a-E5"></a>　由般若精进。</p>
  <p id="aE6">现守护禁戒，<a id="a-E7"></a>　任持诸世间，</p>
  <p id="aE8">为利益众生，<a id="a-E9"></a>　常精进无限。</p>
  <p id="aEA">“复次，<a id="a-EB"></a>舍利子，<a id="a-EC"></a>如是大乘大菩萨藏微妙经典流布于世，<a id="a-ED"></a>能令众生发大欢喜，<a id="a-EE"></a>又能引生福德、<a id="a-EF"></a>智慧，<a id="a-EG"></a>感大财富令其增长，<a id="a-EH"></a>能感诸天殊胜快乐，<a id="a-EI"></a>能感一切圆满具足，<a id="a-EJ"></a>能生一切诸佛如来力、<a id="a-EK"></a>无所畏、<a id="a-EL"></a>无碍智解、<a id="a-EM"></a>大慈大悲大喜大舍、<a id="a-EN"></a>不共佛法。<a id="a-EO"></a>略而言之，<a id="a-EP"></a>能引一切诸佛之法，<a id="a-EQ"></a>摧怖魔怨令心清净，<a id="a-ER"></a>能发猛慧穷生涯本，<a id="a-ES"></a>尽苦边际能近涅槃。<a id="a-ET"></a>舍利子，<a id="a-EU"></a>于当来世，<a id="a-EV"></a>我与汝等般涅槃后，<a id="a-EW"></a>后五百岁，<a id="a-EX"></a>尔时多有薄福众生，<a id="a-EY"></a>当于是经不生信重，<a id="a-EZ"></a>毁灭舍弃；<a id="a-Ea"></a>复有无量福德众生，<a id="a-Eb"></a>钦奉是经，<a id="a-Ec"></a>如理修学，<a id="a-Ed"></a>勤加精进，<a id="a-Ee"></a>为求无上正等菩提故，<a id="a-Ef"></a>为求尸罗故，<a id="a-Eg"></a>为求多闻，<a id="a-Eh"></a>为求定、<a id="a-Ei"></a>慧、<a id="a-Ej"></a>解脱、<a id="a-Ek"></a>解脱智见故，<a id="a-El"></a>为求一切佛法利乐一切众生故，<a id="a-Em"></a>为舍邪见修行正见故，<a id="a-En"></a>为舍生死流转修于圣道故，<a id="a-Eo"></a>为欲演说正法降伏天魔故，<a id="a-Ep"></a>为欲舍离贪爱、<a id="a-Eq"></a>调伏瞋心、<a id="a-Er"></a>摧破愚痴、<a id="a-Es"></a>除灭无明、<a id="a-Et"></a>发慧明故。</p>
  <p id="aEu">“复次，<a id="a-Ev"></a>舍利子，<a id="a-Ew"></a>当来之世，<a id="a-Ex"></a>若有众生闻是法已，<a id="a-Ey"></a>为求一切诸善法故，<a id="a-Ez"></a>当发增上勇猛正勤；<a id="a-F0"></a>以闻如是微妙法故，<a id="a-F1"></a>于诸佛法无有障碍决定无疑。<a id="a-F2"></a>舍利子，<a id="a-F3"></a>尔时复有无量众生，<a id="a-F4"></a>福果所资住增上意，<a id="a-F5"></a>为求无上正等觉故，<a id="a-F6"></a>听是经典，<a id="a-F7"></a>闻已当获广大欢喜，<a id="a-F8"></a>于菩萨藏微妙法门，<a id="a-F9"></a>极善研习，<a id="a-FA"></a>如说修行。<a id="a-FB"></a>又舍利子，<a id="a-FC"></a>尔时当有于如来教乐闻法者，<a id="a-FD"></a>彼诸众生随以何等差别因缘，<a id="a-FE"></a>遇得听闻如是经典，<a id="a-FF"></a>闻已当获广大欢喜，<a id="a-FG"></a>生欢喜已发坚精进，<a id="a-FH"></a>能于如是大菩萨藏微妙法宝取少宝分。<a id="a-FI"></a>舍利子，<a id="a-FJ"></a>譬如大海水上漂流无量种种熟果，<a id="a-FK"></a>色香美味皆悉具足。<a id="a-FL"></a>有一丈夫发起勇猛大精进力，<a id="a-FM"></a>便入海中运动手足，<a id="a-FN"></a>接取彼果若二若三。<a id="a-FO"></a>然是丈夫执持此果，<a id="a-FP"></a>从海而出往至一处，<a id="a-FQ"></a>取而尝之，<a id="a-FR"></a>乃知其味淳美希有，<a id="a-FS"></a>即作是念：<a id="a-FT"></a>‘如是妙果具色香味，<a id="a-FU"></a>我从生来未曾得食！<a id="a-FV"></a>当更发勤精进，<a id="a-FW"></a>重入海中，<a id="a-FX"></a>运其手足敛收余果。<a id="a-FY"></a>’作是念已，<a id="a-FZ"></a>来至海滨通遍观之，<a id="a-Fa"></a>了不复见，<a id="a-Fb"></a>深起追悔，<a id="a-Fc"></a>生大忧恼：<a id="a-Fd"></a>‘我先何为不多收取？<a id="a-Fe"></a>乃令失是无量妙果。<a id="a-Ff"></a>’如是，<a id="a-Fg"></a>舍利子，<a id="a-Fh"></a>于我灭后后五百岁，<a id="a-Fi"></a>无上正法将灭之时，<a id="a-Fj"></a>当有无量诸众生等，<a id="a-Fk"></a>少信、<a id="a-Fl"></a>少施、<a id="a-Fm"></a>少戒、<a id="a-Fn"></a>少慧、<a id="a-Fo"></a>少修精进，<a id="a-Fp"></a>随以何等差别因缘，<a id="a-Fq"></a>遇得听闻如是经宝；<a id="a-Fr"></a>既闻法已，<a id="a-Fs"></a>于此经中但得少分微浅之义，<a id="a-Ft"></a>乃至受持一四句颂。<a id="a-Fu"></a>复为恶魔娆乱障蔽，<a id="a-Fv"></a>不为众人之所敬问及以供养称赞信奉。<a id="a-Fw"></a>是持经者知彼众人不敬重故，<a id="a-Fx"></a>便于此经安住舍心，<a id="a-Fy"></a>持先所闻经中句义微细少分，<a id="a-Fz"></a>往一静处思惟观察，<a id="a-G0"></a>心生欢喜而复悔恨，<a id="a-G1"></a>作如是言：<a id="a-G2"></a>‘呜呼奇哉！<a id="a-G3"></a>我于今者大失善利。<a id="a-G4"></a>诸佛如来无上正教，<a id="a-G5"></a>如何不多听闻领受？<a id="a-G6"></a>’又于如来起深重心，<a id="a-G7"></a>倍于先来发正念者。<a id="a-G8"></a>舍利子，<a id="a-G9"></a>当尔之时，<a id="a-GA"></a>有诸苾芻，<a id="a-GB"></a>恶魔持故，<a id="a-GC"></a>闻是经已，<a id="a-GD"></a>于众人前当起诽谤言：<a id="a-GE"></a>‘是经典诸文，<a id="a-GF"></a>华者之所造作，<a id="a-GG"></a>实非佛说。<a id="a-GH"></a>’由如是故，<a id="a-GI"></a>有诸苾芻，<a id="a-GJ"></a>于是经典全不听受。<a id="a-GK"></a>”</p>
  <p id="aGL">尔时，<a id="a-GM"></a>世尊欲重宣此义，<a id="a-GN"></a>而说颂曰：</p>
  <p id="aGO">“闻是法已，<a id="a-GP"></a>　当无障碍，<a id="a-GQ"></a>　于诸佛法，<a id="a-GR"></a>　最上无疑。</p>
  <p id="aGS">诸少福者，<a id="a-GT"></a>　不得听闻；<a id="a-GU"></a> 诸多福者，<a id="a-GV"></a>　闻是经典。</p>
  <p id="aGW">少福之人，<a id="a-GX"></a>　虽闻不信；<a id="a-GY"></a> 多福闻已，<a id="a-GZ"></a>　顶戴如鬘。</p>
  <p id="aGa">诸少福者，<a id="a-Gb"></a>　言非圣教，<a id="a-Gc"></a>　当坠恶趣，<a id="a-Gd"></a>　如盲堕坑。</p>
  <p id="aGe">多福之人，<a id="a-Gf"></a>　闻生欢喜，<a id="a-Gg"></a>　当往善趣，<a id="a-Gh"></a>　如酥滴水。</p>
  <p id="aGi">诸薄福者，<a id="a-Gj"></a>　闻生忧恼，<a id="a-Gk"></a>　受苦长夜，<a id="a-Gl"></a>　不脱黑暗。</p>
  <p id="aGm">虽得少闻，<a id="a-Gn"></a>　复为魔娆，<a id="a-Go"></a>　谤佛菩提，<a id="a-Gp"></a>　速入地狱。</p>
  <p id="aGq">“复次，<a id="a-Gr"></a>舍利子，<a id="a-Gs"></a>诸佛如来，<a id="a-Gt"></a>具足成就清净妙智，<a id="a-Gu"></a>乃至能知四众之心。<a id="a-Gv"></a>若一苾芻、<a id="a-Gw"></a>苾芻尼、<a id="a-Gx"></a>邬波索迦、<a id="a-Gy"></a>邬波斯迦，<a id="a-Gz"></a>于当来世正法灭时，<a id="a-H0"></a>或有听闻如是经典随顺领受，<a id="a-H1"></a>或有闻已轻毁诽谤，<a id="a-H2"></a>或有众生全不听闻，<a id="a-H3"></a>如是一切如来净智悉能了知。<a id="a-H4"></a>舍利子，<a id="a-H5"></a>若有菩萨摩诃萨，<a id="a-H6"></a>及余一切诸有众生，<a id="a-H7"></a>闻已领受如是经典，<a id="a-H8"></a>精进修习，<a id="a-H9"></a>当得成就四种无障清净之法。<a id="a-HA"></a>何等为四？<a id="a-HB"></a>一者、<a id="a-HC"></a>成就尸罗无障清净，<a id="a-HD"></a>二者、<a id="a-HE"></a>成就具足无难清净，<a id="a-HF"></a>三者、<a id="a-HG"></a>成就逢值诸佛亲事供养无障清净，<a id="a-HH"></a>四者、<a id="a-HI"></a>成就见慈氏佛初得见已无障清净。<a id="a-HJ"></a>舍利子，<a id="a-HK"></a>彼诸众生闻是经已，<a id="a-HL"></a>如上所说诸妙善根，<a id="a-HM"></a>随其方便必当获得。<a id="a-HN"></a>舍利子，<a id="a-HO"></a>是名菩萨摩诃萨修行正勤波罗蜜多故，<a id="a-HP"></a>成就四种无上清净之法。</p>
  <p id="aHQ">“复次，<a id="a-HR"></a>舍利子，<a id="a-HS"></a>于当来世正法灭时，<a id="a-HT"></a>有诸菩萨摩诃萨安住大乘，<a id="a-HU"></a>修行正勤波罗蜜多者，<a id="a-HV"></a>于是经典勤加修学，<a id="a-HW"></a>发大精进听闻受持，<a id="a-HX"></a>书写读诵穷寻旨趣，<a id="a-HY"></a>广为他说敷扬开显；<a id="a-HZ"></a>尔时当有十障碍法出现世间，<a id="a-Ha"></a>诸有智者深当觉知，<a id="a-Hb"></a>不应随转，<a id="a-Hc"></a>但当发起勇猛精进受持是经。<a id="a-Hd"></a>舍利子，<a id="a-He"></a>何等名为十种障碍，<a id="a-Hf"></a>智者觉知，<a id="a-Hg"></a>不应随转？</p>
  <p id="aHh">“舍利子，<a id="a-Hi"></a>有诸苾芻发勤精进，<a id="a-Hj"></a>于是经典求闻诵习，<a id="a-Hk"></a>尔时恶魔，<a id="a-Hl"></a>令持经者口噤不语，<a id="a-Hm"></a>便于是经不得建立，<a id="a-Hn"></a>是名第一障碍之法。<a id="a-Ho"></a>诸有智者深当觉知，<a id="a-Hp"></a>不应随转。</p>
  <p id="aHq">“又舍利子，<a id="a-Hr"></a>有诸苾芻发勤精进，<a id="a-Hs"></a>于是经典求闻诵习，<a id="a-Ht"></a>尔时恶魔，<a id="a-Hu"></a>令持经者患其眼目，<a id="a-Hv"></a>便于是经不得建立，<a id="a-Hw"></a>是名第二障碍之法。<a id="a-Hx"></a>诸有智者深当觉知，<a id="a-Hy"></a>不应随转。</p>
  <p id="aHz">“又舍利子，<a id="a-I0"></a>有诸苾芻发勤精进，<a id="a-I1"></a>于是经典求闻诵习，<a id="a-I2"></a>尔时恶魔，<a id="a-I3"></a>令持经者身诸支节一时皆病，<a id="a-I4"></a>便于是经不得建立，<a id="a-I5"></a>是名第三障碍之法。<a id="a-I6"></a>诸有智者深当觉知，<a id="a-I7"></a>不应随转。</p>
  <p id="aI8">“又舍利子，<a id="a-I9"></a>有诸苾芻发勤精进，<a id="a-IA"></a>于是经典求闻诵习，<a id="a-IB"></a>尔时恶魔，<a id="a-IC"></a>令持经者于其住处，<a id="a-ID"></a>心不喜乐寻欲舍弃，<a id="a-IE"></a>便于是经不得建立，<a id="a-IF"></a>是名第四障碍之法。<a id="a-IG"></a>诸有智者深当觉知，<a id="a-IH"></a>不应随转。</p>
  <p id="aII">“又舍利子，<a id="a-IJ"></a>有诸苾芻发勤精进，<a id="a-IK"></a>于是经典求闻诵习，<a id="a-IL"></a>尔时恶魔，<a id="a-IM"></a>令持经者互生忿恚、<a id="a-IN"></a>为忿坏心相加残害，<a id="a-IO"></a>便于此经不得建立，<a id="a-IP"></a>是名第五障碍之法。<a id="a-IQ"></a>诸有智者深当觉知，<a id="a-IR"></a>不应随转。</p>
  <p id="aIS">“又舍利子，<a id="a-IT"></a>有诸苾芻发勤精进，<a id="a-IU"></a>于是经典欲求诵习，<a id="a-IV"></a>尔时恶魔，<a id="a-IW"></a>令持经者起言诤事，<a id="a-IX"></a>起斗讼事，<a id="a-IY"></a>起讥刺事，<a id="a-IZ"></a>起乖离事，<a id="a-Ia"></a>起瞋骂事；<a id="a-Ib"></a>由是事故，<a id="a-Ic"></a>彼此口中互生矛槊、<a id="a-Id"></a>互相言讼，<a id="a-Ie"></a>互相残害，<a id="a-If"></a>互相乖竞；<a id="a-Ig"></a>由起如是诤竞事故，<a id="a-Ih"></a>便生障碍，<a id="a-Ii"></a>于是经典不得流转，<a id="a-Ij"></a>起意造作诸余事业，<a id="a-Ik"></a>是名第六障碍之法。<a id="a-Il"></a>诸有智者深当觉知，<a id="a-Im"></a>不应随转。</p>
  <p id="aIn">“又舍利子，<a id="a-Io"></a>有诸苾芻发勤精进，<a id="a-Ip"></a>于是经典欲求诵习，<a id="a-Iq"></a>尔时恶魔，<a id="a-Ir"></a>将坏灭故作诸形相，<a id="a-Is"></a>或俗人形、<a id="a-It"></a>或出家形，<a id="a-Iu"></a>来至其所娆乱其意，<a id="a-Iv"></a>令于是经不能受持反加谤毁，<a id="a-Iw"></a>复更起心乐余事业，<a id="a-Ix"></a>是名第七障碍之法。<a id="a-Iy"></a>诸有智者深当觉知，<a id="a-Iz"></a>不应随转。</p>
  <p id="aJ0">“又舍利子，<a id="a-J1"></a>当来之世正法欲灭，<a id="a-J2"></a>尔时有诸年少苾芻，<a id="a-J3"></a>于是经典起清净信，<a id="a-J4"></a>心生爱乐在我法律中，<a id="a-J5"></a>为行毗利耶波罗蜜多故发勤精进，<a id="a-J6"></a>于阿耨多罗三藐三菩提深心安住，<a id="a-J7"></a>又于是经恭敬听闻，<a id="a-J8"></a>既得闻已生大欢喜。<a id="a-J9"></a>时，<a id="a-JA"></a>诸年少苾芻，<a id="a-JB"></a>当为邬波柁耶及阿遮利耶，<a id="a-JC"></a>二本学师之所障碍，<a id="a-JD"></a>令于自法不生乐欲。<a id="a-JE"></a>是时二师而语之言：<a id="a-JF"></a>‘汝所持经，<a id="a-JG"></a>此非佛语，<a id="a-JH"></a>非佛菩提，<a id="a-JI"></a>非是正法，<a id="a-JJ"></a>非毗奈耶，<a id="a-JK"></a>非大师教。<a id="a-JL"></a>’时彼苾芻，<a id="a-JM"></a>闻师教诲信受领解，<a id="a-JN"></a>于佛菩提即便弃舍。<a id="a-JO"></a>是时二师重语苾芻：<a id="a-JP"></a>‘汝等应当精进修学，<a id="a-JQ"></a>如我所说若法若律。<a id="a-JR"></a>’时诸苾芻信受领已，<a id="a-JS"></a>先所修习增上善根，<a id="a-JT"></a>为师所坏皆悉断灭。<a id="a-JU"></a>舍利子，<a id="a-JV"></a>彼诸苾芻断善根已，<a id="a-JW"></a>复为恶魔之所诳惑；<a id="a-JX"></a>由诳惑故，<a id="a-JY"></a>于佛正教造障法业，<a id="a-JZ"></a>临命终时，<a id="a-Ja"></a>恶境现前惛痴迷乱，<a id="a-Jb"></a>乃至夭死都皆集现，<a id="a-Jc"></a>而复重兴感地狱业。<a id="a-Jd"></a>舍利子，<a id="a-Je"></a>如是当来诸不善事，<a id="a-Jf"></a>如来于此悉能了知。<a id="a-Jg"></a>又舍利子，<a id="a-Jh"></a>当来之世，<a id="a-Ji"></a>有诸年少苾芻，<a id="a-Jj"></a>于是经典起诸恶见，<a id="a-Jk"></a>诽谤不信，<a id="a-Jl"></a>凡所游履经行往来，<a id="a-Jm"></a>以种种言常兴谤毁，<a id="a-Jn"></a>如来于此悉能了知。<a id="a-Jo"></a>舍利子，<a id="a-Jp"></a>菩萨摩诃萨发勤精进住大乘者，<a id="a-Jq"></a>当于尔时应起四想。<a id="a-Jr"></a>何等为四？<a id="a-Js"></a>一者、<a id="a-Jt"></a>应当发起自调伏想；<a id="a-Ju"></a>二者、<a id="a-Jv"></a>应观自身所作事业，<a id="a-Jw"></a>不应观他所有诸事；<a id="a-Jx"></a>三者、<a id="a-Jy"></a>于彼有情起悲愍想；<a id="a-Jz"></a>四者、<a id="a-K0"></a>住空闲处，<a id="a-K1"></a>于自他心起随护想。<a id="a-K2"></a>舍利子，<a id="a-K3"></a>如是四想，<a id="a-K4"></a>住大乘者若被诽谤，<a id="a-K5"></a>应当发起。<a id="a-K6"></a>又舍利子，<a id="a-K7"></a>当来之世，<a id="a-K8"></a>无量众生受诸邪见，<a id="a-K9"></a>于彼演说正法苾芻，<a id="a-KA"></a>信受者少，<a id="a-KB"></a>不怀敬重请问经义，<a id="a-KC"></a>又不供养亲近往来，<a id="a-KD"></a>亦不承事返生凌蔑；<a id="a-KE"></a>于说非法苾芻，<a id="a-KF"></a>信受者多，<a id="a-KG"></a>得大势力，<a id="a-KH"></a>为诸众生所共敬重，<a id="a-KI"></a>请问经义，<a id="a-KJ"></a>供养称赞是非法者，<a id="a-KK"></a>因此缘故复于是经毁谤讥笑。<a id="a-KL"></a>舍利子，<a id="a-KM"></a>当尔之时，<a id="a-KN"></a>诸众生等，<a id="a-KO"></a>于是经典不欣乐者，<a id="a-KP"></a>闻斯毁谤倍不欣乐；<a id="a-KQ"></a>诸欣乐者，<a id="a-KR"></a>被谤毁故，<a id="a-KS"></a>便于此经舍离乐欲、<a id="a-KT"></a>教离乐欲。<a id="a-KU"></a>诸苾芻等转更炽盛，<a id="a-KV"></a>致令转读是经典者，<a id="a-KW"></a>于众会前不得开示，<a id="a-KX"></a>是名第八障碍之法。<a id="a-KY"></a>诸有智者应当觉知，<a id="a-KZ"></a>不应随转。</p>
  <p id="aKa">“又舍利子，<a id="a-Kb"></a>当来之世有诸苾芻，<a id="a-Kc"></a>贪爱所蔽，<a id="a-Kd"></a>多行劫盗，<a id="a-Ke"></a>欣乐世间三种弊法。<a id="a-Kf"></a>何等为三？<a id="a-Kg"></a>一者、<a id="a-Kh"></a>欣乐追求世间衣钵，<a id="a-Ki"></a>二者、<a id="a-Kj"></a>欣乐追求世间饮食，<a id="a-Kk"></a>三者、<a id="a-Kl"></a>欣乐追求世间戏论绮饰文颂。<a id="a-Km"></a>如是三法，<a id="a-Kn"></a>是名第九障碍之法。<a id="a-Ko"></a>诸有智者应当觉知，<a id="a-Kp"></a>不应随转。</p>
  <p id="aKq">“又舍利子，<a id="a-Kr"></a>当来之世正法灭时，<a id="a-Ks"></a>有诸菩萨安住大乘，<a id="a-Kt"></a>行毗利耶波罗蜜多故，<a id="a-Ku"></a>于是经典，<a id="a-Kv"></a>发勤勇猛增上精进，<a id="a-Kw"></a>书写受持研寻读诵，<a id="a-Kx"></a>广为他人开示演说。<a id="a-Ky"></a>彼诸人等，<a id="a-Kz"></a>当为诸魔之所执持，<a id="a-L0"></a>烦恼业障之所覆蔽，<a id="a-L1"></a>喜世间业，<a id="a-L2"></a>乐世间业，<a id="a-L3"></a>方便勤求世间事业；<a id="a-L4"></a>于世谈论喜乐转增，<a id="a-L5"></a>方便勤求世间谈论；<a id="a-L6"></a>喜乐睡眠，<a id="a-L7"></a>方便勤求；<a id="a-L8"></a>喜于众乱，<a id="a-L9"></a>乐于众乱，<a id="a-LA"></a>方便勤求乐著众乱；<a id="a-LB"></a>于是经典不能受持，<a id="a-LC"></a>又不转读研寻其义，<a id="a-LD"></a>亦不为他广敷开示。<a id="a-LE"></a>舍利子，<a id="a-LF"></a>于佛教中无有所余能为内损，<a id="a-LG"></a>无有所余能速毁灭，<a id="a-LH"></a>唯除懒惰诸恶苾芻，<a id="a-LI"></a>是名第十障碍之法。<a id="a-LJ"></a>诸有智者应当觉知，<a id="a-LK"></a>不应随转。<a id="a-LL"></a>”</p>
  <p id="aLM">尔时，<a id="a-LN"></a>世尊欲重宣此义，<a id="a-LO"></a>而说颂曰：</p>
  <p id="aLP">“正法灭时多障碍，<a id="a-LQ"></a>　当兴种种恶魔业，</p>
  <p id="aLR">于白净法不修习，<a id="a-LS"></a>　亦不乐求胜涅槃。</p>
  <p id="aLT">薄少智慧具恶觉，<a id="a-LU"></a>　不求安住于正法，</p>
  <p id="aLV">备行种种非法行，<a id="a-LW"></a>　游诸恶趣定无疑。</p>
  <p id="aLX">彼诸众生临命终，<a id="a-LY"></a>　无有能为救护者，</p>
  <p id="aLZ">又彼亲教及传授，<a id="a-La"></a>　命终当堕三恶趣。</p>
  <p id="aLb">百千拘胝那庾劫，<a id="a-Lc"></a>　为求世利涉诸苦，</p>
  <p id="aLd">常为三火所烧燃，<a id="a-Le"></a>　云何令彼速解脱？</p>
  <p id="aLf">我已证成无等觉，<a id="a-Lg"></a>　转于微妙梵法轮，</p>
  <p id="aLh">诸天世间不能转，<a id="a-Li"></a>　今故为转度众生。</p>
  <p id="aLj">如是彼时诸群生，<a id="a-Lk"></a>　舍我世间难得法，</p>
  <p id="aLl">习近恶魔诸品类，<a id="a-Lm"></a>　当受无边极重苦。</p>
  <p id="aLn">障彼习行施戒等，<a id="a-Lo"></a>　菩提圣道之因缘，</p>
  <p id="aLp">若有精勤于佛教，<a id="a-Lq"></a>　当迷惑彼正道路。</p>
  <p id="aLr">诸有听闻如是法，<a id="a-Ls"></a>　宣说无我诸空理，</p>
  <p id="aLt">安住此法正行时，<a id="a-Lu"></a>　恶魔当为彼障碍。</p>
  <p id="aLv">谓此最胜此真实，<a id="a-Lw"></a>　于非胜实胜实想，</p>
  <p id="aLx">反加谤毁佛正教，<a id="a-Ly"></a>　当知速堕于地狱。</p>
  <p id="aLz">若有众生于佛所，<a id="a-M0"></a>　深起坚牢爱恭敬，</p>
  <p id="aM1">听闻如是正法已，<a id="a-M2"></a>　欢喜随顺而称赞。</p>
  <p id="aM3">恶魔知彼既生喜，<a id="a-M4"></a>　与诸眷属同愁怖，</p>
  <p id="aM5">便与种种惊畏相，<a id="a-M6"></a>　于彼人所生留难。</p>
  <p id="aM7">或当变作苾芻形，<a id="a-M8"></a>　诈现相亲窃言议，</p>
  <p id="aM9">谓此非正菩提道，<a id="a-MA"></a>　何故在此而奔趣？</p>
  <p id="aMB">有诸众生于是经，<a id="a-MC"></a>　将发坚固住正勤，</p>
  <p id="aMD">又被诱附而轻弄，<a id="a-ME"></a>　用斯废舍不修学。</p>
  <p id="aMF">既被魔罗所惑乱，<a id="a-MG"></a>　随魔意转而拘执，</p>
  <p id="aMH">乃告此经非正法，<a id="a-MI"></a>　便于寂灭永弃舍。</p>
  <p id="aMJ">彼又弃舍大导师，<a id="a-MK"></a>　复不勤求无上法，</p>
  <p id="aML">又复发生我爱已，<a id="a-MM"></a>　速疾趣彼地狱中。</p>
  <p id="aMN">尔时当有少众生，<a id="a-MO"></a>　乐欲勤求此空法，</p>
  <p id="aMP">不得和合同修习，<a id="a-MQ"></a>　乃各流散他方土。</p>
  <p id="aMR">如是无上最胜法，<a id="a-MS"></a>　诸当闻者皆轻毁，</p>
  <p id="aMT">持法者怖远逃避，<a id="a-MU"></a>　是相当兴未来世。</p>
  <p id="aMV">此国全无持法者，<a id="a-MW"></a>　远方虽有未为多，</p>
  <p id="aMX">纵有受持此经者，<a id="a-MY"></a>　悉皆捐舍无咨问。</p>
  <p id="aMZ">世间依怙圣教中，<a id="a-Ma"></a>　如是甚深无上法，</p>
  <p id="aMb">无量障碍在未来，<a id="a-Mc"></a>　了然犹如现在住。</p>
  <p id="aMd">时有持法贤善者，<a id="a-Me"></a>　不顾身命住空闲，</p>
  <p id="aMf">修习演宣如是法，<a id="a-Mg"></a>　速疾往升于善趣。</p>
 </body>
</html>