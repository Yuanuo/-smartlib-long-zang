<!doctype html>
<html id="z3IBTI5DV" data-ver="1412">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘宝积部">
  <meta period="唐">
 </head>
 <body>
  <h1 id="a1">大宝积经卷第一百一十三</h1>
  <h2 id="a2">北梁沙门释道龚于张掖译</h2>
  <h2 id="a3">宝梁聚会第四十四之一沙门品第一</h2>
  <p id="a4">如是我闻：<a id="a-5"></a>一时，<a id="a-6"></a>佛在王舍城耆阇崛山中，<a id="a-7"></a>与大比丘众八千人俱，<a id="a-8"></a>菩萨摩诃萨万六千人——皆不退转于阿耨多罗三藐三菩提，<a id="a-9"></a>尽是一生补处，<a id="a-A"></a>悉从十方诸佛世界而来集会。</p>
  <p id="aB">尔时，<a id="a-C"></a>摩诃迦葉白佛言：<a id="a-D"></a>“世尊，<a id="a-E"></a>所言沙门，<a id="a-F"></a>云何为沙门？<a id="a-G"></a>”</p>
  <p id="aH">佛告迦葉：<a id="a-I"></a>“所谓沙门者，<a id="a-J"></a>寂灭故；<a id="a-K"></a>调伏故；<a id="a-L"></a>受教故；<a id="a-M"></a>戒身净故；<a id="a-N"></a>入禅定故；<a id="a-O"></a>得智慧故；<a id="a-P"></a>解如实义得解脱故；<a id="a-Q"></a>于三脱门无所疑故；<a id="a-R"></a>安住圣人所行法故；<a id="a-S"></a>善修四念处故；<a id="a-T"></a>离一切不善法故；<a id="a-U"></a>安住四正勤故；<a id="a-V"></a>善修四如意足故；<a id="a-W"></a>成就信根故；<a id="a-X"></a>信佛法僧故；<a id="a-Y"></a>成就坚信于佛法僧故；<a id="a-Z"></a>不信余道法故；<a id="a-a"></a>勤行离一切烦恼故；<a id="a-b"></a>善修七菩提分离一切不善；<a id="a-c"></a>如实修一切善法故；<a id="a-d"></a>善知正念正智方便故；<a id="a-e"></a>专念一切诸善法故；<a id="a-f"></a>善知定慧方便故；<a id="a-g"></a>成就五力故；<a id="a-h"></a>不为一切烦恼之所乱故；<a id="a-i"></a>善修七菩提分故；<a id="a-j"></a>善知一切法中因缘方便故；<a id="a-k"></a>善知圣道方便故；<a id="a-l"></a>善知正见正定方便故；<a id="a-m"></a>得四辩力不信外道故；<a id="a-n"></a>依义不依语，<a id="a-o"></a>依智不依识，<a id="a-p"></a>依了义经不依不了义经，<a id="a-q"></a>依法不依人故；<a id="a-r"></a>离四魔故；<a id="a-s"></a>善知五阴故；<a id="a-t"></a>断一切烦恼故；<a id="a-u"></a>得最后身故；<a id="a-v"></a>离生死道故；<a id="a-w"></a>离一切爱故；<a id="a-x"></a>勤行知苦、<a id="a-y"></a>断集、<a id="a-z"></a>证灭、<a id="a-10"></a>修道故；<a id="a-11"></a>善见四圣谛故；<a id="a-12"></a>于佛法中不信余道故；<a id="a-13"></a>所作已办故；<a id="a-14"></a>断一切漏故；<a id="a-15"></a>修八背舍故；<a id="a-16"></a>释梵天王之所赞故；<a id="a-17"></a>从本已来专心行道故；<a id="a-18"></a>乐阿兰若处故；<a id="a-19"></a>安住圣法中故；<a id="a-1A"></a>乐佛法仪式故；<a id="a-1B"></a>心不倾动故；<a id="a-1C"></a>不亲近出家在家众故；<a id="a-1D"></a>心乐独行如犀角故；<a id="a-1E"></a>畏于人众多恼乱故；<a id="a-1F"></a>乐住独处故；<a id="a-1G"></a>常怖畏三界故；<a id="a-1H"></a>得实沙门果故；<a id="a-1I"></a>离一切希望故；<a id="a-1J"></a>离世八法故，<a id="a-1K"></a>所谓利衰毁誉称讥苦乐；<a id="a-1L"></a>坚心不动如地故；<a id="a-1M"></a>护彼我意无所犯故；<a id="a-1N"></a>不浊故；<a id="a-1O"></a>正行故；<a id="a-1P"></a>心行成就如虚空故；<a id="a-1Q"></a>于诸形相心无染著，<a id="a-1R"></a>如虚空中动手无所碍故。<a id="a-1S"></a>迦葉，<a id="a-1T"></a>若能成就如是行法，<a id="a-1U"></a>是名沙门。<a id="a-1V"></a>”</p>
  <p id="a1W">尔时，<a id="a-1X"></a>摩诃迦葉白佛言：<a id="a-1Y"></a>“世尊，<a id="a-1Z"></a>未曾有也，<a id="a-1a"></a>如来善说沙门德行。<a id="a-1b"></a>世尊，<a id="a-1c"></a>若未来世有诸沙门，<a id="a-1d"></a>非实沙门自言我是沙门，<a id="a-1e"></a>非梵行人自言我有梵行；<a id="a-1f"></a>如是之人，<a id="a-1g"></a>即已侵损如来无量阿僧祇劫所修集阿耨多罗三藐三菩提。<a id="a-1h"></a>”</p>
  <p id="a1i">佛告迦葉：<a id="a-1j"></a>“如是侵损如来菩提之罪，<a id="a-1k"></a>说不可尽。<a id="a-1l"></a>迦葉，<a id="a-1m"></a>我灭度后，<a id="a-1n"></a>汝及余大弟子等亦皆灭度，<a id="a-1o"></a>又此世界诸大菩萨皆至他方诸佛世界，<a id="a-1p"></a>尔时，<a id="a-1q"></a>于我法中当有比丘，<a id="a-1r"></a>于诸所行心多谄曲。<a id="a-1s"></a>迦葉，<a id="a-1t"></a>我今当说沙门之垢、<a id="a-1u"></a>沙门过罪。</p>
  <p id="a1v">“迦葉，<a id="a-1w"></a>后末法中，<a id="a-1x"></a>当有比丘，<a id="a-1y"></a>不修身、<a id="a-1z"></a>不修戒、<a id="a-20"></a>不修心、<a id="a-21"></a>不修慧，<a id="a-22"></a>痴如小儿向于闇冥而无所知，<a id="a-23"></a>心不调伏成沙门垢。<a id="a-24"></a>迦葉，<a id="a-25"></a>云何沙门垢？<a id="a-26"></a>迦葉，<a id="a-27"></a>沙门之垢有三十二，<a id="a-28"></a>出家之人所应远离。<a id="a-29"></a>何等三十二？<a id="a-2A"></a>欲觉是沙门垢，<a id="a-2B"></a>瞋觉是沙门垢，<a id="a-2C"></a>恼觉是沙门垢，<a id="a-2D"></a>自赞是沙门垢，<a id="a-2E"></a>毁他是沙门垢，<a id="a-2F"></a>邪求利养是沙门垢，<a id="a-2G"></a>因利求利是沙门垢，<a id="a-2H"></a>损他施福是沙门垢，<a id="a-2I"></a>覆藏罪过是沙门垢，<a id="a-2J"></a>亲近在家人是沙门垢，<a id="a-2K"></a>亲近出家人是沙门乐于众闹是沙门垢，<a id="a-2L"></a>未得利养作方便求是沙门垢，<a id="a-2M"></a>于他利养心生希望是沙门垢，<a id="a-2N"></a>自于利养心不知足是沙门垢，<a id="a-2O"></a>于他利养中心生嫉妒是沙门垢，<a id="a-2P"></a>常求他过是沙门垢，<a id="a-2Q"></a>不见己过是沙门垢，<a id="a-2R"></a>于解脱戒而不坚持是沙门垢，<a id="a-2S"></a>不知惭愧是沙门垢，<a id="a-2T"></a>无恭恪意心慢掉动无有羞耻是沙门垢，<a id="a-2U"></a>起诸结使是沙门垢，<a id="a-2V"></a>逆十二因缘是沙门垢，<a id="a-2W"></a>摄取边见是沙门垢，<a id="a-2X"></a>不寂灭不离欲是沙门垢，<a id="a-2Y"></a>乐于生死不乐涅槃是沙门垢，<a id="a-2Z"></a>好乐外典是沙门垢，<a id="a-2a"></a>五盖覆心起诸烦恼是沙门垢，<a id="a-2b"></a>不信业报是沙门垢，<a id="a-2c"></a>畏三脱门是沙门垢，<a id="a-2d"></a>谤深妙法不寂灭行是沙门垢，<a id="a-2e"></a>于三宝中心不尊敬是沙门垢。<a id="a-2f"></a>迦葉，<a id="a-2g"></a>是名沙门三十二垢。<a id="a-2h"></a>若能离此诸垢，<a id="a-2i"></a>是名沙门。</p>
  <p id="a2j">“迦葉，<a id="a-2k"></a>又有八法覆沙门行。<a id="a-2l"></a>何等八？<a id="a-2m"></a>一者、<a id="a-2n"></a>不敬顺师长；<a id="a-2o"></a>二、<a id="a-2p"></a>不尊敬法；<a id="a-2q"></a>三、<a id="a-2r"></a>不善思惟；<a id="a-2s"></a>四、<a id="a-2t"></a>所未闻法闻已诽谤；<a id="a-2u"></a>五、<a id="a-2v"></a>闻无众生、<a id="a-2w"></a>无我、<a id="a-2x"></a>无命、<a id="a-2y"></a>无人法已，<a id="a-2z"></a>心生惊畏；<a id="a-30"></a>六、<a id="a-31"></a>闻一切行本来无生已，<a id="a-32"></a>而解有为法，<a id="a-33"></a>不解无为法；<a id="a-34"></a>七、<a id="a-35"></a>闻说次第法已堕大深处；<a id="a-36"></a>八、<a id="a-37"></a>闻一切法无生无性无出已而心迷没。<a id="a-38"></a>迦葉，<a id="a-39"></a>是名八法覆于沙门行。<a id="a-3A"></a>如是八法，<a id="a-3B"></a>出家沙门应当远离。</p>
  <p id="a3C">“迦葉，<a id="a-3D"></a>我不说剃头、<a id="a-3E"></a>法服名为沙门，<a id="a-3F"></a>所谓有功德仪式具足者，<a id="a-3G"></a>乃名为沙门。<a id="a-3H"></a>迦葉，<a id="a-3I"></a>沙门身服袈裟，<a id="a-3J"></a>心应远离贪恚痴行。<a id="a-3K"></a>何以故？<a id="a-3L"></a>心无贪恚痴行，<a id="a-3M"></a>我乃听著袈裟。<a id="a-3N"></a>迦葉，<a id="a-3O"></a>若心有贪恚痴法，<a id="a-3P"></a>而身著袈裟，<a id="a-3Q"></a>除专心持戒，<a id="a-3R"></a>余不持戒人，<a id="a-3S"></a>则为烧灭袈裟。<a id="a-3T"></a>何以故？<a id="a-3U"></a>圣人表式，<a id="a-3V"></a>随顺寂灭行慈悲心，<a id="a-3W"></a>离欲灭者之所应服。<a id="a-3X"></a>迦葉，<a id="a-3Y"></a>汝今听我说，<a id="a-3Z"></a>圣人表式有十二事。<a id="a-3a"></a>何等十二？<a id="a-3b"></a>迦葉，<a id="a-3c"></a>持戒是圣人表式，<a id="a-3d"></a>禅定是圣人表式，<a id="a-3e"></a>智慧是圣人表式，<a id="a-3f"></a>解脱是圣人表式，<a id="a-3g"></a>解脱知见是圣人表式，<a id="a-3h"></a>入四圣谛是圣人表式，<a id="a-3i"></a>能解十二因缘是圣人表式，<a id="a-3j"></a>行四无量心是圣人表式，<a id="a-3k"></a>行于四禅是圣人表式，<a id="a-3l"></a>行四无色定是圣人表式，<a id="a-3m"></a>入四向正定是圣人表式，<a id="a-3n"></a>断一切漏是圣人表式。<a id="a-3o"></a>迦葉，<a id="a-3p"></a>是名圣人十二表式。<a id="a-3q"></a>迦葉，<a id="a-3r"></a>若有比丘不具足圣人十二表式身服袈裟者，<a id="a-3s"></a>我说此比丘是邪法行，<a id="a-3t"></a>非寂灭行，<a id="a-3u"></a>离佛法行；<a id="a-3v"></a>不近涅槃，<a id="a-3w"></a>顺生死行为魔所钩；<a id="a-3x"></a>不度生死，<a id="a-3y"></a>于正法退而行邪法。<a id="a-3z"></a>迦葉，<a id="a-40"></a>是故出家比丘身服袈裟时，<a id="a-41"></a>若未得沙门果者，<a id="a-42"></a>应以八法敬重袈裟。<a id="a-43"></a>何等八？<a id="a-44"></a>于身袈裟应起塔想、<a id="a-45"></a>世尊想、<a id="a-46"></a>寂灭想、<a id="a-47"></a>慈想、<a id="a-48"></a>敬如佛想、<a id="a-49"></a>惭想、<a id="a-4A"></a>愧想、<a id="a-4B"></a>令我来世离贪恚痴具沙门法想。<a id="a-4C"></a>迦葉，<a id="a-4D"></a>是名八法敬重袈裟。</p>
  <p id="a4E">“迦葉，<a id="a-4F"></a>若有于四圣种不行知足离沙门法，<a id="a-4G"></a>亦不以此八法敬重袈裟者，<a id="a-4H"></a>而彼别有似沙门数堕小地狱。<a id="a-4I"></a>迦葉，<a id="a-4J"></a>彼地狱中似沙门者于中受罪，<a id="a-4K"></a>衣钵支体皆悉炽然，<a id="a-4L"></a>坐卧之处凡有所用物，<a id="a-4M"></a>亦皆炽然如大火聚，<a id="a-4N"></a>似沙门者受如是罪。<a id="a-4O"></a>何以故？<a id="a-4P"></a>成就不净身口意业故堕是罪处。<a id="a-4Q"></a>迦葉，<a id="a-4R"></a>若非沙门自言我是沙门，<a id="a-4S"></a>非梵行者自言我有梵行，<a id="a-4T"></a>若有持戒功德具足人所右绕恭敬尊重者，<a id="a-4U"></a>若破戒比丘受其礼敬供养而不自知恶，<a id="a-4V"></a>彼恶比丘以是不善根故得八轻法。<a id="a-4W"></a>何等八？<a id="a-4X"></a>一、<a id="a-4Y"></a>作愚痴；<a id="a-4Z"></a>二、<a id="a-4a"></a>口喑哑；<a id="a-4b"></a>三、<a id="a-4c"></a>受身矬陋；<a id="a-4d"></a>四、<a id="a-4e"></a>颜貌丑恶，<a id="a-4f"></a>其面侧戾见者蚩笑；<a id="a-4g"></a>五、<a id="a-4h"></a>转受女人身作贫穷婢使；<a id="a-4i"></a>六、<a id="a-4j"></a>其形羸瘦夭损寿命；<a id="a-4k"></a>七、<a id="a-4l"></a>人所不敬，<a id="a-4m"></a>常有恶名；<a id="a-4n"></a>八、<a id="a-4o"></a>不值佛世。<a id="a-4p"></a>迦葉，<a id="a-4q"></a>是破戒比丘受持戒者礼敬供养，<a id="a-4r"></a>得如是八种法。<a id="a-4s"></a>迦葉，<a id="a-4t"></a>破戒比丘闻如是法已，<a id="a-4u"></a>应当不受持戒比丘礼敬供养。<a id="a-4v"></a>迦葉，<a id="a-4w"></a>若有非沙门自言我是沙门，<a id="a-4x"></a>非梵行自言我有梵行，<a id="a-4y"></a>于此大地乃至无有涕唾分处，<a id="a-4z"></a>况举足下足去来屈伸？<a id="a-50"></a>何以故？<a id="a-51"></a>过去大王持此大地，<a id="a-52"></a>施与持戒有行德者，<a id="a-53"></a>令于中行道。<a id="a-54"></a>迦葉，<a id="a-55"></a>是破戒比丘举足下足处，<a id="a-56"></a>一切信施不及此人，<a id="a-57"></a>况僧坊及招提僧舍经行之处？<a id="a-58"></a>若有房舍、<a id="a-59"></a>床敷、<a id="a-5A"></a>园林，<a id="a-5B"></a>所有衣钵、<a id="a-5C"></a>卧具、<a id="a-5D"></a>医药，<a id="a-5E"></a>一切信施所不应受。<a id="a-5F"></a>迦葉，<a id="a-5G"></a>我今当说，<a id="a-5H"></a>若有非沙门自言我是沙门，<a id="a-5I"></a>非梵行自言我有梵行，<a id="a-5J"></a>不能必报信施如一毛端。<a id="a-5K"></a>何以故？<a id="a-5L"></a>圣众福田犹如大海最妙最胜，<a id="a-5M"></a>于中若有施主净心信故，<a id="a-5N"></a>以施种子种福田中，<a id="a-5O"></a>如此施主起无量施想。<a id="a-5P"></a>迦葉，<a id="a-5Q"></a>若有破戒比丘，<a id="a-5R"></a>如分一毛以为百分，<a id="a-5S"></a>若恶比丘受信施如一毛分，<a id="a-5T"></a>随所受毛分即损失施主尔所大海福报之分不能毕报。<a id="a-5U"></a>迦葉，<a id="a-5V"></a>是故应净其心受他信施。<a id="a-5W"></a>迦葉，<a id="a-5X"></a>应如是学。<a id="a-5Y"></a>”</p>
  <p id="a5Z">尔时，<a id="a-5a"></a>众中有净行少欲离扼比丘二百人，<a id="a-5b"></a>闻说是已扪泪而白：<a id="a-5c"></a>“世尊，<a id="a-5d"></a>我今当死，<a id="a-5e"></a>不欲以不得沙门果，<a id="a-5f"></a>受他信施乃至一食。<a id="a-5g"></a>”</p>
  <p id="a5h">佛言：<a id="a-5i"></a>“善哉！<a id="a-5j"></a>善哉！<a id="a-5k"></a>善男子，<a id="a-5l"></a>汝如是惭愧畏于后世，<a id="a-5m"></a>喻如金刚，<a id="a-5n"></a>即是现世璎珞。<a id="a-5o"></a>善男子，<a id="a-5p"></a>我今当说，<a id="a-5q"></a>世有二人应受信施。<a id="a-5r"></a>何等二？<a id="a-5s"></a>一者、<a id="a-5t"></a>勤行精进，<a id="a-5u"></a>二者、<a id="a-5v"></a>得解脱者。<a id="a-5w"></a>”</p>
  <p id="a5x">佛告比丘：<a id="a-5y"></a>“若有比丘得解脱者，<a id="a-5z"></a>行善法者，<a id="a-60"></a>如我所说坚持戒者，<a id="a-61"></a>观一切行无常、<a id="a-62"></a>苦、<a id="a-63"></a>一切法无我者，<a id="a-64"></a>观涅槃寂灭愿求欲得。<a id="a-65"></a>如是，<a id="a-66"></a>比丘，<a id="a-67"></a>受他信施抟如须弥，<a id="a-68"></a>必能报是信施之福。<a id="a-69"></a>若有比丘受信施主施，<a id="a-6A"></a>令此施主得大利益得大果报。<a id="a-6B"></a>何以故？<a id="a-6C"></a>常生福德，<a id="a-6D"></a>有三种福？<a id="a-6E"></a>一、<a id="a-6F"></a>常施食，<a id="a-6G"></a>二、<a id="a-6H"></a>僧坊舍，<a id="a-6I"></a>三、<a id="a-6J"></a>行慈心。<a id="a-6K"></a>此三福中慈心最胜。<a id="a-6L"></a>”</p>
  <p id="a6M">佛告比丘：<a id="a-6N"></a>“若有比丘从施主受施，<a id="a-6O"></a>若衣钵、<a id="a-6P"></a>卧具、<a id="a-6Q"></a>饮食、<a id="a-6R"></a>汤药受已，<a id="a-6S"></a>若入无量定，<a id="a-6T"></a>令彼施主得无量福得无量报。<a id="a-6U"></a>迦葉，<a id="a-6V"></a>譬如三千大千世界，<a id="a-6W"></a>所有大海尚可竭尽，<a id="a-6X"></a>而此施主所得福报不可得尽。<a id="a-6Y"></a>迦葉当知，<a id="a-6Z"></a>破戒比丘损于施主尔所福德，<a id="a-6a"></a>若受施主施已，<a id="a-6b"></a>行于恶法，<a id="a-6c"></a>损他信施。<a id="a-6d"></a>迦葉，<a id="a-6e"></a>如是说沙门垢、<a id="a-6f"></a>沙门过罪、<a id="a-6g"></a>沙门谄曲、<a id="a-6h"></a>沙门中贼。<a id="a-6i"></a>迦葉，<a id="a-6j"></a>持戒比丘应当专念，<a id="a-6k"></a>远离如是一切恶法。<a id="a-6l"></a>迦葉，<a id="a-6m"></a>所谓沙门者，<a id="a-6n"></a>眼不流色中，<a id="a-6o"></a>耳、<a id="a-6p"></a>鼻、<a id="a-6q"></a>舌、<a id="a-6r"></a>身、<a id="a-6s"></a>意不流法中，<a id="a-6t"></a>是故谓之沙门。<a id="a-6u"></a>选择六入，<a id="a-6v"></a>了达六通，<a id="a-6w"></a>专念六念，<a id="a-6x"></a>安住六敬法，<a id="a-6y"></a>行六重法，<a id="a-6z"></a>是谓沙门。<a id="a-70"></a>”</p>
  <p data-pb></p>
  <h2 id="a71">比丘品第二</h2>
  <p id="a72">尔时，<a id="a-73"></a>佛告迦葉：<a id="a-74"></a>“所言比丘，<a id="a-75"></a>比丘者，<a id="a-76"></a>能破烦恼，<a id="a-77"></a>故名比丘；<a id="a-78"></a>破我想、<a id="a-79"></a>众生想、<a id="a-7A"></a>人想、<a id="a-7B"></a>男想、<a id="a-7C"></a>女想，<a id="a-7D"></a>是谓比丘，<a id="a-7E"></a>复次，<a id="a-7F"></a>迦葉，<a id="a-7G"></a>有修戒修慧，<a id="a-7H"></a>是名比丘，<a id="a-7I"></a>复次，<a id="a-7J"></a>迦葉，<a id="a-7K"></a>离恐畏故，<a id="a-7L"></a>度三有四流故，<a id="a-7M"></a>见有及流诸过患故，<a id="a-7N"></a>离一切有及流故，<a id="a-7O"></a>安处无畏道故，<a id="a-7P"></a>是名比丘，<a id="a-7Q"></a>迦葉，<a id="a-7R"></a>若有比丘，<a id="a-7S"></a>自知不成就如是之法及余善法，<a id="a-7T"></a>又离是法行于余道。<a id="a-7U"></a>迦葉，<a id="a-7V"></a>彼比丘，<a id="a-7W"></a>非我弟子，<a id="a-7X"></a>我非彼师。<a id="a-7Y"></a>迦葉，<a id="a-7Z"></a>多有恶比丘坏我佛法。<a id="a-7a"></a>迦葉，<a id="a-7b"></a>非九十五种外道能坏我法，<a id="a-7c"></a>亦非诸余外道能坏我法，<a id="a-7d"></a>除我法中所有痴人，<a id="a-7e"></a>此痴人辈能坏我法。<a id="a-7f"></a>迦葉，<a id="a-7g"></a>譬如师子兽中之王，<a id="a-7h"></a>若其死已，<a id="a-7i"></a>虎狼鸟兽无有能得食其肉者。<a id="a-7j"></a>迦葉，<a id="a-7k"></a>师子身中自生诸虫还食其肉。<a id="a-7l"></a>迦葉，<a id="a-7m"></a>于我法中出如是等诸恶比丘，<a id="a-7n"></a>贪惜利养为贪利所覆，<a id="a-7o"></a>不灭恶法，<a id="a-7p"></a>不修善法，<a id="a-7q"></a>不离妄语。<a id="a-7r"></a>迦葉，<a id="a-7s"></a>如是比丘能坏我法。</p>
  <p id="a7t">“迦葉，<a id="a-7u"></a>有四法成就，<a id="a-7v"></a>当知是恶比丘。<a id="a-7w"></a>何等四？<a id="a-7x"></a>贪、<a id="a-7y"></a>恚、<a id="a-7z"></a>痴及我慢者，<a id="a-80"></a>是名恶比丘。<a id="a-81"></a>复有四法成就，<a id="a-82"></a>当知是恶比丘。<a id="a-83"></a>何等四？<a id="a-84"></a>傲慢自大、<a id="a-85"></a>无惭、<a id="a-86"></a>无愧、<a id="a-87"></a>不慎口过，<a id="a-88"></a>是名恶比丘。<a id="a-89"></a>复有四法成就，<a id="a-8A"></a>当知是恶比丘。<a id="a-8B"></a>何等四？<a id="a-8C"></a>掉动、<a id="a-8D"></a>轻他、<a id="a-8E"></a>贪求利养、<a id="a-8F"></a>多行非法，<a id="a-8G"></a>是名恶比丘。<a id="a-8H"></a>复有四法成就，<a id="a-8I"></a>当知是恶比丘。<a id="a-8J"></a>何等四？<a id="a-8K"></a>多有奸伪、<a id="a-8L"></a>幻惑于人、<a id="a-8M"></a>多行邪命、<a id="a-8N"></a>多说恶言，<a id="a-8O"></a>是名恶比丘。<a id="a-8P"></a>复有四法成就，<a id="a-8Q"></a>当知是恶比丘。<a id="a-8R"></a>何等四？<a id="a-8S"></a>现受他恩不知报之，<a id="a-8T"></a>小恩于他责望大报，<a id="a-8U"></a>先受他恩而不忆念，<a id="a-8V"></a>侵损亲友，<a id="a-8W"></a>是名恶比丘。<a id="a-8X"></a>复有四法成就，<a id="a-8Y"></a>当知是恶比丘。<a id="a-8Z"></a>何等四？<a id="a-8a"></a>受人信施失他福报，<a id="a-8b"></a>不善护戒，<a id="a-8c"></a>轻所受戒，<a id="a-8d"></a>不坚持律，<a id="a-8e"></a>是名恶比丘。<a id="a-8f"></a>复有四法成就，<a id="a-8g"></a>当知是恶比丘。<a id="a-8h"></a>何等四？<a id="a-8i"></a>有我论，<a id="a-8j"></a>有众生论，<a id="a-8k"></a>有命论，<a id="a-8l"></a>有人论，<a id="a-8m"></a>是名恶比丘。<a id="a-8n"></a>复有四法成就，<a id="a-8o"></a>当知是恶比丘。<a id="a-8p"></a>何等四？<a id="a-8q"></a>不敬佛，<a id="a-8r"></a>不敬法，<a id="a-8s"></a>不敬僧，<a id="a-8t"></a>不敬戒，<a id="a-8u"></a>是名恶比丘。<a id="a-8v"></a>复有四法成就，<a id="a-8w"></a>当知是恶比丘。<a id="a-8x"></a>何等四？<a id="a-8y"></a>若僧和合而心不悦，<a id="a-8z"></a>不乐独处，<a id="a-90"></a>乐于众中，<a id="a-91"></a>常论世俗所有言说，<a id="a-92"></a>是名恶比丘。<a id="a-93"></a>复有四法成就，<a id="a-94"></a>当知是恶比丘。<a id="a-95"></a>何等四？<a id="a-96"></a>求于利养，<a id="a-97"></a>求大名称，<a id="a-98"></a>求多知识，<a id="a-99"></a>不住圣种，<a id="a-9A"></a>是名恶比丘。<a id="a-9B"></a>复有四法成就，<a id="a-9C"></a>当知是恶比丘。<a id="a-9D"></a>何等四？<a id="a-9E"></a>系属于魔，<a id="a-9F"></a>为魔所害，<a id="a-9G"></a>多于睡眠，<a id="a-9H"></a>作善不喜，<a id="a-9I"></a>是名恶比丘。<a id="a-9J"></a>复有四法成就，<a id="a-9K"></a>当知是恶比丘。<a id="a-9L"></a>何等四？<a id="a-9M"></a>于佛法中朽败，<a id="a-9N"></a>心怀谀谄，<a id="a-9O"></a>为烦恼所害，<a id="a-9P"></a>离沙门果，<a id="a-9Q"></a>是名恶比丘。<a id="a-9R"></a>复有四法成就，<a id="a-9S"></a>当知是恶比丘。<a id="a-9T"></a>何等四？<a id="a-9U"></a>为淫欲所烧，<a id="a-9V"></a>瞋恚所烧，<a id="a-9W"></a>愚痴所烧，<a id="a-9X"></a>亦为一切烦恼所烧，<a id="a-9Y"></a>是名恶比丘。<a id="a-9Z"></a>复有四法成就，<a id="a-9a"></a>当知是恶比丘。<a id="a-9b"></a>何等四？<a id="a-9c"></a>多游淫里不知过恶，<a id="a-9d"></a>不知知足，<a id="a-9e"></a>虽多学问不知知足，<a id="a-9f"></a>于所须物常怀嫉心不能施他，<a id="a-9g"></a>是名恶比丘。<a id="a-9h"></a>复有四法成就，<a id="a-9i"></a>当知是恶比丘。<a id="a-9j"></a>何等四？<a id="a-9k"></a>从闇入闇，<a id="a-9l"></a>从痴入痴，<a id="a-9m"></a>不见圣谛多生疑惑，<a id="a-9n"></a>常为生死之所系缚，<a id="a-9o"></a>闭涅槃门，<a id="a-9p"></a>是名恶比丘。</p>
  <p id="a9q">“复有四法成就，<a id="a-9r"></a>当知是恶比丘。<a id="a-9s"></a>何等四？<a id="a-9t"></a>身多奸行，<a id="a-9u"></a>口多奸行，<a id="a-9v"></a>意多奸行，<a id="a-9w"></a>仪式多奸行。<a id="a-9x"></a>云何身多奸行？<a id="a-9y"></a>安详而行是身奸行，<a id="a-9z"></a>不左右视是身奸行，<a id="a-A0"></a>若左右视不过一寻是身奸行，<a id="a-A1"></a>邪命著衣是身奸行。<a id="a-A2"></a>谀谄行于空闲之处，<a id="a-A3"></a>不求空闲所行之法；<a id="a-A4"></a>谀谄乞食，<a id="a-A5"></a>不观乞食相；<a id="a-A6"></a>谀谄著粪扫衣，<a id="a-A7"></a>不知为惭愧故；<a id="a-A8"></a>谀谄行于山窟树下，<a id="a-A9"></a>不知分别十二缘行；<a id="a-AA"></a>谀谄服于陈故弃药，<a id="a-AB"></a>不求甘露法药。<a id="a-AC"></a>迦葉，<a id="a-AD"></a>是名身多奸行。<a id="a-AE"></a>迦葉，<a id="a-AF"></a>云何口多奸行？<a id="a-AG"></a>他识我，<a id="a-AH"></a>他请我，<a id="a-AI"></a>如所求我已得；<a id="a-AJ"></a>我不求利养，<a id="a-AK"></a>而他送与我细妙供养我皆得，<a id="a-AL"></a>多利养我亦得；<a id="a-AM"></a>我常行善法应受供养；<a id="a-AN"></a>我善问答；<a id="a-AO"></a>我能顺法相，<a id="a-AP"></a>我能逆法相，<a id="a-AQ"></a>我于一切法解义非义；<a id="a-AR"></a>他若如是问我，<a id="a-AS"></a>我能如是答，<a id="a-AT"></a>答已伏彼令其默然；<a id="a-AU"></a>我说是已能令大众一切喜悦，<a id="a-AV"></a>亦令一切叹言善哉，<a id="a-AW"></a>令彼众人请我供养，<a id="a-AX"></a>得供养已复令施主请言数来。<a id="a-AY"></a>迦葉，<a id="a-AZ"></a>若有不调伏口而有所说，<a id="a-Aa"></a>一切所言皆非正言，<a id="a-Ab"></a>是口多奸行。<a id="a-Ac"></a>迦葉，<a id="a-Ad"></a>是名口多奸行。<a id="a-Ae"></a>迦葉，<a id="a-Af"></a>云何意多奸行？<a id="a-Ag"></a>心所牵连贪求利养，<a id="a-Ah"></a>衣钵、<a id="a-Ai"></a>卧具、<a id="a-Aj"></a>饮食、<a id="a-Ak"></a>医药，<a id="a-Al"></a>而口说言：<a id="a-Am"></a>‘一切利养我所不须。<a id="a-An"></a>’心实多求而诈言知足，<a id="a-Ao"></a>是名意多奸行。<a id="a-Ap"></a>”</p>
  <p id="aAq">尔时，<a id="a-Ar"></a>世尊而说偈言：</p>
  <p id="aAs">“心求利养，<a id="a-At"></a>　口言知足；<a id="a-Au"></a> 邪命求利，<a id="a-Av"></a>　常无快乐；</p>
  <p id="aAw">其心多奸，<a id="a-Ax"></a>　欺诳一切；<a id="a-Ay"></a> 如此之心，<a id="a-Az"></a>　都不清净。</p>
  <p id="aB0">诸天龙神，<a id="a-B1"></a>　有天眼者，<a id="a-B2"></a>　诸佛世尊，<a id="a-B3"></a>　咸共知见。</p>
  <p id="aB4">“迦葉，<a id="a-B5"></a>如是恶比丘，<a id="a-B6"></a>离善法仪式，<a id="a-B7"></a>作邪命行，<a id="a-B8"></a>堕三恶道。<a id="a-B9"></a>”</p>
  <p data-pb></p>
  <h2 id="aBA">旃陀罗沙门品第三</h2>
  <p id="aBB">佛告迦葉：<a id="a-BC"></a>“云何旃陀罗沙门？<a id="a-BD"></a>迦葉，<a id="a-BE"></a>譬如旃陀罗，<a id="a-BF"></a>常于冢间行求死尸，<a id="a-BG"></a>无慈悲心视于众生，<a id="a-BH"></a>得见死尸心大喜悦。<a id="a-BI"></a>迦葉，<a id="a-BJ"></a>如是沙门旃陀罗常无慈心，<a id="a-BK"></a>至施主家行不善心，<a id="a-BL"></a>所求得已生贵重心；<a id="a-BM"></a>从施主家受利养已，<a id="a-BN"></a>不教施主佛法毗尼，<a id="a-BO"></a>为利养故亲近在家，<a id="a-BP"></a>不为法故，<a id="a-BQ"></a>亦无慈心，<a id="a-BR"></a>常求利养。<a id="a-BS"></a>迦葉，<a id="a-BT"></a>是名沙门旃陀罗。</p>
  <p id="aBU">“迦葉，<a id="a-BV"></a>如旃陀罗为一切人之所舍离，<a id="a-BW"></a>所谓大臣、<a id="a-BX"></a>长者及诸小王、<a id="a-BY"></a>刹利、<a id="a-BZ"></a>婆罗门并余庶民，<a id="a-Ba"></a>乃至下贱之所远离，<a id="a-Bb"></a>不欲共作知识。<a id="a-Bc"></a>迦葉，<a id="a-Bd"></a>如是沙门旃陀罗，<a id="a-Be"></a>亦为一切之所远离，<a id="a-Bf"></a>所谓持戒有德人所敬者，<a id="a-Bg"></a>比丘、<a id="a-Bh"></a>比丘尼、<a id="a-Bi"></a>优婆塞、<a id="a-Bj"></a>优婆夷，<a id="a-Bk"></a>天、<a id="a-Bl"></a>龙、<a id="a-Bm"></a>鬼、<a id="a-Bn"></a>神及乾闼婆，<a id="a-Bo"></a>知其破戒行恶法故。<a id="a-Bp"></a>迦葉，<a id="a-Bq"></a>是名沙门旃陀罗。</p>
  <p id="aBr">“迦葉，<a id="a-Bs"></a>如旃陀罗所有衣服饮食诸所用物，<a id="a-Bt"></a>尽非好人之所爱乐，<a id="a-Bu"></a>亦不受用。<a id="a-Bv"></a>迦葉，<a id="a-Bw"></a>如是沙门旃陀罗，<a id="a-Bx"></a>若有衣钵所用之物，<a id="a-By"></a>皆是破戒非法，<a id="a-Bz"></a>身口意业谀谄所得；<a id="a-C0"></a>持戒沙门、<a id="a-C1"></a>婆罗门，<a id="a-C2"></a>舍不爱乐，<a id="a-C3"></a>亦不受用，<a id="a-C4"></a>于此人所生哀愍心。<a id="a-C5"></a>迦葉，<a id="a-C6"></a>是名沙门旃陀罗。</p>
  <p id="aC7">“迦葉，<a id="a-C8"></a>如旃陀罗以愧耻心持所用器从他乞食。<a id="a-C9"></a>迦葉，<a id="a-CA"></a>如是沙门旃陀罗，<a id="a-CB"></a>以愧耻心入于房舍，<a id="a-CC"></a>及至他家，<a id="a-CD"></a>或到众中，<a id="a-CE"></a>亦以愧心至于佛所，<a id="a-CF"></a>亦以愧心礼如来塔，<a id="a-CG"></a>亦以愧心去来屈伸，<a id="a-CH"></a>亦以愧心行住坐卧，<a id="a-CI"></a>一切所行皆有愧心，<a id="a-CJ"></a>覆藏恶法故。<a id="a-CK"></a>迦葉，<a id="a-CL"></a>我今当说，<a id="a-CM"></a>旃陀罗人所至之处不到善处。<a id="a-CN"></a>何以故？<a id="a-CO"></a>自行恶法故。<a id="a-CP"></a>迦葉，<a id="a-CQ"></a>如是沙门旃陀罗所至之处，<a id="a-CR"></a>亦不到善道，<a id="a-CS"></a>多作恶业，<a id="a-CT"></a>无遮恶道法故。<a id="a-CU"></a>迦葉，<a id="a-CV"></a>是名沙门旃陀罗。</p>
  <p id="aCW">“迦葉，<a id="a-CX"></a>云何沙门败坏？<a id="a-CY"></a>迦葉，<a id="a-CZ"></a>譬如好酒香味具者是酒之醍醐，<a id="a-Ca"></a>接取已尽下有糟滓，<a id="a-Cb"></a>人所恶贱无所施用。<a id="a-Cc"></a>迦葉，<a id="a-Cd"></a>如是败坏沙门，<a id="a-Ce"></a>离于法味取烦恼滓，<a id="a-Cf"></a>人所恶贱无所施用，<a id="a-Cg"></a>离持戒香，<a id="a-Ch"></a>嗅诸烦恼；<a id="a-Ci"></a>若有至处，<a id="a-Cj"></a>不能自利，<a id="a-Ck"></a>亦不益他。<a id="a-Cl"></a>迦葉，<a id="a-Cm"></a>是名败坏沙门。<a id="a-Cn"></a>迦葉，<a id="a-Co"></a>败坏者，<a id="a-Cp"></a>如有所食变为粪秽，<a id="a-Cq"></a>臭恶不净，<a id="a-Cr"></a>人所厌离。<a id="a-Cs"></a>迦葉，<a id="a-Ct"></a>如是败坏沙门犹如粪秽，<a id="a-Cu"></a>以身口意业不清净故。<a id="a-Cv"></a>迦葉，<a id="a-Cw"></a>是名败坏沙门。<a id="a-Cx"></a>迦葉，<a id="a-Cy"></a>譬如败种种大地中，<a id="a-Cz"></a>终不生芽实。<a id="a-D0"></a>迦葉，<a id="a-D1"></a>如是败坏沙门，<a id="a-D2"></a>虽在佛法中不生善根，<a id="a-D3"></a>不得沙门果。<a id="a-D4"></a>迦葉，<a id="a-D5"></a>是名败坏沙门。</p>
  <p id="aD6">“迦葉，<a id="a-D7"></a>云何沙门箧？<a id="a-D8"></a>迦葉，<a id="a-D9"></a>譬如画箧巧工所成，<a id="a-DA"></a>中盛嗅秽种种不净。<a id="a-DB"></a>迦葉，<a id="a-DC"></a>如是沙门箧，<a id="a-DD"></a>外现成就似沙门行，<a id="a-DE"></a>内有种种垢秽行诸恶业。<a id="a-DF"></a>迦葉，<a id="a-DG"></a>是名沙门箧。</p>
  <p id="aDH">“迦葉，<a id="a-DI"></a>云何沙门构栏茶？<a id="a-DJ"></a>迦葉，<a id="a-DK"></a>譬如构栏茶花色貌鲜好，<a id="a-DL"></a>其体坚鞕犹如木石，<a id="a-DM"></a>其气嗅秽犹如粪涂。<a id="a-DN"></a>有智之人若见此花，<a id="a-DO"></a>不近不触，<a id="a-DP"></a>远避而去；<a id="a-DQ"></a>愚人若见，<a id="a-DR"></a>不知过患，<a id="a-DS"></a>近而嗅之。<a id="a-DT"></a>迦葉，<a id="a-DU"></a>如是沙门构栏茶，<a id="a-DV"></a>现似沙门行而有粗犷，<a id="a-DW"></a>傲慢自高，<a id="a-DX"></a>臭秽不净，<a id="a-DY"></a>又作破戒无仪式行，<a id="a-DZ"></a>破于正见。<a id="a-Da"></a>迦葉，<a id="a-Db"></a>如是沙门构栏茶，<a id="a-Dc"></a>智者不亲近，<a id="a-Dd"></a>不礼敬右绕，<a id="a-De"></a>以恶人故而远离之。<a id="a-Df"></a>迦葉，<a id="a-Dg"></a>若有痴如小儿，<a id="a-Dh"></a>彼诸痴人之所亲近，<a id="a-Di"></a>礼敬右绕信受其语，<a id="a-Dj"></a>如构栏茶花为痴人所捉。<a id="a-Dk"></a>迦葉，<a id="a-Dl"></a>是名沙门构栏茶。</p>
  <p id="aDm">“迦葉，<a id="a-Dn"></a>云何沙门求利？<a id="a-Do"></a>迦葉，<a id="a-Dp"></a>譬如谀谄之人，<a id="a-Dq"></a>心常悭惜，<a id="a-Dr"></a>为贪所覆，<a id="a-Ds"></a>若见他财物希望欲得；<a id="a-Dt"></a>畜利刀杖，<a id="a-Du"></a>无惭愧心、<a id="a-Dv"></a>无哀愍心，<a id="a-Dw"></a>常有害心；<a id="a-Dx"></a>若行空泽、<a id="a-Dy"></a>山林、<a id="a-Dz"></a>聚落发如是心，<a id="a-E0"></a>于他财物希求欲得，<a id="a-E1"></a>常自藏身不令他见。<a id="a-E2"></a>迦葉，<a id="a-E3"></a>如是沙门求利，<a id="a-E4"></a>心常悭惜，<a id="a-E5"></a>为贪所覆，<a id="a-E6"></a>于所得利心无知足，<a id="a-E7"></a>于他财物希望欲得；<a id="a-E8"></a>有所至处聚落城邑，<a id="a-E9"></a>常为利养，<a id="a-EA"></a>不为善法；<a id="a-EB"></a>覆藏诸恶，<a id="a-EC"></a>谓‘善比丘知我破戒，<a id="a-ED"></a>知已若说戒时，<a id="a-EE"></a>或驱我出’，<a id="a-EF"></a>于善比丘但生恐畏；<a id="a-EG"></a>心常谀谄现行仪式，<a id="a-EH"></a>一切天龙鬼神有天眼者，<a id="a-EI"></a>知此比丘，<a id="a-EJ"></a>来时贼来，<a id="a-EK"></a>去时贼去，<a id="a-EL"></a>行时贼行，<a id="a-EM"></a>坐时贼坐，<a id="a-EN"></a>卧时贼卧，<a id="a-EO"></a>起时贼起，<a id="a-EP"></a>取衣时贼取衣，<a id="a-EQ"></a>著衣时贼著衣，<a id="a-ER"></a>入聚落时贼入聚落，<a id="a-ES"></a>出聚落时贼出聚落，<a id="a-ET"></a>食时贼食，<a id="a-EU"></a>饮时贼饮，<a id="a-EV"></a>剃发时贼剃发。<a id="a-EW"></a>迦葉，<a id="a-EX"></a>如是痴人去来仪式，<a id="a-EY"></a>皆为天龙鬼神之所知见，<a id="a-EZ"></a>见已诃骂：<a id="a-Ea"></a>‘如此恶人，<a id="a-Eb"></a>即为坏灭释迦牟尼佛法。<a id="a-Ec"></a>’作是诃责诸恶比丘。<a id="a-Ed"></a>又彼诸天龙鬼神，<a id="a-Ee"></a>见持戒梵行沙门、<a id="a-Ef"></a>婆罗门，<a id="a-Eg"></a>增益信心，<a id="a-Eh"></a>礼敬尊重：<a id="a-Ei"></a>‘此人于佛法中应受利养者。<a id="a-Ej"></a>’迦葉，<a id="a-Ek"></a>此沙门求利，<a id="a-El"></a>于佛法中出家，<a id="a-Em"></a>不能生一念寂灭离欲之心，<a id="a-En"></a>况得沙门果？<a id="a-Eo"></a>若有得者，<a id="a-Ep"></a>无有是处。<a id="a-Eq"></a>迦葉，<a id="a-Er"></a>是名沙门求利。</p>
  <p id="aEs">“迦葉，<a id="a-Et"></a>云何稗沙门？<a id="a-Eu"></a>迦葉，<a id="a-Ev"></a>譬如麦田中生稗麦，<a id="a-Ew"></a>其形似麦不可分别，<a id="a-Ex"></a>尔时田夫作如是念，<a id="a-Ey"></a>谓此稗麦尽是好麦，<a id="a-Ez"></a>后见穟生尔乃知非，<a id="a-F0"></a>不得名言一切是麦。<a id="a-F1"></a>迦葉，<a id="a-F2"></a>如是稗沙门在于众中，<a id="a-F3"></a>似是持戒有德行者，<a id="a-F4"></a>施主见时谓尽是沙门，<a id="a-F5"></a>而彼痴人实非沙门言是沙门，<a id="a-F6"></a>非梵行人自言梵行，<a id="a-F7"></a>先来败坏离于持戒，<a id="a-F8"></a>亦不入众数，<a id="a-F9"></a>于佛法中无智慧命当堕恶道，<a id="a-FA"></a>犹如稗麦在好麦中。<a id="a-FB"></a>尔时，<a id="a-FC"></a>天龙鬼神有天眼者，<a id="a-FD"></a>见彼痴人堕于地狱，<a id="a-FE"></a>见已各相谓言：<a id="a-FF"></a>‘此是痴人，<a id="a-FG"></a>先似沙门行不善法，<a id="a-FH"></a>今当堕于大地狱中。<a id="a-FI"></a>从今已后，<a id="a-FJ"></a>终不能得沙门德行及沙门果，<a id="a-FK"></a>犹如稗麦在好麦中。<a id="a-FL"></a>’迦葉，<a id="a-FM"></a>是名稗沙门。</p>
  <p id="aFN">“迦葉，<a id="a-FO"></a>云何逋生沙门？<a id="a-FP"></a>迦葉，<a id="a-FQ"></a>譬如逋生稻苗，<a id="a-FR"></a>以不熟故名为逋生，<a id="a-FS"></a>以无实故风所吹去，<a id="a-FT"></a>无坚重力似稻非稻。<a id="a-FU"></a>迦葉，<a id="a-FV"></a>如是逋生沙门，<a id="a-FW"></a>形似沙门，<a id="a-FX"></a>无人教呵，<a id="a-FY"></a>无有德力，<a id="a-FZ"></a>为魔风所吹，<a id="a-Fa"></a>亦无血气持戒之力，<a id="a-Fb"></a>离于多闻，<a id="a-Fc"></a>损失定力，<a id="a-Fd"></a>亦远于智，<a id="a-Fe"></a>不能破坏诸烦恼贼；<a id="a-Ff"></a>名如是人轻劣无力，<a id="a-Fg"></a>系属于魔，<a id="a-Fh"></a>为魔所钩，<a id="a-Fi"></a>没在一切烦恼之中，<a id="a-Fj"></a>为魔风所吹如逋生稻。<a id="a-Fk"></a>迦葉，<a id="a-Fl"></a>逋生之稻，<a id="a-Fm"></a>不中为种，<a id="a-Fn"></a>亦不生芽。<a id="a-Fo"></a>迦葉，<a id="a-Fp"></a>如是逋生沙门，<a id="a-Fq"></a>于佛法中无道种子，<a id="a-Fr"></a>于贤圣法中不得解脱。<a id="a-Fs"></a>迦葉，<a id="a-Ft"></a>逋生沙门者，<a id="a-Fu"></a>所谓破戒行恶，<a id="a-Fv"></a>是名逋生沙门。</p>
  <p id="aFw">“迦葉，<a id="a-Fx"></a>云何形似沙门？<a id="a-Fy"></a>迦葉，<a id="a-Fz"></a>譬如巧工以金涂铜，<a id="a-G0"></a>其色似金，<a id="a-G1"></a>价不同金；<a id="a-G2"></a>若揩磨时，<a id="a-G3"></a>乃知非金。<a id="a-G4"></a>迦葉，<a id="a-G5"></a>如是形似沙门者，<a id="a-G6"></a>好自严饰，<a id="a-G7"></a>常澡浴身，<a id="a-G8"></a>齐整著衣，<a id="a-G9"></a>沙门仪式一切具足，<a id="a-GA"></a>去来屈伸常正仪式；<a id="a-GB"></a>而彼常为贪恚痴所害，<a id="a-GC"></a>亦为利养礼敬赞叹所害，<a id="a-GD"></a>亦为我慢、<a id="a-GE"></a>增上慢一切烦恼所害。<a id="a-GF"></a>虽为人所贵，<a id="a-GG"></a>无贵重法；<a id="a-GH"></a>常勤严身希望饮食，<a id="a-GI"></a>不求圣法，<a id="a-GJ"></a>不畏后世；<a id="a-GK"></a>现见尊重，<a id="a-GL"></a>非将来尊重；<a id="a-GM"></a>但长肌肥依于利养，<a id="a-GN"></a>非依于法；<a id="a-GO"></a>种种系缚勤作家业，<a id="a-GP"></a>顺在家心，<a id="a-GQ"></a>亦随所受，<a id="a-GR"></a>苦时受苦，<a id="a-GS"></a>乐时受乐，<a id="a-GT"></a>为爱憎所害；<a id="a-GU"></a>于沙门法无心欲行离诸仪式，<a id="a-GV"></a>必当堕于地狱、<a id="a-GW"></a>饿鬼、<a id="a-GX"></a>畜生。<a id="a-GY"></a>彼人无沙门实，<a id="a-GZ"></a>无沙门称，<a id="a-Ga"></a>不与沙门等。<a id="a-Gb"></a>迦葉，<a id="a-Gc"></a>是名形似沙门。</p>
  <p id="aGd">“迦葉，<a id="a-Ge"></a>云何失沙门血气？<a id="a-Gf"></a>迦葉，<a id="a-Gg"></a>譬如男子、<a id="a-Gh"></a>若女人，<a id="a-Gi"></a>若童男、<a id="a-Gj"></a>若童女，<a id="a-Gk"></a>非人饮其血气，<a id="a-Gl"></a>彼人羸瘦无有色力，<a id="a-Gm"></a>由失血气故。<a id="a-Gn"></a>迦葉，<a id="a-Go"></a>如是之人失血气故，<a id="a-Gp"></a>诸药咒术及诸刀杖，<a id="a-Gq"></a>所不能治，<a id="a-Gr"></a>必至于死。<a id="a-Gs"></a>迦葉，<a id="a-Gt"></a>如是沙门无有持戒、<a id="a-Gu"></a>定、<a id="a-Gv"></a>慧、<a id="a-Gw"></a>解脱、<a id="a-Gx"></a>解脱知见血气，<a id="a-Gy"></a>及慈悲喜舍血气，<a id="a-Gz"></a>亦无行施、<a id="a-H0"></a>调伏护身口意业血气，<a id="a-H1"></a>亦无安住四圣种血气，<a id="a-H2"></a>无有仪式血气，<a id="a-H3"></a>亦无净身口意血气。<a id="a-H4"></a>迦葉，<a id="a-H5"></a>是名沙门失于血气。<a id="a-H6"></a>迦葉，<a id="a-H7"></a>如失血气沙门，<a id="a-H8"></a>虽受如来法药不以自度。<a id="a-H9"></a>法药者，<a id="a-HA"></a>所谓若起淫欲，<a id="a-HB"></a>应观不净；<a id="a-HC"></a>若起瞋恚，<a id="a-HD"></a>应行慈心；<a id="a-HE"></a>若起愚痴，<a id="a-HF"></a>应观十二因缘。<a id="a-HG"></a>于诸烦恼应正思惟，<a id="a-HH"></a>离于乐众舍我所有，<a id="a-HI"></a>出家三事应当爱护。<a id="a-HJ"></a>三事者，<a id="a-HK"></a>所谓持戒清净，<a id="a-HL"></a>其心调伏，<a id="a-HM"></a>入定不乱。<a id="a-HN"></a>迦葉，<a id="a-HO"></a>如是法药，<a id="a-HP"></a>我之所说，<a id="a-HQ"></a>我所听服，<a id="a-HR"></a>虽受此药不以自度。<a id="a-HS"></a>迦葉，<a id="a-HT"></a>又有出世法，<a id="a-HU"></a>所谓空观、<a id="a-HV"></a>无相无作观，<a id="a-HW"></a>阴、<a id="a-HX"></a>界、<a id="a-HY"></a>入知，<a id="a-HZ"></a>四圣谛及十二因缘。<a id="a-Ha"></a>迦葉，<a id="a-Hb"></a>如是法药，<a id="a-Hc"></a>彼人亦复不以自度。<a id="a-Hd"></a>迦葉，<a id="a-He"></a>如是沙门臭秽不净，<a id="a-Hf"></a>以破戒故，<a id="a-Hg"></a>薄福德故，<a id="a-Hh"></a>生极下处以憍慢故，<a id="a-Hi"></a>于此命终不生余处，<a id="a-Hj"></a>必当堕在大地狱中。<a id="a-Hk"></a>如人失于血气必定至死，<a id="a-Hl"></a>如是沙门于此命终必堕地狱。<a id="a-Hm"></a>迦葉，<a id="a-Hn"></a>是名失血气沙门。<a id="a-Ho"></a>”</p>
  <p id="aHp">如是说已，<a id="a-Hq"></a>五百比丘舍戒还俗。<a id="a-Hr"></a>尔时，<a id="a-Hs"></a>有诸比丘呵彼比丘言：<a id="a-Ht"></a>“若大德于佛法中退还家者，<a id="a-Hu"></a>如是非善，<a id="a-Hv"></a>如是非法。<a id="a-Hw"></a>”</p>
  <p id="aHx">佛告诸比丘：<a id="a-Hy"></a>“莫作是语！<a id="a-Hz"></a>何以故？<a id="a-I0"></a>若如是者，<a id="a-I1"></a>名为顺法。<a id="a-I2"></a>若比丘不欲受人信施退还家者，<a id="a-I3"></a>是名顺法。<a id="a-I4"></a>彼诸比丘信解心多，<a id="a-I5"></a>故生悔心。<a id="a-I6"></a>”</p>
  <p id="aI7">说此语时，<a id="a-I8"></a>彼得闻已作如是念：<a id="a-I9"></a>“我等或能行不净行受他信施，<a id="a-IA"></a>应生悔心退而还家。<a id="a-IB"></a>”</p>
  <p id="aIC">“迦葉，<a id="a-ID"></a>我今说此诸比丘等，<a id="a-IE"></a>于此命终生兜率天弥勒菩萨所。<a id="a-IF"></a>弥勒如来出于世时，<a id="a-IG"></a>彼诸比丘在初会数中。<a id="a-IH"></a>”</p>
  <p data-pb></p>
  <h2 id="aII">营事比丘品第四</h2>
  <p id="aIJ">尔时，<a id="a-IK"></a>摩诃迦葉白佛言：<a id="a-IL"></a>“世尊，<a id="a-IM"></a>云何比丘能营众事？<a id="a-IN"></a>”</p>
  <p id="aIO">佛告迦葉：<a id="a-IP"></a>“我听二种比丘得营众事。<a id="a-IQ"></a>何等二？<a id="a-IR"></a>一者、<a id="a-IS"></a>能净持戒，<a id="a-IT"></a>二者、<a id="a-IU"></a>畏于后世喻如金刚。<a id="a-IV"></a>复有二种。<a id="a-IW"></a>何等二？<a id="a-IX"></a>一者、<a id="a-IY"></a>识知业报，<a id="a-IZ"></a>二者、<a id="a-Ia"></a>有诸惭愧及以悔心。<a id="a-Ib"></a>复有二种。<a id="a-Ic"></a>何等二？<a id="a-Id"></a>一者、<a id="a-Ie"></a>阿罗汉，<a id="a-If"></a>二者、<a id="a-Ig"></a>能修八背舍者。<a id="a-Ih"></a>迦葉，<a id="a-Ii"></a>如是二种比丘，<a id="a-Ij"></a>我听营事自无疮疣。<a id="a-Ik"></a>何以故？<a id="a-Il"></a>迦葉，<a id="a-Im"></a>护他人意，<a id="a-In"></a>此事难故。<a id="a-Io"></a>迦葉，<a id="a-Ip"></a>于佛法中种种出家、<a id="a-Iq"></a>种种性、<a id="a-Ir"></a>种种心、<a id="a-Is"></a>种种解脱、<a id="a-It"></a>种种断结，<a id="a-Iu"></a>或有阿兰若，<a id="a-Iv"></a>或有乞食，<a id="a-Iw"></a>或有乐住山林，<a id="a-Ix"></a>或有乐近聚落清净持戒，<a id="a-Iy"></a>或有能离四扼，<a id="a-Iz"></a>或有勤修多闻，<a id="a-J0"></a>或有辩说诸法，<a id="a-J1"></a>或有善持戒律，<a id="a-J2"></a>或有善持毗尼仪式，<a id="a-J3"></a>或有游诸城邑聚落为人说法，<a id="a-J4"></a>有如是等诸比丘僧，<a id="a-J5"></a>营事比丘善取如是诸人心相。</p>
  <p id="aJ6">“迦葉，<a id="a-J7"></a>若阿兰若比丘乐空闲处，<a id="a-J8"></a>营事比丘一切役使不应令作。<a id="a-J9"></a>有时阿兰若比丘，<a id="a-JA"></a>在比丘僧次役使，<a id="a-JB"></a>而营事比丘应当代作。<a id="a-JC"></a>若自不作，<a id="a-JD"></a>应请他人令代为之，<a id="a-JE"></a>不应役使阿兰若比丘；<a id="a-JF"></a>若非行道时可少令作。</p>
  <p id="aJG">“迦葉，<a id="a-JH"></a>若有乞食比丘，<a id="a-JI"></a>彼营事比丘于乞食比丘应与好食。<a id="a-JJ"></a>若有比丘能离四扼，<a id="a-JK"></a>营事比丘随所须物应当供给，<a id="a-JL"></a>所谓衣服、<a id="a-JM"></a>饮食、<a id="a-JN"></a>卧具、<a id="a-JO"></a>医药。</p>
  <p id="aJP">“若离扼比丘所住之处，<a id="a-JQ"></a>营事比丘于其住处，<a id="a-JR"></a>不应高声大唤，<a id="a-JS"></a>亦不令他高声大唤，<a id="a-JT"></a>欲防护离扼比丘故。<a id="a-JU"></a>营事比丘于离扼比丘，<a id="a-JV"></a>应生尊敬如世尊想，<a id="a-JW"></a>生如是念：<a id="a-JX"></a>‘如是比丘于佛法中能作法柱，<a id="a-JY"></a>当随所须而供给之。<a id="a-JZ"></a>’</p>
  <p id="aJa">“迦葉，<a id="a-Jb"></a>若有勤修多闻比丘，<a id="a-Jc"></a>营事比丘应当劝喻，<a id="a-Jd"></a>作如是言：<a id="a-Je"></a>‘大德勤修多闻，<a id="a-Jf"></a>读诵令利，<a id="a-Jg"></a>我当为诸大德供给使令。<a id="a-Jh"></a>若诸大德勤修多闻，<a id="a-Ji"></a>于比丘僧中是好璎珞，<a id="a-Jj"></a>能升高座广说正法，<a id="a-Jk"></a>亦自生智慧。<a id="a-Jl"></a>’营事比丘不应非时役使，<a id="a-Jm"></a>应当拥护令修多闻。</p>
  <p id="aJn">“迦葉，<a id="a-Jo"></a>若有说法比丘，<a id="a-Jp"></a>营事比丘应事事供给，<a id="a-Jq"></a>应将说法比丘至城邑聚落，<a id="a-Jr"></a>劝喻诸人令就听法；<a id="a-Js"></a>说法之处亦应供给，<a id="a-Jt"></a>为说法人敷好高座。<a id="a-Ju"></a>若有比丘强自以力欲坏说法者，<a id="a-Jv"></a>营事比丘应往和解，<a id="a-Jw"></a>亦应数往说法人所称言善哉。</p>
  <p id="aJx">“迦葉，<a id="a-Jy"></a>若有比丘善持戒律善持毗尼义，<a id="a-Jz"></a>营事比丘应往其所数数问义：<a id="a-K0"></a>‘我云何营事令不得罪，<a id="a-K1"></a>自无所损，<a id="a-K2"></a>不害于他？<a id="a-K3"></a>’持毗尼义比丘，<a id="a-K4"></a>应观营事者心，<a id="a-K5"></a>随所营事而为说法，<a id="a-K6"></a>所谓是应作、<a id="a-K7"></a>是不应作。<a id="a-K8"></a>营事比丘于持律人所，<a id="a-K9"></a>一心生信礼敬供养。<a id="a-KA"></a>若比丘僧所有分物，<a id="a-KB"></a>应当随时供给于僧，<a id="a-KC"></a>不应藏举；<a id="a-KD"></a>随僧所须，<a id="a-KE"></a>应当分与应与、<a id="a-KF"></a>时与、<a id="a-KG"></a>不恶心与、<a id="a-KH"></a>不以非法与、<a id="a-KI"></a>非欲心与、<a id="a-KJ"></a>非瞋心与、<a id="a-KK"></a>非痴心与、<a id="a-KL"></a>非畏心与；<a id="a-KM"></a>随僧法行，<a id="a-KN"></a>非随在家行；<a id="a-KO"></a>随僧制行，<a id="a-KP"></a>非自随制行；<a id="a-KQ"></a>不于僧物生自在想，<a id="a-KR"></a>乃至小事与僧共断，<a id="a-KS"></a>非自在断。<a id="a-KT"></a>若所用物，<a id="a-KU"></a>所谓常住僧物，<a id="a-KV"></a>及与佛物，<a id="a-KW"></a>若招提僧物，<a id="a-KX"></a>彼营事比丘应当分别，<a id="a-KY"></a>常住僧物不应与招提僧，<a id="a-KZ"></a>招提僧物不应与常住僧，<a id="a-Ka"></a>常住僧物不应与招提僧物共杂，<a id="a-Kb"></a>招提僧物不应与常住僧物共杂，<a id="a-Kc"></a>常住僧物、<a id="a-Kd"></a>招提僧物不与佛物共杂，<a id="a-Ke"></a>佛物不与常住僧物、<a id="a-Kf"></a>招提僧物共杂。<a id="a-Kg"></a>若常住僧物多，<a id="a-Kh"></a>而招提僧有所须者，<a id="a-Ki"></a>营事比丘应集僧行筹索欲。<a id="a-Kj"></a>若僧和合，<a id="a-Kk"></a>应以常住僧物分与招提僧。</p>
  <p id="aKl">“迦葉，<a id="a-Km"></a>若如来塔或有所须，<a id="a-Kn"></a>若欲败坏者，<a id="a-Ko"></a>若常住僧物、<a id="a-Kp"></a>若招提僧物多，<a id="a-Kq"></a>营事比丘应集僧行筹索欲，<a id="a-Kr"></a>作如是言：<a id="a-Ks"></a>‘是佛塔坏，<a id="a-Kt"></a>今有所须。<a id="a-Ku"></a>此常住僧物、<a id="a-Kv"></a>招提僧物多。<a id="a-Kw"></a>大德僧听！<a id="a-Kx"></a>若僧时到、<a id="a-Ky"></a>僧忍听，<a id="a-Kz"></a>若僧不惜所得施物，<a id="a-L0"></a>若常住僧物、<a id="a-L1"></a>若招提僧物，<a id="a-L2"></a>我今持用修治佛塔。<a id="a-L3"></a>’若僧和合，<a id="a-L4"></a>营事比丘应以僧物修治佛塔。<a id="a-L5"></a>若僧不和合，<a id="a-L6"></a>营事比丘应余劝化在家人辈，<a id="a-L7"></a>求索财物修治佛塔。<a id="a-L8"></a>迦葉，<a id="a-L9"></a>若佛物多者，<a id="a-LA"></a>营事比丘不得以佛物分与常住僧及招提僧。<a id="a-LB"></a>何以故？<a id="a-LC"></a>于此物中应生世尊想。<a id="a-LD"></a>佛所有物乃至一线，<a id="a-LE"></a>皆是施主信心施佛，<a id="a-LF"></a>是故诸天世人，<a id="a-LG"></a>于此物中生佛塔想，<a id="a-LH"></a>而况宝物！<a id="a-LI"></a>若于佛塔先以衣施，<a id="a-LJ"></a>此衣于佛塔中，<a id="a-LK"></a>宁令风吹雨烂破尽，<a id="a-LL"></a>不应以此衣贸易宝物。<a id="a-LM"></a>何以故？<a id="a-LN"></a>如来塔物无人能与作价者，<a id="a-LO"></a>又佛无所须故。<a id="a-LP"></a>迦葉，<a id="a-LQ"></a>有如是善净营事人者，<a id="a-LR"></a>三宝之物不应令杂，<a id="a-LS"></a>又于自利养心常知足，<a id="a-LT"></a>三宝物中不生我所有想。<a id="a-LU"></a>迦葉，<a id="a-LV"></a>营事比丘若生瞋心，<a id="a-LW"></a>而于持戒大德人所右绕礼敬之者，<a id="a-LX"></a>以自在故驱令役使；<a id="a-LY"></a>是故营事比丘，<a id="a-LZ"></a>以瞋心缘故堕大地狱，<a id="a-La"></a>若得为人作他奴仆，<a id="a-Lb"></a>常为其主苦驱役使人所鞭打。</p>
  <p id="aLc">“复次，<a id="a-Ld"></a>迦葉，<a id="a-Le"></a>若营事比丘以自在故，<a id="a-Lf"></a>更作重制过僧常限，<a id="a-Lg"></a>讁罚比丘非时令作；<a id="a-Lh"></a>是营事比丘以此不善根故，<a id="a-Li"></a>堕于多钉小地狱中，<a id="a-Lj"></a>生此中已以百千钉钉挓其身，<a id="a-Lk"></a>其身炽然出大火焰如大火聚。<a id="a-Ll"></a>若于持戒有大德者，<a id="a-Lm"></a>以重事怖之，<a id="a-Ln"></a>以瞋心语故；<a id="a-Lo"></a>彼营事比丘生地狱中，<a id="a-Lp"></a>其所得舌长五百由旬，<a id="a-Lq"></a>以百千钉而钉其舌，<a id="a-Lr"></a>一一钉中出大火焰。<a id="a-Ls"></a>迦葉，<a id="a-Lt"></a>若营事比丘数得僧物，<a id="a-Lu"></a>悭惜藏举，<a id="a-Lv"></a>或非时与僧，<a id="a-Lw"></a>或复难与，<a id="a-Lx"></a>或困苦与，<a id="a-Ly"></a>或少与，<a id="a-Lz"></a>或不与，<a id="a-M0"></a>或有与者、<a id="a-M1"></a>或不与者；<a id="a-M2"></a>营事比丘以此不善根故，<a id="a-M3"></a>堕秽恶饿鬼，<a id="a-M4"></a>常食粪丸。<a id="a-M5"></a>此人命终当生是中，<a id="a-M6"></a>尔时更有饿鬼，<a id="a-M7"></a>以食示之而复不与；<a id="a-M8"></a>此鬼尔时希望欲得，<a id="a-M9"></a>谛视此食目不曾眴，<a id="a-MA"></a>受饥渴苦，<a id="a-MB"></a>于百千岁中常不得食，<a id="a-MC"></a>或时得食变为粪屎，<a id="a-MD"></a>或作脓血。<a id="a-ME"></a>何以故？<a id="a-MF"></a>有持戒人人所敬礼，<a id="a-MG"></a>僧所有物以自在故而难与之。</p>
  <p id="aMH">“迦葉，<a id="a-MI"></a>若营事比丘以常住僧物、<a id="a-MJ"></a>若招提僧物，<a id="a-MK"></a>及以佛物，<a id="a-ML"></a>辄自杂用得大苦报，<a id="a-MM"></a>若受一劫若过一劫。<a id="a-MN"></a>何以故？<a id="a-MO"></a>以侵三宝物故。<a id="a-MP"></a>迦葉，<a id="a-MQ"></a>若营事比丘闻如是罪，<a id="a-MR"></a>知如是罪，<a id="a-MS"></a>而故生瞋心于持戒者，<a id="a-MT"></a>我今说此，<a id="a-MU"></a>诸佛世尊所不能治。<a id="a-MV"></a>迦葉，<a id="a-MW"></a>是故营事比丘，<a id="a-MX"></a>闻如是非法罪已，<a id="a-MY"></a>应当善护身口意业，<a id="a-MZ"></a>自护亦护他。<a id="a-Ma"></a>迦葉，<a id="a-Mb"></a>营事比丘宁自啖身肉，<a id="a-Mc"></a>终不杂用三宝之物作衣钵饮食。<a id="a-Md"></a>”</p>
  <p id="aMe">尔时，<a id="a-Mf"></a>摩诃迦葉白佛言：<a id="a-Mg"></a>“世尊，<a id="a-Mh"></a>未曾有也！<a id="a-Mi"></a>如来自以慈心说如是法，<a id="a-Mj"></a>为无惭愧者说无惭愧法，<a id="a-Mk"></a>有惭愧者说惭愧法。<a id="a-Ml"></a>”</p>
 </body>
</html>