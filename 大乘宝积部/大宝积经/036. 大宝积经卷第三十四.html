<!doctype html>
<html id="z3IBTEGCE" data-ver="1385">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘宝积部">
  <meta period="唐">
 </head>
 <body>
  <h1 id="a1">大宝积经卷第三十四</h1>
  <h2 id="a2">唐三藏法师菩提流志奉诏译</h2>
  <h2 id="a3">出现光明会第十一之五</h2>
  <p id="a4">“尔时世尊，<a id="a-5"></a>　当入城时，<a id="a-6"></a>　以不思议，<a id="a-7"></a>　神通之力，</p>
  <p id="a8">于虚空中，<a id="a-9"></a>　出微妙声，<a id="a-A"></a>　演说种种，<a id="a-B"></a>　陀罗尼行。</p>
  <p id="aC">令诸大众，<a id="a-D"></a>　闻如是言：<a id="a-E"></a>　是陀罗尼，<a id="a-F"></a>　于眼尽边，</p>
  <p id="aG">生边边际，<a id="a-H"></a>　寂静流转；<a id="a-I"></a>　乃至寂灭，<a id="a-J"></a>　如是诸法，</p>
  <p id="aK">皆能通达，<a id="a-L"></a>　究竟安住。<a id="a-M"></a>　以布施力，<a id="a-N"></a>　究竟摄取；</p>
  <p id="aO">以持戒力，<a id="a-P"></a>　究竟成就；<a id="a-Q"></a>　以忍辱力，<a id="a-R"></a>　究竟庄严；</p>
  <p id="aS">以精进力，<a id="a-T"></a>　究竟发起；<a id="a-U"></a>　以智慧力，<a id="a-V"></a>　究竟宣说。</p>
  <p id="aW">离诸文字，<a id="a-X"></a>　语言音声，<a id="a-Y"></a>　乃至色心，<a id="a-Z"></a>　究竟清净；</p>
  <p id="aa">有漏无漏，<a id="a-b"></a>　若义若利，<a id="a-c"></a>　皆悉空寂，<a id="a-d"></a>　究竟清净。</p>
  <p id="ae">亦不依止，<a id="a-f"></a>　一切诸有；<a id="a-g"></a>　究竟安住，<a id="a-h"></a>　总持三昧；</p>
  <p id="ai">无去无来，<a id="a-j"></a>　非善不善，<a id="a-k"></a>　乃至无记，<a id="a-l"></a>　自利利他。</p>
  <p id="am">如是诸相，<a id="a-n"></a>　究竟清净。<a id="a-o"></a>　亦不安住，<a id="a-p"></a>　自在威德，</p>
  <p id="aq">声闻凡夫，<a id="a-r"></a>　诸佛之法；<a id="a-s"></a>　亦不安住，<a id="a-t"></a>　于眼尽边，</p>
  <p id="au">生边边际，<a id="a-v"></a>　乃至寂灭；<a id="a-w"></a>　如是诸行，<a id="a-x"></a>　究竟寂静。</p>
  <p id="ay">若生不生，<a id="a-z"></a>　是苦是乐，<a id="a-10"></a>　称赞毁谤，<a id="a-11"></a>　皆悉舍离。</p>
  <p id="a12">究竟清净，<a id="a-13"></a>　究竟照明，<a id="a-14"></a>　空陀罗尼，<a id="a-15"></a>　之所解了。</p>
  <p id="a16">此即住佛，<a id="a-17"></a>　所行之处；<a id="a-18"></a>　此即住佛，<a id="a-19"></a>　游戏之处；</p>
  <p id="a1A">此即安住，<a id="a-1B"></a>　诸佛神通；<a id="a-1C"></a>　此即安住，<a id="a-1D"></a>　诸佛智慧。</p>
  <p id="a1E">安住如是，<a id="a-1F"></a>　眼尽边力；<a id="a-1G"></a>　安住如是，<a id="a-1H"></a>　眼生边力；</p>
  <p id="a1I">安住如是，<a id="a-1J"></a>　眼边际力；<a id="a-1K"></a>　乃至安住，<a id="a-1L"></a>　寂灭之力。</p>
  <p id="a1M">耳鼻舌身，<a id="a-1N"></a>　乃至名等，<a id="a-1O"></a>　二十五法，<a id="a-1P"></a>　亦复如是。</p>
  <p id="a1Q">是陀罗尼，<a id="a-1R"></a>　成就如来，<a id="a-1S"></a>　殊胜之力；<a id="a-1T"></a>　是陀罗尼，</p>
  <p id="a1U">成就如是，<a id="a-1V"></a>　威德之力；<a id="a-1W"></a>　入诸如来，<a id="a-1X"></a>　一切行处；</p>
  <p id="a1Y">住诸如来，<a id="a-1Z"></a>　一切境界。</p>
  <p id="a1a">令诸世间，<a id="a-1b"></a>　于修罗众，<a id="a-1c"></a>　离坚固心，<a id="a-1d"></a>　住梵天行；</p>
  <p id="a1e">能令无量，<a id="a-1f"></a>　百千夜叉，<a id="a-1g"></a>　及鸠槃茶，<a id="a-1h"></a>　皆生欢喜；</p>
  <p id="a1i">亦令无量，<a id="a-1j"></a>　乾闼婆众，<a id="a-1k"></a>　并诸罗刹，<a id="a-1l"></a>　爱乐调伏。</p>
  <p id="a1m">假使梵众，<a id="a-1n"></a>　以妙音声，<a id="a-1o"></a>　于其句义，<a id="a-1p"></a>　不能宣说；</p>
  <p id="a1q">非诸心法，<a id="a-1r"></a>　之所计度；<a id="a-1s"></a>　亦非心法，<a id="a-1t"></a>　之所受持。</p>
  <p id="a1u">是陀罗尼，<a id="a-1v"></a>　非眼所得；<a id="a-1w"></a>　是陀罗尼，<a id="a-1x"></a>　亦不至身；</p>
  <p id="a1y">是陀罗尼，<a id="a-1z"></a>　非眼所得；<a id="a-20"></a>　亦不至于，<a id="a-21"></a>　眼所行处。</p>
  <p id="a22">耳鼻舌身，<a id="a-23"></a>　乃至名等，<a id="a-24"></a>　二十五法，<a id="a-25"></a>　亦复如是。</p>
  <p id="a26">又说于眼，<a id="a-27"></a>　尽边生边，<a id="a-28"></a>　边际流转，<a id="a-29"></a>　乃至寂灭；</p>
  <p id="a2A">无我无人，<a id="a-2B"></a>　众生寿者，<a id="a-2C"></a>　乃至无有，<a id="a-2D"></a>　补特伽罗；</p>
  <p id="a2E">无相无为，<a id="a-2F"></a>　不来不去，<a id="a-2G"></a>　如是等相，<a id="a-2H"></a>　皆悉了知。</p>
  <p id="a2I">又说了知，<a id="a-2J"></a>　法性之眼；<a id="a-2K"></a>　又说了知，<a id="a-2L"></a>　法成就眼，</p>
  <p id="a2M">智眼慧眼，<a id="a-2N"></a>　梵眼天眼，<a id="a-2O"></a>　梵生得眼，<a id="a-2P"></a>　天生得眼，</p>
  <p id="a2Q">梵异熟眼，<a id="a-2R"></a>　天异熟眼，<a id="a-2S"></a>　梵因生眼，<a id="a-2T"></a>　天因生眼，</p>
  <p id="a2U">天神变眼，<a id="a-2V"></a>　天精进眼，<a id="a-2W"></a>　下劣生眼，<a id="a-2X"></a>　珠胜生眼，</p>
  <p id="a2Y">舍离阎罗，<a id="a-2Z"></a>　世间之眼，<a id="a-2a"></a>　龙夜叉眼，<a id="a-2b"></a>　鸠槃茶眼，</p>
  <p id="a2c">热恼之眼，<a id="a-2d"></a>　非热恼眼，<a id="a-2e"></a>　清净之眼，<a id="a-2f"></a>　非清净眼，</p>
  <p id="a2g">广狭之眼，<a id="a-2h"></a>　声闻乘眼，<a id="a-2i"></a>　禅定之眼，<a id="a-2j"></a>　三摩地眼，</p>
  <p id="a2k">境界之眼，<a id="a-2l"></a>　想出生眼，<a id="a-2m"></a>　贪出生眼，<a id="a-2n"></a>　贪舍离眼，</p>
  <p id="a2o">从因生眼，<a id="a-2p"></a>　非因生眼，<a id="a-2q"></a>　相应之眼，<a id="a-2r"></a>　不相应眼，</p>
  <p id="a2s">依门生眼，<a id="a-2t"></a>　非门生眼，<a id="a-2u"></a>　因缘生眼，<a id="a-2v"></a>　因门生眼，</p>
  <p id="a2w">非肉成眼，<a id="a-2x"></a>　智清净眼，<a id="a-2y"></a>　无所有眼，<a id="a-2z"></a>　不可得眼。</p>
  <p id="a30">耳鼻舌身，<a id="a-31"></a>　乃至名等，<a id="a-32"></a>　二十五法，<a id="a-33"></a>　亦复如是。</p>
  <p id="a34">“尔时世尊，<a id="a-35"></a>　于虚空中，<a id="a-36"></a>　复出无量，<a id="a-37"></a>　微妙音声；</p>
  <p id="a38">演说殊胜，<a id="a-39"></a>　陀罗尼法，<a id="a-3A"></a>　皆是如来，<a id="a-3B"></a>　之所变化。</p>
  <p id="a3C">陀罗尼曰：</p>
  <p id="a3D">“呬丽(一) 么丽么丽(二) 赐(上)第(三) 伊(去)泥(四) 弭(上)泥(五) 句路尔庾(二合六) 句路尔庾(二合七) 句丽(八) 么丽(九) 句拏(上)帝(十) 阿啰(二合)艺(十一) 阿呬丽(十二) 弭弭丽帝(十三) 素弭丽(十四) 弭丽弭丽(十五) 弃比丽(十六) 阿比丽(十七) 素帝替(十八) 驮妳(十九) 么妳(二十) 伽(上)妳(二十一) 伽(上)唎帝(二十二) 素伽(上)[口+犂](二十三) 钵唎(二合)野然曩泥(二十四) 阿努卢弭计(上二十五) 微路迷(去二十六) 素婆涅里(二合)世(二十七) 阿施唎丽(二十八) 萨么钵啰(二合)本帝(二十九) 钵啰尾醯(三十) 陀罗尼(三十一) 底瑟耻呵(三十二) 素底(引)阿替(三十三) 步攘伽(上)伽曩(三十四) 躬(去)盘拏(三十五) 阿嚩娑(引)嚩曩(三十六) 播唎妬(引)里野(二合)宁(三十七) 钵唎伽(上)拏宁(三十八) 么曩娑(三十九) 素路指多(四十) 钵那(四十一) 恶察啰(四十二) 阿毗罗(引)比野(二合四十三) 钵啰(二合)底瑟咤诃(四十四) 陀罗尼(四十五) 阿(引)耳多(四十六) 虞泥(去)毗(四十七)</p>
  <p id="a3E">“如是陀罗尼，<a id="a-3F"></a>　诸佛之所得。</p>
  <p id="a3G">具足大威神，<a id="a-3H"></a>　智慧无边量，</p>
  <p id="a3I">远离于执著，<a id="a-3J"></a>　念处悉清净；</p>
  <p id="a3K">无色无去来，<a id="a-3L"></a>　非方及方所，</p>
  <p id="a3M">无相离言说，<a id="a-3N"></a>　超过诸戏论；</p>
  <p id="a3O">菩萨勤修习，<a id="a-3P"></a>　究竟得清凉。</p>
  <p id="a3Q">假使以百千，<a id="a-3R"></a>　那由他偈颂，</p>
  <p id="a3S">演说于一句，<a id="a-3T"></a>　不能得其边。</p>
  <p id="a3U">众圣之所赞，<a id="a-3V"></a>　清净无染著，</p>
  <p id="a3W">一切诸众会，<a id="a-3X"></a>　皆悉生尊重。</p>
  <p id="a3Y">如是陀罗尼，<a id="a-3Z"></a>　善法威神力，</p>
  <p id="a3a">能摧灭烦恼，<a id="a-3b"></a>　令得于胜利。</p>
  <p id="a3c">功德及智慧，<a id="a-3d"></a>　广大犹如海，</p>
  <p id="a3e">成就忍辱力，<a id="a-3f"></a>　其心安不动。</p>
  <p id="a3g">菩萨常修习，<a id="a-3h"></a>　智者所称叹，</p>
  <p id="a3i">舍离于贫穷，<a id="a-3j"></a>　当获大财宝。</p>
  <p id="a3k">如是陀罗尼，<a id="a-3l"></a>　增长诸功德，</p>
  <p id="a3m">常以空性等，<a id="a-3n"></a>　真实句庄严。</p>
  <p id="a3o">以舍于文字，<a id="a-3p"></a>　名之为空性；</p>
  <p id="a3q">以舍于心识，<a id="a-3r"></a>　名之为法性。</p>
  <p id="a3s">如是陀罗尼，<a id="a-3t"></a>　离垢常清净，</p>
  <p id="a3u">安住于实智，<a id="a-3v"></a>　现种种饶益。</p>
  <p id="a3w">令诸众生等，<a id="a-3x"></a>　欢喜发净心；</p>
  <p id="a3y">无量夜叉众，<a id="a-3z"></a>　及于鸠槃茶，</p>
  <p id="a40">如是众鬼王，<a id="a-41"></a>　亦生大欢喜。</p>
  <p id="a42">如是陀罗尼，<a id="a-43"></a>　寂静无戏论，</p>
  <p id="a44">爱乐于众生，<a id="a-45"></a>　普皆与安乐。</p>
  <p id="a46">于多百千劫，<a id="a-47"></a>　常在于诸趣，</p>
  <p id="a48">作无量利益，<a id="a-49"></a>　清净无所染。</p>
  <p id="a4A">或以百千偈，<a id="a-4B"></a>　演说甘露法，</p>
  <p id="a4C">令无量众生，<a id="a-4D"></a>　皆生大欢喜。</p>
  <p id="a4E">往昔无量佛，<a id="a-4F"></a>　以清净意乐，</p>
  <p id="a4G">于是陀罗尼，<a id="a-4H"></a>　常思惟法性。</p>
  <p id="a4I">释梵诸天众，<a id="a-4J"></a>　龙王阿修罗，</p>
  <p id="a4K">闻此陀罗尼，<a id="a-4L"></a>　心生大欢喜。</p>
  <p id="a4M">如是陀罗尼，<a id="a-4N"></a>　所经诸国土，</p>
  <p id="a4O">常无有灾难，<a id="a-4P"></a>　病苦及忧恼；</p>
  <p id="a4Q">一切诸众生，<a id="a-4R"></a>　各各皆欣乐，</p>
  <p id="a4S">愿此陀罗尼，<a id="a-4T"></a>　常住于我心。</p>
  <p id="a4U">如是陀罗尼，<a id="a-4V"></a>　随所在身心，</p>
  <p id="a4W">喉齶及唇舌，<a id="a-4X"></a>　生无量功德。</p>
  <p id="a4Y">若能常受持，<a id="a-4Z"></a>　获无量功德，</p>
  <p id="a4a">利益多众生，<a id="a-4b"></a>　皆令得欢喜。</p>
  <p id="a4c">如是陀罗尼，<a id="a-4d"></a>　舍离诸过恶，</p>
  <p id="a4e">演说微妙法，<a id="a-4f"></a>　得无尽辩才；</p>
  <p id="a4g">令百千众生，<a id="a-4h"></a>　皆断除疑惑，</p>
  <p id="a4i">摧破诸憍慢，<a id="a-4j"></a>　获无量功德。</p>
  <p id="a4k">如是陀罗尼，<a id="a-4l"></a>　甚深微密法，</p>
  <p id="a4m">智者常思惟，<a id="a-4n"></a>　勇猛勤修习；</p>
  <p id="a4o">被于智慧甲，<a id="a-4p"></a>　摧灭诸烦恼，</p>
  <p id="a4q">增长功德已，<a id="a-4r"></a>　爱乐无厌足。</p>
  <p id="a4s">如是陀罗尼，<a id="a-4t"></a>　具广大名称，</p>
  <p id="a4u">能了尽无尽，<a id="a-4v"></a>　生边无生边；</p>
  <p id="a4w">以如是智慧，<a id="a-4x"></a>　种种自庄严，</p>
  <p id="a4y">百千诸如来，<a id="a-4z"></a>　尊重而供养。</p>
  <p id="a50">如是陀罗尼，<a id="a-51"></a>　明行为两足，</p>
  <p id="a52">依止于胜定，<a id="a-53"></a>　趣向菩提道；</p>
  <p id="a54">随顺于止观，<a id="a-55"></a>　通达无漏慧；</p>
  <p id="a56">以净信根力，<a id="a-57"></a>　成就于二手；</p>
  <p id="a58">以精进忍辱，<a id="a-59"></a>　成就于两乳；</p>
  <p id="a5A">智慧波罗蜜，<a id="a-5B"></a>　而为其顶相；</p>
  <p id="a5C">修多罗为线，<a id="a-5D"></a>　贯穿四辩鬘；</p>
  <p id="a5E">往昔所修行，<a id="a-5F"></a>　种种诸功德，</p>
  <p id="a5G">及无量譬喻，<a id="a-5H"></a>　一切悉庄严。</p>
  <p id="a5I">如是陀罗尼，<a id="a-5J"></a>　具无量功德，</p>
  <p id="a5K">于眼前后际，<a id="a-5L"></a>　尽边无尽边，</p>
  <p id="a5M">若生若无生，<a id="a-5N"></a>　边际非边际，</p>
  <p id="a5O">寂静不寂静，<a id="a-5P"></a>　流转非流转，</p>
  <p id="a5Q">无有及无起，<a id="a-5R"></a>　寂灭并无我，</p>
  <p id="a5S">无人无寿者，<a id="a-5T"></a>　乃至无众生，</p>
  <p id="a5U">如是无量门，<a id="a-5V"></a>　一切皆解了。</p>
  <p id="a5W">耳鼻舌身心，<a id="a-5X"></a>　六尘并四大，</p>
  <p id="a5Y">乃至世生名，<a id="a-5Z"></a>　一切皆如是。</p>
  <p id="a5a">如上所称叹，<a id="a-5b"></a>　微妙陀罗尼，</p>
  <p id="a5c">寂静胜功德，<a id="a-5d"></a>　诸佛之境界。</p>
  <p id="a5e">陀罗尼实义，<a id="a-5f"></a>　非文字诠表，</p>
  <p id="a5g">随顺于世间，<a id="a-5h"></a>　但以假名说。<a id="a-5i"></a>”</p>
  <p id="a5j">尔时，<a id="a-5k"></a>世尊与诸大众，<a id="a-5l"></a>到童子家，<a id="a-5m"></a>敷座而坐。<a id="a-5n"></a>是时，<a id="a-5o"></a>月光童子知佛坐已，<a id="a-5p"></a>躬自赍持微妙供具，<a id="a-5q"></a>奉献如来及诸大众。<a id="a-5r"></a>其供纯以禅定福德、<a id="a-5s"></a>殊胜善根、<a id="a-5t"></a>不思议力之所成熟。<a id="a-5u"></a>如是施时，<a id="a-5v"></a>亦不为己，<a id="a-5w"></a>普令一切无量众生，<a id="a-5x"></a>发趣菩提，<a id="a-5y"></a>获大善利。<a id="a-5z"></a>其供周遍，<a id="a-60"></a>皆悉充足。</p>
  <p id="a61">尔时，<a id="a-62"></a>世尊饭食已讫，<a id="a-63"></a>于众会中，<a id="a-64"></a>告月光童子言：<a id="a-65"></a>“童子，<a id="a-66"></a>若善男子、<a id="a-67"></a>善女人等，<a id="a-68"></a>住大乘者行施资粮，<a id="a-69"></a>有八十种殊胜功德。<a id="a-6A"></a>云何八十？<a id="a-6B"></a>所谓成熟众生善言摄受，<a id="a-6C"></a>妙相圆满，<a id="a-6D"></a>诸根无缺，<a id="a-6E"></a>舍离生死，<a id="a-6F"></a>证于涅槃，<a id="a-6G"></a>尽诸结使，<a id="a-6H"></a>得胜自在，<a id="a-6I"></a>具足功德，<a id="a-6J"></a>庄严佛土，<a id="a-6K"></a>眷属清净，<a id="a-6L"></a>有大威德，<a id="a-6M"></a>具足智慧，<a id="a-6N"></a>成就最上殊胜之行，<a id="a-6O"></a>圆满无上无等等行，<a id="a-6P"></a>除灭习气，<a id="a-6Q"></a>增长如来一切智行，<a id="a-6R"></a>身及舍利为诸世间声闻、<a id="a-6S"></a>缘觉之所供养，<a id="a-6T"></a>摧破恶人，<a id="a-6U"></a>能令人王、<a id="a-6V"></a>天龙夜叉阿修罗王、<a id="a-6W"></a>迦楼罗王及梵天王皆生清信，<a id="a-6X"></a>有大威德，<a id="a-6Y"></a>宣说契经、<a id="a-6Z"></a>应颂、<a id="a-6a"></a>受记、<a id="a-6b"></a>自说、<a id="a-6c"></a>讽诵、<a id="a-6d"></a>譬喻、<a id="a-6e"></a>因缘、<a id="a-6f"></a>本事、<a id="a-6g"></a>本生、<a id="a-6h"></a>方广、<a id="a-6i"></a>希法乃至论义，<a id="a-6j"></a>受持演说心无懈惓，<a id="a-6k"></a>于法无吝，<a id="a-6l"></a>安住佛道，<a id="a-6m"></a>世界最胜，<a id="a-6n"></a>名色清净，<a id="a-6o"></a>证于法身，<a id="a-6p"></a>得无所畏，<a id="a-6q"></a>成就福德，<a id="a-6r"></a>蔽诸外道，<a id="a-6s"></a>具善人法，<a id="a-6t"></a>舍恶人行，<a id="a-6u"></a>信福智因，<a id="a-6v"></a>和合佛法，<a id="a-6w"></a>降伏众魔，<a id="a-6x"></a>于佛所说安乐之法无有疑惑，<a id="a-6y"></a>摧破恶欲，<a id="a-6z"></a>具大威德，<a id="a-70"></a>修菩萨行，<a id="a-71"></a>得胜神通，<a id="a-72"></a>舍离生死，<a id="a-73"></a>成就众生，<a id="a-74"></a>赞无边行，<a id="a-75"></a>摄受功德，<a id="a-76"></a>慰喻众生，<a id="a-77"></a>受用法乐，<a id="a-78"></a>修行惠施，<a id="a-79"></a>入大智门，<a id="a-7A"></a>住于暖法，<a id="a-7B"></a>种性决定，<a id="a-7C"></a>修行法忍，<a id="a-7D"></a>安住佛道。<a id="a-7E"></a>童子，<a id="a-7F"></a>若善男子、<a id="a-7G"></a>善女人等，<a id="a-7H"></a>修施资粮，<a id="a-7I"></a>具足成就是八十种殊胜功德。<a id="a-7J"></a>”</p>
  <p id="a7K">尔时，<a id="a-7L"></a>世尊复说偈言：</p>
  <p id="a7M">“大智诸菩萨，<a id="a-7N"></a>　具足施资粮，</p>
  <p id="a7O">胜利有八十，<a id="a-7P"></a>　我今已略说。</p>
  <p id="a7Q">复有诸功德，<a id="a-7R"></a>　无量难思议，</p>
  <p id="a7S">皆从布施生，<a id="a-7T"></a>　今当少宣说。</p>
  <p id="a7U">汝以平等施，<a id="a-7V"></a>　普遍于大会，</p>
  <p id="a7W">如是施资粮，<a id="a-7X"></a>　智者应修习。</p>
  <p id="a7Y">此施能积集，<a id="a-7Z"></a>　福聚不思议，</p>
  <p id="a7a">相好庄严身，<a id="a-7b"></a>　一切皆圆满。</p>
  <p id="a7c">生处及种族，<a id="a-7d"></a>　国土若居家，</p>
  <p id="a7e">名称与色心，<a id="a-7f"></a>　一切皆清净。</p>
  <p id="a7g">诸天神变事，<a id="a-7h"></a>　及宫殿婇女，</p>
  <p id="a7i">清净无碍辩，<a id="a-7j"></a>　皆从布施生。</p>
  <p id="a7k">布施胜资粮，<a id="a-7l"></a>　诸佛咸称叹，</p>
  <p id="a7m">此即是菩提，<a id="a-7n"></a>　最初安住本。</p>
  <p id="a7o">精进诸菩萨，<a id="a-7p"></a>　于施无疑惑，</p>
  <p id="a7q">安住决定心，<a id="a-7r"></a>　勤修于布施。</p>
  <p id="a7s">如是布施心，<a id="a-7t"></a>　成就殊胜福，</p>
  <p id="a7u">菩萨勤修习，<a id="a-7v"></a>　当证佛菩提。</p>
  <p id="a7w">由布施威力，<a id="a-7x"></a>　成就胜神通，</p>
  <p id="a7y">振动俱胝刹，<a id="a-7z"></a>　不损诸众生。</p>
  <p id="a80">由布施能引，<a id="a-81"></a>　净戒及多闻，</p>
  <p id="a82">正信与精进，<a id="a-83"></a>　三昧无漏慧。</p>
  <p id="a84">由布施能引，<a id="a-85"></a>　根力菩提分，</p>
  <p id="a86">正断及神足，<a id="a-87"></a>　远离诸习气。</p>
  <p id="a88">由布施能引，<a id="a-89"></a>　清净妙音声，</p>
  <p id="a8A">于百俱胝刹，<a id="a-8B"></a>　开示无边法。</p>
  <p id="a8C">由净信行施，<a id="a-8D"></a>　速得诸神通，</p>
  <p id="a8E">为成就神通，<a id="a-8F"></a>　应勤修布施。</p>
  <p id="a8G">无量诸天众，<a id="a-8H"></a>　百千阿修罗，</p>
  <p id="a8I">龙神及夜叉，<a id="a-8J"></a>　眷属共围绕，</p>
  <p id="a8K">咸乘妙楼阁，<a id="a-8L"></a>　自在而游戏。</p>
  <p id="a8M">如是等诸王，<a id="a-8N"></a>　见勤行施者，</p>
  <p id="a8O">皆当起远迎，<a id="a-8P"></a>　敷座而供养。</p>
  <p id="a8Q">如是行施人，<a id="a-8R"></a>　具足大威德，</p>
  <p id="a8S">自在神通力，<a id="a-8T"></a>　摄受诸天王。</p>
  <p id="a8U">鸠槃茶夜叉，<a id="a-8V"></a>　皆悉来归伏，</p>
  <p id="a8W">及乾闼婆众，<a id="a-8X"></a>　亦献诸音乐。</p>
  <p id="a8Y">贼害起慈心，<a id="a-8Z"></a>　恶人当远离，</p>
  <p id="a8a">珍财无损减，<a id="a-8b"></a>　库藏悉充盈。</p>
  <p id="a8c">以修布施故，<a id="a-8d"></a>　成就胜资粮，</p>
  <p id="a8e">乃至于佛智，<a id="a-8f"></a>　不行外道法。</p>
  <p id="a8g">是人无病恼，<a id="a-8h"></a>　守护陀罗尼，</p>
  <p id="a8i">得诸殊胜力，<a id="a-8j"></a>　皆由布施生。</p>
  <p id="a8k">如是行施人，<a id="a-8l"></a>　修习菩提道，</p>
  <p id="a8m">不遇恶知识，<a id="a-8n"></a>　得同类善友。</p>
  <p id="a8o">复有诸菩萨，<a id="a-8p"></a>　积集施资粮，</p>
  <p id="a8q">成就不思议，<a id="a-8r"></a>　陀罗尼智慧。</p>
  <p id="a8s">以无量偈颂，<a id="a-8t"></a>　演说于总持，</p>
  <p id="a8u">一切无挂碍，<a id="a-8v"></a>　不失于本义。</p>
  <p id="a8w">广大菩提心，<a id="a-8x"></a>　志愿常坚固，</p>
  <p id="a8y">具足于净戒，<a id="a-8z"></a>　舍离诸魔业。</p>
  <p id="a90">不著五欲乐，<a id="a-91"></a>　专精求正念，</p>
  <p id="a92">心常无迷惑，<a id="a-93"></a>　亦不生贪爱。</p>
  <p id="a94">瞋恚诸烦恼，<a id="a-95"></a>　如实皆了知，</p>
  <p id="a96">于一切境界，<a id="a-97"></a>　不著不迷惑。</p>
  <p id="a98">是人善了知，<a id="a-99"></a>　如是诸烦恼，</p>
  <p id="a9A">以因缘和合，<a id="a-9B"></a>　能生诸过失。</p>
  <p id="a9C">乃至于佛法，<a id="a-9D"></a>　若因若因因，</p>
  <p id="a9E">如是因作用，<a id="a-9F"></a>　一切皆能了。</p>
  <p id="a9G">是人能了知，<a id="a-9H"></a>　眼尽边因性，</p>
  <p id="a9I">远离诸迷惑，<a id="a-9J"></a>　于眼无所染。</p>
  <p id="a9K">是人能了知，<a id="a-9L"></a>　眼生边边际，</p>
  <p id="a9M">寂静与流转，<a id="a-9N"></a>　无有及无生。</p>
  <p id="a9O">乃至于寂灭，<a id="a-9P"></a>　如是等因性，</p>
  <p id="a9Q">远离诸迷惑，<a id="a-9R"></a>　于眼无所染。</p>
  <p id="a9S">是人能了知，<a id="a-9T"></a>　眼前际言说，</p>
  <p id="a9U">随世假安立，<a id="a-9V"></a>　于中无有实。</p>
  <p id="a9W">是人能了知，<a id="a-9X"></a>　眼后际言说，</p>
  <p id="a9Y">随世假安立，<a id="a-9Z"></a>　于中无有实。</p>
  <p id="a9a">是人能了知，<a id="a-9b"></a>　眼生边边际，</p>
  <p id="a9c">寂静与流转，<a id="a-9d"></a>　无有及无生。</p>
  <p id="a9e">乃至于寂灭，<a id="a-9f"></a>　如是等言说，</p>
  <p id="a9g">随世假安立，<a id="a-9h"></a>　于中无有实。</p>
  <p id="a9i">是人能了知，<a id="a-9j"></a>　眼前际言说，</p>
  <p id="a9k">但因缘和合，<a id="a-9l"></a>　于中无所著。</p>
  <p id="a9m">是人能了知，<a id="a-9n"></a>　眼后际言说，</p>
  <p id="a9o">但因缘和合，<a id="a-9p"></a>　于中无所著。</p>
  <p id="a9q">是人能了知，<a id="a-9r"></a>　眼生边边际，</p>
  <p id="a9s">寂静与流转，<a id="a-9t"></a>　无有及无生。</p>
  <p id="a9u">乃至于寂灭，<a id="a-9v"></a>　如是等言说，</p>
  <p id="a9w">但因缘和合，<a id="a-9x"></a>　于中无所著。</p>
  <p id="a9y">是人能了知，<a id="a-9z"></a>　眼前际言说，</p>
  <p id="aA0">自性无表示，<a id="a-A1"></a>　于中无所染。</p>
  <p id="aA2">是人能了知，<a id="a-A3"></a>　眼后际言说，</p>
  <p id="aA4">自性无表示，<a id="a-A5"></a>　于中无所染。</p>
  <p id="aA6">是人能了知，<a id="a-A7"></a>　眼生边边际，</p>
  <p id="aA8">寂静与流转，<a id="a-A9"></a>　无有及无生。</p>
  <p id="aAA">乃至于寂灭，<a id="a-AB"></a>　如是等言说，</p>
  <p id="aAC">自性无表示，<a id="a-AD"></a>　于中无所染。</p>
  <p id="aAE">耳鼻舌身心，<a id="a-AF"></a>　六尘并四大，</p>
  <p id="aAG">乃至世生名，<a id="a-AH"></a>　一切皆如是。</p>
  <p id="aAI">是人能了知，<a id="a-AJ"></a>　贪欲即佛道，</p>
  <p id="aAK">自性无差别，<a id="a-AL"></a>　于贪无所染。</p>
  <p id="aAM">一切诸佛道，<a id="a-AN"></a>　当于烦恼求，</p>
  <p id="aAO">知性无差别，<a id="a-AP"></a>　是入总持门。</p>
  <p id="aAQ">说贪是总持，<a id="a-AR"></a>　总持即是贪，</p>
  <p id="aAS">知性无差别，<a id="a-AT"></a>　是学总持门。</p>
  <p id="aAU">如是供养贪，<a id="a-AV"></a>　即为供养佛，</p>
  <p id="aAW">以供养佛故，<a id="a-AX"></a>　成就总持门。</p>
  <p id="aAY">是人能了知，<a id="a-AZ"></a>　瞋恚即佛道，</p>
  <p id="aAa">自性无差别，<a id="a-Ab"></a>　于瞋无所染。</p>
  <p id="aAc">瞋即是总持，<a id="a-Ad"></a>　总持即是瞋，</p>
  <p id="aAe">知性无差别，<a id="a-Af"></a>　是学总持门。</p>
  <p id="aAg">如是供养瞋，<a id="a-Ah"></a>　亦为供养佛，</p>
  <p id="aAi">以供养佛故，<a id="a-Aj"></a>　成就总持门。</p>
  <p id="aAk">是人能了知，<a id="a-Al"></a>　愚痴即佛道，</p>
  <p id="aAm">自性无差别，<a id="a-An"></a>　于痴无所染。</p>
  <p id="aAo">若如实了知，<a id="a-Ap"></a>　痴性之边际，</p>
  <p id="aAq">是则修佛道，<a id="a-Ar"></a>　成就总持门。</p>
  <p id="aAs">痴即是总持，<a id="a-At"></a>　总持即是痴，</p>
  <p id="aAu">知性无差别，<a id="a-Av"></a>　是学总持门。</p>
  <p id="aAw">如是供养痴，<a id="a-Ax"></a>　即为供养佛，</p>
  <p id="aAy">以供养佛故，<a id="a-Az"></a>　成就总持门。</p>
  <p id="aB0">如是供养痴，<a id="a-B1"></a>　即为供养法，</p>
  <p id="aB2">以供养法故，<a id="a-B3"></a>　成就总持门。</p>
  <p id="aB4">如是供养痴，<a id="a-B5"></a>　即为供养僧，</p>
  <p id="aB6">以供养僧故，<a id="a-B7"></a>　成就总持门。</p>
  <p id="aB8">如是供养痴，<a id="a-B9"></a>　即为供养戒，</p>
  <p id="aBA">以供养戒故，<a id="a-BB"></a>　成就总持门。</p>
  <p id="aBC">如是供养痴，<a id="a-BD"></a>　即供养精进，</p>
  <p id="aBE">供养精进故，<a id="a-BF"></a>　成就总持门。</p>
  <p id="aBG">如是供养痴，<a id="a-BH"></a>　即供养赞叹，</p>
  <p id="aBI">供养赞叹故，<a id="a-BJ"></a>　成就总持门。</p>
  <p id="aBK">如是供养痴，<a id="a-BL"></a>　即供养佛法，</p>
  <p id="aBM">供养佛法故，<a id="a-BN"></a>　成就总持门。</p>
  <p id="aBO">如是供养痴，<a id="a-BP"></a>　即供养法性，</p>
  <p id="aBQ">供养法性故，<a id="a-BR"></a>　成就总持门。</p>
  <p id="aBS">如是供养痴，<a id="a-BT"></a>　即供养真如，</p>
  <p id="aBU">供养真如故，<a id="a-BV"></a>　成就总持门。</p>
  <p id="aBW">如是供养痴，<a id="a-BX"></a>　即供养无生，</p>
  <p id="aBY">供养无生故，<a id="a-BZ"></a>　成就总持门。</p>
  <p id="aBa">如是供养痴，<a id="a-Bb"></a>　即供养无灭，</p>
  <p id="aBc">供养无灭故，<a id="a-Bd"></a>　成就总持门。</p>
  <p id="aBe">如是供养痴，<a id="a-Bf"></a>　即供养无尽，</p>
  <p id="aBg">供养无尽故，<a id="a-Bh"></a>　成就总持门。</p>
  <p id="aBi">如是供养痴，<a id="a-Bj"></a>　即供养无有，</p>
  <p id="aBk">供养无有故，<a id="a-Bl"></a>　成就总持门。</p>
  <p id="aBm">如是供养痴，<a id="a-Bn"></a>　即供养无边，</p>
  <p id="aBo">供养无边故，<a id="a-Bp"></a>　成就总持门。</p>
  <p id="aBq">如是供养痴，<a id="a-Br"></a>　即供养三有，</p>
  <p id="aBs">供养三有故，<a id="a-Bt"></a>　成就总持门。</p>
  <p id="aBu">如是供养痴，<a id="a-Bv"></a>　即供养寂静，</p>
  <p id="aBw">供养寂静故，<a id="a-Bx"></a>　成就总持门。</p>
  <p id="aBy">如是供养痴，<a id="a-Bz"></a>　即供养流转，</p>
  <p id="aC0">以供养转故，<a id="a-C1"></a>　成就总持门。</p>
  <p id="aC2">如是供养痴，<a id="a-C3"></a>　即供养无转，</p>
  <p id="aC4">供养无转故，<a id="a-C5"></a>　成就总持门。</p>
  <p id="aC6">如是供养痴，<a id="a-C7"></a>　即供养无有，</p>
  <p id="aC8">供养无有故，<a id="a-C9"></a>　成就总持门。</p>
  <p id="aCA">如是供养痴，<a id="a-CB"></a>　即供养无起，</p>
  <p id="aCC">供养无起故，<a id="a-CD"></a>　成就总持门。</p>
  <p id="aCE">如是供养痴，<a id="a-CF"></a>　即供养寂灭，</p>
  <p id="aCG">供养寂灭故，<a id="a-CH"></a>　成就总持门。</p>
  <p id="aCI">如是供养痴，<a id="a-CJ"></a>　即供养不来，</p>
  <p id="aCK">供养不来故，<a id="a-CL"></a>　成就总持门。</p>
  <p id="aCM">如是供养痴，<a id="a-CN"></a>　即供养无行，</p>
  <p id="aCO">供养无行故，<a id="a-CP"></a>　成就总持门。</p>
  <p id="aCQ">如是供养痴，<a id="a-CR"></a>　即供养有为，</p>
  <p id="aCS">供养有为故，<a id="a-CT"></a>　成就总持门。</p>
  <p id="aCU">如是供养痴，<a id="a-CV"></a>　即供养苦等，</p>
  <p id="aCW">以供养苦等，<a id="a-CX"></a>　成就总持门。</p>
  <p id="aCY">如是供养痴，<a id="a-CZ"></a>　即供养苦智，</p>
  <p id="aCa">供养苦智故，<a id="a-Cb"></a>　成就总持门。</p>
  <p id="aCc">如是供养痴，<a id="a-Cd"></a>　即供养集智，</p>
  <p id="aCe">供养集智故，<a id="a-Cf"></a>　成就总持门。</p>
  <p id="aCg">如是供养痴，<a id="a-Ch"></a>　即供养灭智，</p>
  <p id="aCi">供养灭智故，<a id="a-Cj"></a>　成就总持门。</p>
  <p id="aCk">如是供养痴，<a id="a-Cl"></a>　即供养道智，</p>
  <p id="aCm">供养道智故，<a id="a-Cn"></a>　成就总持门。</p>
  <p id="aCo">如是供养痴，<a id="a-Cp"></a>　即供养法智，</p>
  <p id="aCq">供养法智故，<a id="a-Cr"></a>　成就总持门。</p>
  <p id="aCs">如是供养痴，<a id="a-Ct"></a>　即供养类智，</p>
  <p id="aCu">供养类智故，<a id="a-Cv"></a>　成就总持门。</p>
  <p id="aCw">如是供养痴，<a id="a-Cx"></a>　供养无生智，</p>
  <p id="aCy">供养无生故，<a id="a-Cz"></a>　成就总持门。</p>
  <p id="aD0">如是供养痴，<a id="a-D1"></a>　即供养尽智，</p>
  <p id="aD2">供养尽智故，<a id="a-D3"></a>　成就总持门。</p>
  <p id="aD4">如是于正断，<a id="a-D5"></a>　念住并神足，</p>
  <p id="aD6">五根及五力，<a id="a-D7"></a>　七觉八道支，</p>
  <p id="aD8">兼彼奢摩他，<a id="a-D9"></a>　毗般舍那等，</p>
  <p id="aDA">于斯九种法，<a id="a-DB"></a>　一切皆如是。<a id="a-DC"></a>”</p>
  <p id="aDD">尔时，<a id="a-DE"></a>世尊告月光童子言：<a id="a-DF"></a>“善男子，<a id="a-DG"></a>若有众生住于大乘，<a id="a-DH"></a>为欲成就如上所说陀罗尼者，<a id="a-DI"></a>应当远离八十种人。<a id="a-DJ"></a>云何八十？<a id="a-DK"></a>所谓杀父，<a id="a-DL"></a>害母，<a id="a-DM"></a>杀阿罗汉，<a id="a-DN"></a>以屠害心出佛身血，<a id="a-DO"></a>破和合僧，<a id="a-DP"></a>贼住出家，<a id="a-DQ"></a>无根二根，<a id="a-DR"></a>邪见，<a id="a-DS"></a>邪思惟，<a id="a-DT"></a>邪语，<a id="a-DU"></a>邪业，<a id="a-DV"></a>邪命，<a id="a-DW"></a>邪精进，<a id="a-DX"></a>邪念，<a id="a-DY"></a>邪定，<a id="a-DZ"></a>不知处，<a id="a-Da"></a>不知时，<a id="a-Db"></a>不知法，<a id="a-Dc"></a>不知道，<a id="a-Dd"></a>不知量，<a id="a-De"></a>不知自他，<a id="a-Df"></a>于佛法僧并诸学处不能尊重，<a id="a-Dg"></a>于不放逸及殊胜境亦不宗仰，<a id="a-Dh"></a>不知法，<a id="a-Di"></a>不知律，<a id="a-Dj"></a>不知学处，<a id="a-Dk"></a>不知其罪若重若轻，<a id="a-Dl"></a>不知其戒是毁是缺，<a id="a-Dm"></a>又不知行若细若粗，<a id="a-Dn"></a>亦不知业未来现在，<a id="a-Do"></a>于下劣事亦不了知，<a id="a-Dp"></a>赞声闻乘、<a id="a-Dq"></a>毁如来法，<a id="a-Dr"></a>劝导开示辟支佛乘、<a id="a-Ds"></a>远离厌舍无上正道，<a id="a-Dt"></a>破戒，<a id="a-Du"></a>破见，<a id="a-Dv"></a>破诸威仪，<a id="a-Dw"></a>行于非道，<a id="a-Dx"></a>说有我人，<a id="a-Dy"></a>说有众生，<a id="a-Dz"></a>说有命者，<a id="a-E0"></a>说有补特伽罗，<a id="a-E1"></a>志意下劣，<a id="a-E2"></a>起贪瞋痴，<a id="a-E3"></a>断见，<a id="a-E4"></a>常见，<a id="a-E5"></a>空无因见，<a id="a-E6"></a>不见有，<a id="a-E7"></a>不见无，<a id="a-E8"></a>不见业，<a id="a-E9"></a>不见精进，<a id="a-EA"></a>不知业，<a id="a-EB"></a>不知业因，<a id="a-EC"></a>不知异熟，<a id="a-ED"></a>不知异熟因，<a id="a-EE"></a>不知诸根，<a id="a-EF"></a>不知诸根因，<a id="a-EG"></a>不知界，<a id="a-EH"></a>不知界因，<a id="a-EI"></a>不知解脱，<a id="a-EJ"></a>不知解脱因，<a id="a-EK"></a>不知道，<a id="a-EL"></a>不知道因，<a id="a-EM"></a>不知烦恼，<a id="a-EN"></a>不知烦恼因，<a id="a-EO"></a>不知施，<a id="a-EP"></a>不知施因，<a id="a-EQ"></a>不知前际及于后际，<a id="a-ER"></a>不知前际及后际因，<a id="a-ES"></a>不知生死，<a id="a-ET"></a>不知生死因，<a id="a-EU"></a>不知有漏，<a id="a-EV"></a>不知有漏因，<a id="a-EW"></a>不知尽非尽，<a id="a-EX"></a>不知有非有，<a id="a-EY"></a>不知边际非边际，<a id="a-EZ"></a>不知寂静非寂静，<a id="a-Ea"></a>不知转非转，<a id="a-Eb"></a>不知性非性，<a id="a-Ec"></a>不知生非生，<a id="a-Ed"></a>不知灭非灭。<a id="a-Ee"></a>童子，<a id="a-Ef"></a>若善男子、<a id="a-Eg"></a>善女人等，<a id="a-Eh"></a>为欲成就如上所说陀罗尼者，<a id="a-Ei"></a>应当舍离是八十种非法之人。<a id="a-Ej"></a>”</p>
  <p id="aEk">尔时，<a id="a-El"></a>世尊复说偈言：</p>
  <p id="aEm">“若不了于眼，<a id="a-En"></a>　生尽之边际，</p>
  <p id="aEo">是人迷总持，<a id="a-Ep"></a>　智者应远离。</p>
  <p id="aEq">若能了于眼，<a id="a-Er"></a>　无我无众生，</p>
  <p id="aEs">是人住总持，<a id="a-Et"></a>　智者应亲近。</p>
  <p id="aEu">若能了于眼，<a id="a-Ev"></a>　生尽离文字，</p>
  <p id="aEw">是人住总持，<a id="a-Ex"></a>　智者应亲近。</p>
  <p id="aEy">若能了于眼，<a id="a-Ez"></a>　寂静无所住，</p>
  <p id="aF0">是人住总持，<a id="a-F1"></a>　智者应亲近。</p>
  <p id="aF2">若能了于眼，<a id="a-F3"></a>　自性无所住，</p>
  <p id="aF4">是人住总持，<a id="a-F5"></a>　智者应亲近。</p>
  <p id="aF6">若能了于眼，<a id="a-F7"></a>　无转无色相，</p>
  <p id="aF8">是人住总持，<a id="a-F9"></a>　智者应亲近。</p>
  <p id="aFA">若能了于眼，<a id="a-FB"></a>　无生性寂灭，</p>
  <p id="aFC">是人住总持，<a id="a-FD"></a>　智者应亲近。</p>
  <p id="aFE">若能了于眼，<a id="a-FF"></a>　自性离名相，</p>
  <p id="aFG">诸佛无能说，<a id="a-FH"></a>　称叹及表示，</p>
  <p id="aFI">是人住总持，<a id="a-FJ"></a>　智者应亲近。</p>
  <p id="aFK">若能了于眼，<a id="a-FL"></a>　自性离名相，</p>
  <p id="aFM">无有能思惟，<a id="a-FN"></a>　受持及演说，</p>
  <p id="aFO">是人住总持，<a id="a-FP"></a>　智者应亲近。</p>
  <p id="aFQ">如是总持性，<a id="a-FR"></a>　非文字诠辩，</p>
  <p id="aFS">无有诸方所，<a id="a-FT"></a>　亦非心所到。</p>
  <p id="aFU">是法无欢喜，<a id="a-FV"></a>　亦不住瞋恚，</p>
  <p id="aFW">不动如山王，<a id="a-FX"></a>　虽说无所得。</p>
  <p id="aFY">总持实无有，<a id="a-FZ"></a>　乃至我亦无，</p>
  <p id="aFa">若我自性空，<a id="a-Fb"></a>　总持亦无有。</p>
  <p id="aFc">总持自性空，<a id="a-Fd"></a>　愚者计为有，</p>
  <p id="aFe">由是妄分别，<a id="a-Ff"></a>　不闻生忧恼。</p>
  <p id="aFg">若分别贪性，<a id="a-Fh"></a>　及以总持空，</p>
  <p id="aFi">如是二分别，<a id="a-Fj"></a>　毕竟不可得。</p>
  <p id="aFk">若了空性空，<a id="a-Fl"></a>　总持亦非有，</p>
  <p id="aFm">乃至菩提分，<a id="a-Fn"></a>　三摩地亦空。</p>
  <p id="aFo">若有能了知，<a id="a-Fp"></a>　总持及空性，</p>
  <p id="aFq">乃至三摩地，<a id="a-Fr"></a>　于眼亦了知。</p>
  <p id="aFs">若于眼尽边，<a id="a-Ft"></a>　如实善了知，</p>
  <p id="aFu">则于总持门，<a id="a-Fv"></a>　究竟能成就。</p>
  <p id="aFw">若于眼生边，<a id="a-Fx"></a>　如实善了知，</p>
  <p id="aFy">则于总持门，<a id="a-Fz"></a>　究竟能成就。</p>
  <p id="aG0">若于眼边际，<a id="a-G1"></a>　如实善了知，</p>
  <p id="aG2">则于总持门，<a id="a-G3"></a>　究竟能成就。</p>
  <p id="aG4">若于眼寂静，<a id="a-G5"></a>　如实善了知，</p>
  <p id="aG6">则于总持门，<a id="a-G7"></a>　究竟能成就。</p>
  <p id="aG8">若于眼流转，<a id="a-G9"></a>　如实善了知，</p>
  <p id="aGA">则于总持门，<a id="a-GB"></a>　究竟能成就。</p>
  <p id="aGC">若于眼无有，<a id="a-GD"></a>　如实善了知，</p>
  <p id="aGE">则于总持门，<a id="a-GF"></a>　究竟能成就。</p>
  <p id="aGG">若于眼无生，<a id="a-GH"></a>　如实善了知，</p>
  <p id="aGI">则于总持门，<a id="a-GJ"></a>　究竟能成就。</p>
  <p id="aGK">若于眼寂灭，<a id="a-GL"></a>　如实善了知，</p>
  <p id="aGM">则于总持门，<a id="a-GN"></a>　究竟能成就。</p>
  <p id="aGO">若于眼变异，<a id="a-GP"></a>　如实知尽边，</p>
  <p id="aGQ">则于总持门，<a id="a-GR"></a>　究竟能成就。</p>
  <p id="aGS">若于眼变异，<a id="a-GT"></a>　如实知生边，</p>
  <p id="aGU">则于总持门，<a id="a-GV"></a>　究竟能成就。</p>
  <p id="aGW">若于眼变异，<a id="a-GX"></a>　如实知边际，</p>
  <p id="aGY">则于总持门，<a id="a-GZ"></a>　究竟能成就。</p>
  <p id="aGa">若于眼变异，<a id="a-Gb"></a>　如实知寂静，</p>
  <p id="aGc">则于总持门，<a id="a-Gd"></a>　究竟能成就。</p>
  <p id="aGe">若于眼变异，<a id="a-Gf"></a>　如实知流转，</p>
  <p id="aGg">则于总持门，<a id="a-Gh"></a>　究竟能成就。</p>
  <p id="aGi">若于眼变异，<a id="a-Gj"></a>　如实知无有，</p>
  <p id="aGk">则于总持门，<a id="a-Gl"></a>　究竟能成就。</p>
  <p id="aGm">若于眼变异，<a id="a-Gn"></a>　如实知无生，</p>
  <p id="aGo">则于总持门，<a id="a-Gp"></a>　究竟能成就。</p>
  <p id="aGq">若于眼变异，<a id="a-Gr"></a>　如实知寂灭，</p>
  <p id="aGs">则于总持门，<a id="a-Gt"></a>　究竟能成就。</p>
  <p id="aGu">耳鼻舌身心，<a id="a-Gv"></a>　六尘并四大，</p>
  <p id="aGw">乃至世生名，<a id="a-Gx"></a>　一切皆如是。</p>
  <p id="aGy">若于眼前际，<a id="a-Gz"></a>　无变无异相，</p>
  <p id="aH0">无取无分别，<a id="a-H1"></a>　是住总持门。</p>
  <p id="aH2">若于眼尽边，<a id="a-H3"></a>　无变无异相，</p>
  <p id="aH4">无取无分别，<a id="a-H5"></a>　是住总持门。</p>
  <p id="aH6">若于眼生边，<a id="a-H7"></a>　无变无异相，</p>
  <p id="aH8">无取无分别，<a id="a-H9"></a>　是住总持门。</p>
  <p id="aHA">若于眼边际，<a id="a-HB"></a>　无变无异相，</p>
  <p id="aHC">无取无分别，<a id="a-HD"></a>　是住总持门。</p>
  <p id="aHE">若于眼寂静，<a id="a-HF"></a>　无变无异相，</p>
  <p id="aHG">无取无分别，<a id="a-HH"></a>　是住总持门。</p>
  <p id="aHI">若于眼流转，<a id="a-HJ"></a>　无变无异相，</p>
  <p id="aHK">无取无分别，<a id="a-HL"></a>　是住总持门。</p>
  <p id="aHM">若于眼无有，<a id="a-HN"></a>　无变无异相，</p>
  <p id="aHO">无取无分别，<a id="a-HP"></a>　是住总持门。</p>
  <p id="aHQ">若于眼无生，<a id="a-HR"></a>　无变无异相，</p>
  <p id="aHS">无取无分别，<a id="a-HT"></a>　是住总持门。</p>
  <p id="aHU">若于眼寂灭，<a id="a-HV"></a>　无变无异相，</p>
  <p id="aHW">无取无分别，<a id="a-HX"></a>　是住总持门。</p>
  <p id="aHY">耳鼻舌身心，<a id="a-HZ"></a>　六尘并四大，</p>
  <p id="aHa">乃至世生名，<a id="a-Hb"></a>　一切皆如是。</p>
  <p id="aHc">贪瞋痴忿慢，<a id="a-Hd"></a>　嫉诳悭忧恼，</p>
  <p id="aHe">过失垢毒箭，<a id="a-Hf"></a>　暴流黑白业，</p>
  <p id="aHg">不生亦不灭，<a id="a-Hh"></a>　不去亦不来，</p>
  <p id="aHi">不动亦不异，<a id="a-Hj"></a>　非作亦非行，</p>
  <p id="aHk">非明亦非暗，<a id="a-Hl"></a>　非流舍暴流，</p>
  <p id="aHm">无尽及无住，<a id="a-Hn"></a>　非行非不行，</p>
  <p id="aHo">非字非攀缘，<a id="a-Hp"></a>　非出亦非入，</p>
  <p id="aHq">分别妄想等，<a id="a-Hr"></a>　六十二诸门，</p>
  <p id="aHs">各随其义理，<a id="a-Ht"></a>　一切皆如是。</p>
  <p id="aHu">若知眼前际，<a id="a-Hv"></a>　乃至于上下，</p>
  <p id="aHw">无取无分别，<a id="a-Hx"></a>　是住总持门。</p>
  <p id="aHy">若知眼尽边，<a id="a-Hz"></a>　乃至于上下，</p>
  <p id="aI0">无取无分别，<a id="a-I1"></a>　是住总持门。</p>
  <p id="aI2">若知眼生边，<a id="a-I3"></a>　乃至于上下，</p>
  <p id="aI4">无取无分别，<a id="a-I5"></a>　是住总持门。</p>
  <p id="aI6">若知眼边际，<a id="a-I7"></a>　乃至于上下，</p>
  <p id="aI8">无取无分别，<a id="a-I9"></a>　是住总持门。</p>
  <p id="aIA">若知眼寂静，<a id="a-IB"></a>　乃至于上下，</p>
  <p id="aIC">无取无分别，<a id="a-ID"></a>　是住总持门。</p>
  <p id="aIE">若知眼流转，<a id="a-IF"></a>　乃至于上下，</p>
  <p id="aIG">无取无分别，<a id="a-IH"></a>　是住总持门。</p>
  <p id="aII">若知眼无有，<a id="a-IJ"></a>　乃至于上下，</p>
  <p id="aIK">无取无分别，<a id="a-IL"></a>　是住总持门。</p>
  <p id="aIM">若知眼无生，<a id="a-IN"></a>　乃至于上下，</p>
  <p id="aIO">无取无分别，<a id="a-IP"></a>　是住总持门。</p>
  <p id="aIQ">若知眼寂灭，<a id="a-IR"></a>　乃至于上下，</p>
  <p id="aIS">无取无分别，<a id="a-IT"></a>　是住总持门。</p>
  <p id="aIU">耳鼻舌身心，<a id="a-IV"></a>　六尘并四大，</p>
  <p id="aIW">乃至世生名，<a id="a-IX"></a>　一切皆如是。</p>
  <p id="aIY">于地不变异，<a id="a-IZ"></a>　无取无分别，</p>
  <p id="aIa">如是了知者，<a id="a-Ib"></a>　成就总持门。</p>
  <p id="aIc">于地无生相，<a id="a-Id"></a>　无取无分别，</p>
  <p id="aIe">如是了知者，<a id="a-If"></a>　成就总持门。</p>
  <p id="aIg">于地无灭相，<a id="a-Ih"></a>　无取无分别，</p>
  <p id="aIi">如是了知者，<a id="a-Ij"></a>　成就总持门。</p>
  <p id="aIk">于地证入相，<a id="a-Il"></a>　无取无分别，</p>
  <p id="aIm">如是了知者，<a id="a-In"></a>　成就总持门。</p>
  <p id="aIo">于地出离相，<a id="a-Ip"></a>　无取无分别，</p>
  <p id="aIq">如是了知者，<a id="a-Ir"></a>　成就总持门。</p>
  <p id="aIs">于地无愿相，<a id="a-It"></a>　无取无分别，</p>
  <p id="aIu">如是了知者，<a id="a-Iv"></a>　成就总持门。</p>
  <p id="aIw">于地无住相，<a id="a-Ix"></a>　不来亦不去，</p>
  <p id="aIy">无边与无尽，<a id="a-Iz"></a>　相应不相应；</p>
  <p id="aJ0">离名字计度，<a id="a-J1"></a>　观察与流转，</p>
  <p id="aJ2">无有及修治，<a id="a-J3"></a>　无言说表示；</p>
  <p id="aJ4">寂静无所依，<a id="a-J5"></a>　念住并正断，</p>
  <p id="aJ6">神足及根力，<a id="a-J7"></a>　觉支无畏道；</p>
  <p id="aJ8">如是诸地法，<a id="a-J9"></a>　无取无分别，</p>
  <p id="aJA">如是了知者，<a id="a-JB"></a>　成就总持门。</p>
  <p id="aJC">若于我无入，<a id="a-JD"></a>　无取无分别，</p>
  <p id="aJE">如是了知者，<a id="a-JF"></a>　成就总持门。</p>
  <p id="aJG">若于我无出，<a id="a-JH"></a>　无取无分别，</p>
  <p id="aJI">如是了知者，<a id="a-JJ"></a>　成就总持门。</p>
  <p id="aJK">若于我无相，<a id="a-JL"></a>　无取无分别，</p>
  <p id="aJM">如是了知者，<a id="a-JN"></a>　成就总持门。</p>
  <p id="aJO">若于我无愿，<a id="a-JP"></a>　无取无分别，</p>
  <p id="aJQ">如是了知者，<a id="a-JR"></a>　成就总持门。</p>
  <p id="aJS">若于我无住，<a id="a-JT"></a>　无取无分别，</p>
  <p id="aJU">如是了知者，<a id="a-JV"></a>　成就总持门。</p>
  <p id="aJW">若于我无生，<a id="a-JX"></a>　无取无分别，</p>
  <p id="aJY">如是了知者，<a id="a-JZ"></a>　成就总持门。</p>
  <p id="aJa">若于我无灭，<a id="a-Jb"></a>　无取无分别，</p>
  <p id="aJc">如是了知者，<a id="a-Jd"></a>　成就总持门。</p>
  <p id="aJe">若于我文字，<a id="a-Jf"></a>　无取无分别，</p>
  <p id="aJg">如是了知者，<a id="a-Jh"></a>　成就总持门。</p>
  <p id="aJi">若我离文字，<a id="a-Jj"></a>　无取无分别，</p>
  <p id="aJk">如是了知者，<a id="a-Jl"></a>　成就总持门。</p>
  <p id="aJm">知眼前后际，<a id="a-Jn"></a>　远离于断常，</p>
  <p id="aJo">因缘自性空，<a id="a-Jp"></a>　导师方便说。</p>
  <p id="aJq">若演说法时，<a id="a-Jr"></a>　分别于眼相，</p>
  <p id="aJs">是人妄分别，<a id="a-Jt"></a>　不名真说法。</p>
  <p id="aJu">若思惟法时，<a id="a-Jv"></a>　分别于眼相，</p>
  <p id="aJw">是人妄分别，<a id="a-Jx"></a>　不名思惟法。</p>
  <p id="aJy">若修习法时，<a id="a-Jz"></a>　分别于眼相，</p>
  <p id="aK0">是人妄分别，<a id="a-K1"></a>　不名修习法。</p>
  <p id="aK2">若了眼空性，<a id="a-K3"></a>　即不趣菩提，</p>
  <p id="aK4">诸佛于是人，<a id="a-K5"></a>　常现前说法。</p>
  <p id="aK6">若不了知眼，<a id="a-K7"></a>　亦不了知色；</p>
  <p id="aK8">若能了知眼，<a id="a-K9"></a>　于色亦了知。</p>
  <p id="aKA">若能了于眼，<a id="a-KB"></a>　于色亦了知；</p>
  <p id="aKC">若于色了知，<a id="a-KD"></a>　于眼亦能了。</p>
  <p id="aKE">耳鼻舌身心，<a id="a-KF"></a>　六尘并四大，</p>
  <p id="aKG">乃至世生名，<a id="a-KH"></a>　一切皆如是。</p>
  <p id="aKI">若演说法时，<a id="a-KJ"></a>　分别于因相，</p>
  <p id="aKK">是人妄分别，<a id="a-KL"></a>　不名为说法。</p>
  <p id="aKM">若演说法时，<a id="a-KN"></a>　分别寂静相，</p>
  <p id="aKO">是人妄分别，<a id="a-KP"></a>　不名为说法。</p>
  <p id="aKQ">若演说法时，<a id="a-KR"></a>　分别于道相，</p>
  <p id="aKS">是人妄分别，<a id="a-KT"></a>　不名为说法。</p>
  <p id="aKU">若演说法时，<a id="a-KV"></a>　分别于空相，</p>
  <p id="aKW">是人妄分别，<a id="a-KX"></a>　不名为说法。</p>
  <p id="aKY">若演说法时，<a id="a-KZ"></a>　分别于积集，</p>
  <p id="aKa">是人妄分别，<a id="a-Kb"></a>　不名为说法。</p>
  <p id="aKc">若演说法时，<a id="a-Kd"></a>　分别于事物，</p>
  <p id="aKe">是人妄分别，<a id="a-Kf"></a>　不名为说法。</p>
  <p id="aKg">若演说法时，<a id="a-Kh"></a>　分别眼摄取，</p>
  <p id="aKi">是人妄分别，<a id="a-Kj"></a>　不名为说法。</p>
  <p id="aKk">于眼不了知，<a id="a-Kl"></a>　是则生贪欲，</p>
  <p id="aKm">若能了知眼，<a id="a-Kn"></a>　贪欲则不生。</p>
  <p id="aKo">耳鼻舌身心，<a id="a-Kp"></a>　六尘并四大，</p>
  <p id="aKq">乃至世生名，<a id="a-Kr"></a>　一切皆如是。</p>
  <p id="aKs">若演说法时，<a id="a-Kt"></a>　分别种种果，</p>
  <p id="aKu">是人妄分别，<a id="a-Kv"></a>　不名为说法。</p>
  <p id="aKw">不退于志愿，<a id="a-Kx"></a>　了达于性空，</p>
  <p id="aKy">得诸三昧门，<a id="a-Kz"></a>　彼能善说法。</p>
  <p id="aL0">不退于志愿，<a id="a-L1"></a>　于眼离分别，</p>
  <p id="aL2">以无分别故，<a id="a-L3"></a>　彼能善说法。</p>
  <p id="aL4">不了眼性空，<a id="a-L5"></a>　亦迷眼自性，</p>
  <p id="aL6">以不了知故，<a id="a-L7"></a>　是不应说法。</p>
  <p id="aL8">若了眼性空，<a id="a-L9"></a>　即知眼自性，</p>
  <p id="aLA">以能了知故，<a id="a-LB"></a>　是人应说法。</p>
  <p id="aLC">不了眼性空，<a id="a-LD"></a>　亦迷句自性，</p>
  <p id="aLE">以不了知故，<a id="a-LF"></a>　是不应说法。</p>
  <p id="aLG">若了眼性空，<a id="a-LH"></a>　即知句自性，</p>
  <p id="aLI">以能了知故，<a id="a-LJ"></a>　是人应说法。</p>
  <p id="aLK">不了眼性空，<a id="a-LL"></a>　亦迷文自性，</p>
  <p id="aLM">以不了知故，<a id="a-LN"></a>　是不应说法。</p>
  <p id="aLO">若了眼性空，<a id="a-LP"></a>　即知文自性，</p>
  <p id="aLQ">以能了知故，<a id="a-LR"></a>　是人应说法。</p>
  <p id="aLS">不了眼性空，<a id="a-LT"></a>　亦迷名自性，</p>
  <p id="aLU">以不了知故，<a id="a-LV"></a>　是不应说法。</p>
  <p id="aLW">若了眼性空，<a id="a-LX"></a>　即知名自性，</p>
  <p id="aLY">以能了知故，<a id="a-LZ"></a>　是人应说法。</p>
  <p id="aLa">不了眼性空，<a id="a-Lb"></a>　亦迷色自性，</p>
  <p id="aLc">以不了知故，<a id="a-Ld"></a>　是不应说法。</p>
  <p id="aLe">若了眼性空，<a id="a-Lf"></a>　即知色自性，</p>
  <p id="aLg">以能了知故，<a id="a-Lh"></a>　是人应说法。</p>
  <p id="aLi">不了眼性空，<a id="a-Lj"></a>　依世相分别，</p>
  <p id="aLk">不能善随顺，<a id="a-Ll"></a>　调伏诸众生。</p>
  <p id="aLm">若了眼性空，<a id="a-Ln"></a>　不依相分别，</p>
  <p id="aLo">即能善随顺，<a id="a-Lp"></a>　调伏诸众生。</p>
  <p id="aLq">不了眼有无，<a id="a-Lr"></a>　处众而说法，</p>
  <p id="aLs">是人贪利养，<a id="a-Lt"></a>　一切无信受。</p>
  <p id="aLu">若了眼有无，<a id="a-Lv"></a>　处众而说法，</p>
  <p id="aLw">是人不贪著，<a id="a-Lx"></a>　一切皆信受。</p>
  <p id="aLy">不了眼性空，<a id="a-Lz"></a>　而处于法座，</p>
  <p id="aM0">虽说多譬喻，<a id="a-M1"></a>　一切无信受。</p>
  <p id="aM2">若了眼性空，<a id="a-M3"></a>　而处于法座，</p>
  <p id="aM4">所说诸譬喻，<a id="a-M5"></a>　一切皆信受。</p>
  <p id="aM6">耳鼻舌身心，<a id="a-M7"></a>　六尘并四大，</p>
  <p id="aM8">乃至世生名，<a id="a-M9"></a>　一切皆如是。<a id="a-MA"></a>”</p>
  <p id="aMB">尔时，<a id="a-MC"></a>世尊说是经已，<a id="a-MD"></a>月光童子及诸大众，<a id="a-ME"></a>一切世间天、<a id="a-MF"></a>人、<a id="a-MG"></a>阿修罗、<a id="a-MH"></a>乾闼婆等，<a id="a-MI"></a>闻佛所说，<a id="a-MJ"></a>皆大欢喜，<a id="a-MK"></a>信受奉行。</p>
 </body>
</html>