<!doctype html>
<html id="z3IBTECCC" data-ver="1218">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘宝积部">
  <meta period="唐">
 </head>
 <body>
  <h1 id="a1">大宝积经卷第三十二</h1>
  <h2 id="a2">唐三藏法师菩提流志奉诏译</h2>
  <h2 id="a3">出现光明会第十一之三</h2>
  <p id="a4">“如来已尽于生际，<a id="a-5"></a>　大悲普覆诸世间，</p>
  <p id="a6">法王最胜人中尊，<a id="a-7"></a>　愿说何缘现微笑？</p>
  <p id="a8">无量无边大菩萨，<a id="a-9"></a>　并余威德诸天众，</p>
  <p id="aA">悉于空中持妙盖，<a id="a-B"></a>　而此大地皆振动。</p>
  <p id="aC">谁于往昔如来所，<a id="a-D"></a>　长夜修行诸善法？</p>
  <p id="aE">平等悦意大悲尊，<a id="a-F"></a>　愿说何缘现微笑？</p>
  <p id="aG">谁于往昔供诸佛，<a id="a-H"></a>　得闻此法生欢喜？</p>
  <p id="aI">导师最胜人中尊，<a id="a-J"></a>　愿说何缘现微笑？</p>
  <p id="aK">世尊音声悦众意，<a id="a-L"></a>　犹如雁王声美妙，</p>
  <p id="aM">自然无量音和雅，<a id="a-N"></a>　愿说何故放斯光？</p>
  <p id="aO">无量俱胝讽颂言，<a id="a-P"></a>　劝赞悦可相应语，</p>
  <p id="aQ">拘抧罗声殊胜类，<a id="a-R"></a>　愿说何故放斯光？</p>
  <p id="aS">雷鼓深远说法声，<a id="a-T"></a>　普闻无边千亿界，</p>
  <p id="aU">慈心粗言或软语，<a id="a-V"></a>　何故现斯金色光？</p>
  <p id="aW">了生无生尽无尽，<a id="a-X"></a>　知眼性离无来去，</p>
  <p id="aY">为世照明甘露灭，<a id="a-Z"></a>　何故现斯金色光？</p>
  <p id="aa">知眼起作常空寂，<a id="a-b"></a>　无去无来无住处，</p>
  <p id="ac">犹如阳焰水泡沫，<a id="a-d"></a>　示现微笑何因缘？</p>
  <p id="ae">如是耳鼻舌身意，<a id="a-f"></a>　色声香味并触法，</p>
  <p id="ag">乃至音声及名等，<a id="a-h"></a>　当知一切亦复然。</p>
  <p id="ai">金刚常身不坏身，<a id="a-j"></a>　具足百千殊胜相，</p>
  <p id="ak">体无机关而运动，<a id="a-l"></a>　愿说微笑何因缘？</p>
  <p id="am">髀膊佣满足跟长，<a id="a-n"></a>　腹相不现如师子，</p>
  <p id="ao">脐深妙好腰圆满，<a id="a-p"></a>　愿说微笑何因缘？</p>
  <p id="aq">金色净身离尘垢，<a id="a-r"></a>　一一众毛绀青色，</p>
  <p id="as">右旋上靡香芬馥，<a id="a-t"></a>　愿说微笑何因缘？</p>
  <p id="au">妙身圆满常安住，<a id="a-v"></a>　犹如尼拘陀树王，</p>
  <p id="aw">一切功德以庄严，<a id="a-x"></a>　音声悦众令欣乐。</p>
  <p id="ay">修臂佣圆肩妙好，<a id="a-z"></a>　项约圆满螺文现，</p>
  <p id="a10">游步无边百千刹，<a id="a-11"></a>　示诸众生邪正道。</p>
  <p id="a12">齿白无垢如珂雪，<a id="a-13"></a>　舌相广长周覆面，</p>
  <p id="a14">师子颊辅鼻修直，<a id="a-15"></a>　皆从方便净心生。</p>
  <p id="a16">优钵罗香从口出，<a id="a-17"></a>　栴檀香气遍于身，</p>
  <p id="a18">已于往昔广修慈，<a id="a-19"></a>　清净意乐常相续。</p>
  <p id="a1A">如来足下善安平，<a id="a-1B"></a>　随所履地无窊曲，</p>
  <p id="a1C">犹如师子象王步，<a id="a-1D"></a>　超过一切诸世间。</p>
  <p id="a1E">千辐轮相妙端严，<a id="a-1F"></a>　殊胜光文常炳著，</p>
  <p id="a1G">所行善利诸群品，<a id="a-1H"></a>　见者皆生净信心。</p>
  <p id="a1I">一指能出百千光，<a id="a-1J"></a>　普照无边诸佛刹，</p>
  <p id="a1K">往昔勤修众善行，<a id="a-1L"></a>　获此种种相庄严。</p>
  <p id="a1M">成就色身无等伦，<a id="a-1N"></a>　面相端严最殊胜，</p>
  <p id="a1O">神变利益诸世间，<a id="a-1P"></a>　愿说何缘现微笑？</p>
  <p id="a1Q">膊佣平正如鹿王，<a id="a-1R"></a>　身不低屈犹师子，</p>
  <p id="a1S">出与为世作灯明，<a id="a-1T"></a>　愿说何缘现微笑？</p>
  <p id="a1U">马王隐相无尘染，<a id="a-1V"></a>　掌中平满手过膝，</p>
  <p id="a1W">希有最胜人师子，<a id="a-1X"></a>　愿说微笑何因缘？</p>
  <p id="a1Y">从身出现无边光，<a id="a-1Z"></a>　妙色寂静而恒照，</p>
  <p id="a1a">其心清净常相续，<a id="a-1b"></a>　演说无边诸契经。</p>
  <p id="a1c">非彼安住断常人，<a id="a-1d"></a>　所能净修如是法，</p>
  <p id="a1e">若能舍离诸边见，<a id="a-1f"></a>　速成如来清净身。</p>
  <p id="a1g">天鼓云雷声远震，<a id="a-1h"></a>　迦兰陀鸿响清彻，</p>
  <p id="a1i">天乐音声千万种，<a id="a-1j"></a>　愿说何故现斯光？</p>
  <p id="a1k">导师一音演说法，<a id="a-1l"></a>　令诸毁戒断相续，</p>
  <p id="a1m">如来所说妙言音，<a id="a-1n"></a>　皆是甚深希有法！</p>
  <p id="a1o">牛王眉间白毫相，<a id="a-1p"></a>　遍至百千诸佛刹，</p>
  <p id="a1q">妙眼犹如绀青色，<a id="a-1r"></a>　顶相空天无能见。</p>
  <p id="a1s">齿白齐密具四十，<a id="a-1t"></a>　犹如清净颇胝宝，</p>
  <p id="a1u">皆从无量善业生，<a id="a-1v"></a>　愿说何缘现微笑？</p>
  <p id="a1w">如来圆满功德身，<a id="a-1x"></a>　成就无边微妙色，</p>
  <p id="a1y">出现希有净光明，<a id="a-1z"></a>　愿说何缘现微笑？</p>
  <p id="a20">大悲最胜两足尊，<a id="a-21"></a>　了达众生心志乐，</p>
  <p id="a22">已得无碍妙辩才，<a id="a-23"></a>　愿说何缘现微笑？</p>
  <p id="a24">如来已到于彼岸，<a id="a-25"></a>　具足三明及六通，</p>
  <p id="a26">示现无边清净光，<a id="a-27"></a>　愿说何缘现微笑？</p>
  <p id="a28">佛于往昔无量劫，<a id="a-29"></a>　供养百千诸世尊，</p>
  <p id="a2A">如是因果不败亡，<a id="a-2B"></a>　愿说何缘现微笑？</p>
  <p id="a2C">佛于往昔无量劫，<a id="a-2D"></a>　安住微妙诸等持，</p>
  <p id="a2E">知眼生边及尽边，<a id="a-2F"></a>　愿说何缘现微笑？</p>
  <p id="a2G">过去未来现在世，<a id="a-2H"></a>　导师于彼悉能了，</p>
  <p id="a2I">净智无碍不思议，<a id="a-2J"></a>　愿说何缘现微笑？<a id="a-2K"></a>”</p>
  <p id="a2L">尔时，<a id="a-2M"></a>世尊于大众中，<a id="a-2N"></a>以金色手摩月光顶，<a id="a-2O"></a>而说偈言：</p>
  <p id="a2P">“童子谛听，<a id="a-2Q"></a>　吾今付汝：<a id="a-2R"></a>　此菩提法，<a id="a-2S"></a>　出现光经，</p>
  <p id="a2T">于后恶世，<a id="a-2U"></a>　法欲灭时，<a id="a-2V"></a>　当为众生，<a id="a-2W"></a>　开示演说。</p>
  <p id="a2X">我以佛眼，<a id="a-2Y"></a>　见未来世，<a id="a-2Z"></a>　于是微妙，<a id="a-2a"></a>　甚深经典，</p>
  <p id="a2b">若乐不乐，<a id="a-2c"></a>　皆悉了知。<a id="a-2d"></a>　若有众生，<a id="a-2e"></a>　志求佛道，</p>
  <p id="a2f">常念诸佛，<a id="a-2g"></a>　当授此经。</p>
  <p id="a2h">若坏净信，<a id="a-2i"></a>　乐于愦闹，<a id="a-2j"></a>　长夜惛睡，<a id="a-2k"></a>　不乐斯经；</p>
  <p id="a2l">于我法中，<a id="a-2m"></a>　虽得出家，<a id="a-2n"></a>　于涅槃法，<a id="a-2o"></a>　不生欣乐。</p>
  <p id="a2p">如是痴人，<a id="a-2q"></a>　虚食信施，<a id="a-2r"></a>　闻有为法，<a id="a-2s"></a>　多诸过患，</p>
  <p id="a2t">犹著世间，<a id="a-2u"></a>　不生惊怖。<a id="a-2v"></a>　如是痴人，<a id="a-2w"></a>　智者呵责，</p>
  <p id="a2x">虽服法衣，<a id="a-2y"></a>　而无智慧；<a id="a-2z"></a>　牟尼诸说，<a id="a-30"></a>　真实之言，</p>
  <p id="a31">无智若闻，<a id="a-32"></a>　不能信受。<a id="a-33"></a>　如是愚人，<a id="a-34"></a>　勿与同止。</p>
  <p id="a35">若有得闻，<a id="a-36"></a>　此殊胜法，<a id="a-37"></a>　不生欢喜，<a id="a-38"></a>　爱乐之心；</p>
  <p id="a39">如是等人，<a id="a-3A"></a>　我所呵责，<a id="a-3B"></a>　虽得人身，<a id="a-3C"></a>　则为空过。</p>
  <p id="a3D">若有得闻，<a id="a-3E"></a>　此甚深法，<a id="a-3F"></a>　能生欢喜，<a id="a-3G"></a>　爱乐之心；</p>
  <p id="a3H">是人已曾，<a id="a-3I"></a>　值遇诸佛，<a id="a-3J"></a>　决定当得，<a id="a-3K"></a>　无上菩提。</p>
  <p id="a3L">若人愚痴，<a id="a-3M"></a>　恶见所害，<a id="a-3N"></a>　断于慧命，<a id="a-3O"></a>　远离菩提；</p>
  <p id="a3P">是故应当，<a id="a-3Q"></a>　舍恶知识，<a id="a-3R"></a>　亲近恭敬，<a id="a-3S"></a>　明慧之人。</p>
  <p id="a3T">一切世间，<a id="a-3U"></a>　无量过患，<a id="a-3V"></a>　众生常没，<a id="a-3W"></a>　三恶趣中；</p>
  <p id="a3X">皆从痴恶，<a id="a-3Y"></a>　因缘所起，<a id="a-3Z"></a>　随惑流转，<a id="a-3a"></a>　不得自在。</p>
  <p id="a3b">弃舍正法，<a id="a-3c"></a>　行于非法，<a id="a-3d"></a>　是故当离，<a id="a-3e"></a>　愚小之人。</p>
  <p id="a3f">犹如御者，<a id="a-3g"></a>　自折其轴；<a id="a-3h"></a>　既作恶业，<a id="a-3i"></a>　生地狱中。</p>
  <p id="a3j">口出恶言，<a id="a-3k"></a>　恒自伤害；<a id="a-3l"></a>　如持利斧，<a id="a-3m"></a>　自伐其身。</p>
  <p id="a3n">不知诸法，<a id="a-3o"></a>　因缘所造，<a id="a-3p"></a>　随业受报，<a id="a-3q"></a>　无能救者。</p>
  <p id="a3r">亲近世仙，<a id="a-3s"></a>　以为善友，<a id="a-3t"></a>　而便自谓，<a id="a-3u"></a>　修习于空，</p>
  <p id="a3v">已证无为，<a id="a-3w"></a>　生断灭见；<a id="a-3x"></a>　如身器破，<a id="a-3y"></a>　心亦随灭。</p>
  <p id="a3z">多所乐说，<a id="a-40"></a>　绮饰言辞，<a id="a-41"></a>　于此味著，<a id="a-42"></a>　终无义利。</p>
  <p id="a43">虽为毒蛇，<a id="a-44"></a>　之所螫害，<a id="a-45"></a>　终不令人，<a id="a-46"></a>　堕于恶趣；</p>
  <p id="a47">愚者说法，<a id="a-48"></a>　坏人善根，<a id="a-49"></a>　令无量众，<a id="a-4A"></a>　堕于地狱。</p>
  <p id="a4B">汝等大众，<a id="a-4C"></a>　应当观察，<a id="a-4D"></a>　如是童子，<a id="a-4E"></a>　今在我前，</p>
  <p id="a4F">往昔已曾，<a id="a-4G"></a>　供养无量，<a id="a-4H"></a>　恒河沙数，<a id="a-4I"></a>　诸佛世尊。</p>
  <p id="a4J">坚固修行，<a id="a-4K"></a>　求无上智；<a id="a-4L"></a>　心不依止，<a id="a-4M"></a>　一切诸有；</p>
  <p id="a4N">知眼生边，<a id="a-4O"></a>　毕竟清净；<a id="a-4P"></a>　离诸戏论，<a id="a-4Q"></a>　无所染著；</p>
  <p id="a4R">为欲利益，<a id="a-4S"></a>　无量众生，<a id="a-4T"></a>　演说无上，<a id="a-4U"></a>　现光经典。</p>
  <p id="a4V">愚人不能，<a id="a-4W"></a>　修学是法，<a id="a-4X"></a>　于修行者，<a id="a-4Y"></a>　见其过失；</p>
  <p id="a4Z">是故应舍，<a id="a-4a"></a>　愚痴之人，<a id="a-4b"></a>　不应亲近，<a id="a-4c"></a>　修学是法。</p>
  <p id="a4d">愚痴之人，<a id="a-4e"></a>　乐于诤论，<a id="a-4f"></a>　不能勤修，<a id="a-4g"></a>　无诤论行；</p>
  <p id="a4h">彼诸人等，<a id="a-4i"></a>　无如理心，<a id="a-4j"></a>　是故不应，<a id="a-4k"></a>　恭敬称赞。</p>
  <p id="a4l">愚痴之人，<a id="a-4m"></a>　懈怠懒惰；<a id="a-4n"></a>　常行不善，<a id="a-4o"></a>　身语意业；</p>
  <p id="a4p">无有净戒，<a id="a-4q"></a>　智慧多闻；<a id="a-4r"></a>　常思欲境，<a id="a-4s"></a>　乐于愦闹。</p>
  <p id="a4t">汝等应观，<a id="a-4u"></a>　如是愚人，<a id="a-4v"></a>　种族及身，<a id="a-4w"></a>　皆悉鄙恶；</p>
  <p id="a4x">瞋恚佷戾，<a id="a-4y"></a>　形貌丑陋；<a id="a-4z"></a>　设生善处，<a id="a-50"></a>　身常下劣；</p>
  <p id="a51">执著我相，<a id="a-52"></a>　迷于真理；<a id="a-53"></a>　无有智慧，<a id="a-54"></a>　分别语言；</p>
  <p id="a55">闻性空法，<a id="a-56"></a>　不生爱乐。</p>
  <p id="a57">如来世尊，<a id="a-58"></a>　久已远离，<a id="a-59"></a>　一切世间，<a id="a-5A"></a>　语言戏论。</p>
  <p id="a5B">凡夫于此，<a id="a-5C"></a>　深生染著，<a id="a-5D"></a>　尽其寿命，<a id="a-5E"></a>　不能了知。</p>
  <p id="a5F">虽赞持戒，<a id="a-5G"></a>　不修梵行；<a id="a-5H"></a>　口说于法，<a id="a-5I"></a>　身行非法；</p>
  <p id="a5J">自说是律，<a id="a-5K"></a>　常行非律。</p>
  <p id="a5L">佛教弟子，<a id="a-5M"></a>　著坏色衣。<a id="a-5N"></a>　破戒之人，<a id="a-5O"></a>　而披此服，</p>
  <p id="a5P">增长憍慢，<a id="a-5Q"></a>　放逸之心；<a id="a-5R"></a>　所食信施，<a id="a-5S"></a>　如吞猛火。</p>
  <p id="a5T">既舍居家，<a id="a-5U"></a>　无五欲乐；<a id="a-5V"></a>　又于佛法，<a id="a-5W"></a>　无胜妙乐。</p>
  <p id="a5X">乐于杂行，<a id="a-5Y"></a>　不离二边；<a id="a-5Z"></a>　所有意乐，<a id="a-5a"></a>　皆不清净。</p>
  <p id="a5b">如是愚人，<a id="a-5c"></a>　处在大众；<a id="a-5d"></a>　犹如野干，<a id="a-5e"></a>　入师子群。</p>
  <p id="a5f">虽说如是，<a id="a-5g"></a>　寂静之法；<a id="a-5h"></a>　不能了知，<a id="a-5i"></a>　真实空义。</p>
  <p id="a5j">为众称赞，<a id="a-5k"></a>　生贡高心；<a id="a-5l"></a>　不念大师，<a id="a-5m"></a>　惭愧谦下。</p>
  <p id="a5n">受不净物，<a id="a-5o"></a>　如得摩尼，<a id="a-5p"></a>　欢喜执持，<a id="a-5q"></a>　心无暂舍。</p>
  <p id="a5r">是辈下劣，<a id="a-5s"></a>　虽复出家，<a id="a-5t"></a>　守护威仪，<a id="a-5u"></a>　执持衣钵，</p>
  <p id="a5v">但有形像，<a id="a-5w"></a>　无实智慧。<a id="a-5x"></a>　虽复剃发，<a id="a-5y"></a>　不舍恶心；</p>
  <p id="a5z">堕于倒见，<a id="a-60"></a>　非沙门法。<a id="a-61"></a>　退失寂静，<a id="a-62"></a>　涅槃之道；</p>
  <p id="a63">亦无沙门，<a id="a-64"></a>　所证之果。<a id="a-65"></a>　无明烦恼，<a id="a-66"></a>　不灭微尘；</p>
  <p id="a67">游行聚落，<a id="a-68"></a>　自称寂静。<a id="a-69"></a>　愚人无智，<a id="a-6A"></a>　不知正趣；</p>
  <p id="a6B">心所乐欲，<a id="a-6C"></a>　皆为不善。<a id="a-6D"></a>　因利养故，<a id="a-6E"></a>　住阿兰若；</p>
  <p id="a6F">不为修习，<a id="a-6G"></a>　涅槃之因。<a id="a-6H"></a>　惛沉喜睡，<a id="a-6I"></a>　但念安身；</p>
  <p id="a6J">常乐修行，<a id="a-6K"></a>　如是等事。<a id="a-6L"></a>　虽住兰若，<a id="a-6M"></a>　经历多年，</p>
  <p id="a6N">以倒见故，<a id="a-6O"></a>　失涅槃道；<a id="a-6P"></a>　终不能得，<a id="a-6Q"></a>　沙门道果。</p>
  <p id="a6R">毁破正见，<a id="a-6S"></a>　违犯禁戒；<a id="a-6T"></a>　爱好衣服，<a id="a-6U"></a>　庄严其身；</p>
  <p id="a6V">于诸欲乐，<a id="a-6W"></a>　常生爱染。<a id="a-6X"></a>　若入城邑，<a id="a-6Y"></a>　现憍慢相，</p>
  <p id="a6Z">放纵身业，<a id="a-6a"></a>　不住威仪。<a id="a-6b"></a>　或入城邑，<a id="a-6c"></a>　游行自说：</p>
  <p id="a6d">‘彼阿兰若，<a id="a-6e"></a>　山窟之中，<a id="a-6f"></a>　汝等当知，<a id="a-6g"></a>　是我所住。<a id="a-6h"></a>’</p>
  <p id="a6i">徐行低视，<a id="a-6j"></a>　进止安庠，<a id="a-6k"></a>　发言诡异，<a id="a-6l"></a>　现罗汉相，</p>
  <p id="a6m">令白衣众，<a id="a-6n"></a>　咸相谓言：<a id="a-6o"></a>‘兰若比丘，<a id="a-6p"></a>　是真圣者。<a id="a-6q"></a>’</p>
  <p id="a6r">或复在彼，<a id="a-6s"></a>　阿兰若处，<a id="a-6t"></a>　见有人来，<a id="a-6u"></a>　即便指示：</p>
  <p id="a6v">‘我于是处，<a id="a-6w"></a>　昼夜经行。<a id="a-6x"></a>’或施软草，<a id="a-6y"></a>　宴坐之所。</p>
  <p id="a6z">或入聚落，<a id="a-70"></a>　诣白衣家，<a id="a-71"></a>　诈现殷勤，<a id="a-72"></a>　问讯安隐，</p>
  <p id="a73">说于世俗，<a id="a-74"></a>　王贼之事。<a id="a-75"></a>　或以染心，<a id="a-76"></a>　于女人前，</p>
  <p id="a77">种种方便，<a id="a-78"></a>　自赞其德：<a id="a-79"></a>‘我能为世，<a id="a-7A"></a>　作大福田；</p>
  <p id="a7B">我舍王位，<a id="a-7C"></a>　出家修道，<a id="a-7D"></a>　宫人婇女，<a id="a-7E"></a>　皆悉生天。<a id="a-7F"></a>’</p>
  <p id="a7G">彼人闻已，<a id="a-7H"></a>　益加恭敬，<a id="a-7I"></a>　衣服饮食，<a id="a-7J"></a>　种种供养：</p>
  <p id="a7K">‘大德哀愍，<a id="a-7L"></a>　数来我所！<a id="a-7M"></a>’贪著美味，<a id="a-7N"></a>　不知过患；</p>
  <p id="a7O">为魔得便，<a id="a-7P"></a>　如龟堕网。<a id="a-7Q"></a>　于兰若众，<a id="a-7R"></a>　矜高利养；</p>
  <p id="a7S">轻毁诽谤，<a id="a-7T"></a>　精进比丘。<a id="a-7U"></a>　心迷名利，<a id="a-7V"></a>　转生贪著，</p>
  <p id="a7W">为活命故，<a id="a-7X"></a>　常行欺诳，<a id="a-7Y"></a>　增长身语，<a id="a-7Z"></a>　不善之业。</p>
  <p id="a7a">若有施主，<a id="a-7b"></a>　净心供养，<a id="a-7c"></a>　由懈怠故，<a id="a-7d"></a>　损减其福。</p>
  <p id="a7e">如是愚人，<a id="a-7f"></a>　常生恶欲，<a id="a-7g"></a>　于此空法，<a id="a-7h"></a>　无顺忍心。</p>
  <p id="a7i">“若于我法中，<a id="a-7j"></a>　能离如是过，</p>
  <p id="a7k">勤修不放逸，<a id="a-7l"></a>　得此法非难。</p>
  <p id="a7m">于利与非利，<a id="a-7n"></a>　称讥苦乐等，</p>
  <p id="a7o">世法不能动，<a id="a-7p"></a>　得此法非难。</p>
  <p id="a7q">观身不净想，<a id="a-7r"></a>　诸蕴疮疣想，</p>
  <p id="a7s">受食涂疮想，<a id="a-7t"></a>　得此法非难。</p>
  <p id="a7u">虽受好衣服，<a id="a-7v"></a>　亦不生憍慢，</p>
  <p id="a7w">为遮惭耻故，<a id="a-7x"></a>　得此法非难。</p>
  <p id="a7y">不矜持色力，<a id="a-7z"></a>　于食无贪著，</p>
  <p id="a80">为存寿命故，<a id="a-81"></a>　得此法非难。</p>
  <p id="a82">了知诸有空，<a id="a-83"></a>　于欲无取舍，</p>
  <p id="a84">常修空寂行，<a id="a-85"></a>　得此法非难。</p>
  <p id="a86">去一由旬山，<a id="a-87"></a>　独坐修禅定，</p>
  <p id="a88">观有为无我，<a id="a-89"></a>　得此法非难。</p>
  <p id="a8A">观眼尽生边，<a id="a-8B"></a>　及眼流转相，</p>
  <p id="a8C">勤修眼净道，<a id="a-8D"></a>　得此法非难。</p>
  <p id="a8E">耳鼻舌身心，<a id="a-8F"></a>　色声香味触，</p>
  <p id="a8G">乃至音声名，<a id="a-8H"></a>　一切皆如是。</p>
  <p id="a8I">如是未来世，<a id="a-8J"></a>　无量诸比丘，</p>
  <p id="a8K">精勤懈怠者，<a id="a-8L"></a>　一切皆应了。</p>
  <p id="a8M">彼遇善恶友，<a id="a-8N"></a>　修习不修习，</p>
  <p id="a8O">生信及不信，<a id="a-8P"></a>　一切皆应了。</p>
  <p id="a8Q">彼遇善恶友，<a id="a-8R"></a>　于诸根尽道，</p>
  <p id="a8S">修习不修习，<a id="a-8T"></a>　一切皆应了。</p>
  <p id="a8U">若爱乐菩提，<a id="a-8V"></a>　或一二三月，</p>
  <p id="a8W">后时还退失，<a id="a-8X"></a>　一切皆应了。</p>
  <p id="a8Y">若人闻此法，<a id="a-8Z"></a>　能生爱乐心，</p>
  <p id="a8a">设令时退失，<a id="a-8b"></a>　还得于净信。</p>
  <p id="a8c">若人闻此法，<a id="a-8d"></a>　不能离放逸，</p>
  <p id="a8e">便生是念言，<a id="a-8f"></a>　此经非佛说。</p>
  <p id="a8g">若人闻此法，<a id="a-8h"></a>　为魔所摄持，</p>
  <p id="a8i">初虽起信心，<a id="a-8j"></a>　后则还弃舍。</p>
  <p id="a8k">于法无欣乐，<a id="a-8l"></a>　虚空求名利，</p>
  <p id="a8m">游行于聚落，<a id="a-8n"></a>　赞说陀罗尼。</p>
  <p id="a8o">三昧总持光，<a id="a-8p"></a>　彼实不能了，</p>
  <p id="a8q">缠缚于五欲，<a id="a-8r"></a>　贪求诸世业。</p>
  <p id="a8s">以分别言说，<a id="a-8t"></a>　诽谤修空者，</p>
  <p id="a8u">无有念慧心，<a id="a-8v"></a>　尽寿为空过。</p>
  <p id="a8w">愚人舍空法，<a id="a-8x"></a>　是则为破戒，</p>
  <p id="a8y">当堕阿鼻狱，<a id="a-8z"></a>　终不得生天。</p>
  <p id="a90">若于一刹那，<a id="a-91"></a>　造立于千塔，</p>
  <p id="a92">不如闻是经，<a id="a-93"></a>　受持四句偈。</p>
  <p id="a94">以百千华鬘，<a id="a-95"></a>　供养于佛塔，</p>
  <p id="a96">不如闻是经，<a id="a-97"></a>　思惟四句偈。</p>
  <p id="a98">若人造宝塔，<a id="a-99"></a>　其数如恒沙，</p>
  <p id="a9A">不如刹那顷，<a id="a-9B"></a>　思惟于此经。</p>
  <p id="a9C">于百亿佛刹，<a id="a-9D"></a>　散华以供养，</p>
  <p id="a9E">不如刹那顷，<a id="a-9F"></a>　思惟于此经。</p>
  <p id="a9G">袈裟百万亿，<a id="a-9H"></a>　奉施于诸佛，</p>
  <p id="a9I">不如刹那顷，<a id="a-9J"></a>　思惟于此经。</p>
  <p id="a9K">佛眼胜清净，<a id="a-9L"></a>　无所不知见，</p>
  <p id="a9M">若爱乐此经，<a id="a-9N"></a>　当得如来眼。</p>
  <p id="a9O">过去无数劫，<a id="a-9P"></a>　有佛名燃灯，</p>
  <p id="a9Q">我为摩纳仙，<a id="a-9R"></a>　持华来供养。</p>
  <p id="a9S">便记我成佛，<a id="a-9T"></a>　号释迦牟尼，</p>
  <p id="a9U">当坐于道场，<a id="a-9V"></a>　演说此经典。</p>
  <p id="a9W">汝时为童子，<a id="a-9X"></a>　闻我得受记，</p>
  <p id="a9Y">欢喜生净心，<a id="a-9Z"></a>　合掌而发愿：</p>
  <p id="a9a">‘若摩纳成佛，<a id="a-9b"></a>　我当助宣化，</p>
  <p id="a9c">乃至灭度后，<a id="a-9d"></a>　护持于法藏。<a id="a-9e"></a>’</p>
  <p id="a9f">如彼燃灯佛，<a id="a-9g"></a>　所说现光经，</p>
  <p id="a9h">摩纳与童子，<a id="a-9i"></a>　尔时俱听受。</p>
  <p id="a9j">我曾于往昔，<a id="a-9k"></a>　以优钵罗华，</p>
  <p id="a9l">供养于彼佛，<a id="a-9m"></a>　汝时在此会。</p>
  <p id="a9n">即发如是愿，<a id="a-9o"></a>　于我末法中，</p>
  <p id="a9p">受持此经典，<a id="a-9q"></a>　广宣说流布。</p>
  <p id="a9r">若有闻是法，<a id="a-9s"></a>　心不生瞋恚，</p>
  <p id="a9t">能受持读诵，<a id="a-9u"></a>　是名善丈夫。</p>
  <p id="a9v">汝当于后世，<a id="a-9w"></a>　持此难闻法，</p>
  <p id="a9x">广为诸众生，<a id="a-9y"></a>　分别其义趣。</p>
  <p id="a9z">我亦于过去，<a id="a-A0"></a>　正法欲灭时，</p>
  <p id="aA1">持此现光经，<a id="a-A2"></a>　广为众生说。</p>
  <p id="aA3">愚人不勤修，<a id="a-A4"></a>　于此生诽谤，</p>
  <p id="aA5">我虽闻此言，<a id="a-A6"></a>　亦不生瞋恚。</p>
  <p id="aA7">我常修忍力，<a id="a-A8"></a>　饶益诸世间，</p>
  <p id="aA9">由忍力成就，<a id="a-AA"></a>　相好庄严身。</p>
  <p id="aAB">童子汝当观，<a id="a-AC"></a>　佛身妙圆满，</p>
  <p id="aAD">金色最清净，<a id="a-AE"></a>　皆从忍力生。</p>
  <p id="aAF">我足指按地，<a id="a-AG"></a>　震动无边刹，</p>
  <p id="aAH">众生不颠坠，<a id="a-AI"></a>　皆从忍力生。</p>
  <p id="aAJ">我从一毛孔，<a id="a-AK"></a>　出百千光明，</p>
  <p id="aAL">清净照一切，<a id="a-AM"></a>　皆由胜忍力。</p>
  <p id="aAN">罗刹甚可畏，<a id="a-AO"></a>　吸人精气者，</p>
  <p id="aAP">常慈心敬我，<a id="a-AQ"></a>　皆由胜忍力。</p>
  <p id="aAR">我所有眷属，<a id="a-AS"></a>　善能调伏心，</p>
  <p id="aAT">尊重于如来，<a id="a-AU"></a>　皆由胜忍力。</p>
  <p id="aAV">百千诸音乐，<a id="a-AW"></a>　遍于大众中，</p>
  <p id="aAX">称赞佛功德，<a id="a-AY"></a>　皆由胜忍力。</p>
  <p id="aAZ">百千诸龙王，<a id="a-Aa"></a>　瞋毒甚可畏，</p>
  <p id="aAb">见佛生欢喜，<a id="a-Ac"></a>　皆由胜忍力。</p>
  <p id="aAd">罗叉夜叉等，<a id="a-Ae"></a>　持百千华鬘，</p>
  <p id="aAf">悉来供养我，<a id="a-Ag"></a>　皆由胜忍力。</p>
  <p id="aAh">无量百千刹，<a id="a-Ai"></a>　现在诸如来，</p>
  <p id="aAj">称赞我功德，<a id="a-Ak"></a>　皆由胜忍力。</p>
  <p id="aAl">八千鸠槃荼，<a id="a-Am"></a>　及阿吒嚩迦，</p>
  <p id="aAn">散华供养我，<a id="a-Ao"></a>　皆由胜忍力。</p>
  <p id="aAp">六十百俱胝，<a id="a-Aq"></a>　诸夜叉王等，</p>
  <p id="aAr">悉来供养我，<a id="a-As"></a>　皆由胜忍力。</p>
  <p id="aAt">复有千龙王，<a id="a-Au"></a>　摩那娑伽等，</p>
  <p id="aAv">赤真珠奉我，<a id="a-Aw"></a>　皆由胜忍力。</p>
  <p id="aAx">百千兜牟卢，<a id="a-Ay"></a>　及与尸弃毗，</p>
  <p id="aAz">音乐供养我，<a id="a-B0"></a>　皆由胜忍力。</p>
  <p id="aB1">百千鸠槃荼，<a id="a-B2"></a>　毗卢释迦等，</p>
  <p id="aB3">香华供养我，<a id="a-B4"></a>　皆由胜忍力，</p>
  <p id="aB5">持大地龙王，<a id="a-B6"></a>　示现于半身，</p>
  <p id="aB7">合掌恭敬我，<a id="a-B8"></a>　皆由胜忍力。</p>
  <p id="aB9">有百千俱胝，<a id="a-BA"></a>　无身罗怙等，</p>
  <p id="aBB">净心供养我，<a id="a-BC"></a>　皆由胜忍力。</p>
  <p id="aBD">童子汝当观，<a id="a-BE"></a>　如来光所照，</p>
  <p id="aBF">离苦得安乐，<a id="a-BG"></a>　皆由胜忍力。</p>
  <p id="aBH">百千三暮多，<a id="a-BI"></a>　风天遍虚空，</p>
  <p id="aBJ">雨香供养我，<a id="a-BK"></a>　皆由胜忍力。</p>
  <p id="aBL">百千诸天众，<a id="a-BM"></a>　散天华供养，</p>
  <p id="aBN">悉舍诸爱著，<a id="a-BO"></a>　亲近于如来。</p>
  <p id="aBP">汝观佛神通，<a id="a-BQ"></a>　所说施戒声，</p>
  <p id="aBR">周闻于一切，<a id="a-BS"></a>　皆由胜忍力。</p>
  <p id="aBT">演说蕴界声，<a id="a-BU"></a>　及四谛音声，</p>
  <p id="aBV">周闻于一切，<a id="a-BW"></a>　皆由胜忍力。</p>
  <p id="aBX">由我神通力，<a id="a-BY"></a>　闻空中演说，</p>
  <p id="aBZ">眼尽边寂静，<a id="a-Ba"></a>　生边亦复然。</p>
  <p id="aBb">由我神通力，<a id="a-Bc"></a>　闻空中演说，</p>
  <p id="aBd">眼从因缘生，<a id="a-Be"></a>　无来亦无去。</p>
  <p id="aBf">由我神通力，<a id="a-Bg"></a>　闻空中演说，</p>
  <p id="aBh">眼观察寂静，<a id="a-Bi"></a>　诸佛由是生。</p>
  <p id="aBj">由我神通力，<a id="a-Bk"></a>　闻空中演说，</p>
  <p id="aBl">眼尽边寂静，<a id="a-Bm"></a>　诸佛由是生。</p>
  <p id="aBn">由我神通力，<a id="a-Bo"></a>　闻空中演说，</p>
  <p id="aBp">眼边际寂静，<a id="a-Bq"></a>　诸佛由是生。</p>
  <p id="aBr">由我神通力，<a id="a-Bs"></a>　闻空中演说，</p>
  <p id="aBt">眼生边寂静，<a id="a-Bu"></a>　诸佛由是生。</p>
  <p id="aBv">由我神通力，<a id="a-Bw"></a>　闻空中演说，</p>
  <p id="aBx">眼流转寂静，<a id="a-By"></a>　诸佛由是生。</p>
  <p id="aBz">由我神通力，<a id="a-C0"></a>　闻空中演说，</p>
  <p id="aC1">眼无生寂静，<a id="a-C2"></a>　诸佛由是生。</p>
  <p id="aC3">由我神通力，<a id="a-C4"></a>　闻空中演说，</p>
  <p id="aC5">眼寂灭寂静，<a id="a-C6"></a>　诸佛由是生。</p>
  <p id="aC7">耳鼻舌身心，<a id="a-C8"></a>　色声香味触，</p>
  <p id="aC9">乃至音声名，<a id="a-CA"></a>　一切皆如是。</p>
  <p id="aCB">贪痴瞋忿覆，<a id="a-CC"></a>　嫉妒及谄诳，</p>
  <p id="aCD">贡高憍慢等，<a id="a-CE"></a>　广说亦复然。<a id="a-CF"></a>”</p>
  <p id="aCG">尔时，<a id="a-CH"></a>月光童子闻说如是最胜之法，<a id="a-CI"></a>欢喜合掌而白佛言：<a id="a-CJ"></a>“世尊，<a id="a-CK"></a>我于明日欲请如来并诸大众，<a id="a-CL"></a>惟愿哀愍而受我食。<a id="a-CM"></a>”</p>
  <p id="aCN">尔时，<a id="a-CO"></a>世尊知彼童子意乐清净，<a id="a-CP"></a>亦知饶益无量众生，<a id="a-CQ"></a>起大慈心，<a id="a-CR"></a>默然受请。<a id="a-CS"></a>是时，<a id="a-CT"></a>童子即从座起，<a id="a-CU"></a>顶礼佛足，<a id="a-CV"></a>右绕三匝，<a id="a-CW"></a>欢喜还家。<a id="a-CX"></a>与其眷属及诸天、<a id="a-CY"></a>龙、<a id="a-CZ"></a>夜叉、<a id="a-Ca"></a>罗刹、<a id="a-Cb"></a>鸠槃茶等，<a id="a-Cc"></a>皆共严饰王舍大城，<a id="a-Cd"></a>于四衢道张施彩幔。<a id="a-Ce"></a>其幔高广普覆一切，<a id="a-Cf"></a>金绳交络，<a id="a-Cg"></a>珠缨垂布，<a id="a-Ch"></a>师子幡带，<a id="a-Ci"></a>金药钩鬘，<a id="a-Cj"></a>百千万种而校饰之。<a id="a-Ck"></a>复有宝华其色殊特，<a id="a-Cl"></a>丛厕错糅以为华鬘，<a id="a-Cm"></a>薝葡迦华鬘、<a id="a-Cn"></a>目真邻陀华鬘，<a id="a-Co"></a>如是种种无量无数。<a id="a-Cp"></a>于宝帐间周匝垂下，<a id="a-Cq"></a>普遍大会一切庄严。<a id="a-Cr"></a>又于其下敷诸床座，<a id="a-Cs"></a>烧众宝香、<a id="a-Ct"></a>毕力迦香、<a id="a-Cu"></a>都摩遮香、<a id="a-Cv"></a>栴檀郁金清净悦意，<a id="a-Cw"></a>如是种种和合妙香而为供养。<a id="a-Cx"></a>复以香水遍洒街道，<a id="a-Cy"></a>杂华覆地处处充满。</p>
  <p id="aCz">尔时，<a id="a-D0"></a>诸天童女、<a id="a-D1"></a>阿修罗女、<a id="a-D2"></a>摩睺罗女，<a id="a-D3"></a>其数无量心生欢喜，<a id="a-D4"></a>为欲成就菩提因故，<a id="a-D5"></a>俱来严饰最胜大城。<a id="a-D6"></a>月光童子知是城中普遍严净，<a id="a-D7"></a>食时已到，<a id="a-D8"></a>前白佛言：<a id="a-D9"></a>“愿为利益诸众生故，<a id="a-DA"></a>入是大城。<a id="a-DB"></a>”</p>
  <p id="aDC">尔时，<a id="a-DD"></a>如来与其大众前入城门。<a id="a-DE"></a>当下足时，<a id="a-DF"></a>城中大地普皆震动，<a id="a-DG"></a>周遍十方百千亿刹悉亦震动。<a id="a-DH"></a>于是时中，<a id="a-DI"></a>盲者能视，<a id="a-DJ"></a>苦者得乐，<a id="a-DK"></a>聋者能听，<a id="a-DL"></a>色下劣者得妙好色，<a id="a-DM"></a>无财物者而得财物，<a id="a-DN"></a>无子得子，<a id="a-DO"></a>无衣得衣，<a id="a-DP"></a>无金宝者得诸金宝，<a id="a-DQ"></a>无亲属者得诸亲属。<a id="a-DR"></a>若乏一切严身具者，<a id="a-DS"></a>普皆令得严身之具。<a id="a-DT"></a>复有诸鸟，<a id="a-DU"></a>拘抧罗鸟、<a id="a-DV"></a>鹦鹉、<a id="a-DW"></a>孔雀、<a id="a-DX"></a>舍利迦罗，<a id="a-DY"></a>是诸众鸟见如来已，<a id="a-DZ"></a>生欢喜心出胜妙音，<a id="a-Da"></a>闻是音者能令意悦。<a id="a-Db"></a>如来复以神通之力，<a id="a-Dc"></a>化作无量薝葡迦树，<a id="a-Dd"></a>百千众生持彼净华并余妙香，<a id="a-De"></a>散佛供养。<a id="a-Df"></a>复有百千阿修罗女、<a id="a-Dg"></a>摩醯首罗，<a id="a-Dh"></a>持赤真珠及栴檀末，<a id="a-Di"></a>于如来上欢喜奉散。<a id="a-Dj"></a>阿修罗众及余诸天，<a id="a-Dk"></a>执持宝盖，<a id="a-Dl"></a>皆是黄金白银之所校饰，<a id="a-Dm"></a>于虚空中覆如来上。<a id="a-Dn"></a>世尊复以神变之力，<a id="a-Do"></a>化作无量栴檀香树、<a id="a-Dp"></a>百千金刚树，<a id="a-Dq"></a>宝器、<a id="a-Dr"></a>衣服，<a id="a-Ds"></a>如是等树无量无边，<a id="a-Dt"></a>珍宝庄严，<a id="a-Du"></a>华叶繁茂，<a id="a-Dv"></a>一切众生福德之果而共成熟。<a id="a-Dw"></a>微风吹动最胜妙香，<a id="a-Dx"></a>流溢普遍无量佛土，<a id="a-Dy"></a>百千众生俱持散佛。<a id="a-Dz"></a>如是无量情与非情，<a id="a-E0"></a>皆是如来神通道力之所变化。<a id="a-E1"></a>若有希求以神变故，<a id="a-E2"></a>随彼意乐悉令充足。<a id="a-E3"></a>佛入城时，<a id="a-E4"></a>一切大众于虚空中闻殊妙声，<a id="a-E5"></a>其声演畅不可思议，<a id="a-E6"></a>亦复不知彼从何出，<a id="a-E7"></a>以百千颂宣说诸法：</p>
  <p id="aE8">“尔时世尊方入城，<a id="a-E9"></a>　空中有声如是说，</p>
  <p id="aEA">了贪尽边常空寂，<a id="a-EB"></a>　证其实性得菩提。</p>
  <p id="aEC">尔时世尊方入城，<a id="a-ED"></a>　空中有声如是说，</p>
  <p id="aEE">了贪生边常空寂，<a id="a-EF"></a>　证其实性得菩提。</p>
  <p id="aEG">尔时世尊方入城，<a id="a-EH"></a>　空中有声如是说，</p>
  <p id="aEI">了贪边际常空寂，<a id="a-EJ"></a>　证其实性得菩提。</p>
  <p id="aEK">尔时世尊方入城，<a id="a-EL"></a>　空中有声如是说，</p>
  <p id="aEM">了贪寂静常空寂，<a id="a-EN"></a>　证其实性得菩提。</p>
  <p id="aEO">尔时世尊方入城，<a id="a-EP"></a>　空中有声如是说，</p>
  <p id="aEQ">了贪流转常空寂，<a id="a-ER"></a>　证其实性得菩提。</p>
  <p id="aES">尔时世尊方入城，<a id="a-ET"></a>　空中有声如是说，</p>
  <p id="aEU">了贪无有常空寂，<a id="a-EV"></a>　证其实性得菩提。</p>
  <p id="aEW">尔时世尊方入城，<a id="a-EX"></a>　空中有声如是说，</p>
  <p id="aEY">了贪无生常空寂，<a id="a-EZ"></a>　证其实性得菩提。</p>
  <p id="aEa">尔时世尊方入城，<a id="a-Eb"></a>　空中有声如是说，</p>
  <p id="aEc">了贪寂灭常空寂，<a id="a-Ed"></a>　证其实性得菩提。</p>
  <p id="aEe">瞋痴忿覆并嫉诳，<a id="a-Ef"></a>　谄曲贡高憍慢忧，</p>
  <p id="aEg">苦集灭道及有情，<a id="a-Eh"></a>　童男童女并妇女，</p>
  <p id="aEi">丈夫养育兼六根，<a id="a-Ej"></a>　六尘四大性事物，</p>
  <p id="aEk">世间苦蕴界世生，<a id="a-El"></a>　音声名等亦如是。</p>
  <p id="aEm">法王演说微妙音，<a id="a-En"></a>　一切众生悉欢喜，</p>
  <p id="aEo">诸天世人共闻已，<a id="a-Ep"></a>　乐欲住于如来乘。</p>
  <p id="aEq">尔时世尊方入城，<a id="a-Er"></a>　空中有声如是说，</p>
  <p id="aEs">佛于施力深爱乐，<a id="a-Et"></a>　由施力故证菩提。</p>
  <p id="aEu">尔时世尊方入城，<a id="a-Ev"></a>　空中有声如是说，</p>
  <p id="aEw">佛于净戒深爱乐，<a id="a-Ex"></a>　由净戒力证菩提。</p>
  <p id="aEy">尔时世尊方入城，<a id="a-Ez"></a>　空中有声如是说，</p>
  <p id="aF0">佛于忍辱深爱乐，<a id="a-F1"></a>　由忍辱力证菩提。</p>
  <p id="aF2">尔时世尊方入城，<a id="a-F3"></a>　空中有声如是说，</p>
  <p id="aF4">佛于精进深爱乐，<a id="a-F5"></a>　由精进力证菩提。</p>
  <p id="aF6">尔时世尊方入城，<a id="a-F7"></a>　空中有声如是说，</p>
  <p id="aF8">佛于禅定深爱乐，<a id="a-F9"></a>　由禅定力证菩提。</p>
  <p id="aFA">尔时世尊方入城，<a id="a-FB"></a>　空中有声如是说，</p>
  <p id="aFC">佛于智慧深爱乐，<a id="a-FD"></a>　由智慧力证菩提。</p>
  <p id="aFE">神通福德智住力，<a id="a-FF"></a>　方便色力名称力，</p>
  <p id="aFG">业因缘友净信闻，<a id="a-FH"></a>　施相应力寂静力，</p>
  <p id="aFI">调伏实际谛善力，<a id="a-FJ"></a>　所畏欢喜利爱乐，</p>
  <p id="aFK">慈悲喜舍忍无恼，<a id="a-FL"></a>　空无相等亦如是。</p>
  <p id="aFM">十力圣主天中尊，<a id="a-FN"></a>　功德名闻无等量，</p>
  <p id="aFO">当入胜城初下足，<a id="a-FP"></a>　广为饶益诸众生。</p>
  <p id="aFQ">昔于三有修净业，<a id="a-FR"></a>　增长诸天众善行，</p>
  <p id="aFS">一切世间普宗仰，<a id="a-FT"></a>　闻我此说咸欢喜。</p>
  <p id="aFU">如来入城当下足，<a id="a-FV"></a>　城邑大地皆震动，</p>
  <p id="aFW">咸睹世尊清净光，<a id="a-FX"></a>　靡不渴仰生欣跃。</p>
  <p id="aFY">世尊入城广饶益，<a id="a-FZ"></a>　人天大众心欢喜，</p>
  <p id="aFa">地及空行三有中，<a id="a-Fb"></a>　皆叹如来善安乐。</p>
  <p id="aFc">世尊足轮初按地，<a id="a-Fd"></a>　净光普照未曾有，</p>
  <p id="aFe">善马城中出妙声，<a id="a-Ff"></a>　众鸟于空亦欢喜。</p>
  <p id="aFg">复有清净女人众，<a id="a-Fh"></a>　手足环钏及璎鬘，</p>
  <p id="aFi">如是种种宝庄严，<a id="a-Fj"></a>　不击自生微妙响。</p>
  <p id="aFk">各各互来相庆美，<a id="a-Fl"></a>　同声共叹胜吉祥，</p>
  <p id="aFm">聋盲残缺得诸根，<a id="a-Fn"></a>　皆是如来殊胜果。</p>
  <p id="aFo">世尊入城咸庆悦，<a id="a-Fp"></a>　天人散华以供养，</p>
  <p id="aFq">普遍空中出妙声，<a id="a-Fr"></a>　无量诸天大欢喜。</p>
  <p id="aFs">复有失念诸众生，<a id="a-Ft"></a>　狂乱已除相庆慰，</p>
  <p id="aFu">女人怀妊生忧惧，<a id="a-Fv"></a>　蒙光离苦得安乐。</p>
  <p id="aFw">或有惭愧诸男女，<a id="a-Fx"></a>　为说离于垢染法，</p>
  <p id="aFy">皆生欢喜清净心，<a id="a-Fz"></a>　顶礼最胜牟尼足。</p>
  <p id="aG0">或求如来无上道，<a id="a-G1"></a>　或求菩萨声闻乘，</p>
  <p id="aG2">犹入最胜栴檀城，<a id="a-G3"></a>　瞻仰尊容自欣庆。</p>
  <p id="aG4">佛慧善了于他行，<a id="a-G5"></a>　随顺世间作饶益，</p>
  <p id="aG6">殊胜法财与菩萨，<a id="a-G7"></a>　上妙珍宝施众生。</p>
  <p id="aG8">“世尊当入城，<a id="a-G9"></a>　空中如是说，</p>
  <p id="aGA">若爱眼尽边，<a id="a-GB"></a>　于佛能尊重。</p>
  <p id="aGC">世尊当入城，<a id="a-GD"></a>　空中如是说，</p>
  <p id="aGE">若爱眼尽边，<a id="a-GF"></a>　于佛生净信。</p>
  <p id="aGG">若爱眼尽边，<a id="a-GH"></a>　得佛不坏信，</p>
  <p id="aGI">于净信相续，<a id="a-GJ"></a>　由观眼尽边。</p>
  <p id="aGK">若爱眼尽边，<a id="a-GL"></a>　得法不坏信，</p>
  <p id="aGM">于净信相续，<a id="a-GN"></a>　由观眼尽边。</p>
  <p id="aGO">若爱眼尽边，<a id="a-GP"></a>　得僧不坏信，</p>
  <p id="aGQ">于净信相续，<a id="a-GR"></a>　由观眼尽边。</p>
  <p id="aGS">若爱眼尽边，<a id="a-GT"></a>　得戒无取著，</p>
  <p id="aGU">于净戒相续，<a id="a-GV"></a>　由观眼尽边。</p>
  <p id="aGW">若爱眼尽边，<a id="a-GX"></a>　离恶趣贪欲，</p>
  <p id="aGY">舍离贪相续，<a id="a-GZ"></a>　由观眼尽边。</p>
  <p id="aGa">若爱眼尽边，<a id="a-Gb"></a>　离恶趣瞋恚，</p>
  <p id="aGc">舍离瞋相续，<a id="a-Gd"></a>　由观眼尽边。</p>
  <p id="aGe">若爱眼尽边，<a id="a-Gf"></a>　离恶趣愚痴，</p>
  <p id="aGg">舍离痴相续，<a id="a-Gh"></a>　由观眼尽边。</p>
  <p id="aGi">若爱眼尽边，<a id="a-Gj"></a>　则住菩提智，</p>
  <p id="aGk">菩提智相续，<a id="a-Gl"></a>　由观眼尽边。</p>
  <p id="aGm">乃至眼生边，<a id="a-Gn"></a>　边际及流转，</p>
  <p id="aGo">寂静并无有，<a id="a-Gp"></a>　无生将寂灭，</p>
  <p id="aGq">如是等诸门，<a id="a-Gr"></a>　皆同眼尽说。</p>
  <p id="aGs">若爱眼尽边，<a id="a-Gt"></a>　彼常无疑惑，</p>
  <p id="aGu">以无疑惑故，<a id="a-Gv"></a>　即得佛神通。</p>
  <p id="aGw">若爱眼生边，<a id="a-Gx"></a>　彼常无疑惑，</p>
  <p id="aGy">以无疑惑故，<a id="a-Gz"></a>　即得佛神通。</p>
  <p id="aH0">若爱眼边际，<a id="a-H1"></a>　彼常无疑惑，</p>
  <p id="aH2">以无疑惑故，<a id="a-H3"></a>　即得佛神通。</p>
  <p id="aH4">若爱眼流转，<a id="a-H5"></a>　彼常无疑惑，</p>
  <p id="aH6">以无疑惑故，<a id="a-H7"></a>　即得佛神通。</p>
  <p id="aH8">若爱眼寂静，<a id="a-H9"></a>　彼常无疑惑，</p>
  <p id="aHA">以无疑惑故，<a id="a-HB"></a>　即得佛神通。</p>
  <p id="aHC">若爱眼无生，<a id="a-HD"></a>　彼常无疑惑，</p>
  <p id="aHE">以无疑惑故，<a id="a-HF"></a>　即得佛神通。</p>
  <p id="aHG">若爱眼无有，<a id="a-HH"></a>　彼常无疑惑，</p>
  <p id="aHI">以无疑惑故，<a id="a-HJ"></a>　即得佛神通。</p>
  <p id="aHK">若爱眼寂灭，<a id="a-HL"></a>　彼常无疑惑，</p>
  <p id="aHM">以无疑惑故，<a id="a-HN"></a>　即得佛神通。</p>
  <p id="aHO">耳鼻舌身心，<a id="a-HP"></a>　色声香味触，</p>
  <p id="aHQ">乃至音声名，<a id="a-HR"></a>　一切皆如是。</p>
  <p id="aHS">知眼生无边，<a id="a-HT"></a>　发起无边智，</p>
  <p id="aHU">以智无边故，<a id="a-HV"></a>　说此法亦然。</p>
  <p id="aHW">知眼尽无边，<a id="a-HX"></a>　于眼无障碍，</p>
  <p id="aHY">以无障碍故，<a id="a-HZ"></a>　得佛无碍智。</p>
  <p id="aHa">耳鼻舌身心，<a id="a-Hb"></a>　色声香味触，</p>
  <p id="aHc">乃至音声名，<a id="a-Hd"></a>　一切皆如是。</p>
  <p id="aHe">世尊入城时，<a id="a-Hf"></a>　百千众生类，</p>
  <p id="aHg">闻空声说法，<a id="a-Hh"></a>　于佛德无疑。</p>
  <p id="aHi">或虽起贪欲，<a id="a-Hj"></a>　于佛智不坏，</p>
  <p id="aHk">或有起贪欲，<a id="a-Hl"></a>　退失佛功德。</p>
  <p id="aHm">或虽起贪欲，<a id="a-Hn"></a>　而求无上智，</p>
  <p id="aHo">勤修不共法，<a id="a-Hp"></a>　不乐声闻乘。</p>
  <p id="aHq">愚人修习禅，<a id="a-Hr"></a>　乐于禅定乐，</p>
  <p id="aHs">便起增上慢，<a id="a-Ht"></a>　谓得沙门果。</p>
  <p id="aHu">愚人修习禅，<a id="a-Hv"></a>　无眼尽边智，</p>
  <p id="aHw">设于百千劫，<a id="a-Hx"></a>　彼终无解脱。</p>
  <p id="aHy">一切爱生者，<a id="a-Hz"></a>　于中皆染著，</p>
  <p id="aI0">若了生性空，<a id="a-I1"></a>　所见常清净。</p>
  <p id="aI2">若复修四禅，<a id="a-I3"></a>　无眼尽边智，</p>
  <p id="aI4">设经百千劫，<a id="a-I5"></a>　于禅不清净。</p>
  <p id="aI6">若证于等引，<a id="a-I7"></a>　无证尽边智，</p>
  <p id="aI8">不知证尽故，<a id="a-I9"></a>　常行于证漏。</p>
  <p id="aIA">若执著于想，<a id="a-IB"></a>　无想尽边智，</p>
  <p id="aIC">不知想尽故，<a id="a-ID"></a>　常行于想漏。</p>
  <p id="aIE">若乐著世间，<a id="a-IF"></a>　无世尽边智，</p>
  <p id="aIG">不知世尽故，<a id="a-IH"></a>　常行于世漏。</p>
  <p id="aII">若住有漏心，<a id="a-IJ"></a>　无心尽边智，</p>
  <p id="aIK">不知心尽故，<a id="a-IL"></a>　常行于心漏。</p>
  <p id="aIM">若住有漏法，<a id="a-IN"></a>　无法尽边智，</p>
  <p id="aIO">不知法尽故，<a id="a-IP"></a>　常行于法漏。</p>
  <p id="aIQ">若具头陀法，<a id="a-IR"></a>　无眼尽边智，</p>
  <p id="aIS">不知眼尽故，<a id="a-IT"></a>　非实头陀者。</p>
  <p id="aIU">虽著坏色衣，<a id="a-IV"></a>　无眼尽边智，</p>
  <p id="aIW">不知眼尽故，<a id="a-IX"></a>　非实应法服。</p>
  <p id="aIY">虽生贵族家，<a id="a-IZ"></a>　无眼尽边智，</p>
  <p id="aIa">不知眼尽故，<a id="a-Ib"></a>　彼非家清净。</p>
  <p id="aIc">虽多畜眷属，<a id="a-Id"></a>　无眼尽边智，</p>
  <p id="aIe">速堕恶趣中，<a id="a-If"></a>　眷属无能救。</p>
  <p id="aIg">虽善声明论，<a id="a-Ih"></a>　无眼尽边智，</p>
  <p id="aIi">不知眼尽边，<a id="a-Ij"></a>　非达声明者。</p>
  <p id="aIk">虽善诸工巧，<a id="a-Il"></a>　无眼尽边智，</p>
  <p id="aIm">不知眼尽故，<a id="a-In"></a>　彼非工巧者。</p>
  <p id="aIo">虽于多问难，<a id="a-Ip"></a>　一字广分别，</p>
  <p id="aIq">无眼尽边智，<a id="a-Ir"></a>　彼非随义说。</p>
  <p id="aIs">虽学智者说，<a id="a-It"></a>　不知密非密，</p>
  <p id="aIu">无眼尽边智，<a id="a-Iv"></a>　于法无所得。</p>
  <p id="aIw">虽了种种言，<a id="a-Ix"></a>　世论及诸法，</p>
  <p id="aIy">无眼尽边智，<a id="a-Iz"></a>　如坠险攀藤。</p>
  <p id="aJ0">虽善于声明，<a id="a-J1"></a>　推步吉凶相，</p>
  <p id="aJ2">及文字音韵，<a id="a-J3"></a>　读诵皆穷了，</p>
  <p id="aJ4">不知眼尽边，<a id="a-J5"></a>　彼等终无智。</p>
  <p id="aJ6">虽明女人相，<a id="a-J7"></a>　邪语令迷惑，</p>
  <p id="aJ8">按摩蠲劳法，<a id="a-J9"></a>　秘密之幻术，</p>
  <p id="aJA">不知眼尽边，<a id="a-JB"></a>　彼等终无智。</p>
  <p id="aJC">虽演说百宗，<a id="a-JD"></a>　一字无遗失，</p>
  <p id="aJE">不知眼尽边，<a id="a-JF"></a>　所说终无义。</p>
  <p id="aJG">如是眼生边，<a id="a-JH"></a>　边际与流转，</p>
  <p id="aJI">乃至于寂灭，<a id="a-JJ"></a>　当知亦复然。</p>
  <p id="aJK">耳鼻舌身心，<a id="a-JL"></a>　色声香味触，</p>
  <p id="aJM">乃至音声名，<a id="a-JN"></a>　一切皆如是。</p>
  <p id="aJO">虽读诵声论，<a id="a-JP"></a>　而悉了其义，</p>
  <p id="aJQ">不知眼尽边，<a id="a-JR"></a>　彼终为下劣。</p>
  <p id="aJS">虽诵四围陀，<a id="a-JT"></a>　及咒皆通利，</p>
  <p id="aJU">不知眼尽边，<a id="a-JV"></a>　彼终为下劣。</p>
  <p id="aJW">如是眼生边，<a id="a-JX"></a>　边际与流转，</p>
  <p id="aJY">乃至于寂静，<a id="a-JZ"></a>　当知亦复然。</p>
  <p id="aJa">耳鼻舌身心，<a id="a-Jb"></a>　色声香味触，</p>
  <p id="aJc">乃至音声名，<a id="a-Jd"></a>　一切皆如是。</p>
 </body>
</html>