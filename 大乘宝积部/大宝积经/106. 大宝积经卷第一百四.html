<!doctype html>
<html id="z3IBTHpDM" data-ver="1478">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘宝积部">
  <meta period="唐">
 </head>
 <body>
  <h1 id="a1">大宝积经卷第一百四</h1>
  <h2 id="a2">隋三藏达摩笈多译</h2>
  <h2 id="a3">善住意天子会第三十六之三破菩萨相品第六</h2>
  <p id="a4">尔时，<a id="a-5"></a>文殊师利白佛言：<a id="a-6"></a>“世尊，<a id="a-7"></a>如佛所说，<a id="a-8"></a>菩萨摩诃萨初发心者，<a id="a-9"></a>以何义故名初发心？<a id="a-A"></a>”</p>
  <p id="aB">佛告文殊师利：<a id="a-C"></a>“若有菩萨，<a id="a-D"></a>等观三界一切想生，<a id="a-E"></a>如是得言最初发心。<a id="a-F"></a>文殊师利，<a id="a-G"></a>是名菩萨初发心也。<a id="a-H"></a>”</p>
  <p id="aI">文殊师利复白佛言：<a id="a-J"></a>“世尊，<a id="a-K"></a>如我所解佛说义者，<a id="a-L"></a>若有菩萨，<a id="a-M"></a>贪欲心生是初发心，<a id="a-N"></a>瞋恚心生是初发心，<a id="a-O"></a>愚痴心生是初发心。<a id="a-P"></a>世尊，<a id="a-Q"></a>所说将无谓是为初发心。<a id="a-R"></a>”</p>
  <p id="aS">尔时，<a id="a-T"></a>善住意天子问文殊师利言：<a id="a-U"></a>“大士，<a id="a-V"></a>若诸菩萨，<a id="a-W"></a>起贪恚痴名初发心者，<a id="a-X"></a>所有一切具缚凡夫，<a id="a-Y"></a>皆即名为发心菩萨。<a id="a-Z"></a>所以者何？<a id="a-a"></a>彼诸凡夫从昔至今，<a id="a-b"></a>常发如是贪恚痴等三毒心故。<a id="a-c"></a>”</p>
  <p id="ad">文殊师利语善住意言：<a id="a-e"></a>“天子，<a id="a-f"></a>汝言一切凡夫从昔已来常能发是三毒心者，<a id="a-g"></a>是义不然。<a id="a-h"></a>何以故？<a id="a-i"></a>一切凡夫心力羸劣，<a id="a-j"></a>不能发起是贪恚痴；<a id="a-k"></a>唯有诸佛世尊，<a id="a-l"></a>一切阿罗汉、<a id="a-m"></a>辟支佛、<a id="a-n"></a>不退转地诸菩萨等，<a id="a-o"></a>乃能发是贪恚痴耳！<a id="a-p"></a>是故凡夫不能得发。<a id="a-q"></a>”</p>
  <p id="ar">善住意言：<a id="a-s"></a>“大士，<a id="a-t"></a>仁今何故作如斯说？<a id="a-u"></a>令此会众不识不知，<a id="a-v"></a>陷诸疑网，<a id="a-w"></a>深可怖畏。<a id="a-x"></a>”</p>
  <p id="ay">尔时，<a id="a-z"></a>文殊师利语善住意言：<a id="a-10"></a>“天子，<a id="a-11"></a>于意云何？<a id="a-12"></a>如彼飞鸟往来空中，<a id="a-13"></a>彼鸟足迹在虚空中，<a id="a-14"></a>有发行乎，<a id="a-15"></a>无发行也？<a id="a-16"></a>”</p>
  <p id="a17">善住意言：<a id="a-18"></a>“非无发行。<a id="a-19"></a>”</p>
  <p id="a1A">文殊师利言：<a id="a-1B"></a>“如是，<a id="a-1C"></a>如是，<a id="a-1D"></a>天子，<a id="a-1E"></a>以是义故，<a id="a-1F"></a>我作此说：<a id="a-1G"></a>若有能发贪欲恚痴，<a id="a-1H"></a>唯彼诸佛、<a id="a-1I"></a>声闻、<a id="a-1J"></a>缘觉、<a id="a-1K"></a>不退菩萨，<a id="a-1L"></a>乃能发耳！<a id="a-1M"></a>天子当知，<a id="a-1N"></a>无有依处是名为发，<a id="a-1O"></a>无有取著是名为发；<a id="a-1P"></a>既无依处，<a id="a-1Q"></a>又无取著，<a id="a-1R"></a>是即无句斯谓为发，<a id="a-1S"></a>是无分别句斯谓为发，<a id="a-1T"></a>是不可生句斯谓为发，<a id="a-1U"></a>是不实句斯谓为发，<a id="a-1V"></a>是非物句斯谓为发，<a id="a-1W"></a>是不来句斯谓为发，<a id="a-1X"></a>是不去句斯谓为发，<a id="a-1Y"></a>是无生句斯谓为发，<a id="a-1Z"></a>是无攀缘句斯谓为发，<a id="a-1a"></a>是无证句斯谓为发，<a id="a-1b"></a>是不诤句斯谓为发，<a id="a-1c"></a>是不思句斯谓为发，<a id="a-1d"></a>是不坏句斯谓为发，<a id="a-1e"></a>是无言句斯谓为发，<a id="a-1f"></a>是不破句斯谓为发，<a id="a-1g"></a>是无字句斯谓为发，<a id="a-1h"></a>是无执句斯谓为发，<a id="a-1i"></a>是无住句斯谓为发，<a id="a-1j"></a>是不取句斯谓为发，<a id="a-1k"></a>是不舍句斯谓为发，<a id="a-1l"></a>是不拔句斯谓为发。<a id="a-1m"></a>天子当知，<a id="a-1n"></a>是为菩萨初发心也。<a id="a-1o"></a>天子，<a id="a-1p"></a>发心菩萨，<a id="a-1q"></a>若于如是一切诸法，<a id="a-1r"></a>不爱著，<a id="a-1s"></a>不思想，<a id="a-1t"></a>不见不知，<a id="a-1u"></a>不闻不识，<a id="a-1v"></a>不取不舍，<a id="a-1w"></a>不生不灭，<a id="a-1x"></a>是则名为真发心也。<a id="a-1y"></a>天子，<a id="a-1z"></a>是菩萨摩诃萨，<a id="a-20"></a>若能依止如是法界，<a id="a-21"></a>如是平等，<a id="a-22"></a>如是实际，<a id="a-23"></a>如是方便，<a id="a-24"></a>则彼贪欲、<a id="a-25"></a>瞋恚、<a id="a-26"></a>愚痴等发。<a id="a-27"></a>又若决能如是依止，<a id="a-28"></a>则彼眼、<a id="a-29"></a>耳及意等发，<a id="a-2A"></a>则彼色取乃至识取等发，<a id="a-2B"></a>如是则一切诸见发，<a id="a-2C"></a>无明有爱发，<a id="a-2D"></a>乃至十二因缘有分发，<a id="a-2E"></a>五欲众事发，<a id="a-2F"></a>爱著三界发，<a id="a-2G"></a>我见发，<a id="a-2H"></a>我所见发，<a id="a-2I"></a>我见为根本六十二见发，<a id="a-2J"></a>佛想发，<a id="a-2K"></a>法想发，<a id="a-2L"></a>僧想发，<a id="a-2M"></a>自想发，<a id="a-2N"></a>他想发，<a id="a-2O"></a>地想发，<a id="a-2P"></a>水想发，<a id="a-2Q"></a>火想发，<a id="a-2R"></a>风想发，<a id="a-2S"></a>空想发，<a id="a-2T"></a>识想发，<a id="a-2U"></a>四颠倒发，<a id="a-2V"></a>四识住发，<a id="a-2W"></a>五盖发，<a id="a-2X"></a>八邪发，<a id="a-2Y"></a>九恼发，<a id="a-2Z"></a>十恶业道发。<a id="a-2a"></a>天子当知，<a id="a-2b"></a>我今举要言之，<a id="a-2c"></a>一切分别、<a id="a-2d"></a>一切分别处、<a id="a-2e"></a>一切语言、<a id="a-2f"></a>一切诸相、<a id="a-2g"></a>一切进趣、<a id="a-2h"></a>一切希求、<a id="a-2i"></a>一切取著、<a id="a-2j"></a>一切思想、<a id="a-2k"></a>一切意念、<a id="a-2l"></a>一切障碍，<a id="a-2m"></a>菩萨皆当发，<a id="a-2n"></a>汝应如实知。<a id="a-2o"></a>天子，<a id="a-2p"></a>以是义故，<a id="a-2q"></a>汝今若能于此诸法，<a id="a-2r"></a>不爱著、<a id="a-2s"></a>不思想者，<a id="a-2t"></a>是则名为真实发也。<a id="a-2u"></a>”</p>
  <p id="a2v">尔时，<a id="a-2w"></a>世尊赞文殊师利言：<a id="a-2x"></a>“善哉！<a id="a-2y"></a>善哉！<a id="a-2z"></a>文殊师利，<a id="a-30"></a>汝今乃能为诸菩萨，<a id="a-31"></a>具宣如是初发心义。<a id="a-32"></a>文殊师利，<a id="a-33"></a>汝于往昔，<a id="a-34"></a>已曾供养无量无边过恒沙数诸佛世尊，<a id="a-35"></a>能说斯耳！<a id="a-36"></a>”</p>
  <p id="a37">尔时，<a id="a-38"></a>尊者舍利弗白佛言：<a id="a-39"></a>“世尊，<a id="a-3A"></a>今此文殊师利，<a id="a-3B"></a>所说菩萨最初发心，<a id="a-3C"></a>及获无生法忍，<a id="a-3D"></a>先后二事平等无差耶？<a id="a-3E"></a>”</p>
  <p id="a3F">佛告舍利弗：<a id="a-3G"></a>“如是，<a id="a-3H"></a>如是，<a id="a-3I"></a>如汝所说。<a id="a-3J"></a>舍利弗，<a id="a-3K"></a>昔燃灯世尊，<a id="a-3L"></a>授我记言：<a id="a-3M"></a>‘摩那婆，<a id="a-3N"></a>汝于未来过阿僧祇劫，<a id="a-3O"></a>当得成佛，<a id="a-3P"></a>号释迦牟尼如来应供正遍觉。<a id="a-3Q"></a>’舍利弗，<a id="a-3R"></a>我于彼时，<a id="a-3S"></a>亦不离此心得无生忍。<a id="a-3T"></a>如是，<a id="a-3U"></a>舍利弗，<a id="a-3V"></a>汝当知彼一切菩萨初发心义，<a id="a-3W"></a>如文殊师利所言，<a id="a-3X"></a>无有异也。<a id="a-3Y"></a>”</p>
  <p id="a3Z">尔时，<a id="a-3a"></a>文殊师利白佛言：<a id="a-3b"></a>“世尊，<a id="a-3c"></a>如我解佛所说义者，<a id="a-3d"></a>皆是初发。<a id="a-3e"></a>何以故？<a id="a-3f"></a>如世尊说，<a id="a-3g"></a>一切初发皆是不发。<a id="a-3h"></a>其不发者，<a id="a-3i"></a>即是菩萨最初发心。<a id="a-3j"></a>”</p>
  <p id="a3k">说是法时，<a id="a-3l"></a>二万三千菩萨，<a id="a-3m"></a>证无生忍；<a id="a-3n"></a>五千比丘，<a id="a-3o"></a>于诸法中漏尽解脱；<a id="a-3p"></a>六十亿诸天子，<a id="a-3q"></a>远尘离垢，<a id="a-3r"></a>得法眼净。</p>
  <p id="a3s">尔时，<a id="a-3t"></a>尊者大迦葉白佛言：<a id="a-3u"></a>“世尊，<a id="a-3v"></a>今此文殊师利，<a id="a-3w"></a>乃更为斯能作难作，<a id="a-3x"></a>宣说如是甚深法门，<a id="a-3y"></a>令诸众生多所利益。<a id="a-3z"></a>”</p>
  <p id="a40">文殊师利谓迦葉言：<a id="a-41"></a>“大德迦葉，<a id="a-42"></a>我实不为难作之事。<a id="a-43"></a>所以者何？<a id="a-44"></a>一切诸法皆无所作，<a id="a-45"></a>亦复无有已作、<a id="a-46"></a>今作、<a id="a-47"></a>当作。<a id="a-48"></a>唯大迦葉，<a id="a-49"></a>我于诸法，<a id="a-4A"></a>非作不作，<a id="a-4B"></a>其义亦尔。<a id="a-4C"></a>又大迦葉，<a id="a-4D"></a>我于众生，<a id="a-4E"></a>无有度脱，<a id="a-4F"></a>亦无系缚。<a id="a-4G"></a>所以者何？<a id="a-4H"></a>一切诸法无所有故。<a id="a-4I"></a>迦葉，<a id="a-4J"></a>云何于世尊前，<a id="a-4K"></a>发如是言能作难作？<a id="a-4L"></a>又大迦葉，<a id="a-4M"></a>我无所作，<a id="a-4N"></a>慎勿言我能作难作。<a id="a-4O"></a>又大迦葉，<a id="a-4P"></a>我实不作；<a id="a-4Q"></a>非独我不作，<a id="a-4R"></a>如来亦不作，<a id="a-4S"></a>辟支佛亦不作，<a id="a-4T"></a>阿罗汉亦不作。<a id="a-4U"></a>又大迦葉，<a id="a-4V"></a>有何等人，<a id="a-4W"></a>能作难作？<a id="a-4X"></a>若欲正言能作难作，<a id="a-4Y"></a>但彼一切婴儿凡夫。<a id="a-4Z"></a>如斯说者，<a id="a-4a"></a>是名善说。<a id="a-4b"></a>所以者何？<a id="a-4c"></a>如诸如来，<a id="a-4d"></a>皆悉无有已得、<a id="a-4e"></a>今得、<a id="a-4f"></a>当得；<a id="a-4g"></a>乃至一切声闻、<a id="a-4h"></a>辟支佛，<a id="a-4i"></a>亦无所得；<a id="a-4j"></a>唯彼凡夫一切皆得。<a id="a-4k"></a>”</p>
  <p id="a4l">时，<a id="a-4m"></a>大迦葉复白文殊师利言：<a id="a-4n"></a>“大士，<a id="a-4o"></a>一切诸佛不得何等？<a id="a-4p"></a>”</p>
  <p id="a4q">文殊师利言：<a id="a-4r"></a>“一切诸佛不得我，<a id="a-4s"></a>不得福伽罗，<a id="a-4t"></a>不得众生，<a id="a-4u"></a>不得寿命，<a id="a-4v"></a>不得士夫，<a id="a-4w"></a>不得断，<a id="a-4x"></a>不得常，<a id="a-4y"></a>不得诸阴，<a id="a-4z"></a>不得诸入，<a id="a-50"></a>不得诸界，<a id="a-51"></a>不得诸名色，<a id="a-52"></a>不得欲界，<a id="a-53"></a>不得色界，<a id="a-54"></a>不得无色界，<a id="a-55"></a>不得分别，<a id="a-56"></a>不得思惟，<a id="a-57"></a>不得念处，<a id="a-58"></a>不得因生，<a id="a-59"></a>不得颠倒，<a id="a-5A"></a>不得贪恚痴，<a id="a-5B"></a>不得此世，<a id="a-5C"></a>不得彼世，<a id="a-5D"></a>不得我，<a id="a-5E"></a>不得我所，<a id="a-5F"></a>乃至不得一切诸法。<a id="a-5G"></a>大德迦葉，<a id="a-5H"></a>如是一切诸法次第不得，<a id="a-5I"></a>亦复不失，<a id="a-5J"></a>不缚不解，<a id="a-5K"></a>不取不舍，<a id="a-5L"></a>不近不远。<a id="a-5M"></a>是故，<a id="a-5N"></a>迦葉，<a id="a-5O"></a>当觉了如是法门。<a id="a-5P"></a>若诸佛世尊皆不得者，<a id="a-5Q"></a>则彼等非法无闻。<a id="a-5R"></a>凡夫一切斯得，<a id="a-5S"></a>是故凡夫能作难作，<a id="a-5T"></a>非诸佛作，<a id="a-5U"></a>非辟支佛作，<a id="a-5V"></a>非阿罗汉作，<a id="a-5W"></a>是乃名为凡夫作也。<a id="a-5X"></a>”</p>
  <p id="a5Y">迦葉复问：<a id="a-5Z"></a>“作何等也？<a id="a-5a"></a>”</p>
  <p id="a5b">文殊师利言：<a id="a-5c"></a>“作断、<a id="a-5d"></a>作常、<a id="a-5e"></a>作染著、<a id="a-5f"></a>作依止、<a id="a-5g"></a>作忆念、<a id="a-5h"></a>作取舍，<a id="a-5i"></a>乃至作彼一切戏论，<a id="a-5j"></a>分别随顺高下等事。<a id="a-5k"></a>是故，<a id="a-5l"></a>大德迦葉，<a id="a-5m"></a>如是诸法，<a id="a-5n"></a>诸佛世尊皆无所作，<a id="a-5o"></a>无有已作、<a id="a-5p"></a>今作、<a id="a-5q"></a>当作，<a id="a-5r"></a>唯彼凡夫能作难作。<a id="a-5s"></a>”</p>
  <p id="a5t">尔时，<a id="a-5u"></a>文殊师利复白佛言：<a id="a-5v"></a>“世尊，<a id="a-5w"></a>所言无生忍者，<a id="a-5x"></a>云何名为无生忍也？<a id="a-5y"></a>世尊，<a id="a-5z"></a>复以何义，<a id="a-60"></a>而更名为法无生忍？<a id="a-61"></a>菩萨云何得斯忍法？<a id="a-62"></a>”</p>
  <p id="a63">佛告文殊师利言：<a id="a-64"></a>“实无有人于生法中得无生忍。<a id="a-65"></a>所言得者，<a id="a-66"></a>但有语言名字。<a id="a-67"></a>何以故？<a id="a-68"></a>以无生法不可得故，<a id="a-69"></a>离攀缘故。<a id="a-6A"></a>不得法忍，<a id="a-6B"></a>得无所得无得无失，<a id="a-6C"></a>是故言得无生法忍。<a id="a-6D"></a>复次，<a id="a-6E"></a>文殊师利，<a id="a-6F"></a>彼无生法忍者，<a id="a-6G"></a>所谓一切法无生如是忍故，<a id="a-6H"></a>一切法无来如是忍故，<a id="a-6I"></a>一切法无去如是忍故，<a id="a-6J"></a>一切法无我如是忍故，<a id="a-6K"></a>一切法无主如是忍故，<a id="a-6L"></a>一切法无取如是忍故，<a id="a-6M"></a>一切法无舍如是忍故，<a id="a-6N"></a>一切法无所有如是忍故，<a id="a-6O"></a>一切法无实如是忍故，<a id="a-6P"></a>一切法无等如是忍故，<a id="a-6Q"></a>一切法无等等如是忍故，<a id="a-6R"></a>一切法无比如是忍故，<a id="a-6S"></a>一切法无染如虚空如是忍故，<a id="a-6T"></a>一切法无破坏如是忍故，<a id="a-6U"></a>一切法无断如是忍故，<a id="a-6V"></a>一切法无垢如是忍故，<a id="a-6W"></a>一切法无净如是忍故，<a id="a-6X"></a>一切法空如是忍故，<a id="a-6Y"></a>一切法无相如是忍故，<a id="a-6Z"></a>一切法无愿如是忍故，<a id="a-6a"></a>一切法离贪恚痴如是忍故，<a id="a-6b"></a>一切法如如如是忍故，<a id="a-6c"></a>一切法法性如是忍故，<a id="a-6d"></a>一切法实际如是忍故；<a id="a-6e"></a>如是一切法，<a id="a-6f"></a>无分别、<a id="a-6g"></a>无相应、<a id="a-6h"></a>无忆念、<a id="a-6i"></a>无戏论、<a id="a-6j"></a>无思惟、<a id="a-6k"></a>无作无力、<a id="a-6l"></a>羸劣虚诳，<a id="a-6m"></a>如幻、<a id="a-6n"></a>如梦、<a id="a-6o"></a>如响、<a id="a-6p"></a>如影、<a id="a-6q"></a>如镜像、<a id="a-6r"></a>如芭蕉、<a id="a-6s"></a>如聚沫、<a id="a-6t"></a>如水泡，<a id="a-6u"></a>如是忍故。<a id="a-6v"></a>所可忍者，<a id="a-6w"></a>亦无可忍，<a id="a-6x"></a>非法非非法，<a id="a-6y"></a>但以名字说斯法耳！<a id="a-6z"></a>然彼名字亦不可得，<a id="a-70"></a>本性自离如是言忍，<a id="a-71"></a>信解乐入，<a id="a-72"></a>无惑无疑，<a id="a-73"></a>无惊无怖，<a id="a-74"></a>无动无没，<a id="a-75"></a>遍满身已，<a id="a-76"></a>正受而行，<a id="a-77"></a>不得其身，<a id="a-78"></a>亦无住处。<a id="a-79"></a>文殊师利，<a id="a-7A"></a>是为菩萨摩诃萨于诸法中得无生忍，<a id="a-7B"></a>乃至不行一切想故。<a id="a-7C"></a>”</p>
  <p id="a7D">尔时，<a id="a-7E"></a>文殊师利复白佛言：<a id="a-7F"></a>“世尊，<a id="a-7G"></a>所谓忍者，<a id="a-7H"></a>云何为忍？<a id="a-7I"></a>乃至不为境界所坏，<a id="a-7J"></a>故名为忍。<a id="a-7K"></a>”</p>
  <p id="a7L">时，<a id="a-7M"></a>彼善住意天子问文殊师利言：<a id="a-7N"></a>“大士，<a id="a-7O"></a>何等不为境界所坏？<a id="a-7P"></a>”</p>
  <p id="a7Q">文殊师利言：<a id="a-7R"></a>“天子，<a id="a-7S"></a>所谓眼何法坏眼？<a id="a-7T"></a>谓彼善色、<a id="a-7U"></a>恶色是能坏眼。<a id="a-7V"></a>如色坏眼，<a id="a-7W"></a>彼声坏耳，<a id="a-7X"></a>乃至法坏意亦如是。<a id="a-7Y"></a>天子，<a id="a-7Z"></a>若菩萨眼见色，<a id="a-7a"></a>不取相、<a id="a-7b"></a>不耽好、<a id="a-7c"></a>不分别、<a id="a-7d"></a>不思惟、<a id="a-7e"></a>不爱不厌，<a id="a-7f"></a>知本性空，<a id="a-7g"></a>无有念想，<a id="a-7h"></a>不为众色之所伤败；<a id="a-7i"></a>乃至意法亦如是。<a id="a-7j"></a>天子，<a id="a-7k"></a>若其六情，<a id="a-7l"></a>无著无缚，<a id="a-7m"></a>无坏无伤，<a id="a-7n"></a>如是菩萨住于法忍；<a id="a-7o"></a>住法忍故，<a id="a-7p"></a>于一切法无所分别，<a id="a-7q"></a>无生不生，<a id="a-7r"></a>无漏不漏，<a id="a-7s"></a>无善不善，<a id="a-7t"></a>无为不为，<a id="a-7u"></a>不念世法及出世法，<a id="a-7v"></a>不分别、<a id="a-7w"></a>不思惟，<a id="a-7x"></a>是则名为无生法忍。<a id="a-7y"></a>”</p>
  <p id="a7z">说此法时，<a id="a-80"></a>有六万三千众生，<a id="a-81"></a>发阿耨多罗三藐三菩提心；<a id="a-82"></a>一万二千菩萨，<a id="a-83"></a>得无生法忍。</p>
  <p id="a84">尔时，<a id="a-85"></a>善住意天子复白文殊师利言：<a id="a-86"></a>“大士，<a id="a-87"></a>云何菩萨摩诃萨发起胜行，<a id="a-88"></a>超越转增入诸地也？<a id="a-89"></a>”</p>
  <p id="a8A">文殊师利言：<a id="a-8B"></a>“天子，<a id="a-8C"></a>谁于其间能发胜行，<a id="a-8D"></a>而言诸地有超转者？<a id="a-8E"></a>”</p>
  <p id="a8F">善住意言：<a id="a-8G"></a>“大士，<a id="a-8H"></a>仁岂不知诸菩萨等所行殊胜，<a id="a-8I"></a>彼彼转增，<a id="a-8J"></a>乃至超越能满十地乎？<a id="a-8K"></a>”</p>
  <p id="a8L">文殊师利语善住意言：<a id="a-8M"></a>“不然！<a id="a-8N"></a>天子，<a id="a-8O"></a>我闻佛说，<a id="a-8P"></a>一切诸法犹如幻化，<a id="a-8Q"></a>汝不信耶？<a id="a-8R"></a>”</p>
  <p id="a8S">善住意言：<a id="a-8T"></a>“大士，<a id="a-8U"></a>世尊诚言，<a id="a-8V"></a>谁敢不信？<a id="a-8W"></a>”</p>
  <p id="a8X">文殊师利言：<a id="a-8Y"></a>“天子，<a id="a-8Z"></a>如彼幻人及幻，<a id="a-8a"></a>岂有胜行超越转入，<a id="a-8b"></a>乃至具足十地耶？<a id="a-8c"></a>”</p>
  <p id="a8d">善住意言：<a id="a-8e"></a>“不也，<a id="a-8f"></a>大士。<a id="a-8g"></a>”</p>
  <p id="a8h">文殊师利言：<a id="a-8i"></a>“如是，<a id="a-8j"></a>天子，<a id="a-8k"></a>若使幻人及幻能有超行转入者，<a id="a-8l"></a>则吾等亦当如是超越转入。<a id="a-8m"></a>何以故？<a id="a-8n"></a>如世尊说，<a id="a-8o"></a>一切诸法皆如幻化，<a id="a-8p"></a>故无转入。<a id="a-8q"></a>天子，<a id="a-8r"></a>是故若说诸地有转入者，<a id="a-8s"></a>即非转入。<a id="a-8t"></a>我亦不言地有转入。<a id="a-8u"></a>所以者何？<a id="a-8v"></a>一切诸法无转入故。<a id="a-8w"></a>是故法于法中不得转入，<a id="a-8x"></a>所谓色于受中不得转入，<a id="a-8y"></a>受于色中不得转入，<a id="a-8z"></a>想于行中不得转入，<a id="a-90"></a>行于想中不得转入，<a id="a-91"></a>识于色中不得转入，<a id="a-92"></a>色于识中不得转入。<a id="a-93"></a>天子，<a id="a-94"></a>如是乃至于一切法，<a id="a-95"></a>皆应如是作四句说。<a id="a-96"></a>又眼不于耳中转入，<a id="a-97"></a>耳不于眼中转入，<a id="a-98"></a>鼻不于舌中转入，<a id="a-99"></a>舌不于鼻中转入，<a id="a-9A"></a>身不于意中转入，<a id="a-9B"></a>意不于身中转入。<a id="a-9C"></a>所以者何？<a id="a-9D"></a>一切诸法，<a id="a-9E"></a>其性各异，<a id="a-9F"></a>行自境界，<a id="a-9G"></a>顽痴无知，<a id="a-9H"></a>无有觉识，<a id="a-9I"></a>亦如草木、<a id="a-9J"></a>墙壁、<a id="a-9K"></a>瓦石，<a id="a-9L"></a>如镜中像，<a id="a-9M"></a>如幻如化，<a id="a-9N"></a>不可证触，<a id="a-9O"></a>一相无相。<a id="a-9P"></a>以是义故，<a id="a-9Q"></a>一切诸法无有超转，<a id="a-9R"></a>不出不入，<a id="a-9S"></a>无去无来。</p>
  <p id="a9T">“天子当知，<a id="a-9U"></a>若诸菩萨，<a id="a-9V"></a>如是解知彼一切法无超转者，<a id="a-9W"></a>不复更有诸地分别，<a id="a-9X"></a>亦无入道，<a id="a-9Y"></a>无有舍地，<a id="a-9Z"></a>亦无退转，<a id="a-9a"></a>于彼菩提超转之中，<a id="a-9b"></a>无有失灭。<a id="a-9c"></a>何以故？<a id="a-9d"></a>若人见彼阴、<a id="a-9e"></a>界、<a id="a-9f"></a>诸入是真实者，<a id="a-9g"></a>彼无超转。<a id="a-9h"></a>所以者何？<a id="a-9i"></a>以一切法性本净故。<a id="a-9j"></a>天子，<a id="a-9k"></a>是名菩萨超越道地。<a id="a-9l"></a>天子，<a id="a-9m"></a>譬如幻师化作十重辇舆宫阁，<a id="a-9n"></a>即令化人居处其内。<a id="a-9o"></a>天子，<a id="a-9p"></a>于意云何？<a id="a-9q"></a>彼人宫阁有定所不？<a id="a-9r"></a>”</p>
  <p id="a9s">善住意言：<a id="a-9t"></a>“无也，<a id="a-9u"></a>大士。<a id="a-9v"></a>”</p>
  <p id="a9w">文殊师利言：<a id="a-9x"></a>“如是，<a id="a-9y"></a>如是，<a id="a-9z"></a>天子，<a id="a-A0"></a>见菩萨地有超转者，<a id="a-A1"></a>其事若此。<a id="a-A2"></a>”</p>
  <p data-pb></p>
  <h2 id="aA3">破二乘相品第七之一</h2>
  <p id="aA4">尔时，<a id="a-A5"></a>善住意天子复问文殊师利言：<a id="a-A6"></a>“大士，<a id="a-A7"></a>或时有人至大士所求出家者，<a id="a-A8"></a>大士尔时当云何答？<a id="a-A9"></a>云何为说出家度法？<a id="a-AA"></a>云何授戒及教持戒？<a id="a-AB"></a>”</p>
  <p id="aAC">文殊师利言：<a id="a-AD"></a>“天子，<a id="a-AE"></a>若其有人，<a id="a-AF"></a>来至我所求出家者，<a id="a-AG"></a>我当教彼如是言曰：<a id="a-AH"></a>‘诸善男子，<a id="a-AI"></a>汝今不应发出家心。<a id="a-AJ"></a>汝若不发出家心者，<a id="a-AK"></a>我当教汝真出家法。<a id="a-AL"></a>’所以者何？<a id="a-AM"></a>天子，<a id="a-AN"></a>若求出家，<a id="a-AO"></a>则求欲界，<a id="a-AP"></a>亦求色界，<a id="a-AQ"></a>求无色界，<a id="a-AR"></a>复求世间五欲之乐，<a id="a-AS"></a>及求未来果报诸事。<a id="a-AT"></a>若善男子有所求者，<a id="a-AU"></a>彼不证法；<a id="a-AV"></a>不证法故，<a id="a-AW"></a>彼则见心。<a id="a-AX"></a>是故，<a id="a-AY"></a>天子，<a id="a-AZ"></a>若无所取，<a id="a-Aa"></a>彼为证法；<a id="a-Ab"></a>以证法故则不见心，<a id="a-Ac"></a>不见心故则不出家，<a id="a-Ad"></a>不出家故则无出家心，<a id="a-Ae"></a>无出家心故彼则不发，<a id="a-Af"></a>以不发故则无有生，<a id="a-Ag"></a>以无生故彼则尽苦，<a id="a-Ah"></a>以尽苦故则毕竟尽，<a id="a-Ai"></a>毕竟尽故彼则无尽，<a id="a-Aj"></a>以无尽故则不可尽，<a id="a-Ak"></a>不可尽者则是虚空。<a id="a-Al"></a>天子，<a id="a-Am"></a>我时于彼善男子所作如是教。<a id="a-An"></a>复次，<a id="a-Ao"></a>天子，<a id="a-Ap"></a>若复有人，<a id="a-Aq"></a>来诣我所求出家者，<a id="a-Ar"></a>我复教彼如是言曰：<a id="a-As"></a>‘诸善男子，<a id="a-At"></a>汝今莫发出家之心。<a id="a-Au"></a>所以者何？<a id="a-Av"></a>彼心无生不可得发，<a id="a-Aw"></a>汝莫为异而保此心。<a id="a-Ax"></a>’复次，<a id="a-Ay"></a>天子，<a id="a-Az"></a>若更有人，<a id="a-B0"></a>来诣我所求出家者，<a id="a-B1"></a>我复教彼如是言曰：<a id="a-B2"></a>‘诸善男子，<a id="a-B3"></a>汝今若不断除须发，<a id="a-B4"></a>如是汝则真实出家。<a id="a-B5"></a>’”</p>
  <p id="aB6">尔时，<a id="a-B7"></a>善住意天子复白文殊师利言：<a id="a-B8"></a>“大士，<a id="a-B9"></a>以何义故作如斯说？<a id="a-BA"></a>”</p>
  <p id="aBB">文殊师利言：<a id="a-BC"></a>“天子，<a id="a-BD"></a>世尊说法无所断除。<a id="a-BE"></a>”</p>
  <p id="aBF">善住意复问言：<a id="a-BG"></a>“何等不断，<a id="a-BH"></a>亦复不除？<a id="a-BI"></a>”</p>
  <p id="aBJ">文殊师利言：<a id="a-BK"></a>“天子，<a id="a-BL"></a>色法不断亦不除，<a id="a-BM"></a>受、<a id="a-BN"></a>想、<a id="a-BO"></a>行、<a id="a-BP"></a>识不断亦不除。<a id="a-BQ"></a>天子，<a id="a-BR"></a>若复有人作如是念：<a id="a-BS"></a>‘我除须发乃为出家。<a id="a-BT"></a>’当知彼人则住我相，<a id="a-BU"></a>住我相故则不见平等；<a id="a-BV"></a>又见我故则见众生，<a id="a-BW"></a>见众生故则见须发，<a id="a-BX"></a>见须发故生剃除想。<a id="a-BY"></a>天子，<a id="a-BZ"></a>彼若不见有我相者，<a id="a-Ba"></a>则不见他相；<a id="a-Bb"></a>无他相故则无我慢，<a id="a-Bc"></a>无我慢故则无吾我，<a id="a-Bd"></a>无吾我故则无分别，<a id="a-Be"></a>无分别故则无动摇，<a id="a-Bf"></a>无动摇故则无戏论，<a id="a-Bg"></a>无戏论故则无取舍，<a id="a-Bh"></a>无取舍故无作不作、<a id="a-Bi"></a>无断不断、<a id="a-Bj"></a>无离无合、<a id="a-Bk"></a>无减无增、<a id="a-Bl"></a>无集无散、<a id="a-Bm"></a>无思无念、<a id="a-Bn"></a>无说无言，<a id="a-Bo"></a>如是则名安住真实。<a id="a-Bp"></a>”</p>
  <p id="aBq">善住意言：<a id="a-Br"></a>“大士，<a id="a-Bs"></a>实义云何？<a id="a-Bt"></a>”</p>
  <p id="aBu">文殊师利言：<a id="a-Bv"></a>“天子，<a id="a-Bw"></a>所言实者，<a id="a-Bx"></a>即是虚空。<a id="a-By"></a>如是虚空得名为实，<a id="a-Bz"></a>无起无尽，<a id="a-C0"></a>无减无增。<a id="a-C1"></a>以是故言虚空为实，<a id="a-C2"></a>性空为实，<a id="a-C3"></a>如如为实，<a id="a-C4"></a>法界为实，<a id="a-C5"></a>实际为实。<a id="a-C6"></a>如是实者，<a id="a-C7"></a>则亦不实。<a id="a-C8"></a>何以故？<a id="a-C9"></a>以彼实中不可得故，<a id="a-CA"></a>名为不实。<a id="a-CB"></a>”</p>
  <p id="aCC">尔时，<a id="a-CD"></a>文殊师利语善住意言：<a id="a-CE"></a>“天子，<a id="a-CF"></a>若复有人，<a id="a-CG"></a>来诣我所求出家者，<a id="a-CH"></a>我当教彼如是言曰：<a id="a-CI"></a>‘诸善男子，<a id="a-CJ"></a>汝今若能不取著彼袈裟衣者，<a id="a-CK"></a>吾则以汝为真出家。<a id="a-CL"></a>’”</p>
  <p id="aCM">善住意言：<a id="a-CN"></a>“大士，<a id="a-CO"></a>以何义故复如斯说？<a id="a-CP"></a>”</p>
  <p id="aCQ">文殊师利言：<a id="a-CR"></a>“天子，<a id="a-CS"></a>诸佛世尊无有取法，<a id="a-CT"></a>凡所宣说不为取著。<a id="a-CU"></a>”</p>
  <p id="aCV">善住意言：<a id="a-CW"></a>“不取何等？<a id="a-CX"></a>”</p>
  <p id="aCY">文殊师利言：<a id="a-CZ"></a>“天子，<a id="a-Ca"></a>谓不取色若常无常，<a id="a-Cb"></a>乃至不取识若常无常；<a id="a-Cc"></a>不取眼若常无常，<a id="a-Cd"></a>乃至不取意若常无常；<a id="a-Ce"></a>不取色乃至不取法，<a id="a-Cf"></a>不取贪欲，<a id="a-Cg"></a>不取瞋恚，<a id="a-Ch"></a>不取愚痴，<a id="a-Ci"></a>不取颠倒。<a id="a-Cj"></a>天子，<a id="a-Ck"></a>如是乃至一切诸法，<a id="a-Cl"></a>皆悉不取而亦不舍，<a id="a-Cm"></a>不合不离。<a id="a-Cn"></a>天子，<a id="a-Co"></a>若取袈裟，<a id="a-Cp"></a>当知彼即大有见相。<a id="a-Cq"></a>天子，<a id="a-Cr"></a>是故我说不以取著袈裟，<a id="a-Cs"></a>而得清净及得解脱。<a id="a-Ct"></a>所以者何？<a id="a-Cu"></a>天子，<a id="a-Cv"></a>诸佛世尊大菩提处无有袈裟。<a id="a-Cw"></a>”</p>
  <p id="aCx">善住意言：<a id="a-Cy"></a>“大士，<a id="a-Cz"></a>何法是袈裟？<a id="a-D0"></a>”</p>
  <p id="aD1">文殊师利言：<a id="a-D2"></a>“天子，<a id="a-D3"></a>汝问何法为袈裟者，<a id="a-D4"></a>贪欲是袈裟，<a id="a-D5"></a>瞋恚是袈裟，<a id="a-D6"></a>愚痴是袈裟，<a id="a-D7"></a>因是袈裟，<a id="a-D8"></a>诸见是袈裟，<a id="a-D9"></a>名色是袈裟，<a id="a-DA"></a>妄想是袈裟，<a id="a-DB"></a>执著是袈裟，<a id="a-DC"></a>取相是袈裟，<a id="a-DD"></a>语言是袈裟；<a id="a-DE"></a>如是乃至戏论一切诸法，<a id="a-DF"></a>皆是袈裟。<a id="a-DG"></a>若知诸法无善不善，<a id="a-DH"></a>无思无念，<a id="a-DI"></a>是名无袈裟；<a id="a-DJ"></a>若无袈裟则无所有，<a id="a-DK"></a>若无所有则无垢浊，<a id="a-DL"></a>若无垢浊则无障碍，<a id="a-DM"></a>无障碍故亦无有作，<a id="a-DN"></a>是谓思量。<a id="a-DO"></a>”</p>
  <p id="aDP">善住意言：<a id="a-DQ"></a>“大士，<a id="a-DR"></a>所言思量、<a id="a-DS"></a>思量者，<a id="a-DT"></a>以何义故名曰思量？<a id="a-DU"></a>”</p>
  <p id="aDV">文殊师利言：<a id="a-DW"></a>“天子，<a id="a-DX"></a>彼思量者，<a id="a-DY"></a>于法平等，<a id="a-DZ"></a>无有增减，<a id="a-Da"></a>无作不作故言思量。<a id="a-Db"></a>天子，<a id="a-Dc"></a>若能于法不作增减，<a id="a-Dd"></a>如世尊说，<a id="a-De"></a>不应复起想念分别，<a id="a-Df"></a>故言思量。<a id="a-Dg"></a>”</p>
  <p id="aDh">善住意言：<a id="a-Di"></a>“何等名为不作增减？<a id="a-Dj"></a>”</p>
  <p id="aDk">文殊师利言：<a id="a-Dl"></a>“天子，<a id="a-Dm"></a>过于平等，<a id="a-Dn"></a>过平等已，<a id="a-Do"></a>法不可得，<a id="a-Dp"></a>所谓过去不可得、<a id="a-Dq"></a>未来不可得、<a id="a-Dr"></a>现在不可得。<a id="a-Ds"></a>彼法非如，<a id="a-Dt"></a>无增减作，<a id="a-Du"></a>无吾我作，<a id="a-Dv"></a>无有人作，<a id="a-Dw"></a>无众生作，<a id="a-Dx"></a>无寿命作，<a id="a-Dy"></a>无有断作，<a id="a-Dz"></a>无有常作，<a id="a-E0"></a>无有分别阴、<a id="a-E1"></a>入、<a id="a-E2"></a>界作，<a id="a-E3"></a>无有分别佛、<a id="a-E4"></a>法、<a id="a-E5"></a>僧作，<a id="a-E6"></a>亦无有念是持戒作、<a id="a-E7"></a>是破戒作、<a id="a-E8"></a>是烦恼作、<a id="a-E9"></a>是清净作、<a id="a-EA"></a>是得果作、<a id="a-EB"></a>是须陀洹作、<a id="a-EC"></a>是斯陀含作、<a id="a-ED"></a>是阿那含作、<a id="a-EE"></a>是阿罗汉作、<a id="a-EF"></a>是辟支佛作，<a id="a-EG"></a>乃至此是空作、<a id="a-EH"></a>是无相作、<a id="a-EI"></a>是无愿作、<a id="a-EJ"></a>是明解脱作、<a id="a-EK"></a>是离欲作。<a id="a-EL"></a>如是，<a id="a-EM"></a>天子，<a id="a-EN"></a>此皆为彼无闻凡夫，<a id="a-EO"></a>思量分别说斯法耳！<a id="a-EP"></a>汝应当知，<a id="a-EQ"></a>此是最下痴人，<a id="a-ER"></a>求欲得法妄想取著。<a id="a-ES"></a>是故如来为断彼著，<a id="a-ET"></a>而演说是思量分别作不作事。<a id="a-EU"></a>”</p>
  <p id="aEV">于是，<a id="a-EW"></a>善住意天子赞文殊师利言：<a id="a-EX"></a>“善哉！<a id="a-EY"></a>大士，<a id="a-EZ"></a>快说如是甚深法门。<a id="a-Ea"></a>”</p>
  <p id="aEb">尔时，<a id="a-Ec"></a>世尊亦复赞可，<a id="a-Ed"></a>文殊师利言：<a id="a-Ee"></a>“善哉！<a id="a-Ef"></a>善哉！<a id="a-Eg"></a>文殊师利，<a id="a-Eh"></a>汝今乃能作如是说。<a id="a-Ei"></a>”</p>
  <p id="aEj">尔时，<a id="a-Ek"></a>文殊师利复语善住意言：<a id="a-El"></a>“天子，<a id="a-Em"></a>若复有人来诣我所求出家者，<a id="a-En"></a>我当教彼作如是言：<a id="a-Eo"></a>‘诸善男子，<a id="a-Ep"></a>汝今若能不受具戒，<a id="a-Eq"></a>如是则名真出家也。<a id="a-Er"></a>’”</p>
  <p id="aEs">善住意言：<a id="a-Et"></a>“大士，<a id="a-Eu"></a>以何义故作如是语？<a id="a-Ev"></a>”</p>
  <p id="aEw">文殊师利言：<a id="a-Ex"></a>“天子，<a id="a-Ey"></a>如世尊说，<a id="a-Ez"></a>唯有二种受具戒法。<a id="a-F0"></a>何等为二？<a id="a-F1"></a>一、<a id="a-F2"></a>受正平等戒，<a id="a-F3"></a>二、<a id="a-F4"></a>受邪不等戒。<a id="a-F5"></a>是中何者邪不等戒？<a id="a-F6"></a>谓堕我见、<a id="a-F7"></a>堕人见、<a id="a-F8"></a>堕众生见、<a id="a-F9"></a>堕寿命见、<a id="a-FA"></a>堕士夫见，<a id="a-FB"></a>堕断见、<a id="a-FC"></a>堕常见，<a id="a-FD"></a>堕邪见、<a id="a-FE"></a>堕憍慢，<a id="a-FF"></a>堕贪欲、<a id="a-FG"></a>堕瞋恚、<a id="a-FH"></a>堕愚痴，<a id="a-FI"></a>堕欲界、<a id="a-FJ"></a>堕色界、<a id="a-FK"></a>堕无色界，<a id="a-FL"></a>堕取著分别。<a id="a-FM"></a>天子，<a id="a-FN"></a>是为略说，<a id="a-FO"></a>堕于一切不善法中，<a id="a-FP"></a>堕逐恶知识，<a id="a-FQ"></a>妄取一切法，<a id="a-FR"></a>堕不知出要解脱之处。<a id="a-FS"></a>天子当知，<a id="a-FT"></a>是名受邪不等戒也。<a id="a-FU"></a>天子，<a id="a-FV"></a>是处何者是受正平等戒？<a id="a-FW"></a>谓空是平等，<a id="a-FX"></a>无相是平等，<a id="a-FY"></a>无愿是平等。<a id="a-FZ"></a>天子，<a id="a-Fa"></a>若能如是入三解脱门，<a id="a-Fb"></a>如实觉知，<a id="a-Fc"></a>不分别、<a id="a-Fd"></a>不思念，<a id="a-Fe"></a>于一切法无有退转。<a id="a-Ff"></a>天子，<a id="a-Fg"></a>是名受正平等戒也。<a id="a-Fh"></a>复次，<a id="a-Fi"></a>天子，<a id="a-Fj"></a>若贪欲发，<a id="a-Fk"></a>若瞋恚发，<a id="a-Fl"></a>若愚痴发，<a id="a-Fm"></a>若爱无明发，<a id="a-Fn"></a>我见发，<a id="a-Fo"></a>我见为根本六十二见发，<a id="a-Fp"></a>三邪行发，<a id="a-Fq"></a>四颠倒发，<a id="a-Fr"></a>乃至八邪、<a id="a-Fs"></a>九恼、<a id="a-Ft"></a>十不善业道等发，<a id="a-Fu"></a>故名受正戒也。<a id="a-Fv"></a>天子，<a id="a-Fw"></a>譬如一切种子、<a id="a-Fx"></a>草木、<a id="a-Fy"></a>树林，<a id="a-Fz"></a>皆依大地而得生长，<a id="a-G0"></a>其地平等无心念作；<a id="a-G1"></a>如是，<a id="a-G2"></a>天子，<a id="a-G3"></a>若佛法中正受戒故，<a id="a-G4"></a>具足成就。<a id="a-G5"></a>天子，<a id="a-G6"></a>譬如一切草木种子，<a id="a-G7"></a>依大地住而得增长；<a id="a-G8"></a>天子，<a id="a-G9"></a>当应如是具受正戒。<a id="a-GA"></a>所以者何？<a id="a-GB"></a>住于戒故，<a id="a-GC"></a>道法增长。<a id="a-GD"></a>如彼种子，<a id="a-GE"></a>戒亦复然。<a id="a-GF"></a>又如种子增长得名成就；<a id="a-GG"></a>如是住于戒故，<a id="a-GH"></a>所有一切助菩提分法，<a id="a-GI"></a>出生增长得名成就。<a id="a-GJ"></a>天子，<a id="a-GK"></a>是为过去、<a id="a-GL"></a>未来、<a id="a-GM"></a>现在诸佛世尊一切声闻受正戒也，<a id="a-GN"></a>所谓入彼三解脱门，<a id="a-GO"></a>一切戏论语言灭处。<a id="a-GP"></a>天子当知，<a id="a-GQ"></a>若能如是受具戒者，<a id="a-GR"></a>是名受正，<a id="a-GS"></a>非不正也。<a id="a-GT"></a>”</p>
  <p id="aGU">尔时，<a id="a-GV"></a>文殊师利复语善住意天子言：<a id="a-GW"></a>“天子，<a id="a-GX"></a>我今更于如是出家，<a id="a-GY"></a>如是受具，<a id="a-GZ"></a>如是教曰：<a id="a-Ga"></a>‘诸善男子，<a id="a-Gb"></a>汝今若能不持禁戒，<a id="a-Gc"></a>如是则为真实持也。<a id="a-Gd"></a>’”</p>
  <p id="aGe">善住意言：<a id="a-Gf"></a>“大士，<a id="a-Gg"></a>以何义故作如斯说？<a id="a-Gh"></a>”</p>
  <p id="aGi">文殊师利言：<a id="a-Gj"></a>“天子，<a id="a-Gk"></a>一切诸法悉无所取，<a id="a-Gl"></a>故无可持，<a id="a-Gm"></a>云何此戒而独有持？<a id="a-Gn"></a>天子，<a id="a-Go"></a>戒若可持，<a id="a-Gp"></a>则持三界。<a id="a-Gq"></a>天子，<a id="a-Gr"></a>于汝意者，<a id="a-Gs"></a>以何为戒？<a id="a-Gt"></a>”</p>
  <p id="aGu">善住意言：<a id="a-Gv"></a>“大士，<a id="a-Gw"></a>若能具足波罗提木叉者，<a id="a-Gx"></a>是名为戒。<a id="a-Gy"></a>”</p>
  <p id="aGz">文殊师利言：<a id="a-H0"></a>“天子，<a id="a-H1"></a>云何名为波罗提木叉？<a id="a-H2"></a>”</p>
  <p id="aH3">善住意言：<a id="a-H4"></a>“大士，<a id="a-H5"></a>所谓持身及以口、<a id="a-H6"></a>意三业具足，<a id="a-H7"></a>是则名为波罗提木叉也。<a id="a-H8"></a>”</p>
  <p id="aH9">文殊师利言：<a id="a-HA"></a>“天子，<a id="a-HB"></a>于意云何？<a id="a-HC"></a>今是现前，<a id="a-HD"></a>何处有是身业可作？<a id="a-HE"></a>如是过去、<a id="a-HF"></a>未来亦无有作，<a id="a-HG"></a>彼皆无作，<a id="a-HH"></a>无有像貌，<a id="a-HI"></a>可得言有或青、<a id="a-HJ"></a>或黄、<a id="a-HK"></a>或赤、<a id="a-HL"></a>或白及玻瓈色耶？<a id="a-HM"></a>”</p>
  <p id="aHN">善住意言：<a id="a-HO"></a>“不也，<a id="a-HP"></a>大士。<a id="a-HQ"></a>”</p>
  <p id="aHR">文殊师利言：<a id="a-HS"></a>“天子，<a id="a-HT"></a>彼名何等？<a id="a-HU"></a>云何而说？<a id="a-HV"></a>”</p>
  <p id="aHW">善住意言：<a id="a-HX"></a>“彼名无为，<a id="a-HY"></a>实不可说，<a id="a-HZ"></a>如是乃至意作亦然。<a id="a-Ha"></a>”</p>
  <p id="aHb">文殊师利言：<a id="a-Hc"></a>“天子，<a id="a-Hd"></a>于意云何？<a id="a-He"></a>彼无为者，<a id="a-Hf"></a>可作有为乎？<a id="a-Hg"></a>”</p>
  <p id="aHh">善住意言：<a id="a-Hi"></a>“不也，<a id="a-Hj"></a>大士。<a id="a-Hk"></a>”</p>
  <p id="aHl">文殊师利言：<a id="a-Hm"></a>“天子，<a id="a-Hn"></a>以是义故，<a id="a-Ho"></a>我如斯说，<a id="a-Hp"></a>彼若不持名真持戒。<a id="a-Hq"></a>天子，<a id="a-Hr"></a>若言增上戒学、<a id="a-Hs"></a>增上心学、<a id="a-Ht"></a>增上慧学者，<a id="a-Hu"></a>为学实际，<a id="a-Hv"></a>当如是知：<a id="a-Hw"></a>无所持故言增上戒学，<a id="a-Hx"></a>无所知故言增上心学，<a id="a-Hy"></a>无所见故言增上慧学。<a id="a-Hz"></a>如是心不分别故，<a id="a-I0"></a>不忆念故，<a id="a-I1"></a>不生殊异故，<a id="a-I2"></a>名最上心学；<a id="a-I3"></a>如心学，<a id="a-I4"></a>戒、<a id="a-I5"></a>慧亦尔。<a id="a-I6"></a>天子，<a id="a-I7"></a>若不得心，<a id="a-I8"></a>则不念戒；<a id="a-I9"></a>若不念戒，<a id="a-IA"></a>则不思慧；<a id="a-IB"></a>若不思慧，<a id="a-IC"></a>则无复起一切疑惑；<a id="a-ID"></a>既无疑惑，<a id="a-IE"></a>则不持戒；<a id="a-IF"></a>若不持戒，<a id="a-IG"></a>是则名为真持戒也。<a id="a-IH"></a>天子当知，<a id="a-II"></a>彼持戒者，<a id="a-IJ"></a>则无所欲；<a id="a-IK"></a>无所欲故，<a id="a-IL"></a>则无退还；<a id="a-IM"></a>无退还故，<a id="a-IN"></a>彼则清净；<a id="a-IO"></a>彼清净故，<a id="a-IP"></a>则得解脱；<a id="a-IQ"></a>彼解脱故，<a id="a-IR"></a>则得精进；<a id="a-IS"></a>彼精进故，<a id="a-IT"></a>则无有漏；<a id="a-IU"></a>彼无漏故，<a id="a-IV"></a>则住正行；<a id="a-IW"></a>住正行故，<a id="a-IX"></a>则无像貌；<a id="a-IY"></a>无像貌故，<a id="a-IZ"></a>即是虚空。<a id="a-Ia"></a>何以故？<a id="a-Ib"></a>以彼虚空无形相故。<a id="a-Ic"></a>是故，<a id="a-Id"></a>天子，<a id="a-Ie"></a>若有人能如是学者，<a id="a-If"></a>则为不学；<a id="a-Ig"></a>彼无学故，<a id="a-Ih"></a>则为真学。<a id="a-Ii"></a>于何处学？<a id="a-Ij"></a>谓无处学。<a id="a-Ik"></a>云何无处？<a id="a-Il"></a>谓空平等。<a id="a-Im"></a>天子，<a id="a-In"></a>若能正住空平等者，<a id="a-Io"></a>是则名为真住戒学。<a id="a-Ip"></a>”</p>
  <p id="aIq">尔时，<a id="a-Ir"></a>文殊师利复语善住意天子言：<a id="a-Is"></a>“天子，<a id="a-It"></a>若人能作如是出家，<a id="a-Iu"></a>如是受具，<a id="a-Iv"></a>我复教彼如是言曰：<a id="a-Iw"></a>‘诸善男子，<a id="a-Ix"></a>汝今若能受彼一切三千大千世界笃信檀越供养众具，<a id="a-Iy"></a>而能于中不起分别，<a id="a-Iz"></a>不念报恩，<a id="a-J0"></a>是乃名为清净持戒。<a id="a-J1"></a>’”</p>
  <p id="aJ2">善住意言：<a id="a-J3"></a>“大士，<a id="a-J4"></a>以何义故作如斯说？<a id="a-J5"></a>”</p>
  <p id="aJ6">文殊师利言：<a id="a-J7"></a>“天子，<a id="a-J8"></a>所谓若人取彼施者、<a id="a-J9"></a>受者、<a id="a-JA"></a>财物三事故，<a id="a-JB"></a>是为报恩；<a id="a-JC"></a>又若见彼是为报恩，<a id="a-JD"></a>若思惟彼是为报恩，<a id="a-JE"></a>若分别彼是为报恩。<a id="a-JF"></a>天子，<a id="a-JG"></a>若不见彼、<a id="a-JH"></a>不取彼、<a id="a-JI"></a>不思惟彼、<a id="a-JJ"></a>不分别彼者，<a id="a-JK"></a>有何可报？<a id="a-JL"></a>何以故？<a id="a-JM"></a>以从本来毕竟清净，<a id="a-JN"></a>如是报故。<a id="a-JO"></a>天子彼若取、<a id="a-JP"></a>若见、<a id="a-JQ"></a>若思惟、<a id="a-JR"></a>若分别及念报者，<a id="a-JS"></a>是谓凡夫，<a id="a-JT"></a>非阿罗汉。<a id="a-JU"></a>所以者何？<a id="a-JV"></a>是诸凡夫，<a id="a-JW"></a>于一切时常行取著，<a id="a-JX"></a>思量分别此受彼与、<a id="a-JY"></a>彼垢此净，<a id="a-JZ"></a>以是分别故有报恩。<a id="a-Ja"></a>云何报恩？<a id="a-Jb"></a>谓诸凡夫，<a id="a-Jc"></a>于生死有取后生身，<a id="a-Jd"></a>是故于彼欲行报恩。<a id="a-Je"></a>天子，<a id="a-Jf"></a>诸阿罗汉不受后有，<a id="a-Jg"></a>毕竟不见，<a id="a-Jh"></a>不思量、<a id="a-Ji"></a>不分别，<a id="a-Jj"></a>无有此彼，<a id="a-Jk"></a>更不受身，<a id="a-Jl"></a>当于何处而报恩也？<a id="a-Jm"></a>天子，<a id="a-Jn"></a>若受彼施，<a id="a-Jo"></a>当行三净，<a id="a-Jp"></a>然后乃受。<a id="a-Jq"></a>何谓三净？<a id="a-Jr"></a>一、<a id="a-Js"></a>不见己身即无施者，<a id="a-Jt"></a>二、<a id="a-Ju"></a>不见他人即无受者，<a id="a-Jv"></a>三、<a id="a-Jw"></a>不见财物即无施事。<a id="a-Jx"></a>天子，<a id="a-Jy"></a>如是三净则毕竟净，<a id="a-Jz"></a>如斯净已复何用报？<a id="a-K0"></a>天子，<a id="a-K1"></a>以是义故，<a id="a-K2"></a>我如是说，<a id="a-K3"></a>若受三千大千世界笃信檀越一切众具，<a id="a-K4"></a>不分别、<a id="a-K5"></a>不念报者，<a id="a-K6"></a>是名世间真胜福田，<a id="a-K7"></a>是真出家，<a id="a-K8"></a>是净持戒。<a id="a-K9"></a>”</p>
  <p id="aKA">尔时，<a id="a-KB"></a>文殊师利复语善住意天子言：<a id="a-KC"></a>“天子，<a id="a-KD"></a>我与彼人如是出家，<a id="a-KE"></a>如是戒已，<a id="a-KF"></a>当复教言：<a id="a-KG"></a>‘诸善男子，<a id="a-KH"></a>汝今若能不行阿兰拏，<a id="a-KI"></a>不在聚落，<a id="a-KJ"></a>不处近、<a id="a-KK"></a>不住远，<a id="a-KL"></a>不独坐、<a id="a-KM"></a>不众居，<a id="a-KN"></a>不多言、<a id="a-KO"></a>不杜默，<a id="a-KP"></a>不乞食、<a id="a-KQ"></a>不受请，<a id="a-KR"></a>不事粪扫衣、<a id="a-KS"></a>不受他衣钵，<a id="a-KT"></a>不多贪、<a id="a-KU"></a>不少欲，<a id="a-KV"></a>不多求、<a id="a-KW"></a>不知足，<a id="a-KX"></a>不树下、<a id="a-KY"></a>不露地，<a id="a-KZ"></a>不服腐烂药、<a id="a-Ka"></a>不受肉与酥。<a id="a-Kb"></a>善男子，<a id="a-Kc"></a>汝若能于一切头陀不起分别，<a id="a-Kd"></a>如是行者，<a id="a-Ke"></a>则名具足行头陀也。<a id="a-Kf"></a>’何以故？<a id="a-Kg"></a>若以忆念分别行者，<a id="a-Kh"></a>即是我慢心见诸相。<a id="a-Ki"></a>天子，<a id="a-Kj"></a>若如是行，<a id="a-Kk"></a>则如是念：<a id="a-Kl"></a>‘我受粪扫衣，<a id="a-Km"></a>我行乞食，<a id="a-Kn"></a>我住树下，<a id="a-Ko"></a>我坐露地，<a id="a-Kp"></a>我行阿兰拏，<a id="a-Kq"></a>我服腐烂药，<a id="a-Kr"></a>我少欲，<a id="a-Ks"></a>我知足，<a id="a-Kt"></a>我行头陀。<a id="a-Ku"></a>’天子，<a id="a-Kv"></a>若正行者，<a id="a-Kw"></a>不生如是念。<a id="a-Kx"></a>所以者何？<a id="a-Ky"></a>为彼无有一切分别故。<a id="a-Kz"></a>彼于尔时尚不见我，<a id="a-L0"></a>况当计有头陀功德？<a id="a-L1"></a>若见有者，<a id="a-L2"></a>无有是处。<a id="a-L3"></a>天子，<a id="a-L4"></a>是故若有如是行头陀，<a id="a-L5"></a>不忆念、<a id="a-L6"></a>不分别，<a id="a-L7"></a>我则说为真头陀也。<a id="a-L8"></a>何以故？<a id="a-L9"></a>天子，<a id="a-LA"></a>若斯人者，<a id="a-LB"></a>拂去贪欲，<a id="a-LC"></a>拂去瞋恚，<a id="a-LD"></a>拂去愚痴，<a id="a-LE"></a>拂去三界，<a id="a-LF"></a>拂去五阴，<a id="a-LG"></a>拂去十二入，<a id="a-LH"></a>拂去十八界，<a id="a-LI"></a>如是我说为真头陀。<a id="a-LJ"></a>何以故？<a id="a-LK"></a>以彼头陀，<a id="a-LL"></a>不取不舍，<a id="a-LM"></a>不思不念，<a id="a-LN"></a>不修不行，<a id="a-LO"></a>非法非非法，<a id="a-LP"></a>是故我说真头陀也。<a id="a-LQ"></a>”</p>
  <p id="aLR">尔时，<a id="a-LS"></a>文殊师利复语善住意天子言：<a id="a-LT"></a>“天子，<a id="a-LU"></a>我与彼人如是出家，<a id="a-LV"></a>如是行已，<a id="a-LW"></a>当复教言：<a id="a-LX"></a>‘诸善男子，<a id="a-LY"></a>汝今若能不观四圣谛，<a id="a-LZ"></a>不修四念处，<a id="a-La"></a>不修四正勤，<a id="a-Lb"></a>不修四如意足，<a id="a-Lc"></a>不修五根，<a id="a-Ld"></a>不修五力，<a id="a-Le"></a>不修七觉分，<a id="a-Lf"></a>不修八圣道，<a id="a-Lg"></a>不修三十七助菩提法，<a id="a-Lh"></a>莫证三解脱门。<a id="a-Li"></a>’何以故？<a id="a-Lj"></a>天子，<a id="a-Lk"></a>彼圣谛者入无生相，<a id="a-Ll"></a>不可念知，<a id="a-Lm"></a>不可修证。<a id="a-Ln"></a>所以者何？<a id="a-Lo"></a>彼无生中，<a id="a-Lp"></a>云何言证？<a id="a-Lq"></a>天子，<a id="a-Lr"></a>是故我言，<a id="a-Ls"></a>夫念处者，<a id="a-Lt"></a>非念非思一切诸法故言念处。<a id="a-Lu"></a>天子，<a id="a-Lv"></a>若比丘不住欲界、<a id="a-Lw"></a>不住色界、<a id="a-Lx"></a>不住无色界，<a id="a-Ly"></a>故言比丘，<a id="a-Lz"></a>不住四念处，<a id="a-M0"></a>思修四念处。<a id="a-M1"></a>云何思修如彼？<a id="a-M2"></a>不思不修故言思修。<a id="a-M3"></a>如是次第，<a id="a-M4"></a>乃至三十七种助菩提法，<a id="a-M5"></a>应如是知。<a id="a-M6"></a>天子，<a id="a-M7"></a>若彼禅行比丘，<a id="a-M8"></a>于一切法悉无所得，<a id="a-M9"></a>无所得故不思念，<a id="a-MA"></a>不分别，<a id="a-MB"></a>不修不证。<a id="a-MC"></a>何以故？<a id="a-MD"></a>天子，<a id="a-ME"></a>彼诸法但有名。<a id="a-MF"></a>如三十七助菩提法，<a id="a-MG"></a>彼虽有名而不可得，<a id="a-MH"></a>唯以分别因缘故生，<a id="a-MI"></a>一相无相，<a id="a-MJ"></a>以如是名故如是说，<a id="a-MK"></a>其说亦无；<a id="a-ML"></a>故彼虽复名字证知，<a id="a-MM"></a>终不可得，<a id="a-MN"></a>是则名为如实觉知三十七种助菩提法。<a id="a-MO"></a>”</p>
  <p id="aMP">时，<a id="a-MQ"></a>彼善住意天子复白文殊师利言：<a id="a-MR"></a>“大士，<a id="a-MS"></a>所言禅行比丘，<a id="a-MT"></a>何等名为禅行比丘耶？<a id="a-MU"></a>”</p>
  <p id="aMV">文殊师利言：<a id="a-MW"></a>“天子，<a id="a-MX"></a>若彼比丘于一切法，<a id="a-MY"></a>但取一行极随顺者，<a id="a-MZ"></a>所谓无生，<a id="a-Ma"></a>是为禅行。<a id="a-Mb"></a>又复无有少法可取，<a id="a-Mc"></a>是为禅行。<a id="a-Md"></a>又不取何法？<a id="a-Me"></a>所谓不取此世、<a id="a-Mf"></a>彼世，<a id="a-Mg"></a>不取三界，<a id="a-Mh"></a>乃至不取一切诸法，<a id="a-Mi"></a>如是平等，<a id="a-Mj"></a>是为禅行。<a id="a-Mk"></a>天子，<a id="a-Ml"></a>如禅行者，<a id="a-Mm"></a>乃至无有一法相应，<a id="a-Mn"></a>无合无散，<a id="a-Mo"></a>是为禅行。<a id="a-Mp"></a>”</p>
  <p id="aMq">尔时，<a id="a-Mr"></a>彼会大众多有无量百千众生，<a id="a-Ms"></a>咸有疑心：<a id="a-Mt"></a>“今此文殊师利，<a id="a-Mu"></a>所说如是，<a id="a-Mv"></a>云何得与圣说相应？<a id="a-Mw"></a>所以者何？<a id="a-Mx"></a>世尊恒说：<a id="a-My"></a>‘若人能入三解脱门，<a id="a-Mz"></a>名为涅槃。<a id="a-N0"></a>’又如佛说：<a id="a-N1"></a>‘若有修行三十七种助菩提法，<a id="a-N2"></a>便证涅槃。<a id="a-N3"></a>’然而今者，<a id="a-N4"></a>文殊师利更如是说不应修，<a id="a-N5"></a>是助菩提行，<a id="a-N6"></a>亦莫入彼三解脱门，<a id="a-N7"></a>将非文殊师利虚妄说耶？<a id="a-N8"></a>”</p>
  <p id="aN9">于是，<a id="a-NA"></a>文殊师利知诸比丘及以众会咸皆有疑，<a id="a-NB"></a>即语尊者舍利弗言：<a id="a-NC"></a>“大德，<a id="a-ND"></a>汝于今者，<a id="a-NE"></a>最可证信，<a id="a-NF"></a>世尊记汝智慧第一。<a id="a-NG"></a>大德，<a id="a-NH"></a>汝于何时证离欲法？<a id="a-NI"></a>且当证法时，<a id="a-NJ"></a>岂不见四谛耶？<a id="a-NK"></a>”</p>
  <p id="aNL">舍利弗言：<a id="a-NM"></a>“不也。<a id="a-NN"></a>”</p>
  <p id="aNO">“岂不修三十七助菩提分法耶？<a id="a-NP"></a>”</p>
  <p id="aNQ">曰：<a id="a-NR"></a>“不也。<a id="a-NS"></a>”</p>
  <p id="aNT">“岂不入三解脱门耶？<a id="a-NU"></a>”</p>
  <p id="aNV">曰：<a id="a-NW"></a>“不也。<a id="a-NX"></a>大士，<a id="a-NY"></a>我于尔时乃至无有一法可见、<a id="a-NZ"></a>可除、<a id="a-Na"></a>可修、<a id="a-Nb"></a>可证、<a id="a-Nc"></a>可选择者。<a id="a-Nd"></a>所以者何？<a id="a-Ne"></a>一切诸法，<a id="a-Nf"></a>无为、<a id="a-Ng"></a>无生、<a id="a-Nh"></a>无言，<a id="a-Ni"></a>是空。<a id="a-Nj"></a>若是空者，<a id="a-Nk"></a>有何可证？<a id="a-Nl"></a>”</p>
  <p id="aNm">说此法时，<a id="a-Nn"></a>众中有三万比丘，<a id="a-No"></a>于法漏尽，<a id="a-Np"></a>心得解脱。</p>
 </body>
</html>