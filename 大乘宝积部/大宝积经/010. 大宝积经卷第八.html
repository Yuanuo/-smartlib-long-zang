<!doctype html>
<html id="z3IBTDTBo" data-ver="1267">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘宝积部">
  <meta period="唐">
 </head>
 <body>
  <h1 id="a1">大宝积经卷第八</h1>
  <h2 id="a2">西晋三藏法师竺法护译</h2>
  <h2 id="a3">密迹金刚力士会第三之一</h2>
  <p id="a4">闻如是：<a id="a-5"></a>一时，<a id="a-6"></a>佛游王舍城灵鹫山，<a id="a-7"></a>与大比丘众俱。<a id="a-8"></a>四万二千菩萨，<a id="a-9"></a>八万四千一切大圣，<a id="a-A"></a>神通以达，<a id="a-B"></a>各在十方异佛国会，<a id="a-C"></a>故来集此。<a id="a-D"></a>皆得法忍，<a id="a-E"></a>至不退转一生补处；<a id="a-F"></a>逮致总持，<a id="a-G"></a>辩才无碍，<a id="a-H"></a>周流十方无数佛土，<a id="a-I"></a>神通自娱；<a id="a-J"></a>弃诸外学，<a id="a-K"></a>降伏众魔，<a id="a-L"></a>消诸怨敌；<a id="a-M"></a>等心众生，<a id="a-N"></a>睹一切源，<a id="a-O"></a>晓了三界众生根本；<a id="a-P"></a>普入一切诸度无极，<a id="a-Q"></a>常处闲静，<a id="a-R"></a>善权方便靡所不通；<a id="a-S"></a>诸佛咨嗟宣扬其德，<a id="a-T"></a>修无数劫奉开士行，<a id="a-U"></a>积功累德亿载兆垓；<a id="a-V"></a>从无限世心平如地，<a id="a-W"></a>诸佛土境不可限量；<a id="a-X"></a>所行清净，<a id="a-Y"></a>弃众挂碍，<a id="a-Z"></a>除诸阴盖，<a id="a-a"></a>其身坚强犹如钩锁；<a id="a-b"></a>得金刚志，<a id="a-c"></a>致道圣性，<a id="a-d"></a>大师子吼独步众会，<a id="a-e"></a>体解所入得无所畏，<a id="a-f"></a>光蔽日月阐曜真法；<a id="a-g"></a>等于三世，<a id="a-h"></a>去来今得寤惑决疑；<a id="a-i"></a>深入微妙，<a id="a-j"></a>下于缘起，<a id="a-k"></a>开化刚强，<a id="a-l"></a>捐舍断灭、<a id="a-m"></a>有常之想；<a id="a-n"></a>一切禅思三昧正受，<a id="a-o"></a>将护畅达处处所入，<a id="a-p"></a>十方闻声受无重问；<a id="a-q"></a>不断三宝训诲言教，<a id="a-r"></a>积德无量兴隆道宝，<a id="a-s"></a>过诸声闻、<a id="a-t"></a>缘觉之地；<a id="a-u"></a>行无尽慈，<a id="a-v"></a>遵无极哀，<a id="a-w"></a>摄四梵行，<a id="a-x"></a>四恩普济随时开度；<a id="a-y"></a>过三脱门，<a id="a-z"></a>至三达智，<a id="a-10"></a>周旋三界犹如日月，<a id="a-11"></a>往来四域如转轮圣王，<a id="a-12"></a>以勇猛慧度生老死，<a id="a-13"></a>出入五趣如炬照冥；<a id="a-14"></a>心无所著犹如莲华生于污埿，<a id="a-15"></a>行无增损犹如虚空无所增爱，<a id="a-16"></a>颁宣三藏如国明君赐报印绶拜与官号；<a id="a-17"></a>超俗八法不以戚忻，<a id="a-18"></a>游入八难化众危厄；<a id="a-19"></a>以慧成就转不退轮，<a id="a-1A"></a>解众废乱，<a id="a-1B"></a>显示正真本无之法，<a id="a-1C"></a>发训超分至一切智；<a id="a-1D"></a>三界为震，<a id="a-1E"></a>佛十八法诲诸愚冥，<a id="a-1F"></a>离于三毒如吹浮云；<a id="a-1G"></a>以道法舟往度众生，<a id="a-1H"></a>劝十二海脱生死轮，<a id="a-1I"></a>往来三处济十二因。</p>
  <p id="a1J">诸会菩萨具足功勋，<a id="a-1K"></a>其名曰：<a id="a-1L"></a>月施菩萨、<a id="a-1M"></a>月英菩萨、<a id="a-1N"></a>寂英菩萨、<a id="a-1O"></a>首英菩萨、<a id="a-1P"></a>光英菩萨、<a id="a-1Q"></a>光首菩萨，<a id="a-1R"></a>首积、<a id="a-1S"></a>首寂、<a id="a-1T"></a>钩锁、<a id="a-1U"></a>龙忻、<a id="a-1V"></a>龙施、<a id="a-1W"></a>执像蜜天、<a id="a-1X"></a>缘胜、<a id="a-1Y"></a>缘手、<a id="a-1Z"></a>常举手、<a id="a-1a"></a>常下手、<a id="a-1b"></a>宝印手、<a id="a-1c"></a>宝掌、<a id="a-1d"></a>普世、<a id="a-1e"></a>宿王、<a id="a-1f"></a>金刚意、<a id="a-1g"></a>金刚步、<a id="a-1h"></a>不动行迹、<a id="a-1i"></a>过三世度、<a id="a-1j"></a>无量迹、<a id="a-1k"></a>无量意、<a id="a-1l"></a>海意、<a id="a-1m"></a>坚意、<a id="a-1n"></a>上意、<a id="a-1o"></a>持意、<a id="a-1p"></a>增意、<a id="a-1q"></a>常惨、<a id="a-1r"></a>常笑、<a id="a-1s"></a>喜根、<a id="a-1t"></a>善照威、<a id="a-1u"></a>离垢、<a id="a-1v"></a>弃恶趣、<a id="a-1w"></a>去众盖、<a id="a-1x"></a>极精进、<a id="a-1y"></a>智积、<a id="a-1z"></a>常观、<a id="a-20"></a>光世音、<a id="a-21"></a>大势至、<a id="a-22"></a>山顶、<a id="a-23"></a>虚空藏、<a id="a-24"></a>不眴、<a id="a-25"></a>不慕乐、<a id="a-26"></a>宝上、<a id="a-27"></a>宝心、<a id="a-28"></a>善思、<a id="a-29"></a>善思义、<a id="a-2A"></a>珠结总、<a id="a-2B"></a>豪王、<a id="a-2C"></a>净王、<a id="a-2D"></a>严土、<a id="a-2E"></a>宝事、<a id="a-2F"></a>恩施、<a id="a-2G"></a>帝天、<a id="a-2H"></a>水天、<a id="a-2I"></a>帝罔、<a id="a-2J"></a>明罔、<a id="a-2K"></a>喻天、<a id="a-2L"></a>积快、<a id="a-2M"></a>臂善、<a id="a-2N"></a>白象、<a id="a-2O"></a>香手、<a id="a-2P"></a>众香手、<a id="a-2Q"></a>师子、<a id="a-2R"></a>英普、<a id="a-2S"></a>利意、<a id="a-2T"></a>妙御、<a id="a-2U"></a>大御、<a id="a-2V"></a>寂意、<a id="a-2W"></a>慈氏、<a id="a-2X"></a>普首、<a id="a-2Y"></a>童真，<a id="a-2Z"></a>其八万四千菩萨号各如是。</p>
  <p id="a2a">尔时，<a id="a-2b"></a>于是三千大千佛土，<a id="a-2c"></a>大尊巍巍，<a id="a-2d"></a>释、<a id="a-2e"></a>梵、<a id="a-2f"></a>四天王、<a id="a-2g"></a>诸天龙神、<a id="a-2h"></a>阿须轮、<a id="a-2i"></a>迦留罗、<a id="a-2j"></a>真陀罗、<a id="a-2k"></a>摩休勒、<a id="a-2l"></a>揵沓和、<a id="a-2m"></a>诸王官属，<a id="a-2n"></a>咸来集会。<a id="a-2o"></a>阿耨达龙王、<a id="a-2p"></a>和轮龙王、<a id="a-2q"></a>摩那斯龙王、<a id="a-2r"></a>多朱龙王、<a id="a-2s"></a>雪色龙王、<a id="a-2t"></a>无量色龙王、<a id="a-2u"></a>须深龙王，<a id="a-2v"></a>及余无数百千龙王，<a id="a-2w"></a>并其官属皆来在会。<a id="a-2x"></a>闲居阿须轮、<a id="a-2y"></a>须摩质阿须轮、<a id="a-2z"></a>决河阿须轮、<a id="a-30"></a>顺树阿须轮、<a id="a-31"></a>璎珞阿须轮、<a id="a-32"></a>狂惑阿须轮、<a id="a-33"></a>断绝阿须轮、<a id="a-34"></a>执鬼阿须轮，<a id="a-35"></a>各与无数眷属，<a id="a-36"></a>围旋皆来在会。<a id="a-37"></a>摩竭国王蓱沙，<a id="a-38"></a>及宫人眷属皆来在会。<a id="a-39"></a>诸比丘、<a id="a-3A"></a>比丘尼、<a id="a-3B"></a>清信士、<a id="a-3C"></a>清信女，<a id="a-3D"></a>主天地神，<a id="a-3E"></a>欲行天、<a id="a-3F"></a>色行天、<a id="a-3G"></a>净居天，<a id="a-3H"></a>悉来在会。</p>
  <p id="a3I">彼时世尊，<a id="a-3J"></a>与无央数百千之众眷属围旋而为说经，<a id="a-3K"></a>颁宣菩萨诸大士业，<a id="a-3L"></a>其法名曰净济广布道义。<a id="a-3M"></a>何谓菩萨业？<a id="a-3N"></a>以行布施，<a id="a-3O"></a>开化众生救济危厄；<a id="a-3P"></a>修禁戒业，<a id="a-3Q"></a>周满所愿十善之事；<a id="a-3R"></a>行忍辱业，<a id="a-3S"></a>备悉诸相，<a id="a-3T"></a>八十种好严饰己身；<a id="a-3U"></a>行精进业，<a id="a-3V"></a>所造德本一切具足无所缺漏；<a id="a-3W"></a>行禅思业，<a id="a-3X"></a>志性和安成无思议；<a id="a-3Y"></a>行智慧业，<a id="a-3Z"></a>断众尘劳，<a id="a-3a"></a>成就圣明化诸不达；<a id="a-3b"></a>行博闻业，<a id="a-3c"></a>致无碍辩，<a id="a-3d"></a>所说如流听者辄受；<a id="a-3e"></a>行功德业，<a id="a-3f"></a>劝益众生无限之福；<a id="a-3g"></a>行圣明业，<a id="a-3h"></a>缘致无量至真辩才；<a id="a-3i"></a>行寂然业，<a id="a-3j"></a>所兴发众不可思议；<a id="a-3k"></a>行正观业，<a id="a-3l"></a>弃舍邪行无益之事；<a id="a-3m"></a>行慈心业，<a id="a-3n"></a>常修仁和，<a id="a-3o"></a>未尝怀害；<a id="a-3p"></a>行哀之业，<a id="a-3q"></a>欲济众生不厌终始；<a id="a-3r"></a>行喜之业，<a id="a-3s"></a>乐法之乐而以自娱，<a id="a-3t"></a>亦化众生使慕道法；<a id="a-3u"></a>行于护业，<a id="a-3v"></a>断无量衅示其罪福；<a id="a-3w"></a>以法兼利，<a id="a-3x"></a>听法会业，<a id="a-3y"></a>去众阴盖令不自大；<a id="a-3z"></a>行出家业，<a id="a-40"></a>捐舍恩爱恋恨之心、<a id="a-41"></a>世俗之习；<a id="a-42"></a>行闲居业，<a id="a-43"></a>所立要义不失一心；<a id="a-44"></a>行有志业，<a id="a-45"></a>逮得总持，<a id="a-46"></a>念法不忘以化众庶；<a id="a-47"></a>行思念业，<a id="a-48"></a>其意晓了，<a id="a-49"></a>靡不通达；<a id="a-4A"></a>行游步业，<a id="a-4B"></a>解义所趣，<a id="a-4C"></a>有益不损；<a id="a-4D"></a>行意止业，<a id="a-4E"></a>观身痛痒心意诸法；<a id="a-4F"></a>行意断业，<a id="a-4G"></a>皆断一切众罪恶法，<a id="a-4H"></a>普修道义诸行妙法；<a id="a-4I"></a>行神足业，<a id="a-4J"></a>轻其身心，<a id="a-4K"></a>往来趣厄救众下劣；<a id="a-4L"></a>行诸根业，<a id="a-4M"></a>具足寂静，<a id="a-4N"></a>眼耳鼻口身心使定不乱；<a id="a-4O"></a>行诸力业，<a id="a-4P"></a>消众尘劳瑕秽之非，<a id="a-4Q"></a>常能自制亦化众庶；<a id="a-4R"></a>行觉意业，<a id="a-4S"></a>畅自然法以达正己；<a id="a-4T"></a>行于道业，<a id="a-4U"></a>越众邪径九十六种；<a id="a-4V"></a>行真正业，<a id="a-4W"></a>致仁义事无有瞋喜；<a id="a-4X"></a>行解辩业，<a id="a-4Y"></a>见众生心而为开阐；<a id="a-4Z"></a>行自归业，<a id="a-4a"></a>己身自达不须仰人；<a id="a-4b"></a>行善友业，<a id="a-4c"></a>通功勋门济以慧德；<a id="a-4d"></a>行纯性业，<a id="a-4e"></a>普和三世无有欺惑；<a id="a-4f"></a>行应时业，<a id="a-4g"></a>皆能具足越一切难；<a id="a-4h"></a>行圣贤业，<a id="a-4i"></a>所往殊特与众超异；<a id="a-4j"></a>行宴坐业，<a id="a-4k"></a>如所闻法常奉行之；<a id="a-4l"></a>行四恩业，<a id="a-4m"></a>合聚于众为演经法；<a id="a-4n"></a>行正法业，<a id="a-4o"></a>顺三宝教令不断绝；<a id="a-4p"></a>晓劝助业，<a id="a-4q"></a>勤化众生严净佛土；<a id="a-4r"></a>权方便业，<a id="a-4s"></a>普用具足一切愍智。<a id="a-4t"></a>世尊如是，<a id="a-4u"></a>广为一切宣菩萨业，<a id="a-4v"></a>名曰清净。</p>
  <p id="a4w">于是金刚力士，<a id="a-4x"></a>名曰密迹，<a id="a-4y"></a>住世尊右，<a id="a-4z"></a>手执金刚，<a id="a-50"></a>前白佛言：<a id="a-51"></a>“至未曾有如来至真，<a id="a-52"></a>快说菩萨号净济业经典之要！<a id="a-53"></a>如向大圣颁宣斯法，<a id="a-54"></a>我察思议是一切业，<a id="a-55"></a>皆入菩萨众德慧业。<a id="a-56"></a>所以者何？<a id="a-57"></a>其妙功德悉诸菩萨之所娱乐，<a id="a-58"></a>所化变示，<a id="a-59"></a>以是所乐摄导众生。<a id="a-5A"></a>其慧业者，<a id="a-5B"></a>菩萨雅辞多所悦可。<a id="a-5C"></a>若有菩萨，<a id="a-5D"></a>晓了举要功德之业，<a id="a-5E"></a>修慧明业，<a id="a-5F"></a>是行第一真实至诚。<a id="a-5G"></a>所以者何？<a id="a-5H"></a>其功德业，<a id="a-5I"></a>则是菩萨善权方便，<a id="a-5J"></a>所度无极，<a id="a-5K"></a>具足福庆；<a id="a-5L"></a>其斯慧业，<a id="a-5M"></a>则是菩萨智度无极，<a id="a-5N"></a>众行备悉。<a id="a-5O"></a>以是二业，<a id="a-5P"></a>普备一切诸菩萨道而恩广济，<a id="a-5Q"></a>诸魔官属莫能当者，<a id="a-5R"></a>以度魔界。<a id="a-5S"></a>菩萨如是至不退转，<a id="a-5T"></a>当成无上正真之道。<a id="a-5U"></a>计于法本，<a id="a-5V"></a>诸不退转近佛世尊，<a id="a-5W"></a>皆致如来秘密要藏，<a id="a-5X"></a>恣意颁宣，<a id="a-5Y"></a>未曾覆匿。<a id="a-5Z"></a>”</p>
  <p id="a5a">于时寂意菩萨，<a id="a-5b"></a>谓密迹金刚力士：<a id="a-5c"></a>“密迹，<a id="a-5d"></a>所云有二事业，<a id="a-5e"></a>近于如来慧。<a id="a-5f"></a>仁能乐住，<a id="a-5g"></a>宣于如来秘密之业，<a id="a-5h"></a>非诸声闻、<a id="a-5i"></a>缘觉之地所能及逮，<a id="a-5j"></a>况余凡庶之所及乎？<a id="a-5k"></a>”时，<a id="a-5l"></a>密迹金刚力士默然不报。</p>
  <p id="a5m">时，<a id="a-5n"></a>寂意菩萨前白佛言：<a id="a-5o"></a>“密迹力士，<a id="a-5p"></a>岂能屈意为斯众会，<a id="a-5q"></a>随时敷演诸菩萨密、<a id="a-5r"></a>如来秘要？<a id="a-5s"></a>一切众会普共渴仰，<a id="a-5t"></a>欲得闻之。<a id="a-5u"></a>若闻所说，<a id="a-5v"></a>心中坦然，<a id="a-5w"></a>忻喜大悦奉菩萨行，<a id="a-5x"></a>具足成就此要密事，<a id="a-5y"></a>心性调和入无极慈。<a id="a-5z"></a>”</p>
  <p id="a60">佛告密迹金刚力士：<a id="a-61"></a>“仁能重任，<a id="a-62"></a>为此众会说菩萨密、<a id="a-63"></a>如来秘要，<a id="a-64"></a>千佛劝叹。<a id="a-65"></a>卿宣诸菩萨道品诸行，<a id="a-66"></a>众会乐闻。<a id="a-67"></a>”</p>
  <p id="a68">密迹金刚力士前白佛言：<a id="a-69"></a>“少能堪任为诸众会，<a id="a-6A"></a>宣菩萨密、<a id="a-6B"></a>如来秘要！<a id="a-6C"></a>假使如来劝佐威神而见扶接，<a id="a-6D"></a>乘大慧光，<a id="a-6E"></a>承佛圣旨，<a id="a-6F"></a>乃敢宣布诸菩萨密、<a id="a-6G"></a>如来秘要！<a id="a-6H"></a>犹如世尊，<a id="a-6I"></a>夜闇冥时依灯火明，<a id="a-6J"></a>得见形色往来、<a id="a-6K"></a>好丑、<a id="a-6L"></a>东西南北所当进退；<a id="a-6M"></a>如是，<a id="a-6N"></a>世尊，<a id="a-6O"></a>若见建立承佛圣旨，<a id="a-6P"></a>所知少小粗举叹说。<a id="a-6Q"></a>”</p>
  <p id="a6R">佛言：<a id="a-6S"></a>“善哉！<a id="a-6T"></a>便时宣之。<a id="a-6U"></a>”</p>
  <p id="a6V">时，<a id="a-6W"></a>密迹力士语寂意菩萨：<a id="a-6X"></a>“仁者且听！<a id="a-6Y"></a>及诸来会，<a id="a-6Z"></a>闻诸菩萨密、<a id="a-6a"></a>如来秘要，<a id="a-6b"></a>勿恐勿怖，<a id="a-6c"></a>无以怀怖。<a id="a-6d"></a>”</p>
  <p id="a6e">时，<a id="a-6f"></a>寂意菩萨告诸会者：<a id="a-6g"></a>“如来所宣布四不思议，<a id="a-6h"></a>以是得成无上正真之道，<a id="a-6i"></a>逮最正觉。<a id="a-6j"></a>何谓为四？<a id="a-6k"></a>所造立业不可思议，<a id="a-6l"></a>志如龙王行不可计，<a id="a-6m"></a>禅思一心不可称限，<a id="a-6n"></a>诸佛所行无有边际，<a id="a-6o"></a>是为四事。<a id="a-6p"></a>仁者当知，<a id="a-6q"></a>是四不可思议，<a id="a-6r"></a>佛道所行不可思议，<a id="a-6s"></a>为最至尊以成正觉，<a id="a-6t"></a>是故名曰四不可思议。<a id="a-6u"></a>诸仁集会，<a id="a-6v"></a>若闻菩萨、<a id="a-6w"></a>诸佛世尊不可思议，<a id="a-6x"></a>不当恐怖而怀畏惧，<a id="a-6y"></a>益加踊跃，<a id="a-6z"></a>倍抱恭恪，<a id="a-70"></a>乃达大道。<a id="a-71"></a>”</p>
  <p id="a72">尔时，<a id="a-73"></a>寂意即如其像三昧正受，<a id="a-74"></a>令一切众会闻如来法无诽谤者，<a id="a-75"></a>各心忻豫，<a id="a-76"></a>一切来集众会场地。<a id="a-77"></a>天雨众华，<a id="a-78"></a>诸心念华若干种品，<a id="a-79"></a>散于佛上及众会上，<a id="a-7A"></a>以用供养。</p>
  <p id="a7B">于是密迹力士语寂意曰：<a id="a-7C"></a>“谛听！<a id="a-7D"></a>谛听！<a id="a-7E"></a>善思念之。<a id="a-7F"></a>今当宣布诸菩萨密、<a id="a-7G"></a>如来秘要，<a id="a-7H"></a>夙夜寂然而修惔怕。<a id="a-7I"></a>如来、<a id="a-7J"></a>菩萨所言至诚，<a id="a-7K"></a>无分别决乃授道别，<a id="a-7L"></a>从是以往顺从菩萨五行。<a id="a-7M"></a>菩萨无有谀谄，<a id="a-7N"></a>不为匿訑，<a id="a-7O"></a>不自贡高，<a id="a-7P"></a>现相应时自在变化，<a id="a-7Q"></a>以自在心不计邪佞非法之业。<a id="a-7R"></a>谨慎身行威仪礼节，<a id="a-7S"></a>开化众生，<a id="a-7T"></a>口无所说不妄有辞，<a id="a-7U"></a>菩萨威仪不可限量。<a id="a-7V"></a>又次寂意，<a id="a-7W"></a>随众生行，<a id="a-7X"></a>因可开化一切威仪礼节之事：<a id="a-7Y"></a>所行学问禅思礼节，<a id="a-7Z"></a>使学若干音响言辞各令明了；<a id="a-7a"></a>男女所行举动进止威仪礼节，<a id="a-7b"></a>各以大小乳下婴孩，<a id="a-7c"></a>应见化者各慎威仪；<a id="a-7d"></a>长老中年少小之类，<a id="a-7e"></a>所可应化威仪礼节；<a id="a-7f"></a>尊卑、<a id="a-7g"></a>豪贱、<a id="a-7h"></a>明愚所行开塞达騃，<a id="a-7i"></a>所行多少威仪礼节，<a id="a-7j"></a>因依训诲应得度者而开化之。<a id="a-7k"></a>地狱、<a id="a-7l"></a>饿鬼、<a id="a-7m"></a>畜生之类，<a id="a-7n"></a>诸天龙神、<a id="a-7o"></a>阿须轮、<a id="a-7p"></a>迦楼罗、<a id="a-7q"></a>真陀罗、<a id="a-7r"></a>摩休勒，<a id="a-7s"></a>若人非人，<a id="a-7t"></a>所应开化而诱导之。<a id="a-7u"></a>比丘、<a id="a-7v"></a>比丘尼、<a id="a-7w"></a>清信士、<a id="a-7x"></a>清信女，<a id="a-7y"></a>释、<a id="a-7z"></a>梵、<a id="a-80"></a>四天王、<a id="a-81"></a>大神妙天，<a id="a-82"></a>所应开化而训诲之。<a id="a-83"></a>菩萨皆知深浅、<a id="a-84"></a>厚薄、<a id="a-85"></a>难度易化，<a id="a-86"></a>应病与药而为说法，<a id="a-87"></a>使诸贪淫不贪财业，<a id="a-88"></a>建立威仪随其礼节。<a id="a-89"></a>菩萨在彼无为寂然，<a id="a-8A"></a>以身修行，<a id="a-8B"></a>不舍静默显身威仪。<a id="a-8C"></a>若有贪嫉各为示现，<a id="a-8D"></a>不惜身命随时救济。<a id="a-8E"></a>身行清净，<a id="a-8F"></a>体演光明，<a id="a-8G"></a>诸在地狱、<a id="a-8H"></a>饿鬼、<a id="a-8I"></a>畜生勤苦之患，<a id="a-8J"></a>济其危厄，<a id="a-8K"></a>立在安处令无众难。</p>
  <p id="a8L">“若有众生多所吝业，<a id="a-8M"></a>随其所好，<a id="a-8N"></a>现若干种珍宝财业，<a id="a-8O"></a>各使得所。<a id="a-8P"></a>头目、<a id="a-8Q"></a>肌肉、<a id="a-8R"></a>骨节、<a id="a-8S"></a>肢体、<a id="a-8T"></a>髓脑、<a id="a-8U"></a>妻子、<a id="a-8V"></a>群从、<a id="a-8W"></a>车马、<a id="a-8X"></a>奴仆、<a id="a-8Y"></a>衣裘，<a id="a-8Z"></a>从志所乐皆施与之。<a id="a-8a"></a>若求甘膳、<a id="a-8b"></a>上好衣被，<a id="a-8c"></a>皆令充意各得其所。<a id="a-8d"></a>受诸众生无央数身，<a id="a-8e"></a>法界无量举安无处饱满一切，<a id="a-8f"></a>道智无穷各现其身，<a id="a-8g"></a>在于十方不可限极，<a id="a-8h"></a>因缘方便亦不可尽。<a id="a-8i"></a>以无数身随时现体，<a id="a-8j"></a>开化众生各令得所。<a id="a-8k"></a>若有众生多贪欲者，<a id="a-8l"></a>淫想情色，<a id="a-8m"></a>化现女像端正殊妙；<a id="a-8n"></a>其人见之，<a id="a-8o"></a>喜悦敬向与共相娱，<a id="a-8p"></a>视之无厌如宝明珠，<a id="a-8q"></a>卒便臭秽颜色甚恶，<a id="a-8r"></a>睹是所变心患厌之；<a id="a-8s"></a>便示死亡益用恶见，<a id="a-8t"></a>因为说法无常、<a id="a-8u"></a>苦、<a id="a-8v"></a>空，<a id="a-8w"></a>一切三界犹如幻化无一真谛；<a id="a-8x"></a>闻之则达，<a id="a-8y"></a>便发无上正真道意，<a id="a-8z"></a>逮不退转。</p>
  <p id="a90">“又彼菩萨以一宝盖，<a id="a-91"></a>覆斯三千大千世界靡不周遍，<a id="a-92"></a>复能内之于一芥子。<a id="a-93"></a>若劫烧时，<a id="a-94"></a>皆举一切著其一掌，<a id="a-95"></a>斯身不大亦不增减。<a id="a-96"></a>其身供养周于十方诸佛世尊，<a id="a-97"></a>复变作花如须弥山，<a id="a-98"></a>怀之裓上，<a id="a-99"></a>成为华盖贡上如来；<a id="a-9A"></a>化一香炉如千佛土，<a id="a-9B"></a>作一灯炬如须弥山，<a id="a-9C"></a>供奉如来，<a id="a-9D"></a>照恒河沙诸佛国土，<a id="a-9E"></a>以贡上佛。<a id="a-9F"></a>以细帛氎裹覆其身，<a id="a-9G"></a>灌用麻油以为灯火，<a id="a-9H"></a>自燃己身演其光明，<a id="a-9I"></a>照遍三千大千佛土。<a id="a-9J"></a>若众生见，<a id="a-9K"></a>怪之所以，<a id="a-9L"></a>或得想念菩萨境界。<a id="a-9M"></a>睹此变化，<a id="a-9N"></a>无央数众皆发道心，<a id="a-9O"></a>得悦可意充实饱满，<a id="a-9P"></a>被弘誓铠，<a id="a-9Q"></a>现和罗势，<a id="a-9R"></a>执于无极。<a id="a-9S"></a>手持金刚力士侍佛而自显懼，<a id="a-9T"></a>众人恐怖，<a id="a-9U"></a>自归作礼菩萨大士听受经法。<a id="a-9V"></a>示大力士在于冢间，<a id="a-9W"></a>大聚众人自现身死，<a id="a-9X"></a>形体广长弃大冢间。<a id="a-9Y"></a>又诸禽兽食啖其肉，<a id="a-9Z"></a>四足两足服食其体，<a id="a-9a"></a>寿终之后皆得生天。<a id="a-9b"></a>缘是为本乃至灭度，<a id="a-9c"></a>悉是菩萨本愿殊特之所致也。<a id="a-9d"></a>所以者何？<a id="a-9e"></a>其彼菩萨本发意时，<a id="a-9f"></a>心自要誓：<a id="a-9g"></a>‘设使有人、<a id="a-9h"></a>禽兽、<a id="a-9i"></a>飞鸟，<a id="a-9j"></a>见我身死，<a id="a-9k"></a>来啖肌肉，<a id="a-9l"></a>寿终生天，<a id="a-9m"></a>度世得道。<a id="a-9n"></a>’奉持禁戒，<a id="a-9o"></a>所愿者得。<a id="a-9p"></a>如是，<a id="a-9q"></a>寂意，<a id="a-9r"></a>当作是观，<a id="a-9s"></a>菩萨所行随时之仪而开化之。<a id="a-9t"></a>”</p>
  <p id="a9u">密迹金刚力士谓寂意菩萨：<a id="a-9v"></a>“乃往过去久远世时，<a id="a-9w"></a>是阎浮利天下广大，<a id="a-9x"></a>周合一域有八万四千国，<a id="a-9y"></a>其余郡县丘聚无数百千，<a id="a-9z"></a>人民炽盛不可计限。<a id="a-A0"></a>尔时，<a id="a-A1"></a>多有财宝衣食，<a id="a-A2"></a>自然周匝充满众奇宝树交络屋宅。<a id="a-A3"></a>斯诸众生有若干疾，<a id="a-A4"></a>不安众患多羸瘦者，<a id="a-A5"></a>金痍疗疮疽痛恶疾，<a id="a-A6"></a>又有无数百千良医所不能疗。<a id="a-A7"></a>众人得疾积有年岁，<a id="a-A8"></a>无能自安，<a id="a-A9"></a>求哀自归。<a id="a-AA"></a>当是众人遭是其厄则无救护，<a id="a-AB"></a>各自称怨，<a id="a-AC"></a>呼天龙神、<a id="a-AD"></a>揵陀罗、<a id="a-AE"></a>真陀罗、<a id="a-AF"></a>摩休勒、<a id="a-AG"></a>人与非人：<a id="a-AH"></a>‘谁能疗治消我病厄？<a id="a-AI"></a>’菩萨尔时为一切首，<a id="a-AJ"></a>现为良医疗众人疾，<a id="a-AK"></a>常用慈心，<a id="a-AL"></a>专精走使侍从其后，<a id="a-AM"></a>犹如奴仆给所当得，<a id="a-AN"></a>以报恩慈济人危厄。</p>
  <p id="aAO">“是故，<a id="a-AP"></a>寂意，<a id="a-AQ"></a>乃往古世今斯世尊，<a id="a-AR"></a>当尔世时作天帝释，<a id="a-AS"></a>名曰善自。<a id="a-AT"></a>在于天上，<a id="a-AU"></a>遥见众人得若干病困厄难言，<a id="a-AV"></a>以天耳闻众人厄困呻呼悲嗟。<a id="a-AW"></a>见闻如是，<a id="a-AX"></a>兴大悲哀，<a id="a-AY"></a>心自念言：<a id="a-AZ"></a>‘今此众人，<a id="a-Aa"></a>委厄甚困，<a id="a-Ab"></a>无所归依，<a id="a-Ac"></a>今吾应宜济众困厄。<a id="a-Ad"></a>其无救者为立善救，<a id="a-Ae"></a>无所依者为设众依，<a id="a-Af"></a>无所归者为造受归。<a id="a-Ag"></a>’尔时，<a id="a-Ah"></a>天下阎浮利中，<a id="a-Ai"></a>有一大国城，<a id="a-Aj"></a>名曰具留。<a id="a-Ak"></a>彼时天帝菩萨去国不远，<a id="a-Al"></a>化作一虫兽，<a id="a-Am"></a>名曰仁良，<a id="a-An"></a>自然化生在其国界。<a id="a-Ao"></a>时，<a id="a-Ap"></a>天帝释住在虚空，<a id="a-Aq"></a>以偈告语天下阎浮利人：</p>
  <p id="aAr">“‘去此国土不大远，<a id="a-As"></a>　而有一虫名仁良，</p>
  <p id="aAt">其有服食此虫肉，<a id="a-Au"></a>　则得免济一切厄。</p>
  <p id="aAv">汝等勿恐莫怀惧，<a id="a-Aw"></a>　睹其虫身恣取肉，</p>
  <p id="aAx">终不抱瞋无厌秽，<a id="a-Ay"></a>　斯是神妙好良药。<a id="a-Az"></a>’”</p>
  <p id="aB0">密迹金刚力士，<a id="a-B1"></a>复语寂意菩萨：<a id="a-B2"></a>“尔时，<a id="a-B3"></a>彼大国城郡县村落丘聚，<a id="a-B4"></a>众疾诸彼病人，<a id="a-B5"></a>闻此音声，<a id="a-B6"></a>咸皆集诣具留大国，<a id="a-B7"></a>到其虫所，<a id="a-B8"></a>取其肌肉各赍来归，<a id="a-B9"></a>以救疗病各得除愈。<a id="a-BA"></a>其虫身肉如故不减。<a id="a-BB"></a>时，<a id="a-BC"></a>其国界空野中虫，<a id="a-BD"></a>说是颂曰：</p>
  <p id="aBE">“‘以斯之言要，<a id="a-BF"></a>　令众成佛道，</p>
  <p id="aBG">使吾妙智慧，<a id="a-BH"></a>　究竟无穷尽。</p>
  <p id="aBI">周习学禁戒，<a id="a-BJ"></a>　取肌肉施与，</p>
  <p id="aBK">以是至诚辞，<a id="a-BL"></a>　速逮正真道。<a id="a-BM"></a>’”</p>
  <p id="aBN">密迹金刚力士曰：<a id="a-BO"></a>“如是，<a id="a-BP"></a>寂意，<a id="a-BQ"></a>其天下阎浮利诸有病者，<a id="a-BR"></a>皆往取是仁良虫肉，<a id="a-BS"></a>悉服食之，<a id="a-BT"></a>疗体之病靡不得疗。<a id="a-BU"></a>于时其虫愍慈众生，<a id="a-BV"></a>其身如故亦不增减；<a id="a-BW"></a>各各截取复生如故，<a id="a-BX"></a>其身完具亦不缺漏。<a id="a-BY"></a>郡国县邑州城大邦诸有苦患，<a id="a-BZ"></a>敢来食此仁良虫肉，<a id="a-Ba"></a>皆得安隐。<a id="a-Bb"></a>七日之中，<a id="a-Bc"></a>使天下人无复疾病、<a id="a-Bd"></a>众患之难。<a id="a-Be"></a>唯去身病，<a id="a-Bf"></a>未消心疾淫怒痴疹。<a id="a-Bg"></a>时，<a id="a-Bh"></a>天下人男女大小，<a id="a-Bi"></a>皆得安隐无复身患，<a id="a-Bj"></a>各心念言：<a id="a-Bk"></a>‘今我等身以何方便，<a id="a-Bl"></a>报答仁良所育慈养，<a id="a-Bm"></a>乃能被荷众病得愈，<a id="a-Bn"></a>身得安隐永无众患？<a id="a-Bo"></a>’诸病愈者普共集会，<a id="a-Bp"></a>诣具留国，<a id="a-Bq"></a>到仁良虫所，<a id="a-Br"></a>皆共叉手，<a id="a-Bs"></a>为仁良虫说此偈言：</p>
  <p id="aBt">“‘仁为是救护，<a id="a-Bu"></a>　仁身良医药，</p>
  <p id="aBv">咸令我除患，<a id="a-Bw"></a>　以何报仁养？<a id="a-Bx"></a>’”</p>
  <p id="aBy">尔时，<a id="a-Bz"></a>仁良虫自没其身，<a id="a-C0"></a>现天帝形，<a id="a-C1"></a>为大众人而说颂曰：</p>
  <p id="aC2">“‘如吾今日身，<a id="a-C3"></a>　不用众居业，</p>
  <p id="aC4">不以饮食供，<a id="a-C5"></a>　金银及珍宝，</p>
  <p id="aC6">不以好象车，<a id="a-C7"></a>　不快马细车。</p>
  <p id="aC8">男女诸大小，<a id="a-C9"></a>　咸供心和同，</p>
  <p id="aCA">皆改往修来，<a id="a-CB"></a>　身奉行十善，</p>
  <p id="aCC">各相向慈心，<a id="a-CD"></a>　展转相愍伤，</p>
  <p id="aCE">相见如骨肉，<a id="a-CF"></a>　犹如父母子，</p>
  <p id="aCG">心不怀害念，<a id="a-CH"></a>　乃报其慈养。<a id="a-CI"></a>’”</p>
  <p id="aCJ">密迹金刚力士，<a id="a-CK"></a>语寂意菩萨：<a id="a-CL"></a>“时彼众人闻其训诲，<a id="a-CM"></a>宿福所化，<a id="a-CN"></a>皆共奉行是十善业，<a id="a-CO"></a>具足清净不令缺漏。<a id="a-CP"></a>如是，<a id="a-CQ"></a>寂意，<a id="a-CR"></a>时天下人男女大小，<a id="a-CS"></a>奉行十善终身没已，<a id="a-CT"></a>不堕恶趣三厄之难，<a id="a-CU"></a>寿终之后自然得生忉利天上。<a id="a-CV"></a>又天帝释为讲说法，<a id="a-CW"></a>开示大业，<a id="a-CX"></a>皆发无上正真道意，<a id="a-CY"></a>应时悉立不退转地。<a id="a-CZ"></a>寂意当了，<a id="a-Ca"></a>是则菩萨所修密行，<a id="a-Cb"></a>护身清净不惜身命，<a id="a-Cc"></a>以己用施，<a id="a-Cd"></a>开化救济无数众生使至大道。<a id="a-Ce"></a>”</p>
  <p id="aCf">佛告寂意：<a id="a-Cg"></a>“菩萨身所行众密，<a id="a-Ch"></a>坚固牢强，<a id="a-Ci"></a>不可破坏犹如金刚。<a id="a-Cj"></a>其身散以，<a id="a-Ck"></a>众人所学从志律故，<a id="a-Cl"></a>虽欲毁之不能破坏。<a id="a-Cm"></a>众生以学从学法住，<a id="a-Cn"></a>一切不坏，<a id="a-Co"></a>所宣言教。<a id="a-Cp"></a>火不能烧，<a id="a-Cq"></a>刀不能伤，<a id="a-Cr"></a>其身坚强，<a id="a-Cs"></a>要不可毁。<a id="a-Ct"></a>犹如，<a id="a-Cu"></a>寂意，<a id="a-Cv"></a>其菩萨身，<a id="a-Cw"></a>身顺法律训化众生。<a id="a-Cx"></a>其菩萨心，<a id="a-Cy"></a>不以寂然，<a id="a-Cz"></a>不怀妄想。<a id="a-D0"></a>一切众生身悉本无，<a id="a-D1"></a>其己亦然，<a id="a-D2"></a>亦复本空。<a id="a-D3"></a>以了本无，<a id="a-D4"></a>己身本无，<a id="a-D5"></a>一切诸法亦复本无。<a id="a-D6"></a>诸法本无，<a id="a-D7"></a>又解己身以归本无，<a id="a-D8"></a>一切诸法亦复本无。<a id="a-D9"></a>诸法本无，<a id="a-DA"></a>己身自然亦归本无。<a id="a-DB"></a>己以本无，<a id="a-DC"></a>过去、<a id="a-DD"></a>当来、<a id="a-DE"></a>今现在法亦复本无。<a id="a-DF"></a>去来今法以了本无，<a id="a-DG"></a>又复己身亦复本无，<a id="a-DH"></a>过去本无，<a id="a-DI"></a>当来本无，<a id="a-DJ"></a>而不错乱。<a id="a-DK"></a>当来本无，<a id="a-DL"></a>不与过去本无相违也；<a id="a-DM"></a>过去本无，<a id="a-DN"></a>不与现在本无相违也；<a id="a-DO"></a>现在本无，<a id="a-DP"></a>不与过去本无相违也；<a id="a-DQ"></a>现在本无，<a id="a-DR"></a>不与过去、<a id="a-DS"></a>当来相违也；<a id="a-DT"></a>过去、<a id="a-DU"></a>当来本无，<a id="a-DV"></a>不与现在本无相违也；<a id="a-DW"></a>其当来本无，<a id="a-DX"></a>不与现在本无相违也；<a id="a-DY"></a>去来今现本无，<a id="a-DZ"></a>不与现在本无而相违也；<a id="a-Da"></a>其去来今本无，<a id="a-Db"></a>行者诸阴、<a id="a-Dc"></a>诸种、<a id="a-Dd"></a>诸入、<a id="a-De"></a>众衰、<a id="a-Df"></a>四大，<a id="a-Dg"></a>未曾相违也。<a id="a-Dh"></a>设使生死及与无为自然本无，<a id="a-Di"></a>生死本无，<a id="a-Dj"></a>以无所行本无自然，<a id="a-Dk"></a>无行本无，<a id="a-Dl"></a>不违本无，<a id="a-Dm"></a>诸行本无自然。<a id="a-Dn"></a>又族姓子，<a id="a-Do"></a>所谓本无，<a id="a-Dp"></a>其本无者等无有异，<a id="a-Dq"></a>不离于欲，<a id="a-Dr"></a>无所成立，<a id="a-Ds"></a>本无诤讼。<a id="a-Dt"></a>是诤讼者与诸诤讼亦无所诤，<a id="a-Du"></a>以无所诤，<a id="a-Dv"></a>其本无者亦无所诤，<a id="a-Dw"></a>是则名曰如来本无。<a id="a-Dx"></a>如来无像归斯本无，<a id="a-Dy"></a>是则名曰如来形像，<a id="a-Dz"></a>普现一切诸所色像。<a id="a-E0"></a>是故形像如来形像一切本空，<a id="a-E1"></a>是则名曰如来之像。<a id="a-E2"></a>是故菩萨现一切像，<a id="a-E3"></a>如来未曾造现形像，<a id="a-E4"></a>无像无诤，<a id="a-E5"></a>尔乃普现一切众像。<a id="a-E6"></a>不以本无有所成立，<a id="a-E7"></a>以本无业自观其身诸身本无，<a id="a-E8"></a>自察法身、<a id="a-E9"></a>一切诸身皆无有身；<a id="a-EA"></a>观如来身，<a id="a-EB"></a>晓一切身从因缘生，<a id="a-EC"></a>以了法身本所从行，<a id="a-ED"></a>因与法身乃成法身，<a id="a-EE"></a>无阴、<a id="a-EF"></a>种、<a id="a-EG"></a>诸入，<a id="a-EH"></a>则曰法身。<a id="a-EI"></a>行平等业，<a id="a-EJ"></a>消除众生所见之缘，<a id="a-EK"></a>若有所闻、<a id="a-EL"></a>所更粗细。</p>
  <p id="aEM">“犹如，<a id="a-EN"></a>寂意，<a id="a-EO"></a>耆域医王合集诸药，<a id="a-EP"></a>以取药草作童子形，<a id="a-EQ"></a>端正姝好，<a id="a-ER"></a>世之希有，<a id="a-ES"></a>所作安谛所有究竟，<a id="a-ET"></a>殊异无比，<a id="a-EU"></a>往来周旋住立安坐，<a id="a-EV"></a>卧寐经行无所缺漏。<a id="a-EW"></a>所显变业，<a id="a-EX"></a>或有大豪国王、<a id="a-EY"></a>太子、<a id="a-EZ"></a>大臣、<a id="a-Ea"></a>百官、<a id="a-Eb"></a>贵姓、<a id="a-Ec"></a>长者，<a id="a-Ed"></a>来到耆域医王所，<a id="a-Ee"></a>视药童子与共歌戏，<a id="a-Ef"></a>相其颜色，<a id="a-Eg"></a>病皆得除，<a id="a-Eh"></a>便致安隐寂静无欲。<a id="a-Ei"></a>寂意且观，<a id="a-Ej"></a>其耆域医王疗治世间，<a id="a-Ek"></a>其余医师所不能及也。<a id="a-El"></a>如是，<a id="a-Em"></a>寂意，<a id="a-En"></a>若菩萨奉行法身，<a id="a-Eo"></a>假使众生淫怒痴盛，<a id="a-Ep"></a>男女大小欲相慕乐，<a id="a-Eq"></a>即共相娱，<a id="a-Er"></a>贪欲尘劳悉得休息。<a id="a-Es"></a>以得休息于内息想，<a id="a-Et"></a>谓离热欲。<a id="a-Eu"></a>因斯受化，<a id="a-Ev"></a>皆是菩萨所愿具足。<a id="a-Ew"></a>如是，<a id="a-Ex"></a>寂意，<a id="a-Ey"></a>若菩萨行善修法身，<a id="a-Ez"></a>斯诸菩萨则是法身。<a id="a-F0"></a>示以饮食充实斯体，<a id="a-F1"></a>不服抟食以安其身；<a id="a-F2"></a>以断众膳，<a id="a-F3"></a>愍伤众生而现复食，<a id="a-F4"></a>不以饭食入于体里，<a id="a-F5"></a>不著身中。<a id="a-F6"></a>又其法身力不增损，<a id="a-F7"></a>菩萨法身不知所生，<a id="a-F8"></a>亦无有死，<a id="a-F9"></a>无终无始，<a id="a-FA"></a>而随习俗现有生死；<a id="a-FB"></a>虽现终没，<a id="a-FC"></a>解一切法悉无所行；<a id="a-FD"></a>示现所生，<a id="a-FE"></a>畅一切法无为无会，<a id="a-FF"></a>一切诸法虽有所生悉无所生。<a id="a-FG"></a>皆晓诸行，<a id="a-FH"></a>自现其身诸根阙减，<a id="a-FI"></a>而所游行不毁法身，<a id="a-FJ"></a>则以法身、<a id="a-FK"></a>法食、<a id="a-FL"></a>法力，<a id="a-FM"></a>以法自归了如来身。</p>
  <p id="aFN">“寂意，<a id="a-FO"></a>欲知如来身者，<a id="a-FP"></a>即虚空身而无等伦，<a id="a-FQ"></a>处于三界为最至尊，<a id="a-FR"></a>施于众生身无所归，<a id="a-FS"></a>不可譬喻而无比类。<a id="a-FT"></a>其身清净，<a id="a-FU"></a>舍垢无尘；<a id="a-FV"></a>其身本净而无沾污，<a id="a-FW"></a>自然鲜明永无尘冥，<a id="a-FX"></a>本性仁和悉无所生；<a id="a-FY"></a>其身寂然，<a id="a-FZ"></a>不为心意识所见拘系；<a id="a-Fa"></a>其身自然，<a id="a-Fb"></a>犹如幻化、<a id="a-Fc"></a>野马、<a id="a-Fd"></a>水月；<a id="a-Fe"></a>其身已度空无相愿；<a id="a-Ff"></a>其身普周十方虚空，<a id="a-Fg"></a>心悉平等了三界本，<a id="a-Fh"></a>一切众生无有吾我；<a id="a-Fi"></a>其身无底不可限量，<a id="a-Fj"></a>无作无想；<a id="a-Fk"></a>斯身无著无所思念，<a id="a-Fl"></a>所住真谛致不可还；<a id="a-Fm"></a>其身无像自然现像，<a id="a-Fn"></a>无痛现痛，<a id="a-Fo"></a>自然无想而现有想，<a id="a-Fp"></a>无生死识而自然现诸生死识，<a id="a-Fq"></a>无地水火风因其示现地水火风四大之身。<a id="a-Fr"></a>解诸世间一切现法皆虚不实，<a id="a-Fs"></a>眼无所见，<a id="a-Ft"></a>耳无所闻，<a id="a-Fu"></a>鼻无嗅香，<a id="a-Fv"></a>舌不在味，<a id="a-Fw"></a>身不倚行，<a id="a-Fx"></a>永消众识，<a id="a-Fy"></a>意无所受，<a id="a-Fz"></a>心无转移，<a id="a-G0"></a>无心意识，<a id="a-G1"></a>解了真谛未曾进退。</p>
  <p id="aG2">“尔时，<a id="a-G3"></a>寂意，<a id="a-G4"></a>如来法身，<a id="a-G5"></a>若有菩萨以能逮斯如来等身，<a id="a-G6"></a>靡不周普奉菩萨行。<a id="a-G7"></a>在此三千大千世界，<a id="a-G8"></a>诸四方域郡国县邑州城大邦，<a id="a-G9"></a>悉化其身皆遍现之。<a id="a-GA"></a>一切众魔不能见知菩萨所为。<a id="a-GB"></a>现若不现，<a id="a-GC"></a>悉能明了微妙之业；<a id="a-GD"></a>虽无所现，<a id="a-GE"></a>普现一切未曾念行。<a id="a-GF"></a>见闻知识有所修行，<a id="a-GG"></a>开化众生，<a id="a-GH"></a>不以身行失四意止。<a id="a-GI"></a>为众生类，<a id="a-GJ"></a>因现其身无常、<a id="a-GK"></a>苦、<a id="a-GL"></a>空、<a id="a-GM"></a>非身之义，<a id="a-GN"></a>解达诸身本法悉寂，<a id="a-GO"></a>为众生现身归坏败。<a id="a-GP"></a>其以报应求于身者，<a id="a-GQ"></a>以是退转，<a id="a-GR"></a>以是求报，<a id="a-GS"></a>随四颠倒。<a id="a-GT"></a>其有解睹无作无见，<a id="a-GU"></a>晓知其身犹如草木、<a id="a-GV"></a>墙壁、<a id="a-GW"></a>瓦石，<a id="a-GX"></a>为诸众生现清净身。</p>
  <p id="aGY">“如是，<a id="a-GZ"></a>寂意，<a id="a-Ga"></a>曾为菩萨，<a id="a-Gb"></a>从锭光佛受决以来，<a id="a-Gc"></a>致于密身清净之体。<a id="a-Gd"></a>正使菩萨口有所宣，<a id="a-Ge"></a>悉无言说。<a id="a-Gf"></a>又有，<a id="a-Gg"></a>寂意，<a id="a-Gh"></a>如来所说随时之宜，<a id="a-Gi"></a>因其想念，<a id="a-Gj"></a>说菩萨密身之寂静，<a id="a-Gk"></a>从是转进而得拔济，<a id="a-Gl"></a>所至无际，<a id="a-Gm"></a>所谓菩萨身之秘密由得自在。<a id="a-Gn"></a>菩萨以宣己身秘密，<a id="a-Go"></a>粗举其要，<a id="a-Gp"></a>假欲具说，<a id="a-Gq"></a>江河沙劫不能究畅。<a id="a-Gr"></a>”</p>
  <p id="aGs">密迹金刚力士谓寂意菩萨：<a id="a-Gt"></a>“何谓言密？<a id="a-Gu"></a>其言清净随众生类。<a id="a-Gv"></a>堕畜生中多少限数，<a id="a-Gw"></a>菩萨亦现若干音响言语。<a id="a-Gx"></a>其察音响现若干辞，<a id="a-Gy"></a>顺其众生章句言语而演言教，<a id="a-Gz"></a>随时颁宣而与谈语，<a id="a-H0"></a>说其苦乐善恶之处。<a id="a-H1"></a>其菩萨音，<a id="a-H2"></a>一切普入靡所不达。<a id="a-H3"></a>或有歌戏、<a id="a-H4"></a>幻化瞋喜演其音句，<a id="a-H5"></a>随其众生言辞音响而入训诲。<a id="a-H6"></a>因其一切身意所信、<a id="a-H7"></a>心所好乐，<a id="a-H8"></a>菩萨悉解而分别之，<a id="a-H9"></a>各使闻了。<a id="a-HA"></a>”</p>
  <p id="aHB">寂意菩萨问密迹力士：<a id="a-HC"></a>“菩萨所化音响如何？<a id="a-HD"></a>”</p>
  <p id="aHE">密迹答曰：<a id="a-HF"></a>“从其众生一切音响。<a id="a-HG"></a>又菩萨音所顺无限，<a id="a-HH"></a>犹如众生所生之处心念各异，<a id="a-HI"></a>五趣音辞各各不同，<a id="a-HJ"></a>不可称计；<a id="a-HK"></a>菩萨如是各从音辞，<a id="a-HL"></a>亦无言辞，<a id="a-HM"></a>是则名曰随众生音无不达之晓无所有。<a id="a-HN"></a>当作是观，<a id="a-HO"></a>一切众响所宣言辞，<a id="a-HP"></a>终竟一切不可思议。<a id="a-HQ"></a>言无穷极，<a id="a-HR"></a>是为菩萨所化随时，<a id="a-HS"></a>不可喻尽，<a id="a-HT"></a>自恣颁宣不可计响。<a id="a-HU"></a>或演释、<a id="a-HV"></a>梵、<a id="a-HW"></a>四天王音，<a id="a-HX"></a>或复恣宣诸天龙神、<a id="a-HY"></a>阿须轮、<a id="a-HZ"></a>迦楼罗、<a id="a-Ha"></a>真陀罗、<a id="a-Hb"></a>揵沓和、<a id="a-Hc"></a>摩休勒、<a id="a-Hd"></a>人与非人，<a id="a-He"></a>随众生音上中下声、<a id="a-Hf"></a>粗细好丑，<a id="a-Hg"></a>而演音响喜悦一切。<a id="a-Hh"></a>”于是颂曰：</p>
  <p id="aHi">“以如言辞，<a id="a-Hj"></a>　多所解决，<a id="a-Hk"></a>　敷演无数，<a id="a-Hl"></a>　所说言教。</p>
  <p id="aHm">疗以慈心，<a id="a-Hn"></a>　达入愍哀，<a id="a-Ho"></a>　宣布广说，<a id="a-Hp"></a>　喜悦护意。</p>
  <p id="aHq">天帝合集，<a id="a-Hr"></a>　柔软和调，<a id="a-Hs"></a>　若有闻斯，<a id="a-Ht"></a>　蔽众音响。</p>
  <p id="aHu">因从妓乐，<a id="a-Hv"></a>　所演悲声，<a id="a-Hw"></a>　颁宣斯出，<a id="a-Hx"></a>　经典训诲。</p>
  <p id="aHy">诸真陀罗，<a id="a-Hz"></a>　思好雅颂，<a id="a-I0"></a>　其音喻此，<a id="a-I1"></a>　普悉具足。</p>
  <p id="aI2">闻令欲止，<a id="a-I3"></a>　淫心不兴。<a id="a-I4"></a>　一切山神，<a id="a-I5"></a>　皆好音乐。</p>
  <p id="aI6">计于欲界，<a id="a-I7"></a>　众诸妙音，<a id="a-I8"></a>　诸妓乐出，<a id="a-I9"></a>　诸天声响，</p>
  <p id="aIA">皆悉起此，<a id="a-IB"></a>　诚可爱悦。<a id="a-IC"></a>　其法音声，<a id="a-ID"></a>　随时方便，</p>
  <p id="aIE">所宣歌颂，<a id="a-IF"></a>　消嗔恚欲，<a id="a-IG"></a>　除去痴慢，<a id="a-IH"></a>　自大之行。</p>
  <p id="aII">分别畅了，<a id="a-IJ"></a>　行所归趣，<a id="a-IK"></a>　以闻道术，<a id="a-IL"></a>　宣传之故。</p>
  <p id="aIM">其在色界，<a id="a-IN"></a>　一切诸天，<a id="a-IO"></a>　皆能悦可，<a id="a-IP"></a>　斯诸天意。</p>
  <p id="aIQ">因得听闻，<a id="a-IR"></a>　殊异言教，<a id="a-IS"></a>　在世发意，<a id="a-IT"></a>　当成佛道。</p>
  <p id="aIU">龙揵陀罗，<a id="a-IV"></a>　摩休勒等，<a id="a-IW"></a>　一切妓乐，<a id="a-IX"></a>　若干种品，</p>
  <p id="aIY">德海若宣，<a id="a-IZ"></a>　微妙音教，<a id="a-Ia"></a>　众生皆悦，<a id="a-Ib"></a>　心豫踊跃。</p>
  <p id="aIc">入无央数，<a id="a-Id"></a>　若干音响，<a id="a-Ie"></a>　阎浮天下，<a id="a-If"></a>　所居人民。</p>
  <p id="aIg">其音普遍，<a id="a-Ih"></a>　入斯众生，<a id="a-Ii"></a>　若得闻者，<a id="a-Ij"></a>　悉得度脱。</p>
  <p id="aIk">虚空天神，<a id="a-Il"></a>　及此地祇，<a id="a-Im"></a>　其声通达，<a id="a-In"></a>　咸至彼间，</p>
  <p id="aIo">皆得闻教，<a id="a-Ip"></a>　莫不悦豫，<a id="a-Iq"></a>　佥然决疑，<a id="a-Ir"></a>　悉心欢欣。</p>
  <p id="aIs">哀鸾鹄雁，<a id="a-It"></a>　赤嘴鸦音，<a id="a-Iu"></a>　山鸟孔雀，<a id="a-Iv"></a>　鹦鹉鹍鸡，</p>
  <p id="aIw">雁殊异鸟，<a id="a-Ix"></a>　耆域鸳鸯，<a id="a-Iy"></a>　若闻此声，<a id="a-Iz"></a>　皆可意悦。</p>
  <p id="aJ0">师子虎狼，<a id="a-J1"></a>　熊罴猿猴，<a id="a-J2"></a>　麑鹿骡驴，<a id="a-J3"></a>　野狐诸兔，</p>
  <p id="aJ4">象马狗犬，<a id="a-J5"></a>　牛羊猪类，<a id="a-J6"></a>　闻其音声，<a id="a-J7"></a>　可意喜悦。</p>
  <p id="aJ8">四足二足，<a id="a-J9"></a>　诸有形貌，<a id="a-JA"></a>　其多诸足，<a id="a-JB"></a>　诸无足者，</p>
  <p id="aJC">皆乐闻是，<a id="a-JD"></a>　解知音声，<a id="a-JE"></a>　宣布受诲，<a id="a-JF"></a>　舍众邪业。</p>
  <p id="aJG">于斯三千，<a id="a-JH"></a>　诸国有音，<a id="a-JI"></a>　最上中间，<a id="a-JJ"></a>　及豪下贱，</p>
  <p id="aJK">地狱饿鬼，<a id="a-JL"></a>　至畜生类，<a id="a-JM"></a>　诸天人民，<a id="a-JN"></a>　众诸音响，</p>
  <p id="aJO">行无妄见，<a id="a-JP"></a>　唯念至真，<a id="a-JQ"></a>　亦无想求，<a id="a-JR"></a>　未曾诤讼。</p>
  <p id="aJS">奉行所业，<a id="a-JT"></a>　志存道心，<a id="a-JU"></a>　颁宣令现，<a id="a-JV"></a>　当应时节，</p>
  <p id="aJW">己以专一，<a id="a-JX"></a>　忍众生诤，<a id="a-JY"></a>　以音教告，<a id="a-JZ"></a>　百亿国土。</p>
  <p id="aJa">从是通达，<a id="a-Jb"></a>　江河沙数，<a id="a-Jc"></a>　不倚财业，<a id="a-Jd"></a>　心无所行。</p>
  <p id="aJe">诸佛国土，<a id="a-Jf"></a>　所有众魔，<a id="a-Jg"></a>　此等得闻，<a id="a-Jh"></a>　斯大和声，</p>
  <p id="aJi">悲哀将护，<a id="a-Jj"></a>　所救如是，<a id="a-Jk"></a>　出入行步，<a id="a-Jl"></a>　悉为兴礼。</p>
  <p id="aJm">正使众生，<a id="a-Jn"></a>　有百千亿，<a id="a-Jo"></a>　其心各抱，<a id="a-Jp"></a>　若干志念，</p>
  <p id="aJq">闻是言辞，<a id="a-Jr"></a>　不以蔽碍，<a id="a-Js"></a>　叉其十指，<a id="a-Jt"></a>　稽首作礼。</p>
  <p id="aJu">卧寐聋哑，<a id="a-Jv"></a>　口不能言，<a id="a-Jw"></a>　跛蹇无足，<a id="a-Jx"></a>　诸大疾病，</p>
  <p id="aJy">彼若闻此，<a id="a-Jz"></a>　微妙善语，<a id="a-K0"></a>　宣畅柔和，<a id="a-K1"></a>　至好音教。</p>
  <p id="aK2">心常怀念，<a id="a-K3"></a>　尘劳危厄，<a id="a-K4"></a>　口所宣说，<a id="a-K5"></a>　亿载尘劳，</p>
  <p id="aK6">其得闻是，<a id="a-K7"></a>　清净法音，<a id="a-K8"></a>　开化乌鸟，<a id="a-K9"></a>　致于清凉。</p>
  <p id="aKA">口所宣布，<a id="a-KB"></a>　众生悉闻，<a id="a-KC"></a>　诸佛经法，<a id="a-KD"></a>　及诸圣众，</p>
  <p id="aKE">布施禁戒，<a id="a-KF"></a>　行忍辱事，<a id="a-KG"></a>　精进一心，<a id="a-KH"></a>　智慧之法。</p>
  <p id="aKI">说意所存，<a id="a-KJ"></a>　功勋众行，<a id="a-KK"></a>　亿百千劫，<a id="a-KL"></a>　不能畅尽。</p>
  <p id="aKM">本际无底，<a id="a-KN"></a>　其意无量，<a id="a-KO"></a>　演于佛音，<a id="a-KP"></a>　所往无极。<a id="a-KQ"></a>”</p>
 </body>
</html>