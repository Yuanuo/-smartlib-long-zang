<!doctype html>
<html id="z3IBTHmDK" data-ver="1240">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘宝积部">
  <meta period="唐">
 </head>
 <body>
  <h1 id="a1">大宝积经卷第一百二</h1>
  <h2 id="a2">隋三藏达摩笈多译</h2>
  <h2 id="a3">善住意天子会第三十六之一缘起品第一</h2>
  <p id="a4">如是我闻：<a id="a-5"></a>一时，<a id="a-6"></a>婆伽婆住王舍城耆阇崛山内，<a id="a-7"></a>与大比丘众六万二千人俱，<a id="a-8"></a>皆是大德，<a id="a-9"></a>具足神通，<a id="a-A"></a>诸大声闻而为上首。</p>
  <p id="aB">尔时，<a id="a-C"></a>复有四万二千菩萨摩诃萨，<a id="a-D"></a>其名曰：<a id="a-E"></a>文殊师利菩萨、<a id="a-F"></a>师子幢菩萨、<a id="a-G"></a>弥勒菩萨、<a id="a-H"></a>观世音菩萨、<a id="a-I"></a>大势至菩萨、<a id="a-J"></a>大辩聚王菩萨、<a id="a-K"></a>陀罗尼自在王菩萨、<a id="a-L"></a>善丈夫菩萨、<a id="a-M"></a>须弥顶菩萨、<a id="a-N"></a>须弥幢菩萨、<a id="a-O"></a>不可动菩萨、<a id="a-P"></a>善思义菩萨、<a id="a-Q"></a>善思义意菩萨、<a id="a-R"></a>善思惟菩萨、<a id="a-S"></a>思心菩萨、<a id="a-T"></a>勇意菩萨、<a id="a-U"></a>善思菩萨、<a id="a-V"></a>宝髻菩萨、<a id="a-W"></a>山相击王菩萨、<a id="a-X"></a>宝手菩萨、<a id="a-Y"></a>宝意菩萨、<a id="a-Z"></a>宝印手菩萨、<a id="a-a"></a>常举手菩萨、<a id="a-b"></a>常下手菩萨、<a id="a-c"></a>常精进菩萨、<a id="a-d"></a>度众生菩萨、<a id="a-e"></a>上精进菩萨、<a id="a-f"></a>如言行菩萨、<a id="a-g"></a>上愿菩萨、<a id="a-h"></a>灯手菩萨、<a id="a-i"></a>心平等菩萨、<a id="a-j"></a>除恶道菩萨、<a id="a-k"></a>除诸忧暗菩萨、<a id="a-l"></a>不舍重担菩萨、<a id="a-m"></a>日藏菩萨、<a id="a-n"></a>月藏菩萨、<a id="a-o"></a>金刚步菩萨、<a id="a-p"></a>无边步菩萨、<a id="a-q"></a>无量步菩萨、<a id="a-r"></a>不动行步菩萨、<a id="a-s"></a>虚空藏菩萨、<a id="a-t"></a>胜意菩萨、<a id="a-u"></a>益意菩萨、<a id="a-v"></a>增上意菩萨、<a id="a-w"></a>成行菩萨、<a id="a-x"></a>持地菩萨、<a id="a-y"></a>月光菩萨、<a id="a-z"></a>月幢菩萨、<a id="a-10"></a>光德菩萨、<a id="a-11"></a>明照菩萨、<a id="a-12"></a>勇步菩萨、<a id="a-13"></a>师子奋迅吼音菩萨、<a id="a-14"></a>无碍辩菩萨、<a id="a-15"></a>相应辩菩萨、<a id="a-16"></a>捷疾辩菩萨、<a id="a-17"></a>最胜菩萨、<a id="a-18"></a>翳日月光菩萨、<a id="a-19"></a>无攀缘菩萨、<a id="a-1A"></a>无著意菩萨、<a id="a-1B"></a>常笑菩萨、<a id="a-1C"></a>喜根菩萨、<a id="a-1D"></a>除诸障盖菩萨、<a id="a-1E"></a>转女身菩萨、<a id="a-1F"></a>摩尼珠菩萨、<a id="a-1G"></a>灯明菩萨、<a id="a-1H"></a>毗卢遮那菩萨、<a id="a-1I"></a>火焰菩萨、<a id="a-1J"></a>众胜王菩萨、<a id="a-1K"></a>深说者菩萨，<a id="a-1L"></a>如是等菩萨摩诃萨而为上首。</p>
  <p id="a1M">尔时，<a id="a-1N"></a>复有四天大王，<a id="a-1O"></a>忉利天王，<a id="a-1P"></a>娑婆世界主大梵天王，<a id="a-1Q"></a>如是等而为上首，<a id="a-1R"></a>与六万诸天众俱。<a id="a-1S"></a>复有善住意天子、<a id="a-1T"></a>善德天子、<a id="a-1U"></a>大自在天子，<a id="a-1V"></a>如是等而为上首，<a id="a-1W"></a>与三万诸天众俱，<a id="a-1X"></a>于菩萨道皆已久住。<a id="a-1Y"></a>复有二万阿修罗王，<a id="a-1Z"></a>罗睺阿修罗王、<a id="a-1a"></a>须弥阿修罗王，<a id="a-1b"></a>如是等而为上首，<a id="a-1c"></a>亦皆已住于菩萨道。<a id="a-1d"></a>复有六万诸大龙王，<a id="a-1e"></a>阿那婆达多龙王、<a id="a-1f"></a>胜月龙王，<a id="a-1g"></a>如是等而为上首，<a id="a-1h"></a>亦皆已住于菩萨道。<a id="a-1i"></a>并余无量诸天、<a id="a-1j"></a>龙、<a id="a-1k"></a>夜叉、<a id="a-1l"></a>乾闼婆、<a id="a-1m"></a>阿修罗、<a id="a-1n"></a>迦楼罗、<a id="a-1o"></a>紧那罗、<a id="a-1p"></a>摩睺罗伽亿百千众，<a id="a-1q"></a>乃至一切比丘、<a id="a-1r"></a>比丘尼、<a id="a-1s"></a>优婆塞、<a id="a-1t"></a>优婆夷，<a id="a-1u"></a>无量大众皆来集会。</p>
  <p id="a1v">尔时，<a id="a-1w"></a>世尊以如是等无量百千大众围绕。<a id="a-1x"></a>于说法时，<a id="a-1y"></a>文殊师利菩萨摩诃萨，<a id="a-1z"></a>即于己室入彼无诤除心三昧寂然不动。<a id="a-20"></a>于是文殊师利一心安庠从三昧起，<a id="a-21"></a>应时十方无量无边诸佛世界六种振动。<a id="a-22"></a>时文殊师利起三昧已，<a id="a-23"></a>作如是念：<a id="a-24"></a>“彼无量无边诸世界中，<a id="a-25"></a>乃有一佛如来应供正遍觉出兴于世，<a id="a-26"></a>如优昙华希复现耳！<a id="a-27"></a>如是诸如来应供正遍觉，<a id="a-28"></a>世间希有，<a id="a-29"></a>出现甚难，<a id="a-2A"></a>所可说法尽诸有生寂灭涅槃不可思量，<a id="a-2B"></a>无有分别甚深无譬，<a id="a-2C"></a>难解难知！<a id="a-2D"></a>然以诸佛不出世故，<a id="a-2E"></a>不可得闻；<a id="a-2F"></a>以不闻故，<a id="a-2G"></a>诸众生苦难可穷尽。<a id="a-2H"></a>我今应当诣于如来正遍觉所咨问是义，<a id="a-2I"></a>问斯义故，<a id="a-2J"></a>令诸众生成就善根，<a id="a-2K"></a>亦令一切行菩萨者于彼甚深不可思议诸佛法中无复疑惑，<a id="a-2L"></a>皆得成满佛菩提事。<a id="a-2M"></a>然此娑婆世界诸众生等，<a id="a-2N"></a>多有贪欲，<a id="a-2O"></a>具足瞋恚，<a id="a-2P"></a>成就愚痴，<a id="a-2Q"></a>断除白法，<a id="a-2R"></a>顽钝诳诈，<a id="a-2S"></a>无有惭愧，<a id="a-2T"></a>我慢贡高，<a id="a-2U"></a>远离诸佛，<a id="a-2V"></a>违背法僧。<a id="a-2W"></a>令彼众生得闻如是甚深妙法，<a id="a-2X"></a>获净智眼！<a id="a-2Y"></a>”</p>
  <p id="a2Z">尔时，<a id="a-2a"></a>文殊师利复作是念：<a id="a-2b"></a>“我今应当大集十方诸菩萨众，<a id="a-2c"></a>令皆得闻如来所说是妙法门，<a id="a-2d"></a>证深法忍。<a id="a-2e"></a>”</p>
  <p id="a2f">尔时，<a id="a-2g"></a>文殊师利如是念已，<a id="a-2h"></a>即入普光无垢庄严三昧；<a id="a-2i"></a>入此三昧已，<a id="a-2j"></a>放大光明照于东方如恒河沙等诸佛世界，<a id="a-2k"></a>普皆柔和润泽清净，<a id="a-2l"></a>明朗无垢微妙难称；<a id="a-2m"></a>而此光明遍照南西北方、<a id="a-2n"></a>四维、<a id="a-2o"></a>上、<a id="a-2p"></a>下十方世界，<a id="a-2q"></a>其间所有一切暗冥幽隐之处，<a id="a-2r"></a>山崖树林，<a id="a-2s"></a>大小诸山、<a id="a-2t"></a>目真邻陀山、<a id="a-2u"></a>摩诃目真邻陀山、<a id="a-2v"></a>铁围山、<a id="a-2w"></a>大铁围山，<a id="a-2x"></a>及余黑山、<a id="a-2y"></a>须弥山、<a id="a-2z"></a>大须弥山，<a id="a-30"></a>如是一切光明朗彻无有障碍。</p>
  <p id="a31">尔时，<a id="a-32"></a>十方恒河沙世界所有诸佛现说法者，<a id="a-33"></a>彼诸弟子各请其佛言：<a id="a-34"></a>“世尊，<a id="a-35"></a>何因缘故，<a id="a-36"></a>乃有如是大瑞光明现于世间？<a id="a-37"></a>世尊，<a id="a-38"></a>我从昔来，<a id="a-39"></a>初未闻见如是光明，<a id="a-3A"></a>如是清净，<a id="a-3B"></a>如是微妙。<a id="a-3C"></a>世尊，<a id="a-3D"></a>此何光明，<a id="a-3E"></a>而令我等大喜遍身心得清净？<a id="a-3F"></a>亦令众生无复贪欲、<a id="a-3G"></a>瞋恚、<a id="a-3H"></a>愚痴，<a id="a-3I"></a>烦恼众恶一切不行？<a id="a-3J"></a>世尊，<a id="a-3K"></a>今此光明，<a id="a-3L"></a>谁之所作，<a id="a-3M"></a>谁所加持而来现此？<a id="a-3N"></a>”彼诸侍者如是请已，<a id="a-3O"></a>彼诸世尊默然无报。</p>
  <p id="a3P">当尔之时，<a id="a-3Q"></a>十方世界一切所有诸种音声，<a id="a-3R"></a>所谓若天声、<a id="a-3S"></a>若龙声、<a id="a-3T"></a>若夜叉声、<a id="a-3U"></a>若乾闼婆声、<a id="a-3V"></a>若阿修罗声、<a id="a-3W"></a>若迦楼罗声、<a id="a-3X"></a>若紧那罗声、<a id="a-3Y"></a>若摩睺罗伽声、<a id="a-3Z"></a>若人声、<a id="a-3a"></a>若非人声、<a id="a-3b"></a>若象马声、<a id="a-3c"></a>若诸兽声，<a id="a-3d"></a>如是等声咸皆止息。<a id="a-3e"></a>若风声、<a id="a-3f"></a>若火声、<a id="a-3g"></a>若水声、<a id="a-3h"></a>若大海波声、<a id="a-3i"></a>若音乐声、<a id="a-3j"></a>若歌赞声，<a id="a-3k"></a>当尔之时，<a id="a-3l"></a>如是诸声以佛力故，<a id="a-3m"></a>亦皆止息，<a id="a-3n"></a>一切寂然。</p>
  <p id="a3o">时，<a id="a-3p"></a>彼十方诸佛侍者复请彼佛言：<a id="a-3q"></a>“世尊，<a id="a-3r"></a>惟愿大慈，<a id="a-3s"></a>怜愍一切诸天人故，<a id="a-3t"></a>安乐一切诸天人故，<a id="a-3u"></a>利益一切诸天人故，<a id="a-3v"></a>为我宣说如是光明所从来处，<a id="a-3w"></a>而能普照诸佛国土。<a id="a-3x"></a>”</p>
  <p id="a3y">尔时，<a id="a-3z"></a>十方诸佛即以十方恒河沙数世界，<a id="a-40"></a>所有一切诸如来声，<a id="a-41"></a>悉同梵音，<a id="a-42"></a>如一如来口业所说，<a id="a-43"></a>其所说事亦无差殊，<a id="a-44"></a>用是妙声各皆报告己之侍者。<a id="a-45"></a>当彼诸佛出声告时，<a id="a-46"></a>一切佛刹悉皆振动，<a id="a-47"></a>百千乐音一时皆作，<a id="a-48"></a>乃至一切天、<a id="a-49"></a>人、<a id="a-4A"></a>阿修罗所有音乐不鼓自鸣。<a id="a-4B"></a>又彼乐音众声之中出诸法音，<a id="a-4C"></a>所谓无常声、<a id="a-4D"></a>苦声、<a id="a-4E"></a>无我声、<a id="a-4F"></a>空声、<a id="a-4G"></a>无相声、<a id="a-4H"></a>无愿声、<a id="a-4I"></a>离欲声、<a id="a-4J"></a>解脱声、<a id="a-4K"></a>法界声、<a id="a-4L"></a>如如声、<a id="a-4M"></a>实际声、<a id="a-4N"></a>檀波罗蜜声、<a id="a-4O"></a>尸波罗蜜声、<a id="a-4P"></a>羼提波罗蜜声、<a id="a-4Q"></a>毗梨耶波罗蜜声、<a id="a-4R"></a>禅波罗蜜声、<a id="a-4S"></a>般若波罗蜜声、<a id="a-4T"></a>大慈声、<a id="a-4U"></a>大悲声、<a id="a-4V"></a>大喜声、<a id="a-4W"></a>大舍声、<a id="a-4X"></a>和合声、<a id="a-4Y"></a>利益声、<a id="a-4Z"></a>出离声，<a id="a-4a"></a>出如是等种种百千诸法之声。<a id="a-4b"></a>又彼种种诸声出时，<a id="a-4c"></a>无量阿僧祇亿那由他百千众生，<a id="a-4d"></a>皆得住于不退转阿耨多罗三藐三菩提；<a id="a-4e"></a>复有成就辟支佛者，<a id="a-4f"></a>成声闻者，<a id="a-4g"></a>乃至得成大梵天王、<a id="a-4h"></a>天帝释、<a id="a-4i"></a>转轮王等。</p>
  <p id="a4j">尔时，<a id="a-4k"></a>十方诸佛世尊，<a id="a-4l"></a>咸各告其侍者弟子言：<a id="a-4m"></a>“诸善男子，<a id="a-4n"></a>汝今不应请问是事。<a id="a-4o"></a>何以故？<a id="a-4p"></a>此光明因缘，<a id="a-4q"></a>一切声闻、<a id="a-4r"></a>辟支佛等，<a id="a-4s"></a>非其境界。<a id="a-4t"></a>我若说者，<a id="a-4u"></a>乃至世间天、<a id="a-4v"></a>人、<a id="a-4w"></a>阿修罗皆即迷没。<a id="a-4x"></a>是故不应请问斯事。<a id="a-4y"></a>诸佛如来若说如是光明因缘，<a id="a-4z"></a>乃是能生成就不可思议诸胜善根，<a id="a-50"></a>亦缘如是不思议诸胜善根而得出生，<a id="a-51"></a>所谓布施、<a id="a-52"></a>持戒、<a id="a-53"></a>忍辱、<a id="a-54"></a>精进、<a id="a-55"></a>禅定、<a id="a-56"></a>智慧诸度等行。<a id="a-57"></a>如是诸行即是光明之所出生，<a id="a-58"></a>亦为光明之所成就。<a id="a-59"></a>是故我等诸佛如来，<a id="a-5A"></a>若于一劫若减一劫，<a id="a-5B"></a>赞说如是光明功德，<a id="a-5C"></a>终不能尽。<a id="a-5D"></a>又以如是慈悲喜舍诸善根力共相熏修，<a id="a-5E"></a>令此光明能生欢喜。<a id="a-5F"></a>”</p>
  <p id="a5G">时，<a id="a-5H"></a>彼十方诸佛侍者，<a id="a-5I"></a>各自殷勤，<a id="a-5J"></a>再三启请白言：<a id="a-5K"></a>“惟愿世尊，<a id="a-5L"></a>怜愍一切诸天人故，<a id="a-5M"></a>安乐一切诸天人故，<a id="a-5N"></a>利益一切诸天人故，<a id="a-5O"></a>成熟菩萨诸善根故，<a id="a-5P"></a>为我等说光明因缘。<a id="a-5Q"></a>”</p>
  <p id="a5R">彼诸菩萨如是请已，<a id="a-5S"></a>于是十方诸佛世尊，<a id="a-5T"></a>复各告其侍者弟子言：<a id="a-5U"></a>“诸善男子，<a id="a-5V"></a>汝宜谛听！<a id="a-5W"></a>吾为汝说。<a id="a-5X"></a>”</p>
  <p id="a5Y">诸侍者言：<a id="a-5Z"></a>“唯然，<a id="a-5a"></a>世尊，<a id="a-5b"></a>愿乐听闻。<a id="a-5c"></a>”</p>
  <p id="a5d">尔时，<a id="a-5e"></a>彼佛各各告其侍者言：<a id="a-5f"></a>“善男子，<a id="a-5g"></a>有世界名曰娑婆，<a id="a-5h"></a>其土有佛，<a id="a-5i"></a>号释迦牟尼如来、<a id="a-5j"></a>应供、<a id="a-5k"></a>正遍觉、<a id="a-5l"></a>明行足、<a id="a-5m"></a>善逝、<a id="a-5n"></a>世间解、<a id="a-5o"></a>无上士、<a id="a-5p"></a>调御丈夫、<a id="a-5q"></a>天人师、<a id="a-5r"></a>佛世尊，<a id="a-5s"></a>出五浊世。<a id="a-5t"></a>彼土众生多有贪欲、<a id="a-5u"></a>瞋恚、<a id="a-5v"></a>愚痴众恼所迫，<a id="a-5w"></a>彼诸众生无有恭敬，<a id="a-5x"></a>不识惭耻都无羞愧，<a id="a-5y"></a>所为行业多诸不善。<a id="a-5z"></a>能于如是浊恶世中，<a id="a-60"></a>成就阿耨多罗三藐三菩提，<a id="a-61"></a>然今现在处众说法。</p>
  <p id="a62">“善男子，<a id="a-63"></a>彼世界中释迦如来，<a id="a-64"></a>有一大弟子菩萨摩诃萨，<a id="a-65"></a>名文殊师利，<a id="a-66"></a>有大功德，<a id="a-67"></a>具足智慧，<a id="a-68"></a>精进勇猛，<a id="a-69"></a>有大威神，<a id="a-6A"></a>能令菩萨咸得欢喜故，<a id="a-6B"></a>能令菩萨具足修行故，<a id="a-6C"></a>令诸菩萨增长威力故，<a id="a-6D"></a>令诸菩萨发勤勇猛故，<a id="a-6E"></a>能善分别一切法句故，<a id="a-6F"></a>能达无碍智慧彼岸故，<a id="a-6G"></a>能具足得无碍辩才故，<a id="a-6H"></a>又于诸陀罗尼得自在故，<a id="a-6I"></a>已具成满一切菩萨不思议功德故，<a id="a-6J"></a>令彼菩萨将欲请问释迦牟尼如来应供正遍觉甚深法门，<a id="a-6K"></a>为诸菩萨善根成就故，<a id="a-6L"></a>为行菩萨乘人得满足彼不思议诸佛法故。<a id="a-6M"></a>善男子，<a id="a-6N"></a>又彼文殊师利放斯光明，<a id="a-6O"></a>欲令十方世界无量阿僧祇诸菩萨众大集故，<a id="a-6P"></a>令彼诸菩萨得胜法故。<a id="a-6Q"></a>以是因缘，<a id="a-6R"></a>彼文殊师利放大光明照诸佛土。<a id="a-6S"></a>”</p>
  <p id="a6T">尔时，<a id="a-6U"></a>十方世界诸佛侍者，<a id="a-6V"></a>复各请问彼诸佛言：<a id="a-6W"></a>“世尊，<a id="a-6X"></a>彼文殊师利，<a id="a-6Y"></a>住何三昧放此光明？<a id="a-6Z"></a>”</p>
  <p id="a6a">尔时，<a id="a-6b"></a>十方诸佛咸各告其侍者弟子言：<a id="a-6c"></a>“诸善男子，<a id="a-6d"></a>彼文殊师利，<a id="a-6e"></a>入普明无垢庄严三昧故，<a id="a-6f"></a>放斯光明。<a id="a-6g"></a>”</p>
  <p id="a6h">侍者菩萨复白诸佛言：<a id="a-6i"></a>“世尊，<a id="a-6j"></a>我初未见如是光明，<a id="a-6k"></a>如是清净，<a id="a-6l"></a>如是能令身心欢喜。<a id="a-6m"></a>”</p>
  <p id="a6n">诸佛复告诸菩萨曰：<a id="a-6o"></a>“彼将不欲教诸菩萨起修行耶？<a id="a-6p"></a>彼将不欲大集诸菩萨众耶？<a id="a-6q"></a>彼将不欲集诸菩萨宣说如斯妙经典耶？<a id="a-6r"></a>”</p>
  <p id="a6s">尔时，<a id="a-6t"></a>十方无量不可思议恒河沙等诸佛世界，<a id="a-6u"></a>一一世界中有无量阿僧祇诸菩萨众，<a id="a-6v"></a>各自诣彼诸世尊所，<a id="a-6w"></a>顶礼佛足，<a id="a-6x"></a>礼已即复请白彼诸佛言：<a id="a-6y"></a>“世尊，<a id="a-6z"></a>谁有是光？<a id="a-70"></a>谁有斯德？<a id="a-71"></a>我等昔来未曾见闻，<a id="a-72"></a>忽现是光照诸世界。<a id="a-73"></a>”</p>
  <p id="a74">时，<a id="a-75"></a>彼诸佛复告彼诸菩萨众曰：<a id="a-76"></a>“诸善男子，<a id="a-77"></a>彼有世界名曰娑婆，<a id="a-78"></a>其佛号释迦牟尼如来应供正遍觉，<a id="a-79"></a>今现说法。<a id="a-7A"></a>彼有菩萨名文殊师利，<a id="a-7B"></a>具大威德，<a id="a-7C"></a>其为大集一切菩萨摩诃萨众故，<a id="a-7D"></a>放斯光明。<a id="a-7E"></a>”</p>
  <p id="a7F">时，<a id="a-7G"></a>彼诸菩萨复白彼诸佛言：<a id="a-7H"></a>“世尊，<a id="a-7I"></a>我等今者愿诣娑婆世界，<a id="a-7J"></a>意欲奉见释迦如来，<a id="a-7K"></a>礼拜恭敬故，<a id="a-7L"></a>供养承事故，<a id="a-7M"></a>请问义理故，<a id="a-7N"></a>并欲见彼文殊师利，<a id="a-7O"></a>及余菩萨摩诃萨故。<a id="a-7P"></a>”</p>
  <p id="a7Q">彼诸世尊即便告彼诸菩萨言：<a id="a-7R"></a>“诸善男子，<a id="a-7S"></a>欲往随意，<a id="a-7T"></a>汝应知时。<a id="a-7U"></a>”</p>
  <p id="a7V">尔时，<a id="a-7W"></a>十方无量阿僧祇、<a id="a-7X"></a>不思议、<a id="a-7Y"></a>不可计、<a id="a-7Z"></a>不可称、<a id="a-7a"></a>不可量、<a id="a-7b"></a>亿那由他百千频婆罗菩萨摩诃萨，<a id="a-7c"></a>各礼佛足已，<a id="a-7d"></a>犹如壮士屈伸臂顷，<a id="a-7e"></a>各于彼世界没，<a id="a-7f"></a>而来现此娑婆国土。<a id="a-7g"></a>是时，<a id="a-7h"></a>十方诸来菩萨摩诃萨众，<a id="a-7i"></a>皆诣世尊释迦如来应供正遍觉所。<a id="a-7j"></a>其间或有能雨众香，<a id="a-7k"></a>所谓涂香、<a id="a-7l"></a>末香及以香鬘，<a id="a-7m"></a>来诣世尊释迦如来应供正遍觉所。<a id="a-7n"></a>或有菩萨雨诸妙华，<a id="a-7o"></a>所谓优钵罗华、<a id="a-7p"></a>钵头摩华、<a id="a-7q"></a>拘物头华、<a id="a-7r"></a>分陀利华、<a id="a-7s"></a>瞻波迦华、<a id="a-7t"></a>波吒利华、<a id="a-7u"></a>陀奴迦利华、<a id="a-7v"></a>阿他目多迦华、<a id="a-7w"></a>苏摩那华、<a id="a-7x"></a>婆利师迦华、<a id="a-7y"></a>曼陀罗华、<a id="a-7z"></a>摩诃曼陀罗华、<a id="a-80"></a>波卢沙华、<a id="a-81"></a>摩诃波卢沙华、<a id="a-82"></a>旃陀罗华、<a id="a-83"></a>摩诃旃陀罗华、<a id="a-84"></a>微妙旃陀罗华、<a id="a-85"></a>斫迦罗华、<a id="a-86"></a>摩诃斫迦罗华、<a id="a-87"></a>最妙斫迦罗华，<a id="a-88"></a>雨如是等种种华鬘，<a id="a-89"></a>来诣世尊释迦如来应供正遍觉所。<a id="a-8A"></a>或有菩萨摩诃萨，<a id="a-8B"></a>能出百千上妙诸音，<a id="a-8C"></a>来诣世尊释迦如来应供正遍觉所。<a id="a-8D"></a>复有菩萨摩诃萨，<a id="a-8E"></a>能以一音遍满三千大千世界，<a id="a-8F"></a>歌赞佛德，<a id="a-8G"></a>来诣世尊释迦如来应供正遍觉所。<a id="a-8H"></a>以如是等种种庄严，<a id="a-8I"></a>咸诣世尊释迦如来应供正遍觉所。</p>
  <p id="a8J">时，<a id="a-8K"></a>彼十方诸来菩萨摩诃萨众，<a id="a-8L"></a>大集于此娑婆世界。<a id="a-8M"></a>而此三千大千世界所有众生，<a id="a-8N"></a>地狱、<a id="a-8O"></a>畜生、<a id="a-8P"></a>饿鬼、<a id="a-8Q"></a>若阎魔界，<a id="a-8R"></a>悉皆寂然，<a id="a-8S"></a>身心安乐，<a id="a-8T"></a>无有贪欲、<a id="a-8U"></a>瞋恚、<a id="a-8V"></a>愚痴，<a id="a-8W"></a>远离众毒嫉妒、<a id="a-8X"></a>谄诳、<a id="a-8Y"></a>我慢热恼，<a id="a-8Z"></a>一切众生皆起慈心，<a id="a-8a"></a>具足欢喜。<a id="a-8b"></a>何以故？<a id="a-8c"></a>以彼十方诸大菩萨威神力故，<a id="a-8d"></a>其事若是。</p>
  <p id="a8e">尔时，<a id="a-8f"></a>十方无量百千亿那由他诸大菩萨摩诃萨等，<a id="a-8g"></a>咸集世尊释迦如来应供正遍觉所；<a id="a-8h"></a>到佛所已，<a id="a-8i"></a>头面礼敬，<a id="a-8j"></a>右绕三匝，<a id="a-8k"></a>住于虚空，<a id="a-8l"></a>即入菩萨隐身三昧；<a id="a-8m"></a>入三昧已，<a id="a-8n"></a>随意所生，<a id="a-8o"></a>无量百千种种妙色大莲华座，<a id="a-8p"></a>结跏而坐，<a id="a-8q"></a>悉皆隐身令不复现。</p>
  <p id="a8r">尔时，<a id="a-8s"></a>尊者摩诃迦葉，<a id="a-8t"></a>见彼殊特希有瑞相大神通事，<a id="a-8u"></a>复见彼众大雨华香，<a id="a-8v"></a>亦见彼作无量乐音，<a id="a-8w"></a>又复见彼放大光明，<a id="a-8x"></a>又亦见此三千世界诸四天下皆雨妙华积至于膝，<a id="a-8y"></a>又复见彼一切大众天、<a id="a-8z"></a>龙、<a id="a-90"></a>夜叉、<a id="a-91"></a>乾闼婆、<a id="a-92"></a>阿修罗、<a id="a-93"></a>迦楼罗、<a id="a-94"></a>紧那罗、<a id="a-95"></a>摩睺罗伽、<a id="a-96"></a>人及非人，<a id="a-97"></a>乃至所有比丘、<a id="a-98"></a>比丘尼、<a id="a-99"></a>优婆塞、<a id="a-9A"></a>优婆夷等，<a id="a-9B"></a>一切皆悉具足成就金色相身。<a id="a-9C"></a>于是，<a id="a-9D"></a>尊者摩诃迦葉，<a id="a-9E"></a>从座而起，<a id="a-9F"></a>正持威仪，<a id="a-9G"></a>偏袒右臂，<a id="a-9H"></a>右膝著地，<a id="a-9I"></a>合掌恭敬，<a id="a-9J"></a>以偈赞曰：</p>
  <p id="a9K">“欢喜常与一切乐，<a id="a-9L"></a>　圆满无垢清净颜，</p>
  <p id="a9M">十力雄猛诸大人，<a id="a-9N"></a>　具足金刚百福相。</p>
  <p id="a9O">游于三界人天间，<a id="a-9P"></a>　一切无能如佛者，</p>
  <p id="a9Q">不可思议难测度，<a id="a-9R"></a>　惟愿除断我疑心。</p>
  <p id="a9S">过那由他百千劫，<a id="a-9T"></a>　常行布施摄世间，</p>
  <p id="a9U">远离执著无所依，<a id="a-9V"></a>　净持禁戒无伦比。</p>
  <p id="a9W">具足修忍超世间，<a id="a-9X"></a>　一切力中十力最，</p>
  <p id="a9Y">功德备满无过者，<a id="a-9Z"></a>　惟愿永绝我疑心。</p>
  <p id="a9a">过百千劫修众行，<a id="a-9b"></a>　以见众生受诸苦，</p>
  <p id="a9c">勇猛精进终无疲，<a id="a-9d"></a>　常生欢喜无有量。</p>
  <p id="a9e">头目髓脑持与人，<a id="a-9f"></a>　弃舍男女及妻妾，</p>
  <p id="a9g">厌离国城及众具，<a id="a-9h"></a>　惟愿除解我疑网。</p>
  <p id="a9i">世尊往昔行施时，<a id="a-9j"></a>　象马辇舆不可数，</p>
  <p id="a9k">过那由他上衣服，<a id="a-9l"></a>　常以欢喜惠世间。</p>
  <p id="a9m">世尊常以先心施，<a id="a-9n"></a>　如是杂物及众珍，</p>
  <p id="a9o">饮食汤药并田宅，<a id="a-9p"></a>　是故今日我咨问。</p>
  <p id="a9q">往昔割身及耳鼻，<a id="a-9r"></a>　内心无垢不生瞋，</p>
  <p id="a9s">若他诘问如法言，<a id="a-9t"></a>　犹能巧说忍辱力。</p>
  <p id="a9u">以能通达深空法，<a id="a-9v"></a>　心意微妙难称量，</p>
  <p id="a9w">能施他乐功德人，<a id="a-9x"></a>　是故今我问无垢。</p>
  <p id="a9y">诸漏久尽患悉除，<a id="a-9z"></a>　深见众生没诸苦，</p>
  <p id="aA0">黑暗所覆愚痴者，<a id="a-A1"></a>　生于垢浊及我人。</p>
  <p id="aA2">怜愍诸有起慈心，<a id="a-A3"></a>　过百千劫勤修行，</p>
  <p id="aA4">开发正觉菩提岸，<a id="a-A5"></a>　惟愿除断我今疑。</p>
  <p id="aA6">善能出入神通门，<a id="a-A7"></a>　隐显自在巧行住，</p>
  <p id="aA8">证得无我破我相，<a id="a-A9"></a>　毁坏诸法亦非空。</p>
  <p id="aAA">佛于世中无染著，<a id="a-AB"></a>　真实正行及正思，</p>
  <p id="aAC">微妙寂灭离诸垢，<a id="a-AD"></a>　惟愿为我决此疑。</p>
  <p id="aAE">世尊昔日修行时，<a id="a-AF"></a>　施戒忍进无暂废，</p>
  <p id="aAG">禅定智慧亦常修，<a id="a-AH"></a>　利益群生无有比。</p>
  <p id="aAI">诸功德聚难思量，<a id="a-AJ"></a>　深大如海无穷尽，</p>
  <p id="aAK">善能往来亦善住，<a id="a-AL"></a>　惟愿为我作归依。</p>
  <p id="aAM">往昔无垢修大慈，<a id="a-AN"></a>　怖鸽归投救不舍，</p>
  <p id="aAO">剜身割股血滂流，<a id="a-AP"></a>　称肉与鹰而代之。</p>
  <p id="aAQ">全身上秤谓敌彼，<a id="a-AR"></a>　而鸽尚重身犹轻，</p>
  <p id="aAS">大明善巧以行慈，<a id="a-AT"></a>　惟愿为我决疑惑。</p>
  <p id="aAU">须弥动摇众星落，<a id="a-AV"></a>　诸天宫殿尽破亡，</p>
  <p id="aAW">四大海水一朝枯，<a id="a-AX"></a>　阿修罗宫处天上。</p>
  <p id="aAY">假使日轮坠于地，<a id="a-AZ"></a>　明月处空忽瞑冥，</p>
  <p id="aAa">诸佛正觉两足尊，<a id="a-Ab"></a>　所言真诚无有二。<a id="a-Ac"></a>”</p>
  <p id="aAd">尔时，<a id="a-Ae"></a>尊者摩诃迦葉，<a id="a-Af"></a>说偈赞已，<a id="a-Ag"></a>复白佛言：<a id="a-Ah"></a>“大德世尊，<a id="a-Ai"></a>何因缘故，<a id="a-Aj"></a>世间有是微妙光明？<a id="a-Ak"></a>复何因缘，<a id="a-Al"></a>忽现如是未曾有瑞，<a id="a-Am"></a>众相明了？<a id="a-An"></a>”</p>
  <p id="aAo">尔时，<a id="a-Ap"></a>世尊告大迦葉言：<a id="a-Aq"></a>“迦葉，<a id="a-Ar"></a>汝今不应咨问是事。<a id="a-As"></a>何以故？<a id="a-At"></a>如是境界，<a id="a-Au"></a>非诸声闻、<a id="a-Av"></a>缘觉所知。<a id="a-Aw"></a>若我说是光明义者，<a id="a-Ax"></a>一切世间天、<a id="a-Ay"></a>人、<a id="a-Az"></a>阿修罗，<a id="a-B0"></a>皆当惊疑入迷没处，<a id="a-B1"></a>是故汝今不应问也。<a id="a-B2"></a>”</p>
  <p id="aB3">时，<a id="a-B4"></a>大迦葉复白佛言：<a id="a-B5"></a>“世尊，<a id="a-B6"></a>惟愿大慈，<a id="a-B7"></a>怜愍一切诸天人故，<a id="a-B8"></a>利益一切诸天人故，<a id="a-B9"></a>安乐一切诸天人故，<a id="a-BA"></a>说此光明甚深因缘，<a id="a-BB"></a>令我开解。<a id="a-BC"></a>”</p>
  <p id="aBD">尔时，<a id="a-BE"></a>世尊告迦葉言：<a id="a-BF"></a>“汝宜谛听，<a id="a-BG"></a>善思念之，<a id="a-BH"></a>吾为汝说。<a id="a-BI"></a>”</p>
  <p id="aBJ">大迦葉言：<a id="a-BK"></a>“善哉！<a id="a-BL"></a>世尊，<a id="a-BM"></a>愿乐欲闻，<a id="a-BN"></a>惟垂敷演。<a id="a-BO"></a>”</p>
  <p id="aBP">时，<a id="a-BQ"></a>佛复告大迦葉言：<a id="a-BR"></a>“迦葉，<a id="a-BS"></a>今我文殊师利，<a id="a-BT"></a>入彼普明无垢庄严三昧，<a id="a-BU"></a>三昧力故放斯光明，<a id="a-BV"></a>遍照十方过恒沙等诸佛国土，<a id="a-BW"></a>为大集彼无量无边、<a id="a-BX"></a>不可数、<a id="a-BY"></a>不可量、<a id="a-BZ"></a>阿僧祇诸大菩萨摩诃萨等，<a id="a-Ba"></a>而来至此娑婆世界。<a id="a-Bb"></a>彼等皆已顶礼我足，<a id="a-Bc"></a>右绕三匝，<a id="a-Bd"></a>处在虚空高一多罗树，<a id="a-Be"></a>皆各于彼大莲华座，<a id="a-Bf"></a>结跏而坐。<a id="a-Bg"></a>”</p>
  <p id="aBh">尔时，<a id="a-Bi"></a>尊者大迦葉复白佛言：<a id="a-Bj"></a>“世尊，<a id="a-Bk"></a>今有何等菩萨摩诃萨威神德力，<a id="a-Bl"></a>而雨如是微妙华香，<a id="a-Bm"></a>复出如是百千音乐，<a id="a-Bn"></a>不鼓自鸣？<a id="a-Bo"></a>”</p>
  <p id="aBp">佛告大迦葉言：<a id="a-Bq"></a>“迦葉，<a id="a-Br"></a>是为十方诸菩萨等威神力故，<a id="a-Bs"></a>而雨如是胜妙华香，<a id="a-Bt"></a>乃至于上虚空之中，<a id="a-Bu"></a>无量乐音皆自鸣也。<a id="a-Bv"></a>”</p>
  <p id="aBw">迦葉复言：<a id="a-Bx"></a>“世尊，<a id="a-By"></a>我于是中，<a id="a-Bz"></a>乃至不见彼一菩萨。<a id="a-C0"></a>云何世尊，<a id="a-C1"></a>更言十方诸菩萨等？<a id="a-C2"></a>”</p>
  <p id="aC3">“迦葉，<a id="a-C4"></a>一切声闻、<a id="a-C5"></a>辟支佛等，<a id="a-C6"></a>终不能见彼诸菩萨摩诃萨众。<a id="a-C7"></a>何以故？<a id="a-C8"></a>迦葉，<a id="a-C9"></a>是中声闻、<a id="a-CA"></a>辟支佛等，<a id="a-CB"></a>于大慈悲，<a id="a-CC"></a>非其所住故。<a id="a-CD"></a>若能住是慈悲地中，<a id="a-CE"></a>斯则能为利益他事，<a id="a-CF"></a>则亦能行布施、<a id="a-CG"></a>持戒、<a id="a-CH"></a>忍辱、<a id="a-CI"></a>精进、<a id="a-CJ"></a>禅定、<a id="a-CK"></a>智慧诸波罗蜜等。<a id="a-CL"></a>若已受正位，<a id="a-CM"></a>终不能行此诸菩萨所行之处。<a id="a-CN"></a>迦葉，<a id="a-CO"></a>斯诸菩萨摩诃萨等，<a id="a-CP"></a>一切皆入隐身三昧，<a id="a-CQ"></a>是故一切声闻、<a id="a-CR"></a>辟支佛不能见彼诸菩萨等，<a id="a-CS"></a>惟除诸佛及大菩萨，<a id="a-CT"></a>住斯地者乃能见耳！<a id="a-CU"></a>迦葉，<a id="a-CV"></a>初住大乘诸菩萨等，<a id="a-CW"></a>尚不能见，<a id="a-CX"></a>何况一切声闻、<a id="a-CY"></a>辟支佛而能得见？<a id="a-CZ"></a>若得见者，<a id="a-Ca"></a>无有是处。<a id="a-Cb"></a>”</p>
  <p id="aCc">尔时，<a id="a-Cd"></a>大迦葉复白佛言：<a id="a-Ce"></a>“世尊，<a id="a-Cf"></a>菩萨摩诃萨，<a id="a-Cg"></a>具足几法修何善根，<a id="a-Ch"></a>获何功德，<a id="a-Ci"></a>而能入是隐身三昧？<a id="a-Cj"></a>”</p>
  <p id="aCk">佛言：<a id="a-Cl"></a>“迦葉，<a id="a-Cm"></a>菩萨摩诃萨成就十法，<a id="a-Cn"></a>即能获是隐身三昧。<a id="a-Co"></a>何等为十？<a id="a-Cp"></a>一者、<a id="a-Cq"></a>志性和柔，<a id="a-Cr"></a>深住正信；<a id="a-Cs"></a>二者、<a id="a-Ct"></a>恒不舍离一切众生；<a id="a-Cu"></a>三者、<a id="a-Cv"></a>毕竟成满大慈悲心；<a id="a-Cw"></a>四者、<a id="a-Cx"></a>觉了一切，<a id="a-Cy"></a>不著众相；<a id="a-Cz"></a>五者、<a id="a-D0"></a>虽复思求一切佛法，<a id="a-D1"></a>终不妄取；<a id="a-D2"></a>六者、<a id="a-D3"></a>亦不思想一切声闻、<a id="a-D4"></a>辟支佛智；<a id="a-D5"></a>七者、<a id="a-D6"></a>世间所有尽皆能舍，<a id="a-D7"></a>乃至身命尚无吝惜，<a id="a-D8"></a>岂况余物而不施者？<a id="a-D9"></a>八者、<a id="a-DA"></a>虽行无量生死烦恼，<a id="a-DB"></a>而不染著诸有为行；<a id="a-DC"></a>九者、<a id="a-DD"></a>常修无量布施、<a id="a-DE"></a>持戒、<a id="a-DF"></a>忍辱、<a id="a-DG"></a>精进、<a id="a-DH"></a>禅定、<a id="a-DI"></a>智慧，<a id="a-DJ"></a>而不分别诸波罗蜜；<a id="a-DK"></a>十者、<a id="a-DL"></a>常生是心：<a id="a-DM"></a>‘我当安立一切众生于菩提已，<a id="a-DN"></a>然后方当坐佛树下，<a id="a-DO"></a>不取菩提及众生相。<a id="a-DP"></a>’迦葉，<a id="a-DQ"></a>是为菩萨摩诃萨具足十法，<a id="a-DR"></a>便能获得隐身三昧。<a id="a-DS"></a>”</p>
  <p id="aDT">尔时，<a id="a-DU"></a>尊者大迦葉复白佛言：<a id="a-DV"></a>“希有世尊！<a id="a-DW"></a>快说斯事。<a id="a-DX"></a>世尊，<a id="a-DY"></a>乃能作如是说。<a id="a-DZ"></a>世尊，<a id="a-Da"></a>一切声闻、<a id="a-Db"></a>辟支佛，<a id="a-Dc"></a>尚皆未曾一发是心‘我当安置一切众生于阿罗汉地’，<a id="a-Dd"></a>况佛法乎？<a id="a-De"></a>”</p>
  <p id="aDf">佛言：<a id="a-Dg"></a>“迦葉，<a id="a-Dh"></a>如是，<a id="a-Di"></a>如是。<a id="a-Dj"></a>是故一切声闻、<a id="a-Dk"></a>辟支佛，<a id="a-Dl"></a>悉无能入菩萨所行隐身三昧。<a id="a-Dm"></a>此三昧名，<a id="a-Dn"></a>尚自不知，<a id="a-Do"></a>云何能入？<a id="a-Dp"></a>若能入者，<a id="a-Dq"></a>无有是处。<a id="a-Dr"></a>”</p>
  <p id="aDs">尔时，<a id="a-Dt"></a>尊者大迦葉复白佛言：<a id="a-Du"></a>“世尊，<a id="a-Dv"></a>我等今者，<a id="a-Dw"></a>深愿见彼诸大菩萨摩诃萨等。<a id="a-Dx"></a>所以者何？<a id="a-Dy"></a>斯诸大士难可会遇！<a id="a-Dz"></a>”</p>
  <p id="aE0">佛言：<a id="a-E1"></a>“迦葉，<a id="a-E2"></a>汝宜且住！<a id="a-E3"></a>当须待我文殊来者，<a id="a-E4"></a>彼诸菩萨当从定出，<a id="a-E5"></a>汝等然后乃见之耳！<a id="a-E6"></a>虽然，<a id="a-E7"></a>迦葉，<a id="a-E8"></a>汝亦得是无量百千诸三昧门，<a id="a-E9"></a>今当摄心求彼菩萨摩诃萨等，<a id="a-EA"></a>为在何处？<a id="a-EB"></a>住何威仪？<a id="a-EC"></a>作何事业？<a id="a-ED"></a>”</p>
  <p id="aEE">时，<a id="a-EF"></a>大迦葉蒙圣教已，<a id="a-EG"></a>承佛威神及己通力，<a id="a-EH"></a>即入二万诸三昧门，<a id="a-EI"></a>如是思求彼诸菩萨：<a id="a-EJ"></a>“今在何所？<a id="a-EK"></a>住何威仪？<a id="a-EL"></a>为行步耶？<a id="a-EM"></a>而竟不见为住立耶？<a id="a-EN"></a>而亦不见为倚卧耶？<a id="a-EO"></a>而亦不见为端坐耶？<a id="a-EP"></a>”而亦不见，<a id="a-EQ"></a>乃至不知，<a id="a-ER"></a>以何语言作何事业，<a id="a-ES"></a>来何所从，<a id="a-ET"></a>去何所至，<a id="a-EU"></a>于是起定，<a id="a-EV"></a>前白佛言：<a id="a-EW"></a>“甚奇世尊！<a id="a-EX"></a>甚奇世尊！<a id="a-EY"></a>我已经历二万定门，<a id="a-EZ"></a>求诸菩萨竟无所见。<a id="a-Ea"></a>世尊，<a id="a-Eb"></a>彼诸菩萨摩诃萨等，<a id="a-Ec"></a>尚未证知萨婆若处，<a id="a-Ed"></a>已得如是微妙三昧，<a id="a-Ee"></a>何况当证无上菩提！<a id="a-Ef"></a>世尊，<a id="a-Eg"></a>诸善男子、<a id="a-Eh"></a>善女人，<a id="a-Ei"></a>其有见闻如斯神变，<a id="a-Ej"></a>而不疾发阿耨多罗三藐三菩提心者，<a id="a-Ek"></a>无有是处。<a id="a-El"></a>世尊，<a id="a-Em"></a>能得如是隐身三昧菩萨摩诃萨，<a id="a-En"></a>为欲度彼一切众生，<a id="a-Eo"></a>被精进铠，<a id="a-Ep"></a>然终不得离是妙定。<a id="a-Eq"></a>”</p>
  <p id="aEr">佛告迦葉：<a id="a-Es"></a>“如是，<a id="a-Et"></a>如是，<a id="a-Eu"></a>如汝所说。<a id="a-Ev"></a>是中一切声闻、<a id="a-Ew"></a>辟支佛，<a id="a-Ex"></a>尚非境界，<a id="a-Ey"></a>况余众生？<a id="a-Ez"></a>”</p>
  <p id="aF0">尔时，<a id="a-F1"></a>尊者舍利弗作如是念：<a id="a-F2"></a>“世尊称我声闻人中智慧第一，<a id="a-F3"></a>我今宁可求诸菩萨，<a id="a-F4"></a>今在何所，<a id="a-F5"></a>住何威仪，<a id="a-F6"></a>作何事业。<a id="a-F7"></a>若得睹见，<a id="a-F8"></a>不亦善乎？<a id="a-F9"></a>”</p>
  <p id="aFA">时，<a id="a-FB"></a>舍利弗如是念已，<a id="a-FC"></a>承佛威神及自力故，<a id="a-FD"></a>即入三万诸三昧门，<a id="a-FE"></a>周旋观察彼诸菩萨，<a id="a-FF"></a>今为何所，<a id="a-FG"></a>住何威仪，<a id="a-FH"></a>乃至不知如毫厘相。</p>
  <p id="aFI">尔时，<a id="a-FJ"></a>尊者须菩提作如是念：<a id="a-FK"></a>“我今亦当求诸菩萨，<a id="a-FL"></a>为何所在，<a id="a-FM"></a>住何威仪，<a id="a-FN"></a>造作何事。<a id="a-FO"></a>若睹见者，<a id="a-FP"></a>不亦善乎？<a id="a-FQ"></a>”</p>
  <p id="aFR">时，<a id="a-FS"></a>须菩提作是念已，<a id="a-FT"></a>承佛威神及自力故，<a id="a-FU"></a>即入四万诸三昧门，<a id="a-FV"></a>周遍推求彼诸菩萨，<a id="a-FW"></a>为何所在，<a id="a-FX"></a>住何威仪，<a id="a-FY"></a>乃至不见行住坐卧，<a id="a-FZ"></a>从何所来，<a id="a-Fa"></a>去何所至。<a id="a-Fb"></a>然后出定，<a id="a-Fc"></a>前至佛所，<a id="a-Fd"></a>头面礼足，<a id="a-Fe"></a>白言：<a id="a-Ff"></a>“世尊，<a id="a-Fg"></a>世尊记我声闻人中无诤三昧最为第一，<a id="a-Fh"></a>是三昧门我亦已得。<a id="a-Fi"></a>如是，<a id="a-Fj"></a>世尊，<a id="a-Fk"></a>我若入定，<a id="a-Fl"></a>正使有人具大神力，<a id="a-Fm"></a>能以百亿四天下为一大鼓，<a id="a-Fn"></a>取须弥山为一大槌；<a id="a-Fo"></a>于我定时，<a id="a-Fp"></a>令一大人住在我前，<a id="a-Fq"></a>执彼大槌挝击大鼓，<a id="a-Fr"></a>无暂休废，<a id="a-Fs"></a>乃至经劫。<a id="a-Ft"></a>如是鼓声尚不入耳，<a id="a-Fu"></a>何况乱心能令我出？<a id="a-Fv"></a>若彼鼓声能为定患，<a id="a-Fw"></a>牵我起者，<a id="a-Fx"></a>永无是处。<a id="a-Fy"></a>世尊，<a id="a-Fz"></a>我今所得无诤三昧，<a id="a-G0"></a>弘普若是。<a id="a-G1"></a>我向经历四万三昧，<a id="a-G2"></a>周遍推求彼诸菩萨，<a id="a-G3"></a>终不能见，<a id="a-G4"></a>乃至不睹一人暂时往来之相。<a id="a-G5"></a>如是，<a id="a-G6"></a>世尊，<a id="a-G7"></a>有诸菩萨摩诃萨辈，<a id="a-G8"></a>念求如是不思议智，<a id="a-G9"></a>为一一众生，<a id="a-GA"></a>于恒河沙劫，<a id="a-GB"></a>生地狱中备受众苦。<a id="a-GC"></a>世尊，<a id="a-GD"></a>彼求菩萨道故，<a id="a-GE"></a>虽经众苦，<a id="a-GF"></a>而不舍离如是甚深不思议智。<a id="a-GG"></a>如是，<a id="a-GH"></a>世尊，<a id="a-GI"></a>若我今日漏心未尽，<a id="a-GJ"></a>未得解脱，<a id="a-GK"></a>于诸佛法有所未知者，<a id="a-GL"></a>令我当来常在生死，<a id="a-GM"></a>更不舍离彼不思议大妙乘也。<a id="a-GN"></a>”</p>
  <p id="aGO">于是，<a id="a-GP"></a>世尊赞须菩提言：<a id="a-GQ"></a>“善哉！<a id="a-GR"></a>善哉！<a id="a-GS"></a>诚如汝言。<a id="a-GT"></a>汝以信故作如斯说，<a id="a-GU"></a>令汝此身不取涅槃者，<a id="a-GV"></a>以斯善根，<a id="a-GW"></a>于当来世过恒沙劫，<a id="a-GX"></a>汝当得作转轮圣王，<a id="a-GY"></a>正法治世，<a id="a-GZ"></a>然后乃成阿耨多罗三藐三菩提。<a id="a-Ga"></a>又须菩提，<a id="a-Gb"></a>今此三千大千世界众生数类，<a id="a-Gc"></a>宁为多不？<a id="a-Gd"></a>”</p>
  <p id="aGe">须菩提言：<a id="a-Gf"></a>“甚多！<a id="a-Gg"></a>世尊。<a id="a-Gh"></a>甚多！<a id="a-Gi"></a>世尊。<a id="a-Gj"></a>”</p>
  <p id="aGk">佛言：<a id="a-Gl"></a>“如是，<a id="a-Gm"></a>如是，<a id="a-Gn"></a>须菩提，<a id="a-Go"></a>是诸世界所有众生，<a id="a-Gp"></a>成就智慧如舍利弗，<a id="a-Gq"></a>解空第一如须菩提，<a id="a-Gr"></a>苦行超伦如大迦葉，<a id="a-Gs"></a>即令如是诸大声闻，<a id="a-Gt"></a>共尽知见求彼菩萨，<a id="a-Gu"></a>若于一劫、<a id="a-Gv"></a>若于百劫、<a id="a-Gw"></a>若于千劫，<a id="a-Gx"></a>乃至无量恒河沙劫，<a id="a-Gy"></a>亦不能见。<a id="a-Gz"></a>若能见者，<a id="a-H0"></a>无有是处。<a id="a-H1"></a>何以故？<a id="a-H2"></a>须菩提，<a id="a-H3"></a>彼诸菩萨凡所为作，<a id="a-H4"></a>非是一切声闻、<a id="a-H5"></a>辟支佛所行境界，<a id="a-H6"></a>是故二乘终不能见。<a id="a-H7"></a>”</p>
  <p id="aH8">说此法时，<a id="a-H9"></a>是众会中八万四千天人，<a id="a-HA"></a>皆发阿耨多罗三藐三菩提心，<a id="a-HB"></a>三千世界六种震动。</p>
  <p id="aHC">尔时，<a id="a-HD"></a>文殊师利于己住室如是思惟：<a id="a-HE"></a>“今此十万亿百千数诸大菩萨皆已集会，<a id="a-HF"></a>吾当复召诸天大众咸令云集，<a id="a-HG"></a>如是可乎？<a id="a-HH"></a>”</p>
  <p id="aHI">时，<a id="a-HJ"></a>文殊师利既思惟已，<a id="a-HK"></a>即以神力，<a id="a-HL"></a>如意化成八万四千亿那由他妙宝莲华，<a id="a-HM"></a>大如车轮，<a id="a-HN"></a>纯金为茎，<a id="a-HO"></a>白银为叶，<a id="a-HP"></a>胜藏罗网毗琉璃宝。<a id="a-HQ"></a>是诸华中，<a id="a-HR"></a>皆有化佛及诸菩萨，<a id="a-HS"></a>结跏趺坐莲华台上，<a id="a-HT"></a>身紫金色，<a id="a-HU"></a>三十二相、<a id="a-HV"></a>八十种好，<a id="a-HW"></a>威德巍巍，<a id="a-HX"></a>光明普照。<a id="a-HY"></a>时，<a id="a-HZ"></a>彼莲华上升四天王天、<a id="a-Ha"></a>三十三天、<a id="a-Hb"></a>夜摩天、<a id="a-Hc"></a>兜率天、<a id="a-Hd"></a>化乐天他化、<a id="a-He"></a>自在天，<a id="a-Hf"></a>及诸梵天乃至有顶，<a id="a-Hg"></a>如是略说遍此三千大千世界。<a id="a-Hh"></a>乃至百亿须弥，<a id="a-Hi"></a>百亿四天下，<a id="a-Hj"></a>欲界天宫，<a id="a-Hk"></a>色界天宫，<a id="a-Hl"></a>彼化莲华无不遍至。<a id="a-Hm"></a>是诸化处及菩萨众，<a id="a-Hn"></a>出大音声遍告三千大千世界，<a id="a-Ho"></a>而说偈言：</p>
  <p id="aHp">“世尊明慧日，<a id="a-Hq"></a>　希有出世间，</p>
  <p id="aHr">譬如忧昙华，<a id="a-Hs"></a>　难遇复过是。</p>
  <p id="aHt">释师子人雄，<a id="a-Hu"></a>　今者现于世，</p>
  <p id="aHv">班宣深妙法，<a id="a-Hw"></a>　永拔众苦源。</p>
  <p id="aHx">诸天虽快乐，<a id="a-Hy"></a>　谁能保长久？</p>
  <p id="aHz">任业还三塗，<a id="a-I0"></a>　复受众苦毒。</p>
  <p id="aI1">所习诸欲事，<a id="a-I2"></a>　贪爱独增长，</p>
  <p id="aI3">三界本无乐，<a id="a-I4"></a>　而愚耽著之。</p>
  <p id="aI5">已获最上难，<a id="a-I6"></a>　所谓诸佛出，</p>
  <p id="aI7">愚痴放逸人，<a id="a-I8"></a>　焉觉苦不断？</p>
  <p id="aI9">汝等当速求，<a id="a-IA"></a>　见佛闻正法，</p>
  <p id="aIB">若圣涅槃已，<a id="a-IC"></a>　虽悔难可追。</p>
  <p id="aID">魔网深可怖，<a id="a-IE"></a>　汝等为放逸，</p>
  <p id="aIF">既被羁罗已，<a id="a-IG"></a>　宁有解脱期？</p>
  <p id="aIH">独有求佛法，<a id="a-II"></a>　汝为众生资，</p>
  <p id="aIJ">汝等但速求，<a id="a-IK"></a>　三十二妙相。</p>
  <p id="aIL">佛能救世间，<a id="a-IM"></a>　余无可依者，</p>
  <p id="aIN">世雄甚希有，<a id="a-IO"></a>　大慈难思量。</p>
  <p id="aIP">无量亿数劫，<a id="a-IQ"></a>　所行不可量，</p>
  <p id="aIR">集功德智慧，<a id="a-IS"></a>　成就释师子。</p>
  <p id="aIT">阐扬微妙法，<a id="a-IU"></a>　甚深难觉知，</p>
  <p id="aIV">何处有众生，<a id="a-IW"></a>　及我人寿命？</p>
  <p id="aIX">如是破常见，<a id="a-IY"></a>　断已自无余，</p>
  <p id="aIZ">放舍一切相，<a id="a-Ia"></a>　为众生说此。</p>
  <p id="aIb">宣明真实际，<a id="a-Ic"></a>　世间绝心行，</p>
  <p id="aId">唯彼空无相，<a id="a-Ie"></a>　无愿亦无作。</p>
  <p id="aIf">虚空本无形，<a id="a-Ig"></a>　不起亦不灭，</p>
  <p id="aIh">无来亦无去，<a id="a-Ii"></a>　智者之所说。</p>
  <p id="aIj">无尽无所生，<a id="a-Ik"></a>　本净无所有，</p>
  <p id="aIl">无相貌可见，<a id="a-Im"></a>　无思想能说。</p>
  <p id="aIn">众生本无生，<a id="a-Io"></a>　云何得言死？</p>
  <p id="aIp">寂灭无众生，<a id="a-Iq"></a>　众生在何处？</p>
  <p id="aIr">言音为说法，<a id="a-Is"></a>　法不住言音，</p>
  <p id="aIt">亦不可文字，<a id="a-Iu"></a>　世尊如斯说。</p>
  <p id="aIv">诸处遍推求，<a id="a-Iw"></a>　不见风水火，</p>
  <p id="aIx">地亦无分别，<a id="a-Iy"></a>　慧眼之所宣。</p>
  <p id="aIz">色受及与想，<a id="a-J0"></a>　行识同虚空，</p>
  <p id="aJ1">假言彼五阴，<a id="a-J2"></a>　其实无积聚。</p>
  <p id="aJ3">眼耳鼻舌身，<a id="a-J4"></a>　心意等诸根，</p>
  <p id="aJ5">虽说本性空，<a id="a-J6"></a>　空亦不可得。</p>
  <p id="aJ7">色声香味触，<a id="a-J8"></a>　及以种种法，</p>
  <p id="aJ9">斯由分别生，<a id="a-JA"></a>　分别体空寂。</p>
  <p id="aJB">欲界与色界，<a id="a-JC"></a>　及彼无色天，</p>
  <p id="aJD">皆说如幻化，<a id="a-JE"></a>　虚伪不真实。</p>
  <p id="aJF">如是诸世尊，<a id="a-JG"></a>　为众生说法，</p>
  <p id="aJH">欲求出众苦，<a id="a-JI"></a>　速归大导师。<a id="a-JJ"></a>”</p>
  <p id="aJK">彼诸化佛说此偈时，<a id="a-JL"></a>于是三千大千世界，<a id="a-JM"></a>咸得闻之。<a id="a-JN"></a>有九十六亿欲色诸天，<a id="a-JO"></a>远尘离垢，<a id="a-JP"></a>得法眼净；<a id="a-JQ"></a>二万天子，<a id="a-JR"></a>厌离众欲；<a id="a-JS"></a>三万二千天子，<a id="a-JT"></a>皆发阿耨多罗三藐三菩提心；<a id="a-JU"></a>一万行菩萨乘诸天子，<a id="a-JV"></a>得无生法忍。</p>
  <p id="aJW">尔时，<a id="a-JX"></a>彼化如来所可劝召，<a id="a-JY"></a>无量无边阿僧祇亿那由他百千诸天大众，<a id="a-JZ"></a>于须臾间悉皆云集，<a id="a-Ja"></a>释迦如来应供正遍觉所，<a id="a-Jb"></a>稽首足下，<a id="a-Jc"></a>右绕三匝，<a id="a-Jd"></a>退住一面。<a id="a-Je"></a>以天华香，<a id="a-Jf"></a>所谓优钵罗华、<a id="a-Jg"></a>钵头摩华、<a id="a-Jh"></a>拘物头华、<a id="a-Ji"></a>分陀利华、<a id="a-Jj"></a>曼陀罗华、<a id="a-Jk"></a>摩诃曼陀罗华，<a id="a-Jl"></a>及诸华鬘、<a id="a-Jm"></a>末香、<a id="a-Jn"></a>涂香。<a id="a-Jo"></a>奉散世尊，<a id="a-Jp"></a>及余供养，<a id="a-Jq"></a>复以种种天妙乐音，<a id="a-Jr"></a>歌咏称赞满彼虚空。<a id="a-Js"></a>时，<a id="a-Jt"></a>大集众其数甚多，<a id="a-Ju"></a>难可称计，<a id="a-Jv"></a>周遍充满此四天下，<a id="a-Jw"></a>无有空地如一杖头而不遍者。<a id="a-Jx"></a>是诸天人具大威德，<a id="a-Jy"></a>所散诸华满四天下，<a id="a-Jz"></a>积至于膝。</p>
 </body>
</html>