<!doctype html>
<html id="z3IBTDLBj" data-ver="1549">
 <head>
  <meta charset="utf-8">
  <meta author="菩提流志">
  <meta library="龙藏">
  <meta catalog="大乘宝积部">
  <meta period="唐">
 </head>
 <body>
  <h1 id="a1">大宝积经卷第三</h1>
  <h2 id="a2">唐三藏法师菩提流志奉诏译</h2>
  <h2 id="a3">三律仪会第一之三</h2>
  <p id="a4">尔时，<a id="a-5"></a>尊者摩诃迦葉白佛言：<a id="a-6"></a>“甚奇，<a id="a-7"></a>世尊！<a id="a-8"></a>如是人等，<a id="a-9"></a>闻此等经，<a id="a-A"></a>不生厌离。<a id="a-B"></a>”</p>
  <p id="aC">佛告大迦葉言：<a id="a-D"></a>“若有众生成就四法，<a id="a-E"></a>闻说此经，<a id="a-F"></a>不生厌离。<a id="a-G"></a>云何为四？<a id="a-H"></a>多放逸故，<a id="a-I"></a>不能深信业异熟故，<a id="a-J"></a>亦不深信大地狱故，<a id="a-K"></a>不能审信我当死故。<a id="a-L"></a>若人成就如是四法，<a id="a-M"></a>不生厌离。</p>
  <p id="aN">“迦葉，<a id="a-O"></a>复有众生成就四法，<a id="a-P"></a>不生厌离。<a id="a-Q"></a>何等为四？<a id="a-R"></a>年盛壮时自恃强力，<a id="a-S"></a>耽著欲乐，<a id="a-T"></a>贪嗜诸酒，<a id="a-U"></a>不能了知明思惟观。<a id="a-V"></a>若人成就如是四法，<a id="a-W"></a>不生厌离。</p>
  <p id="aX">“迦葉，<a id="a-Y"></a>若有比丘成就四法，<a id="a-Z"></a>谤佛菩提。<a id="a-a"></a>何等为四？<a id="a-b"></a>本造恶业已成就故，<a id="a-c"></a>毁坏正法；<a id="a-d"></a>如是比丘不自发露不善异熟诸恶业故；<a id="a-e"></a>于比丘尼行秽欲故；<a id="a-f"></a>彼有和尚或阿阇梨，<a id="a-g"></a>多人所敬，<a id="a-h"></a>谤佛菩提，<a id="a-i"></a>如是弟子随学于师亦生诽谤，<a id="a-j"></a>是寡闻者由嫉妒故谤毁诸佛。<a id="a-k"></a>比丘成就如是四法，<a id="a-l"></a>谤佛菩提。</p>
  <p id="am">“迦葉，<a id="a-n"></a>若有一法，<a id="a-o"></a>得成沙门及婆罗门。<a id="a-p"></a>何者为一？<a id="a-q"></a>于一切法心无所住。<a id="a-r"></a>如是一法，<a id="a-s"></a>得成沙门及婆罗门。<a id="a-t"></a>譬如有人堕高山顶，<a id="a-u"></a>谓无大地、<a id="a-v"></a>树木、<a id="a-w"></a>丛林，<a id="a-x"></a>唯起空想，<a id="a-y"></a>出入息断。</p>
  <p id="az">“迦葉，<a id="a-10"></a>著诸法者亦复如是。<a id="a-11"></a>若执眼想及以眼相，<a id="a-12"></a>执耳、<a id="a-13"></a>鼻、<a id="a-14"></a>舌、<a id="a-15"></a>身、<a id="a-16"></a>意想乃至意相，<a id="a-17"></a>若执色受想、<a id="a-18"></a>行识想，<a id="a-19"></a>执净持戒、<a id="a-1A"></a>多闻、<a id="a-1B"></a>惭愧、<a id="a-1C"></a>经行、<a id="a-1D"></a>往来得菩提想，<a id="a-1E"></a>如此等法皆悉非作沙门、<a id="a-1F"></a>婆罗门。<a id="a-1G"></a>若起想者则为所害。<a id="a-1H"></a>为谁所害？<a id="a-1I"></a>谓贪、<a id="a-1J"></a>嗔、<a id="a-1K"></a>痴。<a id="a-1L"></a>若执眼相，<a id="a-1M"></a>由著可爱、<a id="a-1N"></a>不可爱色相故，<a id="a-1O"></a>为眼所害；<a id="a-1P"></a>如是执著耳、<a id="a-1Q"></a>鼻、<a id="a-1R"></a>舌、<a id="a-1S"></a>身、<a id="a-1T"></a>意相，<a id="a-1U"></a>乃至由著可爱、<a id="a-1V"></a>不可爱法相故，<a id="a-1W"></a>乃至为意所害。<a id="a-1X"></a>若被害者，<a id="a-1Y"></a>则于地狱、<a id="a-1Z"></a>畜生、<a id="a-1a"></a>饿鬼、<a id="a-1b"></a>人、<a id="a-1c"></a>天界中，<a id="a-1d"></a>极为所害。<a id="a-1e"></a>何缘被害？<a id="a-1f"></a>由想执著。<a id="a-1g"></a>何名想著？<a id="a-1h"></a>谓执我想及我所想、<a id="a-1i"></a>女想、<a id="a-1j"></a>男想、<a id="a-1k"></a>地水火风想、<a id="a-1l"></a>骨想、<a id="a-1m"></a>坏想、<a id="a-1n"></a>青瘀想、<a id="a-1o"></a>血涂想、<a id="a-1p"></a>色变想、<a id="a-1q"></a>离散想、<a id="a-1r"></a>胜解脱想。<a id="a-1s"></a>彼有少分得胜解脱想，<a id="a-1t"></a>此有少分不得胜解脱想，<a id="a-1u"></a>有无量种宿住随念现证作想，<a id="a-1v"></a>我随念想，<a id="a-1w"></a>异于过去，<a id="a-1x"></a>异于现在，<a id="a-1y"></a>我是过去，<a id="a-1z"></a>我是现在，<a id="a-20"></a>于诸法中起想执著乃至涅槃想、<a id="a-21"></a>我得涅槃想。<a id="a-22"></a>迦葉，<a id="a-23"></a>以要言之，<a id="a-24"></a>诸执著者处处起想，<a id="a-25"></a>乃至于空性中起一切想，<a id="a-26"></a>皆悉非作沙门、<a id="a-27"></a>婆罗门法，<a id="a-28"></a>非沙门行，<a id="a-29"></a>非婆罗门行。</p>
  <p id="a2A">“迦葉，<a id="a-2B"></a>如来说言沙门、<a id="a-2C"></a>婆罗门法者，<a id="a-2D"></a>譬如虚空及以大地。<a id="a-2E"></a>何以故？<a id="a-2F"></a>虚空之法，<a id="a-2G"></a>终不念言‘我是虚空’。<a id="a-2H"></a>如是，<a id="a-2I"></a>迦葉，<a id="a-2J"></a>沙门、<a id="a-2K"></a>婆罗门者，<a id="a-2L"></a>终不自谓‘我是沙门，<a id="a-2M"></a>是婆罗门’。<a id="a-2N"></a>是故诸法亦不自谓是作沙门、<a id="a-2O"></a>婆罗门法。<a id="a-2P"></a>沙门法者，<a id="a-2Q"></a>不作不除，<a id="a-2R"></a>是为沙门及婆罗门。</p>
  <p id="a2S">“迦葉，<a id="a-2T"></a>譬如有人于夜闇中，<a id="a-2U"></a>掉弄手臂，<a id="a-2V"></a>摇动面目，<a id="a-2W"></a>作如是言：<a id="a-2X"></a>‘我弄世间！<a id="a-2Y"></a>我弄世间！<a id="a-2Z"></a>’于意云何？<a id="a-2a"></a>彼为弄谁？<a id="a-2b"></a>”</p>
  <p id="a2c">迦葉白佛言：<a id="a-2d"></a>“世尊，<a id="a-2e"></a>是人自弄。<a id="a-2f"></a>何以故？<a id="a-2g"></a>于中无人为可弄故。<a id="a-2h"></a>”</p>
  <p id="a2i">佛告大迦葉言：<a id="a-2j"></a>“如是，<a id="a-2k"></a>如是。<a id="a-2l"></a>若有比丘至阿兰若，<a id="a-2m"></a>或至树下、<a id="a-2n"></a>空室、<a id="a-2o"></a>露处，<a id="a-2p"></a>作如是想：<a id="a-2q"></a>‘眼是无常，<a id="a-2r"></a>耳、<a id="a-2s"></a>鼻、<a id="a-2t"></a>舌、<a id="a-2u"></a>身、<a id="a-2v"></a>意悉是无常。<a id="a-2w"></a>’复作思惟：<a id="a-2x"></a>‘色是无常，<a id="a-2y"></a>声、<a id="a-2z"></a>香、<a id="a-30"></a>味、<a id="a-31"></a>触、<a id="a-32"></a>法亦悉无常。<a id="a-33"></a>’作是思惟：<a id="a-34"></a>‘我趣涅槃。<a id="a-35"></a>’如是等类为自劬劳，<a id="a-36"></a>非沙门行。<a id="a-37"></a>何以故？<a id="a-38"></a>以有若干诸邪执故。<a id="a-39"></a>知眼相已，<a id="a-3A"></a>为灭眼故勤劳修习；<a id="a-3B"></a>如是能知耳、<a id="a-3C"></a>鼻、<a id="a-3D"></a>舌、<a id="a-3E"></a>身、<a id="a-3F"></a>意相已，<a id="a-3G"></a>乃至为灭意故勤修习之。<a id="a-3H"></a>若于三处了知信受，<a id="a-3I"></a>则于三处而生分别。<a id="a-3J"></a>若于诸见起分别者，<a id="a-3K"></a>云何能得心一境性？</p>
  <p id="a3L">“迦葉，<a id="a-3M"></a>甚深菩提难入难趣，<a id="a-3N"></a>难具资粮。<a id="a-3O"></a>心一境性者，<a id="a-3P"></a>为以几何名心一境性？<a id="a-3Q"></a>周遍推求，<a id="a-3R"></a>乃至一法亦不可得。<a id="a-3S"></a>所谓于眼不可得实，<a id="a-3T"></a>于耳、<a id="a-3U"></a>鼻、<a id="a-3V"></a>舌、<a id="a-3W"></a>身、<a id="a-3X"></a>意亦不得实，<a id="a-3Y"></a>于一切法皆不得实。<a id="a-3Z"></a>何以故？<a id="a-3a"></a>本性如是。<a id="a-3b"></a>心性不生，<a id="a-3c"></a>一切诸法无实可得，<a id="a-3d"></a>是故彼心不可得也。<a id="a-3e"></a>若过去、<a id="a-3f"></a>未来、<a id="a-3g"></a>现在无所得故，<a id="a-3h"></a>无所作故，<a id="a-3i"></a>是谓无所作。<a id="a-3j"></a>何名无所作？<a id="a-3k"></a>若新若故俱不可作，<a id="a-3l"></a>名无所作。<a id="a-3m"></a>是中过去心不解脱，<a id="a-3n"></a>现在心不解脱，<a id="a-3o"></a>未来心不解脱。<a id="a-3p"></a>随所有心无所得者，<a id="a-3q"></a>是为心一境性，<a id="a-3r"></a>此即名入心之数也。</p>
  <p id="a3s">“迦葉，<a id="a-3t"></a>未来当有比丘、<a id="a-3u"></a>比丘尼、<a id="a-3v"></a>优婆塞、<a id="a-3w"></a>优婆夷，<a id="a-3x"></a>执著眼等说为灭坏，<a id="a-3y"></a>于诸蕴中起于物想。<a id="a-3z"></a>如来说蕴犹如于梦，<a id="a-40"></a>然彼说言梦为实有，<a id="a-41"></a>由世间中说有是梦。<a id="a-42"></a>‘若无梦者，<a id="a-43"></a>我等不应有梦想事。<a id="a-44"></a>以有表示，<a id="a-45"></a>是故我等于其眠梦起于梦想。<a id="a-46"></a>如是，<a id="a-47"></a>如是，<a id="a-48"></a>蕴有所因故说如梦。<a id="a-49"></a>若无蕴者，<a id="a-4A"></a>不应说蕴犹如于梦。<a id="a-4B"></a>’彼诸愚夫谓梦为实，<a id="a-4C"></a>闻是等经便生诽谤。<a id="a-4D"></a>于中当有比丘尼等，<a id="a-4E"></a>于施主家妄称我是阿罗汉果，<a id="a-4F"></a>或依浅智说现证得。<a id="a-4G"></a>若优婆塞、<a id="a-4H"></a>优婆夷等，<a id="a-4I"></a>闻经律颂说我现证。</p>
  <p id="a4J">“迦葉，<a id="a-4K"></a>当于尔时，<a id="a-4L"></a>若有比丘，<a id="a-4M"></a>或二十年、<a id="a-4N"></a>三十年中，<a id="a-4O"></a>常乐居止阿兰若处精勤修习，<a id="a-4P"></a>为佛法故来诣初信一日优婆塞边，<a id="a-4Q"></a>唯以空言互相唱说，<a id="a-4R"></a>言：<a id="a-4S"></a>‘空空故，<a id="a-4T"></a>我已遍知！<a id="a-4U"></a>我已遍知！<a id="a-4V"></a>’或有比丘，<a id="a-4W"></a>闻是经等相向谈说。<a id="a-4X"></a>有人闻之便生怖畏，<a id="a-4Y"></a>复作是言：<a id="a-4Z"></a>‘若诸在家、<a id="a-4a"></a>出家人等不应亲近，<a id="a-4b"></a>应当远离，<a id="a-4c"></a>此非教师。<a id="a-4d"></a>何以故？<a id="a-4e"></a>彼等所知不相亲附。<a id="a-4f"></a>’复有宣说甚深法者，<a id="a-4g"></a>为诸在家、<a id="a-4h"></a>出家人等弃舍轻贱。<a id="a-4i"></a>何以故？<a id="a-4j"></a>我今宣说胜妙梵行，<a id="a-4k"></a>尚少知者，<a id="a-4l"></a>况未来世乃至最少知者，<a id="a-4m"></a>亦皆灭没！<a id="a-4n"></a>当尔之世，<a id="a-4o"></a>说法比丘千人之中，<a id="a-4p"></a>能如实解信入法者，<a id="a-4q"></a>一亦难有；<a id="a-4r"></a>乃至二千亦复如是。<a id="a-4s"></a>于中或有余比丘等，<a id="a-4t"></a>下至不能暂发言辞，<a id="a-4u"></a>况能解了？</p>
  <p id="a4v">“迦葉，<a id="a-4w"></a>当于尔时，<a id="a-4x"></a>在家、<a id="a-4y"></a>出家共轻此教。<a id="a-4z"></a>若有比丘发勤精进，<a id="a-50"></a>为灭不善生善法故，<a id="a-51"></a>初夜、<a id="a-52"></a>后夜减省睡眠，<a id="a-53"></a>精进修学；<a id="a-54"></a>则为他人讥嫌弃舍，<a id="a-55"></a>或断命根。<a id="a-56"></a>如是等经即当毁灭，<a id="a-57"></a>住法比丘亦皆灭尽。<a id="a-58"></a>于中智者深胜无染解了之者，<a id="a-59"></a>应当尊重深心恭敬，<a id="a-5A"></a>共集会已住阿兰若。<a id="a-5B"></a>”</p>
  <p id="a5C">尔时，<a id="a-5D"></a>世尊而说颂曰：</p>
  <p id="a5E">“我所说善法，<a id="a-5F"></a>　第一义相应，</p>
  <p id="a5G">言蕴无坚实，<a id="a-5H"></a>　应观察如梦。</p>
  <p id="a5I">尔时诸比丘，<a id="a-5J"></a>　斗诤心纷扰，</p>
  <p id="a5K">无礼别尊卑，<a id="a-5L"></a>　唯有空名相。</p>
  <p id="a5M">比丘所发言，<a id="a-5N"></a>　俗亦如是说，</p>
  <p id="a5O">如斯之教法，<a id="a-5P"></a>　道俗语皆同。</p>
  <p id="a5Q">比丘谓俗言：<a id="a-5R"></a>‘汝解法希有！</p>
  <p id="a5S">是谓佛菩提，<a id="a-5T"></a>　已发初地果。<a id="a-5U"></a>’</p>
  <p id="a5V">彼心谓见法，<a id="a-5W"></a>　亲近在家人，</p>
  <p id="a5X">数奉施比丘，<a id="a-5Y"></a>　与其最上供。</p>
  <p id="a5Z">如斯比丘说，<a id="a-5a"></a>　无异语皆真，</p>
  <p id="a5b">与彼共相亲，<a id="a-5c"></a>　言我能见法。</p>
  <p id="a5d">生于彼时者，<a id="a-5e"></a>　为施故出家，</p>
  <p id="a5f">不住正法中，<a id="a-5g"></a>　毁坏菩提道：</p>
  <p id="a5h">‘我示汝道者，<a id="a-5i"></a>　近我勿亲余！</p>
  <p id="a5j">不久汝得之，<a id="a-5k"></a>　还如我所得。</p>
  <p id="a5l">此最寂静位，<a id="a-5m"></a>　共汝相向言。<a id="a-5n"></a>’</p>
  <p id="a5o">和合大众中，<a id="a-5p"></a>　毁坏我教法。</p>
  <p id="a5q">犹如劫村贼，<a id="a-5r"></a>　性怀凶险心，</p>
  <p id="a5s">破坏诸国城，<a id="a-5t"></a>　及以大聚落。</p>
  <p id="a5u">比丘亦如是，<a id="a-5v"></a>　无智多愚痴，</p>
  <p id="a5w">少慧起诸非，<a id="a-5x"></a>　著命数取趣。</p>
  <p id="a5y">离我所说教，<a id="a-5z"></a>　依止诸见心，</p>
  <p id="a60">说是罗汉人，<a id="a-61"></a>　尽怀增上慢。</p>
  <p id="a62">于大和合会，<a id="a-63"></a>　诸比丘众前，</p>
  <p id="a64">说已慧名闻，<a id="a-65"></a>　于中一难得。</p>
  <p id="a66">“或时有比丘，<a id="a-67"></a>　安住如实者，</p>
  <p id="a68">被说恶名闻，<a id="a-69"></a>　言非佛弟子。</p>
  <p id="a6A">法王大菩提，<a id="a-6B"></a>　于时被诽谤，</p>
  <p id="a6C">天众怀忧戚，<a id="a-6D"></a>　相向数悲啼。</p>
  <p id="a6E">对彼信心天，<a id="a-6F"></a>　身自投于地：</p>
  <p id="a6G">‘观斯释师子，<a id="a-6H"></a>　无上法轮摧！</p>
  <p id="a6I">嗟叹佛如来，<a id="a-6J"></a>　快哉所说法！</p>
  <p id="a6K">奇特福田僧，<a id="a-6L"></a>　佛之所爱子！</p>
  <p id="a6M">我等不复闻，<a id="a-6N"></a>　法王之所说！</p>
  <p id="a6O">牟尼今灭度，<a id="a-6P"></a>　无觉抱迷心。<a id="a-6Q"></a>’</p>
  <p id="a6R">地居天次后，<a id="a-6S"></a>　出于大音声，</p>
  <p id="a6T">唱令告诸天：<a id="a-6U"></a>‘法炬今将灭！</p>
  <p id="a6V">汝等得闻佛，<a id="a-6W"></a>　不亲近如来，</p>
  <p id="a6X">勿致后天龙，<a id="a-6Y"></a>　而当怀悔恨。</p>
  <p id="a6Z">经于无数劫，<a id="a-6a"></a>　为自及为他，</p>
  <p id="a6b">遍受于众苦，<a id="a-6c"></a>　尔乃方成佛。</p>
  <p id="a6d">此是诸世尊，<a id="a-6e"></a>　为诸众生类，</p>
  <p id="a6f">所说善法门，<a id="a-6g"></a>　今皆当隐没。</p>
  <p id="a6h">矫乱人兴世，<a id="a-6i"></a>　可畏造诸非，</p>
  <p id="a6j">魔使及恶魔，<a id="a-6k"></a>　恣情恶言说。</p>
  <p id="a6l">谄诈多痴钝，<a id="a-6m"></a>　诳惑劣愚夫，</p>
  <p id="a6n">若嗔与不嗔，<a id="a-6o"></a>　毁师及胜教。<a id="a-6p"></a>’</p>
  <p id="a6q">闻地天声已，<a id="a-6r"></a>　上天皆惨然，</p>
  <p id="a6s">人及四王天，<a id="a-6t"></a>　悉亦怀忧恼。</p>
  <p id="a6u">夜叉众来集，<a id="a-6v"></a>　阿吒筏底城，</p>
  <p id="a6w">皆发可畏声，<a id="a-6x"></a>　满面流悲泪。</p>
  <p id="a6y">天居众宝饰，<a id="a-6z"></a>　城郭妙庄严，</p>
  <p id="a70">皆悉失光晖，<a id="a-71"></a>　犹如于聚土。</p>
  <p id="a72">国城非似本，<a id="a-73"></a>　堪生爱乐心，</p>
  <p id="a74">今见宝严城，<a id="a-75"></a>　须臾不可乐！</p>
  <p id="a76">诸天同诣彼，<a id="a-77"></a>　善逝本生国，</p>
  <p id="a78">躄踊而号啕，<a id="a-79"></a>　转增大悲苦：</p>
  <p id="a7A">‘我从天降地，<a id="a-7B"></a>　往诣诸国城，</p>
  <p id="a7C">真法尽沉沦，<a id="a-7D"></a>　遍观皆不见。<a id="a-7E"></a>’</p>
  <p id="a7F">下至阎浮境，<a id="a-7G"></a>　见法大崩摧，</p>
  <p id="a7H">逼恼诸出家，<a id="a-7I"></a>　发声大号哭。</p>
  <p id="a7J">胜城七日内，<a id="a-7K"></a>　处处失光晖：</p>
  <p id="a7L">天亦七日中，<a id="a-7M"></a>　数非数啼泣：</p>
  <p id="a7N">‘呜呼大雄健，<a id="a-7O"></a>　昔曾亲面奉，</p>
  <p id="a7P">何期今不见，<a id="a-7Q"></a>　言说亦成空！<a id="a-7R"></a>’</p>
  <p id="a7S">曾住舍卫城，<a id="a-7T"></a>　来已皆恭敬，</p>
  <p id="a7U">于其地界内，<a id="a-7V"></a>　数悲而数啼。</p>
  <p id="a7W">见佛所坐林，<a id="a-7X"></a>　言佛曾于此，</p>
  <p id="a7Y">转四谛法轮：<a id="a-7Z"></a>‘我等亲闻听！</p>
  <p id="a7a">世间还黑闇，<a id="a-7b"></a>　更互不相尊，</p>
  <p id="a7c">己造诸罪因，<a id="a-7d"></a>　往生三恶趣。</p>
  <p id="a7e">天众多宫殿，<a id="a-7f"></a>　今者悉空虚，</p>
  <p id="a7g">赡部诸众生，<a id="a-7h"></a>　无主无救护。<a id="a-7i"></a>’</p>
  <p id="a7j">言佛经行处，<a id="a-7k"></a>　毁坏悉荒芜，</p>
  <p id="a7l">法王已涅槃，<a id="a-7m"></a>　世间不可乐。</p>
  <p id="a7n">三十三天主，<a id="a-7o"></a>　帝释立其中，</p>
  <p id="a7p">苦恼发忧愁，<a id="a-7q"></a>　高声大悲恸。</p>
  <p id="a7r">诸忉利天等，<a id="a-7s"></a>　举手共哀号，</p>
  <p id="a7t">适闻园苑中，<a id="a-7u"></a>　其次便驰走。</p>
  <p id="a7v">是等诸天众，<a id="a-7w"></a>　恒叹佛如来，</p>
  <p id="a7x">自嗟离世尊，<a id="a-7y"></a>　曾为说法者。</p>
  <p id="a7z">不能食甘露，<a id="a-80"></a>　亦绝歌乐声，</p>
  <p id="a81">如是等诸天，<a id="a-82"></a>　心忧经六月。</p>
  <p id="a83">“阿修罗闻说，<a id="a-84"></a>　教法空无主，</p>
  <p id="a85">于是即相呼，<a id="a-86"></a>　兴师伐忉利。</p>
  <p id="a87">赡部诸王等，<a id="a-88"></a>　毁坏佛制多，</p>
  <p id="a89">当于尔时中，<a id="a-8A"></a>　天与修罗战。</p>
  <p id="a8B">多有诸比丘，<a id="a-8C"></a>　及多比丘尼，</p>
  <p id="a8D">生诸恶趣中，<a id="a-8E"></a>　备受众苦毒。</p>
  <p id="a8F">在家犯诸罪，<a id="a-8G"></a>　近事坏尸罗，</p>
  <p id="a8H">互相扬恶名，<a id="a-8I"></a>　以之生苦趣。</p>
  <p id="a8J">女人行不善，<a id="a-8K"></a>　皆亦入三塗，</p>
  <p id="a8L">如是事兴时，<a id="a-8M"></a>　世间不安静。</p>
  <p id="a8N">或时行聚落，<a id="a-8O"></a>　或投窜山林，</p>
  <p id="a8P">人众以波逃，<a id="a-8Q"></a>　寿命便夭促。</p>
  <p id="a8R">多有贼盗起，<a id="a-8S"></a>　亦复有饥荒，</p>
  <p id="a8T">苗稼不时登，<a id="a-8U"></a>　蝗虫起灾暴。</p>
  <p id="a8V">若于饥馑世，<a id="a-8W"></a>　人有寿命终，</p>
  <p id="a8X">便生饿鬼中，<a id="a-8Y"></a>　具受多辛苦。</p>
  <p id="a8Z">所有施塔庙，<a id="a-8a"></a>　及与四方僧，</p>
  <p id="a8b">尔时诸比丘，<a id="a-8c"></a>　悉共分张取。</p>
  <p id="a8d">于我灭度后，<a id="a-8e"></a>　如是众苦兴，</p>
  <p id="a8f">应速发精勤，<a id="a-8g"></a>　勿复更回顾。</p>
  <p id="a8h">诸有愚夫类，<a id="a-8i"></a>　而无智慧人，</p>
  <p id="a8j">愚夫业已成，<a id="a-8k"></a>　速生诸恶趣。</p>
  <p id="a8l">“应乐读诵说，<a id="a-8m"></a>　智慧从此生，</p>
  <p id="a8n">人修智慧心，<a id="a-8o"></a>　速能升善趣。</p>
  <p id="a8p">常以智慧观，<a id="a-8q"></a>　如我如是学，</p>
  <p id="a8r">永离众系缚，<a id="a-8s"></a>　速至于涅槃。</p>
  <p id="a8t">正法不久留，<a id="a-8u"></a>　应发坚精进，</p>
  <p id="a8v">我已如是说，<a id="a-8w"></a>　宜速正思惟。</p>
  <p id="a8x">此劫过去已，<a id="a-8y"></a>　满于六十劫，</p>
  <p id="a8z">当不闻佛名，<a id="a-90"></a>　何能生信乐？</p>
  <p id="a91">若人相会遇，<a id="a-92"></a>　饥饿苦所侵，</p>
  <p id="a93">母子是时中，<a id="a-94"></a>　互相食其肉。</p>
  <p id="a95">彼时所生子，<a id="a-96"></a>　慞惶行不安，</p>
  <p id="a97">住在己家中，<a id="a-98"></a>　犹生大怖畏。</p>
  <p id="a99">见闻此事已，<a id="a-9A"></a>　知其生死烧，</p>
  <p id="a9B">谁有智慧人，<a id="a-9C"></a>　于中生爱乐？</p>
  <p id="a9D">无明是生根，<a id="a-9E"></a>　女人是欲根，</p>
  <p id="a9F">蕴为苦恼根，<a id="a-9G"></a>　是故应舍苦。</p>
  <p id="a9H">世有愚众生，<a id="a-9I"></a>　耽著于女欲，</p>
  <p id="a9J">人能离痴者，<a id="a-9K"></a>　疾当得涅槃！</p>
  <p id="a9L">宣畅此法时，<a id="a-9M"></a>　不遭于恶果，</p>
  <p id="a9N">不说果有漏，<a id="a-9O"></a>　故堕恶趣中。</p>
  <p id="a9P">所有无漏法，<a id="a-9Q"></a>　空空无所有，</p>
  <p id="a9R">寂静本无坚，<a id="a-9S"></a>　宜应速了悟。</p>
  <p id="a9T">“复次，<a id="a-9U"></a>迦葉，<a id="a-9V"></a>若有比丘或余众生，<a id="a-9W"></a>由能成就此第一法求无漏者，<a id="a-9X"></a>应作是言：<a id="a-9Y"></a>‘于一切法心无所住。<a id="a-9Z"></a>’</p>
  <p id="a9a">“复次，<a id="a-9b"></a>迦葉，<a id="a-9c"></a>菩萨应为坚固修习。<a id="a-9d"></a>云何坚固？<a id="a-9e"></a>云何修习？<a id="a-9f"></a>言坚固者，<a id="a-9g"></a>谓坚固心、<a id="a-9h"></a>坚固精进。<a id="a-9i"></a>何者名为坚固之心？<a id="a-9j"></a>菩萨念言：<a id="a-9k"></a>‘乃至供养恒河沙佛，<a id="a-9l"></a>然后乃发一念之心而求佛道。<a id="a-9m"></a>次后复经恒河沙劫一佛现世，<a id="a-9n"></a>以发恒河沙等心故，<a id="a-9o"></a>一得人身；<a id="a-9p"></a>以恒河沙等人身闻一句法，<a id="a-9q"></a>智慧光明于阿耨多罗三藐三菩提，<a id="a-9r"></a>作大利益。<a id="a-9s"></a>’应发如是坚固之心。<a id="a-9t"></a>又以种种方便摄佛智慧，<a id="a-9u"></a>种种苦行以为希求，<a id="a-9v"></a>种种苦行摄受佛智，<a id="a-9w"></a>复有如是坚固之心。</p>
  <p id="a9x">“复次，<a id="a-9y"></a>迦葉，<a id="a-9z"></a>我今为汝宣说譬喻。<a id="a-A0"></a>由此喻故，<a id="a-A1"></a>诸有智人而能解了尔所说义。<a id="a-A2"></a>由是种种难行、<a id="a-A3"></a>苦行能得菩提，<a id="a-A4"></a>于恒河沙劫不应休废。<a id="a-A5"></a>若于恒河沙劫学不休废，<a id="a-A6"></a>则能现证无上菩提。<a id="a-A7"></a>应发如是坚固之心，<a id="a-A8"></a>以为势力，<a id="a-A9"></a>以作策勤，<a id="a-AA"></a>终不舍离阿耨多罗三藐三菩提，<a id="a-AB"></a>复有如是坚固之心。</p>
  <p id="aAC">“迦葉，<a id="a-AD"></a>若有菩萨发是心者，<a id="a-AE"></a>何以摄受？<a id="a-AF"></a>谓不取处，<a id="a-AG"></a>不取非处。<a id="a-AH"></a>何故不取处、<a id="a-AI"></a>非处耶？<a id="a-AJ"></a>若有取于处、<a id="a-AK"></a>非处者，<a id="a-AL"></a>于无上觉则为障碍；<a id="a-AM"></a>以不取于处、<a id="a-AN"></a>非处故，<a id="a-AO"></a>速得无上正等菩提。</p>
  <p id="aAP">“迦葉，<a id="a-AQ"></a>譬如有人，<a id="a-AR"></a>以满三千大千世界珍宝持用布施；<a id="a-AS"></a>若有如是种种经典如来所说，<a id="a-AT"></a>随顺菩提，<a id="a-AU"></a>受持教法，<a id="a-AV"></a>以信安住，<a id="a-AW"></a>所生福聚倍多于彼！</p>
  <p id="aAX">“迦葉，<a id="a-AY"></a>菩萨复有坚固之心，<a id="a-AZ"></a>乃至坚固心亦不可得，<a id="a-Aa"></a>是故修行不可休废。<a id="a-Ab"></a>言修习者，<a id="a-Ac"></a>谓多修行，<a id="a-Ad"></a>有几多耶？<a id="a-Ae"></a>随有若干多修习法，<a id="a-Af"></a>若起一心不能解了。<a id="a-Ag"></a>何以故？<a id="a-Ah"></a>彼法不可为表示故。<a id="a-Ai"></a>然是最胜修习之法，<a id="a-Aj"></a>谓坚固心性。<a id="a-Ak"></a>”</p>
  <p id="aAl">尔时，<a id="a-Am"></a>世尊即说颂曰：</p>
  <p id="aAn">“无心起心想，<a id="a-Ao"></a>　当有大怖畏！</p>
  <p id="aAp">‘我当成不成，<a id="a-Aq"></a>　是事为云何？<a id="a-Ar"></a>’</p>
  <p id="aAs">而常起寻伺，<a id="a-At"></a>　住在于一边，</p>
  <p id="aAu">诽谤于正道，<a id="a-Av"></a>　不可得菩提。</p>
  <p id="aAw">此是懈怠心，<a id="a-Ax"></a>　非是菩提相！</p>
  <p id="aAy">斯人疑一切，<a id="a-Az"></a>　诸佛及声闻，</p>
  <p id="aB0">不行而希望，<a id="a-B1"></a>　贤圣诸佛法。</p>
  <p id="aB2">非但由言说，<a id="a-B3"></a>　能成安乐果；</p>
  <p id="aB4">要有信乐心，<a id="a-B5"></a>　能成广大法！</p>
  <p id="aB6">亦非唯心量，<a id="a-B7"></a>　能获胜堪任。</p>
  <p id="aB8">由一法能成，<a id="a-B9"></a>　诸有所作事，</p>
  <p id="aBA">知其殊胜已，<a id="a-BB"></a>　为佛故应修。</p>
  <p id="aBC">“复次，<a id="a-BD"></a>迦葉，<a id="a-BE"></a>菩萨以能成就此法，<a id="a-BF"></a>亦不亲近供养诸佛，<a id="a-BG"></a>而自记言：<a id="a-BH"></a>‘我当得作如来应正等觉。<a id="a-BI"></a>’</p>
  <p id="aBJ">“迦葉，<a id="a-BK"></a>在家菩萨有三种修，<a id="a-BL"></a>能于菩提而作利益。<a id="a-BM"></a>何等为三？<a id="a-BN"></a>为一切智故深生爱乐，<a id="a-BO"></a>不堕本业，<a id="a-BP"></a>坚持五戒。<a id="a-BQ"></a>具此三支能成六法。<a id="a-BR"></a>何等为六？<a id="a-BS"></a>谓得圣处；<a id="a-BT"></a>不哑，<a id="a-BU"></a>不吃，<a id="a-BV"></a>不聋，<a id="a-BW"></a>不失聪听，<a id="a-BX"></a>身变端严；<a id="a-BY"></a>速得深信；<a id="a-BZ"></a>于甚深法不生怖畏；<a id="a-Ba"></a>随所闻法，<a id="a-Bb"></a>不用功劳而能领解；<a id="a-Bc"></a>速得不退。<a id="a-Bd"></a>于此六法应当善知，<a id="a-Be"></a>有五障转。<a id="a-Bf"></a>何等为五？<a id="a-Bg"></a>谓离间语，<a id="a-Bh"></a>一切妄语，<a id="a-Bi"></a>意乐不成，<a id="a-Bj"></a>心怀嫉妒，<a id="a-Bk"></a>耽著诸欲。<a id="a-Bl"></a>如是五法为障碍转。<a id="a-Bm"></a>复有三法应当修行。<a id="a-Bn"></a>何等为三？<a id="a-Bo"></a>谓常兴心欲出家故；<a id="a-Bp"></a>于持戒沙门、<a id="a-Bq"></a>婆罗门所尊重恭敬；<a id="a-Br"></a>若非同类说法之者，<a id="a-Bs"></a>应远离之。<a id="a-Bt"></a>何以故？<a id="a-Bu"></a>菩萨不应修学彼法。<a id="a-Bv"></a>若修学者如负刍草。<a id="a-Bw"></a>何以故？<a id="a-Bx"></a>非佛道故。<a id="a-By"></a>若担负者即为执著，<a id="a-Bz"></a>同诸愚痴。<a id="a-C0"></a>是故不应修学彼法。</p>
  <p id="aC1">“复次，<a id="a-C2"></a>迦葉，<a id="a-C3"></a>菩萨又应受学三法。<a id="a-C4"></a>何等为三？<a id="a-C5"></a>谓常随顺诸佛如来，<a id="a-C6"></a>为他演说勤自修行，<a id="a-C7"></a>于众生所修习慈心。<a id="a-C8"></a>于此三处受已应学。<a id="a-C9"></a>复次，<a id="a-CA"></a>应当亲近三法。<a id="a-CB"></a>何等为三？<a id="a-CC"></a>谓离捶打，<a id="a-CD"></a>不毁他人说云卑贱，<a id="a-CE"></a>于怖畏者施其无畏。<a id="a-CF"></a>应当亲近如是三法。<a id="a-CG"></a>”</p>
  <p id="aCH">尔时，<a id="a-CI"></a>世尊而说颂曰：</p>
  <p id="aCJ">“不亲下劣人，<a id="a-CK"></a>　见不正直者，</p>
  <p id="aCL">见已当远离，<a id="a-CM"></a>　犹如避毒蛇。</p>
  <p id="aCN">不应随学他，<a id="a-CO"></a>　不礼应远离，</p>
  <p id="aCP">犹如见恶狗，<a id="a-CQ"></a>　以生恶趣中；</p>
  <p id="aCR">有怀执著人，<a id="a-CS"></a>　学之同恶趣。</p>
  <p id="aCT">闻说胜空法，<a id="a-CU"></a>　应生爱乐心，</p>
  <p id="aCV">及乐空比丘，<a id="a-CW"></a>　亦应起尊敬。</p>
  <p id="aCX">增长多闻道，<a id="a-CY"></a>　而生利智心，</p>
  <p id="aCZ">亲近胜菩提，<a id="a-Ca"></a>　有情应敬礼。</p>
  <p id="aCb">疾行受其教，<a id="a-Cc"></a>　速生诸善根，</p>
  <p id="aCd">增长智慧心，<a id="a-Ce"></a>　如莲生在水。</p>
  <p id="aCf">宜多听受法，<a id="a-Cg"></a>　所增善速增，</p>
  <p id="aCh">以增智慧心，<a id="a-Ci"></a>　能断于诸漏。</p>
  <p id="aCj">大威德无畏，<a id="a-Ck"></a>　大智大精勤，</p>
  <p id="aCl">为欲利益他，<a id="a-Cm"></a>　自身盛利益。</p>
  <p id="aCn">在家应舍离，<a id="a-Co"></a>　捶楚打众生，</p>
  <p id="aCp">发趣求菩提，<a id="a-Cq"></a>　于法得不退，</p>
  <p id="aCr">无病最端正，<a id="a-Cs"></a>　人皆爱敬之。</p>
  <p id="aCt">若修习慈心，<a id="a-Cu"></a>　舍离诸恶道，</p>
  <p id="aCv">三十三天上，<a id="a-Cw"></a>　五欲自欢娱。</p>
  <p id="aCx">从天若命终，<a id="a-Cy"></a>　不堕于三恶，</p>
  <p id="aCz">生处于人世，<a id="a-D0"></a>　种族豪贵家，</p>
  <p id="aD1">形貌最端严，<a id="a-D2"></a>　人无能毁者。</p>
  <p id="aD3">天龙所守护，<a id="a-D4"></a>　随法正修行，</p>
  <p id="aD5">受于胜妙处，<a id="a-D6"></a>　为人所爱重，</p>
  <p id="aD7">善得安隐眠，<a id="a-D8"></a>　寤亦心安隐。</p>
  <p id="aD9">以为天拥护，<a id="a-DA"></a>　终无怖畏心，</p>
  <p id="aDB">此之广大法，<a id="a-DC"></a>　有如是胜相。</p>
  <p id="aDD">在家或出家，<a id="a-DE"></a>　更有大饶益，</p>
  <p id="aDF">令发悟忆念，<a id="a-DG"></a>　多人诸善根，</p>
  <p id="aDH">怖者以施安，<a id="a-DI"></a>　趣向菩提果。</p>
  <p id="aDJ">更不事余天，<a id="a-DK"></a>　唯除一切智，</p>
  <p id="aDL">是人得正道，<a id="a-DM"></a>　诸智共相应。</p>
  <p id="aDN">以此诸善根，<a id="a-DO"></a>　舍离三恶趣，</p>
  <p id="aDP">得智获三明，<a id="a-DQ"></a>　善学于三学。</p>
  <p id="aDR">如所作功德，<a id="a-DS"></a>　如其所礼敬，</p>
  <p id="aDT">独为众生尊，<a id="a-DU"></a>　人多恭敬礼，</p>
  <p id="aDV">礼敬如来者，<a id="a-DW"></a>　众中为最上。</p>
  <p id="aDX">住于在家地，<a id="a-DY"></a>　若发菩提心，</p>
  <p id="aDZ">为彼说法言，<a id="a-Da"></a>　及余汝当听！</p>
  <p id="aDb">“复次，<a id="a-Dc"></a>迦葉，<a id="a-Dd"></a>在家菩萨应成三法。<a id="a-De"></a>何等为三？<a id="a-Df"></a>应离世间嬉戏放逸、<a id="a-Dg"></a>互相赠遗，<a id="a-Dh"></a>及以选择良日吉辰；<a id="a-Di"></a>应常清洁，<a id="a-Dj"></a>离多纳受；<a id="a-Dk"></a>复当精进修学多闻。<a id="a-Dl"></a>菩萨应成如是三法。<a id="a-Dm"></a>复有三法应受修行。<a id="a-Dn"></a>何等为三？<a id="a-Do"></a>于说法者不为障碍，<a id="a-Dp"></a>应当劝请说法之人，<a id="a-Dq"></a>恒燃灯烛。<a id="a-Dr"></a>常应作是三种之行。</p>
  <p id="aDs">“复次，<a id="a-Dt"></a>迦葉，<a id="a-Du"></a>有三种法终不应作，<a id="a-Dv"></a>若有作者则受女身。<a id="a-Dw"></a>何等为三？<a id="a-Dx"></a>不应障母听闻正法及见比丘，<a id="a-Dy"></a>不应障妻见诸比丘及闻正法，<a id="a-Dz"></a>乃至不应于己妻所犯其非路。<a id="a-E0"></a>如是三法终不应作，<a id="a-E1"></a>若有作者便受女身。<a id="a-E2"></a>”</p>
  <p id="aE3">尔时，<a id="a-E4"></a>世尊而说颂曰：</p>
  <p id="aE5">“常应以信心，<a id="a-E6"></a>　燃灯烛光曜，</p>
  <p id="aE7">便获无尘垢，<a id="a-E8"></a>　清净之佛眼，</p>
  <p id="aE9">由依此眼故，<a id="a-EA"></a>　了诸所知法。</p>
  <p id="aEB">若能了所知，<a id="a-EC"></a>　以知过去法，</p>
  <p id="aED">知现在亦然，<a id="a-EE"></a>　不分别未来，</p>
  <p id="aEF">无有三种相，<a id="a-EG"></a>　有斯三种相，</p>
  <p id="aEH">舍离于第三，<a id="a-EI"></a>　相即名无相，</p>
  <p id="aEJ">皆同为一义。</p>
  <p id="aEK">佛所说诸根，<a id="a-EL"></a>　然法无根本，</p>
  <p id="aEM">于斯起分别，<a id="a-EN"></a>　便失胜菩提。</p>
  <p id="aEO">净修佛眼已，<a id="a-EP"></a>　现证一切法，</p>
  <p id="aEQ">此句即菩提，<a id="a-ER"></a>　如上所开示。</p>
  <p id="aES">法无有能示，<a id="a-ET"></a>　亦无能毁者，</p>
  <p id="aEU">诸法如虚空，<a id="a-EV"></a>　是故说开示。</p>
  <p id="aEW">导师宣此义，<a id="a-EX"></a>　以为在家人，</p>
  <p id="aEY">常燃灯烛光，<a id="a-EZ"></a>　得佛眼明了。</p>
  <p id="aEa">不断他说法，<a id="a-Eb"></a>　释师子之教，</p>
  <p id="aEc">终不往三塗，<a id="a-Ed"></a>　不受生盲果。</p>
  <p id="aEe">能常劝请他，<a id="a-Ef"></a>　宣扬最胜教，</p>
  <p id="aEg">以此善根力，<a id="a-Eh"></a>　转无上法轮。</p>
  <p id="aEi">若人于母所，<a id="a-Ej"></a>　为作法留难，</p>
  <p id="aEk">受鄙陋女身，<a id="a-El"></a>　盲伛多众罪，</p>
  <p id="aEm">不曾睹众色，<a id="a-En"></a>　亦不少闻声，</p>
  <p id="aEo">住于幽闇间，<a id="a-Ep"></a>　犹如蝙蝠类。</p>
  <p id="aEq">于妻生妒忌，<a id="a-Er"></a>　与作障法缘，</p>
  <p id="aEs">从兹速命终，<a id="a-Et"></a>　当为极陋女，</p>
  <p id="aEu">发黄眼睛绿，<a id="a-Ev"></a>　黧黯目盲冥，</p>
  <p id="aEw">足跛怀毒心，<a id="a-Ex"></a>　耳聋多口舌。</p>
  <p id="aEy">如斯种类处，<a id="a-Ez"></a>　速受众恶身，</p>
  <p id="aF0">常为欲因缘，<a id="a-F1"></a>　丈夫生嫉妒。</p>
  <p id="aF2">“复次，<a id="a-F3"></a>迦葉，<a id="a-F4"></a>在家菩萨，<a id="a-F5"></a>有三种法所不应作。<a id="a-F6"></a>何等为三？<a id="a-F7"></a>若他施物，<a id="a-F8"></a>设有微少酥、<a id="a-F9"></a>醍醐等，<a id="a-FA"></a>乃至或多难施之物，<a id="a-FB"></a>主若不请不应行施；<a id="a-FC"></a>他欲出家不应留难，<a id="a-FD"></a>未出家者应当劝喻令使出家；<a id="a-FE"></a>见有建立如来塔庙，<a id="a-FF"></a>当助修营，<a id="a-FG"></a>不应缘此取其财物。<a id="a-FH"></a>如是三法，<a id="a-FI"></a>在家菩萨所不应作。<a id="a-FJ"></a>”</p>
  <p id="aFK">尔时，<a id="a-FL"></a>世尊而说颂曰：</p>
  <p id="aFM">“他施功德财，<a id="a-FN"></a>　不应与非处，</p>
  <p id="aFO">于重便获罪，<a id="a-FP"></a>　所施不能遮。</p>
  <p id="aFQ">信者诣施前，<a id="a-FR"></a>　合掌俨然立，</p>
  <p id="aFS">于中人力少，<a id="a-FT"></a>　乐欲给侍僧，</p>
  <p id="aFU">应随施主言，<a id="a-FV"></a>　助其少人力。</p>
  <p id="aFW">水浆汤饮等，<a id="a-FX"></a>　及余轻物类，</p>
  <p id="aFY">无违施主心，<a id="a-FZ"></a>　不令他怨恨。</p>
  <p id="aFa">若有欲出家，<a id="a-Fb"></a>　或子或亲属，</p>
  <p id="aFc">菩萨于是中，<a id="a-Fd"></a>　不应作留难。</p>
  <p id="aFe">愿有情安乐，<a id="a-Ff"></a>　愿得证涅槃，</p>
  <p id="aFg">我胜意乐然，<a id="a-Fh"></a>　愿说无上法。</p>
  <p id="aFi">知其过失已，<a id="a-Fj"></a>　不应秽自身，</p>
  <p id="aFk">勿长夜忧嗟，<a id="a-Fl"></a>　为烦恼所染。</p>
  <p id="aFm">“复次，<a id="a-Fn"></a>迦葉，<a id="a-Fo"></a>在家菩萨，<a id="a-Fp"></a>有三种法不应修行。<a id="a-Fq"></a>何等为三？<a id="a-Fr"></a>不应贩卖男子、<a id="a-Fs"></a>女人，<a id="a-Ft"></a>又亦不应与他非药，<a id="a-Fu"></a>若有作者不应亲近。<a id="a-Fv"></a>”</p>
  <p id="aFw">尔时，<a id="a-Fx"></a>世尊而说颂曰：</p>
  <p id="aFy">“应离贩卖男，<a id="a-Fz"></a>　亦离贩卖女，</p>
  <p id="aG0">非药勿与他，<a id="a-G1"></a>　若与者应离。</p>
  <p id="aG2">为苦众生故，<a id="a-G3"></a>　天等所同呵！</p>
  <p id="aG4">随趣诸方维，<a id="a-G5"></a>　忧箭所中害，</p>
  <p id="aG6">长夜增忧恼，<a id="a-G7"></a>　众苦逼其身，</p>
  <p id="aG8">夭寿自销亡，<a id="a-G9"></a>　是故不应作。</p>
  <p id="aGA">此过及余失，<a id="a-GB"></a>　我悉了其因，</p>
  <p id="aGC">为诸菩萨等，<a id="a-GD"></a>　略说其少分。</p>
  <p id="aGE">“复次，<a id="a-GF"></a>迦葉，<a id="a-GG"></a>在家菩萨，<a id="a-GH"></a>有三种法所不应作。<a id="a-GI"></a>何等为三？<a id="a-GJ"></a>不应往彼淫女之家，<a id="a-GK"></a>不应亲近诸媒媾者，<a id="a-GL"></a>不住屠杀牛羊等处。<a id="a-GM"></a>如是三法所不应作。<a id="a-GN"></a>”</p>
  <p id="aGO">尔时，<a id="a-GP"></a>世尊而说颂曰：</p>
  <p id="aGQ">“不至淫女家，<a id="a-GR"></a>　专行秽欲者，</p>
  <p id="aGS">速致世讥嫌，<a id="a-GT"></a>　亲近下欲故。</p>
  <p id="aGU">尊者知其往，<a id="a-GV"></a>　便即起嫌诃，</p>
  <p id="aGW">招疾害其身，<a id="a-GX"></a>　以之令寿尽。</p>
  <p id="aGY">常不应亲近，<a id="a-GZ"></a>　媒媾男女人，</p>
  <p id="aGa">他娶女为婚，<a id="a-Gb"></a>　近之被诽谤。</p>
  <p id="aGc">亦不应往诣，<a id="a-Gd"></a>　诸为屠宰家，</p>
  <p id="aGe">菩萨胜依人，<a id="a-Gf"></a>　皆所不称赞。</p>
  <p id="aGg">此诸深过患，<a id="a-Gh"></a>　如来悉了知，</p>
  <p id="aGi">为不正行人，<a id="a-Gj"></a>　我今如实说。</p>
  <p id="aGk">世尊所有教，<a id="a-Gl"></a>　我弟子能知，</p>
  <p id="aGm">斯人于佛前，<a id="a-Gn"></a>　能诣所行处。</p>
  <p id="aGo">众生住圣道，<a id="a-Gp"></a>　将速至涅槃，</p>
  <p id="aGq">佛为如是人，<a id="a-Gr"></a>　非为恶行说。</p>
  <p id="aGs">“复次，<a id="a-Gt"></a>迦葉，<a id="a-Gu"></a>在家菩萨应成三法。<a id="a-Gv"></a>何等为三？<a id="a-Gw"></a>住在家中，<a id="a-Gx"></a>观己身命如客使想；<a id="a-Gy"></a>于己施物起积聚想，<a id="a-Gz"></a>于未施者如远离我百由旬想；<a id="a-H0"></a>不为妻子作积聚想。<a id="a-H1"></a>在家菩萨，<a id="a-H2"></a>应当成就如是三法。<a id="a-H3"></a>”</p>
  <p id="aH4">尔时，<a id="a-H5"></a>世尊而说颂曰：</p>
  <p id="aH6">“常修于死想，<a id="a-H7"></a>　我命速当终；</p>
  <p id="aH8">于其所积财，<a id="a-H9"></a>　应修取坚实，</p>
  <p id="aHA">财不为妻子，<a id="a-HB"></a>　亦不为己身，</p>
  <p id="aHC">速疾得坚牢，<a id="a-HD"></a>　身命及财物。</p>
  <p id="aHE">殷重求佛道，<a id="a-HF"></a>　不起贡高心，</p>
  <p id="aHG">若舍饶益门，<a id="a-HH"></a>　常遭诸损害。</p>
  <p id="aHI">犹如於戏童，<a id="a-HJ"></a>　少尝非饱足，</p>
  <p id="aHK">法味尚轻微，<a id="a-HL"></a>　虽信非堪保！</p>
  <p id="aHM">修行非猛励，<a id="a-HN"></a>　相去实全遥，</p>
  <p id="aHO">弘扬若不休，<a id="a-HP"></a>　名为究竟法。</p>
  <p id="aHQ">迦葉我今说，<a id="a-HR"></a>　如斯诸法门，</p>
  <p id="aHS">人能解了之，<a id="a-HT"></a>　名为一切智。</p>
  <p id="aHU">以智善观察，<a id="a-HV"></a>　于身生厌离，</p>
  <p id="aHW">常自正思惟，<a id="a-HX"></a>　想之如对我。</p>
  <p id="aHY">“复次，<a id="a-HZ"></a>迦葉，<a id="a-Ha"></a>在家菩萨成就三法，<a id="a-Hb"></a>得不退转于阿耨多罗三藐三菩提。<a id="a-Hc"></a>何等为三？<a id="a-Hd"></a>父母不信，<a id="a-He"></a>令其住信；<a id="a-Hf"></a>父母毁戒，<a id="a-Hg"></a>劝令住戒；<a id="a-Hh"></a>父母悭贪，<a id="a-Hi"></a>劝令住舍。<a id="a-Hj"></a>赞叹无上正等菩提，<a id="a-Hk"></a>为他说法，<a id="a-Hl"></a>是为第一得不退转无上菩提。</p>
  <p id="aHm">“复次，<a id="a-Hn"></a>迦葉，<a id="a-Ho"></a>在家菩萨，<a id="a-Hp"></a>知可供养、<a id="a-Hq"></a>不可供养。<a id="a-Hr"></a>可供养者而供养之，<a id="a-Hs"></a>若不可者即不供养。<a id="a-Ht"></a>然于彼所修习慈心，<a id="a-Hu"></a>由成如是第二法故，<a id="a-Hv"></a>得不退转无上菩提。</p>
  <p id="aHw">“复次，<a id="a-Hx"></a>迦葉，<a id="a-Hy"></a>在家菩萨勤苦积财，<a id="a-Hz"></a>不令虚费，<a id="a-I0"></a>无令散失，<a id="a-I1"></a>不浪与他，<a id="a-I2"></a>宜坚举置；<a id="a-I3"></a>而于净戒沙门、<a id="a-I4"></a>婆罗门诸众生所，<a id="a-I5"></a>平等施之；<a id="a-I6"></a>与同法者无所障碍。<a id="a-I7"></a>由成如是第三法故，<a id="a-I8"></a>得不退转无上菩提。<a id="a-I9"></a>”</p>
  <p id="aIA">尔时，<a id="a-IB"></a>世尊而说颂曰：</p>
  <p id="aIC">“若在家菩萨，<a id="a-ID"></a>　求无上菩提，</p>
  <p id="aIE">生三根本慧，<a id="a-IF"></a>　此为最上觉。</p>
  <p id="aIG">若父及与母，<a id="a-IH"></a>　恶慧无信心，</p>
  <p id="aII">劝令生信乐，<a id="a-IJ"></a>　令其住胜法。</p>
  <p id="aIK">悭犯住戒舍，<a id="a-IL"></a>　无慧教令慧，</p>
  <p id="aIM">亦常劝于是，<a id="a-IN"></a>　为菩提胜法。</p>
  <p id="aIO">应往于四方，<a id="a-IP"></a>　遍求说法者，</p>
  <p id="aIQ">法施以教人，<a id="a-IR"></a>　由斯增智慧。</p>
  <p id="aIS">犯戒令住戒，<a id="a-IT"></a>　无信令信心，</p>
  <p id="aIU">无慧教令慧，<a id="a-IV"></a>　得成不退转。</p>
  <p id="aIW">若逢慧比丘，<a id="a-IX"></a>　持戒多闻者，</p>
  <p id="aIY">恭敬亲近之，<a id="a-IZ"></a>　数往而咨问，</p>
  <p id="aIa">在家由此法，<a id="a-Ib"></a>　得不退菩提。</p>
  <p id="aIc">知彼胜德人，<a id="a-Id"></a>　多闻具诸智，</p>
  <p id="aIe">慧解堪尊重，<a id="a-If"></a>　可持身肉施，</p>
  <p id="aIg">此为信心相，<a id="a-Ih"></a>　如我前所言。</p>
  <p id="aIi">无信则不能，<a id="a-Ij"></a>　发大菩提意，</p>
  <p id="aIk">聪明见胜事，<a id="a-Il"></a>　速成深利益。</p>
  <p id="aIm">于诸殊妙法，<a id="a-In"></a>　取证不为难，</p>
  <p id="aIo">知自及与他，<a id="a-Ip"></a>　如斯胜饶益，</p>
  <p id="aIq">与出离相应，<a id="a-Ir"></a>　是故增智慧。</p>
  <p id="aIs">本来恒积集，<a id="a-It"></a>　所有诸资财，</p>
  <p id="aIu">为与持戒俱，<a id="a-Iv"></a>　共贮当来物。</p>
  <p id="aIw">是无有异语，<a id="a-Ix"></a>　彼亦不虚言，</p>
  <p id="aIy">勇进坚施成，<a id="a-Iz"></a>　当证如来果。</p>
  <p id="aJ0">持戒易共住，<a id="a-J1"></a>　勇健获深慈，</p>
  <p id="aJ2">布施摄众生，<a id="a-J3"></a>　如先后无异。</p>
  <p id="aJ4">清净最上施，<a id="a-J5"></a>　无所有希求，</p>
  <p id="aJ6">若金若与银，<a id="a-J7"></a>　无有不施者。</p>
  <p id="aJ8">勇猛施一切，<a id="a-J9"></a>　宿世所行檀，</p>
  <p id="aJA">希求无上乘，<a id="a-JB"></a>　甚深最胜位。</p>
  <p id="aJC">非法而供养，<a id="a-JD"></a>　一切诸天人，</p>
  <p id="aJE">不如能顺法，<a id="a-JF"></a>　供养一众生。</p>
  <p id="aJG">勇健为法求，<a id="a-JH"></a>　以法能了法，</p>
  <p id="aJI">聪明由胜道，<a id="a-JJ"></a>　获无上菩提。</p>
  <p id="aJK">“复次，<a id="a-JL"></a>迦葉，<a id="a-JM"></a>在家菩萨，<a id="a-JN"></a>发阿耨多罗三藐三菩提心已，<a id="a-JO"></a>成就三法，<a id="a-JP"></a>于声闻乘而般涅槃。<a id="a-JQ"></a>何等为三？<a id="a-JR"></a>此有一类怖三恶道，<a id="a-JS"></a>于大菩提起重担想，<a id="a-JT"></a>已集善根不专思念，<a id="a-JU"></a>不好善求，<a id="a-JV"></a>为心所害便生苦想。<a id="a-JW"></a>以成如是第一法故，<a id="a-JX"></a>退失菩提，<a id="a-JY"></a>于声闻乘而般涅槃。</p>
  <p id="aJZ">“复次，<a id="a-Ja"></a>迦葉，<a id="a-Jb"></a>此有一类，<a id="a-Jc"></a>于所行施不生喜心，<a id="a-Jd"></a>行布施已便生追悔，<a id="a-Je"></a>复不回向佛之智慧。<a id="a-Jf"></a>由成如是第二法故，<a id="a-Jg"></a>退失菩提，<a id="a-Jh"></a>速于声闻乘而般涅槃。</p>
  <p id="aJi">“复次，<a id="a-Jj"></a>迦葉，<a id="a-Jk"></a>此有一类，<a id="a-Jl"></a>不勤精进专求多闻，<a id="a-Jm"></a>以下劣善根速般涅槃。<a id="a-Jn"></a>由成如是第三法故，<a id="a-Jo"></a>退失菩提，<a id="a-Jp"></a>速趣声闻乘而般涅槃。<a id="a-Jq"></a>”</p>
  <p id="aJr">尔时，<a id="a-Js"></a>世尊而说颂曰：</p>
  <p id="aJt">“发菩提心已，<a id="a-Ju"></a>　不正随顺行，</p>
  <p id="aJv">退失于佛乘，<a id="a-Jw"></a>　入于声闻道。</p>
  <p id="aJx">菩提非不信，<a id="a-Jy"></a>　及以懈怠心，</p>
  <p id="aJz">无智守悭贪，<a id="a-K0"></a>　则为有障碍。</p>
  <p id="aK1">知恩住净戒，<a id="a-K2"></a>　常乐广行檀，</p>
  <p id="aK3">菩提不难得。</p>
  <p id="aK4">由心造诸恶，<a id="a-K5"></a>　心亦善行檀，</p>
  <p id="aK6">众生心若坚，<a id="a-K7"></a>　当为世间塔。</p>
  <p id="aK8">若能离三法，<a id="a-K9"></a>　心趣大菩提，</p>
  <p id="aKA">当为世间尊，<a id="a-KB"></a>　成无上应供。</p>
  <p id="aKC">“复次，<a id="a-KD"></a>迦葉，<a id="a-KE"></a>在家菩萨，<a id="a-KF"></a>由成三法退失菩提，<a id="a-KG"></a>于独觉乘而般涅槃。<a id="a-KH"></a>何等为三？<a id="a-KI"></a>此有一类，<a id="a-KJ"></a>虽已发趣大菩提心，<a id="a-KK"></a>于法悭吝。<a id="a-KL"></a>复有一类，<a id="a-KM"></a>耽著观望，<a id="a-KN"></a>及取世间吉凶之相。<a id="a-KO"></a>复有一类，<a id="a-KP"></a>发菩提心，<a id="a-KQ"></a>以懈怠故，<a id="a-KR"></a>不能遍求菩提分法。<a id="a-KS"></a>由成如是三种法故，<a id="a-KT"></a>一一皆能退失菩提，<a id="a-KU"></a>于独觉乘而般涅槃。<a id="a-KV"></a>”</p>
  <p id="aKW">尔时，<a id="a-KX"></a>世尊而说颂曰：</p>
  <p id="aKY">“悭吝于正法，<a id="a-KZ"></a>　不教诲他人，</p>
  <p id="aKa">得独觉菩提，<a id="a-Kb"></a>　退失无上道。</p>
  <p id="aKc">由斯二种义，<a id="a-Kd"></a>　失利众苦生，</p>
  <p id="aKe">亲近而修行，<a id="a-Kf"></a>　疑惑菩提道。</p>
  <p id="aKg">思惟大乘法，<a id="a-Kh"></a>　就吉以避凶，</p>
  <p id="aKi">此非正信心，<a id="a-Kj"></a>　为佛所弃舍。</p>
  <p id="aKk">有能专意乐，<a id="a-Kl"></a>　坚固向菩提，</p>
  <p id="aKm">终不礼余尊，<a id="a-Kn"></a>　惟除世间塔。</p>
  <p id="aKo">若有净信心，<a id="a-Kp"></a>　不事余天等，</p>
  <p id="aKq">是为成最上，<a id="a-Kr"></a>　号曰天中天。</p>
  <p id="aKs">若有乐菩提，<a id="a-Kt"></a>　不事余天等，</p>
  <p id="aKu">在在所生中，<a id="a-Kv"></a>　色力恒具足。</p>
  <p id="aKw">“复次，<a id="a-Kx"></a>迦葉，<a id="a-Ky"></a>在家菩萨，<a id="a-Kz"></a>由成三法受身黑闇。<a id="a-L0"></a>何等为三？<a id="a-L1"></a>如来塔所取其灯明，<a id="a-L2"></a>于他诤讼而现嗔恚，<a id="a-L3"></a>于他黑人不预己事横加毁呰。<a id="a-L4"></a>由此三法，<a id="a-L5"></a>其身黑闇。<a id="a-L6"></a>”</p>
  <p id="aL7">尔时，<a id="a-L8"></a>世尊而说颂曰：</p>
  <p id="aL9">“塔所燃灯明，<a id="a-LA"></a>　断取是光焰，</p>
  <p id="aLB">身便为黑闇，<a id="a-LC"></a>　犹如乌毯毛。</p>
  <p id="aLD">毁呰于黑人，<a id="a-LE"></a>　我白汝身黑，</p>
  <p id="aLF">由其轻毁他，<a id="a-LG"></a>　受身便黑闇。</p>
  <p id="aLH">宜善护其语，<a id="a-LI"></a>　业终不败亡，</p>
  <p id="aLJ">随其所造业，<a id="a-LK"></a>　当为彼业器。</p>
  <p id="aLL">“复次，<a id="a-LM"></a>迦葉，<a id="a-LN"></a>在家菩萨，<a id="a-LO"></a>由成三业生工匠家。<a id="a-LP"></a>何等为三？<a id="a-LQ"></a>菩萨自身能持五戒，<a id="a-LR"></a>若有亲属从远而来与酒令饮，<a id="a-LS"></a>或劝他人而令饮酒，<a id="a-LT"></a>即当生彼工匠之家，<a id="a-LU"></a>名第一法。</p>
  <p id="aLV">“复次，<a id="a-LW"></a>迦葉，<a id="a-LX"></a>在家菩萨自修梵行，<a id="a-LY"></a>和合他人令行秽欲，<a id="a-LZ"></a>缘造此业积集成故，<a id="a-La"></a>而当生彼工匠之家，<a id="a-Lb"></a>名第二法。</p>
  <p id="aLc">“复次，<a id="a-Ld"></a>迦葉，<a id="a-Le"></a>菩萨见他精勤读诵，<a id="a-Lf"></a>然己家内起作兴功，<a id="a-Lg"></a>寻语彼言：<a id="a-Lh"></a>‘汝且休废读诵之业，<a id="a-Li"></a>宜时为我营办所成。<a id="a-Lj"></a>’以是业缘积集成故，<a id="a-Lk"></a>而当生彼工匠之家，<a id="a-Ll"></a>名第三法。<a id="a-Lm"></a>”</p>
  <p id="aLn">尔时，<a id="a-Lo"></a>世尊而说颂曰：</p>
  <p id="aLp">“持酒劝他人，<a id="a-Lq"></a>　及与诸亲属，</p>
  <p id="aLr">以成狂饮故，<a id="a-Ls"></a>　便为饶语匠。</p>
  <p id="aLt">不解作刀针，<a id="a-Lu"></a>　及余工巧处，</p>
  <p id="aLv">唯能坐摇手，<a id="a-Lw"></a>　炉前鼓槖囊。</p>
  <p id="aLx">自能修梵行，<a id="a-Ly"></a>　为他称赞淫，</p>
  <p id="aLz">此业异熟时，<a id="a-M0"></a>　当为饶语匠。</p>
  <p id="aM1">不解作刀针，<a id="a-M2"></a>　不能鼓风槖，</p>
  <p id="aM3">唯解奋长槌，<a id="a-M4"></a>　砧前而锻铁。</p>
  <p id="aM5">令他弃舍法，<a id="a-M6"></a>　从兹而命终，</p>
  <p id="aM7">速生工巧家，<a id="a-M8"></a>　禀识常愚闇。</p>
  <p id="aM9">初不见囊槖，<a id="a-MA"></a>　亦不见钳槌，</p>
  <p id="aMB">其业报应然，<a id="a-MC"></a>　悉破坏众器。</p>
  <p id="aMD">迦葉应防意，<a id="a-ME"></a>　及善护其言，</p>
  <p id="aMF">永勿教他人，<a id="a-MG"></a>　一切不善法。</p>
  <p id="aMH">轮回生死苦，<a id="a-MI"></a>　由爱故增生，</p>
  <p id="aMJ">善法可勤修，<a id="a-MK"></a>　应诃诸不善。</p>
  <p id="aML">“复次，<a id="a-MM"></a>迦葉，<a id="a-MN"></a>在家菩萨成就三法，<a id="a-MO"></a>当生刹利豪族之家众同分中，<a id="a-MP"></a>颜貌端严，<a id="a-MQ"></a>人所爱敬，<a id="a-MR"></a>聪慧巧便，<a id="a-MS"></a>不为懒惰。<a id="a-MT"></a>何等为三？<a id="a-MU"></a>谓睹未曾见沙门、<a id="a-MV"></a>婆罗门，<a id="a-MW"></a>即生信心供养礼敬，<a id="a-MX"></a>言是福田，<a id="a-MY"></a>以清净心，<a id="a-MZ"></a>延请供养衣服、<a id="a-Ma"></a>饮食、<a id="a-Mb"></a>卧具、<a id="a-Mc"></a>医药一切所须。<a id="a-Md"></a>在家菩萨成此初法，<a id="a-Me"></a>当生刹利豪族之家众同分中。</p>
  <p id="aMf">“复次，<a id="a-Mg"></a>迦葉，<a id="a-Mh"></a>在家菩萨坚住本誓，<a id="a-Mi"></a>如说修行，<a id="a-Mj"></a>终不妄语。<a id="a-Mk"></a>成就如是第二法故，<a id="a-Ml"></a>当生刹利豪族之家众同分中。</p>
  <p id="aMm">“复次，<a id="a-Mn"></a>迦葉，<a id="a-Mo"></a>在家菩萨，<a id="a-Mp"></a>于具戒蕴沙门、<a id="a-Mq"></a>婆罗门所，<a id="a-Mr"></a>修供养时而能摄受坚固之法。<a id="a-Ms"></a>由成如是第三法故，<a id="a-Mt"></a>当生刹利豪族之家众同分中。<a id="a-Mu"></a>”</p>
  <p id="aMv">尔时，<a id="a-Mw"></a>世尊而说颂曰：</p>
  <p id="aMx">“诸有智慧等，<a id="a-My"></a>　见持戒多闻，</p>
  <p id="aMz">应生欢喜心，<a id="a-N0"></a>　往彼而请命。</p>
  <p id="aN1">既为请命已，<a id="a-N2"></a>　如法供养之，</p>
  <p id="aN3">无有厌悔心，<a id="a-N4"></a>　所施无挂碍。</p>
  <p id="aN5">是取坚牢法，<a id="a-N6"></a>　所为亲近者，</p>
  <p id="aN7">种种智相应，<a id="a-N8"></a>　于难而速得。</p>
  <p id="aN9">如斯深信意，<a id="a-NA"></a>　趣向大菩提，</p>
  <p id="aNB">是智之所行，<a id="a-NC"></a>　佛道非难证。</p>
  <p id="aND">恒为上活命，<a id="a-NE"></a>　应受最胜财，</p>
  <p id="aNF">希求殊妙法，<a id="a-NG"></a>　证无上涅槃。</p>
  <p id="aNH">当生豪族家，<a id="a-NI"></a>　颜貌甚端严，</p>
  <p id="aNJ">得上妙衣服，<a id="a-NK"></a>　证最上涅槃。</p>
  <p id="aNL">如佛所称誉，<a id="a-NM"></a>　行于最上乘，</p>
  <p id="aNN">以佛乘能证，<a id="a-NO"></a>　清凉妙涅槃，</p>
  <p id="aNP">是为最胜果。<a id="a-NQ"></a>　如其所造业，</p>
  <p id="aNR">获果亦等流，<a id="a-NS"></a>　设经百亿劫，</p>
  <p id="aNT">是业终无坏。</p>
  <p id="aNU">“复次，<a id="a-NV"></a>迦葉，<a id="a-NW"></a>在家菩萨成就三法种诸善根，<a id="a-NX"></a>乃至证得无上菩提，<a id="a-NY"></a>终不受于五欲世乐。<a id="a-NZ"></a>何等为三？<a id="a-Na"></a>在家菩萨受持五戒，<a id="a-Nb"></a>不向他人赞五欲乐；<a id="a-Nc"></a>勤修自业，<a id="a-Nd"></a>不使女人；<a id="a-Ne"></a>及发是心：<a id="a-Nf"></a>‘我止亲近一切女人！<a id="a-Ng"></a>乃至证得无上菩提，<a id="a-Nh"></a>愿我不逢五欲世乐。<a id="a-Ni"></a>’由成如是最初法故，<a id="a-Nj"></a>乃至菩提不受五欲。</p>
  <p id="aNk">“复次，<a id="a-Nl"></a>迦葉，<a id="a-Nm"></a>在家菩萨闻是等经，<a id="a-Nn"></a>而生深信求趣涅槃，<a id="a-No"></a>虽复受持如是等教，<a id="a-Np"></a>隐蔽不行。<a id="a-Nq"></a>有能演说及发起者，<a id="a-Nr"></a>若人闻已，<a id="a-Ns"></a>即当舍离诸恶作处。<a id="a-Nt"></a>以此善根得无碍辩，<a id="a-Nu"></a>得无著辩。<a id="a-Nv"></a>若于现在及命终时，<a id="a-Nw"></a>速得见佛，<a id="a-Nx"></a>命终之后往生天上，<a id="a-Ny"></a>不久证得阿耨多罗三藐三菩提。<a id="a-Nz"></a>由成如是第二法故，<a id="a-O0"></a>乃至菩提不受五欲。</p>
  <p id="aO1">“复次，<a id="a-O2"></a>迦葉，<a id="a-O3"></a>在家菩萨所有善根，<a id="a-O4"></a>悉皆回向无上菩提，<a id="a-O5"></a>不乐色、<a id="a-O6"></a>声、<a id="a-O7"></a>香、<a id="a-O8"></a>味、<a id="a-O9"></a>触、<a id="a-OA"></a>法、<a id="a-OB"></a>财封尊贵，<a id="a-OC"></a>不爱眷属，<a id="a-OD"></a>以无为心无为果报，<a id="a-OE"></a>速证无上正等菩提。<a id="a-OF"></a>由成如是第三法故，<a id="a-OG"></a>乃至菩提不受五欲。<a id="a-OH"></a>”</p>
  <p id="aOI">尔时，<a id="a-OJ"></a>世尊而说颂曰：</p>
  <p id="aOK">“在家修五戒，<a id="a-OL"></a>　坚守善护持，</p>
  <p id="aOM">不亲近女人，<a id="a-ON"></a>　于中生厌恶，</p>
  <p id="aOO">如是等法门，<a id="a-OP"></a>　勤求无厌足。</p>
  <p id="aOQ">所有恶作处，<a id="a-OR"></a>　应速舍离之，</p>
  <p id="aOS">一切诸善法，<a id="a-OT"></a>　悉回向菩提。</p>
  <p id="aOU">以此诸善根，<a id="a-OV"></a>　速离于五欲，</p>
  <p id="aOW">常获胜多闻，<a id="a-OX"></a>　为众生说法，</p>
  <p id="aOY">发生大慈意，<a id="a-OZ"></a>　求无上菩提。</p>
  <p id="aOa">是故闻此利，<a id="a-Ob"></a>　应生贤善心，</p>
  <p id="aOc">不近于诸欲，<a id="a-Od"></a>　速疾转法轮。<a id="a-Oe"></a>”</p>
  <p id="aOf">尔时，<a id="a-Og"></a>大迦葉白佛言：<a id="a-Oh"></a>“世尊，<a id="a-Oi"></a>今此经法以何为名？<a id="a-Oj"></a>我等今者云何奉持？<a id="a-Ok"></a>”</p>
  <p id="aOl">佛告迦葉：<a id="a-Om"></a>“是经名曰《说三律仪》，<a id="a-On"></a>亦名《宣说菩萨禁戒》，<a id="a-Oo"></a>亦名《同入一切诸法》。<a id="a-Op"></a>”</p>
  <p id="aOq">佛说此经已，<a id="a-Or"></a>尊者大迦葉及诸大众，<a id="a-Os"></a>一切世间天、<a id="a-Ot"></a>人、<a id="a-Ou"></a>阿修罗、<a id="a-Ov"></a>乾闼婆等，<a id="a-Ow"></a>闻佛所说，<a id="a-Ox"></a>皆大欢喜，<a id="a-Oy"></a>信受奉行。</p>
 </body>
</html>