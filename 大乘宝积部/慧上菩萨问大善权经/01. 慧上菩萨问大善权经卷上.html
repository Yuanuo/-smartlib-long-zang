<!doctype html>
<html id="z3IBTK4E6" data-ver="1098">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘宝积部">
  <meta period="西晋">
 </head>
 <body>
  <h1 id="a1">慧上菩萨问大善权经卷上</h1>
  <h2 id="a2">一名善权方便所度无极</h2>
  <p id="a3">闻如是：<a id="a-4"></a>一时，<a id="a-5"></a>佛游舍卫城祇树给孤独园，<a id="a-6"></a>与大比丘众俱，<a id="a-7"></a>比丘八千，<a id="a-8"></a>诸大弟子学戒具足。<a id="a-9"></a>菩萨万二千，<a id="a-A"></a>一切圣通无所不达，<a id="a-B"></a>已得总持，<a id="a-C"></a>辩才无量，<a id="a-D"></a>不起法忍，<a id="a-E"></a>其德无限彻睹诸根，<a id="a-F"></a>应病授药为师子吼，<a id="a-G"></a>救济十方众生百千莫不蒙度。<a id="a-H"></a>尔时，<a id="a-I"></a>世尊从宴坐起斯须未久，<a id="a-J"></a>与无数之众眷属周匝而为说经。</p>
  <p id="aK">时会菩萨名曰慧上，<a id="a-L"></a>即从坐起更整衣服，<a id="a-M"></a>长跪叉手前白佛言：<a id="a-N"></a>“愿欲有所问，<a id="a-O"></a>唯如来至真听者乃敢陈说！<a id="a-P"></a>”</p>
  <p id="aQ">世尊告曰：<a id="a-R"></a>“恣所欲问，<a id="a-S"></a>佛当为汝开解结滞。<a id="a-T"></a>”</p>
  <p id="aU">慧上白佛：<a id="a-V"></a>“所云善权，<a id="a-W"></a>为何谓乎？<a id="a-X"></a>”</p>
  <p id="aY">佛告慧上：<a id="a-Z"></a>“善哉！<a id="a-a"></a>善哉！<a id="a-b"></a>族姓子，<a id="a-c"></a>多所愍伤，<a id="a-d"></a>哀念安隐诸天人民，<a id="a-e"></a>劝化将来导引三塗，<a id="a-f"></a>开阐佛法获微妙慧，<a id="a-g"></a>乃问開士善权方便。<a id="a-h"></a>”佛言：<a id="a-i"></a>“谛听！<a id="a-j"></a>善思念之，<a id="a-k"></a>吾当为汝申畅其要。<a id="a-l"></a>”慧上菩萨及与众会受教而听。</p>
  <p id="am">于是佛告慧上曰：<a id="a-n"></a>“族姓子，<a id="a-o"></a>善权開士以一揣食，<a id="a-p"></a>随时方便弘施流普，<a id="a-q"></a>劝发黎元坠畜生者，<a id="a-r"></a>使此二品悉趣德本，<a id="a-s"></a>兴诸通慧，<a id="a-t"></a>其心晓了具足佛慧，<a id="a-u"></a>是谓菩萨善权方便。</p>
  <p id="av">“又族姓子，<a id="a-w"></a>善权開士，<a id="a-x"></a>若人殖德劝赞代喜，<a id="a-y"></a>以斯善本则施众生，<a id="a-z"></a>以觉之心顺一切心而不堕落，<a id="a-10"></a>讲斯教已，<a id="a-11"></a>成诸弟子、<a id="a-12"></a>缘觉之乘为诸通慧，<a id="a-13"></a>是谓菩萨善权方便。</p>
  <p id="a14">“又族姓子，<a id="a-15"></a>善权開士，<a id="a-16"></a>十方诸树其华炜晔，<a id="a-17"></a>香气芬馥人所钦尚，<a id="a-18"></a>而无主名，<a id="a-19"></a>敬采集合奉散诸佛，<a id="a-1A"></a>誓以德本，<a id="a-1B"></a>已及众庶志诸通慧使备道明，<a id="a-1C"></a>具获无量戒品、<a id="a-1D"></a>定品、<a id="a-1E"></a>慧品、<a id="a-1F"></a>解脱品、<a id="a-1G"></a>度脱知见品，<a id="a-1H"></a>是谓菩萨善权方便。</p>
  <p id="a1I">“又族姓子，<a id="a-1J"></a>善权開士愍察群萌，<a id="a-1K"></a>在安助喜彼患代受，<a id="a-1L"></a>以诸通慧因缘方便，<a id="a-1M"></a>建立德本用施众类，<a id="a-1N"></a>为十方世界誓被德铠，<a id="a-1O"></a>其遭恼害者则救摄所患代受其罪，<a id="a-1P"></a>劝以通慧使获大安，<a id="a-1Q"></a>是谓菩萨善权方便。</p>
  <p id="a1R">“又族姓子，<a id="a-1S"></a>善权開士供一如来，<a id="a-1T"></a>观虑诸佛法身平等，<a id="a-1U"></a>戒、<a id="a-1V"></a>定、<a id="a-1W"></a>慧、<a id="a-1X"></a>解、<a id="a-1Y"></a>度知见品亦复如之；<a id="a-1Z"></a>知是供养一如来，<a id="a-1a"></a>等则为奉养十方诸佛，<a id="a-1b"></a>所见供祚，<a id="a-1c"></a>開士历受施祐众生，<a id="a-1d"></a>是谓菩萨善权方便。</p>
  <p id="a1e">“又族姓子，<a id="a-1f"></a>善权開士敢所生处，<a id="a-1g"></a>其所住处不计吾我未曾自轻，<a id="a-1h"></a>如令讽读四句之颂，<a id="a-1i"></a>观察其义心不怯羸，<a id="a-1j"></a>宣显备具，<a id="a-1k"></a>不想利养，<a id="a-1l"></a>盖诸佛土若入国邑，<a id="a-1m"></a>辄兴大哀踊跃说之，<a id="a-1n"></a>誓愿闻吾四句颂者，<a id="a-1o"></a>皆成诸佛无碍辩才，<a id="a-1p"></a>是谓菩萨善权方便。</p>
  <p id="a1q">“又族姓子，<a id="a-1r"></a>善权開士，<a id="a-1s"></a>假使生在贫匮之门，<a id="a-1t"></a>设行乞丐求一夕膳，<a id="a-1u"></a>无鄙劣心转奉贤众。<a id="a-1v"></a>若惠独人内自惟察，<a id="a-1w"></a>如来有言务恢广施，<a id="a-1x"></a>今吾乞与所进微鲜，<a id="a-1y"></a>建诸通慧誓意无量，<a id="a-1z"></a>殖斯德本劝发众生，<a id="a-20"></a>侥获宝掌，<a id="a-21"></a>若如来至真等正觉也。<a id="a-22"></a>以斯妙慧光护夕供，<a id="a-23"></a>所服纳者持戒学道，<a id="a-24"></a>缘崇功德多所彼致，<a id="a-25"></a>是谓菩萨善权方便。</p>
  <p id="a26">“又族姓子，<a id="a-27"></a>善权開士，<a id="a-28"></a>与诸弟子、<a id="a-29"></a>缘觉俱游，<a id="a-2A"></a>心不同归。<a id="a-2B"></a>见人供养弟子、<a id="a-2C"></a>缘觉，<a id="a-2D"></a>意不钦获，<a id="a-2E"></a>兴于二念：<a id="a-2F"></a>一、<a id="a-2G"></a>从菩萨心成佛世尊，<a id="a-2H"></a>二、<a id="a-2I"></a>弟子、<a id="a-2J"></a>缘觉因佛法生。<a id="a-2K"></a>造斯观已，<a id="a-2L"></a>诸所供养未以为上。<a id="a-2M"></a>吾所学习则三品最，<a id="a-2N"></a>观无适莫无所贪乐，<a id="a-2O"></a>是谓菩萨善权方便。</p>
  <p id="a2P">“又族姓子，<a id="a-2Q"></a>善权開士行一布施，<a id="a-2R"></a>则具六度无极。<a id="a-2S"></a>何等六度？<a id="a-2T"></a>善权開士见贫乞者，<a id="a-2U"></a>具足大施无悭贪心，<a id="a-2V"></a>斯施度无极；<a id="a-2W"></a>身自护禁奉持戒者，<a id="a-2X"></a>其犯恶者使立戒法，<a id="a-2Y"></a>寻而给施令无所毁，<a id="a-2Z"></a>斯戒度无极；<a id="a-2a"></a>若嗔恚者，<a id="a-2b"></a>御以慈心、<a id="a-2c"></a>净心、<a id="a-2d"></a>明心、<a id="a-2e"></a>愍哀等心，<a id="a-2f"></a>兴施布施，<a id="a-2g"></a>斯忍度无极；<a id="a-2h"></a>随宜供办饮食之膳，<a id="a-2i"></a>身口意行身等如空，<a id="a-2j"></a>斯进度无极；<a id="a-2k"></a>一心等施进止卧梦而无乱行，<a id="a-2l"></a>斯定度无极；<a id="a-2m"></a>如兹施已御念诸法，<a id="a-2n"></a>谁有施者？<a id="a-2o"></a>何所食者？<a id="a-2p"></a>谁受报应？<a id="a-2q"></a>造斯求者法不可得，<a id="a-2r"></a>不见施者及食施者，<a id="a-2s"></a>无受报应，<a id="a-2t"></a>斯慧度无极。<a id="a-2u"></a>是族姓子，<a id="a-2v"></a>权施若斯，<a id="a-2w"></a>则具六度无极之法。<a id="a-2x"></a>”</p>
  <p id="a2y">于是慧上菩萨白佛言：<a id="a-2z"></a>“未曾有也！<a id="a-30"></a>天中天，<a id="a-31"></a>開士丈夫权施具足，<a id="a-32"></a>一切佛法多所摄护，<a id="a-33"></a>振于生死赡及余类。<a id="a-34"></a>”</p>
  <p id="a35">佛言：<a id="a-36"></a>“至哉！<a id="a-37"></a>诚如所云，<a id="a-38"></a>权施虽微，<a id="a-39"></a>审成众德无量难计。<a id="a-3A"></a>又族姓子，<a id="a-3B"></a>行权開士，<a id="a-3C"></a>何谓退还？<a id="a-3D"></a>以权方便而以施与，<a id="a-3E"></a>纵随恶友为之所拘，<a id="a-3F"></a>毕偿罪者自观念言：<a id="a-3G"></a>‘阴种诸入得无不灭，<a id="a-3H"></a>当除斯患乃至无为。<a id="a-3I"></a>吾誓当被道德之铠，<a id="a-3J"></a>任力发起周旋终始则务究竟。<a id="a-3K"></a>’”</p>
  <p id="a3L">慧上又问：<a id="a-3M"></a>“唯天中天，<a id="a-3N"></a>假使有人犯于四罪有所想念，<a id="a-3O"></a>发意出家为菩萨道，<a id="a-3P"></a>然后云何？<a id="a-3Q"></a>”</p>
  <p id="a3R">佛言：<a id="a-3S"></a>“设当毁失四重之禁，<a id="a-3T"></a>以权消罪众患悉除。<a id="a-3U"></a>是族姓子，<a id="a-3V"></a>为菩萨道无有罪衅。<a id="a-3W"></a>”</p>
  <p id="a3X">尔时，<a id="a-3Y"></a>慧上菩萨白世尊曰：<a id="a-3Z"></a>“何谓菩萨而有罪殃？<a id="a-3a"></a>”</p>
  <p id="a3b">佛言：<a id="a-3c"></a>“若有開士学得脱戒，<a id="a-3d"></a>得脱戒者则二百五十禁，<a id="a-3e"></a>于百千劫服食果蓏，<a id="a-3f"></a>为人所辱而皆忍之。<a id="a-3g"></a>若有想念弟子、<a id="a-3h"></a>缘觉之行，<a id="a-3i"></a>開士则为生死根缚。<a id="a-3j"></a>如族姓子，<a id="a-3k"></a>声闻、<a id="a-3l"></a>缘觉犯本诸禁，<a id="a-3m"></a>不除阴种诸入，<a id="a-3n"></a>不得灭度也。<a id="a-3o"></a>如族姓子，<a id="a-3p"></a>舍開士行不自改正，<a id="a-3q"></a>而有想念志求声闻、<a id="a-3r"></a>缘觉，<a id="a-3s"></a>欲得无上正真之道为最正觉者，<a id="a-3t"></a>终不能成也。<a id="a-3u"></a>”</p>
  <p id="a3v">于是阿难白世尊曰：<a id="a-3w"></a>“忆念我昔入舍卫城而行分卫，<a id="a-3x"></a>见有開士名重胜王，<a id="a-3y"></a>在他室坐与女人同床。<a id="a-3z"></a>我谓犯秽，<a id="a-40"></a>心用惟虑：<a id="a-41"></a>‘得无异人学梵行者，<a id="a-42"></a>于如来教，<a id="a-43"></a>将无造见闻想念于一切乎？<a id="a-44"></a>’时我，<a id="a-45"></a>世尊，<a id="a-46"></a>瞻见立想叹发斯言，<a id="a-47"></a>三千大千世界而六反震动。<a id="a-48"></a>时重胜王，<a id="a-49"></a>即自踊身住于空中，<a id="a-4A"></a>去地四丈九尺，<a id="a-4B"></a>报阿难曰：<a id="a-4C"></a>‘云何贤者，<a id="a-4D"></a>犯禁秽者，<a id="a-4E"></a>宁能踊身止虚空乎？<a id="a-4F"></a>在如来前，<a id="a-4G"></a>何不问耶？<a id="a-4H"></a>何谓菩萨犯罪之法？<a id="a-4I"></a>’阿难投身即自悔过曰：<a id="a-4J"></a>‘唯然，<a id="a-4K"></a>世尊，<a id="a-4L"></a>我甚迷谬！<a id="a-4M"></a>如何偏见求大龙短！<a id="a-4N"></a>’”</p>
  <p id="a4O">佛告阿难：<a id="a-4P"></a>“宜自修慎，<a id="a-4Q"></a>无察大乘正士之便而想其阙！<a id="a-4R"></a>由如贤者志弟子乘，<a id="a-4S"></a>若一若二同修杂行，<a id="a-4T"></a>不当视之狐疑懈废得无尽漏。<a id="a-4U"></a>如是，<a id="a-4V"></a>阿难，<a id="a-4W"></a>勿观善权開士有废退想于诸通慧。<a id="a-4X"></a>所以者何？<a id="a-4Y"></a>菩萨大士，<a id="a-4Z"></a>爱纳眷属业以三宝，<a id="a-4a"></a>不违佛法贤圣众也，<a id="a-4b"></a>使志无上正真之道。<a id="a-4c"></a>”</p>
  <p id="a4d">佛语阿难：<a id="a-4e"></a>“若族姓子、<a id="a-4f"></a>族姓女，<a id="a-4g"></a>心存大乘不离诸通慧，<a id="a-4h"></a>不荒五乐抑制五欲，<a id="a-4i"></a>观于五通得如来根，<a id="a-4j"></a>当知正士与女人俱。<a id="a-4k"></a>又听阿难，<a id="a-4l"></a>彼女人者，<a id="a-4m"></a>乃往去世为重胜王百生之偶，<a id="a-4n"></a>宿情未拔故有色恩，<a id="a-4o"></a>贪重胜颜口发誓言：<a id="a-4p"></a>‘若与我俱得遂所娱，<a id="a-4q"></a>当从其教发无上正真道意。<a id="a-4r"></a>’时重胜王心知其念，<a id="a-4s"></a>晨现整服，<a id="a-4t"></a>由斯法门入之其室，<a id="a-4u"></a>观内外地心等无持，<a id="a-4v"></a>执手同处已如其欲，<a id="a-4w"></a>则颂曰：</p>
  <p id="a4x">“‘愚哉悖于欲，<a id="a-4y"></a> 诸佛所不叹，</p>
  <p id="a4z">能蠲恩爱者，<a id="a-50"></a> 得佛人中上。<a id="a-51"></a>’</p>
  <p id="a52">“时女喜踊即从坐起，<a id="a-53"></a>自投于地，<a id="a-54"></a>归命自责伏罪悔过，<a id="a-55"></a>为重胜王而叹颂曰：</p>
  <p id="a56">“‘吾已离诸欲，<a id="a-57"></a> 世尊之所叹，</p>
  <p id="a58">节止恩爱著，<a id="a-59"></a> 愿佛无上道。</p>
  <p id="a5A">前心之所想，<a id="a-5B"></a> 今首自悔过，</p>
  <p id="a5C">伤愍诸群生，<a id="a-5D"></a> 究竟发道意。<a id="a-5E"></a>’</p>
  <p id="a5F">“尔时，<a id="a-5G"></a>重胜王菩萨，<a id="a-5H"></a>随欲化女使发无上正真道意，<a id="a-5I"></a>即从坐起而出其室。<a id="a-5J"></a>阿难观斯心持清净，<a id="a-5K"></a>今吾授彼女决，<a id="a-5L"></a>转女身后九十九劫当得作佛，<a id="a-5M"></a>号离无数百千所受如来、<a id="a-5N"></a>至真、<a id="a-5O"></a>等正觉、<a id="a-5P"></a>明行成、<a id="a-5Q"></a>为善逝、<a id="a-5R"></a>世间解、<a id="a-5S"></a>无上士、<a id="a-5T"></a>道法御、<a id="a-5U"></a>天人师、<a id="a-5V"></a>为佛众祐。<a id="a-5W"></a>以是贤者观菩萨行，<a id="a-5X"></a>所行无短不堕罪法。<a id="a-5Y"></a>重胜王菩萨从虚空下，<a id="a-5Z"></a>稽首佛足白世尊曰：<a id="a-5a"></a>‘開士当行善权方便立于大哀！<a id="a-5b"></a>若劝一人导以法本，<a id="a-5c"></a>从其所生辄当获之信于善权，<a id="a-5d"></a>堕大地狱至于百劫，<a id="a-5e"></a>所遭苦痛恼剧之患，<a id="a-5f"></a>则当忍之。<a id="a-5g"></a>宁化一人使立德本不避此难！<a id="a-5h"></a>’世尊告曰：<a id="a-5i"></a>‘善哉！<a id="a-5j"></a>善哉！<a id="a-5k"></a>正士通达，<a id="a-5l"></a>是为菩萨大哀之行，<a id="a-5m"></a>超度诸受。<a id="a-5n"></a>’”</p>
  <p id="a5o">佛言：<a id="a-5p"></a>“族姓子，<a id="a-5q"></a>吾念过世无数劫时，<a id="a-5r"></a>有一学志，<a id="a-5s"></a>名曰焰光，<a id="a-5t"></a>处于林薮行吉祥愿，<a id="a-5u"></a>四百二十万岁净修梵行，<a id="a-5v"></a>过阕岁已入沙竭国。<a id="a-5w"></a>有陶家女，<a id="a-5x"></a>见此学志姿貌姝好端正绝妙，<a id="a-5y"></a>欲意隆崇即自投讬。<a id="a-5z"></a>学志问：<a id="a-60"></a>‘姊，<a id="a-61"></a>何所求乎？<a id="a-62"></a>’答曰：<a id="a-63"></a>‘慕仁。<a id="a-64"></a>’学志报言：<a id="a-65"></a>‘吾不乐欲。<a id="a-66"></a>’女曰：<a id="a-67"></a>‘设不然者，<a id="a-68"></a>吾将自贼。<a id="a-69"></a>’焰光自念：<a id="a-6A"></a>‘吾护禁戒净，<a id="a-6B"></a>修梵行四百二十万岁，<a id="a-6C"></a>今若毁之非吉祥也。<a id="a-6D"></a>’念已舍却离之七步，<a id="a-6E"></a>乃发慈哀：<a id="a-6F"></a>‘毁犯禁戒则堕地狱，<a id="a-6G"></a>若不如是，<a id="a-6H"></a>女自残贼。<a id="a-6I"></a>宁令斯女获致安隐，<a id="a-6J"></a>吾当堪忍地狱之痛。<a id="a-6K"></a>’焰光即还，<a id="a-6L"></a>又执其臂而喻之曰：<a id="a-6M"></a>‘从女之欲，<a id="a-6N"></a>幸勿自危。<a id="a-6O"></a>’学志退居习家之业十有二年，<a id="a-6P"></a>厌碍止足乃净四等，<a id="a-6Q"></a>寿终之后生于梵天。<a id="a-6R"></a>”</p>
  <p id="a6S">佛言：<a id="a-6T"></a>“族姓子，<a id="a-6U"></a>欲知尔时焰光学志，<a id="a-6V"></a>岂异人乎？<a id="a-6W"></a>莫造此观，<a id="a-6X"></a>则吾身是。<a id="a-6Y"></a>陶家女者，<a id="a-6Z"></a>即瞿夷也。<a id="a-6a"></a>彼尚色欲此顺其心，<a id="a-6b"></a>吾以大哀越度生死百千之患。<a id="a-6c"></a>贤者且观余人所犯坠趣地狱，<a id="a-6d"></a>善权開士更升梵天。<a id="a-6e"></a>”</p>
  <p id="a6f">佛告慧上：<a id="a-6g"></a>“设舍利弗、<a id="a-6h"></a>大目揵连行善权者，<a id="a-6i"></a>不使瞿和离比丘坠于地狱。<a id="a-6j"></a>所以者何？<a id="a-6k"></a>吾忆昔者拘楼秦佛时，<a id="a-6l"></a>有一比丘名曰无垢，<a id="a-6m"></a>处于闲居国家山窟，<a id="a-6n"></a>去彼不远有五神仙。<a id="a-6o"></a>有一女人道遇大雨，<a id="a-6p"></a>驰走避入无垢比丘所止之窟。<a id="a-6q"></a>雨霁出去，<a id="a-6r"></a>时五仙人见女各言：<a id="a-6s"></a>‘比丘奸秽谓之不净。<a id="a-6t"></a>’无垢知诸神仙所念，<a id="a-6u"></a>即自踊身在于虚空，<a id="a-6v"></a>去地四丈九尺。<a id="a-6w"></a>诸仙见之飞处空中，<a id="a-6x"></a>各曰：<a id="a-6y"></a>‘如吾经典所记，<a id="a-6z"></a>染欲尘者则不得飞。<a id="a-70"></a>’寻五体投地伏首诬横。<a id="a-71"></a>假使比丘不现神变，<a id="a-72"></a>其五仙士堕大地狱。<a id="a-73"></a>尔时无垢比丘，<a id="a-74"></a>则慈氏菩萨也。<a id="a-75"></a>若舍利弗、<a id="a-76"></a>目揵连有权飞升，<a id="a-77"></a>则瞿和离无由陷坠。<a id="a-78"></a>当知此义，<a id="a-79"></a>非声闻、<a id="a-7A"></a>缘觉所能及知，<a id="a-7B"></a>唯独開士分别晓了善权方便。<a id="a-7C"></a>犹如放逸女人四时庄严贪财利欲，<a id="a-7D"></a>或无智者变改人性，<a id="a-7E"></a>使从其意示于施身，<a id="a-7F"></a>敬重彼人殚尽其产，<a id="a-7G"></a>遂弃远之，<a id="a-7H"></a>缘所获入未曾有悔。<a id="a-7I"></a>善权菩萨亦复如斯，<a id="a-7J"></a>观察人根可开化者，<a id="a-7K"></a>以何方便则化立之，<a id="a-7L"></a>敬施众生不吝其身，<a id="a-7M"></a>殖诸德本不藏情匿。<a id="a-7N"></a>设使知人已建德本，<a id="a-7O"></a>用其人故续命长善，<a id="a-7P"></a>一切欲乐无所贪慕，<a id="a-7Q"></a>舍除恩爱令归于无。<a id="a-7R"></a>其心清净无所系著，<a id="a-7S"></a>犹如蜜蜂接采众花不计常想，<a id="a-7T"></a>于花枝叶一无所损。<a id="a-7U"></a>行权菩萨随俗方便，<a id="a-7V"></a>虽乐诸欲不计爱欲、<a id="a-7W"></a>不发常想，<a id="a-7X"></a>不自毁身亦不损彼。<a id="a-7Y"></a>譬如树种不失鲜色，<a id="a-7Z"></a>因而生芽无加茷者。<a id="a-7a"></a>如是，<a id="a-7b"></a>族姓子，<a id="a-7c"></a>菩萨以空无想不愿之法，<a id="a-7d"></a>智度无极广大之慧，<a id="a-7e"></a>入诸尘劳随所乐行，<a id="a-7f"></a>不舍习俗欲不秽身，<a id="a-7g"></a>不违佛叹未曾退转，<a id="a-7h"></a>如捕鱼工引网布网，<a id="a-7i"></a>恣意所欲截众大流，<a id="a-7j"></a>收纲摄网多所获得。<a id="a-7k"></a>菩萨如是入空无想不愿之法，<a id="a-7l"></a>以细微心在一切慧，<a id="a-7m"></a>缚于大欲，<a id="a-7n"></a>诸通慧心以无护心，<a id="a-7o"></a>自在所获得生梵天。<a id="a-7p"></a>譬如丈夫工学咒术，<a id="a-7q"></a>为吏所捕五系缚之，<a id="a-7r"></a>其人自恣则以一咒，<a id="a-7s"></a>断诸缧绁而得解去。<a id="a-7t"></a>如是，<a id="a-7u"></a>族姓子，<a id="a-7v"></a>善权菩萨五欲自乐，<a id="a-7w"></a>普与众俱恣其所幸，<a id="a-7x"></a>智力术力以一通慧，<a id="a-7y"></a>坏一切欲没生梵天。<a id="a-7z"></a>譬安隐师以一其心无所恶忌，<a id="a-80"></a>变现荫庇送大贾人，<a id="a-81"></a>或有愚谤而伤之曰：<a id="a-82"></a>‘忖察此师，<a id="a-83"></a>自眷属财贿尚不合度，<a id="a-84"></a>安能济众使免贼乎？<a id="a-85"></a>将必遗漏无量钱宝。<a id="a-86"></a>’于是导师激愤耻之，<a id="a-87"></a>即从坐起秉心坚强，<a id="a-88"></a>带钾舞刀摧拉怨敌，<a id="a-89"></a>所护安隐无所亡失。<a id="a-8A"></a>行权菩萨，<a id="a-8B"></a>执智慧刀随时所欲，<a id="a-8C"></a>以巧方便安习五乐，<a id="a-8D"></a>志弟子乘所不悦可，<a id="a-8E"></a>为发慈愍：<a id="a-8F"></a>‘云何若此兴放逸行，<a id="a-8G"></a>尚不自度，<a id="a-8H"></a>何能济众降魔怨乎？<a id="a-8I"></a>所不堪偕也。<a id="a-8J"></a>’菩萨以智慧度无极法，<a id="a-8K"></a>善权方便恣意所欲，<a id="a-8L"></a>以智慧刀断截尘劳裂诸罗网，<a id="a-8M"></a>超游自恣遍诸佛国，<a id="a-8N"></a>离女人土无有瑕秽。<a id="a-8O"></a>”</p>
  <p id="a8P">尔时，<a id="a-8Q"></a>有菩萨名曰爱敬，<a id="a-8R"></a>入舍卫大城普次行乞至贵姓家。<a id="a-8S"></a>贵姓有女名曰执祥，<a id="a-8T"></a>在楼观上闻比丘音，<a id="a-8U"></a>受食便出则睹其形，<a id="a-8V"></a>发放逸意，<a id="a-8W"></a>其欲甚盛不得从志，<a id="a-8X"></a>气绝命终其身动摇。<a id="a-8Y"></a>比丘见女兴不净想，<a id="a-8Z"></a>即发念言：<a id="a-8a"></a>“何谓法乐自所喜者？<a id="a-8b"></a>计空无实，<a id="a-8c"></a>其犹泡水，<a id="a-8d"></a>无所可遵耳目鼻口身意，<a id="a-8e"></a>如腐肉揣革裹皮覆，<a id="a-8f"></a>从足至顶何所可乐乎？<a id="a-8g"></a>观无诤讼无想无念，<a id="a-8h"></a>法无内外亦无寿命，<a id="a-8i"></a>都无所有，<a id="a-8j"></a>心何所著亦何所受？<a id="a-8k"></a>永离欲瑕亦无得也。<a id="a-8l"></a>”谛观诸法无所起者，<a id="a-8m"></a>爱敬菩萨即得不起法忍，<a id="a-8n"></a>则时欣喜踊跃在虚空，<a id="a-8o"></a>去地四丈九尺，<a id="a-8p"></a>绕舍卫城七匝。</p>
  <p id="a8q">于时，<a id="a-8r"></a>世尊见爱敬菩萨，<a id="a-8s"></a>升在虚空譬如雁王，<a id="a-8t"></a>神足无碍自由自在，<a id="a-8u"></a>告贤者阿难曰：<a id="a-8v"></a>“汝见爱敬飞游进止如雁王乎？<a id="a-8w"></a>”</p>
  <p id="a8x">对曰：<a id="a-8y"></a>“已见。<a id="a-8z"></a>”</p>
  <p id="a90">佛言：<a id="a-91"></a>“阿难，<a id="a-92"></a>爱敬菩萨，<a id="a-93"></a>因色欲行获诸佛法，<a id="a-94"></a>降伏魔兵则转法轮。<a id="a-95"></a>执祥女终转女人身，<a id="a-96"></a>得生忉利紫绀天宫，<a id="a-97"></a>自然化有四百八十里殿，<a id="a-98"></a>万四千玉女俱共侍之，<a id="a-99"></a>缘此之德而发慧心，<a id="a-9A"></a>自念：<a id="a-9B"></a>‘何行得生此乎？<a id="a-9C"></a>’即知本在舍卫为贵姓女，<a id="a-9D"></a>色惑爱敬，<a id="a-9E"></a>缘斯贪欲寿终转女即为男子，<a id="a-9F"></a>自然神化无央数众，<a id="a-9G"></a>志于欲著乃获此报，<a id="a-9H"></a>岂况清净恭肃之心，<a id="a-9I"></a>供养奉事尽敬菩萨乎！<a id="a-9J"></a>‘今伎乐之娱安可久，<a id="a-9K"></a>常当诣世尊及观爱敬菩萨。<a id="a-9L"></a>’”</p>
  <p id="a9M">于是天子与其眷属，<a id="a-9N"></a>各执天花、<a id="a-9O"></a>栴檀杂香，<a id="a-9P"></a>威光巍巍俱诣世尊、<a id="a-9Q"></a>爱敬大士，<a id="a-9R"></a>皆以花香而供上之，<a id="a-9S"></a>前稽首礼绕佛三匝住，<a id="a-9T"></a>各叉手而赞颂曰：</p>
  <p id="a9U">“诸佛无思念，<a id="a-9V"></a> 乐最不可量，</p>
  <p id="a9W">如来无心意，<a id="a-9X"></a> 则获尊上道。</p>
  <p id="a9Y">我在舍卫为女人，<a id="a-9Z"></a> 其大名德不可议，</p>
  <p id="a9a">号曰执祥长者息，<a id="a-9b"></a> 端正姝好宝严身，</p>
  <p id="a9c">以为父母所珍重。<a id="a-9d"></a> 有正觉子无所著，</p>
  <p id="a9e">号曰爱敬威神大，<a id="a-9f"></a> 入舍卫城家分卫。</p>
  <p id="a9g">我闻其音柔软妙，<a id="a-9h"></a> 欢喜之心取饭食，</p>
  <p id="a9i">即自往诣无极法，<a id="a-9j"></a> 如来之子爱敬道。</p>
  <p id="a9k">吾见彼已起乱心，<a id="a-9l"></a> 迷惑爱欲贪放逸，</p>
  <p id="a9m">假使不得从我愿，<a id="a-9n"></a> 即当寿终用活为。</p>
  <p id="a9o">当时不能发口言，<a id="a-9p"></a> 虽奉饮食不能授，</p>
  <p id="a9q">我以爱欲放逸故，<a id="a-9r"></a> 则在其处寿命终。</p>
  <p id="a9s">虽不能应于道行，<a id="a-9t"></a> 降弃瑕秽女人身，</p>
  <p id="a9u">得为男子佛所叹，<a id="a-9v"></a> 即时得生忉利天。</p>
  <p id="a9w">宫殿则尊微妙好，<a id="a-9x"></a> 以宝合成无等伦，</p>
  <p id="a9y">有万四千诸眷属，<a id="a-9z"></a> 诸婇女乐悉具足。</p>
  <p id="aA0">即时心自发念言：<a id="a-A1"></a> 吾何因缘得致此？</p>
  <p id="aA2">寻时识念如此事，<a id="a-A3"></a> 爱欲之心报应然。</p>
  <p id="aA4">见于爱敬心欢喜，<a id="a-A5"></a> 以放逸心而贪视，</p>
  <p id="aA6">缘是之德获是报，<a id="a-A7"></a> 犹如光明照好树。</p>
  <p id="aA8">当为正觉佛子弟，<a id="a-A9"></a> 所在游欣安住慧，</p>
  <p id="aAA">爱欲之心报如此，<a id="a-AB"></a> 何况有人供养者！</p>
  <p id="aAC">吾身今即如来子，<a id="a-AD"></a> 愿发求尊佛智慧，</p>
  <p id="aAE">便当修行恒沙劫，<a id="a-AF"></a> 未曾舍离大志性。</p>
  <p id="aAG">皆由善师因爱敬，<a id="a-AH"></a> 则当供养法奉事，</p>
  <p id="aAI">供事于道无亲属，<a id="a-AJ"></a> 唯愿学求在觉轨。</p>
  <p id="aAK">修于尊妙道之行，<a id="a-AL"></a> 以放逸心所睹著，</p>
  <p id="aAM">寻时则转于女身，<a id="a-AN"></a> 便获勇猛男子形。<a id="a-AO"></a>”</p>
  <p id="aAP">父母在家皆号哭，<a id="a-AQ"></a> 臭死于地自捽灭，</p>
  <p id="aAR">心自念言是蛊道，<a id="a-AS"></a> 冲口骂詈此沙门。</p>
  <p id="aAT">应时天子承佛威，<a id="a-AU"></a> 往诣父母具解说：</p>
  <p id="aAV">“无得骂詈嗔沙门，<a id="a-AW"></a> 将无长夜获苦恼。</p>
  <p id="aAX">父母欲得知我不？<a id="a-AY"></a> 吾已踊至忉利天，</p>
  <p id="aAZ">应时退转女人身，<a id="a-Aa"></a> 得为天子光巍巍。</p>
  <p id="aAb">父母当至安住所，<a id="a-Ac"></a> 首骂詈罪自悔过，</p>
  <p id="aAd">更求救护不可得，<a id="a-Ae"></a> 唯有如来为道慧。<a id="a-Af"></a>”</p>
  <p id="aAg">时父母闻佛音响，<a id="a-Ah"></a> 彼时勇猛劝化之，</p>
  <p id="aAi">皆和心解眷属俱，<a id="a-Aj"></a> 同时往诣能仁佛。</p>
  <p id="aAk">则共稽首两足尊，<a id="a-Al"></a> 即自悔过嗔恚心，</p>
  <p id="aAm">悉共恭敬于如来，<a id="a-An"></a> 启问安住令决正：</p>
  <p id="aAo">“以何供事应奉佛？<a id="a-Ap"></a> 何谓顺法佛众僧？</p>
  <p id="aAq">唯为吾等分别说，<a id="a-Ar"></a> 假使闻者无异心。<a id="a-As"></a>”</p>
  <p id="aAt">最胜则知心所念，<a id="a-Au"></a> 救世口则说如此，</p>
  <p id="aAv">其欲供养一切佛，<a id="a-Aw"></a> 坚固道意御诸想。</p>
  <p id="aAx">父母亲属及男女，<a id="a-Ay"></a> 具足五百无减少，</p>
  <p id="aAz">听闻大人之所讲，<a id="a-B0"></a> 同时皆发大道心：</p>
  <p id="aB1">“最胜所言仁无异，<a id="a-B2"></a> 阿难听我之所语，</p>
  <p id="aB3">如菩萨行无端底，<a id="a-B4"></a> 善权方便住智慧。</p>
  <p id="aB5">爱敬菩萨愿如此：<a id="a-B6"></a> 假使女人爱敬我，</p>
  <p id="aB7">则当令转女人形，<a id="a-B8"></a> 速为男子人中上。</p>
  <p id="aB9">阿难且观此名德，<a id="a-BA"></a> 余人所因堕地狱，</p>
  <p id="aBB">以放逸心贪习色，<a id="a-BC"></a> 因爱欲变为男子。</p>
  <p id="aBD">其心天子供养我，<a id="a-BE"></a> 常以恭敬获丰安，</p>
  <p id="aBF">彼所供养难计劫，<a id="a-BG"></a> 当得为佛号尽见。</p>
  <p id="aBH">此五百人发道意，<a id="a-BI"></a> 亦当自致人中尊，</p>
  <p id="aBJ">何人闻此不供佛？<a id="a-BK"></a> 其欢悦心安无量。</p>
  <p id="aBL">计其爱敬菩萨者，<a id="a-BM"></a> 所开化女不一二，</p>
  <p id="aBN">无量百千亿那术，<a id="a-BO"></a> 以爱欲心立于道。</p>
  <p id="aBP">则为药王大名德，<a id="a-BQ"></a> 何因菩萨当有秽？</p>
  <p id="aBR">因缘尘劳施安隐，<a id="a-BS"></a> 何况供养奉事者！<a id="a-BT"></a>”</p>
  <p id="aBU">尔时，<a id="a-BV"></a>贤者阿难白佛言：<a id="a-BW"></a>“犹如有人近须弥山，<a id="a-BX"></a>皆随山光昭为金色。<a id="a-BY"></a>设怀欢喜欲义心奉道法心，<a id="a-BZ"></a>得近菩萨皆获一类，<a id="a-Ba"></a>趣诸通慧心性自然。<a id="a-Bb"></a>我从今始奉持菩萨如须弥山，<a id="a-Bc"></a>犹如药王名曰见愈，<a id="a-Bd"></a>有清净心若嗔恚意，<a id="a-Be"></a>见此药者众病皆除。<a id="a-Bf"></a>菩萨如是净不净心，<a id="a-Bg"></a>淫怒痴心觐菩萨者悉为除愈。<a id="a-Bh"></a>”</p>
  <p id="aBi">时佛赞曰：<a id="a-Bj"></a>“善哉！<a id="a-Bk"></a>阿难，<a id="a-Bl"></a>诚如尔言。<a id="a-Bm"></a>”</p>
  <p id="aBn">于是贤者大迦葉白佛言：<a id="a-Bo"></a>“甚难及也！<a id="a-Bp"></a>天中天，<a id="a-Bq"></a>菩萨大士不可思议，<a id="a-Br"></a>在所游至，<a id="a-Bs"></a>为诸众生现无畏欲。<a id="a-Bt"></a>空无想不愿，<a id="a-Bu"></a>声闻、<a id="a-Bv"></a>缘觉唯行此法，<a id="a-Bw"></a>菩萨普护，<a id="a-Bx"></a>转使更入诸通慧迹，<a id="a-By"></a>以善方便将顺其心，<a id="a-Bz"></a>终不秽厌色声香味细滑法也。<a id="a-C0"></a>”</p>
  <p id="aC1">大迦葉复白佛言：<a id="a-C2"></a>“我可叹喻菩萨大士之所行乎？<a id="a-C3"></a>”</p>
  <p id="aC4">佛言：<a id="a-C5"></a>“可叹。<a id="a-C6"></a>”</p>
  <p id="aC7">迦葉曰：<a id="a-C8"></a>“譬大旷野断绝无人，<a id="a-C9"></a>自然有墙，<a id="a-CA"></a>上至三十三天，<a id="a-CB"></a>唯有一门，<a id="a-CC"></a>无央数人皆入旷野。<a id="a-CD"></a>去之不远有一大城，<a id="a-CE"></a>其国丰熟米谷卒贱快乐难言，<a id="a-CF"></a>人民众多不可称计。<a id="a-CG"></a>其在彼城则如金刚城，<a id="a-CH"></a>旁有江，<a id="a-CI"></a>江侧有路。<a id="a-CJ"></a>旷路之中有黠慧人，<a id="a-CK"></a>聪识念义，<a id="a-CL"></a>怀愍欲度入旷野者，<a id="a-CM"></a>举声而盟称：<a id="a-CN"></a>‘去旷野不远，<a id="a-CO"></a>大城之安永无死惧，<a id="a-CP"></a>吾为导师来趣所乐。<a id="a-CQ"></a>’众人报曰：<a id="a-CR"></a>‘吾等不行，<a id="a-CS"></a>于此不动，<a id="a-CT"></a>欲睹城像城自然现，<a id="a-CU"></a>尔乃往耳！<a id="a-CV"></a>’时复有人解微妙者应曰：<a id="a-CW"></a>‘当往，<a id="a-CX"></a>随仁所凑！<a id="a-CY"></a>吾等如是薄福之人，<a id="a-CZ"></a>闻此声已不信不乐，<a id="a-Ca"></a>不从其教不度旷野。<a id="a-Cb"></a>’彼微妙人则度旷野，<a id="a-Cc"></a>观路由河，<a id="a-Cd"></a>则乘而进路之。<a id="a-Ce"></a>左右有百千丈深大溪涧，<a id="a-Cf"></a>布诸草木四方作桥，<a id="a-Cg"></a>则济厄路四出无碍。<a id="a-Ch"></a>大贼从后追而不惧，<a id="a-Ci"></a>贼自然却终不还顾，<a id="a-Cj"></a>稍稍前行亦不恐懅，<a id="a-Ck"></a>不左右视则见大城。<a id="a-Cl"></a>稍近城郭心不狐疑，<a id="a-Cm"></a>入彼城邑为无量人，<a id="a-Cn"></a>现其仪式增益福祚。<a id="a-Co"></a>”</p>
  <p id="aCp">迦葉叹已陈喻：<a id="a-Cq"></a>“大旷野者，<a id="a-Cr"></a>谓生死之难。<a id="a-Cs"></a>墙至三十三天者，<a id="a-Ct"></a>谓无黠所著恩爱之欲也。<a id="a-Cu"></a>唯有一门者，<a id="a-Cv"></a>谓大乘也。<a id="a-Cw"></a>人入旷野者，<a id="a-Cx"></a>谓众愚冥凡夫之士也。<a id="a-Cy"></a>黠人发愿呼众人者，<a id="a-Cz"></a>谓菩萨大士所乐度无极也。<a id="a-D0"></a>志劣不行欲见城者，<a id="a-D1"></a>谓声闻、<a id="a-D2"></a>缘觉也。<a id="a-D3"></a>应曰‘当往，<a id="a-D4"></a>随仁所凑’则菩萨也。<a id="a-D5"></a>闻声不信者，<a id="a-D6"></a>谓外道异学众邪行也。<a id="a-D7"></a>度旷野者，<a id="a-D8"></a>谓奉精进至诸通慧修诸三昧也。<a id="a-D9"></a>路由河者，<a id="a-DA"></a>谓法门也。<a id="a-DB"></a>左大溪涧百千丈者，<a id="a-DC"></a>谓声闻地也。<a id="a-DD"></a>右大溪涧百千丈者，<a id="a-DE"></a>谓缘觉乘也。<a id="a-DF"></a>大布置草木作四方桥者，<a id="a-DG"></a>谓善权方便慧度无极也。<a id="a-DH"></a>四出无碍者，<a id="a-DI"></a>谓菩萨四恩之行摄无量人也。<a id="a-DJ"></a>贼追不惧自然却者，<a id="a-DK"></a>谓魔官属及诸猗行也。<a id="a-DL"></a>终不还顾者，<a id="a-DM"></a>谓忍度无极也。<a id="a-DN"></a>稍稍前行，<a id="a-DO"></a>谓为菩萨之所开化进度无极也。<a id="a-DP"></a>亦不恐惧者，<a id="a-DQ"></a>谓以清净心发起众生志平等觉也。<a id="a-DR"></a>不视左右者，<a id="a-DS"></a>谓不志乐声闻、<a id="a-DT"></a>缘觉之利也。<a id="a-DU"></a>则见大城者，<a id="a-DV"></a>谓达诸通慧也。<a id="a-DW"></a>稍近城者，<a id="a-DX"></a>谓见道功德习行佛慧也。<a id="a-DY"></a>心无狐疑者，<a id="a-DZ"></a>谓晓智慧善权诸度无极，<a id="a-Da"></a>则能遍睹一切众生无所畏恶。<a id="a-Db"></a>适入城已为无量人，<a id="a-Dc"></a>造现仪式增益福祚者，<a id="a-Dd"></a>谓如来至真等正觉也。<a id="a-De"></a>佛天中天适兴在世，<a id="a-Df"></a>则为菩萨立于名号广建利义。<a id="a-Dg"></a>”</p>
  <p id="aDh">于是世尊赞迦葉曰：<a id="a-Di"></a>“善哉！<a id="a-Dj"></a>善哉！<a id="a-Dk"></a>乃叹斯喻。<a id="a-Dl"></a>”说此言时，<a id="a-Dm"></a>万二千天与人发无上正真道意。</p>
  <p id="aDn">佛语迦葉菩萨：<a id="a-Do"></a>“德行不可称计，<a id="a-Dp"></a>学谛微妙，<a id="a-Dq"></a>善权方便大士所作，<a id="a-Dr"></a>不为已举，<a id="a-Ds"></a>不他人施，<a id="a-Dt"></a>不言有我亦不言彼。<a id="a-Du"></a>”</p>
  <p id="aDv">时，<a id="a-Dw"></a>慧上菩萨白世尊曰：<a id="a-Dx"></a>“何谓一生补处？<a id="a-Dy"></a>而迦葉佛时，<a id="a-Dz"></a>口说斯言：<a id="a-E0"></a>‘用为觐是剃头沙门，<a id="a-E1"></a>安能有道？<a id="a-E2"></a>’佛道难得，<a id="a-E3"></a>世尊尔时何缘说此？<a id="a-E4"></a>”</p>
  <p id="aE5">佛语慧上：<a id="a-E6"></a>“且止！<a id="a-E7"></a>族姓子，<a id="a-E8"></a>无得节限平相如来及开士行。<a id="a-E9"></a>所以者何？<a id="a-EA"></a>菩萨大士善权方便不可思议。<a id="a-EB"></a>其有正士，<a id="a-EC"></a>当作斯观缘是化人。<a id="a-ED"></a>族姓子听，<a id="a-EE"></a>善思念之，<a id="a-EF"></a>有法号曰善权方便，<a id="a-EG"></a>菩萨从定光佛已来，<a id="a-EH"></a>所兴之慧不可思议，<a id="a-EI"></a>随时之宜敢可发起讲菩萨法。<a id="a-EJ"></a>从见定光世尊以来，<a id="a-EK"></a>得不起法忍，<a id="a-EL"></a>无一瑕阙，<a id="a-EM"></a>无所忘失，<a id="a-EN"></a>亦无乱心智慧无损。<a id="a-EO"></a>已得法忍所造菩萨，<a id="a-EP"></a>一念之顷七日成佛。<a id="a-EQ"></a>有菩萨志，<a id="a-ER"></a>发意之间一劫之喻，<a id="a-ES"></a>为一切人所在示现开化众生，<a id="a-ET"></a>以智慧力欲得成佛大平等觉，<a id="a-EU"></a>无量亿劫称叹邪见多所发起，<a id="a-EV"></a>是为菩萨善权方便。</p>
  <p id="aEW">“又族姓子，<a id="a-EX"></a>诸声闻学设使自在，<a id="a-EY"></a>于三昧者未曾有也！<a id="a-EZ"></a>不逮菩萨三昧之定，<a id="a-Ea"></a>身亦不动，<a id="a-Eb"></a>心无所想，<a id="a-Ec"></a>亦非众人身心所及。<a id="a-Ed"></a>又使菩萨三昧正受不进不退，<a id="a-Ee"></a>常以四恩救摄群萠，<a id="a-Ef"></a>不失精进，<a id="a-Eg"></a>不为懈怠，<a id="a-Eh"></a>而为众人讲六度无极，<a id="a-Ei"></a>是谓菩萨善权方便。</p>
  <p id="aEj">“又族姓子，<a id="a-Ek"></a>菩萨发意之顷，<a id="a-El"></a>于兜术天逮正真觉转于法轮。<a id="a-Em"></a>阎浮利人不能自致升兜术天听受经法，<a id="a-En"></a>菩萨心念天上诸天能下至此，<a id="a-Eo"></a>是故正士于阎浮利而现成佛，<a id="a-Ep"></a>是为菩萨善权方便。</p>
  <p id="aEq">“又族姓子，<a id="a-Er"></a>菩萨发意，<a id="a-Es"></a>能从兜术忽然没已，<a id="a-Et"></a>不由胞胎，<a id="a-Eu"></a>一时之顷成最正觉。<a id="a-Ev"></a>傍人有疑：<a id="a-Ew"></a>‘此所从来，<a id="a-Ex"></a>为是天耶？<a id="a-Ey"></a>揵陀罗变化所为乎？<a id="a-Ez"></a>’若怀狐疑不听受法，<a id="a-F0"></a>是故菩萨现处胞胎，<a id="a-F1"></a>是为菩萨善权方便。</p>
  <p id="aF2">“又族姓子，<a id="a-F3"></a>无得兴念菩萨处胞，<a id="a-F4"></a>勿怀斯意菩萨大士不由精胎。<a id="a-F5"></a>所以者何？<a id="a-F6"></a>有三昧名曰无垢，<a id="a-F7"></a>菩萨大士以斯正受而自庄严。<a id="a-F8"></a>兜术天人谓菩萨没而无动摇，<a id="a-F9"></a>不睹菩萨游于胞胎。<a id="a-FA"></a>现处母腹而从胁生，<a id="a-FB"></a>弃国捐家寻坐佛树，<a id="a-FC"></a>示勤苦行普现悉遍无所不变，<a id="a-FD"></a>无有劳扰而无染污。<a id="a-FE"></a>所以者何？<a id="a-FF"></a>菩萨之瑞所化清净，<a id="a-FG"></a>是为菩萨善权方便。<a id="a-FH"></a>”</p>
  <p id="aFI">佛告慧上：<a id="a-FJ"></a>“何故菩萨自化其身，<a id="a-FK"></a>紫磨金色现入胞胎？<a id="a-FL"></a>”</p>
  <p id="aFM">慧上答曰：<a id="a-FN"></a>“寂然清净明白之品。<a id="a-FO"></a>”</p>
  <p id="aFP">世尊曰：<a id="a-FQ"></a>“然。<a id="a-FR"></a>其菩萨者，<a id="a-FS"></a>处众生上则第一尊，<a id="a-FT"></a>是则化来，<a id="a-FU"></a>诸天人民所不能及，<a id="a-FV"></a>是为菩萨善权方便。</p>
  <p id="aFW">“何故菩萨在母胞胎，<a id="a-FX"></a>具足十月无见而生？<a id="a-FY"></a>人傥起念在母之怀，<a id="a-FZ"></a>日月不足诸根不具现满十月，<a id="a-Fa"></a>是为菩萨善权方便。</p>
  <p id="aFb">“何故菩萨生于树园不在中宫？<a id="a-Fc"></a>菩萨长夜习在闲居，<a id="a-Fd"></a>志乐寂寞行平等净，<a id="a-Fe"></a>欲令天、<a id="a-Ff"></a>龙、<a id="a-Fg"></a>鬼、<a id="a-Fh"></a>神、<a id="a-Fi"></a>揵沓和、<a id="a-Fj"></a>阿须伦、<a id="a-Fk"></a>迦留罗、<a id="a-Fl"></a>真陀罗、<a id="a-Fm"></a>摩睺罗、<a id="a-Fn"></a>人与非人皆舍室宇寂然供养，<a id="a-Fo"></a>此诸华香普流天下，<a id="a-Fp"></a>使迦维罗卫国中人民欢喜悦预不为放逸，<a id="a-Fq"></a>是故菩萨在于树下寂寞处生，<a id="a-Fr"></a>不在宫馆，<a id="a-Fs"></a>是为菩萨善权方便。</p>
  <p id="aFt">“何故菩萨从右胁生？<a id="a-Fu"></a>若不如是众人有疑，<a id="a-Fv"></a>则谓菩萨因由遘精，<a id="a-Fw"></a>而处胎藏不为化育，<a id="a-Fx"></a>众必怀结犹预难决，<a id="a-Fy"></a>是故示现令人开解。<a id="a-Fz"></a>菩萨虽从右胁而生，<a id="a-G0"></a>母无疮瘠出入之患，<a id="a-G1"></a>往古尊圣因时如然，<a id="a-G2"></a>所行无违，<a id="a-G3"></a>是为菩萨善权方便。</p>
  <p id="aG4">“何故菩萨母攀树枝然后而生？<a id="a-G5"></a>设不尔者众人当谓，<a id="a-G6"></a>皇后虽生菩萨必有恼患，<a id="a-G7"></a>若如凡庶而无殊别。<a id="a-G8"></a>欲为黎元示现安隐，<a id="a-G9"></a>母适攀树枝，<a id="a-GA"></a>志性柔和，<a id="a-GB"></a>则菩萨诞育，<a id="a-GC"></a>是为菩萨善权方便。</p>
  <p id="aGD">“何故菩萨安和澹泊忽然而生？<a id="a-GE"></a>其身清净无有垢秽，<a id="a-GF"></a>菩萨至尊三界之上，<a id="a-GG"></a>虽处胎中如日昭水，<a id="a-GH"></a>净无所著不增不减，<a id="a-GI"></a>故现胁生不与凡同，<a id="a-GJ"></a>是为菩萨善权方便。</p>
  <p id="aGK">“何故菩萨适生斯须，<a id="a-GL"></a>帝释即下前稽首奉不使余天？<a id="a-GM"></a>其释无始立兹本愿，<a id="a-GN"></a>菩萨若生，<a id="a-GO"></a>当以净意而奉受之，<a id="a-GP"></a>亦为菩萨本德之征，<a id="a-GQ"></a>是为菩萨善权方便。</p>
  <p id="aGR">“何故菩萨适见受已，<a id="a-GS"></a>行地七步亦不八步？<a id="a-GT"></a>是为正士吉祥之应，<a id="a-GU"></a>应七觉意觉不觉者也。<a id="a-GV"></a>自古迄于今，<a id="a-GW"></a>未有能现行七步者，<a id="a-GX"></a>是为菩萨善权方便。</p>
  <p id="aGY">“何故菩萨已行七步举手而言：<a id="a-GZ"></a>‘吾于世尊天上天下为最第一，<a id="a-Ga"></a>当尽究竟生老死原’？<a id="a-Gb"></a>释梵梵志及诸天子，<a id="a-Gc"></a>彼时众会莫不遍集，<a id="a-Gd"></a>设不现斯当各自尊，<a id="a-Ge"></a>则怀憍慢，<a id="a-Gf"></a>便不复欲礼侍菩萨。<a id="a-Gg"></a>菩萨愍念外道梵志、<a id="a-Gh"></a>诸天之众，<a id="a-Gi"></a>长夜不安必坠恶趣而受苦痛，<a id="a-Gj"></a>是故菩萨举声自赞：<a id="a-Gk"></a>‘吾于世尊天上天下第一，<a id="a-Gl"></a>权慧超异独步无侣，<a id="a-Gm"></a>当究竟尽生老死根。<a id="a-Gn"></a>’以此音告三千大千世界，<a id="a-Go"></a>其诸天子未有来者应声便至。<a id="a-Gp"></a>尔时异学梵志及诸天子，<a id="a-Gq"></a>皆共稽首，<a id="a-Gr"></a>敬礼赞音，<a id="a-Gs"></a>叉手归诚，<a id="a-Gt"></a>是为菩萨善权方便。</p>
  <p id="aGu">“何故菩萨大悦而笑不怀轻戏，<a id="a-Gv"></a>笑而不谄笑？<a id="a-Gw"></a>菩萨兴念：<a id="a-Gx"></a>‘一切众类本与我俱，<a id="a-Gy"></a>发上道意无上正觉，<a id="a-Gz"></a>恐畏懈怠放逸自恣，<a id="a-H0"></a>故为卑贱愚冥贡高。<a id="a-H1"></a>’或音声者解一切法，<a id="a-H2"></a>至诸通慧精进敏达，<a id="a-H3"></a>使归命佛犹斯大哀，<a id="a-H4"></a>发起萌类除却放逸，<a id="a-H5"></a>见已愿果彼亦普具，<a id="a-H6"></a>以故正士现大欣笑，<a id="a-H7"></a>是为菩萨善权方便。</p>
  <p id="aH8">“何故菩萨清净无垢而复洗浴，<a id="a-H9"></a>释梵四天所见供侍？<a id="a-HA"></a>凡人初生皆当洗浴，<a id="a-HB"></a>菩萨清净随俗而浴，<a id="a-HC"></a>况世人乎！<a id="a-HD"></a>故现此义，<a id="a-HE"></a>是为菩萨善权方便。</p>
  <p id="aHF">“何故菩萨初生之后，<a id="a-HG"></a>去到空闲于树下坐，<a id="a-HH"></a>然后入城？<a id="a-HI"></a>欲以具足诸根之本，<a id="a-HJ"></a>示现中宫弦歌倡伎音乐之娱，<a id="a-HK"></a>然四大锭由斯现缘，<a id="a-HL"></a>令众学劝，<a id="a-HM"></a>弃离财宝乐升微妙，<a id="a-HN"></a>入家复出不兴异行，<a id="a-HO"></a>去家学道则坐佛树，<a id="a-HP"></a>是为菩萨善权方便。</p>
  <p id="aHQ">“何故菩萨生后七日其母便薨？<a id="a-HR"></a>后寿终尽，<a id="a-HS"></a>福应升天，<a id="a-HT"></a>非菩萨咎。<a id="a-HU"></a>前处兜术观后摩耶大命将终，<a id="a-HV"></a>余有十月七日之期，<a id="a-HW"></a>故从兜术神变来下现入后藏。<a id="a-HX"></a>以是推之，<a id="a-HY"></a>非菩萨咎，<a id="a-HZ"></a>是为菩萨善权方便。</p>
  <p id="aHa">“何故菩萨学书射御兵仗伎术摴蒱戏乐？<a id="a-Hb"></a>随世习俗现前因缘，<a id="a-Hc"></a>三千大千世界诸所伎乐，<a id="a-Hd"></a>经藏道要诗颂术数，<a id="a-He"></a>神咒所疗言谈嘲调，<a id="a-Hf"></a>示现悉学无所不博，<a id="a-Hg"></a>欲令庶人不自憍慢，<a id="a-Hh"></a>是为菩萨善权方便。</p>
 </body>
</html>