<!doctype html>
<html id="z3IBTKLEC" data-ver="1141">
 <head>
  <meta charset="utf-8">
  <meta author="般若流支">
  <meta library="龙藏">
  <meta catalog="大乘宝积部">
  <meta period="元魏">
 </head>
 <body>
  <h1 id="a1">毗耶娑问经卷下</h1>
  <p id="a2">“复次，<a id="a-3"></a>大仙，<a id="a-4"></a>四大天王天生退之相复应当知。<a id="a-5"></a>如是，<a id="a-6"></a>大仙，<a id="a-7"></a>若于贫人、<a id="a-8"></a>若于病人生怜愍心，<a id="a-9"></a>若衣若食病患因缘所须医药，<a id="a-A"></a>随时给施为除寒苦，<a id="a-B"></a>道巷殖树行人坐息，<a id="a-C"></a>造立池井沟渠水槽给施一切，<a id="a-D"></a>如是信心、<a id="a-E"></a>喜心施与彼人，<a id="a-F"></a>以是善业因缘，<a id="a-G"></a>临欲死时，<a id="a-H"></a>身无垢秽亦不羸瘦，<a id="a-I"></a>身色不变不腻不烂，<a id="a-J"></a>一切身分不受苦恼，<a id="a-K"></a>声不破坏，<a id="a-L"></a>诸亲眷属悉皆聚集，<a id="a-M"></a>无分散者故不忧恼，<a id="a-N"></a>不患饥渴，<a id="a-O"></a>脚不申缩，<a id="a-P"></a>不受苦恼，<a id="a-Q"></a>不失便利，<a id="a-R"></a>境界不碍故不愁苦，<a id="a-S"></a>诸根不坏，<a id="a-T"></a>彼人如是一切乐足，<a id="a-U"></a>不苦恼死。<a id="a-V"></a>若舍身时识心欢喜，<a id="a-W"></a>见四天王诸天之众，<a id="a-X"></a>在树林中戏乐之处；<a id="a-Y"></a>见天众已，<a id="a-Z"></a>死尸面色如生莲花，<a id="a-a"></a>口出好香，<a id="a-b"></a>其香犹如阿娑婆香，<a id="a-c"></a>种种花香随风熏尸。<a id="a-d"></a>彼死人识见四大王，<a id="a-e"></a>天中生处父母相近。<a id="a-f"></a>尔时，<a id="a-g"></a>天中彼父天子，<a id="a-h"></a>在戏乐处游行嬉戏，<a id="a-i"></a>欲心起发，<a id="a-j"></a>右手摩触天女脐下；<a id="a-k"></a>以摩触故，<a id="a-l"></a>识托怀中，<a id="a-m"></a>至满七日乃有头发，<a id="a-n"></a>具足庄严天童子生，<a id="a-o"></a>生即知欲，<a id="a-p"></a>戏笑歌舞一切皆能。</p>
  <p id="aq">“复次，<a id="a-r"></a>大仙，<a id="a-s"></a>彼四大王诸天住处所有宫殿，<a id="a-t"></a>纯金为地种种庄严，<a id="a-u"></a>种种彩色雕饰分明，<a id="a-v"></a>百千天女在天宫殿，<a id="a-w"></a>有百千树妙庄严枝，<a id="a-x"></a>有随意风触身受乐。<a id="a-y"></a>复次，<a id="a-z"></a>大仙，<a id="a-10"></a>彼四大王天众住处，<a id="a-11"></a>城隍平正，<a id="a-12"></a>其城四方，<a id="a-13"></a>纵广八万四千由旬。<a id="a-14"></a>大仙当知，<a id="a-15"></a>于彼林中有天宝珠以为灯明。<a id="a-16"></a>疏妙缯彩，<a id="a-17"></a>以衣树身悬幡枝上。<a id="a-18"></a>树极柔软，<a id="a-19"></a>诸天见之心生爱乐，<a id="a-1A"></a>于彼林中吹笛、<a id="a-1B"></a>拍手、<a id="a-1C"></a>琵琶、<a id="a-1D"></a>鼓等，<a id="a-1E"></a>和合乐声在彼窟中。</p>
  <p id="a1F">“复次，<a id="a-1G"></a>大仙，<a id="a-1H"></a>彼天童子种种食力，<a id="a-1I"></a>所谓揣食，<a id="a-1J"></a>天饭善香能生天力，<a id="a-1K"></a>香色味等功德具足。<a id="a-1L"></a>有天粳米名莲华光，<a id="a-1M"></a>自然而熟，<a id="a-1N"></a>甜如甘露，<a id="a-1O"></a>种种色味具足相应。<a id="a-1P"></a>有二食盘，<a id="a-1Q"></a>一是金盘，<a id="a-1R"></a>一是宝盘，<a id="a-1S"></a>随彼天子所须饭食，<a id="a-1T"></a>何者何等如是如是，<a id="a-1U"></a>彼彼饮食皆盘中生。<a id="a-1V"></a>复次，<a id="a-1W"></a>大仙，<a id="a-1X"></a>彼天尔时，<a id="a-1Y"></a>牟佉离汁生彼盘中，<a id="a-1Z"></a>即变为花名阿娑婆。<a id="a-1a"></a>彼有善香，<a id="a-1b"></a>其汁清冷，<a id="a-1c"></a>饮则凉乐，<a id="a-1d"></a>又复彼香令天童子醉乐怡适。</p>
  <p id="a1e">“复次，<a id="a-1f"></a>大仙，<a id="a-1g"></a>彼四大王子，<a id="a-1h"></a>隔宫殿周匝常有妙好华蔓，<a id="a-1i"></a>多饶妙花庄严殿柱，<a id="a-1j"></a>以如是柱庄严宫殿金宝金刚。<a id="a-1k"></a>有胜天树娑罗翅蔓，<a id="a-1l"></a>上攀树枝有百千柱，<a id="a-1m"></a>床卧敷具庄严宫殿。<a id="a-1n"></a>六万天女在中行坐，<a id="a-1o"></a>令彼宫殿端严胜妙。<a id="a-1p"></a>彼女殊胜身相举动，<a id="a-1q"></a>皆可观瞻，<a id="a-1r"></a>天衣光明庄严其身，<a id="a-1s"></a>妙声环钏以姿其媚，<a id="a-1t"></a>善香妙色欲心相应，<a id="a-1u"></a>身极软弱，<a id="a-1v"></a>歌舞戏笑恒常不绝，<a id="a-1w"></a>多有姿媚两两共合，<a id="a-1x"></a>出美妙声与笛一音，<a id="a-1y"></a>彼天宫殿如是具足。<a id="a-1z"></a>复次，<a id="a-20"></a>大仙，<a id="a-21"></a>彼天宫柱金宝间错，<a id="a-22"></a>悬以缯幡处处垂下。</p>
  <p id="a23">“复次，<a id="a-24"></a>大仙，<a id="a-25"></a>彼四大王受胜欲乐，<a id="a-26"></a>提头赖吒、<a id="a-27"></a>毗楼勒叉、<a id="a-28"></a>毗楼博叉、<a id="a-29"></a>拘毗楼等。<a id="a-2A"></a>彼四大王在宫殿中，<a id="a-2B"></a>喜笑歌舞啸咏等声，<a id="a-2C"></a>天食充饱，<a id="a-2D"></a>诸根喜乐善爱意生，<a id="a-2E"></a>彼处胜乐皆悉具足。<a id="a-2F"></a>复次，<a id="a-2G"></a>大仙，<a id="a-2H"></a>彼四大王，<a id="a-2I"></a>天众之中诸天童子，<a id="a-2J"></a>长臂洪直不粗不细，<a id="a-2K"></a>行如醉象具丈夫力，<a id="a-2L"></a>柔软之身具足天相。<a id="a-2M"></a>彼天行时，<a id="a-2N"></a>则有胜香熏一由旬。</p>
  <p id="a2O">“复次，<a id="a-2P"></a>大仙，<a id="a-2Q"></a>彼寿天年五百岁命，<a id="a-2R"></a>无中夭伤。<a id="a-2S"></a>彼处胜乐一切具受，<a id="a-2T"></a>开眼看视有喜爱相。<a id="a-2U"></a>彼诸天众多有戏处，<a id="a-2V"></a>谓苏婆伽荼迦之处，<a id="a-2W"></a>迦昙婆迦及毗摩罗光明庄严林王之处，<a id="a-2X"></a>阇那迦等胜戏乐处，<a id="a-2Y"></a>有如是等第一香处受用心喜。<a id="a-2Z"></a>彼诸天子行彼处已，<a id="a-2a"></a>花珠金宝间错阶陛。<a id="a-2b"></a>其阶方正胜妙庄严，<a id="a-2c"></a>名宝珠阶。<a id="a-2d"></a>百千天女妙声歌咏，<a id="a-2e"></a>珠宝乐器自然出声，<a id="a-2f"></a>多受欲乐。</p>
  <p id="a2g">“福尽命终则有相现，<a id="a-2h"></a>初则失影，<a id="a-2i"></a>不闻花香，<a id="a-2j"></a>迦陵频伽天女妙声，<a id="a-2k"></a>耳不复闻。<a id="a-2l"></a>大仙当知，<a id="a-2m"></a>又天众中彼天童子，<a id="a-2n"></a>于天宫殿众集之处至日不往。<a id="a-2o"></a>彼宫殿中百千天女，<a id="a-2p"></a>树生璎珞有妙胜花，<a id="a-2q"></a>俱翅罗声、<a id="a-2r"></a>欲鸟之声林中具有，<a id="a-2s"></a>心不生乐在地旋转，<a id="a-2t"></a>衣裳垢腻其身极热，<a id="a-2u"></a>悲苦看视地上旋转，<a id="a-2v"></a>于花帐处心不喜乐，<a id="a-2w"></a>身中汗出。<a id="a-2x"></a>彼目常开今则眄瞬，<a id="a-2y"></a>彼处动转如鱼出水为日所暴，<a id="a-2z"></a>翻覆回转独在地住。<a id="a-30"></a>天女见已皆来围绕，<a id="a-31"></a>详共悲哀同声啼哭，<a id="a-32"></a>如是说言：<a id="a-33"></a>‘何期爱人欲向何处？<a id="a-34"></a>何期第一种种庄严柔软之身，<a id="a-35"></a>异异无垢，<a id="a-36"></a>胸膺宽博，<a id="a-37"></a>两肩可喜，<a id="a-38"></a>平正之身，<a id="a-39"></a>柔软之身，<a id="a-3A"></a>何期戏处游戏常乐，<a id="a-3B"></a>种种处行今忽舍我？<a id="a-3C"></a>复舍天宫欲向何处？<a id="a-3D"></a>’彼诸天女既伤叹已，<a id="a-3E"></a>复说偈言：</p>
  <p id="a3F">“‘种种善心作，<a id="a-3G"></a> 天树妙庄严，</p>
  <p id="a3H">此四大王处，<a id="a-3I"></a> 多饶饮食乐，</p>
  <p id="a3J">有四柱相应，<a id="a-3K"></a> 福德天胜处，</p>
  <p id="a3L">多饶天女爱，<a id="a-3M"></a> 丰华善心喜，</p>
  <p id="a3N">何忽恶无常，<a id="a-3O"></a> 令舍此而去！<a id="a-3P"></a>’</p>
  <p id="a3Q">“彼诸天女如是围绕，<a id="a-3R"></a>大声号哭涎出声坏，<a id="a-3S"></a>并啼并言可怜可愍。<a id="a-3T"></a>彼诸天女作如是言，<a id="a-3U"></a>离而远住，<a id="a-3V"></a>复申右臂取花散之，<a id="a-3W"></a>作如是言：<a id="a-3X"></a>‘生善道去！<a id="a-3Y"></a>君善道去！<a id="a-3Z"></a>向人界去！<a id="a-3a"></a>生福处地！<a id="a-3b"></a>信心犁之。<a id="a-3c"></a>’应知彼天如是之身，<a id="a-3d"></a>彼欲死天既闻此已，<a id="a-3e"></a>如是思惟自知身死，<a id="a-3f"></a>极大愁苦举体蒸热；<a id="a-3g"></a>以蒸热故，<a id="a-3h"></a>身则销洋犹如苏渧，<a id="a-3i"></a>于彼死处墓田之中销洋尽坏，<a id="a-3j"></a>身体萎蔫。<a id="a-3k"></a>有扫风来，<a id="a-3l"></a>吹彼天身作一千分，<a id="a-3m"></a>碎末散去遍在虚空。<a id="a-3n"></a>于彼处退欲受人身，<a id="a-3o"></a>见阎浮提父母和合，<a id="a-3p"></a>彼既见已欢喜爱乐，<a id="a-3q"></a>即彼处生。<a id="a-3r"></a>初受生已，<a id="a-3s"></a>其母相出所谓喜笑，<a id="a-3t"></a>欲得胜食不喜食肉，<a id="a-3u"></a>喜著赤衣、<a id="a-3v"></a>光明之衣，<a id="a-3w"></a>乐见人众聚会之处，<a id="a-3x"></a>于兄弟等生胜爱心，<a id="a-3y"></a>藏内胁中不受苦恼，<a id="a-3z"></a>无有涎唾又不恶心，<a id="a-40"></a>无有身病在彼藏中，<a id="a-41"></a>善具足手然后出生。<a id="a-42"></a>彼既生已端正好色，<a id="a-43"></a>见者爱念。<a id="a-44"></a>彼若增长，<a id="a-45"></a>闻四王天心则欢喜，<a id="a-46"></a>修行施戒，<a id="a-47"></a>饮酒不醉，<a id="a-48"></a>心常醒悟。<a id="a-49"></a>身则肥鲜，<a id="a-4A"></a>恒以众香庄严其身，<a id="a-4B"></a>爱林戏处心多欲染，<a id="a-4C"></a>自身诸根乐近妇女，<a id="a-4D"></a>数数饮食乐好美膳，<a id="a-4E"></a>常修歌乐，<a id="a-4F"></a>身体腻润不黑不白，<a id="a-4G"></a>其眼犹如青毗琉璃。<a id="a-4H"></a>大仙当知，<a id="a-4I"></a>四大王天退生人中，<a id="a-4J"></a>本性如是。<a id="a-4K"></a>四大王处，<a id="a-4L"></a>所熏相续有如是相。</p>
  <p id="a4M">“复次，<a id="a-4N"></a>大仙，<a id="a-4O"></a>若有众生，<a id="a-4P"></a>舍离杀生信心清净，<a id="a-4Q"></a>修行布施离偷盗已，<a id="a-4R"></a>以佉陀尼、<a id="a-4S"></a>蒲阇尼食黎何朱沙，<a id="a-4T"></a>余所须物衣裳财物，<a id="a-4U"></a>宝珠金等舍以布施，<a id="a-4V"></a>信乐心喜，<a id="a-4W"></a>以诸花等而为供养，<a id="a-4X"></a>礼拜塔寺奉施供养，<a id="a-4Y"></a>命终之时身不坏烂，<a id="a-4Z"></a>腻垢便利臭秽皆无，<a id="a-4a"></a>心生欢喜，<a id="a-4b"></a>自忆念身所作善根。<a id="a-4c"></a>临欲死时则有相现，<a id="a-4d"></a>面如金色，<a id="a-4e"></a>鼻正不曲，<a id="a-4f"></a>心不动乱，<a id="a-4g"></a>咽不杼气，<a id="a-4h"></a>亦不咳嗽及上气等，<a id="a-4i"></a>身不蒸热，<a id="a-4j"></a>根不破坏，<a id="a-4k"></a>节脉不断，<a id="a-4l"></a>身不苦恼，<a id="a-4m"></a>在于卧处身不回转，<a id="a-4n"></a>语声不破。</p>
  <p id="a4o">“复次，<a id="a-4p"></a>大仙，<a id="a-4q"></a>如是众生或热病死，<a id="a-4r"></a>或中毒死，<a id="a-4s"></a>或贪华果而上树上堕树而死，<a id="a-4t"></a>或食好食不消故死。<a id="a-4u"></a>彼欲舍阴内识，<a id="a-4v"></a>往见三十三天宫殿庄严，<a id="a-4w"></a>有珠金宝及金刚等，<a id="a-4x"></a>于分分处种种间杂，<a id="a-4y"></a>作金鱼形摩伽罗形，<a id="a-4z"></a>庄严殿门门上金幢，<a id="a-50"></a>有种种乐迭相打触，<a id="a-51"></a>出美好声能令心喜。<a id="a-52"></a>饶种种枝相应好树庄严林中，<a id="a-53"></a>谓忧荼迦娑罗栴檀，<a id="a-54"></a>香汁作泥以塗地处，<a id="a-55"></a>金色彩画白真珠带，<a id="a-56"></a>遍悬树下地皆柔软，<a id="a-57"></a>常有庄严一切时净。<a id="a-58"></a>有好金沙遍布其地，<a id="a-59"></a>绕天珠焰以为灯鬘。<a id="a-5A"></a>多有天女天所分处，<a id="a-5B"></a>光明庄严常作天歌美妙音声，<a id="a-5C"></a>肘后庄严，<a id="a-5D"></a>胸有璎珞，<a id="a-5E"></a>咽半璎珞，<a id="a-5F"></a>臂钏指环及耳磲等，<a id="a-5G"></a>种种庄严端正天女。<a id="a-5H"></a>大仙当知，<a id="a-5I"></a>三十三天诸天之众，<a id="a-5J"></a>彼处天子当于尔时，<a id="a-5K"></a>游戏受乐受诸欲行。<a id="a-5L"></a>彼於戏处树林中行，<a id="a-5M"></a>心生爱善。<a id="a-5N"></a>彼福德识，<a id="a-5O"></a>见彼天上天子、<a id="a-5P"></a>天女，<a id="a-5Q"></a>同一处坐心喜爱乐，<a id="a-5R"></a>速彼生处。<a id="a-5S"></a>如綖穿珠牵綖珠走，<a id="a-5T"></a>不生异道；<a id="a-5U"></a>即于生时，<a id="a-5V"></a>彼天妇女手中花生。<a id="a-5W"></a>彼女见已，<a id="a-5X"></a>自知有儿，<a id="a-5Y"></a>即以此花授与夫言：<a id="a-5Z"></a>‘君今得子可生欢喜。<a id="a-5a"></a>’彼天见之喜心增上，<a id="a-5b"></a>必知其妻得天童子，<a id="a-5c"></a>如是二天心生喜悦。<a id="a-5d"></a>如是童子七日满已，<a id="a-5e"></a>长发旋动清净无垢，<a id="a-5f"></a>天衣具足。<a id="a-5g"></a>彼天未生，<a id="a-5h"></a>七日之中如是忆念：<a id="a-5i"></a>‘我某处退生此天中。<a id="a-5j"></a>某我父母，<a id="a-5k"></a>我作善业。<a id="a-5l"></a>’如是思惟极生喜心，<a id="a-5m"></a>喜心生已生则欲发，<a id="a-5n"></a>有欲即痴。<a id="a-5o"></a>彼乐欲者，<a id="a-5p"></a>遥见宫殿天戏乐处；<a id="a-5q"></a>如是见已，<a id="a-5r"></a>希望欲得，<a id="a-5s"></a>即便行往诣彼戏处如醉象行，<a id="a-5t"></a>臂如象手洪圆纤长，<a id="a-5u"></a>胸则平正，<a id="a-5v"></a>臂如金色，<a id="a-5w"></a>上下身粗，<a id="a-5x"></a>中身则细，<a id="a-5y"></a>行则详审深心勇健，<a id="a-5z"></a>腰如弓弝，<a id="a-60"></a>背骨平直，<a id="a-61"></a>两髀洪满如芭蕉树，<a id="a-62"></a>善知天法髭鬓断细，<a id="a-63"></a>天香甚香瓜甲赤薄，<a id="a-64"></a>身体香洁无主庄严，<a id="a-65"></a>取以严身天无病苦，<a id="a-66"></a>身有善香著妙天衣，<a id="a-67"></a>色相殊妙天华严身，<a id="a-68"></a>于宫殿中次第渐行。<a id="a-69"></a>彼处见有无主天女，<a id="a-6A"></a>见天童子一切悉来围绕而住，<a id="a-6B"></a>作如是言：<a id="a-6C"></a>‘圣子善来！<a id="a-6D"></a>善来圣子！<a id="a-6E"></a>此汝宫殿，<a id="a-6F"></a>我无夫主，<a id="a-6G"></a>久离夫主，<a id="a-6H"></a>独有童子。<a id="a-6I"></a>我今色少妙色具足，<a id="a-6J"></a>应相供养。<a id="a-6K"></a>乳若金瓶，<a id="a-6L"></a>面如莲花开敷之色，<a id="a-6M"></a>我身犹如云中电行，<a id="a-6N"></a>端正可喜。<a id="a-6O"></a>我是天女，<a id="a-6P"></a>今相供养奉给走使。<a id="a-6Q"></a>此戏乐处，<a id="a-6R"></a>波离耶多俱枳陀逻俱逻婆迦，<a id="a-6S"></a>多有枝心柔软可喜，<a id="a-6T"></a>而为庄严六万天女。<a id="a-6U"></a>娱乐此处，<a id="a-6V"></a>今相娱乐奉给圣子，<a id="a-6W"></a>余宫殿处皆悉不空。<a id="a-6X"></a>彼有琵琶鼓笛等乐，<a id="a-6Y"></a>种种音声天敷庄严，<a id="a-6Z"></a>师子座处自然出生。<a id="a-6a"></a>’彼天既见种种庄严妙好幡盖，<a id="a-6b"></a>如王受位坐师子座，<a id="a-6c"></a>彼天童子亦复如是坐师子座。<a id="a-6d"></a>彼既坐已，<a id="a-6e"></a>诸乐器中出可爱声，<a id="a-6f"></a>普一切相唱声说言：<a id="a-6g"></a>‘此善众生，<a id="a-6h"></a>于阎浮提造福德业，<a id="a-6i"></a>而来生此天宫殿中。<a id="a-6j"></a>’语天女言：<a id="a-6k"></a>‘汝来！<a id="a-6l"></a>汝来！<a id="a-6m"></a>速近此处，<a id="a-6n"></a>可为戏乐善作歌舞，<a id="a-6o"></a>乐此天子。<a id="a-6p"></a>’此于人中作善根者，<a id="a-6q"></a>此声出已，<a id="a-6r"></a>六万天女，<a id="a-6s"></a>彼树林中两手取花，<a id="a-6t"></a>善香庄严。<a id="a-6u"></a>第一天衣名头居罗，<a id="a-6v"></a>彼衣轻疏，<a id="a-6w"></a>胜上珠宝以为脚钏，<a id="a-6x"></a>钏有妙声，<a id="a-6y"></a>如是妇女而来近之，<a id="a-6z"></a>奉给供养。<a id="a-70"></a>彼诸天女，<a id="a-71"></a>端正可喜犹如初月，<a id="a-72"></a>面如莲花，<a id="a-73"></a>其香犹如阿娑婆花；<a id="a-74"></a>如是妇女来近童子，<a id="a-75"></a>作如是言：<a id="a-76"></a>‘如是圣子，<a id="a-77"></a>我以一切所须之物，<a id="a-78"></a>供养供给随彼所用。<a id="a-79"></a>此是童子自善根力，<a id="a-7A"></a>和集所得自福所摄，<a id="a-7B"></a>于今在此受天欲乐。<a id="a-7C"></a>’如是，<a id="a-7D"></a>大仙，<a id="a-7E"></a>彼天童子，<a id="a-7F"></a>天女相随，<a id="a-7G"></a>三十三天欢喜园林众杂林中，<a id="a-7H"></a>白衣石上有胜光明，<a id="a-7I"></a>娑卑都林佉罗佉啰，<a id="a-7J"></a>陀陀罗迦池泉流水，<a id="a-7K"></a>阿吒婆迦妙色好花，<a id="a-7L"></a>波离耶多俱枳陀罗，<a id="a-7M"></a>在如是等戏乐之处，<a id="a-7N"></a>第一凉乐。<a id="a-7O"></a>彼处无有大力恶风，<a id="a-7P"></a>彼处彼处林中多有若干妙声众鸟，<a id="a-7Q"></a>多有天花，<a id="a-7R"></a>亦饶天果皆有妙香，<a id="a-7S"></a>毗琉璃珠、<a id="a-7T"></a>牟娑罗珠及玛瑙等，<a id="a-7U"></a>种种宝珠以为灯明。<a id="a-7V"></a>复有众蜂及诸欲醉俱翅罗等，<a id="a-7W"></a>种种诸鸟有美妙声，<a id="a-7X"></a>有他眷鸟，<a id="a-7Y"></a>有金翅鸟。<a id="a-7Z"></a>此鸟青咽，<a id="a-7a"></a>以妙珠宝间错其身，<a id="a-7b"></a>毗琉璃嘴长而严妙，<a id="a-7c"></a>有种种声，<a id="a-7d"></a>娑陀离多美妙歌声。<a id="a-7e"></a>于彼林中有种种花，<a id="a-7f"></a>杂色间错庄严其地。<a id="a-7g"></a>彼天童子在如是处，<a id="a-7h"></a>受诸欲乐。</p>
  <p id="a7i">“复次，<a id="a-7j"></a>大仙，<a id="a-7k"></a>三十三天宫殿地处，<a id="a-7l"></a>有妙池水清冷如月，<a id="a-7m"></a>八分具足清而无垢，<a id="a-7n"></a>复有胜妙百叶莲花开敷鲜荣。<a id="a-7o"></a>其池岸边，<a id="a-7p"></a>宝树庄严，<a id="a-7q"></a>花落在地。<a id="a-7r"></a>如是功德微妙之水，<a id="a-7s"></a>天子、<a id="a-7t"></a>天女于彼池中相随戏乐，<a id="a-7u"></a>彼於戏处如心称意。<a id="a-7v"></a>若须食者，<a id="a-7w"></a>有种种宝间错槃生，<a id="a-7x"></a>随其所须皆悉具足。<a id="a-7y"></a>食色香白如君陀花、<a id="a-7z"></a>拘物陀花，<a id="a-80"></a>如雪等色，<a id="a-81"></a>色香具足。<a id="a-82"></a>天女斟张，<a id="a-83"></a>奉天童子，<a id="a-84"></a>食足安乐寻即消化，<a id="a-85"></a>离辛涩苦三种食过。<a id="a-86"></a>如是食者天力无上，<a id="a-87"></a>名曰苏陀，<a id="a-88"></a>在彼槃中揣而食之，<a id="a-89"></a>如业所得。<a id="a-8A"></a>大仙当知，<a id="a-8B"></a>若人施时垢心布施，<a id="a-8C"></a>得报亦尔，<a id="a-8D"></a>同一槃食食揣色异，<a id="a-8E"></a>有赤揣者，<a id="a-8F"></a>有黄揣者，<a id="a-8G"></a>有异揣者；<a id="a-8H"></a>身服一种成就一色，<a id="a-8I"></a>而槃中食异异不同。<a id="a-8J"></a>如是，<a id="a-8K"></a>大仙，<a id="a-8L"></a>若人施已心生悔热，<a id="a-8M"></a>彼业得报食色则劣。</p>
  <p id="a8N">“复次，<a id="a-8O"></a>大仙，<a id="a-8P"></a>三十三天有戏乐处。<a id="a-8Q"></a>彼处名为尸利沙绀，<a id="a-8R"></a>有种种树枝花严好，<a id="a-8S"></a>种种天树百千和合，<a id="a-8T"></a>地处清净犹如玻瓈无垢柔软，<a id="a-8U"></a>复有天树花果具足。<a id="a-8V"></a>如是处者，<a id="a-8W"></a>非欲者住，<a id="a-8X"></a>尸利沙迦清净之处。<a id="a-8Y"></a>天女不住如是胜妙尸利沙绀戏乐之处。<a id="a-8Z"></a>一切树林常有好花，<a id="a-8a"></a>如是花林常有诸天在下语说。<a id="a-8b"></a>大仙当知，<a id="a-8c"></a>我之所有声闻之人，<a id="a-8d"></a>诸弟子中最为胜者，<a id="a-8e"></a>所谓长老伽婆波帝，<a id="a-8f"></a>于婆罗门种姓中生，<a id="a-8g"></a>游心禅思慈心悲心，<a id="a-8h"></a>三昧眼开住慈三昧，<a id="a-8i"></a>于七日中息不出入。<a id="a-8j"></a>大仙当知，<a id="a-8k"></a>彼时既入慈三昧已，<a id="a-8l"></a>心若须风则有风吹，<a id="a-8m"></a>若其不须则无风吹。<a id="a-8n"></a>劫尽烧时地为一焰，<a id="a-8o"></a>彼身乃至如芥子许，<a id="a-8p"></a>亦不能烧。<a id="a-8q"></a>若须弥山堕其身分，<a id="a-8r"></a>于节节上即令停住，<a id="a-8s"></a>不能令动。<a id="a-8t"></a>若复难陀、<a id="a-8u"></a>忧波难陀二恶龙王毒力炽盛，<a id="a-8v"></a>彼恶力毒，<a id="a-8w"></a>若以气嘘能动须弥，<a id="a-8x"></a>如是毒力四大海水能令味碱。<a id="a-8y"></a>大仙当知，<a id="a-8z"></a>如是大力恶毒龙王，<a id="a-90"></a>伽婆波帝三昧力故，<a id="a-91"></a>能令无毒。<a id="a-92"></a>又复大仙，<a id="a-93"></a>彼时长老伽婆波帝，<a id="a-94"></a>尸梨沙绀戏乐处行。<a id="a-95"></a>彼诸天女染欲心强，<a id="a-96"></a>或因游戏至于彼处，<a id="a-97"></a>若见长老伽婆波帝，<a id="a-98"></a>生爱信心，<a id="a-99"></a>能以天中曼陀罗花，<a id="a-9A"></a>居世赊迦，<a id="a-9B"></a>如是等花散而供养，<a id="a-9C"></a>合掌礼敬。<a id="a-9D"></a>又复彼处三十三天诸天子等，<a id="a-9E"></a>围绕供养如是长老伽婆波帝，<a id="a-9F"></a>奉以天饭、<a id="a-9G"></a>天甘露汁施令饱足，<a id="a-9H"></a>于日日中如是供养。<a id="a-9I"></a>伽婆波帝于彼林处，<a id="a-9J"></a>树枝摇动深处游行，<a id="a-9K"></a>为彼天子数演伽他、<a id="a-9L"></a>忧陀那、<a id="a-9M"></a>尼陀那、<a id="a-9N"></a>伊帝毗利多迦、<a id="a-9O"></a>阇多迦、<a id="a-9P"></a>裴不略、<a id="a-9Q"></a>阿浮多达摩、<a id="a-9R"></a>毗尼、<a id="a-9S"></a>修多罗、<a id="a-9T"></a>忧波提舍、<a id="a-9U"></a>阿波提舍，<a id="a-9V"></a>令彼天子闻已生信心喜悦乐故，<a id="a-9W"></a>在彼处天妙宫殿，<a id="a-9X"></a>坐禅读诵游行止住，<a id="a-9Y"></a>亦复游彼尸梨沙迦戏乐之处。</p>
  <p id="a9Z">“复次，<a id="a-9a"></a>大仙，<a id="a-9b"></a>三十三天有善法堂天众集处。<a id="a-9c"></a>大仙当知，<a id="a-9d"></a>善法堂柱八万四千，<a id="a-9e"></a>彼柱皆是金宝金刚，<a id="a-9f"></a>若牟娑罗及迦罗婆，<a id="a-9g"></a>若玛瑙等胜栴檀椽，<a id="a-9h"></a>并比在上铃鬘妙声，<a id="a-9i"></a>金沙覆地。<a id="a-9j"></a>大仙当知，<a id="a-9k"></a>彼善法堂垂天缯幡，<a id="a-9l"></a>竖立宝幢悬幡在上，<a id="a-9m"></a>复有乐声、<a id="a-9n"></a>琵琶筝笛、<a id="a-9o"></a>大鼓小鼓、<a id="a-9p"></a>拍手吹贝、<a id="a-9q"></a>箫啸美音。<a id="a-9r"></a>天子天女手如妙花，<a id="a-9s"></a>柔软之状如树枝心，<a id="a-9t"></a>迭相执手，<a id="a-9u"></a>心生爱喜，<a id="a-9v"></a>口常含笑。<a id="a-9w"></a>彼天童子、<a id="a-9x"></a>彼天妇女，<a id="a-9y"></a>如是受乐。<a id="a-9z"></a>大仙当知，<a id="a-A0"></a>彼善法堂多天集处，<a id="a-A1"></a>种种珠宝间错其地。<a id="a-A2"></a>彼地青腻如毗琉璃，<a id="a-A3"></a>滑而无垢犹如净镜，<a id="a-A4"></a>多饶天花种种香末，<a id="a-A5"></a>远离风日青虫蚊虻如是等过，<a id="a-A6"></a>无有眠睡懈怠频申。<a id="a-A7"></a>彼善法堂乐触风窗，<a id="a-A8"></a>重楼屋壁种种庄严间错之文，<a id="a-A9"></a>形如半月，<a id="a-AA"></a>状似牛眼，<a id="a-AB"></a>天网缦覆，<a id="a-AC"></a>鸱尾妙门宽大广博，<a id="a-AD"></a>有乐触风宝鬘庄严，<a id="a-AE"></a>遍散妙花善香馨馥，<a id="a-AF"></a>多饶无量百千天女欲心戏笑，<a id="a-AG"></a>无有嫉心斗诤等过，<a id="a-AH"></a>迭相染欲爱心坚固，<a id="a-AI"></a>颊净无垢如月镜轮。<a id="a-AJ"></a>天女之法以香彩色，<a id="a-AK"></a>用点颊额以庄严面，<a id="a-AL"></a>天女咏声共相娱乐。<a id="a-AM"></a>大仙当知，<a id="a-AN"></a>彼善法堂四方四角，<a id="a-AO"></a>四厢宽博多有树林，<a id="a-AP"></a>邃密云闇，<a id="a-AQ"></a>有种种花戏乐之处。<a id="a-AR"></a>如是树林广百由旬，<a id="a-AS"></a>分分处处种种端严。<a id="a-AT"></a>有金莲花，<a id="a-AU"></a>复有散花遍布其地。<a id="a-AV"></a>复有种种微妙歌声。<a id="a-AW"></a>有种种树，<a id="a-AX"></a>其树名为居迦那陀波利耶多拘毗陀罗，<a id="a-AY"></a>如是等树处处多有以为庄严。</p>
  <p id="aAZ">“复次，<a id="a-Aa"></a>大仙，<a id="a-Ab"></a>彼善法堂一切所须金宝金刚，<a id="a-Ac"></a>若牟娑罗及迦罗婆。<a id="a-Ad"></a>复有白珠毗琉璃等，<a id="a-Ae"></a>各有大聚，<a id="a-Af"></a>无主无护，<a id="a-Ag"></a>多饶财物金宝之藏。<a id="a-Ah"></a>彼一切物一切宝聚，<a id="a-Ai"></a>皆悉庄严善法堂处。<a id="a-Aj"></a>彼诸宝聚，<a id="a-Ak"></a>有种种色以为庄严。<a id="a-Al"></a>彼善法堂周围，<a id="a-Am"></a>复有百千戏处以为庄严，<a id="a-An"></a>无热无恼，<a id="a-Ao"></a>种种衣服严饰其处。<a id="a-Ap"></a>复次，<a id="a-Aq"></a>大仙，<a id="a-Ar"></a>三十三天於戏乐处喜戏乐行，<a id="a-As"></a>一切皆来集善法堂，<a id="a-At"></a>娱乐喜乐。<a id="a-Au"></a>复次，<a id="a-Av"></a>大仙，<a id="a-Aw"></a>三十三天善见宫殿净如月镜，<a id="a-Ax"></a>多有香花垂鬘庄严。<a id="a-Ay"></a>有千天女，<a id="a-Az"></a>严饰微妙游戏娱乐，<a id="a-B0"></a>媚眼眄视，<a id="a-B1"></a>奋动眉面犹如乱波，<a id="a-B2"></a>行虚空中以种种花庄严其身。<a id="a-B3"></a>善见宫殿庄严如是，<a id="a-B4"></a>多有珠瓶在宫殿中，<a id="a-B5"></a>铃网帘障出微妙声以为庄严。<a id="a-B6"></a>若马若象行在宫殿，<a id="a-B7"></a>脚足伤地则起金尘。<a id="a-B8"></a>彼处多有端正天女，<a id="a-B9"></a>身著宝珠赤色光明，<a id="a-BA"></a>若鸣、<a id="a-BB"></a>若抱、<a id="a-BC"></a>若捉衣裳，<a id="a-BD"></a>令彼戏处珠胜奇妙。<a id="a-BE"></a>复次，<a id="a-BF"></a>大仙，<a id="a-BG"></a>善见宫殿有六万柱，<a id="a-BH"></a>彼柱皆是天妙金宝，<a id="a-BI"></a>以毗琉璃及金刚宝为柱头间，<a id="a-BJ"></a>种种杂宝间错其柱。<a id="a-BK"></a>彼宫殿中汁香、<a id="a-BL"></a>叶香、<a id="a-BM"></a>沉水等香种种香熏，<a id="a-BN"></a>复有种种善香胜熏。<a id="a-BO"></a>帝释天王在彼胜处，<a id="a-BP"></a>百千天女之所围绕。<a id="a-BQ"></a>帝释王手执金刚牙，<a id="a-BR"></a>在宝殿上娱乐戏乐。</p>
  <p id="aBS">“复次，<a id="a-BT"></a>大仙，<a id="a-BU"></a>三十三天因陀罗王，<a id="a-BV"></a>九千龙力帝释王臂如天象手，<a id="a-BW"></a>身色如金鲜净无垢，<a id="a-BX"></a>形体平正，<a id="a-BY"></a>身中则细上下分粗，<a id="a-BZ"></a>骨节不现体实不虚，<a id="a-Ba"></a>发毛旋动清净无垢，<a id="a-Bb"></a>身有光明，<a id="a-Bc"></a>衣则舒长。<a id="a-Bd"></a>知因陀罗，<a id="a-Be"></a>所作释论能破诤论，<a id="a-Bf"></a>多有无量百千天子常随亲近，<a id="a-Bg"></a>天林宫殿及游戏处，<a id="a-Bh"></a>随逐游行。<a id="a-Bi"></a>金绳络身，<a id="a-Bj"></a>天妙璎珞、<a id="a-Bk"></a>若半璎珞庄严其胸，<a id="a-Bl"></a>其身胜妙不细不粗，<a id="a-Bm"></a>中腰则细二髀平等，<a id="a-Bn"></a>常以白饭甘露汁食。<a id="a-Bo"></a>百千天女目鬘视之，<a id="a-Bp"></a>肩颊端正。<a id="a-Bq"></a>彼有醉象耳扇生风，<a id="a-Br"></a>风声美妙。<a id="a-Bs"></a>复次，<a id="a-Bt"></a>大仙，<a id="a-Bu"></a>彼大天王因陀罗主身脉不现，<a id="a-Bv"></a>香气胜妙如善华香，<a id="a-Bw"></a>彼大天王软美音声。<a id="a-Bx"></a>大仙当知，<a id="a-By"></a>彼大天王自身善香，<a id="a-Bz"></a>若天白象欲发极醉，<a id="a-C0"></a>闻王身香即时醒解。<a id="a-C1"></a>复次，<a id="a-C2"></a>大仙，<a id="a-C3"></a>因陀罗王身量高下，<a id="a-C4"></a>与余诸天乘马之量，<a id="a-C5"></a>高下平等。<a id="a-C6"></a>因陀罗王身色胜妙，<a id="a-C7"></a>见王身者金像不现。<a id="a-C8"></a>”</p>
  <p id="aC9">尔时，<a id="a-CA"></a>毗耶娑大仙白佛言：<a id="a-CB"></a>“世尊，<a id="a-CC"></a>希有世尊！<a id="a-CD"></a>彼帝释王大因陀罗甚为胜妙，<a id="a-CE"></a>实如世尊圣法具足所说不异。<a id="a-CF"></a>”</p>
  <p id="aCG">佛言：<a id="a-CH"></a>“大仙，<a id="a-CI"></a>汝以何义，<a id="a-CJ"></a>如是美叹此无常身大因陀罗，<a id="a-CK"></a>而言希有心生惊怪？<a id="a-CL"></a>譬如伎儿巧以泥团，<a id="a-CM"></a>造作种种人畜等形，<a id="a-CN"></a>又缚叶等插华在外，<a id="a-CO"></a>以诸彩色画为军众，<a id="a-CP"></a>木为机关，<a id="a-CQ"></a>彩画雕饰；<a id="a-CR"></a>如树生花画饰庄严，<a id="a-CS"></a>不过少时花则萎蔫；<a id="a-CT"></a>如以灯炷置于炉中，<a id="a-CU"></a>以火烧之则有光明，<a id="a-CV"></a>帝释王身亦复如是。<a id="a-CW"></a>大仙当知，<a id="a-CX"></a>阿泥楼大，<a id="a-CY"></a>父母所生其身力大。<a id="a-CZ"></a>大仙当知，<a id="a-Ca"></a>因陀罗王所有身力，<a id="a-Cb"></a>阿泥楼大父母所生身力为大。<a id="a-Cc"></a>复次，<a id="a-Cd"></a>大仙，<a id="a-Ce"></a>汝今且观阿泥楼大神通身力。<a id="a-Cf"></a>”</p>
  <p id="aCg">如是说时，<a id="a-Ch"></a>阿泥楼大心即忆念：<a id="a-Ci"></a>“如来加我。<a id="a-Cj"></a>”如是念已即入三昧，<a id="a-Ck"></a>入三昧已身如金色。<a id="a-Cl"></a>即有天王新胜金冠，<a id="a-Cm"></a>如洋金色在其头上，<a id="a-Cn"></a>宝珠垂下，<a id="a-Co"></a>傍面连肩动摇相摩，<a id="a-Cp"></a>珠髻青发身体色润有胜光明，<a id="a-Cq"></a>目如天上胜毗琉璃其色绀青，<a id="a-Cr"></a>复有珠宝、<a id="a-Cs"></a>牟娑罗宝、<a id="a-Ct"></a>迦罗婆宝、<a id="a-Cu"></a>日珠等宝庄严身臂。<a id="a-Cv"></a>彼以化力令身如是，<a id="a-Cw"></a>复出天香，<a id="a-Cx"></a>遍诸大众一切普熏。</p>
  <p id="aCy">彼毗耶娑见其身已，<a id="a-Cz"></a>心则变动从座而起，<a id="a-D0"></a>合掌恭敬生希有心，<a id="a-D1"></a>高声唱言：<a id="a-D2"></a>“子子善哉！<a id="a-D3"></a>何何快哉！<a id="a-D4"></a>我得人身有果不空。<a id="a-D5"></a>我于今者到如来所，<a id="a-D6"></a>如来今者作一切智相应语说，<a id="a-D7"></a>令我今者得见如是未曾有法。<a id="a-D8"></a>”</p>
  <p id="aD9">尔时，<a id="a-DA"></a>世尊语毗耶娑大仙人言：<a id="a-DB"></a>“汝意云何？<a id="a-DC"></a>若因陀罗帝释王身，<a id="a-DD"></a>阿泥楼大长老之身，<a id="a-DE"></a>如是二身何者为胜？<a id="a-DF"></a>”</p>
  <p id="aDG">尔时，<a id="a-DH"></a>毗耶娑大仙白佛言：<a id="a-DI"></a>“世尊，<a id="a-DJ"></a>因陀罗王身比阿泥楼大身，<a id="a-DK"></a>百分之中不及其一，<a id="a-DL"></a>于千分中亦不及一，<a id="a-DM"></a>阿泥楼大身色具足！<a id="a-DN"></a>”</p>
  <p id="aDO">如来语言：<a id="a-DP"></a>“如是，<a id="a-DQ"></a>大仙，<a id="a-DR"></a>勿生欢喜！<a id="a-DS"></a>以作福德，<a id="a-DT"></a>发如是愿故得彼身。<a id="a-DU"></a>”</p>
  <p id="aDV">尔时，<a id="a-DW"></a>大仙毗耶娑众，<a id="a-DX"></a>欢喜心开白佛言：<a id="a-DY"></a>“世尊，<a id="a-DZ"></a>唯愿世尊，<a id="a-Da"></a>更为我说三十三天。<a id="a-Db"></a>”</p>
  <p id="aDc">佛言：<a id="a-Dd"></a>“大仙，<a id="a-De"></a>三十三天帝释天王第一天后，<a id="a-Df"></a>名曰舍支，<a id="a-Dg"></a>百千天女住欢喜林，<a id="a-Dh"></a>有种种花开发光明集在其身，<a id="a-Di"></a>颊如莲花，<a id="a-Dj"></a>唇色犹如金频婆果，<a id="a-Dk"></a>第一光明微细衣服。<a id="a-Dl"></a>林间戏处安行遨游，<a id="a-Dm"></a>以天庄严善庄严耳，<a id="a-Dn"></a>宝钏天珂庄严手臂，<a id="a-Do"></a>以好璎珞及半璎珞庄严其身，<a id="a-Dp"></a>脚著宝钏，<a id="a-Dq"></a>钏有妙声种种音乐，<a id="a-Dr"></a>欢喜林中如是游行。<a id="a-Ds"></a>颊分宽博，<a id="a-Dt"></a>妙花散地，<a id="a-Du"></a>在上而行。<a id="a-Dv"></a>脐下阴上有细毛文，<a id="a-Dw"></a>沙宝跨衣行则声出，<a id="a-Dx"></a>目青而宽开而有媚，<a id="a-Dy"></a>发青长黑一一毛旋，<a id="a-Dz"></a>鼻隆而直，<a id="a-E0"></a>远离嗔嫉斗诤等过，<a id="a-E1"></a>嗔怒皱面波奋动乱皆悉远离，<a id="a-E2"></a>身无藏过。<a id="a-E3"></a>大仙当知，<a id="a-E4"></a>舍支天后有喜欲力，<a id="a-E5"></a>胜弥楼山第一胜处。<a id="a-E6"></a>彼处广长多有树林，<a id="a-E7"></a>其树饶枝映障之处，<a id="a-E8"></a>心生爱乐微风吹花，<a id="a-E9"></a>动散出香复触其身。<a id="a-EA"></a>舍支身形不长不短，<a id="a-EB"></a>不粗不细，<a id="a-EC"></a>其面严好如开莲花，<a id="a-ED"></a>口出妙香，<a id="a-EE"></a>善巧语说增长佛种。<a id="a-EF"></a>大仙当知，<a id="a-EG"></a>三十三天一切天众，<a id="a-EH"></a>身体皆香无有病患，<a id="a-EI"></a>于游戏处若于宫殿如是游行。</p>
  <p id="aEJ">“复次，<a id="a-EK"></a>大仙，<a id="a-EL"></a>三十三天寿命千岁。<a id="a-EM"></a>彼天彼处如是行已至命尽时，<a id="a-EN"></a>彼天宫殿本未曾有五种相出，<a id="a-EO"></a>应如是知。<a id="a-EP"></a>何等为五？<a id="a-EQ"></a>地有清水犹如玻瓈，<a id="a-ER"></a>冷而有文有乐触风。<a id="a-ES"></a>彼处多有种种枝花，<a id="a-ET"></a>既入池已油腻汗出，<a id="a-EU"></a>既见如是油腻汗已，<a id="a-EV"></a>心生疑虑，<a id="a-EW"></a>即便出水走向树林。<a id="a-EX"></a>彼既速行，<a id="a-EY"></a>天女见之，<a id="a-EZ"></a>顺后急行与共相随，<a id="a-Ea"></a>既到一树即便住坐。<a id="a-Eb"></a>既住坐已，<a id="a-Ec"></a>天女忧悲发声叹息，<a id="a-Ed"></a>咽中声破如是问言：<a id="a-Ee"></a>‘圣子，<a id="a-Ef"></a>今者何故舍我独在树下？<a id="a-Eg"></a>此有何乐？<a id="a-Eh"></a>’如是说已，<a id="a-Ei"></a>彼天童子以忧叹声，<a id="a-Ej"></a>语天女言：<a id="a-Ek"></a>‘我头额上，<a id="a-El"></a>从本以来未有腻出。<a id="a-Em"></a>’如是说已，<a id="a-En"></a>于两腋下即有汗出。<a id="a-Eo"></a>而彼天女见汗出已，<a id="a-Ep"></a>舍离远去。<a id="a-Eq"></a>彼见天女远离身已，<a id="a-Er"></a>心生忧惧出入气粗；<a id="a-Es"></a>气粗出已其心发热，<a id="a-Et"></a>心既热故，<a id="a-Eu"></a>头上沙鬘本未曾萎今者则蔫。<a id="a-Ev"></a>鬘既蔫已，<a id="a-Ew"></a>衣未曾垢今则垢出，<a id="a-Ex"></a>天敷卧处不乐不乐。<a id="a-Ey"></a>彼诸天女见如是相，<a id="a-Ez"></a>心即思念：<a id="a-F0"></a>‘此天童子死相已出，<a id="a-F1"></a>将欲破坏。<a id="a-F2"></a>’知其必死，<a id="a-F3"></a>闻其气臭不可堪耐，<a id="a-F4"></a>即尔远之围绕而住。<a id="a-F5"></a>以闻其臭怜愍悲叹，<a id="a-F6"></a>咽喉声破，<a id="a-F7"></a>口不能正，<a id="a-F8"></a>作如是言：<a id="a-F9"></a>‘何期第一柔软身天，<a id="a-FA"></a>在戏乐处林中行者！<a id="a-FB"></a>此三天处，<a id="a-FC"></a>如是池水有鸳鸯鸟，<a id="a-FD"></a>善法堂处欢喜之林，<a id="a-FE"></a>鹅王鸳鸯，<a id="a-FF"></a>曼陀耆泥池水香洁，<a id="a-FG"></a>多有树林，<a id="a-FH"></a>树名象尘波利耶多俱耆多罗。<a id="a-FI"></a>在彼戏处多有蜜蜂，<a id="a-FJ"></a>在杂林中以为庄严。<a id="a-FK"></a>常此处行，<a id="a-FL"></a>今忽舍我去向何处？<a id="a-FM"></a>’五相既现坏破欲去，<a id="a-FN"></a>彼诸天女如是啼哭，<a id="a-FO"></a>复更啼哭。<a id="a-FP"></a>彼见啼哭心则破坏，<a id="a-FQ"></a>生大怖畏，<a id="a-FR"></a>其身发热眼目乱视。<a id="a-FS"></a>如行道路失伴之人，<a id="a-FT"></a>亦如商人海行船没，<a id="a-FU"></a>亦如遗失如意珠者心懊恼躄地，<a id="a-FV"></a>如大力风能堕山角；<a id="a-FW"></a>无常大风令天子堕，<a id="a-FX"></a>亦复如是。<a id="a-FY"></a>彼身极热在地旋转，<a id="a-FZ"></a>如伽楼罗所捉龙子，<a id="a-Fa"></a>生大怖畏举身战动，<a id="a-Fb"></a>两手合掌，<a id="a-Fc"></a>向天女言：<a id="a-Fd"></a>‘我今患热，<a id="a-Fe"></a>汝来！<a id="a-Ff"></a>汝来！<a id="a-Fg"></a>可以手掌摩我令冷。<a id="a-Fh"></a>’如是心急身热欲然，<a id="a-Fi"></a>如是身心俱受苦恼。<a id="a-Fj"></a>彼诸天女，<a id="a-Fk"></a>忧悲烧心住在远处，<a id="a-Fl"></a>心生怜愍忧悲苦恼，<a id="a-Fm"></a>身不能近不摩不触，<a id="a-Fn"></a>于树林中取枝花叶，<a id="a-Fo"></a>舒手遥置天子心上，<a id="a-Fp"></a>作如是言：<a id="a-Fq"></a>‘童子，<a id="a-Fr"></a>今者天福德尽，<a id="a-Fs"></a>愿汝速生阎浮提处。<a id="a-Ft"></a>’彼天闻已知必定死，<a id="a-Fu"></a>高声唱言：<a id="a-Fv"></a>‘何期苦哉！<a id="a-Fw"></a>何期苦哉！<a id="a-Fx"></a>此三十三天处乃是恶处！<a id="a-Fy"></a>如是种种具足庄严戏乐之处，<a id="a-Fz"></a>第一宫殿受诸戏乐，<a id="a-G0"></a>多有天女种种爱染系缚心已，<a id="a-G1"></a>忽于今者趣于死道，<a id="a-G2"></a>住在远处。<a id="a-G3"></a>’如是说言：<a id="a-G4"></a>‘愿汝死已生阎浮提。<a id="a-G5"></a>’彼天如是数思惟已，<a id="a-G6"></a>闻彼语已举身欲起，<a id="a-G7"></a>极生悲苦啼哭而言：<a id="a-G8"></a>‘何期苦哉！<a id="a-G9"></a>欢喜树林种杂树林，<a id="a-GA"></a>白衣石上游戏坐处，<a id="a-GB"></a>何其善法！<a id="a-GC"></a>彼留沙迦波利耶多，<a id="a-GD"></a>此毗婆阇曼陀耆尼大波流沙迦，<a id="a-GE"></a>如是宫殿第一宫殿，<a id="a-GF"></a>坚固门扇一切和集，<a id="a-GG"></a>我今忽舍此天宫殿，<a id="a-GH"></a>不得自在而便退此。<a id="a-GI"></a>’三十三天命欲尽故，<a id="a-GJ"></a>于自宫殿不能复见，<a id="a-GK"></a>唯见天女低面向下，<a id="a-GL"></a>以手拭眼引气破面。<a id="a-GM"></a>彼欲退天复作如是言：<a id="a-GN"></a>‘我于今者欲行死道，<a id="a-GO"></a>何期汝等退我所爱，<a id="a-GP"></a>不共我语！<a id="a-GQ"></a>我今欲行生死长道，<a id="a-GR"></a>爱人可来急抱我咽。<a id="a-GS"></a>我从今已不复见汝，<a id="a-GT"></a>汝亦如是不复见我。<a id="a-GU"></a>如是天处何期甚恶，<a id="a-GV"></a>业果尽已闇无所见！<a id="a-GW"></a>云何此处三十三天，<a id="a-GX"></a>欲退之时皆悉空耶？<a id="a-GY"></a>云何此处三十三天，<a id="a-GZ"></a>岂无琴乐拍手等耶？<a id="a-Ga"></a>而我今者不复闻声！<a id="a-Gb"></a>何期此处三十三天，<a id="a-Gc"></a>第一可爱天乾闼婆，<a id="a-Gd"></a>天色庄严金刚坚地，<a id="a-Ge"></a>如是千眼帝释天王，<a id="a-Gf"></a>复有何等福德众生，<a id="a-Gg"></a>和集往彼而得见耶波利耶多俱枳陀罗？<a id="a-Gh"></a>诸树花鬘在我头上，<a id="a-Gi"></a>何期萎蔫！<a id="a-Gj"></a>’</p>
  <p id="aGk">“彼欲退天如是号唤，<a id="a-Gl"></a>三十三天闻彼声已，<a id="a-Gm"></a>一切愁忧取种种花，<a id="a-Gn"></a>以自庄严清净须发。<a id="a-Go"></a>帝释天王、<a id="a-Gp"></a>百千天众而为围绕，<a id="a-Gq"></a>天后舍支天女围绕，<a id="a-Gr"></a>那罗达离支多伽大般遮尸弃敦扶卢等天，<a id="a-Gs"></a>乾闼婆天乐歌声美妙音声，<a id="a-Gt"></a>而来向彼欲趣死道五相出者。<a id="a-Gu"></a>既近见已，<a id="a-Gv"></a>一切如是生怜愍心，<a id="a-Gw"></a>同声唱言：<a id="a-Gx"></a>‘何期苦哉！<a id="a-Gy"></a>此恶无常无有悲心！<a id="a-Gz"></a>’帝释天王见彼如是欲退天已，<a id="a-H0"></a>梵声说言：<a id="a-H1"></a>‘我等一切法皆如是，<a id="a-H2"></a>莫生爱著，<a id="a-H3"></a>当断爱心！<a id="a-H4"></a>若不断爱则生恶道。<a id="a-H5"></a>’诸余天子亦复如是，<a id="a-H6"></a>一切同声如是说言：<a id="a-H7"></a>‘君善道去生于人中，<a id="a-H8"></a>一切众生造善业之地。<a id="a-H9"></a>’如是说已，<a id="a-HA"></a>彼欲退天心即念言：<a id="a-HB"></a>‘我今实退。<a id="a-HC"></a>’即时合掌向彼天众，<a id="a-HD"></a>如是说言：<a id="a-HE"></a>‘三十三天一切天子，<a id="a-HF"></a>唯愿忍我，<a id="a-HG"></a>我退时至！<a id="a-HH"></a>’彼时天子引气直视，<a id="a-HI"></a>有二相出莲花叶眼，<a id="a-HJ"></a>一切庄严皆悉失没。<a id="a-HK"></a>彼诸天子，<a id="a-HL"></a>见欲退天离庄严已，<a id="a-HM"></a>取曼罗婆居世舍耶居迦那大，<a id="a-HN"></a>如是等花遥散其身，<a id="a-HO"></a>即作天乐琵琶鼓笛，<a id="a-HP"></a>种种音声而以乐之。<a id="a-HQ"></a>彼见如是供养身已，<a id="a-HR"></a>虽退天处心生欢喜，<a id="a-HS"></a>于阎浮提心生希望，<a id="a-HT"></a>眼中泪出其声则粗，<a id="a-HU"></a>有因时业法集相应尽命。<a id="a-HV"></a>命尽死已，<a id="a-HW"></a>伽阿那风吹彼死天，<a id="a-HX"></a>彼风善香吹之令散，<a id="a-HY"></a>如是散已，<a id="a-HZ"></a>即时远离三十三天，<a id="a-Ha"></a>不知所在无有处所，<a id="a-Hb"></a>不能生他若想若知。<a id="a-Hc"></a>彼既退已生于人间，<a id="a-Hd"></a>在胎藏中母则相现，<a id="a-He"></a>喜笑歌舞心喜染欲，<a id="a-Hf"></a>心常欢喜喜乐花果树林之处，<a id="a-Hg"></a>乐著种种杂色衣服，<a id="a-Hh"></a>常喜饮食。<a id="a-Hi"></a>虽住藏内母胁不苦，<a id="a-Hj"></a>不乐邪欲，<a id="a-Hk"></a>心喜善香花鬘庄严，<a id="a-Hl"></a>卧则善梦非颠倒见。<a id="a-Hm"></a>大仙当知，<a id="a-Hn"></a>三十三天退生此时，<a id="a-Ho"></a>住母藏中有如是相。</p>
  <p id="aHp">“大仙当知，<a id="a-Hq"></a>其母尔时，<a id="a-Hr"></a>一切藏过皆悉远离，<a id="a-Hs"></a>后则出生。<a id="a-Ht"></a>大仙当知，<a id="a-Hu"></a>彼时童子既出生已，<a id="a-Hv"></a>身分平正，<a id="a-Hw"></a>掌文成就，<a id="a-Hx"></a>可喜柔软腰细齿密，<a id="a-Hy"></a>身体柔软，<a id="a-Hz"></a>其心爱乐胜功德欲性爱欲事，<a id="a-I0"></a>心爱细衣乐林戏处，<a id="a-I1"></a>身有胜香，<a id="a-I2"></a>大富丰财金宝具足，<a id="a-I3"></a>大姓种族，<a id="a-I4"></a>常行施戒。<a id="a-I5"></a>欲心多者则生贫家，<a id="a-I6"></a>心喜布施，<a id="a-I7"></a>不黑不白，<a id="a-I8"></a>手足齐平，<a id="a-I9"></a>一切见者皆悉爱敬。<a id="a-IA"></a>性爱论义，<a id="a-IB"></a>其心柔软少于嗔心。<a id="a-IC"></a>乐行他妻，<a id="a-ID"></a>于自妻妾不生爱乐；<a id="a-IE"></a>于诸亲旧兄弟眷属，<a id="a-IF"></a>心不爱恋。<a id="a-IG"></a>大仙当知，<a id="a-IH"></a>三十三天退生人中，<a id="a-II"></a>本性如是。<a id="a-IJ"></a>”</p>
  <p id="aIK">世尊说已，<a id="a-IL"></a>毗耶娑仙，<a id="a-IM"></a>一切仙众，<a id="a-IN"></a>心生欢喜，<a id="a-IO"></a>叹言善哉。</p>
 </body>
</html>