<!doctype html>
<html id="z3IBWDh1Db" data-ver="1363">
 <head>
  <meta charset="utf-8">
  <meta author="迦毗罗仙人">
  <meta library="龙藏">
  <meta catalog="宋元续入藏诸论">
  <meta period="unknown">
 </head>
 <body>
  <h1 id="a1">金七十论卷上(此是外道迦毗罗仙人造二十五谛非是佛法）</h1>
  <p id="a2">三苦所逼故　　欲知灭此因</p>
  <p id="a3">见无用不然　　不定不极故</p>
  <p id="a4">说此偈缘起。<a id="a-5"></a>昔有仙人名迦毗罗。<a id="a-6"></a>从空而生自然四德。<a id="a-7"></a>一法二慧三离欲四自在总四为身。<a id="a-8"></a>见此世间沉没盲闇起大悲心。<a id="a-9"></a>咄哉生死在盲闇中。<a id="a-A"></a>遍观世间。<a id="a-B"></a>见一婆罗门姓阿修利。<a id="a-C"></a>千年祠天隐身往彼说如是言。<a id="a-D"></a>阿修利汝戏在家之法。<a id="a-E"></a>说是言竟即便还去。<a id="a-F"></a>满千年已而复更来重说上。<a id="a-G"></a>言是婆罗门即答仙曰。<a id="a-H"></a>世尊我实戏乐在家之法。<a id="a-I"></a>是时仙人闻已复去。<a id="a-J"></a>其后更来又说上言。<a id="a-K"></a>婆罗门答之亦如是说。<a id="a-L"></a>仙人问曰汝能清净住梵行不。<a id="a-M"></a>婆罗门言如是能住。<a id="a-N"></a>即舍家法修出家行为迦毗罗弟子。<a id="a-O"></a>外曰此婆罗门欲知从何因生。<a id="a-P"></a>答曰三苦所逼故。<a id="a-Q"></a>何者为三苦。<a id="a-R"></a>一依内二依外三依天。<a id="a-S"></a>依内者谓风热淡不平等故能生病苦。<a id="a-T"></a>如医方说从齐以下是名风处。<a id="a-U"></a>从心以下是名热处。<a id="a-V"></a>从心以上并皆属淡。<a id="a-W"></a>有时风大增长逼淡热则起风病。<a id="a-X"></a>热淡亦尔是名身苦。<a id="a-Y"></a>心苦者可爱别离怨憎聚集所求不得。<a id="a-Z"></a>分别此三则生心苦。<a id="a-a"></a>如是之苦名依内苦。<a id="a-b"></a>依外苦者所谓世人禽兽毒蛇山崩岸坼等所生之苦名曰外苦。<a id="a-c"></a>依天苦者谓寒热风雨雷霆等。<a id="a-d"></a>通如是种种为天所恼而失心者名依天苦。<a id="a-e"></a>三苦所逼故生。<a id="a-f"></a>于欲知为灭苦因。<a id="a-g"></a>外曰。<a id="a-h"></a>是因苦能灭此三苦分明已显现。<a id="a-i"></a>一者八分医方所说能灭身苦。<a id="a-j"></a>二者可爱六尘能灭心苦。<a id="a-k"></a>是因已显现。<a id="a-l"></a>何假复欲知。<a id="a-m"></a>答曰。<a id="a-n"></a>此义不无但为二种过失。<a id="a-o"></a>是故欲知不违道理。<a id="a-p"></a>其二失者。<a id="a-q"></a>一无定。<a id="a-r"></a>二无极。<a id="a-s"></a>外曰。<a id="a-t"></a>若八分医方等有两过失故不足为灭苦因者。<a id="a-u"></a>四皮陀中有别因。<a id="a-v"></a>此因得果是定是极。<a id="a-w"></a>故汝欲知则无所用。<a id="a-x"></a>四皮陀中说言。<a id="a-y"></a>我昔饮须摩味故成不死。<a id="a-z"></a>得入光天识见诸天。<a id="a-10"></a>是苦怨者于我复何所作。<a id="a-11"></a>死者于我复何所能。<a id="a-12"></a>答曰。<a id="a-13"></a>汝见随闻尔有浊失优劣。<a id="a-14"></a>翻此二因胜变性我知故。<a id="a-15"></a>所见因者医方中所说有不定不极过失。<a id="a-16"></a>随闻因者传闻所得。<a id="a-17"></a>初从梵王乃至仙人。<a id="a-18"></a>故说四皮陀名随闻。<a id="a-19"></a>此皮陀者亦两过失。<a id="a-1A"></a>如是见医方复有三过失。<a id="a-1B"></a>一者不清净。<a id="a-1C"></a>如皮陀中说。<a id="a-1D"></a>兽汝父母及眷属悉皆随喜汝。<a id="a-1E"></a>汝今舍此身必得生天上。<a id="a-1F"></a>如马祠说言。<a id="a-1G"></a>尽杀六百兽。<a id="a-1H"></a>六百兽少三不具足则不得生天为戏等五事。<a id="a-1I"></a>若人说妄语诸天及仙人说此非是罪。<a id="a-1J"></a>如是等罪随如是等罪随闻因中有。<a id="a-1K"></a>是故不清净。<a id="a-1L"></a>二退失者。<a id="a-1M"></a>如皮陀中说。<a id="a-1N"></a>无故而帝释及阿修罗王。<a id="a-1O"></a>为时节所灭。<a id="a-1P"></a>时不可免故。<a id="a-1Q"></a>是法若灭尽。<a id="a-1R"></a>施主从天退。<a id="a-1S"></a>故有退失义。<a id="a-1T"></a>三优劣者。<a id="a-1U"></a>譬如贫穷见富则忧恼。<a id="a-1V"></a>丑好及愚智忧恼亦复然。<a id="a-1W"></a>天中亦如是。<a id="a-1X"></a>下品见上胜次第生忧恼。<a id="a-1Y"></a>是故有优劣。<a id="a-1Z"></a>此三及前两由此五过失。<a id="a-1a"></a>皮陀不为因。<a id="a-1b"></a>外曰。<a id="a-1c"></a>若尔何因为胜。<a id="a-1d"></a>答曰。<a id="a-1e"></a>翻此二因胜。<a id="a-1f"></a>谓二因者一医方所说。<a id="a-1g"></a>二皮陀所说。<a id="a-1h"></a>翻此两因欲知所得因。<a id="a-1i"></a>此因有五德。<a id="a-1j"></a>一定。<a id="a-1k"></a>二极。<a id="a-1l"></a>三净。<a id="a-1m"></a>四不退。<a id="a-1n"></a>五平等。<a id="a-1o"></a>是故胜前两。<a id="a-1p"></a>外曰。<a id="a-1q"></a>此因何因得。<a id="a-1r"></a>答曰。<a id="a-1s"></a>变性我知故。<a id="a-1t"></a>变者。<a id="a-1u"></a>一大。<a id="a-1v"></a>二我慢。<a id="a-1w"></a>三五尘。<a id="a-1x"></a>四五根。<a id="a-1y"></a>五五知根。<a id="a-1z"></a>六心。<a id="a-20"></a>七五大。<a id="a-21"></a>是七名变自性所作故。<a id="a-22"></a>自性者无异本因。<a id="a-23"></a>我者知者。<a id="a-24"></a>诸人知此二十五真实之境不增不减决定脱三苦。<a id="a-25"></a>如解脱中说偈。<a id="a-26"></a>若知二十五随处随道住。<a id="a-27"></a>编发髻剃头得解脱无疑。<a id="a-28"></a>外曰。<a id="a-29"></a>云何分别本性变异及知者。<a id="a-2A"></a>答曰。<a id="a-2B"></a>本性无变异。<a id="a-2C"></a>大等亦本变。<a id="a-2D"></a>十六但变异。<a id="a-2E"></a>知者非本变。<a id="a-2F"></a>本性者能生一切不从他生。<a id="a-2G"></a>故称本性。<a id="a-2H"></a>本性能生于大等。<a id="a-2I"></a>是故得本名。<a id="a-2J"></a>不从他生故。<a id="a-2K"></a>是故非变异。<a id="a-2L"></a>大我慢五尘。<a id="a-2M"></a>此七亦本亦变异。<a id="a-2N"></a>大从本性生故变异。<a id="a-2O"></a>能生我慢故是本。<a id="a-2P"></a>我慢从大生故变异。<a id="a-2Q"></a>能生五唯故称本。<a id="a-2R"></a>五唯种从慢生故变异。<a id="a-2S"></a>能生大及根故名本。<a id="a-2T"></a>声唯种者生空及耳根故为本。<a id="a-2U"></a>乃至香唯种生。<a id="a-2V"></a>地及鼻根。<a id="a-2W"></a>如是七亦本亦变异。<a id="a-2X"></a>十六但变异者。<a id="a-2Y"></a>空等五大耳等五根舌等五作根及心。<a id="a-2Z"></a>是十六法但从他生。<a id="a-2a"></a>不生他故但变异。<a id="a-2b"></a>知者非本异者。<a id="a-2c"></a>知者者此中名我知为体故。<a id="a-2d"></a>此我不能生不从他生。<a id="a-2e"></a>异前三故非本非变异。<a id="a-2f"></a>外曰。<a id="a-2g"></a>此三义何量为知。<a id="a-2h"></a>世中有量能知如称尺等。<a id="a-2i"></a>知长短轻重。<a id="a-2j"></a>答曰。<a id="a-2k"></a>证比及圣言。<a id="a-2l"></a>能通一切境。<a id="a-2m"></a>故立量有三。<a id="a-2n"></a>境成立从量。<a id="a-2o"></a>此论中立量有三。<a id="a-2p"></a>一者证量。<a id="a-2q"></a>证量者。<a id="a-2r"></a>是智从根尘生不可显现。<a id="a-2s"></a>非不定无二。<a id="a-2t"></a>是名证量。<a id="a-2u"></a>二者比量。<a id="a-2v"></a>比量者。<a id="a-2w"></a>以证为前。<a id="a-2x"></a>比量有三。<a id="a-2y"></a>一者有前。<a id="a-2z"></a>二者有余。<a id="a-30"></a>三者平等。<a id="a-31"></a>三者圣言。<a id="a-32"></a>圣言者。<a id="a-33"></a>若捉证量比量不通此义。<a id="a-34"></a>由圣言故是乃得通。<a id="a-35"></a>譬如天上北郁单越非证比所知。<a id="a-36"></a>信圣语故乃可得知。<a id="a-37"></a>圣言者。<a id="a-38"></a>如偈说。<a id="a-39"></a>阿含是圣言。<a id="a-3A"></a>圣者灭诸惑。<a id="a-3B"></a>无惑不妄语。<a id="a-3C"></a>因缘不生故。<a id="a-3D"></a>转通一切境者。<a id="a-3E"></a>若有余量及余所知不出此三义。<a id="a-3F"></a>平等六量以圣言摄故。<a id="a-3G"></a>境成立从量者。<a id="a-3H"></a>境谓二十五义摄一切故。<a id="a-3I"></a>成立者。<a id="a-3J"></a>明此二十五。<a id="a-3K"></a>云何得名境。<a id="a-3L"></a>智量所行故。<a id="a-3M"></a>故得成于境。<a id="a-3N"></a>由证比圣言故得略立三广则二十五。<a id="a-3O"></a>外曰。<a id="a-3P"></a>说量有三。<a id="a-3Q"></a>量相云何。<a id="a-3R"></a>答曰。<a id="a-3S"></a>对尘解证量。<a id="a-3T"></a>比量三别知。<a id="a-3U"></a>相有相为先。<a id="a-3V"></a>圣教名圣言。<a id="a-3W"></a>对尘解证量者。<a id="a-3X"></a>耳于声生解。<a id="a-3Y"></a>乃至鼻于香生解。<a id="a-3Z"></a>唯解不能知。<a id="a-3a"></a>是名为证量。<a id="a-3b"></a>比量三别知者。<a id="a-3c"></a>一有前。<a id="a-3d"></a>二有余。<a id="a-3e"></a>三平等。<a id="a-3f"></a>此三种智因证量故。<a id="a-3g"></a>能别此三境及三世。<a id="a-3h"></a>是名比量。<a id="a-3i"></a>如人见黑云。<a id="a-3j"></a>当知必雨。<a id="a-3k"></a>如见江中满新浊水。<a id="a-3l"></a>当知上源必有雨。<a id="a-3m"></a>如见巴吒罗国庵罗树发华。<a id="a-3n"></a>当知憍萨罗国亦复如是。<a id="a-3o"></a>相有相为先者。<a id="a-3p"></a>相有相相应不相离。<a id="a-3q"></a>因证此相故。<a id="a-3r"></a>比量乃得成。<a id="a-3s"></a>圣教名圣言者。<a id="a-3t"></a>如梵天及摩[少/兔]王所说四皮陀及正论。<a id="a-3u"></a>外曰。<a id="a-3v"></a>说比量有三。<a id="a-3w"></a>何量何境界。<a id="a-3x"></a>能所得通达。<a id="a-3y"></a>答曰。<a id="a-3z"></a>依平等比量。<a id="a-40"></a>过根境得成。<a id="a-41"></a>若所依比不显。<a id="a-42"></a>随圣言则现。<a id="a-43"></a>依平等量者。<a id="a-44"></a>谓于比量中是曰平等量。<a id="a-45"></a>自性及与我。<a id="a-46"></a>此境过根故平等能别。<a id="a-47"></a>大等诸末有三种德。<a id="a-48"></a>一乐。<a id="a-49"></a>二苦。<a id="a-4A"></a>三痴闇。<a id="a-4B"></a>此末德离本德。<a id="a-4C"></a>末德则不成。<a id="a-4D"></a>故由末德比本。<a id="a-4E"></a>是故自性由平等比成。<a id="a-4F"></a>我者应决定有。<a id="a-4G"></a>大等变异为他故。<a id="a-4H"></a>故我亦由平等成。<a id="a-4I"></a>若依证比量。<a id="a-4J"></a>有义不得成。<a id="a-4K"></a>为出智外故。<a id="a-4L"></a>依圣言得解。<a id="a-4M"></a>如上天帝释北郁单越等。<a id="a-4N"></a>外曰。<a id="a-4O"></a>自性及我无不可见故。<a id="a-4P"></a>如非自在二头三手。<a id="a-4Q"></a>答曰。<a id="a-4R"></a>实有诸义八种不可见。<a id="a-4S"></a>何者为八。<a id="a-4T"></a>以偈示曰。</p>
  <p id="a4U">最远及最近　　根坏心不定</p>
  <p id="a4V">细微及覆障　　伏逼相似聚</p>
  <p id="a4W">世间实有物远故不可见。<a id="a-4X"></a>譬如堕彼岸此则不能知。<a id="a-4Y"></a>近故不可见。<a id="a-4Z"></a>如尘在眼则不能取。<a id="a-4a"></a>根坏故不见。<a id="a-4b"></a>犹如聋盲人不能取声色。<a id="a-4c"></a>心不定故不见。<a id="a-4d"></a>譬如心异缘不能得此境。<a id="a-4e"></a>细微故不见。<a id="a-4f"></a>如烟热尘气散空细不知。<a id="a-4g"></a>覆障故不见。<a id="a-4h"></a>譬如壁外物隔覆不可知。<a id="a-4i"></a>伏逼故不见。<a id="a-4j"></a>譬如日光出星月不复显。<a id="a-4k"></a>相似故不见。<a id="a-4l"></a>如粒豆在豆聚同类难可知。<a id="a-4m"></a>如是实有物八种不可见。<a id="a-4n"></a>无物有四种亦复不可知。<a id="a-4o"></a>一生前不可见。<a id="a-4p"></a>如泥未作器。<a id="a-4q"></a>器则不可知。<a id="a-4r"></a>二坏无故不见。<a id="a-4s"></a>如瓶破坏已则不可复知。<a id="a-4t"></a>三互无故不见。<a id="a-4u"></a>如牛中不见马马中不见牛。<a id="a-4v"></a>四极无故不见。<a id="a-4w"></a>如非自在人二头及三手。<a id="a-4x"></a>如是十二种有无不可见。<a id="a-4y"></a>是故汝谓不可见故便言自性及我无。<a id="a-4z"></a>是义不然。<a id="a-50"></a>外曰。<a id="a-51"></a>若谓自性及我不可见者。<a id="a-52"></a>于十二中是何不可见。<a id="a-53"></a>答曰。<a id="a-54"></a>一因缘故不可见。<a id="a-55"></a>何者一因缘。<a id="a-56"></a>以偈示曰。</p>
  <p id="a57">性细故不见　　非无缘可见</p>
  <p id="a58">大等是其事　　与性不似似</p>
  <p id="a59">性细故不见非无缘可见者。<a id="a-5A"></a>自性实有。<a id="a-5B"></a>微细故不见。<a id="a-5C"></a>譬如烟等于空中散细故不可见。<a id="a-5D"></a>自性亦如是。<a id="a-5E"></a>不如第二头第三手毕竟无故不可见也。<a id="a-5F"></a>外曰。<a id="a-5G"></a>若不可见。<a id="a-5H"></a>云何得知有。<a id="a-5I"></a>答曰。<a id="a-5J"></a>缘事见自因自性所造。<a id="a-5K"></a>事依平等比量知自性实有。<a id="a-5L"></a>外曰。<a id="a-5M"></a>何等是其事。<a id="a-5N"></a>答曰。<a id="a-5O"></a>大等是其事。<a id="a-5P"></a>从自性生大。<a id="a-5Q"></a>从大生我慢。<a id="a-5R"></a>从我生五唯。<a id="a-5S"></a>从五唯生十六见。<a id="a-5T"></a>大等事有三德。<a id="a-5U"></a>故知自性有三德也。<a id="a-5V"></a>与性不似似者。<a id="a-5W"></a>是事有二种。<a id="a-5X"></a>一者与自性不相似。<a id="a-5Y"></a>二者与自性相似。<a id="a-5Z"></a>譬如一人生二子。<a id="a-5a"></a>一则似父。<a id="a-5b"></a>一则不似。<a id="a-5c"></a>是因为事有似本不似本。<a id="a-5d"></a>后当广说。<a id="a-5e"></a>此论等有如此事。<a id="a-5f"></a>若弟子可则。<a id="a-5g"></a>于自性等为有为无亦有亦无。<a id="a-5h"></a>云何如此圣执不同故。<a id="a-5i"></a>有诸圣人谓土聚等已有瓶等。<a id="a-5j"></a>卫世师等谓先无后有此义等。<a id="a-5k"></a>释迦所说土聚中瓶不有不无。<a id="a-5l"></a>由是三说。<a id="a-5m"></a>是故我执是中间。<a id="a-5n"></a>答曰。<a id="a-5o"></a>我先破释迦执。<a id="a-5p"></a>后破卫世师。<a id="a-5q"></a>释迦所说非有非无。<a id="a-5r"></a>是义不然。<a id="a-5s"></a>自相违故。<a id="a-5t"></a>若非有者即成无。<a id="a-5u"></a>若非无者即是有。<a id="a-5v"></a>是有无者一处相违。<a id="a-5w"></a>故不得立。<a id="a-5x"></a>譬如有说此人者亦死亦活。<a id="a-5y"></a>此言相违则不成就。<a id="a-5z"></a>释迦言亦如是。<a id="a-60"></a>三藏曰。<a id="a-61"></a>此计不然。<a id="a-62"></a>何以故。<a id="a-63"></a>释迦无此执故。<a id="a-64"></a>若释迦说非有不执无。<a id="a-65"></a>说非无不执有。<a id="a-66"></a>离有无执故不成破也。<a id="a-67"></a>今破卫世师执耶执。<a id="a-68"></a>卫世师我义中有五因。<a id="a-69"></a>能显因中定有果。<a id="a-6A"></a>何等有五因。</p>
  <p id="a6B">无不可作故　　必须取因故</p>
  <p id="a6C">一切不生故　　能作所作故</p>
  <p id="a6D">随因有果故　　故说因有果</p>
  <p id="a6E">一无不可作故者。<a id="a-6F"></a>世中若物无造作不得成。<a id="a-6G"></a>如从沙出油。<a id="a-6H"></a>若物有可作如压麻出油。<a id="a-6I"></a>若物此中无。<a id="a-6J"></a>从此不得出。<a id="a-6K"></a>今见大等从性生。<a id="a-6L"></a>故知自性有大等。<a id="a-6M"></a>二必须取因故者。<a id="a-6N"></a>若人欲求物。<a id="a-6O"></a>必须取物因。<a id="a-6P"></a>譬如有人计明日婆罗门应来我家食故我今取乳。<a id="a-6Q"></a>若乳中无苏酪何故不取水。<a id="a-6R"></a>求物取因故。<a id="a-6S"></a>故知自性中有大。<a id="a-6T"></a>三一切不生故者。<a id="a-6U"></a>若因中无果者。<a id="a-6V"></a>则一切能生一切物。<a id="a-6W"></a>草沙石等能生金银等物。<a id="a-6X"></a>此事无故。<a id="a-6Y"></a>故知因中有果。<a id="a-6Z"></a>四能作所作故者。<a id="a-6a"></a>譬如陶师具足作具从土聚作瓶盆等。<a id="a-6b"></a>不从草木等以作瓶盆。<a id="a-6c"></a>故知自性能作大等。<a id="a-6d"></a>故自性有大等。<a id="a-6e"></a>五随因有果故者。<a id="a-6f"></a>谓随因种类。<a id="a-6g"></a>果种亦如是。<a id="a-6h"></a>譬如麦芽者必随于麦种。<a id="a-6i"></a>若因中无果者。<a id="a-6j"></a>果必不似因。<a id="a-6k"></a>是则从麦种豆等芽应成。<a id="a-6l"></a>以无如此故。<a id="a-6m"></a>故知因有果。<a id="a-6n"></a>卫世师等执因中无果。<a id="a-6o"></a>是义不然。<a id="a-6p"></a>故知因中定有果。<a id="a-6q"></a>中间问已竟。<a id="a-6r"></a>还续说前义。<a id="a-6s"></a>与性不似者。<a id="a-6t"></a>不似有九种。</p>
  <p id="a6u">有因无常多　　不遍有事没</p>
  <p id="a6v">有分依属他　　变异异自性</p>
  <p id="a6w">一有因者。<a id="a-6x"></a>大等乃至五大皆有因。<a id="a-6y"></a>自性为大因。<a id="a-6z"></a>我慢大为因。<a id="a-70"></a>五唯慢为因。<a id="a-71"></a>根等十六物。<a id="a-72"></a>五唯为其因。<a id="a-73"></a>自性不如是。<a id="a-74"></a>无有因生故。<a id="a-75"></a>故谓不相似。<a id="a-76"></a>二无常者。<a id="a-77"></a>大等从性生。<a id="a-78"></a>生故是无常。<a id="a-79"></a>无常有二种。<a id="a-7A"></a>一暂住无常。<a id="a-7B"></a>二念念无常。<a id="a-7C"></a>暂住无常者。<a id="a-7D"></a>相违缘未来。<a id="a-7E"></a>是时则暂住。<a id="a-7F"></a>譬如山树等。<a id="a-7G"></a>未有火灾时。<a id="a-7H"></a>是则暂停住。<a id="a-7I"></a>火灾若来至。<a id="a-7J"></a>是时五大等。<a id="a-7K"></a>则没五唯中。<a id="a-7L"></a>五唯没我慢。<a id="a-7M"></a>我慢没于大。<a id="a-7N"></a>大没自性中。<a id="a-7O"></a>故大等是无常。<a id="a-7P"></a>自性不如是。<a id="a-7Q"></a>常无有没故。<a id="a-7R"></a>三多者。<a id="a-7S"></a>谓大等则为多人。<a id="a-7T"></a>人不同故。<a id="a-7U"></a>慢等亦如是。<a id="a-7V"></a>自性唯是一。<a id="a-7W"></a>多人所共故。<a id="a-7X"></a>四不遍者。<a id="a-7Y"></a>自性及我遍一切处。<a id="a-7Z"></a>谓地空天。<a id="a-7a"></a>大等诸物则不如是。<a id="a-7b"></a>不遍一切故。<a id="a-7c"></a>是故与性异。<a id="a-7d"></a>五有事者。<a id="a-7e"></a>大等诸物欲起生死时。<a id="a-7f"></a>依此十三具。<a id="a-7g"></a>能使细微身轮转于生死申缩往还故。<a id="a-7h"></a>自性不如是。<a id="a-7i"></a>无有申缩故。<a id="a-7j"></a>六没者。<a id="a-7k"></a>大等诸物转末还本则不可见。<a id="a-7l"></a>是名为没。<a id="a-7m"></a>如五大等转没五唯中不复见大等。<a id="a-7n"></a>乃至大没自性中。<a id="a-7o"></a>大亦不可见。<a id="a-7p"></a>自性不如是。<a id="a-7q"></a>无有转没故。<a id="a-7r"></a>七有分者。<a id="a-7s"></a>大等皆有。<a id="a-7t"></a>分分分不同故。<a id="a-7u"></a>自性不如是。<a id="a-7v"></a>常无分分故。<a id="a-7w"></a>八依他者。<a id="a-7x"></a>谓大依自性。<a id="a-7y"></a>我慢依于大。<a id="a-7z"></a>五唯依我慢。<a id="a-80"></a>五大等十六。<a id="a-81"></a>并依于五唯。<a id="a-82"></a>自性不如是。<a id="a-83"></a>不由他生故。<a id="a-84"></a>九属他者。<a id="a-85"></a>大等从本生。<a id="a-86"></a>末不自在故。<a id="a-87"></a>譬如父存时。<a id="a-88"></a>儿不得自在。<a id="a-89"></a>自性不如是。<a id="a-8A"></a>无本为他故。<a id="a-8B"></a>由此九种因。<a id="a-8C"></a>本末皆不同。<a id="a-8D"></a>故谓不相似。<a id="a-8E"></a>已说不相似。<a id="a-8F"></a>相似今当说。<a id="a-8G"></a>与性似者。<a id="a-8H"></a>以偈示曰。</p>
  <p id="a8I">三德不相离　　尘平等无知</p>
  <p id="a8J">能生本末似　　我翻似不似</p>
  <p id="a8K">相似有六种。<a id="a-8L"></a>初三德者。<a id="a-8M"></a>变异有三德。<a id="a-8N"></a>变异者。<a id="a-8O"></a>所谓大我慢乃至五大等。<a id="a-8P"></a>此二十三皆有三德。<a id="a-8Q"></a>一乐。<a id="a-8R"></a>二苦。<a id="a-8S"></a>三痴闇。<a id="a-8T"></a>末有三德。<a id="a-8U"></a>故知本有三德。<a id="a-8V"></a>末不离本故。<a id="a-8W"></a>譬如黑衣从黑缕出。<a id="a-8X"></a>末与本相似。<a id="a-8Y"></a>故知变异有三德。<a id="a-8Z"></a>变异由本故。<a id="a-8a"></a>自性有三德。<a id="a-8b"></a>谓本末相似。<a id="a-8c"></a>二不相离者。<a id="a-8d"></a>变异与三德不可分离故。<a id="a-8e"></a>譬如牛与马。<a id="a-8f"></a>其体不为一。<a id="a-8g"></a>三德与变异。<a id="a-8h"></a>其义不如是。<a id="a-8i"></a>自性有三德。<a id="a-8j"></a>斯义亦复然。<a id="a-8k"></a>同不相离故。<a id="a-8l"></a>本末则相似。<a id="a-8m"></a>三尘者。<a id="a-8n"></a>是大等变异。<a id="a-8o"></a>我所受用故。<a id="a-8p"></a>故说名为尘。<a id="a-8q"></a>自性亦如是。<a id="a-8r"></a>我所受用故。<a id="a-8s"></a>四平等者。<a id="a-8t"></a>是大等变异。<a id="a-8u"></a>一切我共用。<a id="a-8v"></a>如一婢使有众多主。<a id="a-8w"></a>同共驱役故。<a id="a-8x"></a>自性亦如是。<a id="a-8y"></a>一切我同用。<a id="a-8z"></a>是故说相似。<a id="a-90"></a>五无知者。<a id="a-91"></a>是大等变异。<a id="a-92"></a>不能识分别。<a id="a-93"></a>乐苦及闇痴。<a id="a-94"></a>知我独得故。<a id="a-95"></a>离我诸法无有知。<a id="a-96"></a>自性亦如是。<a id="a-97"></a>本末同无知。<a id="a-98"></a>其义则相似。<a id="a-99"></a>亦能生本末。<a id="a-9A"></a>似者大能生我慢。<a id="a-9B"></a>我慢生五唯。<a id="a-9C"></a>乃至五大等。<a id="a-9D"></a>自性能生大。<a id="a-9E"></a>故本末皆相似。<a id="a-9F"></a>我翻似不似者。<a id="a-9G"></a>变异与自性。<a id="a-9H"></a>有六种相似。<a id="a-9I"></a>我无此相似。<a id="a-9J"></a>是故翻于似。<a id="a-9K"></a>又翻不似者。<a id="a-9L"></a>变异与自性。<a id="a-9M"></a>九种不相似。<a id="a-9N"></a>我翻于八种。<a id="a-9O"></a>故名翻不似。<a id="a-9P"></a>我有多义故。<a id="a-9Q"></a>与自性不相似。<a id="a-9R"></a>外曰。<a id="a-9S"></a>变异与自性。<a id="a-9T"></a>已说有三德。<a id="a-9U"></a>是三德者。<a id="a-9V"></a>何等为相。<a id="a-9W"></a>以偈答曰。</p>
  <p id="a9X">喜忧闇为体　　照造缚为事</p>
  <p id="a9Y">更互伏依生　　双起三德法</p>
  <p id="a9Z">喜忧闇为体者。<a id="a-9a"></a>是三德者一。<a id="a-9b"></a>萨埵。<a id="a-9c"></a>二罗阇。<a id="a-9d"></a>三多磨。<a id="a-9e"></a>喜为萨埵体。<a id="a-9f"></a>罗阇忧为体。<a id="a-9g"></a>闇痴多磨体。<a id="a-9h"></a>是现三体相。<a id="a-9i"></a>照造缚为事者。<a id="a-9j"></a>是三德何所作。<a id="a-9k"></a>初能作光照。<a id="a-9l"></a>次则作生起。<a id="a-9m"></a>后能作系缚。<a id="a-9n"></a>是三德家事。<a id="a-9o"></a>更互伏依生双起三德法者。<a id="a-9p"></a>何等三德法。<a id="a-9q"></a>其法有五种。<a id="a-9r"></a>一更互相伏者。<a id="a-9s"></a>若喜乐增多。<a id="a-9t"></a>能伏忧痴闇譬如盛日光。<a id="a-9u"></a>能伏月星等。<a id="a-9v"></a>若忧恼增多。<a id="a-9w"></a>能伏喜乐痴。<a id="a-9x"></a>亦如明日光。<a id="a-9y"></a>能伏星与月。<a id="a-9z"></a>若闇痴增多。<a id="a-A0"></a>能伏忧喜乐。<a id="a-A1"></a>亦如日盛光。<a id="a-A2"></a>星月明不现。<a id="a-A3"></a>二更互相依者是三德相似。<a id="a-A4"></a>能作一切事。<a id="a-A5"></a>如三杖互能相依能持澡灌等。<a id="a-A6"></a>三更互相生者。<a id="a-A7"></a>有时喜生忧痴。<a id="a-A8"></a>有时忧恼能生喜痴。<a id="a-A9"></a>有时痴能生忧喜。<a id="a-AA"></a>譬如三人更互相怙同造一事。<a id="a-AB"></a>如是三德在大等。<a id="a-AC"></a>中更互相怙共造死生。<a id="a-AD"></a>四更互相双者。<a id="a-AE"></a>是喜有时与忧双。<a id="a-AF"></a>有时与阇双。<a id="a-AG"></a>是忧有时与喜双。<a id="a-AH"></a>有时与闇双。<a id="a-AI"></a>痴亦如是。<a id="a-AJ"></a>有时与喜双。<a id="a-AK"></a>有时与忧双。<a id="a-AL"></a>如婆娑仙人说偈。</p>
  <p id="aAM">喜乐为忧双　　忧恼与喜双</p>
  <p id="aAN">有时喜忧恼　　与闇痴为双</p>
  <p id="aAO">五更互起者。<a id="a-AP"></a>是三德更互作他事。<a id="a-AQ"></a>譬如王家女相貌甚可爱。<a id="a-AR"></a>是名为喜德。<a id="a-AS"></a>是喜转成色。<a id="a-AT"></a>为夫及生属。<a id="a-AU"></a>而作于喜乐。<a id="a-AV"></a>是名作自事。<a id="a-AW"></a>能令同类女。<a id="a-AX"></a>一切生忧恼。<a id="a-AY"></a>是名作他事。<a id="a-AZ"></a>亦能生他痴。<a id="a-Aa"></a>犹如婢使等。<a id="a-Ab"></a>恒忧其驱役。<a id="a-Ac"></a>无计得解脱。<a id="a-Ad"></a>其心转痴闇。<a id="a-Ae"></a>是名生他事是名为喜德。<a id="a-Af"></a>能作自他事。<a id="a-Ag"></a>忧生自他事者。<a id="a-Ah"></a>譬如劫贼缚王家女。<a id="a-Ai"></a>时有王种乘马执杖来相救拔忧转作王种。<a id="a-Aj"></a>王是可畏境。<a id="a-Ak"></a>生女欢喜。<a id="a-Al"></a>我当得解脱。<a id="a-Am"></a>是名生他事。<a id="a-An"></a>杀害劫贼故。<a id="a-Ao"></a>能生贼忧恼。<a id="a-Ap"></a>是名生自事。<a id="a-Aq"></a>余贼见王故。<a id="a-Ar"></a>如杌不能动。<a id="a-As"></a>是名生他痴。<a id="a-At"></a>是名忧生自他事。<a id="a-Au"></a>闇生自他事者。<a id="a-Av"></a>如大厚黑云能起电等。<a id="a-Aw"></a>闇痴转作云。<a id="a-Ax"></a>一切农夫有种食者。<a id="a-Ay"></a>皆生欢喜。<a id="a-Az"></a>是名生他事。<a id="a-B0"></a>又能生闇痴。<a id="a-B1"></a>譬如贞女与夫相离见此云电。<a id="a-B2"></a>忧夫不得还。<a id="a-B3"></a>能生女痴故。<a id="a-B4"></a>是名生自事。<a id="a-B5"></a>亦能生忧恼。<a id="a-B6"></a>譬如估客在于道中。<a id="a-B7"></a>寒湿不能载。<a id="a-B8"></a>其心则忧恼。<a id="a-B9"></a>是名生他事。<a id="a-BA"></a>如此五种者。<a id="a-BB"></a>是三德家法。<a id="a-BC"></a>复有三德相。</p>
  <p id="aBD">喜者轻光相　　忧者持动相</p>
  <p id="aBE">闇者重覆相　　相违合如灯</p>
  <p id="aBF">喜为轻光相者。<a id="a-BG"></a>轻微光照名之为喜。<a id="a-BH"></a>若喜增长一切诸根轻无羸弱能执诸尘。<a id="a-BI"></a>是时应知喜乐增长。<a id="a-BJ"></a>忧为持动相者。<a id="a-BK"></a>持者心高不计他。<a id="a-BL"></a>如醉象欲斗。<a id="a-BM"></a>敌象来相拄。<a id="a-BN"></a>若忧增长者。<a id="a-BO"></a>是人恒欲斗。<a id="a-BP"></a>其心恒躁动。<a id="a-BQ"></a>不能安一处。<a id="a-BR"></a>是时应知忧德增长。<a id="a-BS"></a>闇为重覆相者闇德若增长。<a id="a-BT"></a>一切身并重。<a id="a-BU"></a>诸根被覆故。<a id="a-BV"></a>不能执诸尘。<a id="a-BW"></a>是时应知闇德增长。<a id="a-BX"></a>外曰。<a id="a-BY"></a>若三德互相违。<a id="a-BZ"></a>犹如怨家者。<a id="a-Ba"></a>云何共作事。<a id="a-Bb"></a>答曰。<a id="a-Bc"></a>实如此三德互相违。<a id="a-Bd"></a>为属一我不自在故。<a id="a-Be"></a>得共一事。<a id="a-Bf"></a>譬如相违合为灯。<a id="a-Bg"></a>三物合为灯。<a id="a-Bh"></a>是火违油炷。<a id="a-Bi"></a>油亦违火炷。<a id="a-Bj"></a>如是相违法。<a id="a-Bk"></a>能为人作事。<a id="a-Bl"></a>三德亦如是。<a id="a-Bm"></a>其性虽相违。<a id="a-Bn"></a>能为我作事。<a id="a-Bo"></a>外曰。<a id="a-Bp"></a>上说亦相似我。<a id="a-Bq"></a>已得一种。<a id="a-Br"></a>余五我未得。<a id="a-Bs"></a>已成就三德。<a id="a-Bt"></a>余五亦应然。<a id="a-Bu"></a>以偈答曰。</p>
  <p id="aBv">不相离等成　　由德翻无故</p>
  <p id="aBw">末德随本德　　非变异成得</p>
  <p id="aBx">不相离等成者。<a id="a-By"></a>不相离等五。<a id="a-Bz"></a>义如前说。<a id="a-C0"></a>变异中已成。<a id="a-C1"></a>由是未成故。<a id="a-C2"></a>自性中得成。<a id="a-C3"></a>由德翻无故者。<a id="a-C4"></a>是不相离等五义变异中成故。<a id="a-C5"></a>故知自性中必有。<a id="a-C6"></a>云何如此。<a id="a-C7"></a>由三德故。<a id="a-C8"></a>若三德不独住。<a id="a-C9"></a>知更互不相离。<a id="a-CA"></a>若不相离者。<a id="a-CB"></a>当知即为尘。<a id="a-CC"></a>既名为尘者。<a id="a-CD"></a>当知即平等。<a id="a-CE"></a>若平等所受者。<a id="a-CF"></a>是故知无知。<a id="a-CG"></a>若尘若平等。<a id="a-CH"></a>若无知。<a id="a-CI"></a>是故知能生。<a id="a-CJ"></a>若知。<a id="a-CK"></a>变异中有此六义者。<a id="a-CL"></a>则知自性中亦有此六义。<a id="a-CM"></a>云何知如此。<a id="a-CN"></a>若翻则无故。<a id="a-CO"></a>若除本自性。<a id="a-CP"></a>末则无六义。<a id="a-CQ"></a>譬如除去缕。<a id="a-CR"></a>则无有别衣。<a id="a-CS"></a>即衣即有缕。<a id="a-CT"></a>缕衣不相离。<a id="a-CU"></a>末必由于本。<a id="a-CV"></a>本末不相离。<a id="a-CW"></a>末德随本德。<a id="a-CX"></a>非变异得成者。<a id="a-CY"></a>是世间中一切末德必随本德。<a id="a-CZ"></a>犹如赤缕所作衣。<a id="a-Ca"></a>衣必随缕赤。<a id="a-Cb"></a>变异等亦如是。<a id="a-Cc"></a>由三德故五义得成。<a id="a-Cd"></a>由末六义故非变异中知有六义。<a id="a-Ce"></a>外曰。<a id="a-Cf"></a>世间中若物不可现。<a id="a-Cg"></a>是物则为无譬如第二头。<a id="a-Ch"></a>如是自性不可现。<a id="a-Ci"></a>云何知其有。<a id="a-Cj"></a>答曰。<a id="a-Ck"></a>雪山称两者。<a id="a-Cl"></a>其量不可知。<a id="a-Cm"></a>不可言无量。<a id="a-Cn"></a>自性亦如是。<a id="a-Co"></a>何因得知有。</p>
  <p id="aCp">别类有量故　　同性能生故</p>
  <p id="aCq">因果差别故　　遍相无别故</p>
  <p id="aCr">自性实有。<a id="a-Cs"></a>云何得知。<a id="a-Ct"></a>别类有量故。<a id="a-Cu"></a>是世间中若物有作者。<a id="a-Cv"></a>此物有量数。<a id="a-Cw"></a>譬如陶师从有量土聚作器有数量。<a id="a-Cx"></a>此器若无本。<a id="a-Cy"></a>器应无数量。<a id="a-Cz"></a>亦应无器生。<a id="a-D0"></a>见器有数量。<a id="a-D1"></a>是故知有本。<a id="a-D2"></a>缕成衣等譬。<a id="a-D3"></a>其义亦如是。<a id="a-D4"></a>此法中大等变异亦有数量。<a id="a-D5"></a>何者为数量。<a id="a-D6"></a>大有一我慢。<a id="a-D7"></a>一五唯五根。<a id="a-D8"></a>十一大有五。<a id="a-D9"></a>是变异者。<a id="a-DA"></a>我见有有量。<a id="a-DB"></a>因平等似量。<a id="a-DC"></a>决知有自性。<a id="a-DD"></a>若自性无者。<a id="a-DE"></a>此变异无数量亦复应是无。<a id="a-DF"></a>同性故者。<a id="a-DG"></a>譬如破檀木。<a id="a-DH"></a>其片虽复多。<a id="a-DI"></a>檀性终是一。<a id="a-DJ"></a>变异亦如是。<a id="a-DK"></a>大等虽不同。<a id="a-DL"></a>三德性是一。<a id="a-DM"></a>以此一性故。<a id="a-DN"></a>知其皆有本。<a id="a-DO"></a>故知有自性。<a id="a-DP"></a>能生故者。<a id="a-DQ"></a>若是处有能是处则可生。<a id="a-DR"></a>譬如陶师有瓦器能能生瓦器不能生衣等。<a id="a-DS"></a>是器生者依能故得成。<a id="a-DT"></a>此能必有依。<a id="a-DU"></a>谓依于陶师。<a id="a-DV"></a>变异亦如是。<a id="a-DW"></a>变异者。<a id="a-DX"></a>有生是生因能成。<a id="a-DY"></a>是能有依处。<a id="a-DZ"></a>自性是其依。<a id="a-Da"></a>因此能生故。<a id="a-Db"></a>则知有自性。<a id="a-Dc"></a>因果差别故者。<a id="a-Dd"></a>世间因果差别亦可见。<a id="a-De"></a>譬如土聚为因瓶等为果。<a id="a-Df"></a>是器能盛水油等。<a id="a-Dg"></a>土聚则不能。<a id="a-Dh"></a>是因果差别。<a id="a-Di"></a>缕衣亦如是。<a id="a-Dj"></a>如是大等变异定是果。<a id="a-Dk"></a>见此果知有别因不相似。<a id="a-Dl"></a>是故有自性。<a id="a-Dm"></a>遍相无别故者。<a id="a-Dn"></a>复有别因为知自性是实有。<a id="a-Do"></a>遍相者。<a id="a-Dp"></a>三种世间。<a id="a-Dq"></a>谓地空天。<a id="a-Dr"></a>实时一切世间无差别。<a id="a-Ds"></a>五大十一根没五唯中无差别。<a id="a-Dt"></a>乃至大没自性中亦无差别。<a id="a-Du"></a>是变异是自性不可说。<a id="a-Dv"></a>实时变异无故。<a id="a-Dw"></a>自性亦应无。<a id="a-Dx"></a>自性若无。<a id="a-Dy"></a>生死亦无。<a id="a-Dz"></a>是义不然。<a id="a-E0"></a>是自性实。<a id="a-E1"></a>后更能生三种世间故。<a id="a-E2"></a>故知自性有。<a id="a-E3"></a>为五因故立有自性。<a id="a-E4"></a>外曰。<a id="a-E5"></a>若自性有者。<a id="a-E6"></a>不能生变异。<a id="a-E7"></a>以无伴故。<a id="a-E8"></a>譬如一人不能生子一缕不生衣。<a id="a-E9"></a>自性亦如是。<a id="a-EA"></a>以偈答曰。</p>
  <p id="aEB">性变异生因　　三德合生变</p>
  <p id="aEC">转故犹如水　　各各德异故</p>
  <p id="aED">性变异生因者。<a id="a-EE"></a>此义中自性有三德故能生变异。<a id="a-EF"></a>自性无此德。<a id="a-EG"></a>汝言则为实。<a id="a-EH"></a>若有三德不相应故不能生异。<a id="a-EI"></a>是事不然。<a id="a-EJ"></a>三德合生变故。<a id="a-EK"></a>譬如有多缕。<a id="a-EL"></a>和合能生衣。<a id="a-EM"></a>三德亦如是。<a id="a-EN"></a>更互相依故。<a id="a-EO"></a>所以能生异。<a id="a-EP"></a>外曰。<a id="a-EQ"></a>世间生有两。<a id="a-ER"></a>一者转变生。<a id="a-ES"></a>如乳等生酪等。<a id="a-ET"></a>二非转变生。<a id="a-EU"></a>如父母生子。<a id="a-EV"></a>自性生变异。<a id="a-EW"></a>为属何因生。<a id="a-EX"></a>答曰。<a id="a-EY"></a>转故如乳酪自性转变作变异。<a id="a-EZ"></a>故是变异即是自性。<a id="a-Ea"></a>是故别类生。<a id="a-Eb"></a>此中不论受。<a id="a-Ec"></a>外曰。<a id="a-Ed"></a>若一因不能生多种果。<a id="a-Ee"></a>此义中自性若是一。<a id="a-Ef"></a>云何得生三种世间。<a id="a-Eg"></a>生天则欢乐。<a id="a-Eh"></a>生人则忧苦。<a id="a-Ei"></a>生兽等则闇痴。<a id="a-Ej"></a>若从一因生。<a id="a-Ek"></a>云何得三品。<a id="a-El"></a>答曰。<a id="a-Em"></a>犹如水。<a id="a-En"></a>各各得异故。</p>
  <p id="aEo">天水初一味　　至地则变异</p>
  <p id="aEp">转为种种味　　各各器异故</p>
  <p id="aEq">若在金器其味最甜。<a id="a-Er"></a>若至地上随地气味种种不同。<a id="a-Es"></a>三种世间亦如是。<a id="a-Et"></a>从一自性生三德不同故。<a id="a-Eu"></a>天上萨埵多。<a id="a-Ev"></a>是故诸天恒受欢乐。<a id="a-Ew"></a>人中罗阇多。<a id="a-Ex"></a>故人多受苦。<a id="a-Ey"></a>兽道多摩多故兽等恒痴闇。<a id="a-Ez"></a>是等诸道中三德。<a id="a-F0"></a>恒相应。<a id="a-F1"></a>以有偏多故。<a id="a-F2"></a>故如此差别。<a id="a-F3"></a>如是一自性能生三世间。<a id="a-F4"></a>三德不同故。<a id="a-F5"></a>是故有胜劣。<a id="a-F6"></a>自性已究竟。<a id="a-F7"></a>今当次说我。<a id="a-F8"></a>我者微细如自性。<a id="a-F9"></a>云何知有我。<a id="a-FA"></a>为显我有故。<a id="a-FB"></a>而说如是偈。</p>
  <p id="aFC">聚集为他故　　异三德依故</p>
  <p id="aFD">食者独离故　　五因立我有</p>
  <p id="aFE">一聚集为他故者。<a id="a-FF"></a>如自性变异知者故得解脱。<a id="a-FG"></a>初偈说如此。<a id="a-FH"></a>又说五因成立自性及变异竟。<a id="a-FI"></a>我人最微细。<a id="a-FJ"></a>应当次成立。<a id="a-FK"></a>人我是实有。<a id="a-FL"></a>聚集为他故。<a id="a-FM"></a>我见世间一切聚集并是为他。<a id="a-FN"></a>譬如床席等。<a id="a-FO"></a>聚集非为自用。<a id="a-FP"></a>必皆为人设。<a id="a-FQ"></a>有他能受用。<a id="a-FR"></a>为此故聚集。<a id="a-FS"></a>屋等亦如是。<a id="a-FT"></a>大等亦如是。<a id="a-FU"></a>五大聚名身。<a id="a-FV"></a>是身非自为。<a id="a-FW"></a>决定知为他。<a id="a-FX"></a>他者即是我。<a id="a-FY"></a>故知我实有。<a id="a-FZ"></a>二异三德故者。<a id="a-Fa"></a>自性及变异。<a id="a-Fb"></a>六种相似义。<a id="a-Fc"></a>上来已说偈。<a id="a-Fd"></a>三德不相离。<a id="a-Fe"></a>尘平等无知。<a id="a-Ff"></a>能生本末似。<a id="a-Fg"></a>我翻似不似。<a id="a-Fh"></a>因此六异故。<a id="a-Fi"></a>是故说我有。<a id="a-Fj"></a>三依故者。<a id="a-Fk"></a>若人依此身。<a id="a-Fl"></a>身则有作用。<a id="a-Fm"></a>若无人依者身。<a id="a-Fn"></a>则不能作。<a id="a-Fo"></a>如六十科论中说。<a id="a-Fp"></a>自性者人所依故能生变异。<a id="a-Fq"></a>是故知有我。<a id="a-Fr"></a>四食者。<a id="a-Fs"></a>如世间中见六味饮食。<a id="a-Ft"></a>知有别能食。<a id="a-Fu"></a>如是见大等。<a id="a-Fv"></a>所食必知应有别能食者。<a id="a-Fw"></a>是故知有我。<a id="a-Fx"></a>五独离故者。<a id="a-Fy"></a>若唯有身。<a id="a-Fz"></a>圣人所说解脱方便即无所用。<a id="a-G0"></a>如昔有仙人往婆罗门众所说。<a id="a-G1"></a>如是言。</p>
  <p id="aG2">一切富皮陀　　一切饮须摩</p>
  <p id="aG3">一切见儿面　　愿后成比丘</p>
  <p id="aG4">若唯有身。<a id="a-G5"></a>何用是义。<a id="a-G6"></a>故知离身别自有我。<a id="a-G7"></a>若无别我唯有身者。<a id="a-G8"></a>则父母师尊死后遗身。<a id="a-G9"></a>若烧没等。<a id="a-GA"></a>如是供养则应得罪。<a id="a-GB"></a>应无福德。<a id="a-GC"></a>以是义故知有别我。<a id="a-GD"></a>复有圣言。</p>
  <p id="aGE">筋骨为绳柱　　血肉为泥涂</p>
  <p id="aGF">不净无常苦　　富我离此合</p>
  <p id="aGG">汝舍法非法　　虚实亦应舍</p>
  <p id="aGH">舍有亦应舍　　清净独自存</p>
  <p id="aGI">若无我者。<a id="a-GJ"></a>独存义不存。<a id="a-GK"></a>因此圣言故。<a id="a-GL"></a>故知定有我。<a id="a-GM"></a>依此五种因。<a id="a-GN"></a>有我义成立。<a id="a-GO"></a>外曰。<a id="a-GP"></a>我者何相多身共一我。<a id="a-GQ"></a>身身各一我。<a id="a-GR"></a>若言云何如此疑诸师执相遍故。<a id="a-GS"></a>有说一我者。<a id="a-GT"></a>遍满一切身。<a id="a-GU"></a>如贯珠绳。<a id="a-GV"></a>珠多绳一。<a id="a-GW"></a>亦如毗细天一万六千妃一时同欲乐。<a id="a-GX"></a>一我亦如是。<a id="a-GY"></a>能遍一切身。<a id="a-GZ"></a>复有余师说。<a id="a-Ga"></a>身身各有我。<a id="a-Gb"></a>是故我生疑。<a id="a-Gc"></a>答曰。<a id="a-Gd"></a>我多随身各有我。<a id="a-Ge"></a>云何知如是。<a id="a-Gf"></a>以偈释曰。</p>
  <p id="aGg">生死根别故　　作事不共故</p>
  <p id="aGh">三德别异故　　各我义成立</p>
  <p id="aGi">生死根别故者。<a id="a-Gj"></a>若我是一。<a id="a-Gk"></a>一人生时则一切皆生。<a id="a-Gl"></a>处处女人悉俱有胎。<a id="a-Gm"></a>亦应有正生。<a id="a-Gn"></a>亦应有童男。<a id="a-Go"></a>亦应有童女。<a id="a-Gp"></a>如是各各异。<a id="a-Gq"></a>不俱共一时。<a id="a-Gr"></a>是故知我多。<a id="a-Gs"></a>复次我一者。<a id="a-Gt"></a>若一人死时。<a id="a-Gu"></a>一切人皆死。<a id="a-Gv"></a>以无是义故。<a id="a-Gw"></a>故知我不一。<a id="a-Gx"></a>复次诸根异故。<a id="a-Gy"></a>若人一者。<a id="a-Gz"></a>一人聋时一切悉应聋。<a id="a-H0"></a>盲及喑哑诸疾病等并皆一时。<a id="a-H1"></a>无如是义故。<a id="a-H2"></a>是故知我多。<a id="a-H3"></a>复次三德别异故。<a id="a-H4"></a>若人一者。<a id="a-H5"></a>三德应无异。<a id="a-H6"></a>如一婆罗门生于三子。<a id="a-H7"></a>一聪明欢乐。<a id="a-H8"></a>二可畏困苦。<a id="a-H9"></a>三闇黑愚痴。<a id="a-HA"></a>若人一者。<a id="a-HB"></a>一人喜乐一切同喜乐。<a id="a-HC"></a>苦痴亦如是。<a id="a-HD"></a>汝说贯珠及毗细譬。<a id="a-HE"></a>故我一者。<a id="a-HF"></a>是义不然。<a id="a-HG"></a>是故因五义则知我有多。<a id="a-HH"></a>外曰。<a id="a-HI"></a>我此中有疑。<a id="a-HJ"></a>是我者。<a id="a-HK"></a>为作者非作者。<a id="a-HL"></a>若言云何有此疑。<a id="a-HM"></a>世流布语故。<a id="a-HN"></a>世间说人去人来人作。<a id="a-HO"></a>僧佉说人非作者。<a id="a-HP"></a>卫世师说人是作者。<a id="a-HQ"></a>是故我疑。<a id="a-HR"></a>答曰。<a id="a-HS"></a>人非作者云何得知。<a id="a-HT"></a>以偈释曰。</p>
  <p id="aHU">翻性变异故　　我证义成立</p>
  <p id="aHV">独存及中直　　见者非作者</p>
  <p id="aHW">翻性变异故者。<a id="a-HX"></a>前两偈中说我者异自性亦殊于变异。<a id="a-HY"></a>翻异二相故。<a id="a-HZ"></a>与两不同故。<a id="a-Ha"></a>三德是能作。<a id="a-Hb"></a>异此三德故是故非作者。<a id="a-Hc"></a>外曰。<a id="a-Hd"></a>若非作者用此何为。<a id="a-He"></a>答曰。<a id="a-Hf"></a>为立证义故。<a id="a-Hg"></a>我证义成立。<a id="a-Hh"></a>我是知者故。<a id="a-Hi"></a>余法不如是。<a id="a-Hj"></a>独存者。<a id="a-Hk"></a>若异性及变异清净故独存。<a id="a-Hl"></a>中直者。<a id="a-Hm"></a>与三德异故。<a id="a-Hn"></a>三德申缩不同故。<a id="a-Ho"></a>是故为中直。<a id="a-Hp"></a>譬如一道人独住于一所。<a id="a-Hq"></a>不随他去来。<a id="a-Hr"></a>唯见他来去。<a id="a-Hs"></a>如是三德者。<a id="a-Ht"></a>能申缩生死。<a id="a-Hu"></a>唯有一我人。<a id="a-Hv"></a>能见如是事。<a id="a-Hw"></a>是故为中直。<a id="a-Hx"></a>异性变异故。<a id="a-Hy"></a>是故我有知故名为见者。<a id="a-Hz"></a>以是事故。<a id="a-I0"></a>故说见者非作者。<a id="a-I1"></a>故三德能作是义成立。<a id="a-I2"></a>人我是实有是多非作者。<a id="a-I3"></a>此义亦成立。<a id="a-I4"></a>外曰。<a id="a-I5"></a>若人非作者。<a id="a-I6"></a>决意是谁作。<a id="a-I7"></a>我今当修法。<a id="a-I8"></a>离恶成就愿。<a id="a-I9"></a>此决意是谁作。<a id="a-IA"></a>若三德作此决意。<a id="a-IB"></a>是智有知。<a id="a-IC"></a>前说三德无知故。<a id="a-ID"></a>若人作决意。<a id="a-IE"></a>人则成作者。<a id="a-IF"></a>前已说人非作者故。<a id="a-IG"></a>故有双过失。<a id="a-IH"></a>以偈答曰。</p>
  <p id="aII">三德合人故　　无知如知者</p>
  <p id="aIJ">三德能作故　　中直如作者</p>
  <p id="aIK">三德合人故者。<a id="a-IL"></a>是三德无知能作我有知非作。<a id="a-IM"></a>是二相应故三德如有知。<a id="a-IN"></a>譬如烧器与火相应热与水相应冷。<a id="a-IO"></a>如是三德与知者相应如有知能作决意。<a id="a-IP"></a>故说无知如知者。<a id="a-IQ"></a>汝说随世流布语故人能作者。<a id="a-IR"></a>此义我今答。<a id="a-IS"></a>三德能作故。<a id="a-IT"></a>中直如作者。<a id="a-IU"></a>因此和合故非作说能作。<a id="a-IV"></a>如一婆罗门误入贼群中。<a id="a-IW"></a>贼若杀执时其亦同杀执。<a id="a-IX"></a>与贼相随故是故得贼名。<a id="a-IY"></a>人我亦如是。<a id="a-IZ"></a>与作者相随。<a id="a-Ia"></a>以世流布语。<a id="a-Ib"></a>说我为作者。<a id="a-Ic"></a>外曰。<a id="a-Id"></a>自性与人何因得和合。<a id="a-Ie"></a>以偈答曰。</p>
  <p id="aIf">我求见三德　　自性为独存</p>
  <p id="aIg">如跛盲人合　　由义生世间</p>
  <p id="aIh">我求见三德者。<a id="a-Ii"></a>我有如此意。<a id="a-Ij"></a>我今当见三德自性。<a id="a-Ik"></a>故我与自性合。<a id="a-Il"></a>自性为独存者是因苦人唯有能知见。<a id="a-Im"></a>今当为彼令得独存。<a id="a-In"></a>以是义故自性与我和合。<a id="a-Io"></a>譬如国王与人和合。<a id="a-Ip"></a>我应使是人。<a id="a-Iq"></a>是人亦与王和合。<a id="a-Ir"></a>王应施我生活故。<a id="a-Is"></a>是王人和合由义故。<a id="a-It"></a>得成我自性和合义亦如是。<a id="a-Iu"></a>我为见故自性为他独存故。<a id="a-Iv"></a>如跛盲人合者。<a id="a-Iw"></a>此中有譬昔有商侣往优禅尼。<a id="a-Ix"></a>为劫所破各分散走。<a id="a-Iy"></a>有一生盲及一生跛众人弃择。<a id="a-Iz"></a>盲人漫走跛者坐看。<a id="a-J0"></a>跛者问言。<a id="a-J1"></a>汝是何人。<a id="a-J2"></a>盲者答言。<a id="a-J3"></a>我是生盲不识道故所以漫走。<a id="a-J4"></a>汝复何人。<a id="a-J5"></a>跛者答言。<a id="a-J6"></a>我生跛人唯能见道不能走行。<a id="a-J7"></a>故汝今当安我肩上。<a id="a-J8"></a>我能导路。<a id="a-J9"></a>汝负我行。<a id="a-JA"></a>如是二人以共和合遂至所在。<a id="a-JB"></a>此之和合由义得成就。<a id="a-JC"></a>至所在各各相离。<a id="a-JD"></a>如是我者见自性时即得解脱。<a id="a-JE"></a>是自性者亦令我独存各相舍离。<a id="a-JF"></a>由义生世间者由人为见他自性为独存故。<a id="a-JG"></a>因此二义故得和合。<a id="a-JH"></a>是和合者能生世间。<a id="a-JI"></a>譬如男女由两和合故得生子。<a id="a-JJ"></a>如是我与自性合。<a id="a-JK"></a>能生于大等。<a id="a-JL"></a>外曰。<a id="a-JM"></a>已说和合能生世间。<a id="a-JN"></a>是生次第何如。<a id="a-JO"></a>以偈答曰。</p>
  <p id="aJP">自性次第生　　大我慢十六</p>
  <p id="aJQ">十六内有五　　从此生五大</p>
  <p id="aJR">自性次第生者。<a id="a-JS"></a>自性者。<a id="a-JT"></a>或名胜因。<a id="a-JU"></a>或名为梵。<a id="a-JV"></a>或名众持。<a id="a-JW"></a>若次第生者。<a id="a-JX"></a>自性本有故则无所从生。<a id="a-JY"></a>自性先生大。<a id="a-JZ"></a>大者或名觉。<a id="a-Ja"></a>或名为想。<a id="a-Jb"></a>或名遍满。<a id="a-Jc"></a>或名为智。<a id="a-Jd"></a>或名为慧。<a id="a-Je"></a>是大即于智故大得智名。<a id="a-Jf"></a>大次生我慢。<a id="a-Jg"></a>我慢者或名五大初。<a id="a-Jh"></a>或名转异。<a id="a-Ji"></a>或名焰炽。<a id="a-Jj"></a>慢次生十六。<a id="a-Jk"></a>十六者。<a id="a-Jl"></a>一五唯。<a id="a-Jm"></a>五唯者。<a id="a-Jn"></a>一声二触三色四味五香。<a id="a-Jo"></a>是香物唯体唯能。<a id="a-Jp"></a>次五知根。<a id="a-Jq"></a>五知根者。<a id="a-Jr"></a>一耳二皮三眼四舌五鼻。<a id="a-Js"></a>次五作根。<a id="a-Jt"></a>五作根者。<a id="a-Ju"></a>一舌二手三足四男女五大遗。<a id="a-Jv"></a>次心根。<a id="a-Jw"></a>是十六从我慢生。<a id="a-Jx"></a>故说大我慢十六。<a id="a-Jy"></a>复次十六内有五。<a id="a-Jz"></a>从此生五大。<a id="a-K0"></a>十六有五。<a id="a-K1"></a>唯五唯生五大。<a id="a-K2"></a>声唯生空大。<a id="a-K3"></a>触唯生风大。<a id="a-K4"></a>色唯生火大。<a id="a-K5"></a>味唯生水大。<a id="a-K6"></a>香唯生地大。<a id="a-K7"></a>见自性变异我三法得解脱。<a id="a-K8"></a>我今已说竟。<a id="a-K9"></a>外曰。<a id="a-KA"></a>已说从自性生大。<a id="a-KB"></a>大者何为相。<a id="a-KC"></a>以偈答曰。</p>
  <p id="aKD">决智名为大　　法智慧离欲</p>
  <p id="aKE">自在萨埵相　　翻此是多摩</p>
  <p id="aKF">决智名为大者。<a id="a-KG"></a>何名为决智。<a id="a-KH"></a>谓是物名阂是物名人。<a id="a-KI"></a>如此知觉是名决智。<a id="a-KJ"></a>决智即名大。<a id="a-KK"></a>是大有八分。<a id="a-KL"></a>四分名为喜。<a id="a-KM"></a>四分名闇痴。<a id="a-KN"></a>喜分者。<a id="a-KO"></a>谓法与智慧离欲及自在。<a id="a-KP"></a>法者何为相。<a id="a-KQ"></a>夜摩尼夜摩。<a id="a-KR"></a>夜摩者有五。<a id="a-KS"></a>一者无嗔恚。<a id="a-KT"></a>二恭敬师尊。<a id="a-KU"></a>三内外清净。<a id="a-KV"></a>四减损饮食。<a id="a-KW"></a>五者不放逸。<a id="a-KX"></a>尼夜摩亦五。<a id="a-KY"></a>一不杀。<a id="a-KZ"></a>二不盗。<a id="a-Ka"></a>三实语。<a id="a-Kb"></a>四梵行。<a id="a-Kc"></a>五无谄曲。<a id="a-Kd"></a>十种所成就。<a id="a-Ke"></a>是故名为法。<a id="a-Kf"></a>何者名为智。<a id="a-Kg"></a>智有二种。<a id="a-Kh"></a>一外智。<a id="a-Ki"></a>二内智。<a id="a-Kj"></a>外智者。<a id="a-Kk"></a>六皮陀分。<a id="a-Kl"></a>一式叉论。<a id="a-Km"></a>二毗伽罗论。<a id="a-Kn"></a>三劫波论。<a id="a-Ko"></a>四树底张履及论。<a id="a-Kp"></a>五阐陀论。<a id="a-Kq"></a>六尼禄多论。<a id="a-Kr"></a>此六处智名为外。<a id="a-Ks"></a>内智者。<a id="a-Kt"></a>谓三德及我。<a id="a-Ku"></a>是二中间智由外智得。<a id="a-Kv"></a>世间由内智得。<a id="a-Kw"></a>解脱。<a id="a-Kx"></a>何者为离欲。<a id="a-Ky"></a>离欲有二种。<a id="a-Kz"></a>一外二内。<a id="a-L0"></a>外者于诸财物。<a id="a-L1"></a>已见三时苦恼。<a id="a-L2"></a>谓觅时守时失时。<a id="a-L3"></a>又见相着杀害二种过失。<a id="a-L4"></a>因此见故离欲出家。<a id="a-L5"></a>如是离欲未得解脱。<a id="a-L6"></a>此离欲因外智得成。<a id="a-L7"></a>内离欲者。<a id="a-L8"></a>已识人与三德异故求出家。<a id="a-L9"></a>先得内智次得离欲。<a id="a-LA"></a>因此离欲故得解脱。<a id="a-LB"></a>因外离欲犹住生死。<a id="a-LC"></a>因内离欲能得解脱。<a id="a-LD"></a>自在者。<a id="a-LE"></a>自在有八种。<a id="a-LF"></a>一者微细极邻虚。<a id="a-LG"></a>二者轻妙极心神。<a id="a-LH"></a>三者遍满极虚空。<a id="a-LI"></a>四者至得如所意得。<a id="a-LJ"></a>五者三世间之本主。<a id="a-LK"></a>一切处胜他故。<a id="a-LL"></a>六者随欲尘一时能用。<a id="a-LM"></a>七者不系属他。<a id="a-LN"></a>能令三世间众生随我运役。<a id="a-LO"></a>八者随意住。<a id="a-LP"></a>谓随时随处随心得住。<a id="a-LQ"></a>此等四法是萨埵相。<a id="a-LR"></a>若萨埵增长。<a id="a-LS"></a>能伏罗阇及多摩。<a id="a-LT"></a>是时我多喜乐故得法等四德。<a id="a-LU"></a>是名萨埵相。<a id="a-LV"></a>翻此是多摩者。<a id="a-LW"></a>翻法等四相。<a id="a-LX"></a>一非法。<a id="a-LY"></a>二非智。<a id="a-LZ"></a>三爱欲。<a id="a-La"></a>四不自在。<a id="a-Lb"></a>此四法是多摩相。<a id="a-Lc"></a>如是四喜四痴分若与大相应。<a id="a-Ld"></a>大则有八分。<a id="a-Le"></a>变时是前生。</p>
  <p id="aLf">金七十论卷上按开元录亦名僧伽论。<a id="a-Lg"></a>或为二卷云。<a id="a-Lh"></a>右一论外道迦毗罗仙人造。<a id="a-Li"></a>明二十五谛。<a id="a-Lj"></a>所谓数论。<a id="a-Lk"></a>经中云。<a id="a-Ll"></a>迦毗罗论是也。<a id="a-Lm"></a>又长房内典二录。<a id="a-Ln"></a>真谛译中有金七十论二卷。<a id="a-Lo"></a>复有僧伽论三卷。<a id="a-Lp"></a>二目俱存者误也。<a id="a-Lq"></a>此论及胜宗十句义论者。<a id="a-Lr"></a>非是佛法。<a id="a-Ls"></a>而诸外道宗。<a id="a-Lt"></a>以此数胜二论为上。<a id="a-Lu"></a>欲令博学而破邪现正之者。<a id="a-Lv"></a>先须委悉异道之。<a id="a-Lw"></a>宗故译出。<a id="a-Lx"></a>之恐其失而不。<a id="a-Ly"></a>传故编入藏中耳。</p>
 </body>
</html>