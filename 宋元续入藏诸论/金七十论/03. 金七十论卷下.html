<!doctype html>
<html id="z3IBWDl1Dd" data-ver="1079">
 <head>
  <meta charset="utf-8">
  <meta author="迦毗罗仙人">
  <meta library="龙藏">
  <meta catalog="宋元续入藏诸论">
  <meta period="unknown">
 </head>
 <body>
  <h1 id="a1">金七十论卷下</h1>
  <p id="a2">翻喜成就故者。<a id="a-3"></a>翻九分喜及八种成就。<a id="a-4"></a>翻此十七。<a id="a-5"></a>名为智害。<a id="a-6"></a>是十一根坏。<a id="a-7"></a>及十七智害。<a id="a-8"></a>是名二十八。<a id="a-9"></a>云何喜九分。<a id="a-A"></a>以偈释曰。</p>
  <p id="aB">依内有四喜　　自性取时感</p>
  <p id="aC">依外喜有五　　离尘故合九</p>
  <p id="aD">依内有四喜自性取时感者。<a id="a-E"></a>依内者。<a id="a-F"></a>依觉慢心生四种喜。<a id="a-G"></a>一由自性喜。<a id="a-H"></a>二由求取喜。<a id="a-I"></a>三由时节喜。<a id="a-J"></a>四由感得喜。<a id="a-K"></a>为现四喜作如是譬。<a id="a-L"></a>譬诸婆罗门舍俗出家。<a id="a-M"></a>有人问言。<a id="a-N"></a>汝何所解而得出家。<a id="a-O"></a>是人答言。<a id="a-P"></a>我知自性是三世间真实因。<a id="a-Q"></a>故我出家。<a id="a-R"></a>是人唯知自性是因。<a id="a-S"></a>不知常无常有智无智有德无德是遍非遍。<a id="a-T"></a>但知有及因。<a id="a-U"></a>故生欢喜。<a id="a-V"></a>是人无解脱。<a id="a-W"></a>是喜由自性生。<a id="a-X"></a>次问第二婆罗门言。<a id="a-Y"></a>汝何所知而得出家。<a id="a-Z"></a>是人答言。<a id="a-a"></a>我已识自性是世间因。<a id="a-b"></a>我已知取是解脱因。<a id="a-c"></a>虽有自性是实因。<a id="a-d"></a>若无取者解脱不得成。<a id="a-e"></a>故我摄持取。<a id="a-f"></a>取者。<a id="a-g"></a>一切出家行道具。<a id="a-h"></a>具有四种。<a id="a-i"></a>谓三杖澡灌袈裟吉祥等。<a id="a-j"></a>吉祥有五。<a id="a-k"></a>一灰囊。<a id="a-l"></a>二天目珠。<a id="a-m"></a>三三缕缨身。<a id="a-n"></a>四诸咒术章句。<a id="a-o"></a>五以一长草安顶髻上谓吉祥草。<a id="a-p"></a>此五并是学道之具。<a id="a-q"></a>能去不净。<a id="a-r"></a>故曰吉祥。<a id="a-s"></a>就前三种合八具也。<a id="a-t"></a>从此得解脱。<a id="a-u"></a>我由此出家。<a id="a-v"></a>是故第二喜名取。<a id="a-w"></a>因此喜故不得解脱。<a id="a-x"></a>但知自性因。<a id="a-y"></a>不能知余。<a id="a-z"></a>复问第三婆罗门言。<a id="a-10"></a>汝何所知而得出家。<a id="a-11"></a>其人答言。<a id="a-12"></a>自性及四取。<a id="a-13"></a>何所能作。<a id="a-14"></a>我知不受便得解脱故求出家。<a id="a-15"></a>此第三人无有解脱。<a id="a-16"></a>何以故。<a id="a-17"></a>不知二十五句义故。<a id="a-18"></a>是第三喜者名时节喜。<a id="a-19"></a>次问第四婆罗门言。<a id="a-1A"></a>汝何所知而得出家。<a id="a-1B"></a>其人答言。<a id="a-1C"></a>自性取时节何所能作。<a id="a-1D"></a>若离感得我已知由感得故。<a id="a-1E"></a>故得解脱。<a id="a-1F"></a>故我出家。<a id="a-1G"></a>是第四人亦无解脱。<a id="a-1H"></a>无有智故。<a id="a-1I"></a>是第四喜者名感得喜。<a id="a-1J"></a>此四喜依内得成。<a id="a-1K"></a>依外喜有五离尘故合九者。<a id="a-1L"></a>外喜有五种。<a id="a-1M"></a>远离五尘故。<a id="a-1N"></a>譬如一人见五婆罗门出家次第往问。<a id="a-1O"></a>初问第一人言。<a id="a-1P"></a>汝何所知而得出家。<a id="a-1Q"></a>其人答言。<a id="a-1R"></a>世间中有五尘。<a id="a-1S"></a>为得此尘诸事难作。<a id="a-1T"></a>或作田或养兽或事王或商估。<a id="a-1U"></a>离此四事或便作偷贼。<a id="a-1V"></a>是求尘事。<a id="a-1W"></a>决难可作。<a id="a-1X"></a>逼恼自他故。<a id="a-1Y"></a>我见此事故求出家。<a id="a-1Z"></a>是第五人无有解脱。<a id="a-1a"></a>无真实智故。<a id="a-1b"></a>又问第二人言。<a id="a-1c"></a>汝知何法而得出家。<a id="a-1d"></a>其人答言。<a id="a-1e"></a>我知五尘求觅可得。<a id="a-1f"></a>如前方便作田等。<a id="a-1g"></a>得诸尘已守护难作。<a id="a-1h"></a>何以故。<a id="a-1i"></a>五家具诤故。<a id="a-1j"></a>由护此尘应逼自他。<a id="a-1k"></a>我见守护苦故离尘出家。<a id="a-1l"></a>此第六人亦无解脱。<a id="a-1m"></a>无真实智故。<a id="a-1n"></a>次问第三人言。<a id="a-1o"></a>汝何所知而得出家。<a id="a-1p"></a>其人答言。<a id="a-1q"></a>我已能令未得求令得。<a id="a-1r"></a>已得守护令不失。<a id="a-1s"></a>此五尘由自受用故自然成失。<a id="a-1t"></a>若失时即生大苦。<a id="a-1u"></a>由见此失尘过失故求出家。<a id="a-1v"></a>是人亦不得解脱。<a id="a-1w"></a>无真实智故。<a id="a-1x"></a>次问第四人言。<a id="a-1y"></a>汝何所知而得出家。<a id="a-1z"></a>其人答言。<a id="a-20"></a>我已能觅未得得已能护。<a id="a-21"></a>失已亦能更觅。<a id="a-22"></a>若尔何以出家。<a id="a-23"></a>五根无厌足。<a id="a-24"></a>展转求胜故。<a id="a-25"></a>我见此根过故求出家。<a id="a-26"></a>是第八人亦无解脱。<a id="a-27"></a>无真实智故。<a id="a-28"></a>次问第五人言。<a id="a-29"></a>汝何所知而得出家。<a id="a-2A"></a>其人答言。<a id="a-2B"></a>我已能觅未得令得。<a id="a-2C"></a>得已守护令不失。<a id="a-2D"></a>用已更能觅。<a id="a-2E"></a>若求最胜我亦能得。<a id="a-2F"></a>若尔何故出家。<a id="a-2G"></a>由尘四事故应杀害他。<a id="a-2H"></a>若不害者是事不成。<a id="a-2I"></a>若作田者则应斩草伐树。<a id="a-2J"></a>若斗战时则应杀人。<a id="a-2K"></a>或劫他财则损减他。<a id="a-2L"></a>或说其口妄语乃至一切世间过失。<a id="a-2M"></a>并由尘起我知此失故求出家。<a id="a-2N"></a>是第九人亦无解脱。<a id="a-2O"></a>由外厌故不修实智。<a id="a-2P"></a>故说前四依内后五依外故合九喜。<a id="a-2Q"></a>此九种喜。<a id="a-2R"></a>仙人立九名。<a id="a-2S"></a>能清净尘污故说九喜名为水。<a id="a-2T"></a>一润湿水。<a id="a-2U"></a>二深浅水。<a id="a-2V"></a>三流水。<a id="a-2W"></a>四湖水。<a id="a-2X"></a>五善入水。<a id="a-2Y"></a>六善渡水。<a id="a-2Z"></a>七善出水。<a id="a-2a"></a>八光明水。<a id="a-2b"></a>九胜清净水。<a id="a-2c"></a>翻此九喜名九无能。<a id="a-2d"></a>谓非润湿乃至非胜清净水。<a id="a-2e"></a>外曰。<a id="a-2f"></a>此三法与成相违。<a id="a-2g"></a>何法名为成。<a id="a-2h"></a>以偈答曰。</p>
  <p id="a2i">思量闻读诵　　离苦三友得</p>
  <p id="a2j">因施成就八　　前三成就钩</p>
  <p id="a2k">思量闻读诵乃至因施成就八者。<a id="a-2l"></a>此八种能六行得成。<a id="a-2m"></a>如一婆罗门出家学道作是思惟。<a id="a-2n"></a>何事为胜何物真实何物最后究竟。<a id="a-2o"></a>何所作为智慧得成显。<a id="a-2p"></a>故作是思量已即得智慧。<a id="a-2q"></a>自性异觉异慢异五唯异十一根异五大异真我异。<a id="a-2r"></a>二十五真实义中起智慧。<a id="a-2s"></a>由此智慧起六种观。<a id="a-2t"></a>一观五大过失。<a id="a-2u"></a>见失生厌。<a id="a-2v"></a>即离五大。<a id="a-2w"></a>名思量位。<a id="a-2x"></a>二观十一根过失。<a id="a-2y"></a>见失生厌。<a id="a-2z"></a>即离十一根。<a id="a-30"></a>此名持位。<a id="a-31"></a>三用此智慧观五唯过失。<a id="a-32"></a>见失生厌。<a id="a-33"></a>即离五唯。<a id="a-34"></a>名入如位。<a id="a-35"></a>四观慢过失及八自在见失生厌。<a id="a-36"></a>即离慢等。<a id="a-37"></a>名为至位。<a id="a-38"></a>五观觉过失。<a id="a-39"></a>见失生厌。<a id="a-3A"></a>即得离觉名缩位。<a id="a-3B"></a>六观自性过失。<a id="a-3C"></a>见失生厌。<a id="a-3D"></a>即离自性。<a id="a-3E"></a>是位名独存。<a id="a-3F"></a>此婆罗门因是思量故得解脱。<a id="a-3G"></a>此成由思量得故名思量成。<a id="a-3H"></a>思量成已说。<a id="a-3I"></a>次说闻成义。<a id="a-3J"></a>如一婆罗门闻他读诵声。<a id="a-3K"></a>谓自性异觉异乃至真我异。<a id="a-3L"></a>闻此读诵声。<a id="a-3M"></a>已觉知二十五义。<a id="a-3N"></a>即入思量位离五大。<a id="a-3O"></a>入能位离十一根。<a id="a-3P"></a>入如位离五唯。<a id="a-3Q"></a>入至位离慢等。<a id="a-3R"></a>入缩位离于觉。<a id="a-3S"></a>入独存位离自性。<a id="a-3T"></a>是名解脱。<a id="a-3U"></a>闻成义已说。<a id="a-3V"></a>次说读诵义。<a id="a-3W"></a>有八智慧分得成。<a id="a-3X"></a>如一婆罗门往至师家。<a id="a-3Y"></a>一欲乐听闻。<a id="a-3Z"></a>二专心谛听。<a id="a-3a"></a>三摄受。<a id="a-3b"></a>四忆持。<a id="a-3c"></a>五知句义。<a id="a-3d"></a>六思量。<a id="a-3e"></a>七简择。<a id="a-3f"></a>八如实令入。<a id="a-3g"></a>是名八智分。<a id="a-3h"></a>由此智分得二十五义。<a id="a-3i"></a>入六行得解脱离苦三成者。<a id="a-3j"></a>一离内苦。<a id="a-3k"></a>如一婆罗门为内苦所逼谓头痛等。<a id="a-3l"></a>往诣医所得治病已。<a id="a-3m"></a>由此内苦起于欲知。<a id="a-3n"></a>为欲求知灭此苦因。<a id="a-3o"></a>往就师家生八智分。<a id="a-3p"></a>得二十五义入六行观故得解脱。<a id="a-3q"></a>此成由内苦如身苦心苦亦如是。<a id="a-3r"></a>二离外苦。<a id="a-3s"></a>如一婆罗门为外苦所逼。<a id="a-3t"></a>谓人兽翅乃至木石等之所困苦而不能忍。<a id="a-3u"></a>生求欲知灭苦之因。<a id="a-3v"></a>往诣师家修八智分。<a id="a-3w"></a>得二十五义入六行观故得解脱。<a id="a-3x"></a>此成由外苦得。<a id="a-3y"></a>三依天苦。<a id="a-3z"></a>如一婆罗门为天苦所逼。<a id="a-40"></a>谓寒热雨等。<a id="a-41"></a>其不能忍。<a id="a-42"></a>诣师求八智分。<a id="a-43"></a>得二十五义入六行观故得解脱。<a id="a-44"></a>七善友得者。<a id="a-45"></a>不由八智分得。<a id="a-46"></a>但从善友得智慧。<a id="a-47"></a>至智慧究竟则得解脱。<a id="a-48"></a>八因施成者。<a id="a-49"></a>如一婆罗门人所憎恶。<a id="a-4A"></a>知他憎己是故出家。<a id="a-4B"></a>既出家已师及同友。<a id="a-4C"></a>亦生憎恶不与智慧。<a id="a-4D"></a>自知薄福往边村住。<a id="a-4E"></a>自谓此处无婆罗门可安居住。<a id="a-4F"></a>既往住已多得施食。<a id="a-4G"></a>其所余者还施亲友。<a id="a-4H"></a>乃至女人牧人。<a id="a-4I"></a>于是村人并皆爱念。<a id="a-4J"></a>安居欲竟。<a id="a-4K"></a>一切人众并皆嚫施三杖澡灌诸衣物等。<a id="a-4L"></a>近帝释会。<a id="a-4M"></a>时语诸人言。<a id="a-4N"></a>谁能与我还本大国看于此会。<a id="a-4O"></a>若欲去者人人赍物为我将往。<a id="a-4P"></a>往彼到师家已。<a id="a-4Q"></a>选择胜物以供养师。<a id="a-4R"></a>余物次第分与同学。<a id="a-4S"></a>师友众人并生爱念。<a id="a-4T"></a>师即施其智慧。<a id="a-4U"></a>由此智至究竟智即得解脱。<a id="a-4V"></a>此由施得成。<a id="a-4W"></a>此八成者。<a id="a-4X"></a>昔日仙人又立别名。<a id="a-4Y"></a>一自度成。<a id="a-4Z"></a>二善度成。<a id="a-4a"></a>三全度成。<a id="a-4b"></a>四喜度成。<a id="a-4c"></a>五重喜度成。<a id="a-4d"></a>六满喜度成。<a id="a-4e"></a>七爱成。<a id="a-4f"></a>八遍爱成。<a id="a-4g"></a>若翻此八成。<a id="a-4h"></a>则名八无能。<a id="a-4i"></a>谓非度无能乃。<a id="a-4j"></a>至非遍爱无能。<a id="a-4k"></a>如是十一根堕无能。<a id="a-4l"></a>及十七智害无能。<a id="a-4m"></a>为二十八无能。<a id="a-4n"></a>是疑无能喜成转为五十义已说。<a id="a-4o"></a>前三成就钩者。<a id="a-4p"></a>譬如醉象以钩制伏不得随意自在。<a id="a-4q"></a>是五疑二十八无能。<a id="a-4r"></a>九喜所制伏。<a id="a-4s"></a>世间不得真实智。<a id="a-4t"></a>若离实智则无八成故。<a id="a-4u"></a>说前三是成就钩故。<a id="a-4v"></a>次舍疑无能喜勤修八种成。<a id="a-4w"></a>外曰。<a id="a-4x"></a>诸有所熏习体相故轮转生死。<a id="a-4y"></a>前已说。<a id="a-4z"></a>体相有二种。<a id="a-50"></a>一微细体相。<a id="a-51"></a>在初生。<a id="a-52"></a>二父母生身及十一根。<a id="a-53"></a>共相应八有所熏习故轮转生死。<a id="a-54"></a>此中有疑。<a id="a-55"></a>何者先生。<a id="a-56"></a>体相为先。<a id="a-57"></a>诸有为先。<a id="a-58"></a>以偈答曰。</p>
  <p id="a59">离有无别相　　离细相无有</p>
  <p id="a5A">相名及有名　　故生有二种</p>
  <p id="a5B">离有无别相者。<a id="a-5C"></a>若离诸有体相不成。<a id="a-5D"></a>譬如离热火不得成。<a id="a-5E"></a>离细相无有者。<a id="a-5F"></a>若离细相诸有不成。<a id="a-5G"></a>譬如离火热不得成。<a id="a-5H"></a>是两法相依如火与热。<a id="a-5I"></a>此法俱起如牛两角。<a id="a-5J"></a>相名及有名故生有二种者。<a id="a-5K"></a>自性变异有二名。<a id="a-5L"></a>一生相名。<a id="a-5M"></a>二生有名。<a id="a-5N"></a>初生生死即具二种。<a id="a-5O"></a>外曰。<a id="a-5P"></a>此生唯有二种。<a id="a-5Q"></a>更有别名。<a id="a-5R"></a>答曰。<a id="a-5S"></a>昔仙立别名者一自度者。<a id="a-5T"></a>此人最利自思惟得波若成解脱。<a id="a-5U"></a>不由他教故云自度成也。<a id="a-5V"></a>自思惟得不由他故自度。<a id="a-5W"></a>即波若。<a id="a-5X"></a>波若能免此至彼。<a id="a-5Y"></a>故称为度至之时。<a id="a-5Z"></a>则名解脱。<a id="a-5a"></a>解脱即名成。<a id="a-5b"></a>因名为度果名为成。<a id="a-5c"></a>此度成由自思得故云自度成也。<a id="a-5d"></a>后七度成义无异也。<a id="a-5e"></a>但别名不同耳。<a id="a-5f"></a>二善度成者。<a id="a-5g"></a>由自由他故得波若成解脱也。<a id="a-5h"></a>此人神根小劣薄由他教。<a id="a-5i"></a>自义多而能得度脱。<a id="a-5j"></a>故称善度成也。<a id="a-5k"></a>三全度成者。<a id="a-5l"></a>一向由他教得。<a id="a-5m"></a>故称为全。<a id="a-5n"></a>神根复劣也。<a id="a-5o"></a>四喜度成者。<a id="a-5p"></a>此人为内苦所逼。<a id="a-5q"></a>谓头痛等。<a id="a-5r"></a>诣师求治。<a id="a-5s"></a>得暂脱内苦。<a id="a-5t"></a>此为一喜。<a id="a-5u"></a>思惟此脱非是永脱。<a id="a-5v"></a>知独存时乃是永脱。<a id="a-5w"></a>故诣僧佉师学波若求成解脱得复欢喜。<a id="a-5x"></a>从此两喜为名。<a id="a-5y"></a>名喜度成也。<a id="a-5z"></a>五重喜度成者。<a id="a-60"></a>此人为内外两苦所逼。<a id="a-61"></a>诣师请治二苦。<a id="a-62"></a>二苦既暂息。<a id="a-63"></a>即是两喜。<a id="a-64"></a>知此非永脱。<a id="a-65"></a>故求师学度成。<a id="a-66"></a>得故欢喜受重喜名。<a id="a-67"></a>六满喜者。<a id="a-68"></a>此人具为三苦所逼。<a id="a-69"></a>一内苦。<a id="a-6A"></a>头痛等。<a id="a-6B"></a>二外苦。<a id="a-6C"></a>刀杖等。<a id="a-6D"></a>三天苦。<a id="a-6E"></a>风雨寒热等。<a id="a-6F"></a>诣师请治。<a id="a-6G"></a>治之既差。<a id="a-6H"></a>称为遍喜。<a id="a-6I"></a>知非永脱。<a id="a-6J"></a>就师修学故得度成。<a id="a-6K"></a>从此为名。<a id="a-6L"></a>名遍喜度成也。<a id="a-6M"></a>七爱度成者。<a id="a-6N"></a>为师怜爱教彼度成。<a id="a-6O"></a>从师受此名也。<a id="a-6P"></a>八遍爱成者。<a id="a-6Q"></a>此人为一切所憎。<a id="a-6R"></a>而得财布施。<a id="a-6S"></a>遂为一切所爱。<a id="a-6T"></a>一切并欲使其得脱。<a id="a-6U"></a>故云遍爱度成也。<a id="a-6V"></a>是根坏无能有十一。<a id="a-6W"></a>智害无能有十七。<a id="a-6X"></a>合二十八无能。<a id="a-6Y"></a>就五疑九喜八成合五十已说竟也。<a id="a-6Z"></a>前三成就钩者。<a id="a-6a"></a>五疑二十八无能及九喜。<a id="a-6b"></a>是后八喜成就家之钩也。<a id="a-6c"></a>八种应得成解脱而由三故不得。<a id="a-6d"></a>如醉象应自在由钩故不得自在随意。<a id="a-6e"></a>八成亦如是。<a id="a-6f"></a>必由真实智故得八成。<a id="a-6g"></a>为三所钩故不得实智。<a id="a-6h"></a>必须舍前三勤修后八种。<a id="a-6i"></a>外曰。<a id="a-6j"></a>下次问先牒前义。<a id="a-6k"></a>后问先后。<a id="a-6l"></a>诸有所熏习体相故轮转生死者。<a id="a-6m"></a>上来已说也。<a id="a-6n"></a>诸有即是八有。<a id="a-6o"></a>谓四法四非法。<a id="a-6p"></a>四法者。<a id="a-6q"></a>一法二智三离欲四自在。<a id="a-6r"></a>翻此四法即四非法也。<a id="a-6s"></a>八名为有。<a id="a-6t"></a>前四法所熏习。<a id="a-6u"></a>能令得天道。<a id="a-6v"></a>后四非法所熏习。<a id="a-6w"></a>能令得人兽二道也。<a id="a-6x"></a>所熏是体相。<a id="a-6y"></a>体相有二种。<a id="a-6z"></a>自性觉慢五唯名微细体相。<a id="a-70"></a>从五唯所生与十一根相应起者名粗体相。<a id="a-71"></a>是八种有及所熏习二体相谁为先生。<a id="a-72"></a>八有在先二体在先耶。<a id="a-73"></a>答二解释明八有与体相无有先后。<a id="a-74"></a>必相应俱生。<a id="a-75"></a>如火与热不得相离。<a id="a-76"></a>如牛两角必也俱起。<a id="a-77"></a>八有与体相亦尔。<a id="a-78"></a>有自性觉慢五唯细体相时必有八。<a id="a-79"></a>有中四种。<a id="a-7A"></a>若非四法即有四。<a id="a-7B"></a>法非法决不得相离。<a id="a-7C"></a>是父母所生。<a id="a-7D"></a>粗身亦如是。<a id="a-7E"></a>体相亦如是。<a id="a-7F"></a>与八有决不得相离也。<a id="a-7G"></a>四有第三生名含识生。<a id="a-7H"></a>如偈所说。</p>
  <p id="a7I">天道有八分　　兽道有五分</p>
  <p id="a7J">人道唯一生　　略名含识生</p>
  <p id="a7K">天道有八分者。<a id="a-7L"></a>一梵王生。<a id="a-7M"></a>二世主生。<a id="a-7N"></a>三天帝生。<a id="a-7O"></a>四乾闼婆生。<a id="a-7P"></a>五阿修罗生。<a id="a-7Q"></a>六夜叉生。<a id="a-7R"></a>七罗刹生。<a id="a-7S"></a>八沙神生。<a id="a-7T"></a>兽道有五分者。<a id="a-7U"></a>一由足生。<a id="a-7V"></a>二飞行生。<a id="a-7W"></a>三胸行生。<a id="a-7X"></a>四傍形生。<a id="a-7Y"></a>五不行生。<a id="a-7Z"></a>人道唯一生者。<a id="a-7a"></a>人道唯一类故。<a id="a-7b"></a>说含识有三种。<a id="a-7c"></a>谓天兽人三及相有为三。<a id="a-7d"></a>外曰。<a id="a-7e"></a>三世间中何物得何处增多。<a id="a-7f"></a>以偈答曰。</p>
  <p id="a7g">向上喜乐多　　根生多痴闇</p>
  <p id="a7h">中生多忧苦　　梵初柱为后</p>
  <p id="a7i">向上喜乐多者。<a id="a-7j"></a>梵生处等喜乐最为多。<a id="a-7k"></a>此亦有忧闇。<a id="a-7l"></a>为喜乐伏逼故。<a id="a-7m"></a>梵等诸天多受欢乐。<a id="a-7n"></a>根生多痴暗者。<a id="a-7o"></a>谓兽翅乃至柱等不行生。<a id="a-7p"></a>此中暗痴为多。<a id="a-7q"></a>此亦有忧乐。<a id="a-7r"></a>为暗痴伏逼故。<a id="a-7s"></a>兽等多暗痴。<a id="a-7t"></a>根生者三生。<a id="a-7u"></a>其最下故说根。<a id="a-7v"></a>中生多忧苦者。<a id="a-7w"></a>人生中忧苦为多。<a id="a-7x"></a>亦有喜暗痴。<a id="a-7y"></a>以忧多故。<a id="a-7z"></a>伏逼喜闇故。<a id="a-80"></a>人中多忧苦。<a id="a-81"></a>人道名中者。<a id="a-82"></a>三道居中故。<a id="a-83"></a>最后生者。<a id="a-84"></a>云何说名柱。<a id="a-85"></a>谓草木山石等。<a id="a-86"></a>三世间由此荷持故说名柱。<a id="a-87"></a>如是相生有生及含识生已具说此三生是自。<a id="a-88"></a>性所作故。<a id="a-89"></a>自性事已满。<a id="a-8A"></a>谓生世间及得解脱。<a id="a-8B"></a>外曰。<a id="a-8C"></a>三世间中人天及狩谁受苦乐。<a id="a-8D"></a>为自性受。<a id="a-8E"></a>为觉慢五唯乃至十一根等受。<a id="a-8F"></a>为是人我受。<a id="a-8G"></a>以偈答曰。</p>
  <p id="a8H">此中老死苦　　唯智人能受</p>
  <p id="a8I">体相未离时　　故略说是苦</p>
  <p id="a8J">此中老死苦唯智人能受者。<a id="a-8K"></a>三世间中有苦。<a id="a-8L"></a>是老所作。<a id="a-8M"></a>皮皱发白脱落气[口*束]扶杖亲友所轻。<a id="a-8N"></a>如是等苦并由老故。<a id="a-8O"></a>死苦者。<a id="a-8P"></a>有人得八自在。<a id="a-8Q"></a>或得五微尘。<a id="a-8R"></a>或得粗尘。<a id="a-8S"></a>是人临死。<a id="a-8T"></a>为阎罗所录。<a id="a-8U"></a>此中受苦名为死苦。<a id="a-8V"></a>复有中间时三苦。<a id="a-8W"></a>智人能受此三苦。<a id="a-8X"></a>自性及粗身。<a id="a-8Y"></a>无智故不能受。<a id="a-8Z"></a>故说人苦非自性等苦。<a id="a-8a"></a>外曰。<a id="a-8b"></a>几时人受此苦。<a id="a-8c"></a>答曰。<a id="a-8d"></a>体相未离时。<a id="a-8e"></a>故略说是苦。<a id="a-8f"></a>大等相及细身苦未相离。<a id="a-8g"></a>是粗身于世间中轮转未相离。<a id="a-8h"></a>如是时中人我受苦。<a id="a-8i"></a>若细粗相离时。<a id="a-8j"></a>人我即解脱。<a id="a-8k"></a>若解脱时如是等苦毕竟不受。<a id="a-8l"></a>若未离细粗相。<a id="a-8m"></a>则不得解脱苦。<a id="a-8n"></a>故略说细相粗相名为苦。<a id="a-8o"></a>外曰。<a id="a-8p"></a>自性事唯此为更有耶。<a id="a-8q"></a>以偈答曰。</p>
  <p id="a8r">自性事如此　　觉等及五大</p>
  <p id="a8s">为脱三处人　　为他如自事</p>
  <p id="a8t">自性事如此觉等及五大者。<a id="a-8u"></a>此偈说何义。<a id="a-8v"></a>谓七十偈义。<a id="a-8w"></a>其相已成满。<a id="a-8x"></a>云何如此。<a id="a-8y"></a>自性两种事已显现故。<a id="a-8z"></a>一者次第起生死。<a id="a-90"></a>令我与三世间尘相应。<a id="a-91"></a>得次第起。<a id="a-92"></a>初起觉从觉起慢从慢起五唯。<a id="a-93"></a>从五唯起十一根及五大。<a id="a-94"></a>此二十三事。<a id="a-95"></a>身觉为初。<a id="a-96"></a>以五大为后。<a id="a-97"></a>二者为脱三处人为他如自事者。<a id="a-98"></a>为解脱天道中人我及人兽道中人我。<a id="a-99"></a>次第作八成。<a id="a-9A"></a>今见自性我中间。<a id="a-9B"></a>此两但为他不为自。<a id="a-9C"></a>譬如有人作朋友事不作自事。<a id="a-9D"></a>如是自性但作他事无自为事。<a id="a-9E"></a>外曰。<a id="a-9F"></a>汝说自性作人我事已则得离我。<a id="a-9G"></a>此自性无知。<a id="a-9H"></a>唯人我有知。<a id="a-9I"></a>云何作意令他与尘相应。<a id="a-9J"></a>轮转三世间。<a id="a-9K"></a>后令得解脱。<a id="a-9L"></a>若有是意非谓无知。<a id="a-9M"></a>答曰。<a id="a-9N"></a>已见无知如物有合有离。<a id="a-9O"></a>如偈说言。</p>
  <p id="a9P">为增长犊子　　无知转为乳</p>
  <p id="a9Q">为解脱人我　　无知性亦尔</p>
  <p id="a9R">为增长犊子无知转为乳者。<a id="a-9S"></a>如世间中无知水草牛所啖食。<a id="a-9T"></a>应长养犊子。<a id="a-9U"></a>如作如此计于。<a id="a-9V"></a>一年内能转作乳。<a id="a-9W"></a>犊子既长。<a id="a-9X"></a>能啖草已。<a id="a-9Y"></a>牛复食水草。<a id="a-9Z"></a>则不变为乳。<a id="a-9a"></a>为解脱人我无知性亦尔者。<a id="a-9b"></a>如是无知自性为我作事令得解脱。<a id="a-9c"></a>或合或离。<a id="a-9d"></a>离竟不更合。<a id="a-9e"></a>复次偈言。</p>
  <p id="a9f">为离不安定　　如世间作事</p>
  <p id="a9g">为令我解脱　　不了事亦尔</p>
  <p id="a9h">为离不安定如世间作事者。<a id="a-9i"></a>如世间人心不安定。<a id="a-9j"></a>往还彼此为离不安定故。<a id="a-9k"></a>为令我解脱不了事亦尔者。<a id="a-9l"></a>自性由我故如有不安定。<a id="a-9m"></a>为我应作事。<a id="a-9n"></a>一取声等尘二取三德。<a id="a-9o"></a>我中间除不安定已。<a id="a-9p"></a>最后得相离。<a id="a-9q"></a>不了者是自性别名。<a id="a-9r"></a>已过根故。<a id="a-9s"></a>故亦称为冥。<a id="a-9t"></a>云何知。<a id="a-9u"></a>有如前说有五因缘知自性是有。<a id="a-9v"></a>如前偈说。<a id="a-9w"></a>别类有量故。<a id="a-9x"></a>同性能生故。<a id="a-9y"></a>因果差别故。<a id="a-9z"></a>遍相无别故。<a id="a-A0"></a>以如此道理。<a id="a-A1"></a>故知自性是有。<a id="a-A2"></a>复次偈言。</p>
  <p id="aA3">如伎出舞堂　　现他还更隐</p>
  <p id="aA4">令我显自身　　自性离亦尔</p>
  <p id="aA5">如伎出舞堂现他还更隐者。<a id="a-A6"></a>如一伎儿作歌舞等乐现身示观者。<a id="a-A7"></a>彼人见我已。<a id="a-A8"></a>我事已究竟还隐于障中。<a id="a-A9"></a>自性亦如是。<a id="a-AA"></a>或约觉现身。<a id="a-AB"></a>或约慢现身。<a id="a-AC"></a>或约五唯五根五作五大等现身。<a id="a-AD"></a>或约喜忧闇痴三德及三世间等现身。<a id="a-AE"></a>现身已然后则远离不复受三热故。<a id="a-AF"></a>说令我显自身自性离亦尔。<a id="a-AG"></a>外曰自性显自性身有几种方便。<a id="a-AH"></a>以偈答曰。</p>
  <p id="aAI">以种种方便　　作恩于无恩</p>
  <p id="aAJ">有德于无德　　为他事无用</p>
  <p id="aAK">以种种方便作恩于无恩者。<a id="a-AL"></a>声触色味香等尘。<a id="a-AM"></a>能显现于我。<a id="a-AN"></a>义说显是事。<a id="a-AO"></a>我汝更互异。<a id="a-AP"></a>我受性恩已。<a id="a-AQ"></a>无一恩酬性。<a id="a-AR"></a>有德于无德为他事无用者。<a id="a-AS"></a>自性有三德。<a id="a-AT"></a>谓喜忧暗痴。<a id="a-AU"></a>我则无此德。<a id="a-AV"></a>犹如有人利亲益友不望彼恩。<a id="a-AW"></a>如是自性。<a id="a-AX"></a>从初为我作随意事乃至解脱。<a id="a-AY"></a>我无一时报彼恩事。<a id="a-AZ"></a>故说为他事无用。<a id="a-Aa"></a>外曰。<a id="a-Ab"></a>我正遍见自性已。<a id="a-Ac"></a>然后得解脱。<a id="a-Ad"></a>为仿佛见耶。<a id="a-Ae"></a>以偈答曰。</p>
  <p id="aAf">太极濡自性　　我计更无物</p>
  <p id="aAg">我今已被见　　因此藏不现</p>
  <p id="aAh">太极濡自性我计更无物者。<a id="a-Ai"></a>如世间中见一人有女大胜德。<a id="a-Aj"></a>复次见第二女其德最胜。<a id="a-Ak"></a>即作计言。<a id="a-Al"></a>是女最胜无更及者。<a id="a-Am"></a>自性亦如是。<a id="a-An"></a>二十四义中无有一物如其柔软。<a id="a-Ao"></a>云何知如此。<a id="a-Ap"></a>不能忍受他见故。<a id="a-Aq"></a>外曰。<a id="a-Ar"></a>是义不然。<a id="a-As"></a>人我独存。<a id="a-At"></a>不由见自性故如执自在因师说。</p>
  <p id="aAu">我痴无自性　　自安乐苦中</p>
  <p id="aAv">自在天使去　　天上及地狱</p>
  <p id="aAw">因此执故若我见自性。<a id="a-Ax"></a>自性不得离。<a id="a-Ay"></a>故自性柔软不得成。<a id="a-Az"></a>复次执自然因师说。<a id="a-B0"></a>见自性得解脱。<a id="a-B1"></a>是义不然。<a id="a-B2"></a>解脱自然得故。<a id="a-B3"></a>如前偈说。</p>
  <p id="aB4">能令鹅白色　　作鹦鹉青色</p>
  <p id="aB5">是因能生我　　造孔雀斑色</p>
  <p id="aB6">如是一切世间。<a id="a-B7"></a>自然为因。<a id="a-B8"></a>是故自然解脱不由自性。<a id="a-B9"></a>复有师说。<a id="a-BA"></a>若见自性得解脱。<a id="a-BB"></a>是事不然由人我解脱故。<a id="a-BC"></a>如偈中说。</p>
  <p id="aBD">四皮陀歌赞　　已有当有人</p>
  <p id="aBE">死活等自在　　行遍不重行</p>
  <p id="aBF">是故解脱不由见自性。<a id="a-BG"></a>答曰。<a id="a-BH"></a>汝言自在天为因。<a id="a-BI"></a>是义不然。<a id="a-BJ"></a>云何如此。<a id="a-BK"></a>以无德故。<a id="a-BL"></a>自在天无有三德。<a id="a-BM"></a>世间有三德。<a id="a-BN"></a>因果不相似。<a id="a-BO"></a>是故自在不为因。<a id="a-BP"></a>唯有自性有三德。<a id="a-BQ"></a>世间有三德故。<a id="a-BR"></a>知自性能为因。<a id="a-BS"></a>是故人我亦不为因。<a id="a-BT"></a>无有三德故。<a id="a-BU"></a>自然为世间因是义不然。<a id="a-BV"></a>非证比量境界故。<a id="a-BW"></a>证量者。<a id="a-BX"></a>见先作因。<a id="a-BY"></a>然后得果。<a id="a-BZ"></a>以知者由此证见比度去来亦知如此若。<a id="a-Ba"></a>汝说由圣言故是故得知。<a id="a-Bb"></a>是义不然。<a id="a-Bc"></a>颠倒说故。<a id="a-Bd"></a>是故不成圣。<a id="a-Be"></a>外曰。<a id="a-Bf"></a>又有诸说。<a id="a-Bg"></a>谓时节为因。<a id="a-Bh"></a>如偈所言。</p>
  <p id="aBi">时节熟众生　　及灭减众生</p>
  <p id="aBj">世眠时节觉　　谁能欺时节</p>
  <p id="aBk">一切诸事皆由时节。<a id="a-Bl"></a>是故不关见自性得解脱。<a id="a-Bm"></a>答曰。<a id="a-Bn"></a>时节因不然。<a id="a-Bo"></a>三摄中无故。<a id="a-Bp"></a>自性变异我摄诸法皆尽离三无别法。<a id="a-Bq"></a>此中时节不被摄故知时节无。<a id="a-Br"></a>此变异体说名时节。<a id="a-Bs"></a>过去变异名过去时。<a id="a-Bt"></a>现在未来亦复如是。<a id="a-Bu"></a>故知时节者。<a id="a-Bv"></a>是变异别名。<a id="a-Bw"></a>以是义故自性为正因。<a id="a-Bx"></a>若人得如此正智。<a id="a-By"></a>是时即得正遍见自性。<a id="a-Bz"></a>自性即隐离。<a id="a-C0"></a>以自性离故。<a id="a-C1"></a>故我得解脱。<a id="a-C2"></a>故说太极软自性我计更无物。<a id="a-C3"></a>外曰。<a id="a-C4"></a>自性若被见。<a id="a-C5"></a>云何得离。<a id="a-C6"></a>答曰。<a id="a-C7"></a>我今已被见。<a id="a-C8"></a>因此藏不现。<a id="a-C9"></a>譬如贵家女其性最为善。<a id="a-CA"></a>有人卒来见。<a id="a-CB"></a>是女即羞隐。<a id="a-CC"></a>自性亦如是。<a id="a-CD"></a>若我正遍见。<a id="a-CE"></a>即离便藏隐。<a id="a-CF"></a>唯我独自存。<a id="a-CG"></a>外曰。<a id="a-CH"></a>世间及聪明同说此言。<a id="a-CI"></a>人缚人解人轮转生死。<a id="a-CJ"></a>此言实不实。<a id="a-CK"></a>答曰。<a id="a-CL"></a>此言不实。<a id="a-CM"></a>云何知。<a id="a-CN"></a>如偈所说。</p>
  <p id="aCO">人无缚无脱　　无轮转生死</p>
  <p id="aCP">轮转及系缚　　解脱唯自性</p>
  <p id="aCQ">人无缚无脱者。<a id="a-CR"></a>人我不被缚。<a id="a-CS"></a>云何如此。<a id="a-CT"></a>无三德故以。<a id="a-CU"></a>遍满故无变异故。<a id="a-CV"></a>无有事故。<a id="a-CW"></a>系缚者。<a id="a-CX"></a>由有三德。<a id="a-CY"></a>人我无三德。<a id="a-CZ"></a>故无自性缚。<a id="a-Ca"></a>以遍满者。<a id="a-Cb"></a>缚义有彼此。<a id="a-Cc"></a>在此不出彼。<a id="a-Cd"></a>是故名为缚。<a id="a-Ce"></a>人我无彼此。<a id="a-Cf"></a>是故无有缚。<a id="a-Cg"></a>无变异者。<a id="a-Ch"></a>从觉乃至大。<a id="a-Ci"></a>此变异属自性不属我。<a id="a-Cj"></a>是故人我无变异缚。<a id="a-Ck"></a>无有事者。<a id="a-Cl"></a>我非作者故。<a id="a-Cm"></a>故不能作事。<a id="a-Cn"></a>施等诸事。<a id="a-Co"></a>皆属自性故。<a id="a-Cp"></a>我非施缚。<a id="a-Cq"></a>若非被缚。<a id="a-Cr"></a>是故非被脱义得自然脱。<a id="a-Cs"></a>无轮转生死者。<a id="a-Ct"></a>遍满一切处。<a id="a-Cu"></a>云何得轮转。<a id="a-Cv"></a>行所未曾至。<a id="a-Cw"></a>是乃名轮转。<a id="a-Cx"></a>我无处不遍故无轮转义。<a id="a-Cy"></a>若人不知此实义。<a id="a-Cz"></a>得说我被缚及轮转。<a id="a-D0"></a>外曰。<a id="a-D1"></a>若尔谁被缚及轮转。<a id="a-D2"></a>答曰。<a id="a-D3"></a>轮转及系缚。<a id="a-D4"></a>解脱唯自性。<a id="a-D5"></a>自性由自性。<a id="a-D6"></a>变异及施等能自缚身。<a id="a-D7"></a>是五唯细身与十三具相应。<a id="a-D8"></a>为三缚所系。<a id="a-D9"></a>轮转三世间生。<a id="a-DA"></a>若得正遍智生能解三缚舍离轮转则便解脱。<a id="a-DB"></a>故说三世间依性能造作事。<a id="a-DC"></a>若汝说人被缚世间解脱生死。<a id="a-DD"></a>是义不然。<a id="a-DE"></a>复次偈言。</p>
  <p id="aDF">如是真实义　　数习无余故</p>
  <p id="aDG">无我及我所　　无倒净独智</p>
  <p id="aDH">如是真实义者。<a id="a-DI"></a>如前已说二十五义。<a id="a-DJ"></a>数习无余故者。<a id="a-DK"></a>于六行中数数修习故。<a id="a-DL"></a>无余者。<a id="a-DM"></a>修习究竟故。<a id="a-DN"></a>智慧得生。<a id="a-DO"></a>因此智慧无执我执我所执。<a id="a-DP"></a>此三执及五疑。<a id="a-DQ"></a>并得灭尽。<a id="a-DR"></a>一切事及身。<a id="a-DS"></a>皆自性所作。<a id="a-DT"></a>非无非我非我所。<a id="a-DU"></a>悉属自性故。<a id="a-DV"></a>因此修智慧得生清净独存。<a id="a-DW"></a>因此智我得解脱。<a id="a-DX"></a>外曰。<a id="a-DY"></a>我由此智何所作。<a id="a-DZ"></a>以偈答曰。</p>
  <p id="aDa">由智不更生　　我意竟舍事</p>
  <p id="aDb">人我见自性　　如静住观舞</p>
  <p id="aDc">由智不更生者。<a id="a-Dd"></a>由此实智故自性不更生觉慢五唯等。<a id="a-De"></a>如偈所言。</p>
  <p id="aDf">如谷有水土　　无糠不生芽</p>
  <p id="aDg">智力制伏故　　性不生亦尔</p>
  <p id="aDh">我意竟舍事者。<a id="a-Di"></a>为我作二种事已究竟。<a id="a-Dj"></a>一者受用尘。<a id="a-Dk"></a>二见自性。<a id="a-Dl"></a>我中间故自性离一切事。<a id="a-Dm"></a>如我见自性如静住观舞者。<a id="a-Dn"></a>如观伎人安坐直住。<a id="a-Do"></a>我亦如是。<a id="a-Dp"></a>种种事中观此自性。<a id="a-Dq"></a>我终不动。<a id="a-Dr"></a>如作是计。<a id="a-Ds"></a>是其二缚一切人。<a id="a-Dt"></a>后时亦能解脱一切人。<a id="a-Du"></a>外曰。<a id="a-Dv"></a>智于自性我中何所作。<a id="a-Dw"></a>以偈答曰。</p>
  <p id="aDx">我见已舍住　　我被见离藏</p>
  <p id="aDy">自性我虽合　　无用故不生</p>
  <p id="aDz">我见已舍住者。<a id="a-E0"></a>如世间人见诸伎女种种歌舞。<a id="a-E1"></a>作是计云我已见足直舍心住。<a id="a-E2"></a>伎女念云。<a id="a-E3"></a>我事已被见即隐离是处人我亦如是。<a id="a-E4"></a>见自性已直舍而住。<a id="a-E5"></a>自性亦如是。<a id="a-E6"></a>既被见已即舍离住。<a id="a-E7"></a>外曰。<a id="a-E8"></a>人我者遍满。<a id="a-E9"></a>自性亦遍满。<a id="a-EA"></a>是二相合恒有不可离。<a id="a-EB"></a>从此和合云何不更生身。<a id="a-EC"></a>答曰。<a id="a-ED"></a>自性我虽合无用故不生。<a id="a-EE"></a>汝说我与自性遍满故恒合义实如是。<a id="a-EF"></a>若如此云何不更生。<a id="a-EG"></a>生用无有故。<a id="a-EH"></a>生用有二种。<a id="a-EI"></a>初令我与尘相应。<a id="a-EJ"></a>后令我见自性差别。<a id="a-EK"></a>此两用见究竟故不复更生。<a id="a-EL"></a>外曰。<a id="a-EM"></a>若如此是用则不定和合为因故。<a id="a-EN"></a>答曰。<a id="a-EO"></a>正遍知力故。<a id="a-EP"></a>由此智我见自性。<a id="a-EQ"></a>熟厌离已见虽复和合亦不得生。<a id="a-ER"></a>譬如出债主与负债人。<a id="a-ES"></a>先为债相应。<a id="a-ET"></a>既还债已虽复和合不更相关。<a id="a-EU"></a>我与自性亦如是。<a id="a-EV"></a>外曰。<a id="a-EW"></a>若由智故得解脱。<a id="a-EX"></a>汝亦有智我亦有智。<a id="a-EY"></a>云何二人不俱解脱。<a id="a-EZ"></a>以偈答曰。</p>
  <p id="aEa">由正遍知故　　法等不成因</p>
  <p id="aEb">轮转已直住　　如轮身被成</p>
  <p id="aEc">由正遍知故法等不成因者。<a id="a-Ed"></a>正者如实知二十五义。<a id="a-Ee"></a>遍知者二十五义不多不少。<a id="a-Ef"></a>由此智力。<a id="a-Eg"></a>一法二非法三非智四离欲五非离欲六自在七不自在。<a id="a-Eh"></a>此七被烧坏故不能作因。<a id="a-Ei"></a>譬如种子。<a id="a-Ej"></a>既被火烧不复生芽。<a id="a-Ek"></a>如是七种为智慧得故不成[囗@方]。<a id="a-El"></a>如是之人去来轮转故。<a id="a-Em"></a>昔时由此法等宿世因得轮转七处。<a id="a-En"></a>今为智慧故。<a id="a-Eo"></a>此因不能生依因。<a id="a-Ep"></a>譬如伞无影亦随无。<a id="a-Eq"></a>如是宿因无故是身亦无。<a id="a-Er"></a>如是智人宿世速行因息故直住如轮被制。<a id="a-Es"></a>外曰。<a id="a-Et"></a>若人得智慧。<a id="a-Eu"></a>何时得解脱。<a id="a-Ev"></a>以偈答曰。</p>
  <p id="aEw">舍身时事显　　自性远离时</p>
  <p id="aEx">决定及毕竟　　二独存得成</p>
  <p id="aEy">舍身时者。<a id="a-Ez"></a>先所作法非法灭时。<a id="a-F0"></a>正舍此身时。<a id="a-F1"></a>内身有地大。<a id="a-F2"></a>还外地相应。<a id="a-F3"></a>乃至内空亦还空大。<a id="a-F4"></a>五根还五唯。<a id="a-F5"></a>乃至心根亦还五唯。<a id="a-F6"></a>事显自性远离时者。<a id="a-F7"></a>一切起生死事及解脱事。<a id="a-F8"></a>已满足故。<a id="a-F9"></a>是故自性远离我。<a id="a-FA"></a>是时中决定及毕竟二独存得成。<a id="a-FB"></a>决定独存者。<a id="a-FC"></a>由实知故。<a id="a-FD"></a>离医方及诸道异执。<a id="a-FE"></a>毕竟者离四皮陀果。<a id="a-FF"></a>及不由智离欲果是。<a id="a-FG"></a>独存者决定无二。<a id="a-FH"></a>毕竟者无复边际。<a id="a-FI"></a>此二独存二时中独存。<a id="a-FJ"></a>外曰。<a id="a-FK"></a>此正遍知何用。<a id="a-FL"></a>以偈答曰。</p>
  <p id="aFM">是智为我用　　秘密大仙说</p>
  <p id="aFN">世间生住灭　　此中得思量</p>
  <p id="aFO">是智为我用者。<a id="a-FP"></a>是智者二十五义正遍知。<a id="a-FQ"></a>为我用者独存解脱。<a id="a-FR"></a>秘密大仙说者秘密者。<a id="a-FS"></a>诸邪说义之所隐覆。<a id="a-FT"></a>不能得显。<a id="a-FU"></a>离正师不可得故。<a id="a-FV"></a>秘密应施五德婆罗门不施余人故名秘密。<a id="a-FW"></a>五德者。<a id="a-FX"></a>一生地好。<a id="a-FY"></a>二姓族好。<a id="a-FZ"></a>三行好。<a id="a-Fa"></a>四有能。<a id="a-Fb"></a>五欲得。<a id="a-Fc"></a>具此智慧乃堪施法。<a id="a-Fd"></a>余则不与。<a id="a-Fe"></a>故称秘密。<a id="a-Ff"></a>大仙说者。<a id="a-Fg"></a>迦毗罗仙人如次第所说。<a id="a-Fh"></a>外曰。<a id="a-Fi"></a>此智中何所思量。<a id="a-Fj"></a>答曰。<a id="a-Fk"></a>世间生住灭。<a id="a-Fl"></a>此中得思量。<a id="a-Fm"></a>世间初梵及后住。<a id="a-Fn"></a>此中生住灭。<a id="a-Fo"></a>生者从自性生觉。<a id="a-Fp"></a>乃至生五大。<a id="a-Fq"></a>住者由细身诸有所薰习轮转三世间中。<a id="a-Fr"></a>灭者由八成永得独存。<a id="a-Fs"></a>此三义智中显现故。<a id="a-Ft"></a>离三无余义故。<a id="a-Fu"></a>故究竟智。<a id="a-Fv"></a>外曰。<a id="a-Fw"></a>此智从何而得。<a id="a-Fx"></a>以偈答曰。</p>
  <p id="aFy">是智胜吉祥　　牟尼依悲说</p>
  <p id="aFz">先为阿修利　　次与般尸诃</p>
  <p id="aG0">是智胜吉祥者。<a id="a-G1"></a>此智昔四皮陀未出时初得成就。<a id="a-G2"></a>由此智四皮陀及诸道。<a id="a-G3"></a>后得成故。<a id="a-G4"></a>故说一切最胜。<a id="a-G5"></a>三种苦及二十四本苦并三缚。<a id="a-G6"></a>由此智故我得远离独存解脱。<a id="a-G7"></a>故说此智最吉祥。<a id="a-G8"></a>牟尼依悲说者。<a id="a-G9"></a>谁初得此智。<a id="a-GA"></a>谓迦毗罗大仙人。<a id="a-GB"></a>如前说。<a id="a-GC"></a>迦毗罗仙人初出有四德。<a id="a-GD"></a>一法二智三离欲四自在。<a id="a-GE"></a>得此智已依大悲说。<a id="a-GF"></a>护持此智为欲度他。<a id="a-GG"></a>由慈悲故先为阿修利说。<a id="a-GH"></a>是阿修利仙人。<a id="a-GI"></a>次为般尸诃说。<a id="a-GJ"></a>是般尸诃广说此论。<a id="a-GK"></a>有六十千偈。<a id="a-GL"></a>迦毗罗仙人为阿修利略说如此。<a id="a-GM"></a>最初唯闇生此暗中有智田。<a id="a-GN"></a>智田即是人有人未有智故称为田。<a id="a-GO"></a>次回转变异。<a id="a-GP"></a>此第一转生。<a id="a-GQ"></a>乃至解脱。<a id="a-GR"></a>阿修利仙人为般尸诃略说亦如是。<a id="a-GS"></a>是般尸诃广说此智有六十千偈。<a id="a-GT"></a>次第乃至婆罗门姓拘式名自在黑。<a id="a-GU"></a>抄集出七十偈。<a id="a-GV"></a>故说偈言。</p>
  <p id="aGW">弟子次第来　　传受大师智</p>
  <p id="aGX">自在黑略说　　已知实义本</p>
  <p id="aGY">弟子次第来传受大师智者。<a id="a-GZ"></a>是智者从迦毗罗来至阿修利。<a id="a-Ga"></a>阿修利传与般尸诃。<a id="a-Gb"></a>般尸诃传与褐伽。<a id="a-Gc"></a>褐伽传与优楼佉。<a id="a-Gd"></a>优楼佉与跋婆利。<a id="a-Ge"></a>跋婆利自在黑。<a id="a-Gf"></a>如是次第自在黑得此智。<a id="a-Gg"></a>见大论难可受持。<a id="a-Gh"></a>故略抄七十偈。<a id="a-Gi"></a>如前说。<a id="a-Gj"></a>三苦所逼故欲知灭苦因等。<a id="a-Gk"></a>故说自在黑略说已知实义本。<a id="a-Gl"></a>此中有聪明人。<a id="a-Gm"></a>说偈言。</p>
  <p id="aGn">此七十偈论　　摄六万义尽</p>
  <p id="aGo">此中说缘生　　乃至五十义</p>
  <p id="aGp">彼义者不出此义。<a id="a-Gq"></a>如前偈说。</p>
  <p id="aGr">生因觉为体　　疑无能成喜</p>
  <p id="aGs">思量德不平　　觉生五十分</p>
  <p id="aGt">复有十义。<a id="a-Gu"></a>如偈所说。</p>
  <p id="aGv">有一意用义　　五义已独存</p>
  <p id="aGw">会离人我多　　身住是十义</p>
  <p id="aGx">有义者。<a id="a-Gy"></a>因中有果义。<a id="a-Gz"></a>一义者。<a id="a-H0"></a>自性一随多人用回转。<a id="a-H1"></a>意用者。<a id="a-H2"></a>令我与诸尘相应后令见中间。<a id="a-H3"></a>五义者。<a id="a-H4"></a>有五道理立自性。<a id="a-H5"></a>有五道理立人我。<a id="a-H6"></a>如前说。<a id="a-H7"></a>独存者由正遍知定极独存。<a id="a-H8"></a>和合及离者。<a id="a-H9"></a>遍满故和合。<a id="a-HA"></a>事显故相离。<a id="a-HB"></a>人我多者。<a id="a-HC"></a>生死不同故。<a id="a-HD"></a>此义如前说。<a id="a-HE"></a>身住者。<a id="a-HF"></a>由细身乃至未生智。<a id="a-HG"></a>此十义与五十义合。<a id="a-HH"></a>是六万偈所说。<a id="a-HI"></a>是故七十论与六万义等。<a id="a-HJ"></a>外曰。<a id="a-HK"></a>大论与七十有何异。<a id="a-HL"></a>答曰。<a id="a-HM"></a>昔时圣传及破他执彼有此无。<a id="a-HN"></a>是异义如是。<a id="a-HO"></a>论义已究竟。</p>
 </body>
</html>