<!doctype html>
<html id="z3IBWEG1Du" data-ver="505">
 <head>
  <meta charset="utf-8">
  <meta author="法护">
  <meta library="龙藏">
  <meta catalog="宋元续入藏诸论">
  <meta period="宋">
 </head>
 <body>
  <h1 id="a1">大乘宝要义论卷第五</h1>
  <p id="a2">如地藏经云。<a id="a-3"></a>复次有刹帝利旃陀罗乃至长者旃陀罗人。<a id="a-4"></a>于其所为四方僧众造立寺舍园林台观。<a id="a-5"></a>资畜田土给侍人等。<a id="a-6"></a>饮食衣服卧具医药。<a id="a-7"></a>或华果树或染色树香树荫树。<a id="a-8"></a>乃至种种受用之具。<a id="a-9"></a>若自侵夺。<a id="a-A"></a>若教他侵夺。<a id="a-B"></a>若自受用。<a id="a-C"></a>若令他受用。<a id="a-D"></a>于我法中出家人所。<a id="a-E"></a>或生嗔恚或复呵骂制止轻侮。<a id="a-F"></a>于正法中作其障难。<a id="a-G"></a>于说法师而兴娆乱。<a id="a-H"></a>此等皆于三世一切佛世尊所生极过失。<a id="a-I"></a>乃至一切智者之所远离。<a id="a-J"></a>复次彼中世尊作如是言。<a id="a-K"></a>诸得忍菩萨摩诃萨应受刹帝利王灌顶及富乐受用。<a id="a-L"></a>我即许可。<a id="a-M"></a>金刚藏菩萨白佛言。<a id="a-N"></a>世尊。<a id="a-O"></a>刹帝利王所受灌顶。<a id="a-P"></a>若非得忍菩萨。<a id="a-Q"></a>彼当堕于何等恶趣。<a id="a-R"></a>佛言。<a id="a-S"></a>金刚藏。<a id="a-T"></a>若非得忍菩萨但能修集十善业道。<a id="a-U"></a>受刹帝利王灌顶及富乐受用。<a id="a-V"></a>我亦许可。<a id="a-W"></a>金刚藏菩萨白佛言。<a id="a-X"></a>世尊。<a id="a-Y"></a>若非得忍菩萨。<a id="a-Z"></a>又不具修十善业道。<a id="a-a"></a>彼旃陀罗刹帝利啰惹。<a id="a-b"></a>于此世尊甚深教中而令减失。<a id="a-c"></a>当堕阿鼻大地狱中。<a id="a-d"></a>斯等云何而得解脱。<a id="a-e"></a>佛言。<a id="a-f"></a>善男子受刹帝利王灌顶者。<a id="a-g"></a>若被信力坚固铠甲。<a id="a-h"></a>于三宝中广生净信。<a id="a-i"></a>又不于我三乘出离法中而生毁谤。<a id="a-j"></a>下至一四句偈亦不轻毁。<a id="a-k"></a>于持戒破戒人中悉不娆乱。<a id="a-l"></a>下至不受净戒但剃除须发被袈裟者诸苾刍众而不娆乱。<a id="a-m"></a>若众僧所属。<a id="a-n"></a>若单己所属。<a id="a-o"></a>一切受用等物悉不侵夺制止。<a id="a-p"></a>常所听受三乘出离正法。<a id="a-q"></a>如其所闻随力修行。<a id="a-r"></a>于彼修行三乘诸苾刍所而常亲近。<a id="a-s"></a>愿力坚固不起违背之心。<a id="a-t"></a>教授有情大乘之法。<a id="a-u"></a>使令趣入复令安住。<a id="a-v"></a>若有能具如是相者刹帝利王。<a id="a-w"></a>应受广大富乐受用。<a id="a-x"></a>而不退堕。<a id="a-y"></a>先佛如来皆悉许可。<a id="a-z"></a>我今亦然许可是事。<a id="a-10"></a>复次彼中作如是言。<a id="a-11"></a>若有真善刹帝利王乃至真善长者。<a id="a-12"></a>若今现在或未来世。<a id="a-13"></a>乃至后五百岁法欲灭时。<a id="a-14"></a>若自若他皆作卫护。<a id="a-15"></a>于佛清净教中坚固守护。<a id="a-16"></a>又于安住声闻乘者。<a id="a-17"></a>缘觉乘者。<a id="a-18"></a>及大乘者。<a id="a-19"></a>诸补持伽罗具修净戒德广大者。<a id="a-1A"></a>若是法器若非法器。<a id="a-1B"></a>乃至但剃除须发被袈裟者。<a id="a-1C"></a>悉为守护。<a id="a-1D"></a>复为护持塔寺所属之物。<a id="a-1E"></a>悉不侵夺或自受用或与他受用。<a id="a-1F"></a>他所侵者即为制止。<a id="a-1G"></a>如是福蕴无量无数不可限极。<a id="a-1H"></a>尔时会中一切天主乃至毕舍左主咸作是言。<a id="a-1I"></a>世尊。<a id="a-1J"></a>若真善刹帝利王乃至真善长者。<a id="a-1K"></a>具足如是功德者。<a id="a-1L"></a>我等皆为作护。<a id="a-1M"></a>令具十种增长之事何等为十。<a id="a-1N"></a>一者增长寿命。<a id="a-1O"></a>二者增长无难。<a id="a-1P"></a>三者增长无病。<a id="a-1Q"></a>四者增长眷属。<a id="a-1R"></a>五者增长财物。<a id="a-1S"></a>六者增长资具。<a id="a-1T"></a>七者增长自在。<a id="a-1U"></a>八者增长名称。<a id="a-1V"></a>九者增长善友。<a id="a-1W"></a>十者增长智慧。<a id="a-1X"></a>我等与自眷属。<a id="a-1Y"></a>常当护彼真善刹帝利王。<a id="a-1Z"></a>尽其国境。<a id="a-1a"></a>有十种法使令远离。<a id="a-1b"></a>而为守护。<a id="a-1c"></a>何等为十。<a id="a-1d"></a>一者他国兵敌。<a id="a-1e"></a>二者自国兵敌。<a id="a-1f"></a>三者罪业之人。<a id="a-1g"></a>四者杀害之人。<a id="a-1h"></a>五者非时雨。<a id="a-1i"></a>六者恶风暴热。<a id="a-1j"></a>七者极恶宿曜。<a id="a-1k"></a>八者饥馑。<a id="a-1l"></a>九者横病夭死。<a id="a-1m"></a>十者邪见。<a id="a-1n"></a>月灯三昧经云。<a id="a-1o"></a>佛言。<a id="a-1p"></a>若诸天龙夜叉等于我教中作护持者。<a id="a-1q"></a>彼等是大施主。<a id="a-1r"></a>令我法眼而得久住。<a id="a-1s"></a>使三宝种不断不绝。<a id="a-1t"></a>从我口生之子。<a id="a-1u"></a>从法化生诸苾刍苾刍尼优婆塞优婆夷。<a id="a-1v"></a>及余净信善男子善女人。<a id="a-1w"></a>为胜义谛法。<a id="a-1x"></a>乃至为求阿耨多罗三藐三菩提者。<a id="a-1y"></a>悉为护持。<a id="a-1z"></a>我今亲自付嘱于汝天龙夜叉等诸大施主。<a id="a-20"></a>及慈氏等贤劫之中诸菩萨摩诃萨。<a id="a-21"></a>如我教敕当为作护。<a id="a-22"></a>若欲安住修行正法者。<a id="a-23"></a>即得心善。<a id="a-24"></a>云何得心善。<a id="a-25"></a>如宝云经云。<a id="a-26"></a>菩萨得心善。<a id="a-27"></a>是中云何名为心善。<a id="a-28"></a>谓彼若能于身心离即得心善。<a id="a-29"></a>应生如是心审谛观察。<a id="a-2A"></a>当以何法是我心之所行。<a id="a-2B"></a>又复以何说名为善。<a id="a-2C"></a>若行于善即喜心清净。<a id="a-2D"></a>由心喜故是即行善。<a id="a-2E"></a>能生多种厌离。<a id="a-2F"></a>能起多种伺察。<a id="a-2G"></a>诸不善法而悉断灭。<a id="a-2H"></a>阿阇世王经云。<a id="a-2I"></a>诸菩萨不应如是生心。<a id="a-2J"></a>若心有所生即诸恶魔伺得其便。<a id="a-2K"></a>诸佛如来亦不爱乐。<a id="a-2L"></a>贤圣不生喜心。<a id="a-2M"></a>自善根分而亦减失。<a id="a-2N"></a>若复生心而无所生。<a id="a-2O"></a>即诸恶魔伺不得便。<a id="a-2P"></a>诸佛如来亦悉爱乐。<a id="a-2Q"></a>贤圣心喜自善根分亦不减失。<a id="a-2R"></a>彼若如是修行。<a id="a-2S"></a>即于一切处生心。<a id="a-2T"></a>生心转法轮。<a id="a-2U"></a>所说之法而无杂乱。<a id="a-2V"></a>如开发内心经云。<a id="a-2W"></a>佛言。<a id="a-2X"></a>慈氏。<a id="a-2Y"></a>若诸苾刍所说杂乱。<a id="a-2Z"></a>虽复多闻返生骄倨迷醉忘失。<a id="a-2a"></a>内心散乱而不专注。<a id="a-2b"></a>彼谄曲心相续而生。<a id="a-2c"></a>远离奢摩他毗钵舍那。<a id="a-2d"></a>不为他人之所尊重。<a id="a-2e"></a>天龙夜叉亦不随顺。<a id="a-2f"></a>所修正行而不成就。<a id="a-2g"></a>若于所行悉无所得。<a id="a-2h"></a>是为正行。<a id="a-2i"></a>若欲了知其正行者。<a id="a-2j"></a>谓即勤行修习多闻宴坐。<a id="a-2k"></a>复次彼中作如是说。<a id="a-2l"></a>若有菩萨。<a id="a-2m"></a>勤修胜行而为总领。<a id="a-2n"></a>造七宝妙塔遍满三千大千世界。<a id="a-2o"></a>我亦于彼而不许可若复有人。<a id="a-2p"></a>听受正法一四句偈。<a id="a-2q"></a>与般若波罗蜜多相应者。<a id="a-2r"></a>我即于彼尊重称赞。<a id="a-2s"></a>何以故。<a id="a-2t"></a>多闻能生诸佛菩提。<a id="a-2u"></a>复从世间无取着生。<a id="a-2v"></a>若有菩萨勤修胜行为总领者。<a id="a-2w"></a>应当为他说法讲授。<a id="a-2x"></a>菩萨与其教导。<a id="a-2y"></a>令于系着法中不生系着。<a id="a-2z"></a>所获福蕴广大无量业障销散。<a id="a-30"></a>慈氏。<a id="a-31"></a>假使满阎浮提勤修胜行总领菩萨。<a id="a-32"></a>彼等若能于一勤行说法讲授菩萨之所承事供养。<a id="a-33"></a>又若满阎浮提勤修说法讲授菩萨。<a id="a-34"></a>而悉于一勤行宴坐菩萨之所承事供养。<a id="a-35"></a>此如是等佛悉许可。<a id="a-36"></a>而亦随喜何以故。<a id="a-37"></a>智慧事业于难行事业中而为最上。<a id="a-38"></a>一切三界高显最胜。<a id="a-39"></a>复次宣说正法行者。<a id="a-3A"></a>如宝积经云。<a id="a-3B"></a>佛言。<a id="a-3C"></a>迦葉。<a id="a-3D"></a>譬如商主欲入大海求无价宝先善观察坚固船筏。<a id="a-3E"></a>乃至到宝所已还复自舍。<a id="a-3F"></a>迦葉。<a id="a-3G"></a>菩萨摩诃萨亦复如是。<a id="a-3H"></a>欲入一切智海。<a id="a-3I"></a>先当观察勤行六波罗蜜多。<a id="a-3J"></a>乃至超过一切愚夫异生声闻缘觉之地。<a id="a-3K"></a>然后住佛果位。<a id="a-3L"></a>阿阇世王经云。<a id="a-3M"></a>佛言。<a id="a-3N"></a>大王。<a id="a-3O"></a>一切智心根本不断。<a id="a-3P"></a>如是根本当起精进策勤教示。<a id="a-3Q"></a>布施无厌足。<a id="a-3R"></a>以彼回向一切智智故。<a id="a-3S"></a>持戒无厌足。<a id="a-3T"></a>回向一切有情故。<a id="a-3U"></a>忍辱无厌足。<a id="a-3V"></a>求佛色相故。<a id="a-3W"></a>精进无厌足。<a id="a-3X"></a>于诸善根勤修集故。<a id="a-3Y"></a>禅定无厌足。<a id="a-3Z"></a>所缘相应故。<a id="a-3a"></a>智慧无厌足。<a id="a-3b"></a>于一切处善思择故为法利故。<a id="a-3c"></a>富乐寿命于一切处皆无过失。<a id="a-3d"></a>及复修正行者。<a id="a-3e"></a>当为一切有情起平等心。<a id="a-3f"></a>如月灯三昧经云。<a id="a-3g"></a>佛言。<a id="a-3h"></a>童子。<a id="a-3i"></a>菩萨摩诃萨当具足一法。<a id="a-3j"></a>若成是功德者。<a id="a-3k"></a>即得速证阿耨多罗三藐三菩提。<a id="a-3l"></a>何等一法。<a id="a-3m"></a>童子。<a id="a-3n"></a>所谓菩萨摩诃萨于一切有情起平等心利益心无障碍心无毒心。<a id="a-3o"></a>是为一法。<a id="a-3p"></a>若欲修正法行者。<a id="a-3q"></a>应当弃舍利养等事。<a id="a-3r"></a>如开发内心经云。<a id="a-3s"></a>应当伺察诸利养事。<a id="a-3t"></a>以其所著失正念故。<a id="a-3u"></a>痴若起时。<a id="a-3v"></a>自利成办故。<a id="a-3w"></a>谄若起时。<a id="a-3x"></a>不能随顺诸佛教敕故。<a id="a-3y"></a>骄倨我慢起时。<a id="a-3z"></a>一向但为险恶根本故。<a id="a-40"></a>此等坏失诸善根故。<a id="a-41"></a>智者应当伺察利养。<a id="a-42"></a>虽于现受而有所得。<a id="a-43"></a>然其后世果利都无。<a id="a-44"></a>无量禅定皆悉远离。<a id="a-45"></a>当堕地狱饿鬼畜生趣中。<a id="a-46"></a>智者又应伺察利养。<a id="a-47"></a>犹如水行流注不断。<a id="a-48"></a>既伺察已如是生心少欲知足。<a id="a-49"></a>如杂阿含经云。<a id="a-4A"></a>譬如一类哑羊之群于彼尼拘律陀树周匝而行。<a id="a-4B"></a>是中有一哑羊。<a id="a-4C"></a>独诣群鹿岩中守鹿人所。<a id="a-4D"></a>乃至于彼群鹿之前。<a id="a-4E"></a>摇动其头跪伏而坐。<a id="a-4F"></a>求彼所食及求作护。<a id="a-4G"></a>如是还已余哑羊众悉生轻慢。<a id="a-4H"></a>此有一类称赞利养我慢苾刍亦复如是。<a id="a-4I"></a>起无厌心离于众中。<a id="a-4J"></a>为所食故独入城邑。<a id="a-4K"></a>巡行乞食复求邀命。<a id="a-4L"></a>得彼最上清净饮食。<a id="a-4M"></a>自分食已以所求食持还园中苾刍众所。<a id="a-4N"></a>谓苾刍言。<a id="a-4O"></a>诸尊者。<a id="a-4P"></a>我于今日白衣舍中受其邀命。<a id="a-4Q"></a>得彼最上清净食已。<a id="a-4R"></a>今我有其所乞之食。<a id="a-4S"></a>是长食法是已舍法。<a id="a-4T"></a>汝诸尊者。<a id="a-4U"></a>若欲食者应当随意。<a id="a-4V"></a>如是言已中有少年苾刍皆生轻慢。<a id="a-4W"></a>智者当知。<a id="a-4X"></a>若发如是粗恶言者。<a id="a-4Y"></a>皆为利养等事。<a id="a-4Z"></a>如经广说。<a id="a-4a"></a>此中云何远离谄诳二法。<a id="a-4b"></a>如无热恼经云。<a id="a-4c"></a>有二种法。<a id="a-4d"></a>于一切智心而为障碍。<a id="a-4e"></a>所谓一诳二谄。<a id="a-4f"></a>有其二法是无障碍。<a id="a-4g"></a>一正直二无谄。<a id="a-4h"></a>若欲成办诸正行者。<a id="a-4i"></a>常当亲近诸善知识。<a id="a-4j"></a>因善知识故成诸正行。<a id="a-4k"></a>何等经中而作此说。<a id="a-4l"></a>如胜生胜鬘解脱经云。<a id="a-4m"></a>诸菩萨摩诃萨因善知识故。<a id="a-4n"></a>流出一切菩萨行法。<a id="a-4o"></a>善知识者。<a id="a-4p"></a>有大威力。<a id="a-4q"></a>而能圆成诸菩萨故。<a id="a-4r"></a>善知识者。<a id="a-4s"></a>而能出生一切菩萨诸善根故。<a id="a-4t"></a>善知识者。<a id="a-4u"></a>普能结集一切菩萨修学所行。<a id="a-4v"></a>善知识者而为根本。<a id="a-4w"></a>能令一切菩萨深心清净故。<a id="a-4x"></a>善知识者能为守护。<a id="a-4y"></a>增长一切福蕴故。<a id="a-4z"></a>善知识者是所爱乐。<a id="a-50"></a>获得一切佛菩提故。<a id="a-51"></a>善知识者而能摄持。<a id="a-52"></a>令诸菩萨不堕恶趣。<a id="a-53"></a>使令不退转于大乘不越菩萨学处。<a id="a-54"></a>出过愚夫异生之地。<a id="a-55"></a>亦不弃舍声闻缘觉之法。<a id="a-56"></a>复为作护。<a id="a-57"></a>善知识者。<a id="a-58"></a>能令一切失道之者还归正道。<a id="a-59"></a>闻正法者引令解入一切佛法。<a id="a-5A"></a>善知识如母。<a id="a-5B"></a>能令一切悉生佛家。<a id="a-5C"></a>善知识如父。<a id="a-5D"></a>广为有情资育利益故。<a id="a-5E"></a>善知识如乳母。<a id="a-5F"></a>善护一切令离罪业故。<a id="a-5G"></a>善知识如仆使捍劳。<a id="a-5H"></a>能入生死大烦恼海为拔济故。<a id="a-5I"></a>善知识如举棹人。<a id="a-5J"></a>运载有情至一切智智大宝洲故。<a id="a-5K"></a>诸修正行者。<a id="a-5L"></a>若欲往诣善知识所。<a id="a-5M"></a>应如是作意。<a id="a-5N"></a>使其身心清净勤勇。<a id="a-5O"></a>其心如地。<a id="a-5P"></a>悉能荷担诸重担故。<a id="a-5Q"></a>心如仆使。<a id="a-5R"></a>随所欲教令悉为作故。<a id="a-5S"></a>其心如犬。<a id="a-5T"></a>常所警吠为守御故。<a id="a-5U"></a>当观自身如病人想。<a id="a-5V"></a>善知识如医师想。<a id="a-5W"></a>所教示法犹如药想。<a id="a-5X"></a>依教所行如病除想。<a id="a-5Y"></a>凡如是等因善知识故得深心清净。<a id="a-5Z"></a>已随诸善知识所教令法而善修行。<a id="a-5a"></a>即能增长一切善根。<a id="a-5b"></a>如雪山王一切药草树林皆悉依止。<a id="a-5c"></a>依止善知识亦复如是。<a id="a-5d"></a>能成一切佛法大器。<a id="a-5e"></a>又如大海众流所归。<a id="a-5f"></a>菩萨因善知识从彼出生故。<a id="a-5g"></a>即得圆成一切菩萨行法及一切佛法。<a id="a-5h"></a>如宝积经云。<a id="a-5i"></a>佛言。<a id="a-5j"></a>迦葉。<a id="a-5k"></a>如人乘船入其大海。<a id="a-5l"></a>而于中流船忽破坏。<a id="a-5m"></a>是中或有依一版木或余椽木。<a id="a-5n"></a>随得所依安隐到岸。<a id="a-5o"></a>迦葉。<a id="a-5p"></a>菩萨乘于一切智心之船亦复如是。<a id="a-5q"></a>忽于中流坏失菩萨乘法。<a id="a-5r"></a>若遇善知识而为依止。<a id="a-5s"></a>彼即还得一切智心。<a id="a-5t"></a>乘诸波罗蜜多法运载而行到法界洲。<a id="a-5u"></a>迦葉。<a id="a-5v"></a>所有阿耨多罗三藐三菩提法。<a id="a-5w"></a>而悉依止善知识故。<a id="a-5x"></a>是故于诸善知识所供养承事而为最上。<a id="a-5y"></a>若佛在世。<a id="a-5z"></a>若涅槃后。<a id="a-60"></a>应当勤行。<a id="a-61"></a>斯得无量福行圆满。<a id="a-62"></a>毕竟果报而悉成办。<a id="a-63"></a>如华积经云。<a id="a-64"></a>若见师子游戏如来。<a id="a-65"></a>见已发清净心。<a id="a-66"></a>而为供养。<a id="a-67"></a>又若彼佛入涅槃后。<a id="a-68"></a>取其舍利如芥子许。<a id="a-69"></a>而为供养。<a id="a-6A"></a>如是所获果报皆悉齐等。<a id="a-6B"></a>是中亦无种种差别。<a id="a-6C"></a>如大悲经云。<a id="a-6D"></a>佛言。<a id="a-6E"></a>阿难。<a id="a-6F"></a>若人于我现前供养。<a id="a-6G"></a>且置是事。<a id="a-6H"></a>又若有人于我涅槃后。<a id="a-6I"></a>收取舍利如芥子许。<a id="a-6J"></a>作诸供养。<a id="a-6K"></a>亦置是事。<a id="a-6L"></a>又若有人。<a id="a-6M"></a>于我法中造立宝塔。<a id="a-6N"></a>复置是事。<a id="a-6O"></a>若或有人。<a id="a-6P"></a>但以一华散掷空中。<a id="a-6Q"></a>观想诸佛而为供养。<a id="a-6R"></a>我说是人以此善根。<a id="a-6S"></a>毕竟趣证大涅槃果。<a id="a-6T"></a>阿难。<a id="a-6U"></a>以要言之。<a id="a-6V"></a>下至傍生趣中诸有情类。<a id="a-6W"></a>若能想念诸佛。<a id="a-6X"></a>我说彼等以是善根。<a id="a-6Y"></a>毕竟亦成大涅槃果。<a id="a-6Z"></a>阿难。<a id="a-6a"></a>汝观于佛世尊所何等行施而为最大。<a id="a-6b"></a>何等发心是大威力。<a id="a-6c"></a>阿难。<a id="a-6d"></a>若有人但能一称那谟佛陀邪。<a id="a-6e"></a>此为胜义。<a id="a-6f"></a>何以故。<a id="a-6g"></a>谓佛世尊具大不空名称故。<a id="a-6h"></a>此不空义者。<a id="a-6i"></a>所谓即是那谟佛陀邪。<a id="a-6j"></a>以于诸如来所随有何等极少善根而不坏失。<a id="a-6k"></a>下至一发净心。<a id="a-6l"></a>此等一切乃至毕竟趣证涅槃。<a id="a-6m"></a>阿难。<a id="a-6n"></a>譬如渔师于大池中欲取其鱼。<a id="a-6o"></a>即以钩饵置于水中。<a id="a-6p"></a>鱼即竞来游泳而食。<a id="a-6q"></a>是时渔师知鱼所在。<a id="a-6r"></a>重复牢固钩竿轮线徐缓深钩。<a id="a-6s"></a>既得鱼已置于陆地。<a id="a-6t"></a>随其所欲取以用之。<a id="a-6u"></a>世间一类有情亦复如是。<a id="a-6v"></a>先于佛世尊所发清净心种植善根。<a id="a-6w"></a>下至一发净信已。<a id="a-6x"></a>而彼有情后复恶作。<a id="a-6y"></a>业障所覆生于难处。<a id="a-6z"></a>其后还得值佛世尊。<a id="a-70"></a>以菩提智及四摄钩线。<a id="a-71"></a>拔彼有情出生死流置涅槃岸。<a id="a-72"></a>海龙王问经云。<a id="a-73"></a>佛言。<a id="a-74"></a>龙主。<a id="a-75"></a>诸菩萨摩诃萨。<a id="a-76"></a>若能具足八法。<a id="a-77"></a>即得常不离诸佛。<a id="a-78"></a>何等为八。<a id="a-79"></a>一者教示观佛影像。<a id="a-7A"></a>二者承事。<a id="a-7B"></a>如来。<a id="a-7C"></a>三者常赞如来。<a id="a-7D"></a>四者造佛形像。<a id="a-7E"></a>五者教示观佛色相。<a id="a-7F"></a>六者随何佛刹闻佛名称。<a id="a-7G"></a>即于彼佛刹中发生胜愿。<a id="a-7H"></a>七者不生下劣之心。<a id="a-7I"></a>八者起广大心求佛之智。<a id="a-7J"></a>如菩萨藏经云。<a id="a-7K"></a>若能严净如来塔庙者。<a id="a-7L"></a>当得四种清净最上誓愿。<a id="a-7M"></a>何等为四。<a id="a-7N"></a>一者获得最上色相清净誓愿。<a id="a-7O"></a>二者最上诸相具足清净誓愿。<a id="a-7P"></a>三者最上坚固修集清净誓愿。<a id="a-7Q"></a>四者最上观见如来清净誓愿。<a id="a-7R"></a>彼经复言。<a id="a-7S"></a>若人于如来塔庙散华涂香作供养者。<a id="a-7T"></a>是人获得八种不坏之法。<a id="a-7U"></a>何等为八。<a id="a-7V"></a>一者不坏色相。<a id="a-7W"></a>二者不坏富乐。<a id="a-7X"></a>三者不坏眷属。<a id="a-7Y"></a>四者不坏净戒。<a id="a-7Z"></a>五者不坏多闻。<a id="a-7a"></a>六者不坏寂定。<a id="a-7b"></a>七者不坏智慧。<a id="a-7c"></a>八者不坏誓愿。<a id="a-7d"></a>若人欲造如来形像者。<a id="a-7e"></a>应随意作。<a id="a-7f"></a>或以土木铁石。<a id="a-7g"></a>或复象牙。<a id="a-7h"></a>或金银琉璃水精赤珠珊瑚码瑙及诸珂贝众妙香等。<a id="a-7i"></a>或造图[巾*((宋-木)/登)]。<a id="a-7j"></a>或于版木墙壁。<a id="a-7k"></a>作诸画像。<a id="a-7l"></a>或以纸素及诸缯帛錽剪而成。<a id="a-7m"></a>或自新而作。<a id="a-7n"></a>或增修故坏如来形像。<a id="a-7o"></a>如是作已当来。<a id="a-7p"></a>不于下族中生。<a id="a-7q"></a>不于恶业族中生。<a id="a-7r"></a>不于邪见族中生。<a id="a-7s"></a>所感身支当无残缺。<a id="a-7t"></a>设有具造五无间罪者。<a id="a-7u"></a>于如来所能发净信造立如来形像。<a id="a-7v"></a>是人所有当来地狱业报转重令轻。<a id="a-7w"></a>于三乘法或余乘中而得出离。<a id="a-7x"></a>如人不净秽污其身。<a id="a-7y"></a>而能洁净沐浴妙香涂饰。<a id="a-7z"></a>而彼秽恶之香飘散无余。<a id="a-80"></a>造五无间罪业者亦复如是。<a id="a-81"></a>造佛像故彼等罪业销灭无余。<a id="a-82"></a>又复具行十不善业者。<a id="a-83"></a>若于如来所发净信心。<a id="a-84"></a>彼之罪业亦悉销灭。<a id="a-85"></a>如酥投火中而悉成焰。<a id="a-86"></a>业散无余其义如是。<a id="a-87"></a>何况具足最胜菩提心者。<a id="a-88"></a>及彼出家具净戒者。</p>
 </body>
</html>