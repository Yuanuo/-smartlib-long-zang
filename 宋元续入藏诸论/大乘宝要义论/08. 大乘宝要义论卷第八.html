<!doctype html>
<html id="z3IBWEK1Dx" data-ver="477">
 <head>
  <meta charset="utf-8">
  <meta author="法护">
  <meta library="龙藏">
  <meta catalog="宋元续入藏诸论">
  <meta period="宋">
 </head>
 <body>
  <h1 id="a1">大乘宝要义论卷第八</h1>
  <p id="a2">尔时阿阇世王。<a id="a-3"></a>持以价直百千上妙氎衣献施妙吉祥菩萨。<a id="a-4"></a>而菩萨不肯受之。<a id="a-5"></a>其王即以此妙[疊*毛]衣被妙吉祥菩萨之身。<a id="a-6"></a>衣未着身。<a id="a-7"></a>菩萨即时隐而不现。<a id="a-8"></a>王既不见菩萨之身。<a id="a-9"></a>但闻空中声曰。<a id="a-A"></a>大王。<a id="a-B"></a>汝若能见妙吉祥菩萨身相。<a id="a-C"></a>即能见汝所有恶作。<a id="a-D"></a>若见恶作。<a id="a-E"></a>如是即见彼一切法。<a id="a-F"></a>如见一切法亦然可见所施[疊*毛]衣。<a id="a-G"></a>若汝不能见亦然如是见。<a id="a-H"></a>大王。<a id="a-I"></a>汝若能见。<a id="a-J"></a>有身相者。<a id="a-K"></a>如是乃以[疊*毛]衣奉施。<a id="a-L"></a>其王即时复以[疊*毛]衣。<a id="a-M"></a>各各遍施一切菩萨声闻大众。<a id="a-N"></a>及其宫人婇女眷属。<a id="a-O"></a>而悉不见彼彼身相。<a id="a-P"></a>其王即时入定观察。<a id="a-Q"></a>都无少色为眼所见。<a id="a-R"></a>无境相可现。<a id="a-S"></a>是中唯存自身想转。<a id="a-T"></a>又闻如是空中声曰。<a id="a-U"></a>汝若能见自身相者。<a id="a-V"></a>如是乃以[疊*毛]衣奉施。<a id="a-W"></a>王即自观亦不见有自身之相。<a id="a-X"></a>尔时乃离一切色想。<a id="a-Y"></a>又闻空中声曰。<a id="a-Z"></a>大王。<a id="a-a"></a>汝若如是无少色相若粗若细而可见者。<a id="a-b"></a>亦然如是应见恶作。<a id="a-c"></a>亦然如是见一切法。<a id="a-d"></a>若汝不见彼即离见。<a id="a-e"></a>彼离见中若汝可见此即非见。<a id="a-f"></a>大王。<a id="a-g"></a>若非见若非不见。<a id="a-h"></a>此为正见。<a id="a-i"></a>若如是见一切法者亦即非见。<a id="a-j"></a>大王。<a id="a-k"></a>此非见者。<a id="a-l"></a>是为正见。<a id="a-m"></a>尔时阿阇世王于一切法所对疑惑悉得远离。<a id="a-n"></a>从定起已重复观彼一切大众亦悉不见。<a id="a-o"></a>幻士仁贤经云。<a id="a-p"></a>菩萨有四种法思惟经义。<a id="a-q"></a>何等为四。<a id="a-r"></a>一者缘法生起非无作因。<a id="a-s"></a>二者无法可生亦无补特伽罗性。<a id="a-t"></a>三者若法缘生彼生无性。<a id="a-u"></a>四者于甚深法中无差别门。<a id="a-v"></a>亦不坏菩提。<a id="a-w"></a>菩萨十住经云。<a id="a-x"></a>佛言。<a id="a-y"></a>妙吉祥。<a id="a-z"></a>诸菩萨有五法令得安隐能清净初地。<a id="a-10"></a>何等为五。<a id="a-11"></a>一者若于无所缘解脱智中自安住已。<a id="a-12"></a>复令他人亦悉安住无所缘解脱智中。<a id="a-13"></a>是为菩萨得安隐法。<a id="a-14"></a>二者此无所缘解脱智即无二无二清净缘法无生。<a id="a-15"></a>此解脱中自安住已。<a id="a-16"></a>复令他人亦悉安住缘法无生解脱法中。<a id="a-17"></a>是为菩萨得安隐法。<a id="a-18"></a>三者彼缘法无生即诸缘自性无生一切法无所有处。<a id="a-19"></a>此解脱中自安住已。<a id="a-1A"></a>复令他人亦悉安住一切法无所有处解脱法中。<a id="a-1B"></a>是为菩萨得安隐法。<a id="a-1C"></a>四者彼一切法无所有处即诸分位分别悉无自性智观如虚空。<a id="a-1D"></a>此解脱中自安住已。<a id="a-1E"></a>复令他人亦悉安住如虚空智解脱法中。<a id="a-1F"></a>是为菩萨得安隐法。<a id="a-1G"></a>五者此如虚空智即无杂乱无依止离心意识之智。<a id="a-1H"></a>此解脱中自安住已。<a id="a-1I"></a>复令他人亦悉安住离心意识之智解脱法中。<a id="a-1J"></a>是为菩萨得安隐法。<a id="a-1K"></a>当知彼中离心意识之智。<a id="a-1L"></a>即是无发悟。<a id="a-1M"></a>有所得智是为五法。<a id="a-1N"></a>胜思惟梵天所问经云。<a id="a-1O"></a>梵天问光网菩萨言。<a id="a-1P"></a>一切法深固邪。<a id="a-1Q"></a>一切法非深固邪。<a id="a-1R"></a>菩萨言。<a id="a-1S"></a>如汝梵天。<a id="a-1T"></a>复云何说。<a id="a-1U"></a>一切法是深固非深固邪。<a id="a-1V"></a>梵天言。<a id="a-1W"></a>若非思惟即一切法深固。<a id="a-1X"></a>若心与思惟有所和合即非深固。<a id="a-1Y"></a>又一切法离相此即深固。<a id="a-1Z"></a>若复离中有所和合此即是为差别所行。<a id="a-1a"></a>若差别中有所行者。<a id="a-1b"></a>即诸所作皆非深固。<a id="a-1c"></a>菩萨言。<a id="a-1d"></a>若尔者云何诸法而可生乎。<a id="a-1e"></a>梵天言。<a id="a-1f"></a>善男子。<a id="a-1g"></a>若自境界离清净实际中诸法乃生。<a id="a-1h"></a>七百颂般若波罗蜜多经云。<a id="a-1i"></a>佛言。<a id="a-1j"></a>妙吉祥。<a id="a-1k"></a>汝修般若波罗蜜多时。<a id="a-1l"></a>当何所住而修般若波罗蜜多。<a id="a-1m"></a>妙吉祥白佛言。<a id="a-1n"></a>世尊。<a id="a-1o"></a>我修般若波罗蜜多时。<a id="a-1p"></a>都无所住而修般若波罗蜜多。<a id="a-1q"></a>佛言。<a id="a-1r"></a>妙吉祥。<a id="a-1s"></a>无住云何修般若波罗蜜多邪。<a id="a-1t"></a>妙吉祥言。<a id="a-1u"></a>世尊。<a id="a-1v"></a>我修般若波罗蜜多时。<a id="a-1w"></a>实无法可住。<a id="a-1x"></a>佛言。<a id="a-1y"></a>妙吉祥。<a id="a-1z"></a>汝修般若波罗蜜多时。<a id="a-20"></a>有何等善根若增若减。<a id="a-21"></a>妙吉祥言。<a id="a-22"></a>世尊。<a id="a-23"></a>我于彼时无少善根若增若减。<a id="a-24"></a>世尊。<a id="a-25"></a>诸修般若波罗蜜多者。<a id="a-26"></a>悉无有法若增若减。<a id="a-27"></a>妙吉祥菩萨神变品云。<a id="a-28"></a>有天子白妙吉祥菩萨言。<a id="a-29"></a>如汝所说。<a id="a-2A"></a>少能有人解了其义。<a id="a-2B"></a>妙吉祥言。<a id="a-2C"></a>天子。<a id="a-2D"></a>以我所说佛智甚深。<a id="a-2E"></a>若少若多不能解了。<a id="a-2F"></a>何以故。<a id="a-2G"></a>佛智无著。<a id="a-2H"></a>无分别。<a id="a-2I"></a>不可记。<a id="a-2J"></a>不可说。<a id="a-2K"></a>非作用。<a id="a-2L"></a>非语言道。<a id="a-2M"></a>离心意识。<a id="a-2N"></a>若少知若遍知。<a id="a-2O"></a>非易解了。<a id="a-2P"></a>天子言。<a id="a-2Q"></a>若佛智不能知者。<a id="a-2R"></a>而诸声闻何能解了。<a id="a-2S"></a>菩萨云何住不退转。<a id="a-2T"></a>妙吉祥言。<a id="a-2U"></a>天子。<a id="a-2V"></a>如来以善方便假文字智随为开觉。<a id="a-2W"></a>是智无文字。<a id="a-2X"></a>譬如火中求火其何所得。<a id="a-2Y"></a>天子。<a id="a-2Z"></a>如来亦复如是。<a id="a-2a"></a>若最初便说广大佛智。<a id="a-2b"></a>即无有情能知佛智。<a id="a-2c"></a>是故如是宣说种类之语开示彼智。<a id="a-2d"></a>是智无文字。<a id="a-2e"></a>天子言。<a id="a-2f"></a>妙吉祥。<a id="a-2g"></a>何等是为种类之语。<a id="a-2h"></a>妙吉祥言。<a id="a-2i"></a>天子。<a id="a-2j"></a>若说持戒及制止法。<a id="a-2k"></a>或说般若波罗蜜多相应之法。<a id="a-2l"></a>或说入解菩提分法。<a id="a-2m"></a>此等所说。<a id="a-2n"></a>是为种类之语。<a id="a-2o"></a>天子。<a id="a-2p"></a>若说离生离灭之法。<a id="a-2q"></a>离杂非杂之语。<a id="a-2r"></a>离染离净之语。<a id="a-2s"></a>不厌离生死之语。<a id="a-2t"></a>不忻乐涅槃之语。<a id="a-2u"></a>无知无断无修无证无得。<a id="a-2v"></a>亦无现前三昧可转。<a id="a-2w"></a>此等所说。<a id="a-2x"></a>是为清净真实之语不思议音声。<a id="a-2y"></a>一切法决定无所得经云。<a id="a-2z"></a>佛问妙吉祥言。<a id="a-30"></a>诸如来所说不思议不思议界。<a id="a-31"></a>当云何是。<a id="a-32"></a>妙吉祥言。<a id="a-33"></a>此不思议不思议界者。<a id="a-34"></a>是诸如来说。<a id="a-35"></a>世尊。<a id="a-36"></a>界离思惟非心所行。<a id="a-37"></a>非心所量非心法拣择。<a id="a-38"></a>世尊。<a id="a-39"></a>此心如是是即不思议界。<a id="a-3A"></a>何以故。<a id="a-3B"></a>无心可思惟。<a id="a-3C"></a>此心离思惟故。<a id="a-3D"></a>即心自性亦无所有。<a id="a-3E"></a>而此无思惟心。<a id="a-3F"></a>是心如实。<a id="a-3G"></a>世尊。<a id="a-3H"></a>此乃是为不思议界。<a id="a-3I"></a>此经又云。<a id="a-3J"></a>佛言。<a id="a-3K"></a>妙吉祥。<a id="a-3L"></a>汝勿应便被此铠化度有情。<a id="a-3M"></a>妙吉祥言。<a id="a-3N"></a>世尊。<a id="a-3O"></a>若知有情界不增不减。<a id="a-3P"></a>是中何有有情而可化度令入涅槃。<a id="a-3Q"></a>世尊。<a id="a-3R"></a>若彼虚空有人能度者。<a id="a-3S"></a>彼有情界亦可化度。<a id="a-3T"></a>又欲以菩提心有所化度者。<a id="a-3U"></a>而彼有情亦可发起为作化度。<a id="a-3V"></a>世尊。<a id="a-3W"></a>一切法是菩提。<a id="a-3X"></a>亦非菩提染净可得。<a id="a-3Y"></a>是故世尊作如是说。<a id="a-3Z"></a>汝勿被此铠化度有情。<a id="a-3a"></a>世尊。<a id="a-3b"></a>有情非染。<a id="a-3c"></a>我亦不住度有情心。<a id="a-3d"></a>何以故。<a id="a-3e"></a>世尊若有有情即有染净而为表示。<a id="a-3f"></a>既无有情岂有染净可表示邪。<a id="a-3g"></a>世尊。<a id="a-3h"></a>若法有者从缘而生即不相违。<a id="a-3i"></a>世尊。<a id="a-3j"></a>缘生法中而实无染无净可得。<a id="a-3k"></a>以一切法自性无实缘生性故。<a id="a-3l"></a>若于缘中亦无缘义染净可得。<a id="a-3m"></a>世尊。<a id="a-3n"></a>此无所有义缘生之义。<a id="a-3o"></a>智者了知。<a id="a-3p"></a>又复如是缘生之义。<a id="a-3q"></a>智者于中悉无分别。<a id="a-3r"></a>若于无分别义中即无染无净。<a id="a-3s"></a>譬如幻师或幻师弟子幻出楼阁或复舍宅。<a id="a-3t"></a>具有光焰广大炽盛。<a id="a-3u"></a>或有人言。<a id="a-3v"></a>我能勇力于彼楼阁光焰聚中而为止息。<a id="a-3w"></a>是人乃至损坏其身。<a id="a-3x"></a>徒生疲极终不能成。<a id="a-3y"></a>佛言。<a id="a-3z"></a>妙吉祥。<a id="a-40"></a>如是如是。<a id="a-41"></a>妙吉祥言。<a id="a-42"></a>世尊。<a id="a-43"></a>若被精进铠化度有情亦复如是。<a id="a-44"></a>徒自疲极终无所得。<a id="a-45"></a>此经又云。<a id="a-46"></a>佛言。<a id="a-47"></a>妙吉祥。<a id="a-48"></a>汝当如实伺察为是何法增语。<a id="a-49"></a>妙吉祥言。<a id="a-4A"></a>此谓如实伺察者。<a id="a-4B"></a>然如实伺察中彼无一性。<a id="a-4C"></a>无种种性而可造作。<a id="a-4D"></a>世尊。<a id="a-4E"></a>若无种类无分别中作如实伺察。<a id="a-4F"></a>即非如实伺察。<a id="a-4G"></a>世尊。<a id="a-4H"></a>即此非如实伺察。<a id="a-4I"></a>是为增语。<a id="a-4J"></a>是故若如实伺察成已。<a id="a-4K"></a>是中不起我是凡夫我是圣人之见。<a id="a-4L"></a>何以故。<a id="a-4M"></a>诸法无所观。<a id="a-4N"></a>若法不立凡夫圣人之见。<a id="a-4O"></a>即得如实伺察成就。<a id="a-4P"></a>世尊。<a id="a-4Q"></a>若善男子善女人。<a id="a-4R"></a>能如是住者。<a id="a-4S"></a>即得法界相应。<a id="a-4T"></a>是中无有少法若平等若差别可得。<a id="a-4U"></a>若谓凡夫法差别亦无分别生。<a id="a-4V"></a>若谓圣人法平等亦无分别生。<a id="a-4W"></a>何以故。<a id="a-4X"></a>所缘不可得故。<a id="a-4Y"></a>若于所缘中或平等差别有所取者。<a id="a-4Z"></a>此即分别。<a id="a-4a"></a>是分别性都无所有。<a id="a-4b"></a>若彼彼所缘中有平等差别而可取者。<a id="a-4c"></a>即我法彼法乃有差别。<a id="a-4d"></a>凡如是等应知决定无法可取。<a id="a-4e"></a>维摩诘经云。<a id="a-4f"></a>何为病本。<a id="a-4g"></a>谓有攀缘即为病本。<a id="a-4h"></a>若有攀缘即有其病。<a id="a-4i"></a>何所攀缘谓之三界。<a id="a-4j"></a>若无攀缘彼何所表。<a id="a-4k"></a>若攀缘不可得即无所得。<a id="a-4l"></a>云何无所得。<a id="a-4m"></a>谓二见无所得。<a id="a-4n"></a>何谓二见。<a id="a-4o"></a>谓内见外见。<a id="a-4p"></a>彼无所得。<a id="a-4q"></a>此经又云。<a id="a-4r"></a>爱见菩萨言。<a id="a-4s"></a>色空为二。<a id="a-4t"></a>色即是空。<a id="a-4u"></a>非色灭空。<a id="a-4v"></a>色性自空。<a id="a-4w"></a>如是乃至识即是空。<a id="a-4x"></a>非识灭空。<a id="a-4y"></a>识性自空。<a id="a-4z"></a>此等五蕴若解了者。<a id="a-50"></a>是为入不二法门。<a id="a-51"></a>般若波罗蜜多经云。<a id="a-52"></a>舍利子问尊者须菩提言。<a id="a-53"></a>若菩萨摩诃萨修行般若波罗蜜多时。<a id="a-54"></a>云何能知善巧方便。<a id="a-55"></a>须菩提言。<a id="a-56"></a>尊者舍利子。<a id="a-57"></a>若菩萨摩诃萨修行般若波罗蜜多时。<a id="a-58"></a>不行色不行受想行识。<a id="a-59"></a>不行色有相。<a id="a-5A"></a>乃至不行受想行识有相。<a id="a-5B"></a>不行色非常非无常。<a id="a-5C"></a>非苦非乐。<a id="a-5D"></a>非我非无我。<a id="a-5E"></a>非寂非动。<a id="a-5F"></a>非空非不空。<a id="a-5G"></a>非相非无相。<a id="a-5H"></a>非愿非无愿。<a id="a-5I"></a>非离非不离。<a id="a-5J"></a>如是乃至不行识非常非无常。<a id="a-5K"></a>乃至非离非不离。<a id="a-5L"></a>五蕴如是所有界处缘生菩提分法。<a id="a-5M"></a>神通波罗蜜多。<a id="a-5N"></a>力无畏无碍解不共佛法等。<a id="a-5O"></a>乃至非离非不离。<a id="a-5P"></a>而悉不行。<a id="a-5Q"></a>何以故。<a id="a-5R"></a>尊者舍利子。<a id="a-5S"></a>色不异空空不异色。<a id="a-5T"></a>色即是空空即是色。<a id="a-5U"></a>乃至识不异空空不异识。<a id="a-5V"></a>识即是空空即是识。<a id="a-5W"></a>如是界处缘生。<a id="a-5X"></a>乃至不共佛法不异空。<a id="a-5Y"></a>空不异不共佛法。<a id="a-5Z"></a>不共佛法即是空。<a id="a-5a"></a>空即是不共佛法。<a id="a-5b"></a>菩萨摩诃萨若如是修行般若波罗蜜多。<a id="a-5c"></a>是即能知善巧方便。<a id="a-5d"></a>而彼菩萨于般若波罗蜜多亦不念我行不念我不行。<a id="a-5e"></a>不念我亦行亦不行。<a id="a-5f"></a>不念我非行非不行。<a id="a-5g"></a>何以故。<a id="a-5h"></a>无性自性即是般若波罗蜜多故。<a id="a-5i"></a>此经又云。<a id="a-5j"></a>佛言。<a id="a-5k"></a>憍尸迦。<a id="a-5l"></a>善男子善女人。<a id="a-5m"></a>宣说般若波罗蜜多时。<a id="a-5n"></a>或有诽谤般若波罗蜜多者。<a id="a-5o"></a>何等是为诽谤般若波罗蜜多邪。<a id="a-5p"></a>所谓若说色是无常是苦无我不净。<a id="a-5q"></a>如是受想行识及界处禅定无量无色定。<a id="a-5r"></a>念处正勤神足根力觉道圣谛。<a id="a-5s"></a>无所畏无碍解不共佛法。<a id="a-5t"></a>乃至一切相智。<a id="a-5u"></a>是无常是苦无我不净。<a id="a-5v"></a>若如是行。<a id="a-5w"></a>是行般若波罗蜜多。<a id="a-5x"></a>作此说者。<a id="a-5y"></a>是为诽谤般若波罗蜜多。<a id="a-5z"></a>何等是不谤般若波罗蜜多。<a id="a-60"></a>谓若说言。<a id="a-61"></a>善男子。<a id="a-62"></a>汝修般若波罗蜜多时。<a id="a-63"></a>勿观色无常。<a id="a-64"></a>勿观色苦无我不净。<a id="a-65"></a>乃至一切相智亦复如是。<a id="a-66"></a>何以故。<a id="a-67"></a>色自性空故。<a id="a-68"></a>若色自性空。<a id="a-69"></a>是即般若波罗蜜多。<a id="a-6A"></a>若般若波罗蜜多中无色为常可得。<a id="a-6B"></a>彼色如是无所有故。<a id="a-6C"></a>况复若常若无常而可得邪。<a id="a-6D"></a>受想行识乃至一切相智亦复如是。<a id="a-6E"></a>作此说者是即不谤般若波罗蜜多。<a id="a-6F"></a>又若说言。<a id="a-6G"></a>善男子。<a id="a-6H"></a>汝修般若波罗蜜多时。<a id="a-6I"></a>勿谓有法而可过越。<a id="a-6J"></a>勿谓有法而可安住。<a id="a-6K"></a>何以故。<a id="a-6L"></a>般若波罗蜜多于一切法中无所有故。<a id="a-6M"></a>若法不过越无所住。<a id="a-6N"></a>即一切法自性皆空。<a id="a-6O"></a>若法自性空即法无性。<a id="a-6P"></a>若法无性是即般若波罗蜜多。<a id="a-6Q"></a>此般若波罗蜜多中。<a id="a-6R"></a>即无有法若出若入若生若灭。<a id="a-6S"></a>如是说者。<a id="a-6T"></a>是即不谤般若波罗蜜多。<a id="a-6U"></a>又须菩提白佛言。<a id="a-6V"></a>世尊。<a id="a-6W"></a>般若波罗蜜多。<a id="a-6X"></a>云何有所得。<a id="a-6Y"></a>云何无所得。<a id="a-6Z"></a>佛言。<a id="a-6a"></a>须菩提。<a id="a-6b"></a>若法有二即有所得。<a id="a-6c"></a>若法无二即无所得。<a id="a-6d"></a>须菩提言。<a id="a-6e"></a>世尊。<a id="a-6f"></a>云何为二。<a id="a-6g"></a>佛言。<a id="a-6h"></a>须菩提。<a id="a-6i"></a>眼色为二。<a id="a-6j"></a>意法为二。<a id="a-6k"></a>乃至菩提法佛法为二。<a id="a-6l"></a>须菩提言。<a id="a-6m"></a>世尊。<a id="a-6n"></a>有所得是无所得邪。<a id="a-6o"></a>无所得是无所得邪。<a id="a-6p"></a>佛言。<a id="a-6q"></a>须菩提。<a id="a-6r"></a>非彼有所得是无所得。<a id="a-6s"></a>亦非无所得是无所得须菩提。<a id="a-6t"></a>若有所得若无所得而悉平等。<a id="a-6u"></a>此即是为无所得。<a id="a-6v"></a>复次须菩提言。<a id="a-6w"></a>世尊。<a id="a-6x"></a>岂不住胜义谛中证阿耨多罗三藐三菩提果邪。<a id="a-6y"></a>佛言。<a id="a-6z"></a>不也。<a id="a-70"></a>须菩提言。<a id="a-71"></a>住颠倒法中邪。<a id="a-72"></a>佛言。<a id="a-73"></a>不也。<a id="a-74"></a>须菩提言。<a id="a-75"></a>若不住胜义谛中。<a id="a-76"></a>又不住颠倒法中。<a id="a-77"></a>成正觉者岂非如来不证菩提果邪。<a id="a-78"></a>佛言。<a id="a-79"></a>须菩提。<a id="a-7A"></a>我证菩提果。<a id="a-7B"></a>然于有为界中无为界中悉无所住。<a id="a-7C"></a>又复佛言。<a id="a-7D"></a>须菩提我不能以无性中无性而成正觉。<a id="a-7E"></a>须菩提言。<a id="a-7F"></a>世尊。<a id="a-7G"></a>岂不以有性中无性能成正觉不。<a id="a-7H"></a>佛言。<a id="a-7I"></a>不也。<a id="a-7J"></a>须菩提言。<a id="a-7K"></a>若以无性中无性能成正觉不。<a id="a-7L"></a>佛言。<a id="a-7M"></a>不也。<a id="a-7N"></a>又须菩提。<a id="a-7O"></a>我于金刚般若波罗蜜多经中。<a id="a-7P"></a>曾谓汝言。<a id="a-7Q"></a>须菩提。<a id="a-7R"></a>于汝意云何。<a id="a-7S"></a>如来得阿耨多罗三藐三菩提邪。<a id="a-7T"></a>如来有所说法邪。<a id="a-7U"></a>须菩提言。<a id="a-7V"></a>如我解佛所说义。<a id="a-7W"></a>无有法如来得阿耨多罗三藐三菩提。<a id="a-7X"></a>亦无有法如来可说。<a id="a-7Y"></a>何以故。<a id="a-7Z"></a>若有法如来所说者。<a id="a-7a"></a>彼不可取不可说。<a id="a-7b"></a>非法非非法。<a id="a-7c"></a>所以者何。<a id="a-7d"></a>一切贤圣皆以无为法而有差别。<a id="a-7e"></a>如来但为化度有情故。<a id="a-7f"></a>以善方便开种种门。<a id="a-7g"></a>宣说如是甚深正法。</p>
 </body>
</html>