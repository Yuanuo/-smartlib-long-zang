<!doctype html>
<html id="z3IBWFR1EI" data-ver="479">
 <head>
  <meta charset="utf-8">
  <meta author="安慧菩萨">
  <meta library="龙藏">
  <meta catalog="宋元续入藏诸论">
  <meta period="unknown">
 </head>
 <body>
  <h1 id="a1">大乘中观释论卷第一</h1>
  <h2 id="a2">观缘品第一</h2>
  <p id="a3">归命一切智。<a id="a-4"></a>所有世俗胜义二谛。<a id="a-5"></a>本无所行。<a id="a-6"></a>若无所行。<a id="a-7"></a>摄化有情事。<a id="a-8"></a>即当舍离。<a id="a-9"></a>菩萨为开示故。<a id="a-A"></a>造此中论。<a id="a-B"></a>然此不同一切外道所说缘生。<a id="a-C"></a>佛说缘生法。<a id="a-D"></a>为令觉悟多慢心者。<a id="a-E"></a>生极净信。<a id="a-F"></a>于诸论中。<a id="a-G"></a>此论宗重。<a id="a-H"></a>谓缘生义。<a id="a-I"></a>即无灭等句。<a id="a-J"></a>最胜缘生。<a id="a-K"></a>显明开示。<a id="a-L"></a>是故论初赞叹世尊。<a id="a-M"></a>如本颂言。</p>
  <p id="aN">不灭亦不生　　不断亦不常等</p>
  <p id="aO">释曰。<a id="a-P"></a>灭者。<a id="a-Q"></a>无常性故名灭。<a id="a-R"></a>发起名生。<a id="a-S"></a>断生死故名断。<a id="a-T"></a>择灭涅槃常时性故名常。<a id="a-U"></a>如有人言。<a id="a-V"></a>若佛出世。<a id="a-W"></a>若不出世。<a id="a-X"></a>法性常住。<a id="a-Y"></a>此缘生者。<a id="a-Z"></a>亦即是常。<a id="a-a"></a>一者无差别义。<a id="a-b"></a>如所说离此即是为缘生之法何所生邪。<a id="a-c"></a>谓种种义。<a id="a-d"></a>如其所说。<a id="a-e"></a>从因所生。<a id="a-f"></a>生已有果。<a id="a-g"></a>来者向此名来。<a id="a-h"></a>若无来义转时此即无去。<a id="a-i"></a>无去义转时即无过去世所行。<a id="a-j"></a>非今有灭。<a id="a-k"></a>此即无灭。<a id="a-l"></a>此法如是说。<a id="a-m"></a>余生等亦然。<a id="a-n"></a>若取着言诠即为戏论。<a id="a-o"></a>如其言诠。<a id="a-p"></a>于如是性。<a id="a-q"></a>执有性者。<a id="a-r"></a>彼皆息灭此即名为灭诸戏论离诸娆恼性分。<a id="a-s"></a>别自性空已乃名寂静。<a id="a-t"></a>今此如是无灭等十种句义。<a id="a-u"></a>如前所说十种对治。<a id="a-v"></a>此中皆止周尽是论皆说此义此如是义成。<a id="a-w"></a>余一切论中皆同此缘法。<a id="a-x"></a>今此义中。<a id="a-y"></a>若此因若彼缘。<a id="a-z"></a>如薪生火。<a id="a-10"></a>而彼所取如是应知。<a id="a-11"></a>常不断义。<a id="a-12"></a>如前句所说发起之义。<a id="a-13"></a>此所说成。<a id="a-14"></a>若因中有故设因坏时后还不离果起无前后时性故。<a id="a-15"></a>如澡沐已受食。<a id="a-16"></a>此非缘生。<a id="a-17"></a>若言无生。<a id="a-18"></a>自语相违。<a id="a-19"></a>不和合对治。<a id="a-1A"></a>此即世俗缘生。<a id="a-1B"></a>不和合故。<a id="a-1C"></a>若胜义谛所生。<a id="a-1D"></a>此中止遣。<a id="a-1E"></a>世俗谛识中体性不和合胜义谛体性。<a id="a-1F"></a>此中止遣。<a id="a-1G"></a>何等是世俗。<a id="a-1H"></a>何等是胜义。<a id="a-1I"></a>若胜上所说相续义性。<a id="a-1J"></a>以世俗谛伺察时。<a id="a-1K"></a>此不和合。<a id="a-1L"></a>以彼现证非涅槃所得。<a id="a-1M"></a>此所作性不异胜义谛故。<a id="a-1N"></a>亦不止遣。<a id="a-1O"></a>若智所成。<a id="a-1P"></a>即彼世俗谛。<a id="a-1Q"></a>不异胜义谛。<a id="a-1R"></a>如瓶等色等。<a id="a-1S"></a>而此一类色受等法。<a id="a-1T"></a>决定境界智不许可。<a id="a-1U"></a>彼智无性故。<a id="a-1V"></a>譬如瓶等堕世俗有性。<a id="a-1W"></a>虽无所取非世俗无。<a id="a-1X"></a>此中所说。<a id="a-1Y"></a>世俗所取之义。<a id="a-1Z"></a>是自非他。<a id="a-1a"></a>如理应知。<a id="a-1b"></a>世俗者即是世俗所取故。<a id="a-1c"></a>如树林等非极微许。<a id="a-1d"></a>而有所取道理可得。<a id="a-1e"></a>若方分分别差别分别等性而彼决定世俗有性。<a id="a-1f"></a>此非道理。<a id="a-1g"></a>以物体遍计有树林等对碍。<a id="a-1h"></a>而识中有彼树林等为所表故。<a id="a-1i"></a>然识中物性非无道理。<a id="a-1j"></a>由是树于彼识而为所缘。<a id="a-1k"></a>如是能表识中得有所表。<a id="a-1l"></a>是故非物体树于识中有。<a id="a-1m"></a>此如是说故。<a id="a-1n"></a>余说亦然于能表所表中。<a id="a-1o"></a>遍计无体亦无所成。<a id="a-1p"></a>何法可成邪。<a id="a-1q"></a>谓如诸佛境界。<a id="a-1r"></a>色等决定。<a id="a-1s"></a>此何不成。<a id="a-1t"></a>如彼诸佛境界。<a id="a-1u"></a>此亦然有。<a id="a-1v"></a>非如识中遍计生等。<a id="a-1w"></a>此中止遣。<a id="a-1x"></a>识中物体若有性者。<a id="a-1y"></a>此非道理。<a id="a-1z"></a>若彼胜上如来之智。<a id="a-20"></a>如所说义。<a id="a-21"></a>故名胜义。<a id="a-22"></a>余皆世俗。<a id="a-23"></a>不实性故此说最上。<a id="a-24"></a>谓佛所说善文善义是故颂言。</p>
  <p id="a25">我稽首礼佛　　诸说中第一</p>
  <p id="a26">释曰。<a id="a-27"></a>若文义二。<a id="a-28"></a>无著智性。<a id="a-29"></a>唯佛大师而善宣说。<a id="a-2A"></a>何所说邪。<a id="a-2B"></a>谓说无生性。<a id="a-2C"></a>今为证成无生性故。<a id="a-2D"></a>彼无灭等诸差别义。<a id="a-2E"></a>亦如是证成。<a id="a-2F"></a>如是建立无生法故。<a id="a-2G"></a>或有人言。<a id="a-2H"></a>所说生者。<a id="a-2I"></a>我知差别之性如是自生。<a id="a-2J"></a>为遮遣彼说。<a id="a-2K"></a>是故颂言。</p>
  <p id="a2L">诸法不自生</p>
  <p id="a2M">释曰。<a id="a-2N"></a>所言生者。<a id="a-2O"></a>本无今有之别名。<a id="a-2P"></a>自者。<a id="a-2Q"></a>我性义。<a id="a-2R"></a>彼如是说。<a id="a-2S"></a>互相损恼。<a id="a-2T"></a>自语相违。<a id="a-2U"></a>不和合对治。<a id="a-2V"></a>或如瓶等。<a id="a-2W"></a>即不见有自生之法。<a id="a-2X"></a>如前瓶等。<a id="a-2Y"></a>自体无性故。<a id="a-2Z"></a>诸生法无性。<a id="a-2a"></a>生已复生。<a id="a-2b"></a>亦复无性。<a id="a-2c"></a>如是眼等决定和合。<a id="a-2d"></a>若尔即有对治过失。<a id="a-2e"></a>若有如是因。<a id="a-2f"></a>即有如是果。<a id="a-2g"></a>彼果体有生。<a id="a-2h"></a>以因果二法无别异性故。<a id="a-2i"></a>若言自生。<a id="a-2j"></a>此应思择。<a id="a-2k"></a>又复泥团离瓶。<a id="a-2l"></a>瓶离于因。<a id="a-2m"></a>此中色等当云何有。<a id="a-2n"></a>若离泥团。<a id="a-2o"></a>果因二种无别异性。<a id="a-2p"></a>若泥团离瓶。<a id="a-2q"></a>而此果体即不和合。<a id="a-2r"></a>泥团若坏。<a id="a-2s"></a>瓶有所得。<a id="a-2t"></a>即非果时有因性故。<a id="a-2u"></a>此僧佉人言。<a id="a-2v"></a>譬如色等非果因二法有别异性。<a id="a-2w"></a>色等自体亦如离瓶先无有性。<a id="a-2x"></a>若彼决定实无所成。<a id="a-2y"></a>所说无异如瓶所作。<a id="a-2z"></a>杖轮水等非此所阙。<a id="a-30"></a>彼等无别异性因果二无性故。<a id="a-31"></a>何名无别异。<a id="a-32"></a>谓不见因自体能作。<a id="a-33"></a>如是果有所作。<a id="a-34"></a>亦复不得无异性故。<a id="a-35"></a>若无所作。<a id="a-36"></a>何名因果。<a id="a-37"></a>决定自体无别异性。<a id="a-38"></a>若因无作。<a id="a-39"></a>彼无作时果不和合。<a id="a-3A"></a>有异人言。<a id="a-3B"></a>我知差别。<a id="a-3C"></a>诸法从他性生。<a id="a-3D"></a>为对遣彼说。<a id="a-3E"></a>是故颂言。</p>
  <p id="a3F">亦不从他生</p>
  <p id="a3G">释曰。<a id="a-3H"></a>他生者。<a id="a-3I"></a>别异义。<a id="a-3J"></a>如他性瓶等不生眼等。<a id="a-3K"></a>由如是故。<a id="a-3L"></a>自缘既不生。<a id="a-3M"></a>他性亦然。<a id="a-3N"></a>若止遣诸法自相。<a id="a-3O"></a>应知有过。<a id="a-3P"></a>此中或有彼不和合。<a id="a-3Q"></a>如是所作非胜义谛中。<a id="a-3R"></a>他缘能生内六处等。<a id="a-3S"></a>以他性故。<a id="a-3T"></a>此如瓶等。<a id="a-3U"></a>此中他性瓶等如内六处缘胜义谛中生无性可得。<a id="a-3V"></a>世俗谛中亦然。<a id="a-3W"></a>生无性可得相违义性无因生性及共生等。<a id="a-3X"></a>若有所得皆他义故。<a id="a-3Y"></a>如是所有中论成就。<a id="a-3Z"></a>究竟义中离不和合对治等法。<a id="a-3a"></a>若复如是世俗谛中有所得者。<a id="a-3b"></a>决定如前对治相违。<a id="a-3c"></a>世俗缘生有所得故。<a id="a-3d"></a>此亦非所得如是有所成即和合无性成已见边二不和合。<a id="a-3e"></a>如是即于诸所成中有共过失。<a id="a-3f"></a>若别异所成。<a id="a-3g"></a>当知自有差别过失。<a id="a-3h"></a>此广文不书。<a id="a-3i"></a>恐繁且止。<a id="a-3j"></a>非中论所说。<a id="a-3k"></a>如前对治。<a id="a-3l"></a>何以故。<a id="a-3m"></a>后对治亦尔。<a id="a-3n"></a>无此中所成和合道理。<a id="a-3o"></a>有异人言。<a id="a-3p"></a>取彼实有泥团。<a id="a-3q"></a>随有杖等诸作用法共生瓶等。<a id="a-3r"></a>此异意乐。<a id="a-3s"></a>故颂止言。</p>
  <p id="a3t">共生亦无性</p>
  <p id="a3u">释曰。<a id="a-3v"></a>彼增上所作言非二法共生。<a id="a-3w"></a>若尔有言说对治过失。<a id="a-3x"></a>有异人言。<a id="a-3y"></a>如所意乐诸法如是无因而生。<a id="a-3z"></a>为遣彼义。<a id="a-40"></a>是故颂言。</p>
  <p id="a41">亦不无因生</p>
  <p id="a42">释曰。<a id="a-43"></a>如他所说。<a id="a-44"></a>无因生性有所得者。<a id="a-45"></a>即时处等彼相离性。<a id="a-46"></a>决定有生可得。<a id="a-47"></a>彼时处性能不相离。<a id="a-48"></a>此若止遣对治过失。<a id="a-49"></a>此中或有生性。<a id="a-4A"></a>诸论皆说。<a id="a-4B"></a>是有漏义。<a id="a-4C"></a>如是有性各各系属。<a id="a-4D"></a>诸性有生。<a id="a-4E"></a>此中皆止。<a id="a-4F"></a>若有所作。<a id="a-4G"></a>即与阿含相违。<a id="a-4H"></a>如佛所说。<a id="a-4I"></a>有四种缘能生诸法。<a id="a-4J"></a>而此四缘诸经论中皆如是说。<a id="a-4K"></a>何等为四。<a id="a-4L"></a>谓因缘。<a id="a-4M"></a>所缘缘。<a id="a-4N"></a>次第缘。<a id="a-4O"></a>增上缘。<a id="a-4P"></a>如是四缘无第五缘。<a id="a-4Q"></a>诸异宗中有执我者。<a id="a-4R"></a>执极微者何所以邪。<a id="a-4S"></a>此中若有常因者。<a id="a-4T"></a>彼时处性即能相离。<a id="a-4U"></a>彼一切果乃有同生。<a id="a-4V"></a>现见时处等不相离性次第生法彼同作因。<a id="a-4W"></a>即不相离因性可得。<a id="a-4X"></a>此无过失。<a id="a-4Y"></a>是故同作诸因。<a id="a-4Z"></a>此中非因。<a id="a-4a"></a>彼说如是生无有性。<a id="a-4b"></a>若有因故决定有果。<a id="a-4c"></a>彼同作诸因决定因性。<a id="a-4d"></a>此本有故。<a id="a-4e"></a>若同作因此相离者。<a id="a-4f"></a>即如前说对治相违。<a id="a-4g"></a>以本和合故。<a id="a-4h"></a>而彼诸因如是建立差别因无性。<a id="a-4i"></a>然彼处等有相离性可同生者。<a id="a-4j"></a>此之分位如士夫等。<a id="a-4k"></a>由如是故非士夫等。<a id="a-4l"></a>因本无和合性。<a id="a-4m"></a>士夫等句义。<a id="a-4n"></a>亦如自体。<a id="a-4o"></a>亦非定有。<a id="a-4p"></a>士夫等本性和合所有因性。<a id="a-4q"></a>如种子等。<a id="a-4r"></a>以士夫等本来分位或离所作性。<a id="a-4s"></a>如种子等因有所得或无所得。<a id="a-4t"></a>此复云何。<a id="a-4u"></a>若本来分位离所作性。<a id="a-4v"></a>或有所得即是无常。<a id="a-4w"></a>若不离所作自相亦即无因。<a id="a-4x"></a>如前已说非诸士夫。<a id="a-4y"></a>如彼种子能生于果。<a id="a-4z"></a>若如是见。<a id="a-50"></a>此非道理。<a id="a-51"></a>彼遍计性故。<a id="a-52"></a>是故前说无第五缘。<a id="a-53"></a>亦非断灭。<a id="a-54"></a>世间所有诸执无因恶因诤论乱意之者。<a id="a-55"></a>为摄化彼故。<a id="a-56"></a>如其分位于世俗谛开示宣说诸因缘等。<a id="a-57"></a>此即非胜义谛。<a id="a-58"></a>或有问言。<a id="a-59"></a>自果于缘中为有邪。<a id="a-5A"></a>为无邪。<a id="a-5B"></a>物体第三分别无性。<a id="a-5C"></a>故颂答言。</p>
  <p id="a5D">如诸法自性　　不在于缘中</p>
  <p id="a5E">释曰。<a id="a-5F"></a>譬如瓶衣。<a id="a-5G"></a>非即有故。<a id="a-5H"></a>亦非异故。<a id="a-5I"></a>如是眼等自性。<a id="a-5J"></a>若自缘若他缘若共有。<a id="a-5K"></a>而彼诸缘非即非异。<a id="a-5L"></a>若离自体即无有果。<a id="a-5M"></a>由自力能即有诸缘。<a id="a-5N"></a>此无异性应当思择。<a id="a-5O"></a>由如是故。<a id="a-5P"></a>因果二法无别异性。<a id="a-5Q"></a>何所以邪。<a id="a-5R"></a>若离是因。<a id="a-5S"></a>果不能成。<a id="a-5T"></a>彼能作因。<a id="a-5U"></a>其义亦然。<a id="a-5V"></a>若定有异性而彼自果于诸缘中即无所生。<a id="a-5W"></a>是故颂言。</p>
  <p id="a5X">以无自性故　　他性亦复无</p>
  <p id="a5Y">释曰。<a id="a-5Z"></a>若有此二。<a id="a-5a"></a>即互不相离。<a id="a-5b"></a>若见有他性。<a id="a-5c"></a>如此彼二非缘时中有果。<a id="a-5d"></a>非果时中有缘。<a id="a-5e"></a>若他性随生。<a id="a-5f"></a>即因果二法非俱时有。<a id="a-5g"></a>刹那性故。<a id="a-5h"></a>若生不生二所作性。<a id="a-5i"></a>二俱无性。<a id="a-5j"></a>若不坏因。<a id="a-5k"></a>未来有果。<a id="a-5l"></a>此智所安立。<a id="a-5m"></a>乃说他性然。<a id="a-5n"></a>若取着他性非胜义谛有。<a id="a-5o"></a>或有人言。<a id="a-5p"></a>诸经论中皆说他缘能生诸法。<a id="a-5q"></a>云何此说非他性生。<a id="a-5r"></a>若诸缘中他性不生。<a id="a-5s"></a>岂可无自性诸法于缘中住。<a id="a-5t"></a>若尔缘即是非缘。<a id="a-5u"></a>若自性无所有者。<a id="a-5v"></a>果从他缘生。<a id="a-5w"></a>即非道理。<a id="a-5x"></a>故颂答言。</p>
  <p id="a5y">亦非缘生果</p>
  <p id="a5z">释曰。<a id="a-60"></a>然生法所作有果可成。<a id="a-61"></a>为总止余义。<a id="a-62"></a>是故颂言。</p>
  <p id="a63">果不从缘有　　有无果生止</p>
  <p id="a64">若说生法时　　无依无所生</p>
  <p id="a65">释曰。<a id="a-66"></a>前说果不生无所成者。<a id="a-67"></a>以能生果者自亦无性。<a id="a-68"></a>若能生所生及彼生法。<a id="a-69"></a>定有别异生法可得者。<a id="a-6A"></a>即彼所作说为能生。<a id="a-6B"></a>此中别异生法即无所成。<a id="a-6C"></a>若果离于缘。<a id="a-6D"></a>即所生生法云何得成。<a id="a-6E"></a>他所系属故。<a id="a-6F"></a>或有人言。<a id="a-6G"></a>所作如是从缘所成。<a id="a-6H"></a>非物体自性成故。<a id="a-6I"></a>是故非眼等六处能成缘法有此意乐。<a id="a-6J"></a>故颂答言。</p>
  <p id="a6K">果不从缘生　　此果缘中生</p>
  <p id="a6L">释曰。<a id="a-6M"></a>若彼决定别异生法为可有者。<a id="a-6N"></a>彼无生法中间所作。<a id="a-6O"></a>若生而彼眼等决定生法互相离性。<a id="a-6P"></a>或如是生亦何不成。<a id="a-6Q"></a>如是说者。<a id="a-6R"></a>彼无自性法。<a id="a-6S"></a>此中有过失。<a id="a-6T"></a>此异宗说。<a id="a-6U"></a>是故有过。<a id="a-6V"></a>若从缘生果。<a id="a-6W"></a>彼果性无依。<a id="a-6X"></a>缘亦无常。<a id="a-6Y"></a>相离性中果云何成。<a id="a-6Z"></a>如有颂言。</p>
  <p id="a6a">果若别异解　　无道理可依</p>
  <p id="a6b">若一法作成　　果体不可立</p>
  <p id="a6c">如本颂言。</p>
  <p id="a6d">非无缘有果　　无缘果亦无</p>
  <p id="a6e">如是世俗中　　常性不可得</p>
  <p id="a6f">释曰。<a id="a-6g"></a>若或无缘。<a id="a-6h"></a>果即不成。<a id="a-6i"></a>若有果故。<a id="a-6j"></a>彼诸法体即有所得。<a id="a-6k"></a>彼等诸法亦非先有性故。<a id="a-6l"></a>是义当知从缘所生。<a id="a-6m"></a>若离缘生。<a id="a-6n"></a>虚无有果。<a id="a-6o"></a>譬如芽等。<a id="a-6p"></a>何能和合。<a id="a-6q"></a>若言从种生芽。<a id="a-6r"></a>即能生所生二和合故。<a id="a-6s"></a>亦非种子等缘一向能生。<a id="a-6t"></a>以余法成即能有果。<a id="a-6u"></a>由如是故。<a id="a-6v"></a>果非常有。<a id="a-6w"></a>或有人言。<a id="a-6x"></a>从缘有果。<a id="a-6y"></a>此即非常。<a id="a-6z"></a>亦非无常。<a id="a-70"></a>如是性中能生得成。<a id="a-71"></a>释者言。<a id="a-72"></a>如汝所说。<a id="a-73"></a>此有法故。<a id="a-74"></a>即此所成。<a id="a-75"></a>如是决定胜义谛中。<a id="a-76"></a>非无缘有果。<a id="a-77"></a>非无果有缘。<a id="a-78"></a>俱不见故。<a id="a-79"></a>眼等诸法此中亦然。<a id="a-7A"></a>于其缘性若止遣者。<a id="a-7B"></a>定知有过。<a id="a-7C"></a>是故当知。<a id="a-7D"></a>从缘有果。<a id="a-7E"></a>诸果体生。<a id="a-7F"></a>谓从因缘次第缘所缘缘增上缘生故。<a id="a-7G"></a>以诸缘分别果体差别如是得成。<a id="a-7H"></a>譬如已成熟果。<a id="a-7I"></a>而诸因体差别分别。<a id="a-7J"></a>是故能作所作此中分别。<a id="a-7K"></a>此如是说。<a id="a-7L"></a>决定有果。<a id="a-7M"></a>决定之言即印持义。<a id="a-7N"></a>此中有果其义显明。<a id="a-7O"></a>世俗谛中果法增胜。<a id="a-7P"></a>即有所得。<a id="a-7Q"></a>然无分位可着。<a id="a-7R"></a>若果性有着。<a id="a-7S"></a>即他宗义。<a id="a-7T"></a>谓于缘中非实有果。<a id="a-7U"></a>若彼如是从缘生果。<a id="a-7V"></a>互相所摄有果随转。<a id="a-7W"></a>彼虽分位各别。<a id="a-7X"></a>然有果生此说缘生。<a id="a-7Y"></a>是故此等诸缘生已亦各别故。<a id="a-7Z"></a>诸未信许言即是不乐说义。<a id="a-7a"></a>若此果不生。<a id="a-7b"></a>即彼无有缘。<a id="a-7c"></a>何等为缘。<a id="a-7d"></a>谓随所意乐。<a id="a-7e"></a>是故若无有缘。<a id="a-7f"></a>能生于果。<a id="a-7g"></a>此无道理。<a id="a-7h"></a>若或无缘。<a id="a-7i"></a>又复何有缘性可生。</p>
 </body>
</html>