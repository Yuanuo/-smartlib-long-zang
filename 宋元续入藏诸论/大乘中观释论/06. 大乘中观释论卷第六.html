<!doctype html>
<html id="z3IBWFe1EN" data-ver="399">
 <head>
  <meta charset="utf-8">
  <meta author="安慧菩萨">
  <meta library="龙藏">
  <meta catalog="宋元续入藏诸论">
  <meta period="unknown">
 </head>
 <body>
  <h1 id="a1">大乘中观释论卷第六</h1>
  <h2 id="a2">观有为品第七之二</h2>
  <p id="a3">又复有言。<a id="a-4"></a>我宗有别道理。<a id="a-5"></a>令彼生法离无穷过。<a id="a-6"></a>故彼宗颂言。</p>
  <p id="a7">如灯能自照　　亦能照于他</p>
  <p id="a8">彼生法亦然　　自生复生他</p>
  <p id="a9">论者言。<a id="a-A"></a>作如此说。<a id="a-B"></a>亦非道理。<a id="a-C"></a>以无照故。<a id="a-D"></a>若有暗冥即有所照。<a id="a-E"></a>故颂破言。</p>
  <p id="aF">灯中自无暗　　住处亦无暗</p>
  <p id="aG">破暗乃名照　　无暗即无照</p>
  <p id="aH">释曰。<a id="a-I"></a>今此观察若无有暗。<a id="a-J"></a>是故灯不自照。<a id="a-K"></a>亦不照他。</p>
  <p id="aL">复次颂言。</p>
  <p id="aM">无少处可照　　是灯何能照</p>
  <p id="aN">生亦无少分　　生法可成就</p>
  <p id="aO">又复有言。<a id="a-P"></a>彼灯生时即可照邪。</p>
  <p id="aQ">论者言。<a id="a-R"></a>若灯生时亦不能照。<a id="a-S"></a>以先分位无暗可破。<a id="a-T"></a>若彼有暗即有所破。<a id="a-U"></a>如是乃说。<a id="a-V"></a>灯能自照。<a id="a-W"></a>亦复照他。<a id="a-X"></a>今此所说云何灯不到暗而能破暗。<a id="a-Y"></a>若不到者。<a id="a-Z"></a>故颂遣言。</p>
  <p id="aa">云何灯生时　　而能破于暗</p>
  <p id="ab">彼灯初生时　　不能及于暗</p>
  <p id="ac">释曰。<a id="a-d"></a>灯初生时。<a id="a-e"></a>无有性故。<a id="a-f"></a>若或俱时。<a id="a-g"></a>又无分位。<a id="a-h"></a>若灯不到暗能破暗者。</p>
  <p id="ai">复次颂言。</p>
  <p id="aj">灯若不到暗　　而能破暗者</p>
  <p id="ak">灯在于此间　　应破一切暗</p>
  <p id="al">释曰。<a id="a-m"></a>同法若不到。<a id="a-n"></a>差别因无体。<a id="a-o"></a>譬如磁石。<a id="a-p"></a>力能差别无决定因。<a id="a-q"></a>此说亦非有其力能。<a id="a-r"></a>先有所成故。<a id="a-s"></a>如彼磁石所成皆遍。<a id="a-t"></a>是法生时无所诠表。<a id="a-u"></a>力能无体故。<a id="a-v"></a>此复云何。</p>
  <p id="aw">复次颂言。</p>
  <p id="ax">若灯能自照　　亦能照他者</p>
  <p id="ay">暗亦于自他　　暗蔽定无疑</p>
  <p id="az">释曰。<a id="a-10"></a>此非所乐自所作处有相违故。<a id="a-11"></a>灯亦复然。<a id="a-12"></a>此非所乐。<a id="a-13"></a>灯以照明为所成性。<a id="a-14"></a>若灯与暗相违。<a id="a-15"></a>灯即可成自照照他。<a id="a-16"></a>无复别异所作性故。<a id="a-17"></a>暗以暗蔽所成其性。<a id="a-18"></a>若暗与明相违。<a id="a-19"></a>暗即亦应自暗暗他。<a id="a-1A"></a>如是安立非有此义。<a id="a-1B"></a>如瓶等色现可见故。</p>
  <p id="a1C">此中应问。<a id="a-1D"></a>所言生法自生。<a id="a-1E"></a>为未生生。<a id="a-1F"></a>为已生生。</p>
  <p id="a1G">故颂答言。</p>
  <p id="a1H">生法若未生　　自体不能生</p>
  <p id="a1I">释曰。<a id="a-1J"></a>未生无体。<a id="a-1K"></a>故不能生。<a id="a-1L"></a>若其无者。<a id="a-1M"></a>如兔角等。<a id="a-1N"></a>因性不生故。</p>
  <p id="a1O">复次颂言。</p>
  <p id="a1P">生法若已生　　生已复何生</p>
  <p id="a1Q">释曰。<a id="a-1R"></a>若法已生还复生者。<a id="a-1S"></a>此义应知。<a id="a-1T"></a>如其作已。<a id="a-1U"></a>不复更作。<a id="a-1V"></a>是故生已何复有生。<a id="a-1W"></a>由此应知必无生法自生道理。<a id="a-1X"></a>若从他生。<a id="a-1Y"></a>其义亦然。<a id="a-1Z"></a>若生时生者。<a id="a-1a"></a>离已生未生。<a id="a-1b"></a>别无生时可得。</p>
  <p id="a1c">复次颂言。</p>
  <p id="a1d">非已生未生　　生时亦不生</p>
  <p id="a1e">或有人言。<a id="a-1f"></a>彼生时者。<a id="a-1g"></a>少分已生少分未生。<a id="a-1h"></a>如是中间无别有体。</p>
  <p id="a1i">论者言。<a id="a-1j"></a>若彼生法相离之性。<a id="a-1k"></a>或有少分而可生者。<a id="a-1l"></a>如是余法亦然可生。<a id="a-1m"></a>是中云何有所生耶。<a id="a-1n"></a>若一切法有所生者。<a id="a-1o"></a>如是谛观非今所说。<a id="a-1p"></a>岂有生时而可得耶。<a id="a-1q"></a>以彼生时无分位故。<a id="a-1r"></a>又一切法自体无分位可成。<a id="a-1s"></a>如是应知。<a id="a-1t"></a>若无生时。<a id="a-1u"></a>云何有彼生法可得。</p>
  <p id="a1v">复次毗婆沙师言。<a id="a-1w"></a>有未来法体生向现在。<a id="a-1x"></a>故有生时可生。</p>
  <p id="a1y">论者言。<a id="a-1z"></a>云何生时先有法体生向现在。<a id="a-20"></a>有何异法说生时耶。<a id="a-21"></a>此中无有少法。<a id="a-22"></a>云何有其生法自体。<a id="a-23"></a>以彼生法先无所得自体无性故。<a id="a-24"></a>云何如是有所成耶。<a id="a-25"></a>若复现转之法常不离自相。<a id="a-26"></a>此说相违。<a id="a-27"></a>若于过去未来转者。<a id="a-28"></a>又非道理。<a id="a-29"></a>若别异可生者。<a id="a-2A"></a>彼牛生时亦应有马。<a id="a-2B"></a>无此道理。<a id="a-2C"></a>若无少法以未来体生向现在。<a id="a-2D"></a>所说生时此即相违。<a id="a-2E"></a>由如是故。<a id="a-2F"></a>生时不生。<a id="a-2G"></a>已生法不生。<a id="a-2H"></a>若生已复生。<a id="a-2I"></a>彼即无体可生。<a id="a-2J"></a>以无自性故无。<a id="a-2K"></a>即如兔角无有生故。</p>
  <p id="a2L">复次颂言。</p>
  <p id="a2M">去未去去时　　前品此已说</p>
  <p id="a2N">释曰。<a id="a-2O"></a>此诸所说前已广明。</p>
  <p id="a2P">复次五顶子人言。<a id="a-2Q"></a>若法实无生性。<a id="a-2R"></a>云何因法而得显明。</p>
  <p id="a2S">论者言。<a id="a-2T"></a>彼等决定所说。<a id="a-2U"></a>此皆止遣。<a id="a-2V"></a>此中应知。<a id="a-2W"></a>不显明时因亦不离。<a id="a-2X"></a>亦复云何有其不离。<a id="a-2Y"></a>此说显明。<a id="a-2Z"></a>是故去未去去时。<a id="a-2a"></a>前品已广说。<a id="a-2b"></a>若或诸法有所离者。<a id="a-2c"></a>即成粗重前不实因。<a id="a-2d"></a>亦非如是先有所生。<a id="a-2e"></a>亦非离因别有法体。<a id="a-2f"></a>以有所离故。</p>
  <p id="a2g">有异人言。<a id="a-2h"></a>有果可生。<a id="a-2i"></a>由自因和合故。<a id="a-2j"></a>或种子等和合因性物体功能及彼业用此无差别。<a id="a-2k"></a>若不生者。<a id="a-2l"></a>云何自生他生而得成耶。<a id="a-2m"></a>由如是故。<a id="a-2n"></a>彼一切果于一切时及一切处。<a id="a-2o"></a>皆有所生。</p>
  <p id="a2p">论者言。<a id="a-2q"></a>所言和合者。<a id="a-2r"></a>为一性耶。<a id="a-2s"></a>为异性耶。<a id="a-2t"></a>或已生未生或复生时。<a id="a-2u"></a>自因彼果有和合耶。<a id="a-2v"></a>此所计执于一切处皆非道理。<a id="a-2w"></a>谓已生未生各无有性。<a id="a-2x"></a>彼因果二先性不立。<a id="a-2y"></a>无所诠表有性无体。<a id="a-2z"></a>是故汝所说种子等和合。<a id="a-30"></a>已生未生皆无所有。<a id="a-31"></a>已生未生各无性故。<a id="a-32"></a>若有种子等和合。<a id="a-33"></a>即所立相违。<a id="a-34"></a>无未生性可诠表故。<a id="a-35"></a>若其无者。<a id="a-36"></a>如兔角等。<a id="a-37"></a>是故无果和合可有。<a id="a-38"></a>云何生法当有所得。<a id="a-39"></a>又有人言。<a id="a-3A"></a>生法不相离。<a id="a-3B"></a>此说为生时。<a id="a-3C"></a>故颂遣言。</p>
  <p id="a3D">若生时有生　　彼生相已破</p>
  <p id="a3E">释曰。<a id="a-3F"></a>此非次第。<a id="a-3G"></a>此中云何若有若无亦有亦无。<a id="a-3H"></a>一切处离皆悉止遣。</p>
  <p id="a3I">又有人言。<a id="a-3J"></a>若此生法从缘生时。<a id="a-3K"></a>云何所生无道理耶。<a id="a-3L"></a>如名瓶生。<a id="a-3M"></a>瓶从缘生。<a id="a-3N"></a>如是生时乃有所成。</p>
  <p id="a3O">论者言。<a id="a-3P"></a>若彼生时决定有瓶。<a id="a-3Q"></a>是瓶云何生已复生。<a id="a-3R"></a>彼瓶生时未有发起作用力故。<a id="a-3S"></a>是瓶云何别有生时别有生法而当得耶。<a id="a-3T"></a>且无瓶生之时。<a id="a-3U"></a>生已还有衣相可得。<a id="a-3V"></a>诸有所作若离所依。<a id="a-3W"></a>亦非道理。<a id="a-3X"></a>故颂遣言。</p>
  <p id="a3Y">云何生时生　　而说为缘起</p>
  <p id="a3Z">释曰。<a id="a-3a"></a>诸外道等。<a id="a-3b"></a>以巧辩才说缘生法。<a id="a-3c"></a>彼自相违。<a id="a-3d"></a>佛说缘生不同一切外道知解故。<a id="a-3e"></a>佛为破彼巧辩才勤求所知。<a id="a-3f"></a>彼所知法于胜义谛中伺察无义。<a id="a-3g"></a>彼外道等诬谤因果起恶见根本。<a id="a-3h"></a>佛以善法方便化度。<a id="a-3i"></a>为令彼断不正见故。<a id="a-3j"></a>如佛所言。<a id="a-3k"></a>此有故彼有。<a id="a-3l"></a>此生故彼生。<a id="a-3m"></a>如是等说。<a id="a-3n"></a>皆世俗谛。<a id="a-3o"></a>非胜义谛。<a id="a-3p"></a>胜义谛者。</p>
  <p id="a3q">复次颂言。</p>
  <p id="a3r">若法众缘生　　彼自性寂灭</p>
  <p id="a3s">释曰。<a id="a-3t"></a>此义离自性故。<a id="a-3u"></a>如契经说。<a id="a-3v"></a>佛言。<a id="a-3w"></a>大慧。<a id="a-3x"></a>诸法自性本来不生。<a id="a-3y"></a>然以和合一切性亦非无自性。</p>
  <p id="a3z">复次颂言。</p>
  <p id="a40">是故生时生　　如是皆寂灭</p>
  <p id="a41">释曰。<a id="a-42"></a>此无不和合对治过失。<a id="a-43"></a>况复如是有所生耶。<a id="a-44"></a>故前颂言。<a id="a-45"></a>若法缘生自性寂灭。<a id="a-46"></a>无复自性故。<a id="a-47"></a>是故诸法。<a id="a-48"></a>无实因缘发起所生及作用等。</p>
  <p id="a49">又有人言。<a id="a-4A"></a>若法从缘生。<a id="a-4B"></a>可名生时耶。</p>
  <p id="a4C">故颂遣言。</p>
  <p id="a4D">若法未生时　　如瓶等何有</p>
  <p id="a4E">缘法假和合　　生已复何生</p>
  <p id="a4F">释曰。<a id="a-4G"></a>云何有体可生而无生时道理。<a id="a-4H"></a>谓所生非有故。<a id="a-4I"></a>譬如未生法。<a id="a-4J"></a>彼无自性。<a id="a-4K"></a>此说义成。</p>
  <p id="a4L">复次颂言。</p>
  <p id="a4M">若生时有生　　是即有所生</p>
  <p id="a4N">诸生性如幻　　此生复谁生</p>
  <p id="a4O">释曰。<a id="a-4P"></a>若法已生复有别异生者。<a id="a-4Q"></a>生即无穷。<a id="a-4R"></a>是故决定无生法可作。<a id="a-4S"></a>亦非别有本生能生于生。</p>
  <p id="a4T">复次颂言。</p>
  <p id="a4U">若生已复生　　是生即无穷</p>
  <p id="a4V">释曰此无未生。<a id="a-4W"></a>亦无本生。<a id="a-4X"></a>能生道理。</p>
  <p id="a4Y">复次颂言。</p>
  <p id="a4Z">若无生而生　　法皆如是生</p>
  <p id="a4a">释曰。<a id="a-4b"></a>而彼生法亦然。<a id="a-4c"></a>何有意谓此生而为有生。<a id="a-4d"></a>真实理中无生可有。<a id="a-4e"></a>非意驰流谓一切有。</p>
  <p id="a4f">复次颂言。</p>
  <p id="a4g">有法不应生　　无亦非道理</p>
  <p id="a4h">有无俱不然　　前品此已说</p>
  <p id="a4i">释曰。<a id="a-4j"></a>证成前品云何生法而有所得。<a id="a-4k"></a>此中应问。<a id="a-4l"></a>灭时可有生法立耶。<a id="a-4m"></a>谓诸生相生已即坏。<a id="a-4n"></a>诸法坏性而同等故。</p>
  <p id="a4o">故颂答言。</p>
  <p id="a4p">若灭时有生　　无体而可得</p>
  <p id="a4q">释曰。<a id="a-4r"></a>此中不应生灭同时。<a id="a-4s"></a>生时分位亦无有灭。</p>
  <p id="a4t">复次颂言。</p>
  <p id="a4u">若法不灭时　　彼体不可得</p>
  <p id="a4v">释曰。<a id="a-4w"></a>如空花等。<a id="a-4x"></a>此中住法而非一向。<a id="a-4y"></a>有所住者。<a id="a-4z"></a>此说不成。</p>
  <p id="a50">此中应问。<a id="a-51"></a>为未住体住。<a id="a-52"></a>为已住体住。<a id="a-53"></a>为住时住耶。</p>
  <p id="a54">故颂答言。</p>
  <p id="a55">未住体不住　　住不住相违</p>
  <p id="a56">住住时不住　　此复何有住</p>
  <p id="a57">释曰。<a id="a-58"></a>住者现在过去二法一处同时不生。<a id="a-59"></a>是故无住。<a id="a-5A"></a>又离已住未住。<a id="a-5B"></a>住时无体。<a id="a-5C"></a>谓以胜义谛中无生法可得。<a id="a-5D"></a>从前广说。<a id="a-5E"></a>悉为证成无实生法。<a id="a-5F"></a>生法若无。<a id="a-5G"></a>云何有住。</p>
  <p id="a5H">复次颂言。</p>
  <p id="a5I">若灭时有住　　彼无体可得</p>
  <p id="a5J">住灭二相违　　住位中无灭</p>
  <p id="a5K">释曰。<a id="a-5L"></a>若说无灭时。<a id="a-5M"></a>彼体不可得。<a id="a-5N"></a>灭法随逐有为相故。<a id="a-5O"></a>若住时有灭。<a id="a-5P"></a>无此道理。<a id="a-5Q"></a>此中所说。</p>
  <p id="a5R">复次颂言。</p>
  <p id="a5S">诸法于常时　　皆有老死相</p>
  <p id="a5T">释曰。<a id="a-5U"></a>老者衰变前相。<a id="a-5V"></a>死者坏灭为义。<a id="a-5W"></a>谓以自体于一切时而常转易。<a id="a-5X"></a>若有生时。<a id="a-5Y"></a>即无老死法成。<a id="a-5Z"></a>后亦不得生法可成。<a id="a-5a"></a>如火无冷性。<a id="a-5b"></a>今所观察。</p>
  <p id="a5c">复次颂言。</p>
  <p id="a5d">而有何等法　　离老死有住</p>
  <p id="a5e">此中应问。<a id="a-5f"></a>诸有住法。<a id="a-5g"></a>为自体住。<a id="a-5h"></a>为别有住法而成住耶。</p>
  <p id="a5i">故颂答言。</p>
  <p id="a5j">住不自相住　　异住非道理</p>
  <p id="a5k">如生不自生　　亦不从他生</p>
  <p id="a5l">复次如别颂言。</p>
  <p id="a5m">此住若未住　　住体云何立</p>
  <p id="a5n">此住若已住　　复何住可成</p>
  <p id="a5o">若已住更住　　此住即无穷</p>
  <p id="a5p">若或无住住　　法皆如是住</p>
  <p id="a5q">论者言。<a id="a-5r"></a>一切生法皆随顺说。<a id="a-5s"></a>若有灭处。<a id="a-5t"></a>即无生住。<a id="a-5u"></a>二法以相离性。<a id="a-5v"></a>彼不有故。<a id="a-5w"></a>如是生住灭法诸说皆然。</p>
  <p id="a5x">此中应问。<a id="a-5y"></a>所言灭者。<a id="a-5z"></a>为已灭灭耶。<a id="a-60"></a>为灭时灭耶。</p>
  <p id="a61">故颂答言。</p>
  <p id="a62">已灭法不灭　　未灭法灭空</p>
  <p id="a63">释曰。<a id="a-64"></a>云何是已灭法不灭。<a id="a-65"></a>谓法灭已灭即无体。<a id="a-66"></a>此中灭法彼不生故。<a id="a-67"></a>如是亦然。<a id="a-68"></a>灭时及未灭二俱有过。<a id="a-69"></a>何以故。<a id="a-6A"></a>谓一切法。<a id="a-6B"></a>于胜义谛中止遣其生。</p>
  <p id="a6C">复次颂言。</p>
  <p id="a6D">彼灭时亦然　　无生何有灭</p>
  <p id="a6E">释曰。<a id="a-6F"></a>生法既尔。<a id="a-6G"></a>何有住体。<a id="a-6H"></a>灭亦不可得。<a id="a-6I"></a>住灭二法。<a id="a-6J"></a>彼相违故。<a id="a-6K"></a>是故无住亦复无灭。<a id="a-6L"></a>彼无住者。<a id="a-6M"></a>住性离故。<a id="a-6N"></a>若除遣住法。<a id="a-6O"></a>灭法即成。<a id="a-6P"></a>是故无有诸物分位。<a id="a-6Q"></a>如是亦无一切物体。</p>
 </body>
</html>