<!doctype html>
<html id="z3IBWFY1EK" data-ver="433">
 <head>
  <meta charset="utf-8">
  <meta author="安慧菩萨">
  <meta library="龙藏">
  <meta catalog="宋元续入藏诸论">
  <meta period="unknown">
 </head>
 <body>
  <h1 id="a1">大乘中观释论卷第三</h1>
  <h2 id="a2">观去来品第二之余</h2>
  <p id="a3">复次颂言。</p>
  <p id="a4">去者即不住</p>
  <p id="a5">释曰。<a id="a-6"></a>于一同生法中。<a id="a-7"></a>相违所作丛杂无性。</p>
  <p id="a8">不去者不住</p>
  <p id="a9">释曰。<a id="a-A"></a>去法止息名之为住。<a id="a-B"></a>今不去者。<a id="a-C"></a>去法无性不应止息。<a id="a-D"></a>若或本有住法可得者。<a id="a-E"></a>然亦住法无二和合。<a id="a-F"></a>若有二和合。<a id="a-G"></a>今应如实观。<a id="a-H"></a>是故颂言。</p>
  <p id="aI">离去不去者　　何有第三住</p>
  <p id="aJ">释曰。<a id="a-K"></a>去不去者。<a id="a-L"></a>是二不住。<a id="a-M"></a>此如是义即如前说。<a id="a-N"></a>复次颂言。</p>
  <p id="aO">去者若当住　　云何有此义</p>
  <p id="aP">以离于去法　　去者不可得</p>
  <p id="aQ">释曰。<a id="a-R"></a>总止住法。<a id="a-S"></a>复次颂言。</p>
  <p id="aT">去未去去时　　止息诸分别</p>
  <p id="aU">释曰。<a id="a-V"></a>若彼去时不住可尔。<a id="a-W"></a>彼已去者应可住邪。<a id="a-X"></a>此亦不然。<a id="a-Y"></a>已去者无别去法。<a id="a-Z"></a>去法已坏。<a id="a-a"></a>是故无住。<a id="a-b"></a>此中无有已去者住。<a id="a-c"></a>今此住法如是止已。<a id="a-d"></a>余诸过失所说亦然。<a id="a-e"></a>复次颂言。</p>
  <p id="af">所有行止法　　皆同去义说</p>
  <p id="ag">释曰。<a id="a-h"></a>此所说已。<a id="a-i"></a>余法皆同。<a id="a-j"></a>已去未去去时去法不生。<a id="a-k"></a>已去未去去时去法初发。<a id="a-l"></a>已去未去去时去法止息。<a id="a-m"></a>住法亦然已住未住住时住法不生。<a id="a-n"></a>已住未住住时住法初发。<a id="a-o"></a>已住未住住时住法止息。<a id="a-p"></a>此中法自相等。<a id="a-q"></a>若止遣者则生过失此中所有去者去法二种。<a id="a-r"></a>于胜义谛中欲求实性者。<a id="a-s"></a>如理应知。<a id="a-t"></a>一性异性诸有物体皆法性故。<a id="a-u"></a>是中若有所生皆客尘事。<a id="a-v"></a>世俗所行世俗所成。<a id="a-w"></a>然无异性。<a id="a-x"></a>是故去者去法二无异性。<a id="a-y"></a>此应思择。<a id="a-z"></a>此中应知。<a id="a-10"></a>风界动转即有去者。<a id="a-11"></a>身等动发往方处相。<a id="a-12"></a>此乃名去。<a id="a-13"></a>非去者去法二性别异。<a id="a-14"></a>于自类中有异说者。<a id="a-15"></a>皆止是义。</p>
  <p id="a16">复次颂言。</p>
  <p id="a17">去法即去者　　是事则不然</p>
  <p id="a18">此复云何。<a id="a-19"></a>颂言。</p>
  <p id="a1A">若谓于去法　　即为是去者</p>
  <p id="a1B">作者及作业　　即一性可立</p>
  <p id="a1C">释曰。<a id="a-1D"></a>虽有作者作业二相。<a id="a-1E"></a>然彼作者作业互无异性。<a id="a-1F"></a>以彼作者作业自相息故。<a id="a-1G"></a>或可一性和合。<a id="a-1H"></a>即体用有相。<a id="a-1I"></a>世俗所成。<a id="a-1J"></a>世俗有性。<a id="a-1K"></a>以彼实无所成。<a id="a-1L"></a>于世俗所作决定可得。<a id="a-1M"></a>是故非无性非一性。<a id="a-1N"></a>此中若有所止。<a id="a-1O"></a>还成过失。<a id="a-1P"></a>生法显明。<a id="a-1Q"></a>若止遣者。<a id="a-1R"></a>即无果体。<a id="a-1S"></a>亦无往去方处动发等相。</p>
  <p id="a1T">复次毗婆沙人。<a id="a-1U"></a>及吠夜迦啰拏人言。<a id="a-1V"></a>去者去法有别异故。<a id="a-1W"></a>彼谓去者。<a id="a-1X"></a>能去非物体。<a id="a-1Y"></a>去物体由去者故说有所得。<a id="a-1Z"></a>所作如是。<a id="a-1a"></a>能作亦然。</p>
  <p id="a1b">复次胜论者言。<a id="a-1c"></a>如是能于物中有性故有去者。<a id="a-1d"></a>用彼去法动发行往方处等相。<a id="a-1e"></a>此如是说。<a id="a-1f"></a>余皆亦然。</p>
  <p id="a1g">释者言。<a id="a-1h"></a>不然。<a id="a-1i"></a>去法若尔。<a id="a-1j"></a>作者功能于物体中为有差别邪。<a id="a-1k"></a>无差别邪。<a id="a-1l"></a>此复云何。<a id="a-1m"></a>若有差别者。<a id="a-1n"></a>诸异力能或复别有齐等力能。<a id="a-1o"></a>于一能作中若成体性。<a id="a-1p"></a>此即是为作者力能。<a id="a-1q"></a>非所作等功能。<a id="a-1r"></a>此若所作等力能。<a id="a-1s"></a>即非作者功能。<a id="a-1t"></a>是中云何如实决定。<a id="a-1u"></a>或言自相差别。<a id="a-1v"></a>此即还成不定。<a id="a-1w"></a>若或自相无差别者。<a id="a-1x"></a>即一切处应无差别性。<a id="a-1y"></a>今以物体如是增上所依。<a id="a-1z"></a>火不能作地等事业。<a id="a-20"></a>亦非无其事用作者和合力能相应。<a id="a-21"></a>故知物体如是非作者功能。<a id="a-22"></a>此说义成。<a id="a-23"></a>由如是故。<a id="a-24"></a>所有物体如是能作如是所作及此如是增上作用。<a id="a-25"></a>是中作者即得和合。<a id="a-26"></a>是故非彼功能差别。<a id="a-27"></a>亦非自体差别所成。<a id="a-28"></a>若或物体无有差别。<a id="a-29"></a>即功能可成。<a id="a-2A"></a>如是亦然。<a id="a-2B"></a>诸力能者互无差别一无异性。<a id="a-2C"></a>故知物体若一性。<a id="a-2D"></a>是中亦无多法所成。<a id="a-2E"></a>若异性是中亦无多法所成。<a id="a-2F"></a>云何二种功能而可成邪。<a id="a-2G"></a>或离所得。<a id="a-2H"></a>即彼如是此之所作是善功能缘法差别。<a id="a-2I"></a>作者物体缘差别有。<a id="a-2J"></a>此名胜上差别长养。<a id="a-2K"></a>是故非作者力能和合。<a id="a-2L"></a>若或分位差别。<a id="a-2M"></a>如是作者分别。<a id="a-2N"></a>是故此说名为作者。<a id="a-2O"></a>若因果转时。<a id="a-2P"></a>彼能作所作性分位差别。<a id="a-2Q"></a>即不可得。<a id="a-2R"></a>彼非物体差别性故。<a id="a-2S"></a>若或施设彼有性等。<a id="a-2T"></a>此不和合。<a id="a-2U"></a>故名去者。<a id="a-2V"></a>复次颂言。</p>
  <p id="a2W">去法异去者　　是事亦不然</p>
  <p id="a2X">释曰。<a id="a-2Y"></a>若离去法而彼去者。<a id="a-2Z"></a>即不决定。<a id="a-2a"></a>若离去法不决定时。<a id="a-2b"></a>无复别异去者可去。<a id="a-2c"></a>此所分别。<a id="a-2d"></a>若有去者去法二种可得。<a id="a-2e"></a>即去者去法有二可成。<a id="a-2f"></a>所以有去法故即有去者。<a id="a-2g"></a>有去者故即有去法。<a id="a-2h"></a>如因果二不相离性。<a id="a-2i"></a>此说义成。<a id="a-2j"></a>若因果同生即无性可得。<a id="a-2k"></a>如种生芽。<a id="a-2l"></a>是故有去法故即有去者。<a id="a-2m"></a>有去者故即有去法。<a id="a-2n"></a>若一性所成。<a id="a-2o"></a>若异性所成。<a id="a-2p"></a>然去者去法二俱无有。<a id="a-2q"></a>胜义谛中此说成就。<a id="a-2r"></a>云何无所有。<a id="a-2s"></a>此义文广。<a id="a-2t"></a>恐繁且止。<a id="a-2u"></a>此中遮遣非复引证。<a id="a-2v"></a>为遮遣故如是表示。<a id="a-2w"></a>此所说已。<a id="a-2x"></a>余处应知。<a id="a-2y"></a>此后复当止遣何义。<a id="a-2z"></a>若因去法即知去者。<a id="a-30"></a>彼如是去。<a id="a-31"></a>云何二种有其别异。<a id="a-32"></a>若然云何和合。<a id="a-33"></a>复次颂言。</p>
  <p id="a34">因去知去者　　不能用是去</p>
  <p id="a35">释曰。<a id="a-36"></a>不作是义。<a id="a-37"></a>此中应问。<a id="a-38"></a>无数义门从义界中出。<a id="a-39"></a>皆转是义。<a id="a-3A"></a>今云何言不作是义。<a id="a-3B"></a>故颂答言。</p>
  <p id="a3C">先无有去法　　故无去者去</p>
  <p id="a3D">释曰。<a id="a-3E"></a>为彼如是去者所作。<a id="a-3F"></a>何有少法而可去邪。<a id="a-3G"></a>由如是故。<a id="a-3H"></a>世间所见。<a id="a-3I"></a>何等法是先来已生有所去邪。<a id="a-3J"></a>何等法是后来生时有所去邪。<a id="a-3K"></a>复次颂言。</p>
  <p id="a3L">因去知去者　　不能用异去</p>
  <p id="a3M">于一去者中　　不有二去故</p>
  <p id="a3N">释曰。<a id="a-3O"></a>云何二去。<a id="a-3P"></a>一谓因去。<a id="a-3Q"></a>知去者故。<a id="a-3R"></a>二谓若有去者复用去法。<a id="a-3S"></a>此中止遣。<a id="a-3T"></a>复次颂言。</p>
  <p id="a3U">若实有去法　　去者不用三</p>
  <p id="a3V">不实有去法　　去者不用三</p>
  <p id="a3W">此中云何。<a id="a-3X"></a>复次颂言。</p>
  <p id="a3Y">去法有不有　　去者不用三</p>
  <p id="a3Z">释曰。<a id="a-3a"></a>若或实有若不实有。<a id="a-3b"></a>此中去者去法不用三去。<a id="a-3c"></a>若实有者。<a id="a-3d"></a>即去者去法和合。<a id="a-3e"></a>若不实有者。<a id="a-3f"></a>即去者离去法。<a id="a-3g"></a>若亦有亦不有者。<a id="a-3h"></a>二俱无性。<a id="a-3i"></a>或可实有者。<a id="a-3j"></a>去者有故。<a id="a-3k"></a>不实有者。<a id="a-3l"></a>去者不有故。<a id="a-3m"></a>亦有亦不有者。<a id="a-3n"></a>二无去法故。<a id="a-3o"></a>是故去者不用三去。<a id="a-3p"></a>所以不作是义。<a id="a-3q"></a>若彼实有去者实有去法。<a id="a-3r"></a>即所作不有。<a id="a-3s"></a>能作不和合。<a id="a-3t"></a>以不实有故。<a id="a-3u"></a>即无所作不有者为去不生故。<a id="a-3v"></a>亦有亦不有者。<a id="a-3w"></a>亦无所作。<a id="a-3x"></a>彼无性故以不有故。<a id="a-3y"></a>是故去者不用三去。<a id="a-3z"></a>何以故。<a id="a-40"></a>如是去者自无性故。<a id="a-41"></a>若有不有悉无所作。<a id="a-42"></a>彼皆无性。<a id="a-43"></a>若说去法。<a id="a-44"></a>此中皆是随顺所说。<a id="a-45"></a>复次颂言。</p>
  <p id="a46">是故去去者　　所去处皆无</p>
  <p id="a47">释曰。<a id="a-48"></a>此说胜义谛中成就。<a id="a-49"></a>如是别异说有能作所作作法。<a id="a-4A"></a>此中止遣。<a id="a-4B"></a>此中或说去之作用。<a id="a-4C"></a>如理应思。<a id="a-4D"></a>是故当知。<a id="a-4E"></a>此中所说作者作业作法。<a id="a-4F"></a>诸有分别皆无实体。<a id="a-4G"></a>为证成是义故此品生。</p>
  <p data-pb></p>
  <h2 id="a4H">观六根品第三</h2>
  <p id="a4I">前品止遣一切作者作业作法诸所造作相违行相已。<a id="a-4J"></a>复次颂言。</p>
  <p id="a4K">见闻及嗅尝　　触知等六根</p>
  <p id="a4L">此见等六根　　说能取诸境</p>
  <p id="a4M">释曰。<a id="a-4N"></a>此论所说。<a id="a-4O"></a>如是见等六根行诸境界。<a id="a-4P"></a>谓眼见色乃至意知法。<a id="a-4Q"></a>此有所说。<a id="a-4R"></a>当知皆是世俗道理。<a id="a-4S"></a>增上所作此无相违。<a id="a-4T"></a>若于胜义谛中。<a id="a-4U"></a>色等眼等所取能取性不可得。<a id="a-4V"></a>此复云何。<a id="a-4W"></a>复次颂言。</p>
  <p id="a4X">是眼即不能　　自见于己体</p>
  <p id="a4Y">释曰。<a id="a-4Z"></a>若眼能见自性者。<a id="a-4a"></a>彼眼即应如是同前。<a id="a-4b"></a>自见己体。<a id="a-4c"></a>以诸法自性不能自见无异性故。<a id="a-4d"></a>如火热性。<a id="a-4e"></a>亦复不能自见己体。<a id="a-4f"></a>是中亦无能见自性。<a id="a-4g"></a>复次颂言。</p>
  <p id="a4h">若不能自见　　云何能见他</p>
  <p id="a4i">释曰。<a id="a-4j"></a>无能见自性故。<a id="a-4k"></a>譬如耳等。<a id="a-4l"></a>亦无能见自性可得。<a id="a-4m"></a>彼眼若以能取自性于色境中有所见者。<a id="a-4n"></a>此说还成。<a id="a-4o"></a>眼为能见。<a id="a-4p"></a>譬如薪火变异。<a id="a-4q"></a>即说名烧。<a id="a-4r"></a>非火自体能烧。<a id="a-4s"></a>复次颂言。</p>
  <p id="a4t">火喻即不能　　成于眼见法</p>
  <p id="a4u">释曰。<a id="a-4v"></a>何所以邪。<a id="a-4w"></a>若彼热性能然火者。<a id="a-4x"></a>彼不热之性何不能然。<a id="a-4y"></a>是故若无彼薪。<a id="a-4z"></a>此火不有。<a id="a-50"></a>热性不应能自烧故。<a id="a-51"></a>复次颂言。</p>
  <p id="a52">去未去去时　　前已答是事</p>
  <p id="a53">释曰。<a id="a-54"></a>如前已去未去去时不去中。<a id="a-55"></a>已说是事。<a id="a-56"></a>今此亦然。<a id="a-57"></a>已烧未烧烧时无烧。<a id="a-58"></a>已见未见见时无见。<a id="a-59"></a>是故无已烧无未烧。<a id="a-5A"></a>不离所烧。<a id="a-5B"></a>无已见无未见。<a id="a-5C"></a>不离所见。<a id="a-5D"></a>如前所说。<a id="a-5E"></a>如其次第。<a id="a-5F"></a>随应止遣。<a id="a-5G"></a>复次颂言。</p>
  <p id="a5H">见若未见时　　即不名为见</p>
  <p id="a5I">释曰。<a id="a-5J"></a>若或为常。<a id="a-5K"></a>如瓶衣等。<a id="a-5L"></a>复次颂言。</p>
  <p id="a5M">若言能所见　　此云何和合</p>
  <p id="a5N">释曰。<a id="a-5O"></a>以不和合而彼见法亦复止遣。<a id="a-5P"></a>或可能见所见二法和合。<a id="a-5Q"></a>彼即可说有能所见。<a id="a-5R"></a>然彼二法不和合故。<a id="a-5S"></a>何所以邪。<a id="a-5T"></a>于一见法中而彼所见不得和合。<a id="a-5U"></a>无别异故。<a id="a-5V"></a>若有能见即非无所见。<a id="a-5W"></a>若有所见。<a id="a-5X"></a>即能见应成。<a id="a-5Y"></a>又若决定有彼见法。<a id="a-5Z"></a>即彼能见亦复应成。<a id="a-5a"></a>能见若成。<a id="a-5b"></a>所见亦然。<a id="a-5c"></a>复次颂言。</p>
  <p id="a5d">能见亦不见　　见法无性故</p>
  <p id="a5e">释曰。<a id="a-5f"></a>若或离眼别有见相。<a id="a-5g"></a>可说所见。<a id="a-5h"></a>或说能见。<a id="a-5i"></a>以无能见及所见故。<a id="a-5j"></a>复次颂言。</p>
  <p id="a5k">所见亦不见　　见法离性故</p>
  <p id="a5l">释曰。<a id="a-5m"></a>此中若或诸缘止息。<a id="a-5n"></a>亦无能见所见可说。<a id="a-5o"></a>何以故。<a id="a-5p"></a>此所见中非能见故。<a id="a-5q"></a>若有造作彼即有见。<a id="a-5r"></a>说名所见。<a id="a-5s"></a>此中亦然。<a id="a-5t"></a>同上所说。<a id="a-5u"></a>于能见中无见可得。<a id="a-5v"></a>何以故。<a id="a-5w"></a>此中若有诸差别法体性可见。<a id="a-5x"></a>而悉止遣。<a id="a-5y"></a>若有如是能见所见见法发起即非无作者作业作法和合。<a id="a-5z"></a>见及见法亦有所起。<a id="a-60"></a>此复云何。<a id="a-61"></a>复次颂言。</p>
  <p id="a62">离见不离见　　见者不可得</p>
  <p id="a63">释曰。<a id="a-64"></a>以无见法发起和合。<a id="a-65"></a>第二见法本无性故。<a id="a-66"></a>亦无决定而可发起。<a id="a-67"></a>以彼见法离所见性不和合故。<a id="a-68"></a>或可所见能见二俱无故。<a id="a-69"></a>复次颂言。</p>
  <p id="a6A">以无见者故　　云何有所见</p>
  <p id="a6B">释曰。<a id="a-6C"></a>能所见性作用相违。<a id="a-6D"></a>若离和合性即无见者。<a id="a-6E"></a>若无见者即所见性。<a id="a-6F"></a>不得和合。<a id="a-6G"></a>此中能见所见决定无见。<a id="a-6H"></a>云何可说能所见邪。<a id="a-6I"></a>以见离性故。<a id="a-6J"></a>见无性故。<a id="a-6K"></a>或有人言。<a id="a-6L"></a>若谓诸行是空诸法无我。<a id="a-6M"></a>有此理故。<a id="a-6N"></a>如眼所见。<a id="a-6O"></a>即无别异能所见者。<a id="a-6P"></a>彼即无其实果可得。<a id="a-6Q"></a>云何乃有识等四法而发起邪。<a id="a-6R"></a>故颂遣言。</p>
  <p id="a6S">见可见无故　　识等四法无</p>
  <p id="a6T">释曰。<a id="a-6U"></a>如所说理。<a id="a-6V"></a>此能见所见皆不成就。<a id="a-6W"></a>彼果生起识触受爱。<a id="a-6X"></a>如是四法云何和合。<a id="a-6Y"></a>若决定有识等四法。<a id="a-6Z"></a>即有彼果取法可生。<a id="a-6a"></a>以实无故。<a id="a-6b"></a>次颂遣言。</p>
  <p id="a6c">四取等诸缘　　云何当得有</p>
  <p id="a6d">释曰。<a id="a-6e"></a>谓以识等及取缘有生缘老死。<a id="a-6f"></a>此等诸法无所成故。<a id="a-6g"></a>无所有故。<a id="a-6h"></a>今此品初他所建立。<a id="a-6i"></a>闻等声等诸说皆止。<a id="a-6j"></a>此中见者悉无所作。<a id="a-6k"></a>是故颂言。</p>
  <p id="a6l">闻嗅味触知　　如是等诸根</p>
  <p id="a6m">而悉同于上　　眼见法中说</p>
  <p id="a6n">释曰。<a id="a-6o"></a>此中应知。<a id="a-6p"></a>如眼见说能闻所闻等。<a id="a-6q"></a>譬如能见所有闻等。<a id="a-6r"></a>如应广说。<a id="a-6s"></a>此中且止。<a id="a-6t"></a>已遣一切不和合对治故。<a id="a-6u"></a>此说成就。<a id="a-6v"></a>此中能见所见见法。<a id="a-6w"></a>诸有分别物体无性。<a id="a-6x"></a>今此品中悉为证成。<a id="a-6y"></a>如是义故。</p>
 </body>
</html>