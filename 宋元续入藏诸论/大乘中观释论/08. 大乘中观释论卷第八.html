<!doctype html>
<html id="z3IBWFi1EP" data-ver="415">
 <head>
  <meta charset="utf-8">
  <meta author="安慧菩萨">
  <meta library="龙藏">
  <meta catalog="宋元续入藏诸论">
  <meta period="unknown">
 </head>
 <body>
  <h1 id="a1">大乘中观释论卷第八</h1>
  <h2 id="a2">观先分位品第九</h2>
  <p id="a3">前品中说。<a id="a-4"></a>如作者作业。<a id="a-5"></a>彼能取所取二法。<a id="a-6"></a>亦互不相离施设有性。<a id="a-7"></a>非胜义谛故。<a id="a-8"></a>有异宗说此颂言。</p>
  <p id="a9">眼耳等诸根　　受等心所法</p>
  <p id="aA">彼所取若成　　有取者先住</p>
  <p id="aB">释曰有一宗人作如是说。<a id="a-C"></a>彼说有因。<a id="a-D"></a>故下颂言。</p>
  <p id="aE">若无彼先住　　何有眼耳等</p>
  <p id="aF">释曰。<a id="a-G"></a>此中意乐先有物体。<a id="a-H"></a>譬如织者。<a id="a-I"></a>故下颂言。</p>
  <p id="aJ">以是故当知　　先已有法住</p>
  <p id="aK">释曰若彼所取见等有法先住。<a id="a-L"></a>乃有所取。<a id="a-M"></a>如造器用。</p>
  <p id="aN">复次颂言。</p>
  <p id="aO">眼耳等诸根　　受等心所法</p>
  <p id="aP">有法先住者　　以何可了知</p>
  <p id="aQ">释曰。<a id="a-R"></a>彼宗意者。<a id="a-S"></a>应知有其他法能取。<a id="a-T"></a>即有所取可得。</p>
  <p id="aU">论者言。<a id="a-V"></a>彼眼等根别异。<a id="a-W"></a>所取先无其体。<a id="a-X"></a>此义不成。<a id="a-Y"></a>此遣法差别。<a id="a-Z"></a>若或施设所取不有。<a id="a-a"></a>即所施设物性无体。<a id="a-b"></a>如无经纬即氎等不成。<a id="a-c"></a>此遣法自相。</p>
  <p id="ad">复次颂言。</p>
  <p id="ae">若离眼等根　　有法先住者</p>
  <p id="af">释曰见闻及受者。<a id="a-g"></a>此等诸法若有先住。<a id="a-h"></a>故下颂言。</p>
  <p id="ai">应离眼耳根　　有见等无疑</p>
  <p id="aj">释曰。<a id="a-k"></a>今此非有。<a id="a-l"></a>其眼根中无有见法可得和合。<a id="a-m"></a>非离眼根有见法故。<a id="a-n"></a>如是所说。<a id="a-o"></a>余义亦然。<a id="a-p"></a>离眼等根而有何法。<a id="a-q"></a>若取若舍若异眼根。<a id="a-r"></a>何有见闻。<a id="a-s"></a>若无所取。<a id="a-t"></a>或见或闻。<a id="a-u"></a>云何可知。<a id="a-v"></a>此是所见所闻。<a id="a-w"></a>此是能见能闻。<a id="a-x"></a>亦非眼等先有能见及受者可成。<a id="a-y"></a>此复云何差别。<a id="a-z"></a>见性不有体故。<a id="a-10"></a>何以故。<a id="a-11"></a>若离眼等有法先住能成见闻者。<a id="a-12"></a>此即无住。<a id="a-13"></a>若不离眼等有法先住。<a id="a-14"></a>此乃见即是闻。<a id="a-15"></a>亦非道理。<a id="a-16"></a>非见分位灭故。<a id="a-17"></a>若或如是能见眼根与所见相不相离者。<a id="a-18"></a>是故离眼等根亦无所取。<a id="a-19"></a>何有能取。<a id="a-1A"></a>若见若闻。<a id="a-1B"></a>若离所取。<a id="a-1C"></a>复何能取。<a id="a-1D"></a>或有颂言。</p>
  <p id="a1E">一切眼等根　　实无法先住</p>
  <p id="a1F">释曰。<a id="a-1G"></a>云何一一根有法先住。<a id="a-1H"></a>故下颂言。</p>
  <p id="a1I">眼等根所取　　异相复异种</p>
  <p id="a1J">释曰。<a id="a-1K"></a>此非眼等彼一一根先有法住。<a id="a-1L"></a>复次颂言。</p>
  <p id="a1M">若眼等诸根　　无法先住者</p>
  <p id="a1N">彼眼等诸根　　当云何先有</p>
  <p id="a1O">释曰。<a id="a-1P"></a>若一一根决定有法而先住者。<a id="a-1Q"></a>此乃先复有先。<a id="a-1R"></a>若尔为即为离邪。<a id="a-1S"></a>今此如是。<a id="a-1T"></a>亦非眼根之前先有彼余耳等诸根。<a id="a-1U"></a>彼等未有成故。<a id="a-1V"></a>此复云何。<a id="a-1W"></a>故下颂言。</p>
  <p id="a1X">若见即闻者　　闻者即受者</p>
  <p id="a1Y">一一有先住　　如是非道理</p>
  <p id="a1Z">释曰。<a id="a-1a"></a>非离见分位中有彼闻者受者而得和合。<a id="a-1b"></a>亦非先有眼等诸根见性可得。<a id="a-1c"></a>眼等相违故。</p>
  <p id="a1d">复次颂言。</p>
  <p id="a1e">若见闻各异　　受者亦复异</p>
  <p id="a1f">见时若能闻　　即成多我体</p>
  <p id="a1g">释曰。<a id="a-1h"></a>若眼等一一根。<a id="a-1i"></a>先各有异。<a id="a-1j"></a>即见闻各异。<a id="a-1k"></a>受者亦异。<a id="a-1l"></a>若或见等次第所成。<a id="a-1m"></a>如是若有见即能闻者。<a id="a-1n"></a>此乃因见有闻。<a id="a-1o"></a>此复云何。<a id="a-1p"></a>以各别相续成多我体。<a id="a-1q"></a>若言别有取者。<a id="a-1r"></a>此应观察。<a id="a-1s"></a>彼宗引云。<a id="a-1t"></a>如佛所言。<a id="a-1u"></a>名色缘六处。<a id="a-1v"></a>而彼色者四大所成。<a id="a-1w"></a>即有能取所取。<a id="a-1x"></a>是故实有取者分位。<a id="a-1y"></a>由眼等根与六处和合次第。<a id="a-1z"></a>乃有受法生起。</p>
  <p id="a20">复次颂言。</p>
  <p id="a21">眼耳等诸根　　受等心所法</p>
  <p id="a22">彼从诸大生　　彼大无先住</p>
  <p id="a23">释曰。<a id="a-24"></a>彼能取性毕竟说者。<a id="a-25"></a>云何离彼所取先有大种所成。<a id="a-26"></a>若尔即非所取。<a id="a-27"></a>以能取非所取成故。<a id="a-28"></a>若所取如是决定有彼所取性者。<a id="a-29"></a>如秤低昂。<a id="a-2A"></a>即因果生灭离所取法。<a id="a-2B"></a>彼同时性如是决定。<a id="a-2C"></a>能取差别即有多性可得。<a id="a-2D"></a>非无差别一性同生。<a id="a-2E"></a>以离所取有所成故。<a id="a-2F"></a>若或大种所取随生。<a id="a-2G"></a>即无法先住。<a id="a-2H"></a>若彼大种无先住者。<a id="a-2I"></a>云何大种所成眼等诸根有其所取。<a id="a-2J"></a>亦非能取所取中间决定有法可得。</p>
  <p id="a2K">复次颂言。</p>
  <p id="a2L">眼耳等诸根　　受等心所法</p>
  <p id="a2M">若无先住者　　眼等亦应无</p>
  <p id="a2N">释曰。<a id="a-2O"></a>若眼等诸根无法先住者。<a id="a-2P"></a>即无有法能取所取。<a id="a-2Q"></a>即何有眼等能取相待因性。</p>
  <p id="a2R">有人言。<a id="a-2S"></a>应知能取无性可得。<a id="a-2T"></a>此即是为发生正见舍离邪见。<a id="a-2U"></a>如佛所言。<a id="a-2V"></a>若法有性皆如幻化。<a id="a-2W"></a>此即正见。<a id="a-2X"></a>若法无性如幻化者。<a id="a-2Y"></a>此即邪见。<a id="a-2Z"></a>此中颂言。</p>
  <p id="a2a">彼眼等先无　　今后亦复无</p>
  <p id="a2b">以三时无故　　有性皆息灭</p>
  <p id="a2c">释曰。<a id="a-2d"></a>诸有分别于胜义谛中悉不成故。<a id="a-2e"></a>若有分别皆是世俗施设所得。<a id="a-2f"></a>胜义谛中即无分别。<a id="a-2g"></a>遣有性故。<a id="a-2h"></a>世俗谛中有所得法。<a id="a-2i"></a>皆如幻化。<a id="a-2j"></a>如前所言。<a id="a-2k"></a>有法先住者。<a id="a-2l"></a>即是邪见所说。<a id="a-2m"></a>此无相违。</p>
  <p data-pb></p>
  <h2 id="a2n">观薪火品第十</h2>
  <p id="a2o">复次所作。<a id="a-2p"></a>如说薪火物体有性。<a id="a-2q"></a>非如作者作业一向对待所成。<a id="a-2r"></a>若薪火二法决定有性无性。<a id="a-2s"></a>如作者作业此即不成。</p>
  <p id="a2t">此中应问。<a id="a-2u"></a>若欲令其薪火二法物体有性者。<a id="a-2v"></a>为一性邪。<a id="a-2w"></a>为复多性有所得邪。<a id="a-2x"></a>此义云何。<a id="a-2y"></a>是故颂言。</p>
  <p id="a2z">若火即是薪　　作作者一性</p>
  <p id="a30">释曰。<a id="a-31"></a>有所安立。<a id="a-32"></a>此说毕竟。<a id="a-33"></a>此言薪者。<a id="a-34"></a>因薪能作于火烧时此有薪之业用。<a id="a-35"></a>薪火非一。<a id="a-36"></a>是故作者作业非一性故。<a id="a-37"></a>如陶师与瓶。<a id="a-38"></a>此遣法自相。<a id="a-39"></a>薪火若一性者。<a id="a-3A"></a>即能烧所烧薪火二法不得和合。<a id="a-3B"></a>此遣法差别。<a id="a-3C"></a>故下颂言。</p>
  <p id="a3D">若薪异于火　　离薪应有火</p>
  <p id="a3E">释曰。<a id="a-3F"></a>此中意者。<a id="a-3G"></a>若异法异性现事止息。<a id="a-3H"></a>即无能烧所烧。<a id="a-3I"></a>若火烧时薪即不有即无所起。<a id="a-3J"></a>此应思择。<a id="a-3K"></a>若无起时彼即无性。<a id="a-3L"></a>亦非无薪有火可见。<a id="a-3M"></a>若异于薪亦不见有因待之法。<a id="a-3N"></a>是故无异。<a id="a-3O"></a>如无经纬即氎等不成。</p>
  <p id="a3P">复次颂言。</p>
  <p id="a3Q">异即应常然　　火不因薪故</p>
  <p id="a3R">薪即复无功　　此业用相违</p>
  <p id="a3S">释曰。<a id="a-3T"></a>虽有他法不相因待。<a id="a-3U"></a>不因彼薪火自烧故。</p>
  <p id="a3V">复次颂言。</p>
  <p id="a3W">火若常然者　　然火功相违</p>
  <p id="a3X">此如先所说　　离薪别有火</p>
  <p id="a3Y">释曰。<a id="a-3Z"></a>若无其薪火常然者。<a id="a-3a"></a>此即无因。<a id="a-3b"></a>若尔离薪常然乃可安立。<a id="a-3c"></a>若火常然能发起者。<a id="a-3d"></a>彼然火具等诸相施作而悉相违。<a id="a-3e"></a>如是即无作业功用。<a id="a-3f"></a>有薪亦无因待起处。<a id="a-3g"></a>即所烧相业用无体。<a id="a-3h"></a>若谓烧时离火有薪。<a id="a-3i"></a>火不灭时异薪无体。<a id="a-3j"></a>若无有异。<a id="a-3k"></a>此岂无过。<a id="a-3l"></a>云何烧时中有其薪。<a id="a-3m"></a>若无所烧之薪异火有者。<a id="a-3n"></a>当火烧时薪亦遍有。<a id="a-3o"></a>火若遍有。<a id="a-3p"></a>如是当知。<a id="a-3q"></a>薪无异性。<a id="a-3r"></a>此应思择。<a id="a-3s"></a>若言烧时不有薪者。<a id="a-3t"></a>是故薪火俱无异性。<a id="a-3u"></a>若谓烧时有薪。<a id="a-3v"></a>此非道理。</p>
  <p id="a3w">复次颂言。</p>
  <p id="a3x">异火即不到</p>
  <p id="a3y">释曰。<a id="a-3z"></a>与到相违故。<a id="a-40"></a>如别物体。<a id="a-41"></a>故下颂言。</p>
  <p id="a42">不到即不烧</p>
  <p id="a43">释曰。<a id="a-44"></a>譬如别薪。<a id="a-45"></a>故下颂言。</p>
  <p id="a46">不烧即不灭</p>
  <p id="a47">释曰。<a id="a-48"></a>若薪尽即火灭。<a id="a-49"></a>其或离薪即然火不成。<a id="a-4A"></a>故下颂言。</p>
  <p id="a4B">不灭即常住</p>
  <p id="a4C">释曰。<a id="a-4D"></a>若自体常然者。<a id="a-4E"></a>如积土块。<a id="a-4F"></a>云何离火而有薪邪。<a id="a-4G"></a>以异不到故。<a id="a-4H"></a>若言薪在火中。<a id="a-4I"></a>此亦不然。</p>
  <p id="a4J">复次颂言。</p>
  <p id="a4K">若异薪有火　　即薪能到火</p>
  <p id="a4L">如此人至彼　　彼人至此人</p>
  <p id="a4M">释曰。<a id="a-4N"></a>如是决定与到相违。<a id="a-4O"></a>若如是说喻即不成。<a id="a-4P"></a>此乃有所得相违之言。</p>
  <p id="a4Q">复次颂言。</p>
  <p id="a4R">若异薪有火　　欲令薪到火</p>
  <p id="a4S">彼二互相离　　薪火何能到</p>
  <p id="a4T">释曰。<a id="a-4U"></a>如彼人此人勿以一性异性取其物体。<a id="a-4V"></a>彼若有者。<a id="a-4W"></a>即互相因待若其无体。<a id="a-4X"></a>如石女儿。<a id="a-4Y"></a>若法因待而有。<a id="a-4Z"></a>如是乃有能取所取。<a id="a-4a"></a>亦不可说一性异性。<a id="a-4b"></a>物体有性此即成就。</p>
  <p id="a4c">复次颂言。</p>
  <p id="a4d">若因薪有火　　亦因火有薪</p>
  <p id="a4e">释曰。<a id="a-4f"></a>能烧所烧二不可得。<a id="a-4g"></a>故下颂言。</p>
  <p id="a4h">二何法先成　　薪火相因有</p>
  <p id="a4i">释曰。<a id="a-4j"></a>此毕竟说。<a id="a-4k"></a>彼二先后俱无体故。<a id="a-4l"></a>此意即。<a id="a-4m"></a>是无相因待。<a id="a-4n"></a>若彼二法有异性先成。<a id="a-4o"></a>即有薪火相因。<a id="a-4p"></a>若其无者。<a id="a-4q"></a>此非道理。</p>
  <p id="a4r">复次颂言。</p>
  <p id="a4s">若因薪有火　　火即成复成</p>
  <p id="a4t">释曰。<a id="a-4u"></a>此中何因有彼薪火。<a id="a-4v"></a>相因道理。<a id="a-4w"></a>故下颂言。</p>
  <p id="a4x">亦非不有薪　　而有火可得</p>
  <p id="a4y">释曰。<a id="a-4z"></a>火不因薪。<a id="a-50"></a>彼无体故。<a id="a-51"></a>火亦如是。<a id="a-52"></a>若先有所成。<a id="a-53"></a>复因薪而有。<a id="a-54"></a>此即云何。<a id="a-55"></a>二法互相因待先后可得。<a id="a-56"></a>若此所得同时发起。<a id="a-57"></a>亦非互相因待道理。<a id="a-58"></a>此复云何。<a id="a-59"></a>故下颂言。</p>
  <p id="a5A">若法有因待　　是法还成待</p>
  <p id="a5B">释曰。<a id="a-5C"></a>若彼二相因者。<a id="a-5D"></a>即彼薪火二相还成待法。<a id="a-5E"></a>此应思察故下颂言。</p>
  <p id="a5F">二法无所成　　已成云何待</p>
  <p id="a5G">此义云何。</p>
  <p id="a5H">复次颂言。</p>
  <p id="a5I">若未成有待　　未成当何待</p>
  <p id="a5J">释曰。<a id="a-5K"></a>未成即无体。<a id="a-5L"></a>因待亦无体。<a id="a-5M"></a>故下颂言。</p>
  <p id="a5N">若因待有成　　自待非道理</p>
  <p id="a5O">释曰。<a id="a-5P"></a>若自体有成复。<a id="a-5Q"></a>何所成彼。<a id="a-5R"></a>薪火相因是。<a id="a-5S"></a>义不成。</p>
  <p id="a5T">复次颂言。</p>
  <p id="a5U">二因成无体　　无不因薪火</p>
  <p id="a5V">释曰。<a id="a-5W"></a>若不因薪。<a id="a-5X"></a>火应常然。<a id="a-5Y"></a>故下颂言。</p>
  <p id="a5Z">因薪火亦无</p>
  <p id="a5a">释曰。<a id="a-5b"></a>先后相因而不成故。<a id="a-5c"></a>故下颂言。</p>
  <p id="a5d">因火亦无薪</p>
  <p id="a5e">释曰。<a id="a-5f"></a>亦非烧时有薪。<a id="a-5g"></a>彼无体故。</p>
  <p id="a5h">复次毗世师言。<a id="a-5i"></a>有不见相极微之火。<a id="a-5j"></a>有业及业用。<a id="a-5k"></a>二法差别。<a id="a-5l"></a>是中先有一分和合。<a id="a-5m"></a>如是乃有薪一分来发起火相。<a id="a-5n"></a>故颂遣言。</p>
  <p id="a5o">火不余处来</p>
  <p id="a5p">论者言。<a id="a-5q"></a>今此何因业用和合。<a id="a-5r"></a>以差别因性所生故。<a id="a-5s"></a>若有分位业用生起。<a id="a-5t"></a>即彼分位。<a id="a-5u"></a>彼彼方处各各差别。<a id="a-5v"></a>汝先说言一分和合。<a id="a-5w"></a>此非道理。<a id="a-5x"></a>以业无依故。<a id="a-5y"></a>亦非起时。<a id="a-5z"></a>若合若离差别因性业用分位有所生起。<a id="a-60"></a>亦非离所起时别有对待因性可得。<a id="a-61"></a>生时如是果体作用。<a id="a-62"></a>此中亦非先无差别。<a id="a-63"></a>亦非法差别因。<a id="a-64"></a>中间一分无体。<a id="a-65"></a>亦非中间一分而得和合。<a id="a-66"></a>于差别中若有一分和合。<a id="a-67"></a>即俱时分位所作相违。<a id="a-68"></a>亦无坏其业用。<a id="a-69"></a>所生道理或有害故。<a id="a-6A"></a>若计灭有所得。<a id="a-6B"></a>即彼物体还复堕于差别法中。<a id="a-6C"></a>是故当知。<a id="a-6D"></a>火不从彼余处而来。<a id="a-6E"></a>亦无如是自差别所作一分有体和合。<a id="a-6F"></a>云何于彼差别不差别中。<a id="a-6G"></a>计着多性。<a id="a-6H"></a>又一分中亦有所著。<a id="a-6I"></a>又于无分位中着火有性。<a id="a-6J"></a>如是薪火二法。<a id="a-6K"></a>此应思择。<a id="a-6L"></a>如前已说。<a id="a-6M"></a>次下颂言。</p>
  <p id="a6N">薪中亦无火</p>
  <p id="a6O">释曰。<a id="a-6P"></a>离火亦无差别因性。<a id="a-6Q"></a>彼火因果无异性火故。<a id="a-6R"></a>此应思择。<a id="a-6S"></a>又复能取发起所得。<a id="a-6T"></a>彼即不有。<a id="a-6U"></a>是故无别异性薪从余处而来至火。<a id="a-6V"></a>亦非无火。<a id="a-6W"></a>故下颂言。</p>
  <p id="a6X">余法亦复然　　如去来品说</p>
  <p id="a6Y">释曰。<a id="a-6Z"></a>若或无薪。<a id="a-6a"></a>云何得有能烧所烧。<a id="a-6b"></a>若有所烧时。<a id="a-6c"></a>非无能烧。<a id="a-6d"></a>亦无能烧中有能烧发起。<a id="a-6e"></a>若有能烧时。<a id="a-6f"></a>非无所烧。<a id="a-6g"></a>是故无能烧所烧亦非相离。</p>
 </body>
</html>