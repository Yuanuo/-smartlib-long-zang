<!doctype html>
<html id="z3IBWFW1EJ" data-ver="505">
 <head>
  <meta charset="utf-8">
  <meta author="安慧菩萨">
  <meta library="龙藏">
  <meta catalog="宋元续入藏诸论">
  <meta period="unknown">
 </head>
 <body>
  <h1 id="a1">大乘中观释论卷第二</h1>
  <h2 id="a2">观缘品第一之余</h2>
  <p id="a3">复次此中或有异意。<a id="a-4"></a>谓以刹那如是缘性可成于果。<a id="a-5"></a>虽非相续此无过失。<a id="a-6"></a>是故颂言。</p>
  <p id="a7">非有亦非无　　缘义和合尔</p>
  <p id="a8">释曰。<a id="a-9"></a>所言无者。<a id="a-A"></a>如兔角等。<a id="a-B"></a>缘亦何无。<a id="a-C"></a>此中意者。<a id="a-D"></a>如前说性。<a id="a-E"></a>此不可说不可伺察。<a id="a-F"></a>谓以彼因于分位中不能取故。<a id="a-G"></a>所言有者。<a id="a-H"></a>诸缘于何性而有所说。<a id="a-I"></a>是中无有少法而可施作。<a id="a-J"></a>若有彼因及作用事。<a id="a-K"></a>如上所说。<a id="a-L"></a>此即为有如是果缘。<a id="a-M"></a>其义显明。<a id="a-N"></a>如瓶灯等。<a id="a-O"></a>此应思择。<a id="a-P"></a>此中决定。<a id="a-Q"></a>若有所离。<a id="a-R"></a>即无所有亦非无有缘不和合故。<a id="a-S"></a>如所说果或果分位彼三种功用能所性极成。<a id="a-T"></a>彼若缘异即无功用。<a id="a-U"></a>所施作故。<a id="a-V"></a>此说显明。<a id="a-W"></a>彼有所生此无所离。<a id="a-X"></a>此说义成。<a id="a-Y"></a>此中无有少法不生及非有性如量增广体不生故。<a id="a-Z"></a>以无生法而可增故。<a id="a-a"></a>若诸缘有体性。<a id="a-b"></a>即不和合生。<a id="a-c"></a>此中无功用体性止遣。<a id="a-d"></a>其有如是有性者。<a id="a-e"></a>有人谓于彼无功用不和合体性中亦有所成。<a id="a-f"></a>如痴等体性。<a id="a-g"></a>或量中减少。<a id="a-h"></a>或生中减少。<a id="a-i"></a>非坏因而有。<a id="a-j"></a>非常因而有。<a id="a-k"></a>如瓶决定离别异性。<a id="a-l"></a>或彼境界智生。<a id="a-m"></a>其理应思。<a id="a-n"></a>若对治法起。<a id="a-o"></a>即能遣除冥暗。<a id="a-p"></a>若彼二种决定为有者。<a id="a-q"></a>于境界智中即不成就。<a id="a-r"></a>以世俗谛中。<a id="a-s"></a>譬如灯等及瓶生因有所成故。<a id="a-t"></a>是故应知。<a id="a-u"></a>亦无所离。<a id="a-v"></a>或有人言非有非非有。<a id="a-w"></a>生时缘成故。<a id="a-x"></a>谓以生时有作用性所发起故。<a id="a-y"></a>此中虽有亦复不成决定生性。<a id="a-z"></a>彼有即是增上所作。<a id="a-10"></a>是故颂言。</p>
  <p id="a11">诸法无自性　　非有亦非无</p>
  <p id="a12">释曰。<a id="a-13"></a>谓以生时种类所作或有或无。<a id="a-14"></a>后亦如是。<a id="a-15"></a>不离有性无性或有所得。<a id="a-16"></a>如是有诸缘论中说是相。<a id="a-17"></a>非不有故。<a id="a-18"></a>如兔角等。<a id="a-19"></a>亦有说相。<a id="a-1A"></a>此有说相即世俗谛。<a id="a-1B"></a>非胜义谛。<a id="a-1C"></a>能成彼果说名因缘。<a id="a-1D"></a>然彼亦无诸法不有亦非不有。<a id="a-1E"></a>若其不有即无法可成。<a id="a-1F"></a>若尔云何有此能成之因而得和合。<a id="a-1G"></a>有若不成与成相违。<a id="a-1H"></a>无即决定。<a id="a-1I"></a>不成无。<a id="a-1J"></a>彼有性生故。<a id="a-1K"></a>譬如兔角亦有亦无决定不成。<a id="a-1L"></a>于一法中相违自性。<a id="a-1M"></a>本不生故。<a id="a-1N"></a>二俱有过。<a id="a-1O"></a>以如是因成如是果。<a id="a-1P"></a>岂得和合。<a id="a-1Q"></a>若或于彼心心所法而有取着。<a id="a-1R"></a>此即说为所缘缘法。<a id="a-1S"></a>如是决定彼不和合。<a id="a-1T"></a>若胜义谛中如是眼识等有法可说。<a id="a-1U"></a>彼法生时无言说性。<a id="a-1V"></a>是故此中非所缘法而得和合。<a id="a-1W"></a>若有所说彼即相违。<a id="a-1X"></a>无亦相违。<a id="a-1Y"></a>若有所缘。<a id="a-1Z"></a>应知皆是世俗谛故。<a id="a-1a"></a>非胜义谛。<a id="a-1b"></a>胜义谛者。<a id="a-1c"></a>此中止遣。<a id="a-1d"></a>若有法转时。<a id="a-1e"></a>即诸相随转。<a id="a-1f"></a>是即所缘。<a id="a-1g"></a>此说是为所缘缘法。<a id="a-1h"></a>是故颂言。</p>
  <p id="a1i">于此无缘法　　云何有缘缘</p>
  <p id="a1j">释曰。<a id="a-1k"></a>若无缘之法生时。<a id="a-1l"></a>云何复有所缘法生。<a id="a-1m"></a>彼体无成故。<a id="a-1n"></a>又若等无间灭法。<a id="a-1o"></a>彼即容受所作为等无间缘。<a id="a-1p"></a>此中决定如是分别。<a id="a-1q"></a>是故颂言。</p>
  <p id="a1r">若法未生时　　即不应有灭</p>
  <p id="a1s">灭法何能缘　　故无次第缘</p>
  <p id="a1t">释曰。<a id="a-1u"></a>若法未生如石女儿死若法已生诸法皆灭。<a id="a-1v"></a>是故无彼次第缘法而得和合。<a id="a-1w"></a>以生灭性不和合故。<a id="a-1x"></a>即灭即生。<a id="a-1y"></a>而彼灭缘当云何有。<a id="a-1z"></a>是故缘灭无说性可转如是则应生时为缘。<a id="a-20"></a>若生时为缘者。<a id="a-21"></a>生时已生又何用缘。<a id="a-22"></a>生者起义。<a id="a-23"></a>此不有故彼何有缘。<a id="a-24"></a>若有所成。<a id="a-25"></a>即是增上缘法。<a id="a-26"></a>此若决定起伺察时。<a id="a-27"></a>即无所有。<a id="a-28"></a>故此诸法皆无自性。<a id="a-29"></a>若起言说及伺察时。<a id="a-2A"></a>实无自性可得成就。<a id="a-2B"></a>是故颂言。</p>
  <p id="a2C">诸法无自性　　非有亦非无</p>
  <p id="a2D">此有彼法起　　如是无所有</p>
  <p id="a2E">释曰。<a id="a-2F"></a>彼如是性非有性故。<a id="a-2G"></a>乃有是缘。<a id="a-2H"></a>论中所说缘者说有彼果故。<a id="a-2I"></a>如佛所说诸缘法者。<a id="a-2J"></a>谓有士夫所作果增上果胜报果平等果。<a id="a-2K"></a>非无体性故。<a id="a-2L"></a>如兔角等。<a id="a-2M"></a>或说有果。<a id="a-2N"></a>若如实所说。<a id="a-2O"></a>非胜义谛。<a id="a-2P"></a>何所以邪。<a id="a-2Q"></a>果若有若无。<a id="a-2R"></a>缘中皆止遣。<a id="a-2S"></a>若如实观察不即缘有果。<a id="a-2T"></a>不离缘有果。<a id="a-2U"></a>是故颂言。</p>
  <p id="a2V">若谓缘无果　　果从缘中出</p>
  <p id="a2W">是果何不从　　非缘中而出</p>
  <p id="a2X">释曰。<a id="a-2Y"></a>非缘中出者。<a id="a-2Z"></a>如砂出油。<a id="a-2a"></a>若或止遣缘生。<a id="a-2b"></a>定知有过。<a id="a-2c"></a>复次颂言。</p>
  <p id="a2d">若果从缘生</p>
  <p id="a2e">释曰。<a id="a-2f"></a>有异意乐。<a id="a-2g"></a>若言有果从缘可生。<a id="a-2h"></a>亦何不从非缘所成。<a id="a-2i"></a>以相似无性故。<a id="a-2j"></a>若正缘有成。<a id="a-2k"></a>非缘亦应成。<a id="a-2l"></a>若止其不生。<a id="a-2m"></a>又定知有过。<a id="a-2n"></a>复次颂言。</p>
  <p id="a2o">是缘无自性</p>
  <p id="a2p">释曰。<a id="a-2q"></a>意谓若无自性。<a id="a-2r"></a>彼云何能所作差别。<a id="a-2s"></a>此中谓显果非自成故。<a id="a-2t"></a>复次颂言。</p>
  <p id="a2u">从无自性生　　何得从缘生</p>
  <p id="a2v">释曰。<a id="a-2w"></a>此中意者。<a id="a-2x"></a>如尊者提婆所说颂言。</p>
  <p id="a2y">如衣因所成　　能成因别异</p>
  <p id="a2z">成法若自无　　别异因何有</p>
  <p id="a30">今此品中皆为止遣如是义故。<a id="a-31"></a>或有人言。</p>
  <p id="a32">果不从缘生　　不从非缘生</p>
  <p id="a33">以果无有故　　缘非缘亦无</p>
  <p id="a34">释曰。<a id="a-35"></a>彼生不能无性故。<a id="a-36"></a>此中有言果由缘成。<a id="a-37"></a>缘法者是果之种类。<a id="a-38"></a>果无自成无自种类。<a id="a-39"></a>彼果决定从他性生而有所得。<a id="a-3A"></a>然为止其定生性故。<a id="a-3B"></a>无有缘成。<a id="a-3C"></a>亦无非缘成。<a id="a-3D"></a>无缘种类。<a id="a-3E"></a>无非缘种类。<a id="a-3F"></a>无非缘种类果可有果生无性。<a id="a-3G"></a>谓因等及缘有果圆成。<a id="a-3H"></a>彼缘所成此果无性。<a id="a-3I"></a>果无性故。<a id="a-3J"></a>缘与非缘复云何有。<a id="a-3K"></a>此中意者。<a id="a-3L"></a>若说生若说缘若说果。<a id="a-3M"></a>应知唯是世俗分别。<a id="a-3N"></a>如是皆非胜义谛境。<a id="a-3O"></a>今此品中皆为证成如。<a id="a-3P"></a>是义故。</p>
  <p data-pb></p>
  <h2 id="a3Q">观去来品第二之一</h2>
  <p id="a3R">前品已止生义。<a id="a-3S"></a>今当次第。<a id="a-3T"></a>胜义谛中诸有物体。<a id="a-3U"></a>如是总聚差别之义。<a id="a-3V"></a>而悉止遣。<a id="a-3W"></a>余有所观次应发起。<a id="a-3X"></a>如前品余所分别说。<a id="a-3Y"></a>诸有物体皆悉无性。<a id="a-3Z"></a>谓先止遣彼生义已。<a id="a-3a"></a>余诸句义亦然止遣。<a id="a-3b"></a>诸有所作虽复如是多种止已。<a id="a-3c"></a>然善巧智中有所生义还复发起。<a id="a-3d"></a>此无过失。<a id="a-3e"></a>有人言去。<a id="a-3f"></a>此中去者。<a id="a-3g"></a>去法胜义谛有彼果。<a id="a-3h"></a>此法有实性故。<a id="a-3i"></a>能作所作作法非不和合。<a id="a-3j"></a>今为止遣彼有能作所作及作法故。<a id="a-3k"></a>有此品起。<a id="a-3l"></a>此中应问。<a id="a-3m"></a>为已去名去。<a id="a-3n"></a>为未去名去。<a id="a-3o"></a>故颂答言。</p>
  <p id="a3p">已去无有去</p>
  <p id="a3q">释曰。<a id="a-3r"></a>已去名谢灭。<a id="a-3s"></a>若有去法可去。<a id="a-3t"></a>即彼去法为不极成。<a id="a-3u"></a>即不和合。<a id="a-3v"></a>自语相违。<a id="a-3w"></a>复次颂言。</p>
  <p id="a3x">未去亦无去</p>
  <p id="a3y">释曰。<a id="a-3z"></a>未去未生。<a id="a-40"></a>若有去法可去。<a id="a-41"></a>即如前所说。<a id="a-42"></a>自语相违。<a id="a-43"></a>不和合对治。<a id="a-44"></a>复有人言。<a id="a-45"></a>此言去者。<a id="a-46"></a>总摄作用。<a id="a-47"></a>诸差别等如所意乐。<a id="a-48"></a>去时有去。<a id="a-49"></a>为对彼异意故。<a id="a-4A"></a>颂遣言。</p>
  <p id="a4B">离已去未去　　去时亦无去</p>
  <p id="a4C">释曰。<a id="a-4D"></a>而彼去时。<a id="a-4E"></a>或有所去。<a id="a-4F"></a>即不离已去未去二种法中。<a id="a-4G"></a>何以故。<a id="a-4H"></a>于一法中互相违性彼不生故。<a id="a-4I"></a>此中若说诸法无性。<a id="a-4J"></a>是义成就。<a id="a-4K"></a>若以是法于非法中有所成者。<a id="a-4L"></a>即去时去又何不成。<a id="a-4M"></a>是故亦无去时可去。<a id="a-4N"></a>复有人言。<a id="a-4O"></a>现见世间举足下足有行动相。<a id="a-4P"></a>此往彼方不离所观。<a id="a-4Q"></a>有可去相。<a id="a-4R"></a>彼复谓言。<a id="a-4S"></a>世所作事。<a id="a-4T"></a>先由作者后有所作。<a id="a-4U"></a>作事方成。<a id="a-4V"></a>去相亦尔。<a id="a-4W"></a>复次颂言。</p>
  <p id="a4X">动处则有去　　此中有去时</p>
  <p id="a4Y">释曰。<a id="a-4Z"></a>若复别异。<a id="a-4a"></a>此云何有。<a id="a-4b"></a>复次颂言。</p>
  <p id="a4c">非已去未去</p>
  <p id="a4d">释曰。<a id="a-4e"></a>彼异意者。<a id="a-4f"></a>谓以去时有行动相。<a id="a-4g"></a>乃说去时以成去义。<a id="a-4h"></a>复次颂言。</p>
  <p id="a4i">是故去时去</p>
  <p id="a4j">释曰。<a id="a-4k"></a>异意谓离已去未去去时有去。<a id="a-4l"></a>复次颂言。</p>
  <p id="a4m">云何于去时　　而当有去法</p>
  <p id="a4n">以离于去法　　去时不可得</p>
  <p id="a4o">释曰。<a id="a-4p"></a>于一去法中若有去时可和合者。<a id="a-4q"></a>即应二种去法有性。<a id="a-4r"></a>而此去法不可得故。<a id="a-4s"></a>如是决定法止遣相离者。<a id="a-4t"></a>此有过失。<a id="a-4u"></a>若此去法有去可和合者。<a id="a-4v"></a>即非去时。<a id="a-4w"></a>如是决定。<a id="a-4x"></a>若言去时去法彼和合者。<a id="a-4y"></a>云何去时而有去邪。<a id="a-4z"></a>何所以邪。<a id="a-50"></a>复次颂言。</p>
  <p id="a51">若去时有去　　则有二种去</p>
  <p id="a52">一谓有去时　　二谓去时去</p>
  <p id="a53">释曰。<a id="a-54"></a>若言去时得有去者。<a id="a-55"></a>此义不然。<a id="a-56"></a>离已去未去无去时和合可去。<a id="a-57"></a>是故若见有是法。<a id="a-58"></a>还成过失。<a id="a-59"></a>如所说过失者。<a id="a-5A"></a>谓去时有去。<a id="a-5B"></a>若此二种决定有去理可成者。<a id="a-5C"></a>即彼去法应于去时去可得邪。<a id="a-5D"></a>若尔即有二法可得。<a id="a-5E"></a>一谓去法去。<a id="a-5F"></a>二谓去时去。<a id="a-5G"></a>若尔此说还成去法可去。<a id="a-5H"></a>若有二去法者。<a id="a-5I"></a>此无道理。<a id="a-5J"></a>何以故。<a id="a-5K"></a>若去法去时有所成者。<a id="a-5L"></a>彼何决定。<a id="a-5M"></a>或有所得。<a id="a-5N"></a>此复云何。<a id="a-5O"></a>若或无所有。<a id="a-5P"></a>彼决定说。<a id="a-5Q"></a>云何有此去时可去。<a id="a-5R"></a>诸法亦然。<a id="a-5S"></a>皆如是止若法决定。<a id="a-5T"></a>应有如是去时可去。<a id="a-5U"></a>非已去未去无如是见。<a id="a-5V"></a>是故此中无二去法。<a id="a-5W"></a>若有即成别异过失。<a id="a-5X"></a>复次颂言。</p>
  <p id="a5Y">若有二去法　　即有二去者</p>
  <p id="a5Z">释曰。<a id="a-5a"></a>此何所以。<a id="a-5b"></a>如颂言。</p>
  <p id="a5c">以离于去者　　去法不可得</p>
  <p id="a5d">释曰。<a id="a-5e"></a>若如此说已。<a id="a-5f"></a>余皆亦然。<a id="a-5g"></a>无二去者可见。<a id="a-5h"></a>亦非所乐。<a id="a-5i"></a>此复云何。<a id="a-5j"></a>此中如是无去者去时去法可去。<a id="a-5k"></a>若有去时可去者。<a id="a-5l"></a>非彼亦无去法可得。<a id="a-5m"></a>是故于其一去。<a id="a-5n"></a>者中无二去法。<a id="a-5o"></a>若有即成过失。<a id="a-5p"></a>或有人言。<a id="a-5q"></a>于一去法中去者相离。<a id="a-5r"></a>即无所得。<a id="a-5s"></a>若有所作即有去者。<a id="a-5t"></a>此中若有所依。<a id="a-5u"></a>即去时去法或有可说。<a id="a-5v"></a>是故无二去法和合。<a id="a-5w"></a>如是若于如前所说过失遣除。<a id="a-5x"></a>即无有少法可作。<a id="a-5y"></a>若有别异还成过失。<a id="a-5z"></a>复次颂言。</p>
  <p id="a60">若离于去者　　去法不可得</p>
  <p id="a61">释曰。<a id="a-62"></a>去法若离。<a id="a-63"></a>即俱时所起彼去作用即当破散。<a id="a-64"></a>是中何有去者可得。<a id="a-65"></a>若无去者。<a id="a-66"></a>彼去者性所作无性。<a id="a-67"></a>此中去者若不相离。<a id="a-68"></a>而彼去法亦云何有。<a id="a-69"></a>今此去者去法如实伺察。<a id="a-6A"></a>云何可说有去相邪。<a id="a-6B"></a>此去者中云何实有去者去法而可施作。<a id="a-6C"></a>又或去者若有别异。<a id="a-6D"></a>此复云何。<a id="a-6E"></a>复次颂言。</p>
  <p id="a6F">去者即不去</p>
  <p id="a6G">释曰。<a id="a-6H"></a>何所以邪。<a id="a-6I"></a>谓法自相止遣。<a id="a-6J"></a>复次颂言。</p>
  <p id="a6K">不去者不去</p>
  <p id="a6L">释曰。<a id="a-6M"></a>谓如前所有。<a id="a-6N"></a>相违法故。<a id="a-6O"></a>复次颂言。</p>
  <p id="a6P">离去不去者　　无第三去者</p>
  <p id="a6Q">释曰。<a id="a-6R"></a>以彼如是第三无性。<a id="a-6S"></a>是故此中无有去义。<a id="a-6T"></a>前言去者不去。<a id="a-6U"></a>如其所说。<a id="a-6V"></a>止法自相。<a id="a-6W"></a>为证成此义。<a id="a-6X"></a>复次颂言。</p>
  <p id="a6Y">若言去者去　　云何有此义</p>
  <p id="a6Z">释曰。<a id="a-6a"></a>无有是义。<a id="a-6b"></a>此复云何。<a id="a-6c"></a>复次颂言。</p>
  <p id="a6d">若离于去法　　去者不可得</p>
  <p id="a6e">释曰。<a id="a-6f"></a>以离去法。<a id="a-6g"></a>去者不和合。<a id="a-6h"></a>若有如是去法与彼去者。<a id="a-6i"></a>此中和合亦无别异去法可有。<a id="a-6j"></a>若或决定去有所作。<a id="a-6k"></a>即彼去法有去和合。<a id="a-6l"></a>复次颂言。</p>
  <p id="a6m">去法若欲去　　非无去者去</p>
  <p id="a6n">释曰。<a id="a-6o"></a>若言如是异法有着。<a id="a-6p"></a>即离去法。<a id="a-6q"></a>去者可见。<a id="a-6r"></a>去法不离去者体故。<a id="a-6s"></a>彼皆无性。<a id="a-6t"></a>若复止遣法自相者。<a id="a-6u"></a>还成过失。<a id="a-6v"></a>若定有彼去法可成。<a id="a-6w"></a>如是即有二去法可立。<a id="a-6x"></a>乃成。<a id="a-6y"></a>去者。<a id="a-6z"></a>有去何等为二。<a id="a-70"></a>一者有动。<a id="a-71"></a>二即去者有异法可去。<a id="a-72"></a>如是去法即成差别此中无有去法可取道理。<a id="a-73"></a>若尔即有别异去者别异去法。<a id="a-74"></a>若无去者去法可立。<a id="a-75"></a>此无过失。<a id="a-76"></a>有人谓去有发起可说有去。<a id="a-77"></a>此中若或去者已去有发起邪。<a id="a-78"></a>或别异邪。<a id="a-79"></a>如是分位有所著故。<a id="a-7A"></a>所以颂言。</p>
  <p id="a7B">已去中无发</p>
  <p id="a7C">释曰。<a id="a-7D"></a>已去者。<a id="a-7E"></a>去彼去作用而已谢故。<a id="a-7F"></a>此中何有去法发起。<a id="a-7G"></a>复次颂言。</p>
  <p id="a7H">未去中无发</p>
  <p id="a7I">释曰。<a id="a-7J"></a>未去者。<a id="a-7K"></a>彼去作用未有生故。<a id="a-7L"></a>若离已去。<a id="a-7M"></a>未去性亦无发起。<a id="a-7N"></a>复次颂言。</p>
  <p id="a7O">离已去未去　　去时中无发</p>
  <p id="a7P">释曰。<a id="a-7Q"></a>是故今时云何有。<a id="a-7R"></a>去而得发起。<a id="a-7S"></a>所以去法发起无性去者无性其义亦然。<a id="a-7T"></a>由是当知胜义谛中去者去法分别悉无。<a id="a-7U"></a>或有人言。<a id="a-7V"></a>此中应有如是去法。<a id="a-7W"></a>已去未去去时分位因性可成。<a id="a-7X"></a>彼说不然。<a id="a-7Y"></a>若或先有去法发起。<a id="a-7Z"></a>即有去时。<a id="a-7a"></a>后亦复有去者发起。<a id="a-7b"></a>此中无去法故。<a id="a-7c"></a>即无去作用。<a id="a-7d"></a>去时作用已谢灭故。<a id="a-7e"></a>如前所说。<a id="a-7f"></a>去法发起即无分位。<a id="a-7g"></a>亦无去时可有。<a id="a-7h"></a>若彼去时有所发者。<a id="a-7i"></a>又离去法去时不有。<a id="a-7j"></a>云何当有已去未去。<a id="a-7k"></a>彼皆无性。<a id="a-7l"></a>如是无去故。<a id="a-7m"></a>云何如前去法有所发起。<a id="a-7n"></a>以彼去法发起无故。<a id="a-7o"></a>去中皆止诸有体性。<a id="a-7p"></a>去无性故。<a id="a-7q"></a>即不和合。<a id="a-7r"></a>此中决定说者。<a id="a-7s"></a>若无去故何有去法。<a id="a-7t"></a>以无去无去法故。<a id="a-7u"></a>亦无彼去作用发起。<a id="a-7v"></a>去云何有。<a id="a-7w"></a>复次颂言。</p>
  <p id="a7x">去未去去时　　云何有分别</p>
  <p id="a7y">释曰。<a id="a-7z"></a>若不见有如是去法所发起故。<a id="a-80"></a>余一切处其义亦然。<a id="a-81"></a>已去未去去时分位。<a id="a-82"></a>因性所成。<a id="a-83"></a>一切皆无去法可得。<a id="a-84"></a>以彼如是发无性故。<a id="a-85"></a>若有如是去法。<a id="a-86"></a>于胜义谛中如理思择。<a id="a-87"></a>分位对治悉无所有。<a id="a-88"></a>云何当有已去未去去时分位。</p>
 </body>
</html>