<!doctype html>
<html id="z3IBWDt1Di" data-ver="379">
 <head>
  <meta charset="utf-8">
  <meta author="善寂菩萨">
  <meta library="龙藏">
  <meta catalog="宋元续入藏诸论">
  <meta period="unknown">
 </head>
 <body>
  <h1 id="a1">集诸法宝最上义论卷上</h1>
  <p id="a2">归命一切佛。<a id="a-3"></a>归命诸法藏。<a id="a-4"></a>顶礼一切智。<a id="a-5"></a>广大甚深理。<a id="a-6"></a>我今造论名曰宝上。<a id="a-7"></a>是诸法中最上真实决定胜义。<a id="a-8"></a>论曰。<a id="a-9"></a>若人若天及诸情类。<a id="a-A"></a>从无始来痴暗为因。<a id="a-B"></a>有语言道是恶趣根。<a id="a-C"></a>若有乐入彼一切智清净界者。<a id="a-D"></a>是故归命佛曰光明。<a id="a-E"></a>此中云何所谓离我等性及一切因当知一切烦恼业生杂染等法。<a id="a-F"></a>无初无住而无实体。<a id="a-G"></a>虽有所生与梦幻等。<a id="a-H"></a>如梦幻故从分别起。<a id="a-I"></a>当知诸法皆从缘生。<a id="a-J"></a>是故诸佛缘生义中。<a id="a-K"></a>宣说诸法诸物性空空无自性。<a id="a-L"></a>而亦不应于中作无实想。<a id="a-M"></a>是故清净阿赖耶识。<a id="a-N"></a>虽有所受而无所著。<a id="a-O"></a>此义甚深又复广大。<a id="a-P"></a>诸经教中皆如是说。<a id="a-Q"></a>诸有乐欲求解脱者。<a id="a-R"></a>应当如实觉了诸法。<a id="a-S"></a>当知诸法不离于识。<a id="a-T"></a>若离识者是性即断。<a id="a-U"></a>是故法中无实有性。<a id="a-V"></a>法集经中作如是说。</p>
  <p id="aW">若法是实若法不实。<a id="a-X"></a>若有自性若无自性。<a id="a-Y"></a>是二不应将幻喻等。<a id="a-Z"></a>诸法非有性而亦非无性。<a id="a-a"></a>此中所说若实无性。<a id="a-b"></a>无性名空空即成断。<a id="a-c"></a>若实有性是性为常。<a id="a-d"></a>当知言空与非空异。<a id="a-e"></a>离空非空亦无所得。<a id="a-f"></a>又如明暗二不相合。<a id="a-g"></a>离暗离明俱无所得。<a id="a-h"></a>是故应知。<a id="a-i"></a>此中所说明不现前暗云何离。<a id="a-j"></a>智之与愚二不相合。<a id="a-k"></a>离智离愚亦无所得。<a id="a-l"></a>非智非愚是二中间我想皆空。<a id="a-m"></a>彼一切法无内无外亦无中间。<a id="a-n"></a>无法可取无法可舍。<a id="a-o"></a>宝积经中作如是说。</p>
  <p id="ap">若说言有此为一边。<a id="a-q"></a>若说言无是为二边。<a id="a-r"></a>若一若二若彼中间。<a id="a-s"></a>皆无有相而不可见。<a id="a-t"></a>无相见故亦不可说。<a id="a-u"></a>无形无像不可表示。<a id="a-v"></a>无种类法无所摄藏。<a id="a-w"></a>亦非中边有所安立。<a id="a-x"></a>此中所说是真实说。<a id="a-y"></a>性与无性本来如是。<a id="a-z"></a>作此解者真观圣谛能离贪等烦恼过失。<a id="a-10"></a>设复烦恼有所生起。<a id="a-11"></a>于圣谛中而无所著。<a id="a-12"></a>若如是知如是解者。<a id="a-13"></a>即得如来功德聚身。<a id="a-14"></a>作师子吼转大法轮。<a id="a-15"></a>普令一切皆悉见闻。<a id="a-16"></a>楞伽经中作如是说。</p>
  <p id="a17">我语无相而不可取。<a id="a-18"></a>转识经中作如是说。</p>
  <p id="a19">离识有法理不相应。<a id="a-1A"></a>授记经中作如是说。</p>
  <p id="a1B">当知识心遍一切法。<a id="a-1C"></a>十地经中作如是说。</p>
  <p id="a1D">色法无实不可取舍。<a id="a-1E"></a>那耨俱梨经中作如是说。</p>
  <p id="a1F">若了诸法性即非智所知。<a id="a-1G"></a>是故此中无实可得。<a id="a-1H"></a>智体无实当知如幻。<a id="a-1I"></a>诸经教中作如是说。</p>
  <p id="a1J">诸菩萨者随诸相转。<a id="a-1K"></a>是相无实义无所得。<a id="a-1L"></a>胜义谛中言不可立。<a id="a-1M"></a>宝云经中作如是说。</p>
  <p id="a1N">若本是无不可言有。<a id="a-1O"></a>识离分别名不可立。<a id="a-1P"></a>彼胜义谛真理离言。<a id="a-1Q"></a>而诸物性实无所得。<a id="a-1R"></a>此如是说是决定语。<a id="a-1S"></a>佛所说意破诸无智。<a id="a-1T"></a>现爱经中作如是说。</p>
  <p id="a1U">若言有物是为空者。<a id="a-1V"></a>众生业报应有染净。<a id="a-1W"></a>若有染净即是有作。<a id="a-1X"></a>若有所作即种种相随世间转。<a id="a-1Y"></a>有相转故见有所成。<a id="a-1Z"></a>若能安住无颠倒想。<a id="a-1a"></a>即知物性无别实体。<a id="a-1b"></a>此如是义者慈氏菩萨问。<a id="a-1c"></a>世尊如实说。<a id="a-1d"></a>我本无边菩提亦无边。<a id="a-1e"></a>菩提无边故无菩提可得。<a id="a-1f"></a>我无边故无求菩提者。<a id="a-1g"></a>亦无少法是智所知。<a id="a-1h"></a>唯诸佛智而能照了。<a id="a-1i"></a>彼真如法即是无性。<a id="a-1j"></a>无性即是如来。<a id="a-1k"></a>如来者即是无生性。<a id="a-1l"></a>飒钵多设多经中作如是说。</p>
  <p id="a1m">彼一切法若说言有此为常语。<a id="a-1n"></a>若执为无即成断见。<a id="a-1o"></a>若非有非无又中间不立。<a id="a-1p"></a>宝星经中作如是说。</p>
  <p id="a1q">贪等烦恼一切染法。<a id="a-1r"></a>若解脱者是无尽相。<a id="a-1s"></a>若能了知烦恼自性本来清净。<a id="a-1t"></a>胜义谛中脱无所脱。<a id="a-1u"></a>若欲真实观如来者。<a id="a-1v"></a>当观如来解脱所生。<a id="a-1w"></a>不从因生不从缘生。<a id="a-1x"></a>非有相生非分别生。<a id="a-1y"></a>远离一切名言差别。<a id="a-1z"></a>非色相非色。<a id="a-20"></a>真如乃至非识相非识。<a id="a-21"></a>真如非晦非明。<a id="a-22"></a>非即非离。<a id="a-23"></a>非见非知。<a id="a-24"></a>离诸识法非所了别。<a id="a-25"></a>不于一切识法中住。<a id="a-26"></a>若能如是观如来者。<a id="a-27"></a>名为正观。<a id="a-28"></a>若他观者。<a id="a-29"></a>名为邪观。<a id="a-2A"></a>以邪观故彼不能见如来真实。<a id="a-2B"></a>此中所说如实义者。<a id="a-2C"></a>离有离无。<a id="a-2D"></a>非性非无性。<a id="a-2E"></a>如是名为真见如来。<a id="a-2F"></a>无垢称经中作如是说。</p>
  <p id="a2G">华严经中有一天下。<a id="a-2H"></a>问妙吉祥菩萨言。<a id="a-2I"></a>云何实语不实语。<a id="a-2J"></a>一切烦恼云何调伏。<a id="a-2K"></a>妙吉祥答言。<a id="a-2L"></a>如人梦中见彼大蛇。<a id="a-2M"></a>是人虽见非毒所害。<a id="a-2N"></a>烦恼虽生而无实性。<a id="a-2O"></a>是性清净而自调伏。<a id="a-2P"></a>此为实语非不实语。</p>
  <p id="a2Q">又海慧菩萨问不思议梵天言。<a id="a-2R"></a>法本无证及无所说。<a id="a-2S"></a>云何有佛及诸佛法。<a id="a-2T"></a>不思议梵天答言。<a id="a-2U"></a>若佛如来出兴于世。<a id="a-2V"></a>及彼演说诸佛法分。<a id="a-2W"></a>若有若无本自如是。<a id="a-2X"></a>本来无说亦无所证。<a id="a-2Y"></a>无说故无闻。<a id="a-2Z"></a>无证故无得。<a id="a-2a"></a>但为众生烦恼业生诸果报性引生诸佛大菩提心。<a id="a-2b"></a>住诸菩萨悲心境界。<a id="a-2c"></a>若诸众生烦恼等性能自调伏。<a id="a-2d"></a>所有诸行而不常行无求无愿。<a id="a-2e"></a>彼烦恼性悉清净者。<a id="a-2f"></a>诸佛亦复无证无说。</p>
  <p id="a2g">又善财童子言。<a id="a-2h"></a>当知诸法皆悉如幻。<a id="a-2i"></a>我于幻中而求解脱。<a id="a-2j"></a>如是等义华严经说。</p>
  <p id="a2k">当知诸法如幻如梦如阳焰如聚。<a id="a-2l"></a>沫如乾闼婆城。<a id="a-2m"></a>三界一切法从识心所生。<a id="a-2n"></a>心如幻故三界如幻。<a id="a-2o"></a>若有一物有实体者。<a id="a-2p"></a>此说幻喻理不相应。<a id="a-2q"></a>三摩地王经中作如是说。<a id="a-2r"></a>如上诸义诸经中说。</p>
  <p id="a2s">复次我今依经略释余义。<a id="a-2t"></a>如妙吉祥菩萨言。<a id="a-2u"></a>菩提者不可以身得。<a id="a-2v"></a>不可以心得。<a id="a-2w"></a>若无心即无身。<a id="a-2x"></a>身心离故无为无作。<a id="a-2y"></a>如幻如化。<a id="a-2z"></a>若如是说为菩提者。<a id="a-30"></a>诸佛说此是为菩提。<a id="a-31"></a>能入诸佛平等境界。<a id="a-32"></a>是故乃可名智庄严。<a id="a-33"></a>而不庄严彼一切智。<a id="a-34"></a>一切智性不可得故。<a id="a-35"></a>菩提无生亦复无灭。<a id="a-36"></a>不一不异非此非彼。<a id="a-37"></a>诸佛如来咸作是说。</p>
  <p id="a38">又复譬如世间一切种子而能生。<a id="a-39"></a>长一切芽茎。<a id="a-3A"></a>若无种子芽茎不生。<a id="a-3B"></a>释迦菩萨坐菩提场成等正觉。<a id="a-3C"></a>其义亦然。<a id="a-3D"></a>但从缘法而生起故。<a id="a-3E"></a>虽有所证而无其实。<a id="a-3F"></a>此即说为游戏神通。<a id="a-3G"></a>是故当知。<a id="a-3H"></a>无有外法。<a id="a-3I"></a>诸佛如来亦无有性。<a id="a-3J"></a>是故离识实无一法。<a id="a-3K"></a>若离识者法不生故。<a id="a-3L"></a>若心能生心即无生。<a id="a-3M"></a>若法所生法亦无生。<a id="a-3N"></a>以是义故。<a id="a-3O"></a>诸佛如来于无生心中说菩提义。<a id="a-3P"></a>佛说识心能生菩提。<a id="a-3Q"></a>亦非识心而能生故。<a id="a-3R"></a>何以故。<a id="a-3S"></a>识性空故。<a id="a-3T"></a>妙吉祥所说是最上真实。<a id="a-3U"></a>于自佛境界中如实而说。<a id="a-3V"></a>又复诸法皆从缘生。<a id="a-3W"></a>而彼所生亦无自性。<a id="a-3X"></a>是故诸法皆悉如幻如幻之言。<a id="a-3Y"></a>是如实说。<a id="a-3Z"></a>慈氏菩萨现住如幻三摩地中。<a id="a-3a"></a>是故世尊于是三摩地中与授其记。<a id="a-3b"></a>为表示故。<a id="a-3c"></a>又复世尊于无数经中宣说诸法从识所现。<a id="a-3d"></a>离生离灭。<a id="a-3e"></a>非有相非摄藏。<a id="a-3f"></a>无起作无止息。<a id="a-3g"></a>不有不无。<a id="a-3h"></a>非常非断。<a id="a-3i"></a>当知智性皆悉如幻。<a id="a-3j"></a>况复诸法有所分别。<a id="a-3k"></a>若有执着断常语者。<a id="a-3l"></a>彼非正行佛不许可。<a id="a-3m"></a>若知诸法非断非常。<a id="a-3n"></a>彼正相应。<a id="a-3o"></a>说名真实。<a id="a-3p"></a>于自分外无法可着。<a id="a-3q"></a>亦无有法是心所对。<a id="a-3r"></a>虽于诸法说种种句。<a id="a-3s"></a>但随诸法为表了故。<a id="a-3t"></a>当知自识而非他识。<a id="a-3u"></a>于其外义而无少法所可乐欲。<a id="a-3v"></a>自识无性他识无性。<a id="a-3w"></a>于自于他亦无异性。<a id="a-3x"></a>彼真实智离有离无。<a id="a-3y"></a>当知我识亦复非有。<a id="a-3z"></a>补特伽罗蕴语所摄。<a id="a-40"></a>是故应知一切佛一切法皆自分有。<a id="a-41"></a>若离自分求不可得即此所说离有离无。<a id="a-42"></a>是甚深义。<a id="a-43"></a>诸佛皆说此微妙法。<a id="a-44"></a>远离一切取着分别。<a id="a-45"></a>离此亦复无别所说。<a id="a-46"></a>诸迷谬者若着于有即有善恶界趣二种差别。<a id="a-47"></a>若着于无即无其想刹那生起。<a id="a-48"></a>是故著有着无俱不相应。<a id="a-49"></a>诸佛如来悲心方便宣说此义。<a id="a-4A"></a>谓一切法离有离无。<a id="a-4B"></a>如是所说是最上句。<a id="a-4C"></a>是故此说诸法真实。<a id="a-4D"></a>法无著性非诸所观。<a id="a-4E"></a>彼无著性离有离无。<a id="a-4F"></a>若如是知。<a id="a-4G"></a>是大智者。<a id="a-4H"></a>当观虚空无增减无分量无边际。<a id="a-4I"></a>即此虚空出生一切。<a id="a-4J"></a>清净识心亦复如是。<a id="a-4K"></a>此心无心一切出生。<a id="a-4L"></a>又如净摩尼宝。<a id="a-4M"></a>彼无心故映现一切。<a id="a-4N"></a>或有问言。<a id="a-4O"></a>云何分位而无能取。<a id="a-4P"></a>应如是答。<a id="a-4Q"></a>谓彼虚空无作边故即无能取。<a id="a-4R"></a>若彼虚空无作边者。<a id="a-4S"></a>量云何得。<a id="a-4T"></a>当知一切众生界如微尘聚。<a id="a-4U"></a>彼一虚空悉能容受。<a id="a-4V"></a>而诸众生等虚空界无所增减。<a id="a-4W"></a>若一切有情。<a id="a-4X"></a>及一切方分。<a id="a-4Y"></a>一切种类。<a id="a-4Z"></a>一切形相。<a id="a-4a"></a>一一分别。<a id="a-4b"></a>是中实无一性有所生起。<a id="a-4c"></a>以是义故非一性非多性。<a id="a-4d"></a>一多中间而亦无性。<a id="a-4e"></a>若言一性定有所得。<a id="a-4f"></a>即种种性而有差别。<a id="a-4g"></a>有差别性即分别生。<a id="a-4h"></a>是故一性多性是性平等。<a id="a-4i"></a>若于外义无所取着。<a id="a-4j"></a>于智亦复而无所得。<a id="a-4k"></a>若于外义无所取着。<a id="a-4l"></a>于智亦复无所生起。<a id="a-4m"></a>若知识心离诸有相。<a id="a-4n"></a>而彼外法有何分量。<a id="a-4o"></a>若知识心是诸有相。<a id="a-4p"></a>而彼外法亦何分量。<a id="a-4q"></a>是故应知于彼外法实无一性而可生起。<a id="a-4r"></a>如梦等法无实作用。<a id="a-4s"></a>若言诸法是此此无自相。<a id="a-4t"></a>若言诸法是彼彼亦无实若于自心有所了知。<a id="a-4u"></a>即此自心亦复无实。<a id="a-4v"></a>若如实知者名觉了识相。<a id="a-4w"></a>若有一切粗重分别心起。<a id="a-4x"></a>当知皆是烦恼差别所生。<a id="a-4y"></a>若能了烦恼性离分别心。<a id="a-4z"></a>即生死涅盘二俱清净。<a id="a-50"></a>此清净性即诸法性。<a id="a-51"></a>是性亦复名为真如。<a id="a-52"></a>名为实际。<a id="a-53"></a>亦名为空。<a id="a-54"></a>是诸性中若染若净。<a id="a-55"></a>实智所观皆悉平等。<a id="a-56"></a>或有问言。<a id="a-57"></a>于一切法中何者是不坏。<a id="a-58"></a>应如是答。<a id="a-59"></a>诸法自因不坏。<a id="a-5A"></a>云何不坏。<a id="a-5B"></a>不坏因性故。<a id="a-5C"></a>若法有性。<a id="a-5D"></a>若法无性。<a id="a-5E"></a>不离自性。<a id="a-5F"></a>于二义边何能安立。<a id="a-5G"></a>若诸法因及诸作用有所坏者。<a id="a-5H"></a>于一切处理不相应。<a id="a-5I"></a>诸法实性云何随转。<a id="a-5J"></a>谓彼实性无所住故。<a id="a-5K"></a>诸法无性云何有因。<a id="a-5L"></a>离因亦复无别性故。<a id="a-5M"></a>又诸法实性而无所坏。<a id="a-5N"></a>即坏之名亦复无住。<a id="a-5O"></a>此中亦无差别因性。<a id="a-5P"></a>彼坏灭性无分位故。<a id="a-5Q"></a>诸法真实是常住性。<a id="a-5R"></a>彼常住性非无常性。<a id="a-5S"></a>若离实性别义作用理不相应。<a id="a-5T"></a>然诸物性而亦不减。<a id="a-5U"></a>又非无常性是真实性。<a id="a-5V"></a>真实性中而有何义。<a id="a-5W"></a>是所作用无差别性不可分别。<a id="a-5X"></a>彼一切常遍一切处又非无常性是真实性。<a id="a-5Y"></a>真实性中相云何得。<a id="a-5Z"></a>诸不真实此云何立。<a id="a-5a"></a>诸别异性此云何现。<a id="a-5b"></a>是故非无常性应如是知。<a id="a-5c"></a>又复当知。<a id="a-5d"></a>无常性者于物性中自类而转。<a id="a-5e"></a>聚类所现差别因故。<a id="a-5f"></a>所欲为因而生起故。<a id="a-5g"></a>若或以彼诸无常性。<a id="a-5h"></a>而于此中为决定说。<a id="a-5i"></a>与唯识义理不相应。<a id="a-5j"></a>彼无常性无决定故若法不坏亦非不坏。<a id="a-5k"></a>有法刹那而生起故。<a id="a-5l"></a>若言不坏者。<a id="a-5m"></a>何名无常性。<a id="a-5n"></a>若非不坏者。<a id="a-5o"></a>又何名因性。<a id="a-5p"></a>过去未来法亦如是。<a id="a-5q"></a>皆无物性。<a id="a-5r"></a>定实分别诸法随转。<a id="a-5s"></a>随其分位此复何因。<a id="a-5t"></a>谓无住故。<a id="a-5u"></a>诸有为中现前事灭。<a id="a-5v"></a>即彼后事还复生起。<a id="a-5w"></a>前不可分别引生后分。<a id="a-5x"></a>后不可分别从前分生。<a id="a-5y"></a>若言诸法此有所得。<a id="a-5z"></a>即于此中起分别因。<a id="a-60"></a>若言诸法彼有所得。<a id="a-61"></a>即于彼中起分别因。<a id="a-62"></a>过去未来无住亦然。<a id="a-63"></a>是中不应有所。<a id="a-64"></a>分别刹那法中可说有坏不坏义边非刹那法。<a id="a-65"></a>若于彼因如是了知。<a id="a-66"></a>前后中际不可分别。</p>
 </body>
</html>