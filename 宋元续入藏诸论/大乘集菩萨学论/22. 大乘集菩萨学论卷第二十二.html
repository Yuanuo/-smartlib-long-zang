<!doctype html>
<html id="z3IBWD61DP" data-ver="369">
 <head>
  <meta charset="utf-8">
  <meta author="法称菩萨">
  <meta library="龙藏">
  <meta catalog="宋元续入藏诸论">
  <meta period="unknown">
 </head>
 <body>
  <h1 id="a1">大乘集菩萨学论卷第二十二</h1>
  <h2 id="a2">恭敬作礼品第十七之二</h2>
  <p id="a3">若人于我灭度后　　而能修治佛塔庙</p>
  <p id="a4">百千那由他劫中　　巍巍身相皆严好</p>
  <p id="a5">最上适意旃檀香　　合成宫殿及辇舆</p>
  <p id="a6">虽获胜报无所著　　斯由修治于佛塔</p>
  <p id="a7">于佛正教欲灭时　　不生阎浮诸国上</p>
  <p id="a8">随其意乐住天宫　　斯由修治于佛塔</p>
  <p id="a9">厌患五欲诸垢染　　安住清凉净戒蕴</p>
  <p id="aA">广修梵行靡不周　　斯由涂香于佛塔</p>
  <p id="aB">从是灭已生天上　　快乐丰饶不可量</p>
  <p id="aC">复能教化诸天人　　斯由涂香于佛塔</p>
  <p id="aD">面貌圆满常熙怡　　所发言音生众善</p>
  <p id="aE">见者咸兴爱敬心　　斯由涂香于佛塔</p>
  <p id="aF">远离无边恶道苦　　常得亲近诸如来</p>
  <p id="aG">广修净业利群生　　斯由涂香于佛塔</p>
  <p id="aH">若人暂于刹那顷　　能于佛塔拂尘网</p>
  <p id="aI">是人之报难可量　　永离八难生无难</p>
  <p id="aJ">勇猛聪惠悉明了　　于五欲境无追来</p>
  <p id="aK">常能出离诸轮回　　斯由净心扫佛塔</p>
  <p id="aL">具足禁戒无缺犯　　闻深妙法生忻仰</p>
  <p id="aM">永不退转菩提心　　斯由净心扫佛塔</p>
  <p id="aN">是人能于恶世中　　常离毁訾诸过失</p>
  <p id="aO">积集广大胜福惠　　斯由净心扫佛塔</p>
  <p id="aP">获得上味诸珍馔　　殊净衣服所庄严</p>
  <p id="aQ">常觉妙触适诸根　　斯由净心扫佛塔</p>
  <p id="aR">若于佛塔生欢喜　　而能除去诸萎华</p>
  <p id="aS">由依十力大导师　　得离五欲深怨害</p>
  <p id="aT">形仪挺特世希有　　众所乐观无厌舍</p>
  <p id="aU">王者常生爱敬心　　由去萎花于佛塔</p>
  <p id="aV">具足菩萨诸戒品　　灭除一切险恶道</p>
  <p id="aW">意常明了远痴迷　　由去萎花于佛塔</p>
  <p id="aX">弃背烦恼诸障染　　永无病苦相缠缚</p>
  <p id="aY">于一切处获轻安　　由去萎花于佛塔</p>
  <p id="aZ">得受人中第一施　　复以最上诸供养</p>
  <p id="aa">清净福惠庄严身　　由去萎花于佛塔</p>
  <p id="ab">又复持以新妙花　　或曼陀罗钵吒罗</p>
  <p id="ac">而于佛塔换萎者　　斯人当获殊胜报</p>
  <p id="ad">若人能于诸佛塔　　精勤合掌伸礼敬</p>
  <p id="ae">彼于佛德善称扬　　令其见者皆稽首</p>
  <p id="af">诸天龙神摩睺罗　　王及臣民生信重</p>
  <p id="ag">譬如妙花开世间　　而能善说诸法要</p>
  <p id="ah">由彼善说正法故　　安住佛智无缺减</p>
  <p id="ai">令众生离恶趣中　　增长人天胜义利</p>
  <p id="aj">福力念惠皆具足　　眷属广多常善顺</p>
  <p id="ak">我说是人于世间　　随其意乐心安隐</p>
  <p id="al">常发柔和寂静音　　教谕群生使出离</p>
  <p id="am">于其富乐不生贪　　斯由合掌礼佛塔</p>
  <p id="an">能行布施及爱语　　利行平等亦复然</p>
  <p id="ao">为他毁訾不生嗔　　斯由合掌礼佛塔</p>
  <p id="ap">或往天中为帝释　　或在世间作人王</p>
  <p id="aq">所至自在悉随心　　斯由合掌礼佛塔</p>
  <p id="ar">于诸欲境无耽染　　处世豪贵常止足</p>
  <p id="as">永不堕于恶趣中　　斯由合掌礼佛塔</p>
  <p id="at">所发言辞丰义味　　悉与经典善相应</p>
  <p id="au">常生人世上族中　　斯由合掌礼佛塔</p>
  <p id="av">若以最上清净心　　盈掬持花散佛上</p>
  <p id="aw">所获之报得为王　　安住如前兴善利</p>
  <p id="ax">彼于五欲能觉了　　则无忧恼所逼迫</p>
  <p id="ay">身相端严众乐观　　自性寂静亡诸怖</p>
  <p id="az">又如大悲经云。<a id="a-10"></a>阿难。<a id="a-11"></a>若有众生能于现在供养我者。<a id="a-12"></a>若我灭后供养舍利芥子许者。<a id="a-13"></a>复能为我造立形像及塔庙者。<a id="a-14"></a>阿难。<a id="a-15"></a>且置是事。<a id="a-16"></a>设使有人暂能发起一净信心缘念诸佛。<a id="a-17"></a>持以一华散于空中而用供养。<a id="a-18"></a>是人当得转轮圣王帝释天主大梵天王。<a id="a-19"></a>即能超越前际无知。<a id="a-1A"></a>及未来劫生死流转。<a id="a-1B"></a>阿难。<a id="a-1C"></a>复置是事。<a id="a-1D"></a>假使有人而于梦中能以一花散空供养。<a id="a-1E"></a>我说是人以此善根所得福报不知其边。<a id="a-1F"></a>又娑伽罗龙王所问经云。<a id="a-1G"></a>若菩萨亲近诸佛。<a id="a-1H"></a>则能获得八种增上之法。<a id="a-1I"></a>何等为八。<a id="a-1J"></a>一者教化众生睹佛妙相。<a id="a-1K"></a>二者于如来所承事供养。<a id="a-1L"></a>三者于众会中赞佛胜德。<a id="a-1M"></a>四者想念如来造立形像。<a id="a-1N"></a>五者劝化众生常不离佛。<a id="a-1O"></a>六者随所至处常闻佛名。<a id="a-1P"></a>七者常愿往生诸佛国土。<a id="a-1Q"></a>八者志不怯弱乐求佛智。<a id="a-1R"></a>是为八种增上之法。</p>
  <p id="a1S">论曰。<a id="a-1T"></a>复何增长殊胜义利。<a id="a-1U"></a>谓于佛所起承事故。<a id="a-1V"></a>当得菩提。<a id="a-1W"></a>如华严经偈云。</p>
  <p id="a1X">无量亿千劫　　佛名难可闻</p>
  <p id="a1Y">况复得亲近　　永断诸疑惑</p>
  <p id="a1Z">如来世间明　　通达一切法</p>
  <p id="a1a">普生三世福　　令众悉清净</p>
  <p id="a1b">如来出世间　　为世大福田</p>
  <p id="a1c">普导诸含识　　令其集福行</p>
  <p id="a1d">若有供养佛　　永除恶道畏</p>
  <p id="a1e">消灭一切苦　　成就智惠身</p>
  <p id="a1f">若见两足尊　　能发广大心</p>
  <p id="a1g">是人常值佛　　增长智惠力</p>
  <p id="a1h">是经复说。</p>
  <p id="a1i">如来大慈悲　　出现于世间</p>
  <p id="a1j">普为诸群生　　转无上法轮</p>
  <p id="a1k">如来无数劫　　勤苦为众生</p>
  <p id="a1l">云何诸世间　　能报大师恩</p>
  <p id="a1m">宁于无量劫　　受诸恶道苦</p>
  <p id="a1n">终不舍如来　　而求于出离</p>
  <p id="a1o">宁在诸恶趣　　常得闻佛名</p>
  <p id="a1p">不愿生善道　　暂时不闻佛</p>
  <p id="a1q">何故愿久住　　一切恶道中</p>
  <p id="a1r">以得见如来　　增长智惠力</p>
  <p id="a1s">若得见于佛　　减除一切苦</p>
  <p id="a1t">能入诸如来　　大智之境界</p>
  <p id="a1u">若得见于佛　　舍离一切障</p>
  <p id="a1v">长养无尽福　　成就菩提道</p>
  <p id="a1w">论曰。<a id="a-1x"></a>暂见形像尚获斯报。<a id="a-1y"></a>况复亲睹如来色相信受教诲。<a id="a-1z"></a>得福甚多。<a id="a-20"></a>如信力入印经云。<a id="a-21"></a>文殊师利。<a id="a-22"></a>若有善男子善女人能于一切世界微尘数辟支佛所。<a id="a-23"></a>日日持以百味饮食上妙衣服。<a id="a-24"></a>于河沙劫而用供养。<a id="a-25"></a>文殊师利。<a id="a-26"></a>若复有人暂能瞻奉一画佛像及诸经典。<a id="a-27"></a>此福胜前无量阿僧祇。<a id="a-28"></a>何况合掌。<a id="a-29"></a>持以一花。<a id="a-2A"></a>或以一香。<a id="a-2B"></a>及以涂香。<a id="a-2C"></a>或燃一灯。<a id="a-2D"></a>而以供养。<a id="a-2E"></a>此福胜前无量阿僧祇。</p>
  <p id="a2F">论曰。<a id="a-2G"></a>此明方便增长功德。<a id="a-2H"></a>如菩萨藏经云。<a id="a-2I"></a>若能修治故旧佛塔。<a id="a-2J"></a>当获四种清净大愿。<a id="a-2K"></a>一者最上色相无有与等。<a id="a-2L"></a>二者受持经典精进无懈。<a id="a-2M"></a>三者所生之处得见如来。<a id="a-2N"></a>四者于当生身具足诸相。<a id="a-2O"></a>是经复说。<a id="a-2P"></a>若人能于如来塔。<a id="a-2Q"></a>所以众名花及诸涂香恭敬供养。<a id="a-2R"></a>而复获得八种无减。<a id="a-2S"></a>一者色相无减。<a id="a-2T"></a>二者受用无减。<a id="a-2U"></a>三者眷属无减。<a id="a-2V"></a>四者戒品无减。<a id="a-2W"></a>五者定力无减。<a id="a-2X"></a>六者多闻无减。<a id="a-2Y"></a>七者智惠无减。<a id="a-2Z"></a>八者胜愿无减。<a id="a-2a"></a>又如宝积经云。<a id="a-2b"></a>假使众生充满三有。<a id="a-2c"></a>各各造作如来塔庙。<a id="a-2d"></a>其量高广如须弥卢山。<a id="a-2e"></a>于殑伽沙劫。<a id="a-2f"></a>各以种种上妙供养。<a id="a-2g"></a>若菩萨以不舍一切智心。<a id="a-2h"></a>持以一花奉施彼塔。<a id="a-2i"></a>所获福蕴复过于彼。<a id="a-2j"></a>是经复说。<a id="a-2k"></a>假使三千大千世界所有众生。<a id="a-2l"></a>一一皆得转轮圣王安住大乘。<a id="a-2m"></a>一一轮王以大海量而为灯器。<a id="a-2n"></a>等弥卢山而为灯炷。<a id="a-2o"></a>各以如是供养佛塔。<a id="a-2p"></a>若出家菩萨能以少油涂捻为烛。<a id="a-2q"></a>持用供养如来塔庙。<a id="a-2r"></a>所得功德胜前灯施。<a id="a-2s"></a>百分歌罗分乃至乌波尼刹昙分不及其一。<a id="a-2t"></a>又彼转轮圣王能于现前佛比丘众。<a id="a-2u"></a>以诸乐具而用布施。<a id="a-2v"></a>若出家菩萨常行乞食。<a id="a-2w"></a>或有所得随彼见者分以食之。<a id="a-2x"></a>所获功德胜前无比。<a id="a-2y"></a>又彼转轮圣王以袈裟服积如须弥。<a id="a-2z"></a>能于现前佛比丘众。<a id="a-30"></a>持用布施。<a id="a-31"></a>若出家菩萨于三衣外所有长物。<a id="a-32"></a>随应奉施现前诸佛安住大乘诸比丘僧及如来塔。<a id="a-33"></a>其所得福倍前所施。<a id="a-34"></a>又彼转轮圣王一一各以满阎浮提诸上妙花供养佛塔。<a id="a-35"></a>若出家菩萨能以一花施如来塔。<a id="a-36"></a>胜前供养。<a id="a-37"></a>百分歌罗分乃至乌波尼刹昙分不及其一。</p>
  <p id="a38">论曰。<a id="a-39"></a>若广明行相。<a id="a-3A"></a>如次第超越品说。<a id="a-3B"></a>彼出家菩萨如是知已。<a id="a-3C"></a>若能现前供养如来。<a id="a-3D"></a>即获四种贤善功德。<a id="a-3E"></a>一者常得最上恭敬供养。<a id="a-3F"></a>二者彼所见已随顺依学。<a id="a-3G"></a>三者而能坚固大菩提心。<a id="a-3H"></a>四者增长善根现前得见三十二种大丈夫相。<a id="a-3I"></a>又海意菩萨所问经云。<a id="a-3J"></a>复次海意。<a id="a-3K"></a>有三种法。<a id="a-3L"></a>名为供养承事如来。<a id="a-3M"></a>何等为三。<a id="a-3N"></a>一者发菩提心无有退转。<a id="a-3O"></a>二者于诸正法而能摄持。<a id="a-3P"></a>三者于众生所发起大悲。<a id="a-3Q"></a>又宝云经说。<a id="a-3R"></a>善男子。<a id="a-3S"></a>菩萨成就十法。<a id="a-3T"></a>处于胎藏垢秽不染。<a id="a-3U"></a>何等为十。<a id="a-3V"></a>一者以净信心造如来像。<a id="a-3W"></a>二者修治诸佛故旧塔庙。<a id="a-3X"></a>三者以众妙香而用涂饰。<a id="a-3Y"></a>四者持诸香水灌沐如来。<a id="a-3Z"></a>五者于佛塔中扫洒涂地。<a id="a-3a"></a>六者亲能承事所生父母。<a id="a-3b"></a>七者亲能供养和尚阇梨。<a id="a-3c"></a>八者常能供给同梵行者。<a id="a-3d"></a>九者所行惠施不希其报。<a id="a-3e"></a>十者以此善根令诸有情不染胎藏垢秽而生。<a id="a-3f"></a>善男子。<a id="a-3g"></a>若能具足如是十法。<a id="a-3h"></a>则能发起深心随喜。<a id="a-3i"></a>如般若经云。<a id="a-3j"></a>若菩萨摩诃萨安住大乘。<a id="a-3k"></a>应当最初发心随喜。<a id="a-3l"></a>是诸菩萨能行是行。<a id="a-3m"></a>则于大乘得不退转。<a id="a-3n"></a>佛言。<a id="a-3o"></a>憍尸迦。<a id="a-3p"></a>假使有人而能称量三千大千世界。<a id="a-3q"></a>可知其数。<a id="a-3r"></a>此诸菩萨发心随喜所得功德。<a id="a-3s"></a>不可校计。<a id="a-3t"></a>时帝释天主白佛言。<a id="a-3u"></a>世尊。<a id="a-3v"></a>若诸菩萨从初发心乃至得成正等正觉。<a id="a-3w"></a>而于其中所作无量随喜善根。<a id="a-3x"></a>若诸菩萨不闻不知亦不摄取。<a id="a-3y"></a>当知是人为魔所持。<a id="a-3z"></a>佛言。<a id="a-40"></a>憍尸迦。<a id="a-41"></a>若善男子善女人欲速证得如来应供正等正觉。<a id="a-42"></a>应于大乘发心随喜。<a id="a-43"></a>然于声闻辟支佛乘。<a id="a-44"></a>亦非爱乐亦非舍离。<a id="a-45"></a>而能共彼兴随喜心。<a id="a-46"></a>当知是人在所生处。<a id="a-47"></a>常值十善则能获得供养恭敬尊重赞叹。<a id="a-48"></a>于所见色声香味触无不可意。<a id="a-49"></a>永离恶趣得生天上所以者何。<a id="a-4A"></a>是人所作如其利益。<a id="a-4B"></a>使诸众生皆得快乐。<a id="a-4C"></a>以是善根。<a id="a-4D"></a>能令无量阿僧祇人。<a id="a-4E"></a>发随喜心。<a id="a-4F"></a>当得阿耨多罗三藐三菩提。<a id="a-4G"></a>是经复说。<a id="a-4H"></a>须菩提。<a id="a-4I"></a>假使殑伽沙数三千大千世界一切众生皆发阿耨多罗三藐三菩提心。<a id="a-4J"></a>一一各于殑伽沙劫修四禅定。<a id="a-4K"></a>安住寂静离动乱想。<a id="a-4L"></a>若菩萨摩诃萨修习般若波罗蜜多。<a id="a-4M"></a>能以方便善巧。<a id="a-4N"></a>摄取过去未来现在诸佛所修定惠解脱解脱知见。<a id="a-4O"></a>于缘觉乘及声闻乘所有戒定惠解脱解脱知见。<a id="a-4P"></a>如是等种种善根合集称量。<a id="a-4Q"></a>以最上最极最胜最妙广大无量无等等心皆悉随喜。<a id="a-4R"></a>复以如是随喜善根。<a id="a-4S"></a>回向阿耨多罗三藐三菩提须菩提。<a id="a-4T"></a>其所得福胜前菩萨修定功德。<a id="a-4U"></a>不可为比。<a id="a-4V"></a>百分歌罗分乃至乌波尼刹昙分不及其一。</p>
  <p id="a4W">论曰。<a id="a-4X"></a>此说回向行竟劝请功德。<a id="a-4Y"></a>如最上问经云。<a id="a-4Z"></a>若能摄受正法。<a id="a-4a"></a>则为已于无量无数诸佛刹土护佛寿命。</p>
  <p data-pb></p>
  <h2 id="a4b">念三宝品第十八之一</h2>
  <p id="a4c">论曰。<a id="a-4d"></a>明贤善行次第增福。<a id="a-4e"></a>此非别因而能获得。<a id="a-4f"></a>谓于信等常当修习。<a id="a-4g"></a>如秘密大乘经云。<a id="a-4h"></a>佛言。<a id="a-4i"></a>大王。<a id="a-4j"></a>汝今当知有四种法。<a id="a-4k"></a>若能于此如理行者。<a id="a-4l"></a>则为安住大乘趣向胜道所有善法而无坏失。<a id="a-4m"></a>何等为四。<a id="a-4n"></a>大王。<a id="a-4o"></a>一者谓信能向胜道复何名信。<a id="a-4p"></a>以有信故。<a id="a-4q"></a>而能随顺诸圣种类。<a id="a-4r"></a>所不应作而悉不作。<a id="a-4s"></a>二者尊重能向胜道。<a id="a-4t"></a>以尊重故。<a id="a-4u"></a>于诸圣者所说妙法审谛听受。<a id="a-4v"></a>三者无慢能向胜道。<a id="a-4w"></a>以无慢故。<a id="a-4x"></a>则能于彼一切圣众恭信顶礼。<a id="a-4y"></a>四者精进能向胜道。<a id="a-4z"></a>以精进故。<a id="a-50"></a>若身若心悉得轻安。<a id="a-51"></a>所作善法皆得成办。</p>
  <p id="a52">论曰。<a id="a-53"></a>此说于信常所修习如是。<a id="a-54"></a>别明信等五根。<a id="a-55"></a>如无尽意经说。<a id="a-56"></a>云何五根。<a id="a-57"></a>所谓信根进根念根定根惠根。<a id="a-58"></a>云何信根。<a id="a-59"></a>谓于四法深忍乐欲。<a id="a-5A"></a>一者于生死中。<a id="a-5B"></a>行世正行信于业报。<a id="a-5C"></a>由造业故彼报定有。<a id="a-5D"></a>乃至失命终不作罪。<a id="a-5E"></a>二者信乐菩萨所行正行。<a id="a-5F"></a>不求余乘不随诸见。<a id="a-5G"></a>三者于胜义中。<a id="a-5H"></a>了知无我众生寿者补特伽罗。<a id="a-5I"></a>于空无相无愿诸法深能信解。<a id="a-5J"></a>四者于佛功德力无畏等。<a id="a-5K"></a>生决定信断除疑网。<a id="a-5L"></a>是名信根。<a id="a-5M"></a>云何进根。<a id="a-5N"></a>若法信根所摄是法。<a id="a-5O"></a>勤勇无间。<a id="a-5P"></a>是名进根。<a id="a-5Q"></a>云何念根。<a id="a-5R"></a>若法进根所修是法。<a id="a-5S"></a>终不忘失。<a id="a-5T"></a>是名念根。<a id="a-5U"></a>云何定根。<a id="a-5V"></a>若法念根所摄是法。<a id="a-5W"></a>一心不乱。<a id="a-5X"></a>是名定根。<a id="a-5Y"></a>云何惠根。<a id="a-5Z"></a>若法定根所摄是法。<a id="a-5a"></a>自所观照不从他解。<a id="a-5b"></a>是名惠根。<a id="a-5c"></a>是五根者相续而起。<a id="a-5d"></a>则能圆满一切佛法。</p>
  <p id="a5e">论曰。<a id="a-5f"></a>复于信力等法。<a id="a-5g"></a>常当修习。<a id="a-5h"></a>如宝髻经云。<a id="a-5i"></a>善男子。<a id="a-5j"></a>云何菩萨力行清净。<a id="a-5k"></a>谓于诸根无有怯弱。<a id="a-5l"></a>一切恶魔不能动乱。<a id="a-5m"></a>声闻缘觉不能退转。<a id="a-5n"></a>一切烦恼不能破坏。<a id="a-5o"></a>而能坚固安住大乘。<a id="a-5p"></a>夙愿满足心净勇猛。<a id="a-5q"></a>密护身根得胜清净。</p>
  <p id="a5r">论曰。<a id="a-5s"></a>如是信等根力常能修习。<a id="a-5t"></a>所修慈行增长功德。<a id="a-5u"></a>如月灯经偈云。</p>
  <p id="a5v">那由他亿佛刹中　　所有种种供佛具</p>
  <p id="a5w">悉以供养诸如来　　不及慈心一少分</p>
 </body>
</html>