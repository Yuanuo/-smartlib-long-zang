<!doctype html>
<html id="z3IBWCA1D5" data-ver="378">
 <head>
  <meta charset="utf-8">
  <meta author="法称菩萨">
  <meta library="龙藏">
  <meta catalog="宋元续入藏诸论">
  <meta period="unknown">
 </head>
 <body>
  <h1 id="a1">大乘集菩萨学论卷第二</h1>
  <h2 id="a2">集布施学品第一之二</h2>
  <p id="a3">论曰。<a id="a-4"></a>故知自力所集。<a id="a-5"></a>随其行相于一善道亦应守护。<a id="a-6"></a>如地藏十论经云。<a id="a-7"></a>如是十善业道佛所证果。<a id="a-8"></a>若不真实守护一善业道。<a id="a-9"></a>乃至临命终时。<a id="a-A"></a>而自称言。<a id="a-B"></a>我是真实行大乘者。<a id="a-C"></a>我求阿耨多罗三藐三菩提者。<a id="a-D"></a>当知是人是极虚诈。<a id="a-E"></a>是大妄语。<a id="a-F"></a>对十方界佛世尊前诳惑世间。<a id="a-G"></a>说空断见诱诳愚痴。<a id="a-H"></a>身坏命终堕诸恶趣。</p>
  <p id="aI">论曰。<a id="a-J"></a>乃至临命终时。<a id="a-K"></a>能须臾说集诸善品。<a id="a-L"></a>亦应修作。<a id="a-M"></a>如药师琉璃光经说。<a id="a-N"></a>若见大心众生如闻菩萨难行苦行及妙胜智。<a id="a-O"></a>乃至入解发大勇猛。<a id="a-P"></a>荷负重担捄护众生。<a id="a-Q"></a>尽诸苦本礼拜供养。<a id="a-R"></a>说罪及随喜福。<a id="a-S"></a>劝请诸佛住世说法。<a id="a-T"></a>乃至回向菩提。<a id="a-U"></a>为善知识劝请说法。<a id="a-V"></a>或乐自说。<a id="a-W"></a>当知是名为示道者。<a id="a-X"></a>如文殊师利庄严佛刹功德经云。<a id="a-Y"></a>世尊。<a id="a-Z"></a>是妙吉祥往昔生时。<a id="a-a"></a>本行因缘发菩提心。<a id="a-b"></a>亦如是发如彼所说。<a id="a-c"></a>乃至最初远离轮回边际。<a id="a-d"></a>利益众生行如是行。<a id="a-e"></a>我于尊所发菩提心。<a id="a-f"></a>现前劝请令诸世间脱贫穷报忿心恨心悭贪嫉妒。<a id="a-g"></a>我得菩提时。<a id="a-h"></a>悉不现起。<a id="a-i"></a>乃至常修梵行脱诸罪欲。<a id="a-j"></a>于佛随学清净尸罗。<a id="a-k"></a>爱乐尊重于大菩提。<a id="a-l"></a>不疾取证我处后际。<a id="a-m"></a>于诸众生一相无异。<a id="a-n"></a>时十方界未闻我名无量不思议刹土悉皆严净。<a id="a-o"></a>由身语意业清净故。<a id="a-p"></a>于诸所作悉亦清净。<a id="a-q"></a>又一切时坚持净戒。<a id="a-r"></a>尽生死际无诸过恶。<a id="a-s"></a>又阿閦如来本愿授决经云。<a id="a-t"></a>彼阿閦如来往昔为菩萨时。<a id="a-u"></a>作如是说。<a id="a-v"></a>若我生生世世不出家者。<a id="a-w"></a>是则虚诳一切诸佛如来。<a id="a-x"></a>舍利子。<a id="a-y"></a>如是菩萨于阿閦如来亦应随学。<a id="a-z"></a>又舍利子。<a id="a-10"></a>诸菩萨摩诃萨生生出家。<a id="a-11"></a>或诸如来出世。<a id="a-12"></a>或不出世。<a id="a-13"></a>毕竟舍家出家亦如是学。<a id="a-14"></a>所以者何。<a id="a-15"></a>舍利子。<a id="a-16"></a>若谓菩萨舍家出家是为最上。<a id="a-17"></a>乃至男女眷属不生爱着。<a id="a-18"></a>如我生时无诸过失。</p>
  <p id="a19">论曰。<a id="a-1A"></a>如上所说且止斯事。<a id="a-1B"></a>若说施戒罪相同等。<a id="a-1C"></a>及于罪相相应等事。<a id="a-1D"></a>应自弃舍若别别行相亦非无罪。<a id="a-1E"></a>于别行相然不摄故。<a id="a-1F"></a>而菩萨于诸众生所有未来一切苦恼令得解脱。<a id="a-1G"></a>一切妙乐令其增长。<a id="a-1H"></a>若身语意不勤精进方便纯熟。<a id="a-1I"></a>于缘合集不乐劝化。<a id="a-1J"></a>或散灭处亦不寻求。<a id="a-1K"></a>多分烦恼少分烦恼不起对治。<a id="a-1L"></a>于大义利及少义利或非义利不生损益。<a id="a-1M"></a>刹那俱舍。<a id="a-1N"></a>此说是罪。<a id="a-1O"></a>略说无罪谓自力能于境界事都无果报。<a id="a-1P"></a>或执如是于学表相体性是罪。<a id="a-1Q"></a>若自力能境界相应罪处无有。<a id="a-1R"></a>同说罪等于相解脱。<a id="a-1S"></a>是菩萨学于平等身广太无量劫后际说。<a id="a-1T"></a>复次略说菩萨此二种罪。<a id="a-1U"></a>如其成办相应非相应可作不可作都无拣择舍故是罪。<a id="a-1V"></a>谓言毕竟超出寻伺。<a id="a-1W"></a>如旃陀罗奴等谬解义故是罪。<a id="a-1X"></a>彼复云何深心教诫经说。<a id="a-1Y"></a>如慈氏因中四种辩才即诸佛语。<a id="a-1Z"></a>何等为四。<a id="a-1a"></a>一者择有义利拣非义利。<a id="a-1b"></a>二者择此正法拣彼非法。<a id="a-1c"></a>三者破遣烦恼非增长烦恼。<a id="a-1d"></a>四者乐见涅盘功德不乐见轮回功德。<a id="a-1e"></a>是名四种。<a id="a-1f"></a>以要言之。<a id="a-1g"></a>若尔云何慈氏因中说是四种辩才。<a id="a-1h"></a>谓信善男子善女人生诸佛想。<a id="a-1i"></a>作议论想。<a id="a-1j"></a>闻善法故。<a id="a-1k"></a>所以者何。<a id="a-1l"></a>谓若慈氏有诸善说即诸佛语故。<a id="a-1m"></a>若于此慈氏辩才而生诽谤。<a id="a-1n"></a>非诸佛语起不尊重。<a id="a-1o"></a>是恶人辈即是诽谤诸佛所说辩才由。<a id="a-1p"></a>毁减善法招罪业报堕诸恶趣。</p>
  <p id="a1q">论曰。<a id="a-1r"></a>复次修习善巧发起爱乐。<a id="a-1s"></a>此行门中集学最胜作用。<a id="a-1t"></a>应当修学。<a id="a-1u"></a>希大果故如寂静决定神变经云。<a id="a-1v"></a>复次文殊师利。<a id="a-1w"></a>若菩萨于殑伽沙数等诸佛。<a id="a-1x"></a>是诸佛所有殑伽沙数佛刹。<a id="a-1y"></a>复于如是殑伽沙数劫。<a id="a-1z"></a>以自在王摩尼宝满中持用布施。<a id="a-20"></a>若诸菩萨于如是法相闻已。<a id="a-21"></a>一心思惟。<a id="a-22"></a>我当修学。<a id="a-23"></a>文殊师利。<a id="a-24"></a>比前无学所有福报未若施此乐欲学地菩萨其福甚多。</p>
  <p id="a25">论曰。<a id="a-26"></a>是菩萨虽见此功德。<a id="a-27"></a>未言如其修习等复如彼说。<a id="a-28"></a>文殊师利。<a id="a-29"></a>假使教化三千大千世界微尘等众生。<a id="a-2A"></a>一一众生得阎浮王。<a id="a-2B"></a>若以诸音声赞叹受持读诵如说修行大乘经者。<a id="a-2C"></a>于一日夜断割身肉指爪乃至命终。<a id="a-2D"></a>一心奉行。<a id="a-2E"></a>文殊师利。<a id="a-2F"></a>缘是菩萨布施心无怯弱。<a id="a-2G"></a>不惊不怖不畏。<a id="a-2H"></a>毕竟一心发亲近想。<a id="a-2I"></a>无悔无疑亦无分别。<a id="a-2J"></a>于此最上正法摄受相应。<a id="a-2K"></a>意乐读诵如说修行。<a id="a-2L"></a>文殊师利。<a id="a-2M"></a>是菩萨心勇猛故。<a id="a-2N"></a>则布施勇猛。<a id="a-2O"></a>持戒勇猛。<a id="a-2P"></a>精进勇猛。<a id="a-2Q"></a>禅定勇猛。<a id="a-2R"></a>智慧勇猛。<a id="a-2S"></a>一切三摩地勇猛。<a id="a-2T"></a>文殊师利。<a id="a-2U"></a>是菩萨设使于恶人辈。<a id="a-2V"></a>亦复不生嗔心厌心及余过失。<a id="a-2W"></a>文殊师利。<a id="a-2X"></a>是菩萨如释梵王等无所动。</p>
  <p id="a2Y">论曰。<a id="a-2Z"></a>今正是时。<a id="a-2a"></a>当一心学希大果报。<a id="a-2b"></a>月灯三昧经所说偈云。<a id="a-2c"></a>若于河沙多亿劫供养百亿那由佛。<a id="a-2d"></a>清净信心施肴膳亦施灯鬘及幡盖。<a id="a-2e"></a>若于正法衰末世如是佛法欲灭时。<a id="a-2f"></a>于一日夜学是行。<a id="a-2g"></a>比前福报胜于彼。</p>
  <p id="a2h">论曰。<a id="a-2i"></a>是故一心勤修如佛经中所说菩萨学义。<a id="a-2j"></a>如宝云经说善男子。<a id="a-2k"></a>菩萨于菩萨学坚持净戒如是寻伺。<a id="a-2l"></a>若不于菩萨别解脱戒中。<a id="a-2m"></a>我云何能得成证阿耨多罗三藐三菩提耶。<a id="a-2n"></a>又何不于如来大乘诸经法中所诠菩萨行所集菩萨学。<a id="a-2o"></a>我当如是广大修习。</p>
  <p id="a2p">论曰。<a id="a-2q"></a>我等无知。<a id="a-2r"></a>于此广说菩萨制止容起恶觉。<a id="a-2s"></a>何非此理。<a id="a-2t"></a>于修习处了无过失。<a id="a-2u"></a>云何修习处谓若于身所有三世受用。<a id="a-2v"></a>行清净舍护诸众生令净增长。<a id="a-2w"></a>受是菩萨戒已。<a id="a-2x"></a>若此菩萨住修习处说是罪相。<a id="a-2y"></a>如菩萨别解脱经云。<a id="a-2z"></a>于菩萨道摄受一切众生令尽苦趣。<a id="a-30"></a>彼菩萨道摄受安住过俱胝劫。<a id="a-31"></a>唯一发起安隐之心及亲近心。<a id="a-32"></a>菩萨发是心者。<a id="a-33"></a>应知于诸众生一向摄受多种住处。<a id="a-34"></a>如文殊清净律云。<a id="a-35"></a>时文殊师利语寂音天子言。<a id="a-36"></a>菩萨具足此五无间。<a id="a-37"></a>速得阿耨多罗三藐三菩提果。<a id="a-38"></a>何等为五。<a id="a-39"></a>菩萨深固作意求无上道。<a id="a-3A"></a>发心不堕声闻缘觉之地。<a id="a-3B"></a>是初无间发心。<a id="a-3C"></a>自舍一切所有。<a id="a-3D"></a>于悭吝心而不共住。<a id="a-3E"></a>是二无间。<a id="a-3F"></a>我应救度一切众生。<a id="a-3G"></a>于中不起懈退之心。<a id="a-3H"></a>是三无间。<a id="a-3I"></a>了一切法非空非有无生无灭。<a id="a-3J"></a>于中不堕诸见。<a id="a-3K"></a>是四无间。<a id="a-3L"></a>于诸法智和合一相。<a id="a-3M"></a>如是发心中无所住。<a id="a-3N"></a>由无所住于一切智悉无所得。<a id="a-3O"></a>是五无间。</p>
  <p id="a3P">论曰。<a id="a-3Q"></a>谓身所受用福报不断者。<a id="a-3R"></a>于舍护事令净增长。<a id="a-3S"></a>如瑜伽观想中说。<a id="a-3T"></a>彼所舍义摄受过失。<a id="a-3U"></a>观想门中起离贪想。<a id="a-3V"></a>观舍功德故。<a id="a-3W"></a>如月灯三昧经所说偈云。<a id="a-3X"></a>如是不坚身。<a id="a-3Y"></a>愚者心所乐。<a id="a-3Z"></a>何常寿命中。<a id="a-3a"></a>刹那如幻梦。<a id="a-3b"></a>造诸恶业故。<a id="a-3c"></a>罪报常随逐。<a id="a-3d"></a>由是无明因。<a id="a-3e"></a>死多堕恶道。<a id="a-3f"></a>又如无量门陀罗尼经说。<a id="a-3g"></a>云何众生得斗诤因。<a id="a-3h"></a>谓计执财利而为根本。<a id="a-3i"></a>应当弃舍。<a id="a-3j"></a>若离贪爱即得是陀罗尼。<a id="a-3k"></a>又菩萨别解脱经云。<a id="a-3l"></a>复次舍利子。<a id="a-3m"></a>菩萨于一切法极微细分不生他想。<a id="a-3n"></a>所以者何。<a id="a-3o"></a>怖取着故。<a id="a-3p"></a>最上授所问经云。<a id="a-3q"></a>谓若布施者无诸悭吝。<a id="a-3r"></a>执著者而常守护。<a id="a-3s"></a>又布施者为尽贪爱执著者增长贪爱。<a id="a-3t"></a>布施者无诸遍计。<a id="a-3u"></a>执著者有诸遍计。<a id="a-3v"></a>布施者无有恐怖。<a id="a-3w"></a>执著者彼多恐怖布施者住菩提道。<a id="a-3x"></a>执著者住魔境界。<a id="a-3y"></a>布施者作无尽想。<a id="a-3z"></a>执著者作有尽想。<a id="a-40"></a>又布施者得诸妙乐。<a id="a-41"></a>执著者而常逼迫。<a id="a-42"></a>布施者舍离烦恼。<a id="a-43"></a>执著者增长烦恼。<a id="a-44"></a>又布施者得大富饶。<a id="a-45"></a>执著者得大贫乏。<a id="a-46"></a>布施者善人事业。<a id="a-47"></a>执著者恶人情计。<a id="a-48"></a>布施者诸佛称赞。<a id="a-49"></a>执著者愚夫称赞。<a id="a-4A"></a>乃至布施者自所生子不起乐着。<a id="a-4B"></a>非如于余众生起怜愍故。<a id="a-4C"></a>应知自心说有三种。<a id="a-4D"></a>何等为三。<a id="a-4E"></a>一者菩萨于菩提道正等相应。<a id="a-4F"></a>非邪谬相应。<a id="a-4G"></a>二者菩萨于菩提道起平等心。<a id="a-4H"></a>非高下心。<a id="a-4I"></a>三者菩萨于菩提道无种种行。<a id="a-4J"></a>非有种种行。<a id="a-4K"></a>是名三种自心所说。</p>
  <p id="a4L">论曰。<a id="a-4M"></a>谓于自所生子起非善友想。<a id="a-4N"></a>既非善友故非我友。<a id="a-4O"></a>若为利益随佛教敕学负重担故。<a id="a-4P"></a>于自所生子不生乐着。<a id="a-4Q"></a>非如于余众生起怜愍故。<a id="a-4R"></a>应知发是心已。<a id="a-4S"></a>如于我子发生慈爱。<a id="a-4T"></a>则我于一切众生亦复随顺发生慈爱。<a id="a-4U"></a>如是深心观察悟解。<a id="a-4V"></a>我子既无异于一切众生。<a id="a-4W"></a>则一切众生皆是我子。<a id="a-4X"></a>所有众生若自若他乃至居士。<a id="a-4Y"></a>在家菩萨于其财利或非摄受众生勿应耽着。<a id="a-4Z"></a>非出离法又复不应爱乐随顺染欲。<a id="a-4a"></a>复次在家菩萨或有行来乞丐。<a id="a-4b"></a>随何所须发勇悍心而为给与。<a id="a-4c"></a>又作是念。<a id="a-4d"></a>我此财利若舍不舍毕竟散灭。<a id="a-4e"></a>云何于舍受时而得无欲。<a id="a-4f"></a>谓我我所得毕竟忍。<a id="a-4g"></a>于所舍物离胎藏苦。<a id="a-4h"></a>心住正念欢喜爱乐不生随转。<a id="a-4i"></a>复次如是能舍谓于所舍物及乞丐者。<a id="a-4j"></a>应知有四种想。<a id="a-4k"></a>何等为四。<a id="a-4l"></a>谓怯弱故不能纯熟善根先所造业。<a id="a-4m"></a>于大乘中心不自在。<a id="a-4n"></a>见取舍故。<a id="a-4o"></a>又若我及我所住安忍力。<a id="a-4p"></a>自与善人不起悔恼。<a id="a-4q"></a>如是修作。<a id="a-4r"></a>如是踊跃。<a id="a-4s"></a>如是精进。<a id="a-4t"></a>圆满一切众生所希求故。<a id="a-4u"></a>如是在家菩萨于彼乞丐者应作是想。<a id="a-4v"></a>或乞丐者返增过失。<a id="a-4w"></a>是菩萨应当善言慰谕。<a id="a-4x"></a>又乞丐者而不知恩。<a id="a-4y"></a>是菩萨亦复不起悭嫉。<a id="a-4z"></a>是为无罪。<a id="a-50"></a>此世尊为下种诸菩萨。<a id="a-51"></a>如菩萨别解脱中说。<a id="a-52"></a>舍利子。<a id="a-53"></a>菩萨无有四法。<a id="a-54"></a>何等为四。<a id="a-55"></a>一者菩萨无不信心。<a id="a-56"></a>二者菩萨无有悭贪。<a id="a-57"></a>三者菩萨无有两舌嫉妒。<a id="a-58"></a>四者菩萨无懈怠心。<a id="a-59"></a>谓言我不能成证阿耨多罗三藐三菩提果。<a id="a-5A"></a>舍利子。<a id="a-5B"></a>若我有是四法。<a id="a-5C"></a>彼有智者于此了知。<a id="a-5D"></a>便谓邪命谄求非法染法重世财利。<a id="a-5E"></a>是为第一偷食信施。<a id="a-5F"></a>复次舍利子。<a id="a-5G"></a>菩萨如是心勇猛故。<a id="a-5H"></a>乃至头目手足身体支分男女眷属心所爱乐极妙乐事。<a id="a-5I"></a>舍宅国邑一切所有。<a id="a-5J"></a>悉能弃舍。<a id="a-5K"></a>又如那罗延所问经云。<a id="a-5L"></a>若于财宝发是舍心。<a id="a-5M"></a>应知财利不生取着。<a id="a-5N"></a>然舍未起智故。<a id="a-5O"></a>若于摄受不起舍心。<a id="a-5P"></a>则于非摄受亦常执着。<a id="a-5Q"></a>若随乞丐者意于摄受发生智故。<a id="a-5R"></a>则于眷属亦无取着。<a id="a-5S"></a>最上崇贵亦无取着。<a id="a-5T"></a>受用珍宝亦无取着。<a id="a-5U"></a>而菩萨若于财利不起舍心乃至极微细分。<a id="a-5V"></a>应知取着。<a id="a-5W"></a>复次善男子。<a id="a-5X"></a>而菩萨摩诃萨应当发如是心。<a id="a-5Y"></a>谓我此身分于诸众生尚能弃舍。<a id="a-5Z"></a>何况所有外财资具。<a id="a-5a"></a>又若于众生所如其所须悉能施与。<a id="a-5b"></a>谓有来乞丐须手以手须足以足须眼以眼。<a id="a-5c"></a>乃至脂髓血肉及余身分。<a id="a-5d"></a>随各施与。<a id="a-5e"></a>云何复名外财资具。<a id="a-5f"></a>谓若库藏孳生之物。<a id="a-5g"></a>金银珍宝胜妙庄严。<a id="a-5h"></a>象马车乘国土宫殿。<a id="a-5i"></a>城邑聚落吏民僮仆。<a id="a-5j"></a>作业士夫男女眷属。<a id="a-5k"></a>若诸众生于所有事。<a id="a-5l"></a>彼彼众生如其所有。<a id="a-5m"></a>我当给与不生悔恼亦无退屈。<a id="a-5n"></a>不希果报及余谄诈。<a id="a-5o"></a>复次我此施者随顺一切众生故。<a id="a-5p"></a>悲愍一切众生故。<a id="a-5q"></a>饶益一切众生故。<a id="a-5r"></a>摄受一切众生故。<a id="a-5s"></a>如我摄受众生知如是法得菩提故。<a id="a-5t"></a>以要言之。<a id="a-5u"></a>善男子。<a id="a-5v"></a>譬如药树根茎枝叶花果皮核。<a id="a-5w"></a>若全若分。<a id="a-5x"></a>随其取者不生分别。<a id="a-5y"></a>又复脱诸众生病苦难时。<a id="a-5z"></a>亦不分别上中下性。<a id="a-60"></a>善男子。<a id="a-61"></a>是菩萨摩诃萨亦复如是。<a id="a-62"></a>应知于四大种身生药树想。<a id="a-63"></a>于彼众生可作饶益。<a id="a-64"></a>须手以手须足以足。<a id="a-65"></a>随其取者如前药树不生分别。</p>
 </body>
</html>