<!doctype html>
<html id="z3IBWCM1D8" data-ver="767">
 <head>
  <meta charset="utf-8">
  <meta author="法称菩萨">
  <meta library="龙藏">
  <meta catalog="宋元续入藏诸论">
  <meta period="unknown">
 </head>
 <body>
  <h1 id="a1">大乘集菩萨学论卷第五</h1>
  <h2 id="a2">空品第四之二</h2>
  <p id="a3">复次初行菩萨。<a id="a-4"></a>作如是言。<a id="a-5"></a>汝何坚持守护波罗提木叉及律仪戒。<a id="a-6"></a>应速发阿耨多罗三藐三菩提心。<a id="a-7"></a>读诵大乘经典。<a id="a-8"></a>若身语意所集烦恼。<a id="a-9"></a>不善业报悉得清净。<a id="a-A"></a>乃至如前所说。<a id="a-B"></a>是名初行菩萨第三根本罪。<a id="a-C"></a>复次初行菩萨。<a id="a-D"></a>作如是言。<a id="a-E"></a>善男子。<a id="a-F"></a>如能远离听受读诵声闻乘法。<a id="a-G"></a>亦不为他人说此声闻乘法。<a id="a-H"></a>不能得大果报。<a id="a-I"></a>不能永断烦恼。<a id="a-J"></a>应信大乘经典。<a id="a-K"></a>听受读诵为他人说此大乘经法。<a id="a-L"></a>能令忏除一切恶道罪报。<a id="a-M"></a>速得阿耨多罗三藐三菩提故。<a id="a-N"></a>如彼所言。<a id="a-O"></a>取是见者二俱得罪。<a id="a-P"></a>是名初行菩萨第四根本罪。<a id="a-Q"></a>复次初行菩萨。<a id="a-R"></a>作二种语。<a id="a-S"></a>如其所见大乘经典。<a id="a-T"></a>为利养故广大称赞受持读诵。<a id="a-U"></a>听其义理为他人说。<a id="a-V"></a>便作是言。<a id="a-W"></a>我是修大乘者。<a id="a-X"></a>见他得利而怀嫉妒。<a id="a-Y"></a>又陀所得或全或分。<a id="a-Z"></a>便生讥谤轻毁淩蔑。<a id="a-a"></a>以嫉妒故。<a id="a-b"></a>自高其身。<a id="a-c"></a>便谓我得过人之法。<a id="a-d"></a>于大乘中有斯妙乐。<a id="a-e"></a>是人由财利故。<a id="a-f"></a>得大重罪。<a id="a-g"></a>趣向恶道堕陀胜处。<a id="a-h"></a>譬若有人欲入大海修治船舫。<a id="a-i"></a>将至宝渚自坏其船丧失身命。<a id="a-j"></a>此初行菩萨摩诃萨亦复如是。<a id="a-k"></a>欲入大乘海中。<a id="a-l"></a>以嫉妒故而作妄语因缘。<a id="a-m"></a>毁坏信船断智慧命。<a id="a-n"></a>此初行愚童诸小菩萨。<a id="a-o"></a>以嫉妒故得大重罪。<a id="a-p"></a>是名第五根本罪。<a id="a-q"></a>复次善男子。<a id="a-r"></a>未来世中当有在家出家初行菩萨。<a id="a-s"></a>于甚深空义所属经典三昧总持诸忍诸地大庄严事。<a id="a-t"></a>善人沙门及菩萨行于此大乘经典。<a id="a-u"></a>受持读诵广为人说。<a id="a-v"></a>然于是法我自所证。<a id="a-w"></a>由悲愍故我为汝说。<a id="a-x"></a>应当修习。<a id="a-y"></a>汝亦得证是甚深法如我知见。<a id="a-z"></a>彼不实言但能读诵此甚深法及为他说。<a id="a-10"></a>于此深法而实未证。<a id="a-11"></a>求利养故。<a id="a-12"></a>妄说我得三世诸佛所证之法。<a id="a-13"></a>菩萨圣人无有过上。<a id="a-14"></a>得大重罪。<a id="a-15"></a>即是欺诳诸天世人。<a id="a-16"></a>于声闻乘尚未能得。<a id="a-17"></a>何况入解大乘胜行及阿耨多罗三藐三菩提耶。<a id="a-18"></a>譬若有人居大旷野。<a id="a-19"></a>大果树下饥渴所逼求索饮食。<a id="a-1A"></a>此大果实色香美味皆悉具足。<a id="a-1B"></a>弃已自趣毒药树下。<a id="a-1C"></a>食毒药果即时命终。<a id="a-1D"></a>我说此人亦复如是。<a id="a-1E"></a>于难得中得获人身。<a id="a-1F"></a>依善知识遇大乘法。<a id="a-1G"></a>贪利养故。<a id="a-1H"></a>虚炫己德卑贱他人。<a id="a-1I"></a>如是行相得大重罪。<a id="a-1J"></a>由重罪故。<a id="a-1K"></a>决趣恶道。<a id="a-1L"></a>是人一切刹帝利婆罗门吠舍首陀及诸智者之所摈弃。<a id="a-1M"></a>皆勿亲近。<a id="a-1N"></a>善男子。<a id="a-1O"></a>是名菩萨第六根本罪。<a id="a-1P"></a>复次善男子。<a id="a-1Q"></a>未来世中刹帝利王有旃陀罗国师等。<a id="a-1R"></a>而实愚懵。<a id="a-1S"></a>自谓明智起诸憍慢。<a id="a-1T"></a>具大财宝及大受用。<a id="a-1U"></a>种种布施营修福业。<a id="a-1V"></a>恃布施故增益我慢。<a id="a-1W"></a>向刹利王分别沙门无量过失。<a id="a-1X"></a>依王势力非理治罚责其课调。<a id="a-1Y"></a>时诸比丘为彼所逼。<a id="a-1Z"></a>或取佛塔物四方僧物现前僧物。<a id="a-1a"></a>而转与之。<a id="a-1b"></a>诸旃陀罗持以上王。<a id="a-1c"></a>如是二种俱获重罪。<a id="a-1d"></a>善男子。<a id="a-1e"></a>是名初行菩萨第七根本罪。<a id="a-1f"></a>复次有刹帝利王与旃陀罗沙门共立制限。<a id="a-1g"></a>非法谓法法说非法。<a id="a-1h"></a>舍诸契经毗奈耶学。<a id="a-1i"></a>不依时说及广大说。<a id="a-1j"></a>舍大悲眼般若波罗蜜多学处方便善巧学处及余契经所说学处。<a id="a-1k"></a>舍如是行相。<a id="a-1l"></a>彼行法比丘先所修习极生娆乱。<a id="a-1m"></a>以娆乱故损智惠命。<a id="a-1n"></a>即便弃舍奢摩他毗钵舍那。<a id="a-1o"></a>劝行他事多有所得。<a id="a-1p"></a>时彼比丘无以制伏诸结烦恼。<a id="a-1q"></a>又诸比丘或于彼时毁弃深心。<a id="a-1r"></a>戒见行等多起过失。<a id="a-1s"></a>实非沙门自谓沙门。<a id="a-1t"></a>实非梵行自谓梵行。<a id="a-1u"></a>说法问难如螺贝音。<a id="a-1v"></a>令王大臣恭敬供养。<a id="a-1w"></a>向白衣舍说是行法比丘无量过失。<a id="a-1x"></a>令王大臣为立制限。<a id="a-1y"></a>取彼行法比丘所乐受用资生之具。<a id="a-1z"></a>如是二种俱获重罪。<a id="a-20"></a>所以者何。<a id="a-21"></a>禅定比丘是良福田。<a id="a-22"></a>营福业者之所依止。<a id="a-23"></a>是求三昧总持诸忍诸地之器。<a id="a-24"></a>执持应器作世光明。<a id="a-25"></a>开示正道于业烦恼地。<a id="a-26"></a>令诸众生住涅盘道。<a id="a-27"></a>善男子。<a id="a-28"></a>是名初行菩萨第八根本罪。</p>
  <p id="a29">论曰。<a id="a-2A"></a>如彼复引余契经云。<a id="a-2B"></a>若诸菩萨闻虚空藏菩萨名已。<a id="a-2C"></a>无有疑惑。<a id="a-2D"></a>欲睹见者。<a id="a-2E"></a>畏堕恶道忏彼重罪。<a id="a-2F"></a>于虚空藏菩萨。<a id="a-2G"></a>称念其名恭敬礼拜。<a id="a-2H"></a>善男子。<a id="a-2I"></a>如其福力住其人前。<a id="a-2J"></a>或见本身或现梵王身。<a id="a-2K"></a>乃至或现童男童女等身。<a id="a-2L"></a>令初行菩萨如从座起于所犯罪悉皆忏悔。<a id="a-2M"></a>及为演说甚深方便善巧大乘之行。<a id="a-2N"></a>乃至住不退地。<a id="a-2O"></a>又总略云。<a id="a-2P"></a>设不现前彼初行菩萨面。<a id="a-2Q"></a>于东方阿噜拏天子住立其前。<a id="a-2R"></a>烧香劝请作如是言。<a id="a-2S"></a>汝阿噜拏天。<a id="a-2T"></a>有大慈悲具大威德。<a id="a-2U"></a>照阎浮提悲愍覆护。<a id="a-2V"></a>速自劝请虚空藏菩萨起大悲愍言觉悟我。<a id="a-2W"></a>而于梦中方便显示所犯罪报。<a id="a-2X"></a>授我忏悔得圣大乘智惠方便。<a id="a-2Y"></a>彼阿噜拏天出现阎浮提时。<a id="a-2Z"></a>与虚空藏菩萨俱来。<a id="a-2a"></a>以本色相即于梦中住其人前。<a id="a-2b"></a>忏彼重罪于如是相谓大智方便。<a id="a-2c"></a>知见方便。<a id="a-2d"></a>善巧智方便。<a id="a-2e"></a>彼初行菩萨获三摩地。<a id="a-2f"></a>名不失菩提心。<a id="a-2g"></a>依此大乘得坚固住。</p>
  <p id="a2h">论曰。<a id="a-2i"></a>或有是经先说。<a id="a-2j"></a>真言劝请仪轨等事。<a id="a-2k"></a>作如是说空寂深林辽夐之。<a id="a-2l"></a>处烧沉水香多伽罗香坚黑诸香。<a id="a-2m"></a>遍十方界五轮礼敬。<a id="a-2n"></a>合掌诵此真言曰。</p>
  <p id="a2o">怛[寧*也](切身)他(引)苏没哩(二合)舍苏没哩(二合)舍歌(引)噜尼葛左啰左啰尾左啰散左啰歌(引)噜尼葛牟噜噜牟啰尾誐[馬*犬](引)哩摩(引)左弭勃噜(二合)惹摩多歌(引)噜尼葛进多(引)摩尼布(引)啰葛歌(引)噜尼葛萨哩嚩(二合引)娑(引)弥萨他(二合引)波野阿(引)倪也(切身引)[馬*犬](引)哩(引)萨普(二合)颙(五工切)萨普(二合)颙(上同)噜底尾微葛颙(上同)涅哩(二合)瑟致(二合)尾微葛颙(上同)布(引)啰野歌(引)噜尼葛布(引)啰啰演睹摩摩(引)舍(引)萨哩嚩(二合)钵探左阿输(引)葛誐底萨嚩(二合引)贺(引)</p>
  <p id="a2p">说前仪轨。<a id="a-2q"></a>一切病苦。<a id="a-2r"></a>一切怖畏。<a id="a-2s"></a>一切恼害。<a id="a-2t"></a>悉皆殄灭。<a id="a-2u"></a>诸希求事亦悉成就。</p>
  <p id="a2v">论曰。<a id="a-2w"></a>若刹帝利若菩萨等。<a id="a-2x"></a>云何罪咎及胜方便。<a id="a-2y"></a>或持戒者。<a id="a-2z"></a>云何说罪。<a id="a-30"></a>云何过失。<a id="a-31"></a>谓于持戒者无过失者。<a id="a-32"></a>多起打扑名执自见。<a id="a-33"></a>由是展转生怖灭诸罪咎。<a id="a-34"></a>若于此大性罪拔去苦本毕竟不造。<a id="a-35"></a>于菩提心戒是所堪任。<a id="a-36"></a>如实观察相续思惟。<a id="a-37"></a>故方便善巧经说是根本罪云。<a id="a-38"></a>善男子。<a id="a-39"></a>菩萨于别解脱戒学式叉摩那百千劫中唯食根果。<a id="a-3A"></a>解脱一切众生忍受恶言。<a id="a-3B"></a>若于声闻辟支佛行相应作意。<a id="a-3C"></a>是名菩萨根本重罪。<a id="a-3D"></a>善男子。<a id="a-3E"></a>得是根本罪者。<a id="a-3F"></a>譬如声闻于有余依涅盘而不堪任。<a id="a-3G"></a>善男子。<a id="a-3H"></a>此所说罪于声闻缘觉作意无有出离亦复如是。<a id="a-3I"></a>于佛地涅盘而不堪任。</p>
  <p id="a3J">论曰。<a id="a-3K"></a>此诸重罪由执我故。<a id="a-3L"></a>持为妙乐是义云何。<a id="a-3M"></a>摄论释云。<a id="a-3N"></a>破坏三宝物。<a id="a-3O"></a>或如芥子量。<a id="a-3P"></a>谤正法二罪。<a id="a-3Q"></a>是牟尼所说。<a id="a-3R"></a>设破戒比丘。<a id="a-3S"></a>由被袈裟服。<a id="a-3T"></a>或不听出家。<a id="a-3U"></a>捶考系牢狱。<a id="a-3V"></a>造作五无间。<a id="a-3W"></a>又或执邪见。<a id="a-3X"></a>及破坏聚落。<a id="a-3Y"></a>此名根本罪。<a id="a-3Z"></a>是胜尊所说。<a id="a-3a"></a>但乐谈空性。<a id="a-3b"></a>实自无知觉。<a id="a-3c"></a>设住佛智中。<a id="a-3d"></a>不修正觉道。<a id="a-3e"></a>舍斯别解脱。<a id="a-3f"></a>希入大乘果。<a id="a-3g"></a>又令诸学人。<a id="a-3h"></a>不断于贪执乐向他人前称扬自己德。<a id="a-3i"></a>由光于他人。<a id="a-3j"></a>广获其利养。<a id="a-3k"></a>或复邪妄说。<a id="a-3l"></a>我得甚深忍。<a id="a-3m"></a>或责罚沙门。<a id="a-3n"></a>故取三宝物。<a id="a-3o"></a>由如是取已。<a id="a-3p"></a>复舍奢摩他。<a id="a-3q"></a>或行法比丘。<a id="a-3r"></a>与所爱受用。<a id="a-3s"></a>是名根本罪。<a id="a-3t"></a>因堕大地狱。<a id="a-3u"></a>又虚空藏菩萨住立佛前宣悔梦中舍菩提心偈云。<a id="a-3v"></a>有诸来乞者。<a id="a-3w"></a>悭贪而不施。<a id="a-3x"></a>碜然生忿怒。<a id="a-3y"></a>打扑诸众生。<a id="a-3z"></a>清净一心者。<a id="a-40"></a>亦不为恭敬。<a id="a-41"></a>随他染欲心。<a id="a-42"></a>诽谤于正法。<a id="a-43"></a>地藏经云。<a id="a-44"></a>佛告大梵。<a id="a-45"></a>若依我教而出家者。<a id="a-46"></a>犯戒恶行内坏腐败如秽蜗螺。<a id="a-47"></a>实非沙门自谓沙门。<a id="a-48"></a>实非梵行自称梵行。<a id="a-49"></a>常为种种烦恼所胜败坏倾覆。<a id="a-4A"></a>如是比丘虽破禁戒行诸恶行。<a id="a-4B"></a>尚为一切天龙人等开示福德行。<a id="a-4C"></a>故此善知识然非法器而。<a id="a-4D"></a>剃除须发被袈裟衣于无量众生种种善根为开导。<a id="a-4E"></a>因近生善趣显示正道。<a id="a-4F"></a>是故若依我教而出家者。<a id="a-4G"></a>持戒毁戒。<a id="a-4H"></a>我尚不听转轮圣王依俗正法鞭挞其身牢狱系闭节节支解断其命根。<a id="a-4I"></a>况余非法。<a id="a-4J"></a>如是比丘。<a id="a-4K"></a>然依我法毗奈耶中。<a id="a-4L"></a>说名死尸。<a id="a-4M"></a>复说彼人如牛有黄。<a id="a-4N"></a>如麝有香。<a id="a-4O"></a>又云。<a id="a-4P"></a>若依我教而出家者。<a id="a-4Q"></a>是器非器不应恼害。<a id="a-4R"></a>即是毁犯三世诸佛。<a id="a-4S"></a>得大过咎焚灭善根堕无间狱。<a id="a-4T"></a>彼经又云。<a id="a-4U"></a>被袈裟衣解脱幢相。<a id="a-4V"></a>是诸如来之所建立。<a id="a-4W"></a>尔时复有无量百千声闻及菩萨众。<a id="a-4X"></a>闻佛所说。<a id="a-4Y"></a>皆忏往昔造业障罪。<a id="a-4Z"></a>或言。<a id="a-4a"></a>世尊。<a id="a-4b"></a>我于往昔如来圣言量中。<a id="a-4c"></a>及佛弟子是器非器。<a id="a-4d"></a>多行忿恨呵骂毁辱种种诽谤。<a id="a-4e"></a>造业障罪堕三恶道。<a id="a-4f"></a>受种种苦难堪难忍。<a id="a-4g"></a>以要言之。<a id="a-4h"></a>世尊。<a id="a-4i"></a>我于如是业障今悉忏悔。<a id="a-4j"></a>或言。<a id="a-4k"></a>世尊。<a id="a-4l"></a>我念往昔于声闻教及佛弟子是器非器。<a id="a-4m"></a>恐畏恶骂加诸杖捶。<a id="a-4n"></a>复有说言。<a id="a-4o"></a>于佛弟子侵夺衣钵断其受用。<a id="a-4p"></a>复有说言。<a id="a-4q"></a>于出家者逼令还俗非理役使。<a id="a-4r"></a>复有说言。<a id="a-4s"></a>于佛弟子是器非器。<a id="a-4t"></a>有罪无罪。<a id="a-4u"></a>枷锁牢狱。<a id="a-4v"></a>是业障罪于多劫中堕诸恶趣。<a id="a-4w"></a>受种种苦难堪难忍。<a id="a-4x"></a>乃至白言。<a id="a-4y"></a>世尊。<a id="a-4z"></a>是业障罪今悉忏悔。<a id="a-50"></a>更不敢造。<a id="a-51"></a>唯愿世尊。<a id="a-52"></a>摄受怜愍。<a id="a-53"></a>济拔我等广大罪报。<a id="a-54"></a>障碍出家经亦作是说。<a id="a-55"></a>若人成就四大舍法。<a id="a-56"></a>在所生处获如是难。<a id="a-57"></a>谓生盲愚哑。<a id="a-58"></a>或旃陀罗乐多毁谤无诸妙乐。<a id="a-59"></a>常为奴仆。<a id="a-5A"></a>或作女人扇茶半择迦等。<a id="a-5B"></a>驼驴猪狗及毒蛇报。<a id="a-5C"></a>何等为四。<a id="a-5D"></a>此大舍者。<a id="a-5E"></a>为过去诸佛作增上力。<a id="a-5F"></a>令诸众生发出离心。<a id="a-5G"></a>出家心。<a id="a-5H"></a>圣道心。<a id="a-5I"></a>为作障碍。<a id="a-5J"></a>是名第一。<a id="a-5K"></a>复次乐贪财贿及贪子息。<a id="a-5L"></a>不信业报。<a id="a-5M"></a>谓言于众富乐自在。<a id="a-5N"></a>男女妻妾有出家者。<a id="a-5O"></a>为作留难。<a id="a-5P"></a>是名第二。<a id="a-5Q"></a>余二种者诽谤正法。<a id="a-5R"></a>及害沙门婆罗门等。</p>
  <p id="a5S">论曰。<a id="a-5T"></a>十不善业道是难。<a id="a-5U"></a>有极苦报。<a id="a-5V"></a>见正法念处经说。<a id="a-5W"></a>彼中杀生罪报。<a id="a-5X"></a>今当略说云。<a id="a-5Y"></a>地狱中。<a id="a-5Z"></a>复次有鸟。<a id="a-5a"></a>名火顶行。<a id="a-5b"></a>火中不烧。<a id="a-5c"></a>见地狱人极生欢喜。<a id="a-5d"></a>先破其头。<a id="a-5e"></a>次饮其血。<a id="a-5f"></a>复次有鸟名髑髅行。<a id="a-5g"></a>嘴火焰然食脑脂髓。<a id="a-5h"></a>复次有鸟。<a id="a-5i"></a>名曰食舌。<a id="a-5j"></a>食罪人舌食已复生。<a id="a-5k"></a>过前柔软如莲华叶。<a id="a-5l"></a>如是义者随想所生。<a id="a-5m"></a>复有诸鸟。<a id="a-5n"></a>或名拔齿。<a id="a-5o"></a>名执咽喉。<a id="a-5p"></a>名曰食毛。<a id="a-5q"></a>名曰食肺。<a id="a-5r"></a>名食生藏。<a id="a-5s"></a>名食背骨。<a id="a-5t"></a>名食隐密。<a id="a-5u"></a>诸骨节间破已饮髓。<a id="a-5v"></a>次复有鸟。<a id="a-5w"></a>名曰针孔。<a id="a-5x"></a>嘴利如针。<a id="a-5y"></a>唯饮其血。<a id="a-5z"></a>复有诸鸟。<a id="a-60"></a>名骨中住。<a id="a-61"></a>名曰拔爪。<a id="a-62"></a>名食筋脉。<a id="a-63"></a>名曰拔发。<a id="a-64"></a>唯食发根。<a id="a-65"></a>如是阿鼻大地狱中三千由旬名恶夜叉飞鸟住处。<a id="a-66"></a>于百千岁食已复生。<a id="a-67"></a>受大苦恼。<a id="a-68"></a>彼经复说。<a id="a-69"></a>一切苦网周遍围绕。<a id="a-6A"></a>复有地狱。<a id="a-6B"></a>名堕险岸。<a id="a-6C"></a>疾趣彼处希望归救周匝行时。<a id="a-6D"></a>十一火聚独无伴侣。<a id="a-6E"></a>唯有冤报业绳所缚遍常随逐。<a id="a-6F"></a>谓令趣入诸大地狱。<a id="a-6G"></a>复次趣入堕险岸处。<a id="a-6H"></a>彼下足时炽然销烂。<a id="a-6I"></a>举足复生。<a id="a-6J"></a>过前柔软以柔软故受极痛苦。<a id="a-6K"></a>如是惶怖。<a id="a-6L"></a>头目手足一切肢分。<a id="a-6M"></a>悉皆销烂。<a id="a-6N"></a>而说是处世所希有。<a id="a-6O"></a>名堕险岸。<a id="a-6P"></a>复说堕处。<a id="a-6Q"></a>业风所飘高三千踰缮那量。<a id="a-6R"></a>后堕地已。<a id="a-6S"></a>雕鹫鸱枭竞分食之乃至业风举已还堕。<a id="a-6T"></a>经百千岁受如是苦。<a id="a-6U"></a>彼经复说。<a id="a-6V"></a>次有堕处。<a id="a-6W"></a>名曰旋轮。<a id="a-6X"></a>有千辐轮世所希有。<a id="a-6Y"></a>炽然猛利。<a id="a-6Z"></a>正使金刚不能沮坏。<a id="a-6a"></a>是轮于身速疾旋转。<a id="a-6b"></a>乃至缘诸身分悉皆烧然。<a id="a-6c"></a>举足行处为钉所刺。<a id="a-6d"></a>如是趣入蠰酤吒山。<a id="a-6e"></a>有蠰酤吒虫食彼罪人。<a id="a-6f"></a>食已复生过前柔软。<a id="a-6g"></a>以柔软故受极痛苦。<a id="a-6h"></a>生已复食。<a id="a-6i"></a>食已复生。<a id="a-6j"></a>于是身肉过前希有。<a id="a-6k"></a>由彼快意。<a id="a-6l"></a>造杀生者得如是果。</p>
  <p id="a6m">论曰。<a id="a-6n"></a>不与取报。<a id="a-6o"></a>我今当说如是恶作业行。<a id="a-6p"></a>于地狱中有大资具。<a id="a-6q"></a>如旋火轮。<a id="a-6r"></a>乾闼婆城鹿爱相似。<a id="a-6s"></a>由痴恶业。<a id="a-6t"></a>见有珠宝衣服财物种类若干。<a id="a-6u"></a>以痴业故。<a id="a-6v"></a>于炽焰中奔捉彼物。<a id="a-6w"></a>自业所造琰魔罗卒。<a id="a-6x"></a>执利刀釰诣铁网中劈割烧然一切肢分。<a id="a-6y"></a>唯有骨在。<a id="a-6z"></a>由无始来不舍财利。<a id="a-70"></a>受斯苦报。</p>
  <p id="a71">论曰。<a id="a-72"></a>造欲邪行。<a id="a-73"></a>我今当说。<a id="a-74"></a>造斯罪者。<a id="a-75"></a>于前苦处暂得脱已。<a id="a-76"></a>恶业旋增过大火聚。<a id="a-77"></a>复堕他处。<a id="a-78"></a>名恶邪见。<a id="a-79"></a>由业所造见有女人。<a id="a-7A"></a>如先所睹。<a id="a-7B"></a>彼既见已。<a id="a-7C"></a>无始时来贪火发生。<a id="a-7D"></a>即便奔趣彼女人者。<a id="a-7E"></a>自业所造皆铁所成。<a id="a-7F"></a>为彼执已啮其唇吻食其身分。<a id="a-7G"></a>乃至无有如芥子许。<a id="a-7H"></a>食已复生。<a id="a-7I"></a>生已复食。<a id="a-7J"></a>彼人如是贪火所烧。<a id="a-7K"></a>受极痛苦难堪难忍。<a id="a-7L"></a>如是欲火所烧。<a id="a-7M"></a>于彼女人不念苦恼。<a id="a-7N"></a>彼女人者皆铁所成。<a id="a-7O"></a>坚若金刚。<a id="a-7P"></a>身火洞然。<a id="a-7Q"></a>执彼罪人如摧沙茧。<a id="a-7R"></a>一切身分炽然散灭。<a id="a-7S"></a>散已复生过于前说。<a id="a-7T"></a>略彼偈云。<a id="a-7U"></a>女为罪根本。<a id="a-7V"></a>能坏诸财利。<a id="a-7W"></a>若人乐女色。<a id="a-7X"></a>云何获妙乐。<a id="a-7Y"></a>乃至。<a id="a-7Z"></a>此世及他世。<a id="a-7a"></a>女失第一失。<a id="a-7b"></a>远离女色者。<a id="a-7c"></a>身获安隐乐。</p>
  <p id="a7d">论曰。<a id="a-7e"></a>妄语业今当说。<a id="a-7f"></a>有大力琰魔罗卒。<a id="a-7g"></a>执彼罪人以刀劈口钤出其舌。<a id="a-7h"></a>此妄语报。<a id="a-7i"></a>恶业力故。<a id="a-7j"></a>舌广五百踰缮那量。<a id="a-7k"></a>舌相出时。<a id="a-7l"></a>琰魔罗卒即共敷置热铁地上。<a id="a-7m"></a>自业所造百千铁犁。<a id="a-7n"></a>犁头焰然世所希有。<a id="a-7o"></a>极大力牛周遍往来。<a id="a-7p"></a>而耕其舌涎血流溢。<a id="a-7q"></a>耕已复入。<a id="a-7r"></a>以要言之。<a id="a-7s"></a>复出其舌。<a id="a-7t"></a>过前柔软。<a id="a-7u"></a>如天舌相。<a id="a-7v"></a>吐声号哭。<a id="a-7w"></a>受大苦恼。<a id="a-7x"></a>经无量百千岁难堪难忍。<a id="a-7y"></a>彼地狱人。<a id="a-7z"></a>舌暂入口极生惶怖。<a id="a-80"></a>是恶相状处处驰走。<a id="a-81"></a>堕猛火聚而或焦烂。<a id="a-82"></a>于是苦恼希望归救。<a id="a-83"></a>复有琰魔罗卒。<a id="a-84"></a>手执刀棒世所希有。<a id="a-85"></a>麾斫罪人。<a id="a-86"></a>从头至足如微尘许。</p>
  <p id="a87">论曰。<a id="a-88"></a>两舌报如妄语说。<a id="a-89"></a>舌出三百踰缮那彼琰魔罗卒。<a id="a-8A"></a>持炽焰刀断取其舌。<a id="a-8B"></a>狐狼野干随处食之。<a id="a-8C"></a>受极痛苦吐声号哭。<a id="a-8D"></a>断已复生过于前说。</p>
  <p id="a8E">论曰。<a id="a-8F"></a>恶口报今当说。<a id="a-8G"></a>琰魔罗卒执彼罪人。<a id="a-8H"></a>以刀劈口断取其舌。<a id="a-8I"></a>由彼饥渴求索饮食。<a id="a-8J"></a>令自食舌及饮自血。<a id="a-8K"></a>恶业力故。<a id="a-8L"></a>断已复生。<a id="a-8M"></a>踠转于地吐声号哭。<a id="a-8N"></a>目精旋动受极痛苦。<a id="a-8O"></a>琰魔罗卒诃责教诫。<a id="a-8P"></a>由自所作谁复代汝。<a id="a-8Q"></a>说伽他曰。<a id="a-8R"></a>舌放类坚弓。<a id="a-8S"></a>利言毒火箭。<a id="a-8T"></a>若人恶口说。<a id="a-8U"></a>来斯见大报。</p>
  <p id="a8V">论曰。<a id="a-8W"></a>绮语报今当说。<a id="a-8X"></a>琰魔罗卒以刀劈口。<a id="a-8Y"></a>灌赤洋铜涌沸炽然。<a id="a-8Z"></a>先烧其舌。<a id="a-8a"></a>次烧咽喉。<a id="a-8b"></a>次烧其心。<a id="a-8c"></a>次烧其肠。<a id="a-8d"></a>次烧熟藏。<a id="a-8e"></a>烧熟藏已。<a id="a-8f"></a>从下而出。<a id="a-8g"></a>琰魔罗卒说伽陀曰。<a id="a-8h"></a>前后非联属。<a id="a-8i"></a>无义不相应。<a id="a-8j"></a>汝非联属说。<a id="a-8k"></a>彼果来此受。<a id="a-8l"></a>常不诵佛经。<a id="a-8m"></a>不乐真实语。<a id="a-8n"></a>彼既非是舌。<a id="a-8o"></a>何异于肉脔。</p>
  <p id="a8p">论曰。<a id="a-8q"></a>悭贪报今当说。<a id="a-8r"></a>彼地狱人自业所造。<a id="a-8s"></a>望见地邑满中珍宝他人守护。<a id="a-8t"></a>彼地狱人由无始来痴恶业故。<a id="a-8u"></a>谓言已有贪不善业乐行多作。<a id="a-8v"></a>于地狱果起颠倒见。<a id="a-8w"></a>如是见已。<a id="a-8x"></a>为多贪取。<a id="a-8y"></a>手执利刀世所希有。<a id="a-8z"></a>疾趣彼物。<a id="a-90"></a>余地狱人亦执利刀迭相战掠。<a id="a-91"></a>乃至食啖。<a id="a-92"></a>身肉俱尽无有如芥子许唯有骨在吐声号哭。<a id="a-93"></a>略彼偈云。<a id="a-94"></a>见他人富足。<a id="a-95"></a>思惟悕我得。<a id="a-96"></a>是贪生毒果。<a id="a-97"></a>而今来此处。</p>
  <p id="a98">论曰。<a id="a-99"></a>嗔恚果今当说以嗔业故。<a id="a-9A"></a>师子蛇虎住其人前。<a id="a-9B"></a>生大怖畏处处驰走。<a id="a-9C"></a>不善业故何能得脱。<a id="a-9D"></a>为彼执已先食其头。<a id="a-9E"></a>乃至两腋。<a id="a-9F"></a>蛇吐牙毒竞螫啖之。<a id="a-9G"></a>虎食其背火烧两足琰魔罗卒远刺射之。<a id="a-9H"></a>如是广大。</p>
  <p id="a9I">论曰。<a id="a-9J"></a>邪见有无量果。<a id="a-9K"></a>少略而说。<a id="a-9L"></a>谓地狱中雨锋利剑。<a id="a-9M"></a>及金刚雹雨诸石等。<a id="a-9N"></a>斩截破坏。<a id="a-9O"></a>复有十一火聚。<a id="a-9P"></a>谓饥渴火从口中出。<a id="a-9Q"></a>周匝焚烧。</p>
  <p id="a9R">论曰。<a id="a-9S"></a>此诸欲本是难。<a id="a-9T"></a>应如是悔。<a id="a-9U"></a>又如经说。<a id="a-9V"></a>有大地狱。<a id="a-9W"></a>名曰大瓮。<a id="a-9X"></a>何业众生堕于彼处。<a id="a-9Y"></a>谓若实非沙门自称沙门。<a id="a-9Z"></a>或闻女人歌舞庄严具声。<a id="a-9a"></a>深心作意略无省解。<a id="a-9b"></a>由闻歌舞戏笑故。<a id="a-9c"></a>漏失不净。<a id="a-9d"></a>以要言之。<a id="a-9e"></a>堕彼地狱雨热铁丸。<a id="a-9f"></a>一切肢分碎为微尘。<a id="a-9g"></a>复雨火汤如是烧煮。<a id="a-9h"></a>复次忆念往昔欲邪行者。<a id="a-9i"></a>说有地狱。<a id="a-9j"></a>名钵讷摩。<a id="a-9k"></a>谓由忆念梦中欲事。<a id="a-9l"></a>堕是地狱火镬煎煮。<a id="a-9m"></a>琰魔罗卒持大铁叉而撞刺之。<a id="a-9n"></a>如彼广说。<a id="a-9o"></a>复次然修梵行回向愿生天女众中。<a id="a-9p"></a>说堕地狱。<a id="a-9q"></a>名大钵讷摩。<a id="a-9r"></a>是处有岸。<a id="a-9s"></a>名曰碱河。<a id="a-9t"></a>泛涌烧然。<a id="a-9u"></a>如镕金汁。<a id="a-9v"></a>令身销烂。<a id="a-9w"></a>发毛如草。<a id="a-9x"></a>肉滓为泥。<a id="a-9y"></a>聚骨如石。<a id="a-9z"></a>肠为鱼等。<a id="a-A0"></a>于此地狱经无量时。<a id="a-A1"></a>复次邪欲。<a id="a-A2"></a>谓二男子毁坏正行有无量相。<a id="a-A3"></a>如彼经说。<a id="a-A4"></a>如是毁正行者。<a id="a-A5"></a>于彼碱河见妙童稚出没其中。<a id="a-A6"></a>由昔恶业生极爱乐。<a id="a-A7"></a>入彼河已。<a id="a-A8"></a>即为忧苦之所缠逼。<a id="a-A9"></a>复次邪欲说极恶报。<a id="a-AA"></a>谓于傍生起大性罪。<a id="a-AB"></a>彼地狱中有牛鹿等。<a id="a-AC"></a>热铁所成极不善相。<a id="a-AD"></a>于畜生道欲心附近。<a id="a-AE"></a>满腹炽焰为彼烧煮。<a id="a-AF"></a>经百千岁。<a id="a-AG"></a>乃至广说。<a id="a-AH"></a>复次邪欲。<a id="a-AI"></a>强逼净戒比丘尼等。<a id="a-AJ"></a>毁坏正行堕大地狱。<a id="a-AK"></a>广如彼说。<a id="a-AL"></a>复次邪行非道行欲。<a id="a-AM"></a>自欲炽盛侵暴他属。<a id="a-AN"></a>或由近住。<a id="a-AO"></a>或称师教。<a id="a-AP"></a>毁坏正行堕大地狱。<a id="a-AQ"></a>无量极苦过于前说。<a id="a-AR"></a>七种合集经说。<a id="a-AS"></a>如是婆罗门于一类同梵行者云。<a id="a-AT"></a>我知彼与是里舍二根和合。<a id="a-AU"></a>或彼里舍观瞩境界。<a id="a-AV"></a>去来住立而起爱着。<a id="a-AW"></a>此说婆罗门梵行合集非离和合法。<a id="a-AX"></a>然修梵行而不清净。<a id="a-AY"></a>如是里舍。<a id="a-AZ"></a>或共戏笑。<a id="a-Aa"></a>若意乐着。<a id="a-Ab"></a>说此梵行而不清净。<a id="a-Ac"></a>如是里舍。<a id="a-Ad"></a>爱乐承事。<a id="a-Ae"></a>有庄严具歌舞等声。<a id="a-Af"></a>来两壁间而起乐着。<a id="a-Ag"></a>是名和合。<a id="a-Ah"></a>如是五欲乐中于他观察而生爱着。<a id="a-Ai"></a>回向梵行愿生天处。<a id="a-Aj"></a>是名合集非离和合法。</p>
  <p id="aAk">论曰。<a id="a-Al"></a>若思念如是趣欲境界是难。<a id="a-Am"></a>诃欲经云。<a id="a-An"></a>佛言。<a id="a-Ao"></a>比丘。<a id="a-Ap"></a>应怖此道断彼欲心。<a id="a-Aq"></a>起极怖惧如彼榛棘。<a id="a-Ar"></a>此二种道是极险恶。<a id="a-As"></a>彼不善人之所亲近于如是道。<a id="a-At"></a>为诸正士之所远离。<a id="a-Au"></a>汝勿如是思惟少分着欲。<a id="a-Av"></a>世尊说此多苦多难及多罪垢。<a id="a-Aw"></a>讥毁凌蔑。<a id="a-Ax"></a>佛言。<a id="a-Ay"></a>比丘。<a id="a-Az"></a>又此欲者如病痈疽中含毒秽。<a id="a-B0"></a>如财利钩。<a id="a-B1"></a>为诸罪本。<a id="a-B2"></a>欲如梦寐。<a id="a-B3"></a>是虚妄法。<a id="a-B4"></a>是死。<a id="a-B5"></a>是空。<a id="a-B6"></a>是无常。<a id="a-B7"></a>是过失。<a id="a-B8"></a>云何愚夫于此乐着。<a id="a-B9"></a>乃至如鹿缚围。<a id="a-BA"></a>如鱼缚网。<a id="a-BB"></a>如蛾缚焰。<a id="a-BC"></a>如猴缚粪。<a id="a-BD"></a>如婆罗门缚诸戒线。<a id="a-BE"></a>其欲如是。<a id="a-BF"></a>又总略云。<a id="a-BG"></a>寻求欲者。<a id="a-BH"></a>譬若群兽行长夜中赴师子口。<a id="a-BI"></a>不知限量。<a id="a-BJ"></a>牛死虎口不知限量。<a id="a-BK"></a>乃至虾蟆赴百蛇口。<a id="a-BL"></a>不知限量。<a id="a-BM"></a>又长夜中窥近欲事如行贼道执缚断首。<a id="a-BN"></a>不知限量。<a id="a-BO"></a>强侵他属攻伐聚落杀害人民。<a id="a-BP"></a>乃至笼系执缚断首。<a id="a-BQ"></a>不知限量。<a id="a-BR"></a>受极艰苦涌血漫流。<a id="a-BS"></a>如四大海其水尚少。<a id="a-BT"></a>以要言之。<a id="a-BU"></a>况此身者而多讥毁。<a id="a-BV"></a>筋骨缠聚皮肉裹络。<a id="a-BW"></a>毛孔诸虫众多咂食。<a id="a-BX"></a>如大痈疽秽恶充满。<a id="a-BY"></a>又此身者种种病恼。<a id="a-BZ"></a>谓眼病耳病乃至痔漏疮癣。<a id="a-Ba"></a>彼经复说。<a id="a-Bb"></a>又此身者是苦是恼。<a id="a-Bc"></a>为老所逼癵躄背伛。<a id="a-Bd"></a>无强无力发白面皱。<a id="a-Be"></a>诸根过熟行苦倾败。<a id="a-Bf"></a>如是衰旧速朽之法。<a id="a-Bg"></a>乃至于如是身臭恶毁厌。<a id="a-Bh"></a>不可亲附。<a id="a-Bi"></a>以要言之。<a id="a-Bj"></a>佛言。<a id="a-Bk"></a>比丘。<a id="a-Bl"></a>云何于欲有是贪爱。<a id="a-Bm"></a>缠绵闷绝耽着追求。<a id="a-Bn"></a>若我灭后正法欲没。<a id="a-Bo"></a>汝等于欲慎勿亲近。<a id="a-Bp"></a>当堕彼趣何待老死授我教诲佛言。<a id="a-Bq"></a>止止。<a id="a-Br"></a>比丘。<a id="a-Bs"></a>当断欲心。<a id="a-Bt"></a>谓若非时求欲。<a id="a-Bu"></a>未若依时求法。<a id="a-Bv"></a>又最上授所问经云。<a id="a-Bw"></a>应知远离彼欲邪行。<a id="a-Bx"></a>于自妻属而生喜足。<a id="a-By"></a>于他眷爱不乐观视。<a id="a-Bz"></a>止息是意唯一苦恼。<a id="a-C0"></a>忍伏此欲相应作意。<a id="a-C1"></a>若起欲寻随观不净。<a id="a-C2"></a>亲近欲者应知于染意中得自在故。<a id="a-C3"></a>常离系缚。<a id="a-C4"></a>勿起贪着。<a id="a-C5"></a>于无常身作不净想。<a id="a-C6"></a>如是念住如我所作。<a id="a-C7"></a>起正分别勿嗜于欲。<a id="a-C8"></a>何况恶露不堪表示。<a id="a-C9"></a>彼经复说。<a id="a-CA"></a>菩萨于已眷属当起三想。<a id="a-CB"></a>何等为三。<a id="a-CC"></a>谓暂同戏乐不共他世。<a id="a-CD"></a>唯同饮食然于业报不共领纳。<a id="a-CE"></a>唯同快乐不共苦恼。<a id="a-CF"></a>乃至此复三种。<a id="a-CG"></a>谓破戒想。<a id="a-CH"></a>破定想。<a id="a-CI"></a>破慧想。<a id="a-CJ"></a>复有三种。<a id="a-CK"></a>谓贼想。<a id="a-CL"></a>冤想。<a id="a-CM"></a>地狱卒想。</p>
 </body>
</html>