<!doctype html>
<html id="z3IBWCn1DF" data-ver="440">
 <head>
  <meta charset="utf-8">
  <meta author="法称菩萨">
  <meta library="龙藏">
  <meta catalog="宋元续入藏诸论">
  <meta period="unknown">
 </head>
 <body>
  <h1 id="a1">大乘集菩萨学论卷第十二</h1>
  <h2 id="a2">清净品第八之三</h2>
  <p id="a3">与无量百千万俱胝众住十善业道。<a id="a-4"></a>后复生彼刹帝利婆罗门长者大种族中。<a id="a-5"></a>财物丰饶库藏盈溢。<a id="a-6"></a>色相眷属皆悉具足。<a id="a-7"></a>彼经又云。<a id="a-8"></a>若有女人得闻是药师琉璃光王如来名号受持者。<a id="a-9"></a>后转女身。<a id="a-A"></a>又文殊庄严佛刹功德经云。<a id="a-B"></a>妙吉祥言。<a id="a-C"></a>我亦恭敬是惠上菩萨。<a id="a-D"></a>光幢菩萨。<a id="a-E"></a>如意愿菩萨。<a id="a-F"></a>寂根菩萨。<a id="a-G"></a>若有女人持是四菩萨名号者。<a id="a-H"></a>得转女身后不复受。</p>
  <p id="aI">论曰。<a id="a-J"></a>对治行略如前说。<a id="a-K"></a>制止力今当说。<a id="a-L"></a>如地藏经云。<a id="a-M"></a>若菩萨摩诃萨离杀生者。<a id="a-N"></a>即是施与一切众生无忧无怖及无悲恼惊慑毛竖。<a id="a-O"></a>以斯善根果报。<a id="a-P"></a>所有前际乘五趣轮溺生死海。<a id="a-Q"></a>因是杀生。<a id="a-R"></a>造身语意一切业障。<a id="a-S"></a>自作教他及随喜作。<a id="a-T"></a>由此远离杀生轮故。<a id="a-U"></a>一切摧灭乃至不受其报。<a id="a-V"></a>于现身中得寿命长远。<a id="a-W"></a>诸天及人之所爱乐。<a id="a-X"></a>复次善男子。<a id="a-Y"></a>若菩萨摩诃萨乃至尽形寿离不与取。<a id="a-Z"></a>即是施与一切众生无忧无怖及无热恼。<a id="a-a"></a>不生动乱。<a id="a-b"></a>于自财利而行喜足。<a id="a-c"></a>终不希取非法之利。<a id="a-d"></a>以斯善根乃至因是远离不与取故。<a id="a-e"></a>一切业障摧灭无余不受其报。<a id="a-f"></a>以要言之。<a id="a-g"></a>如是十不善业道。<a id="a-h"></a>亦能对坏自所修善。<a id="a-i"></a>如月灯经云。<a id="a-j"></a>闻嗔灭罪者。<a id="a-k"></a>如说凡愚不实嗔骂诽谤者。<a id="a-l"></a>安住忍伏尽诸往昔所造罪业。<a id="a-m"></a>及于菩萨所起嗔等。</p>
  <p id="an">论曰。<a id="a-o"></a>制止力已如前说。<a id="a-p"></a>依止力今当说。<a id="a-q"></a>故诸缘起中释云。<a id="a-r"></a>若能归依佛者不堕恶道。<a id="a-s"></a>舍此人身得生天趣。<a id="a-t"></a>若法若僧亦同上说。<a id="a-u"></a>又慈氏解脱经说。<a id="a-v"></a>菩萨净诸罪业者。<a id="a-w"></a>诸不善法遍若大地。<a id="a-x"></a>而劫火起时一切所有无不烧者。<a id="a-y"></a>乃至譬若有人以喝吒迦汁一两点。<a id="a-z"></a>千两铁而作黄金。<a id="a-10"></a>非彼多铁能令少汁而返成铁。<a id="a-11"></a>此发一切智心亦复如是。<a id="a-12"></a>以一善根回向智。<a id="a-13"></a>能摄受一切业烦恼障成一切法智。<a id="a-14"></a>非诸业烦恼障能令一切智心而为烦恼。<a id="a-15"></a>善男子。<a id="a-16"></a>又若有人持以一灯入照暗室。<a id="a-17"></a>即时能破千年夐古之暗。<a id="a-18"></a>此发一切智心亦复如是。<a id="a-19"></a>如入一众生心无明暗室。<a id="a-1A"></a>俱能破坏百千不可说劫夐古业烦恼障发智光明。<a id="a-1B"></a>善男子。<a id="a-1C"></a>如大龙王首戴如意摩尼宝王冠。<a id="a-1D"></a>无他冤敌等怖。<a id="a-1E"></a>此菩提心亦复如是。<a id="a-1F"></a>若菩萨具大悲心。<a id="a-1G"></a>无有恶道冤敌等怖。<a id="a-1H"></a>优波离所问经云。<a id="a-1I"></a>此住大乘菩萨摩诃萨。<a id="a-1J"></a>于初日分时有毁犯罪。<a id="a-1K"></a>当中日分时不舍行一切智心。<a id="a-1L"></a>如是菩萨得戒蕴具足。<a id="a-1M"></a>若中日分时有毁犯罪。<a id="a-1N"></a>当后日分时不舍行一切智心。<a id="a-1O"></a>则菩萨戒蕴亦复具足。<a id="a-1P"></a>我应复说如是次第。<a id="a-1Q"></a>佛言。<a id="a-1R"></a>优波离。<a id="a-1S"></a>此住大乘菩萨或时舍戒学处。<a id="a-1T"></a>然于彼菩萨勿起恶作。<a id="a-1U"></a>亦勿随转。<a id="a-1V"></a>若复于彼声闻乘者展转说。<a id="a-1W"></a>为有毁犯罪。<a id="a-1X"></a>然声闻人谓失戒蕴。<a id="a-1Y"></a>应如是知乃至广说。</p>
  <p data-pb></p>
  <h2 id="a1Z">忍辱品第九</h2>
  <p id="a1a">论曰。<a id="a-1b"></a>此不远离有多门转。<a id="a-1c"></a>而善守护令戒长养。<a id="a-1d"></a>如是离业障缚破烦恼结。<a id="a-1e"></a>乃至闻忍不忍减失精进怠堕俱故。<a id="a-1f"></a>或复不闻不知等持方便。<a id="a-1g"></a>由无方便净诸烦恼。<a id="a-1h"></a>是故懈退唯闻修习了杂乱行。<a id="a-1i"></a>谓诵习勤苦依止山林。<a id="a-1j"></a>彼修行者。<a id="a-1k"></a>暂息杂乱而心无等持。<a id="a-1l"></a>然此止息亦等持摄。<a id="a-1m"></a>尚无少果。<a id="a-1n"></a>况余净诸烦恼设修此观亦亡少善。<a id="a-1o"></a>乃至说净诸烦恼。<a id="a-1p"></a>法集经云。<a id="a-1q"></a>此说忍有三种。<a id="a-1r"></a>谓安住苦忍。<a id="a-1s"></a>谛察法忍。<a id="a-1t"></a>耐冤害忍。<a id="a-1u"></a>安住苦忍者。<a id="a-1v"></a>得究竟行对治苦怖及得除遣着乐之爱。<a id="a-1w"></a>余二种恼。<a id="a-1x"></a>彼云何说。<a id="a-1y"></a>谓嗔恚懈怠等。<a id="a-1z"></a>月灯经云。<a id="a-20"></a>着乐之者亦不舍苦。<a id="a-21"></a>又宝云经说。<a id="a-22"></a>若内怀忧悲苦恼者。<a id="a-23"></a>住方便调伏忍。<a id="a-24"></a>最上授所问经云。<a id="a-25"></a>复次长者。<a id="a-26"></a>在家菩萨应当远离不如理损害。<a id="a-27"></a>勿着世间八法所得妻孥及诸受用财谷丰饶。<a id="a-28"></a>不以高举逸豫。<a id="a-29"></a>设诸衰弊亦不低下愁恼。<a id="a-2A"></a>应如是观察诸有为相幻化所造。<a id="a-2B"></a>起高举处息灭罪报。<a id="a-2C"></a>谓此父母妻子奴婢仆从亲眷朋属等。<a id="a-2D"></a>彼既非我。<a id="a-2E"></a>我亦非彼。<a id="a-2F"></a>如有偈云。<a id="a-2G"></a>若有所干集。<a id="a-2H"></a>由何起愁恼。<a id="a-2I"></a>或无所干集。<a id="a-2J"></a>亦何起愁恼。<a id="a-2K"></a>为所干集者。<a id="a-2L"></a>以痴恚恼闷绝疲懈故。<a id="a-2M"></a>或执着勇悍起大过咎。<a id="a-2N"></a>痴迷追悔须臾夭寿。<a id="a-2O"></a>应远离此无益。<a id="a-2P"></a>是难。</p>
  <p id="a2Q">论曰。<a id="a-2R"></a>云何舍是愁恼。<a id="a-2S"></a>谓发轻软心者。<a id="a-2T"></a>如最上问经云。<a id="a-2U"></a>于此远离则令心柔软如睹罗绵。<a id="a-2V"></a>又华严经云。<a id="a-2W"></a>应如胜财王童女发如是心灭诸烦恼。<a id="a-2X"></a>以无能胜心破诸嗔忿。<a id="a-2Y"></a>以不动心于众生海而不退堕深心境界。</p>
  <p id="a2Z">论曰。<a id="a-2a"></a>修习此者。<a id="a-2b"></a>不以为难。<a id="a-2c"></a>如其所有愚者尚尔。<a id="a-2d"></a>至若担夫耕农畋猎克苦修习。<a id="a-2e"></a>荷负鄙事悕微细果。<a id="a-2f"></a>尘秽不净心无悔恼。<a id="a-2g"></a>况复此等诸妙乐行。<a id="a-2h"></a>诸菩萨乐为最胜事趣无上果。<a id="a-2i"></a>又如诸鄙贱者少不饶益。<a id="a-2j"></a>于身难作尚无废坏。<a id="a-2k"></a>但自系念刚强领纳。<a id="a-2l"></a>如决胜负。<a id="a-2m"></a>况复此等长时无益受诸苦恼。<a id="a-2n"></a>由何于善法财少不悕取。<a id="a-2o"></a>地狱治罚世间贼害。<a id="a-2p"></a>狱卒守护按治无遗。<a id="a-2q"></a>随处遇会极为痛恼使勿为冤。<a id="a-2r"></a>于久远时无诸系缚。<a id="a-2s"></a>捍劳忍苦破烦恼贼净尽无余。<a id="a-2t"></a>于三有中被胜甲胄。<a id="a-2u"></a>执持器仗败诸魔冤解众生缚。<a id="a-2v"></a>由先修习以少克苦而得成就。<a id="a-2w"></a>于诸众生修苦乐想。<a id="a-2x"></a>谓诸苦生时。<a id="a-2y"></a>如其处所修习乐想。<a id="a-2z"></a>住乐想者。<a id="a-30"></a>即能成办此果得三摩地。<a id="a-31"></a>名超诸法乐。<a id="a-32"></a>如父子集会经云。<a id="a-33"></a>佛言。<a id="a-34"></a>有三摩地。<a id="a-35"></a>名超诸法乐。<a id="a-36"></a>若菩萨得是三摩地者。<a id="a-37"></a>于诸事缘受如是乐受不苦不乐。<a id="a-38"></a>非一因缘如其处所而得乐想。<a id="a-39"></a>譬若有人以因缘故。<a id="a-3A"></a>断截手足及耳鼻等。<a id="a-3B"></a>耳鼻断已。<a id="a-3C"></a>如其处所而得乐想。<a id="a-3D"></a>及以鞭杖之所打扑。<a id="a-3E"></a>翻如乐想。<a id="a-3F"></a>或为牢狱系闭捶挞。<a id="a-3G"></a>谓作衣者。<a id="a-3H"></a>然酥灯者。<a id="a-3I"></a>然油灯者。<a id="a-3J"></a>碾蔗浆等者。<a id="a-3K"></a>如其处所而住乐想。<a id="a-3L"></a>作鸺鹠面者。<a id="a-3M"></a>作师子面者。<a id="a-3N"></a>捻曝晒者。<a id="a-3O"></a>乃至造金钱者。<a id="a-3P"></a>造饮食者。<a id="a-3Q"></a>供象酒等者。<a id="a-3R"></a>翻如乐想。<a id="a-3S"></a>或为挑目破坏命根。<a id="a-3T"></a>诸有损害及堕首等。<a id="a-3U"></a>翻如乐想。<a id="a-3V"></a>无苦乐想。<a id="a-3W"></a>所以者何。<a id="a-3X"></a>此菩萨摩诃萨如是愿力长夜修作。<a id="a-3Y"></a>若我为诸走使得近妙乐。<a id="a-3Z"></a>若我为罪犯者。<a id="a-3a"></a>亦以承事尊重恭敬供养。<a id="a-3b"></a>一切时处得近妙乐。<a id="a-3c"></a>若遇恶言讥刺打扑刀仗割截乃至诸坏命根。<a id="a-3d"></a>一切所有得菩提乐。<a id="a-3e"></a>成证阿耨多罗三藐三菩提果。<a id="a-3f"></a>具足如是作意如是事业如是愿力。<a id="a-3g"></a>亦复具足一切众生随知乐想亲近修习于彼业报多所修作。<a id="a-3h"></a>而得超诸法乐三摩地。<a id="a-3i"></a>若时菩萨得至一切法乐三摩地者。<a id="a-3j"></a>是故得大不动坏诸魔事。<a id="a-3k"></a>由是方便圆满一切舍施。<a id="a-3l"></a>成就一切难行苦行。<a id="a-3m"></a>坚牢一切忍辱。<a id="a-3n"></a>策励一切精进。<a id="a-3o"></a>助修一切禅定智惠。<a id="a-3p"></a>是故常喜。<a id="a-3q"></a>如月灯经说。<a id="a-3r"></a>常喜尊重常住正见。<a id="a-3s"></a>又无尽意经云。<a id="a-3t"></a>何等为喜。<a id="a-3u"></a>谓喜念法清净信乐。<a id="a-3v"></a>发踊跃心不生懈怠。<a id="a-3w"></a>无诸热恼不求五欲之乐。<a id="a-3x"></a>不离一切法乐。<a id="a-3y"></a>由心建立身喜觉喜起适悦意乐。<a id="a-3z"></a>如来身庄严相好希求善巧听法无厌依实法行。<a id="a-40"></a>由法生喜爱乐净信。<a id="a-41"></a>然于众生觉了无碍。<a id="a-42"></a>以最胜欲勤求佛法不舍法欲。<a id="a-43"></a>广大信解诸佛妙法示解脱乘。<a id="a-44"></a>发最上心除悭吝心。<a id="a-45"></a>若初发心施当施施已三轮清净。<a id="a-46"></a>欢喜布施。<a id="a-47"></a>于妙尸罗亦常清净。<a id="a-48"></a>由持净戒摄诸毁禁。<a id="a-49"></a>而常超越诸恶道怖向佛禁戒坚固无毁。<a id="a-4A"></a>正使他人恶来骂辱。<a id="a-4B"></a>于语言道心不加报乐然故忍变以尊重逮无憍慢。<a id="a-4C"></a>貌常温恭远离颦蹙。<a id="a-4D"></a>先以爱语无谄无佞。<a id="a-4E"></a>净意不邪心不粗涩。<a id="a-4F"></a>见诸胜己亦无曲抑。<a id="a-4G"></a>不觇乖谬不扬他失。<a id="a-4H"></a>修和敬法。<a id="a-4I"></a>于菩萨众敬如佛。<a id="a-4J"></a>使敬诸佛法惜过身命。<a id="a-4K"></a>于诸师长如己父母。<a id="a-4L"></a>护诸众生犹如一子。<a id="a-4M"></a>于和尚阿阇梨敬如佛想。<a id="a-4N"></a>于诸正行皆如上首。<a id="a-4O"></a>诸波罗蜜如爱手足。<a id="a-4P"></a>于说法师如诸妙宝。<a id="a-4Q"></a>诸教令中如亲五欲。<a id="a-4R"></a>于喜足行如无病恼。<a id="a-4S"></a>求胜妙法如希妙药。<a id="a-4T"></a>于发露者如遇良医。<a id="a-4U"></a>如是调御诸根使无懈怠。<a id="a-4V"></a>说此是名为喜。</p>
  <p id="a4W">论曰。<a id="a-4X"></a>此言学菩萨庄严者。<a id="a-4Y"></a>如大云经说。<a id="a-4Z"></a>若乐地狱旁生者。<a id="a-4a"></a>于地狱趣心常戒定。<a id="a-4b"></a>虽处狱城而得如旅泊。<a id="a-4c"></a>又乐地狱者。<a id="a-4d"></a>于地狱趣心生爱着及与悭嫉。<a id="a-4e"></a>令地狱火转复炽盛。</p>
  <p id="a4f">论曰。<a id="a-4g"></a>说安住苦忍者。<a id="a-4h"></a>故海意经云。<a id="a-4i"></a>有三种忍。<a id="a-4j"></a>佛言。<a id="a-4k"></a>海意。<a id="a-4l"></a>此菩萨摩诃萨如其所发一切智心宝中。<a id="a-4m"></a>或为非人毁犯净戒。<a id="a-4n"></a>谓若诸魔魔民及天魔后魔。<a id="a-4o"></a>力所持。<a id="a-4p"></a>令魔使者固来侵害。<a id="a-4q"></a>震击动摇期克打掷。<a id="a-4r"></a>当于是时此大菩提发深固心令无所坏。<a id="a-4s"></a>亦复不坏。<a id="a-4t"></a>大悲精进解脱一切众生。<a id="a-4u"></a>亦复不坏。<a id="a-4v"></a>令三宝种绍隆不断。<a id="a-4w"></a>亦复不坏。<a id="a-4x"></a>诸佛法中于此相应积集善本。<a id="a-4y"></a>亦复不坏。<a id="a-4z"></a>成办相好修习福行。<a id="a-50"></a>亦复不坏。<a id="a-51"></a>勇力精进严净佛土。<a id="a-52"></a>亦复不坏。<a id="a-53"></a>求一切法不惜身命。<a id="a-54"></a>亦复不坏。<a id="a-55"></a>度诸众生不着己乐。<a id="a-56"></a>是中深心具如是意。<a id="a-57"></a>若为一切众生之所恶贱。<a id="a-58"></a>或遇嗔恚讥毁骂辱及诸打掷。<a id="a-59"></a>悉能忍受。<a id="a-5A"></a>至若一切众生以恶心来逼恼摧压。<a id="a-5B"></a>亦悉堪任不疲不懈不退不没。<a id="a-5C"></a>勇猛精进势力发现。<a id="a-5D"></a>捍劳忍苦起摄受心。<a id="a-5E"></a>又若有人以恶心来。<a id="a-5F"></a>若嗔若骂。<a id="a-5G"></a>妒害逼恼忿恚打掷。<a id="a-5H"></a>于如是心悉不加报。<a id="a-5I"></a>乃至设复有人于十方界执诸器仗逼逐其后。<a id="a-5J"></a>彼地方所若行若住若坐若卧。<a id="a-5K"></a>是中若遇一人发菩提心修布施心乃至修智惠心者。<a id="a-5L"></a>闻彼发起一善根心。<a id="a-5M"></a>我当即至彼地方所。<a id="a-5N"></a>正使断割其身节节支解如枣叶量。<a id="a-5O"></a>于是等事我悉堪忍。<a id="a-5P"></a>又若世间一切众生皆起嗔恚巧出恶言骂辱讥毁。<a id="a-5Q"></a>加以断割其身节节支解如枣叶量。<a id="a-5R"></a>我当是时。<a id="a-5S"></a>于此众生终不为起少分动扰之心。<a id="a-5T"></a>所以者何。<a id="a-5U"></a>然我此身于过去际无量无数生死轮转。<a id="a-5V"></a>靡所不造。<a id="a-5W"></a>或处地狱畜生琰魔罗界。<a id="a-5X"></a>乃至今在人趣耽味饮食。<a id="a-5Y"></a>诸欲受用听受非法。<a id="a-5Z"></a>艰苦追求邪命资养。<a id="a-5a"></a>多种逼迫。<a id="a-5b"></a>然于身命曾无果利。<a id="a-5c"></a>虽复种种多所营作。<a id="a-5d"></a>缘此不能自利利他。<a id="a-5e"></a>设复生死最后边际。<a id="a-5f"></a>使诸众生于我身分断割支解。<a id="a-5g"></a>宁受众苦我终不舍一切智心。<a id="a-5h"></a>亦复不舍一切众生及善法欲。<a id="a-5i"></a>所以者何。<a id="a-5j"></a>然我此身多种逼恼苦切残毁。<a id="a-5k"></a>比地狱苦百分千分乃至优波尼刹昙分不及其一。<a id="a-5l"></a>又复于佛法中不舍大悲所缘一切众生。<a id="a-5m"></a>以要言之。<a id="a-5n"></a>若有因缘起嗔恚者。<a id="a-5o"></a>我当以法断除。<a id="a-5p"></a>云何为法。<a id="a-5q"></a>所谓爱乐于身。<a id="a-5r"></a>系属于身。<a id="a-5s"></a>取着于身。<a id="a-5t"></a>舍是身者即舍嗔恚。<a id="a-5u"></a>佛言。<a id="a-5v"></a>海意。<a id="a-5w"></a>于如是法聚而趣入者即能堪任一切众生之所逼恼。<a id="a-5x"></a>乃至不惜其身而能弃舍。<a id="a-5y"></a>亦不爱乐者。<a id="a-5z"></a>此即能修布施波罗蜜多。<a id="a-60"></a>复次若遇身欲坏时。<a id="a-61"></a>大慈不舍一切众生。<a id="a-62"></a>此即能修持戒波罗蜜多。<a id="a-63"></a>若遇身欲坏时。<a id="a-64"></a>如义解脱堪任忍受。<a id="a-65"></a>忍力发现亦不动扰其心。<a id="a-66"></a>此即能修忍辱波罗蜜多。<a id="a-67"></a>以勤勇力不舍摄受一切智心。<a id="a-68"></a>于生死中发诸善行。<a id="a-69"></a>此即能修精进波罗蜜多。<a id="a-6A"></a>复次若身坏时。<a id="a-6B"></a>于心发现一切智宝不舍菩提。<a id="a-6C"></a>如实观察胜寂寂静。<a id="a-6D"></a>此即能修静虑波罗蜜多。<a id="a-6E"></a>若遇身欲坏时。<a id="a-6F"></a>观身幻法犹如草木墙壁瓦砾。<a id="a-6G"></a>入解于身是无常是苦是无我是寂灭。<a id="a-6H"></a>如是谛察其身。<a id="a-6I"></a>此即能修胜惠波罗蜜多。<a id="a-6J"></a>乃至设复有人以恶心来嗔恚骂辱。<a id="a-6K"></a>即作是念。<a id="a-6L"></a>是人懈怠远离白法。<a id="a-6M"></a>我今发起精进勤求修习。<a id="a-6N"></a>植诸善本勿生厌足。<a id="a-6O"></a>乃愿是人先坐道场。<a id="a-6P"></a>我当最后取成正觉。<a id="a-6Q"></a>以要言之。<a id="a-6R"></a>是等众生名未调伏者。<a id="a-6S"></a>未寂静者。<a id="a-6T"></a>未密护者。<a id="a-6U"></a>未近寂者。<a id="a-6V"></a>为作义利庄严铠甲。<a id="a-6W"></a>乃至我依此法。<a id="a-6X"></a>云何是嗔云何非嗔。<a id="a-6Y"></a>二中伺察俱不可得。<a id="a-6Z"></a>又若是嗔非嗔若自若他。<a id="a-6a"></a>嗔与嗔者皆不可得。<a id="a-6b"></a>斯不可得尚离此见。<a id="a-6c"></a>是即名忍。<a id="a-6d"></a>又般若云。<a id="a-6e"></a>若诸众生有所诤竞。<a id="a-6f"></a>应发是心。<a id="a-6g"></a>我当劝勉。<a id="a-6h"></a>我今于此诤竞得无难遇。<a id="a-6i"></a>若诤竞者及所诤事。<a id="a-6j"></a>然我于诸众生为作桥梁。<a id="a-6k"></a>我若为他恶骂毁呰。<a id="a-6l"></a>汝何此语不应加报。<a id="a-6m"></a>但类痴人。<a id="a-6n"></a>及若哑羊不起斗诤。<a id="a-6o"></a>他或恶来丑言骂辱于语言道心无损害。<a id="a-6p"></a>亲近于他我应善语。<a id="a-6q"></a>不似于彼起斯过咎。<a id="a-6r"></a>乃至若我闻他过失亦不似彼。<a id="a-6s"></a>所以者何。<a id="a-6t"></a>我意无怒故。<a id="a-6u"></a>又若一切众生所须妙乐者。<a id="a-6v"></a>我当与彼众生妙乐乃至涅盘。<a id="a-6w"></a>成证阿耨多罗三藐三菩提。<a id="a-6x"></a>然我于他终不起嗔。<a id="a-6y"></a>及与自他起愚痴行。<a id="a-6z"></a>唯修坚固精进。<a id="a-70"></a>以精进故。<a id="a-71"></a>设坏身命而无恚恼不生颦蹙。<a id="a-72"></a>又菩萨别解脱经云。<a id="a-73"></a>若于恚怒众生。<a id="a-74"></a>如是安慰极善安慰。<a id="a-75"></a>住此忍者得随顺法喜。</p>
 </body>
</html>