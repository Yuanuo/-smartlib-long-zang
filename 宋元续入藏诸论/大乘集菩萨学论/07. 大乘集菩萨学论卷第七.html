<!doctype html>
<html id="z3IBWCW1DA" data-ver="648">
 <head>
  <meta charset="utf-8">
  <meta author="法称菩萨">
  <meta library="龙藏">
  <meta catalog="宋元续入藏诸论">
  <meta period="unknown">
 </head>
 <body>
  <h1 id="a1">大乘集菩萨学论卷第七</h1>
  <h2 id="a2">空品第四之四</h2>
  <p id="a3">谓此契经违余契经。<a id="a-4"></a>俱名谤法。<a id="a-5"></a>谓此伽陀违余伽陀。<a id="a-6"></a>亦名谤法。<a id="a-7"></a>何者是起信解。<a id="a-8"></a>何者不起。<a id="a-9"></a>皆名谤法。<a id="a-A"></a>于说法师所说意解别异而转。<a id="a-B"></a>是名谤法。<a id="a-C"></a>作此事业离眼所观说戏笑语。<a id="a-D"></a>是名谤法。<a id="a-E"></a>此是有行此是无行。<a id="a-F"></a>俱名谤法。<a id="a-G"></a>说此佛言三昧有是解脱说。<a id="a-H"></a>彼佛言三昧有是解脱。<a id="a-I"></a>亦名谤法。<a id="a-J"></a>佛告文殊师利。<a id="a-K"></a>乃至所有一切展转。<a id="a-L"></a>皆名谤法。<a id="a-M"></a>若比丘比丘尼优婆塞优婆夷等。<a id="a-N"></a>于说法师如是行相如是思惟。<a id="a-O"></a>一切皆是毁谤正法。<a id="a-P"></a>彼经又云。<a id="a-Q"></a>佛言。<a id="a-R"></a>善男子。<a id="a-S"></a>若如来灭后于我已说法中。<a id="a-T"></a>随所爱乐如其信解为众生说。<a id="a-U"></a>于彼会中若一众生身毛喜竖。<a id="a-V"></a>或堕泪悲泣。<a id="a-W"></a>当知是为诸佛印可。<a id="a-X"></a>彼愚痴人谓言。<a id="a-Y"></a>此是菩萨。<a id="a-Z"></a>此非菩萨。<a id="a-a"></a>当知是菩萨咎。<a id="a-b"></a>由如是妄说三乘法故。<a id="a-c"></a>于我所说法中何由悟解。<a id="a-d"></a>乃至若于菩萨起陵蔑者。<a id="a-e"></a>我说是人住于地狱。<a id="a-f"></a>不知限量。<a id="a-g"></a>所以者何。<a id="a-h"></a>若菩萨于说法师起诽谤者。<a id="a-i"></a>即是远离诸佛毁谤正法及比丘僧。<a id="a-j"></a>又若轻贱诸说法师不起尊重者。<a id="a-k"></a>即是于佛如来不生尊重。<a id="a-l"></a>于说法师不欲见者。<a id="a-m"></a>即是于佛如来不生乐见。<a id="a-n"></a>于说法师不称赞者。<a id="a-o"></a>即是于佛如来不起称赞。<a id="a-p"></a>是则远离佛故。<a id="a-q"></a>若于初发心菩萨起恼害意。<a id="a-r"></a>乃至。<a id="a-s"></a>佛言。<a id="a-t"></a>慈氏。<a id="a-u"></a>若于我六波罗蜜诸菩萨正觉行中。<a id="a-v"></a>彼愚痴人妄作是说。<a id="a-w"></a>唯般若波罗蜜多应知是菩萨学处。<a id="a-x"></a>云何学余波罗蜜多。<a id="a-y"></a>余波罗蜜者。<a id="a-z"></a>彼为过失佛言。<a id="a-10"></a>慈氏。<a id="a-11"></a>于汝意云何。<a id="a-12"></a>我为烁迦尸王脱虎子命施自身肉为无智不。<a id="a-13"></a>慈氏白言。<a id="a-14"></a>不也世尊。<a id="a-15"></a>佛言。<a id="a-16"></a>慈氏。<a id="a-17"></a>若修菩提行。<a id="a-18"></a>六波罗蜜行之所相应。<a id="a-19"></a>发善心者。<a id="a-1A"></a>颇不成熟善根不。<a id="a-1B"></a>慈氏白言。<a id="a-1C"></a>不也世尊。<a id="a-1D"></a>佛言。<a id="a-1E"></a>阿逸多。<a id="a-1F"></a>汝亦于六十劫。<a id="a-1G"></a>集行布施持戒忍辱精进禅定般若波罗蜜多。<a id="a-1H"></a>皆共集行。<a id="a-1I"></a>又愚痴者作如是说。<a id="a-1J"></a>唯一正理是菩提道所为空性行。<a id="a-1K"></a>是正理者得本然清净等。</p>
  <p data-pb></p>
  <h2 id="a1L">集离难戒学品第五</h2>
  <p id="a1M">论曰。<a id="a-1N"></a>略说是难。<a id="a-1O"></a>应当远离。<a id="a-1P"></a>如深心教诫经云。<a id="a-1Q"></a>如是种难。<a id="a-1R"></a>闻已怖畏。<a id="a-1S"></a>是初行菩萨如其受持。<a id="a-1T"></a>说利益事白言。<a id="a-1U"></a>世尊。<a id="a-1V"></a>我今最初于如来前如是受持。<a id="a-1W"></a>世尊。<a id="a-1X"></a>我若从今于彼菩萨及所化人说彼过罪。<a id="a-1Y"></a>若实不实。<a id="a-1Z"></a>是则欺诳如来正遍知者。<a id="a-1a"></a>世尊。<a id="a-1b"></a>又我从今于彼菩萨及所化人讥毁陵蔑。<a id="a-1c"></a>或在家者或出家者。<a id="a-1d"></a>受五欲乐纵逸自在。<a id="a-1e"></a>见已于彼不生净信及惭赧心。<a id="a-1f"></a>起不尊重不生佛想逼恼身心。<a id="a-1g"></a>化知识家受下种施。<a id="a-1h"></a>见已。<a id="a-1i"></a>若不唯一喜美言说。<a id="a-1j"></a>昼夜不以三时归向。<a id="a-1k"></a>是则欺诳如来正遍知者。<a id="a-1l"></a>世尊。<a id="a-1m"></a>我若从今受持禁戒。<a id="a-1n"></a>或作诸王。<a id="a-1o"></a>于身命财而不舍施。<a id="a-1p"></a>陵蔑声闻缘觉及所化人。<a id="a-1q"></a>谓我最胜。<a id="a-1r"></a>或如旃陀罗心行。<a id="a-1s"></a>自高其身卑下他人。<a id="a-1t"></a>或遇斗诤而不怖走。<a id="a-1u"></a>过一由旬或百由旬。<a id="a-1v"></a>是则欺诳如来正遍知者。<a id="a-1w"></a>世尊。<a id="a-1x"></a>若我从今身持具戒或不以多闻别知头陀功德及余出生功德之身乐行。<a id="a-1y"></a>覆藏他善显他过恶。<a id="a-1z"></a>是则欺诳如来正遍知者。<a id="a-20"></a>乃至。<a id="a-21"></a>尔时世尊语弥勒菩萨摩诃萨言。<a id="a-22"></a>若有善男子善女人欲净诸业障者。<a id="a-23"></a>应如此初行菩萨如是受持。<a id="a-24"></a>又随转诸法经云。<a id="a-25"></a>谓若于菩萨昼夜三时头顶礼敬。<a id="a-26"></a>是人于所行行。<a id="a-27"></a>亦勿少分窥求错谬。<a id="a-28"></a>设若常见着五欲乐。<a id="a-29"></a>亦勿少分窥求过失。<a id="a-2A"></a>菩提行者修无量功德殊胜利益时乃取证由是渐次修道渐次成佛。<a id="a-2B"></a>正使修行一嚩啰分。<a id="a-2C"></a>于无量百千俱胝那庾多劫住大地狱如被铠甲。<a id="a-2D"></a>彼经又云。<a id="a-2E"></a>善男子。<a id="a-2F"></a>如是行相远离罪业。<a id="a-2G"></a>彼菩萨一切行中皆不二行。<a id="a-2H"></a>应当信解一切修作发如是心。<a id="a-2I"></a>然我于他心了知不难。<a id="a-2J"></a>化诸众生行如是行。<a id="a-2K"></a>复次善男子。<a id="a-2L"></a>自在遍观如来如是说法。<a id="a-2M"></a>应无有人称量此者。<a id="a-2N"></a>若人解我所说则为见我。<a id="a-2O"></a>善男子。<a id="a-2P"></a>欲护身者于此行中略无疑惑。<a id="a-2Q"></a>如其所作不坏他善。<a id="a-2R"></a>求佛法者当知于昼夜中以法思解。<a id="a-2S"></a>如地藏经云。<a id="a-2T"></a>尔时复有无量百千黠惠众生。<a id="a-2U"></a>从座而起合掌恭敬。<a id="a-2V"></a>而白佛言。<a id="a-2W"></a>大德世尊。<a id="a-2X"></a>我今现前发如是愿。<a id="a-2Y"></a>乃至久远流转生死。<a id="a-2Z"></a>未得忍间常愿不处诸王宰官城邑聚落辅相将帅等位。<a id="a-2a"></a>乃至不处商主师长居士主沙门断事者一切亲属富贵尊重等位。<a id="a-2b"></a>乃至未得忍间。<a id="a-2c"></a>我等若处如是行相。<a id="a-2d"></a>是愚恶惠。<a id="a-2e"></a>则于佛世尊教无能修习。</p>
  <p id="a2f">论曰。<a id="a-2g"></a>广说离如是难。<a id="a-2h"></a>如月灯三昧经偈云。<a id="a-2i"></a>愚童不恭敬。<a id="a-2j"></a>应知无有罪。<a id="a-2k"></a>其母尚教言。<a id="a-2l"></a>汝当后时作。<a id="a-2m"></a>欲少分所须。<a id="a-2n"></a>于我起尊重。<a id="a-2o"></a>若因无上道。<a id="a-2p"></a>懈倦于化度。<a id="a-2q"></a>问讯于耆年。<a id="a-2r"></a>及大德尊者。<a id="a-2s"></a>头面接足礼。<a id="a-2t"></a>为此作尊重。<a id="a-2u"></a>勿视彼错谬。<a id="a-2v"></a>唯观菩提场。<a id="a-2w"></a>常乐起慈心。<a id="a-2x"></a>亦勿生损害。<a id="a-2y"></a>又设见错谬。<a id="a-2z"></a>慎说彼过失。<a id="a-30"></a>若乐斯善业。<a id="a-31"></a>亦获于道果。<a id="a-32"></a>卑幼尊宿前。<a id="a-33"></a>如面清凉月。<a id="a-34"></a>常爱乐此言。<a id="a-35"></a>猛除伏我慢。<a id="a-36"></a>若饮食衣服。<a id="a-37"></a>为此作怜愍。<a id="a-38"></a>施汝如是心。<a id="a-39"></a>一切得调伏。<a id="a-3A"></a>若发菩提心。<a id="a-3B"></a>或不生信重。<a id="a-3C"></a>彼应自防护。<a id="a-3D"></a>怖堕于恶道。<a id="a-3E"></a>见不见喜纳。<a id="a-3F"></a>自净浊乱心。<a id="a-3G"></a>心惟分别性。<a id="a-3H"></a>堪任获事业。<a id="a-3I"></a>又如华严经云。<a id="a-3J"></a>时慈氏菩萨观善财童子发菩提心功德。<a id="a-3K"></a>以偈赞曰。<a id="a-3L"></a>若见诸众生。<a id="a-3M"></a>老病诸苦逼。<a id="a-3N"></a>及忧生死怖。<a id="a-3O"></a>发大悲利行。<a id="a-3P"></a>由见世苦逼。<a id="a-3Q"></a>五趣常流转。<a id="a-3R"></a>为求坚利智。<a id="a-3S"></a>破诸趣苦轮。<a id="a-3T"></a>若见贪乐者。<a id="a-3U"></a>过患多榛棘。<a id="a-3V"></a>为作坚固犁。<a id="a-3W"></a>净治众生地。<a id="a-3X"></a>痴坏世间明。<a id="a-3Y"></a>及正道惠眼。<a id="a-3Z"></a>为群盲导师。<a id="a-3a"></a>示其安隐处。<a id="a-3b"></a>智剑伏冤贼。<a id="a-3c"></a>解脱三法忍。<a id="a-3d"></a>为世间导师。<a id="a-3e"></a>令得离忧怖。<a id="a-3f"></a>或如法舡主。<a id="a-3g"></a>令涉智海道。<a id="a-3h"></a>为三有导师。<a id="a-3i"></a>达胜忍宝所。<a id="a-3j"></a>智光大愿轮。<a id="a-3k"></a>如佛日出现。<a id="a-3l"></a>光含法界空。<a id="a-3m"></a>普照群生暗。<a id="a-3n"></a>白法圆满轮。<a id="a-3o"></a>如佛月出现。<a id="a-3p"></a>慈定清凉光。<a id="a-3q"></a>平等照诸有。<a id="a-3r"></a>又若胜智海。<a id="a-3s"></a>出生诸法宝。<a id="a-3t"></a>菩提行渐高。<a id="a-3u"></a>住深心坚固。<a id="a-3v"></a>发心若龙主。<a id="a-3w"></a>升法界虚空。<a id="a-3x"></a>雨甘露法云。<a id="a-3y"></a>增诸白果苗。<a id="a-3z"></a>又若然法灯。<a id="a-40"></a>正念坚固器。<a id="a-41"></a>慈爱无垢光。<a id="a-42"></a>净除三毒暗。<a id="a-43"></a>又此菩提心。<a id="a-44"></a>譬如羯逻罗。<a id="a-45"></a>悲疱慈闭尸。<a id="a-46"></a>钵罗健南位。<a id="a-47"></a>菩提分渐生。<a id="a-48"></a>令佛藏增长。<a id="a-49"></a>福德藏亦然。<a id="a-4A"></a>得智藏清净。<a id="a-4B"></a>又开发惠藏。<a id="a-4C"></a>如愿藏出生。<a id="a-4D"></a>此慈悲法性。<a id="a-4E"></a>解脱众生故。<a id="a-4F"></a>世间天人中。<a id="a-4G"></a>净意难可得。<a id="a-4H"></a>希有智果树。<a id="a-4I"></a>植妙深固本。<a id="a-4J"></a>众行渐增荣。<a id="a-4K"></a>普覆于三有。<a id="a-4L"></a>欲长诸功德。<a id="a-4M"></a>请问一切法。<a id="a-4N"></a>断除一切疑。<a id="a-4O"></a>求诸善知识。<a id="a-4P"></a>欲坏烦恼魔。<a id="a-4Q"></a>净除尘染见。<a id="a-4R"></a>解脱诸众生。<a id="a-4S"></a>求斯大智者。<a id="a-4T"></a>欲净除恶趣。<a id="a-4U"></a>显示人天路。<a id="a-4V"></a>开解脱智门安住功德道。<a id="a-4W"></a>欲脱诸趣苦。<a id="a-4X"></a>当断诸有索。<a id="a-4Y"></a>施诸趣安隐。<a id="a-4Z"></a>近此真佛子。</p>
  <p id="a4a">论曰。<a id="a-4b"></a>以意观察远离如是难者。<a id="a-4c"></a>不以为难。<a id="a-4d"></a>如深心教诫经说离此难云。<a id="a-4e"></a>佛言。<a id="a-4f"></a>慈氏。<a id="a-4g"></a>于彼菩萨及所化人。<a id="a-4h"></a>当成就四法。<a id="a-4i"></a>后五百岁正法灭时。<a id="a-4j"></a>不为损坏及彼陵蔑。<a id="a-4k"></a>自然解脱。<a id="a-4l"></a>何等为四。<a id="a-4m"></a>一者观察已非。<a id="a-4n"></a>二者于彼菩萨及所化人不谈他短。<a id="a-4o"></a>三者不化知识家往非亲里。<a id="a-4p"></a>四者不出恶言。<a id="a-4q"></a>是名四种。<a id="a-4r"></a>如前所说。<a id="a-4s"></a>复有四种。<a id="a-4t"></a>何等为四。<a id="a-4u"></a>一者远离寡闻众生。<a id="a-4v"></a>二者眷属而不取着。<a id="a-4w"></a>三者常乐坐卧林野。<a id="a-4x"></a>四者自习奢摩他行。<a id="a-4y"></a>是所相应。<a id="a-4z"></a>是名四种。<a id="a-50"></a>彼经又云。<a id="a-51"></a>佛言。<a id="a-52"></a>慈氏。<a id="a-53"></a>此初行菩萨获惠力财。<a id="a-54"></a>远离非分名闻利养。<a id="a-55"></a>彼名利者。<a id="a-56"></a>是为过失。<a id="a-57"></a>见无益语。<a id="a-58"></a>见世俗语。<a id="a-59"></a>世俗睡眠。<a id="a-5A"></a>世俗事业。<a id="a-5B"></a>世俗戏论。<a id="a-5C"></a>应当远离。<a id="a-5D"></a>是为过失。<a id="a-5E"></a>以要言之。<a id="a-5F"></a>佛言。<a id="a-5G"></a>慈氏。<a id="a-5H"></a>若菩萨摩诃萨应当观察名闻利养发生贪染破坏正念。<a id="a-5I"></a>于得不得勿作高下。<a id="a-5J"></a>又应观察名闻利养。<a id="a-5K"></a>起愚痴暗作悭种类。<a id="a-5L"></a>发生谄诳资益己身。<a id="a-5M"></a>无惭无愧离四圣种。<a id="a-5N"></a>如诸佛说。<a id="a-5O"></a>名闻利养应善观察。<a id="a-5P"></a>起诸骄慢轻慢师尊。<a id="a-5Q"></a>是魔罗分。<a id="a-5R"></a>一向放逸破坏善根。<a id="a-5S"></a>如金刚雹及霹雳火。<a id="a-5T"></a>又名利者。<a id="a-5U"></a>化知识家多种爱乐诣非亲里。<a id="a-5V"></a>而复起恼迷覆知觉。<a id="a-5W"></a>向所爱事倍生忧戚。<a id="a-5X"></a>又名利者。<a id="a-5Y"></a>失四念处减劣白法坏四正断。<a id="a-5Z"></a>由前后利养破坏神通。<a id="a-5a"></a>远离善人近恶知识。<a id="a-5b"></a>于他眷属常爱合集。<a id="a-5c"></a>又复远离无量禅定。<a id="a-5d"></a>堕大地狱琰魔罗界畜生胎藏。<a id="a-5e"></a>应观察名闻利养如天授水。<a id="a-5f"></a>佛言。<a id="a-5g"></a>慈氏。<a id="a-5h"></a>彼名闻利养有如是等行相。<a id="a-5i"></a>菩萨应当如实观察。<a id="a-5j"></a>以观察故。<a id="a-5k"></a>无有厌怖亦无悔恼。<a id="a-5l"></a>所以者何。<a id="a-5m"></a>于是行相无厌怖者。<a id="a-5n"></a>得无过失。<a id="a-5o"></a>唯乐佛法得无间断。<a id="a-5p"></a>在家出家随所守护。<a id="a-5q"></a>若天若人。<a id="a-5r"></a>住清净心得无惊怖。<a id="a-5s"></a>设堕一切恶道不为逼恼。<a id="a-5t"></a>远离咒诅解脱魔境得无倾动。<a id="a-5u"></a>诸耽湎者之所敬仰。<a id="a-5v"></a>住定学者之所乐见。<a id="a-5w"></a>断除谄诳而获正直。<a id="a-5x"></a>是五欲乐是为过失。<a id="a-5y"></a>安住圣种如说修行。<a id="a-5z"></a>诸梵行者之所喜见。<a id="a-60"></a>慈氏。<a id="a-61"></a>如是行相功德。<a id="a-62"></a>智者了知。<a id="a-63"></a>菩萨深心住于少欲。<a id="a-64"></a>乐少欲者。<a id="a-65"></a>即断一切名闻利养。</p>
  <p id="a66">论曰。<a id="a-67"></a>无益语今当说。<a id="a-68"></a>远离贪毒愚痴过失。<a id="a-69"></a>不住无益语者。<a id="a-6A"></a>一心得决定解如寻戏调。<a id="a-6B"></a>诸无益语爱乐修作。<a id="a-6C"></a>是为过失。<a id="a-6D"></a>不修威仪及微细行。<a id="a-6E"></a>若无益语言爱乐不坚牢世。<a id="a-6F"></a>是说随顺愚夫。<a id="a-6G"></a>若闻比丘不如理言。<a id="a-6H"></a>生爱乐已而常寻求。<a id="a-6I"></a>即便增长如是过失。<a id="a-6J"></a>是故弃舍不如理言。<a id="a-6K"></a>常知法乐。<a id="a-6L"></a>临命终时自舍千身求菩提道。<a id="a-6M"></a>闻法无厌。<a id="a-6N"></a>设若疲极。<a id="a-6O"></a>由闻法故。<a id="a-6P"></a>一切时处悉皆远离不如理言不爱乐言。<a id="a-6Q"></a>于最上法乐生难得想。<a id="a-6R"></a>经无量劫住山林中。<a id="a-6S"></a>应知于他功德利益勿求其短。<a id="a-6T"></a>若谓我为最上殊胜。<a id="a-6U"></a>勿取是心。<a id="a-6V"></a>是慢为诸放逸之本。<a id="a-6W"></a>此下劣比丘亦勿陵蔑。<a id="a-6X"></a>渐如是教非止一生得证菩提故。</p>
  <p id="a6Y">论曰。<a id="a-6Z"></a>世俗语。<a id="a-6a"></a>我今当说。<a id="a-6b"></a>彼闻惛醉乐起斗诤获不尊重。<a id="a-6c"></a>由所说言失念及不正知。<a id="a-6d"></a>是为过失。<a id="a-6e"></a>由所说言多竞高名极远内思。<a id="a-6f"></a>若身若心不得轻安。<a id="a-6g"></a>是为过失。<a id="a-6h"></a>由所说言愚夫自心生涩粗矿思入正法。<a id="a-6i"></a>远离毗钵舍那及奢摩他。<a id="a-6j"></a>是为过失。<a id="a-6k"></a>由所说言于功德财常起爱乐。<a id="a-6l"></a>获不尊重住不坚牢。<a id="a-6m"></a>狭劣智惠。<a id="a-6n"></a>是为过失。<a id="a-6o"></a>由所说言减失所知诸天不敬不生爱乐。<a id="a-6p"></a>是为过失。<a id="a-6q"></a>由所说言于彼智者及眷属等所余身命现无义利。<a id="a-6r"></a>是为过失。<a id="a-6s"></a>由所说言彼诸愚夫忧命终时。<a id="a-6t"></a>我何所作得如是苦。<a id="a-6u"></a>减失所知不得悟解。<a id="a-6v"></a>是为过失。<a id="a-6w"></a>由所说言如草动植疑无楷决不生实智。<a id="a-6x"></a>是为过失。<a id="a-6y"></a>由所说言如伎艺者住戏场中别说功勤自以为得。<a id="a-6z"></a>减失所知。<a id="a-70"></a>是为过失。<a id="a-71"></a>由所说言远七圣财互生谄诳轻失彼得。<a id="a-72"></a>是为过失。<a id="a-73"></a>由彼说言覃思研几喜务怯弱而不自知动本无体。<a id="a-74"></a>是为过失。<a id="a-75"></a>乃至不如实说我乐最上。<a id="a-76"></a>此一句义于久远时思惟。<a id="a-77"></a>尚未了知。<a id="a-78"></a>云我乐得无量句义。<a id="a-79"></a>譬如甘蔗坚硬皮中少有其味。<a id="a-7A"></a>人食皮已无复能得甘蔗甜味。<a id="a-7B"></a>是故广说者如甘蔗皮。<a id="a-7C"></a>唯乐神变思择义理者。<a id="a-7D"></a>如甘蔗味常无惛醉。</p>
  <p id="a7E">论曰。<a id="a-7F"></a>言耽着睡眠者。<a id="a-7G"></a>如彼偈云。<a id="a-7H"></a>谓若乐惛睡。<a id="a-7I"></a>造此多种见。<a id="a-7J"></a>彼得见得疑。<a id="a-7K"></a>增长大痴网。<a id="a-7L"></a>若乐惛睡者。<a id="a-7M"></a>智惠皆怯弱。<a id="a-7N"></a>而于悟解中。<a id="a-7O"></a>常时俱减失。<a id="a-7P"></a>若乐惛睡者。<a id="a-7Q"></a>怠堕无智惠。<a id="a-7R"></a>设住深林中。<a id="a-7S"></a>非人得其便。<a id="a-7T"></a>若乐惛睡者。<a id="a-7U"></a>即乐非法欲。<a id="a-7V"></a>善心常不增。<a id="a-7W"></a>何由获法乐。<a id="a-7X"></a>若乐惛睡者。<a id="a-7Y"></a>愚蔽善法欲。<a id="a-7Z"></a>坏白法功德。<a id="a-7a"></a>遍入诸黑暗。<a id="a-7b"></a>若乐惛睡者。<a id="a-7c"></a>封着无辩才。<a id="a-7d"></a>常生放逸心。<a id="a-7e"></a>缠绵身懈倦。<a id="a-7f"></a>若乐惛睡者。<a id="a-7g"></a>我知懈怠故。<a id="a-7h"></a>嫉彼勤力人。<a id="a-7i"></a>毁具足精进。<a id="a-7j"></a>乃至若除诸苦暗。<a id="a-7k"></a>即离于罪本。<a id="a-7l"></a>常亲近胜勤。<a id="a-7m"></a>诸佛之所叹。</p>
  <p id="a7n">论曰。<a id="a-7o"></a>世俗事业今当说。<a id="a-7p"></a>如彼偈云。<a id="a-7q"></a>师诲谓恶言。<a id="a-7r"></a>执为非教诫。<a id="a-7s"></a>速毁犯尸罗。<a id="a-7t"></a>乐斯过失事。<a id="a-7u"></a>每思俗事业。<a id="a-7v"></a>常时务匆遽。<a id="a-7w"></a>不修诸禅定。<a id="a-7x"></a>乐斯过失事。<a id="a-7y"></a>由贪生广大。<a id="a-7z"></a>萦缠味中味。<a id="a-80"></a>下劣非止足。<a id="a-81"></a>乐斯过失事。<a id="a-82"></a>处众大喜悦。<a id="a-83"></a>谓除诸苦恼。<a id="a-84"></a>如驴行隘道。<a id="a-85"></a>乐斯过失事。<a id="a-86"></a>乃至。<a id="a-87"></a>是心昼夜中。<a id="a-88"></a>不乐诸功德。<a id="a-89"></a>唯衣食猛利。<a id="a-8A"></a>乐斯过失事。<a id="a-8B"></a>不乐相应语。<a id="a-8C"></a>唯顺不相应。<a id="a-8D"></a>问世俗所作。<a id="a-8E"></a>乐斯过失事。<a id="a-8F"></a>以要言之。<a id="a-8G"></a>尔时慈氏菩萨摩诃萨白佛言。<a id="a-8H"></a>世尊。<a id="a-8I"></a>菩萨少惠者。<a id="a-8J"></a>由舍最上法已。<a id="a-8K"></a>减失胜惠作下劣事。<a id="a-8L"></a>佛言。<a id="a-8M"></a>慈氏。<a id="a-8N"></a>如是如是。<a id="a-8O"></a>如汝所说。<a id="a-8P"></a>菩萨得少惠者。<a id="a-8Q"></a>由舍最上法已。<a id="a-8R"></a>作下劣事。<a id="a-8S"></a>佛言。<a id="a-8T"></a>慈氏。<a id="a-8U"></a>又彼菩萨于如来教既出家已。<a id="a-8V"></a>无有禅定正断正勤。<a id="a-8W"></a>无有多闻不怀希望。<a id="a-8X"></a>佛言。<a id="a-8Y"></a>慈氏。<a id="a-8Z"></a>此复观察禅定正断知如来教知有为相三摩呬多是所相应。<a id="a-8a"></a>勿白衣事业营务。<a id="a-8b"></a>观察是事不应道理。<a id="a-8c"></a>应知彼菩萨发起爱乐轮回生死者。<a id="a-8d"></a>所谓营务世俗造作远离法财。<a id="a-8e"></a>佛言。<a id="a-8f"></a>慈氏彼营事菩萨假使修七宝塔满三千大千世界。<a id="a-8g"></a>我亦于彼不生恭敬尊重赞叹。<a id="a-8h"></a>乃至满阎浮提一切皆是营事菩萨。<a id="a-8i"></a>不如于一读诵如说修行菩萨起承事行。<a id="a-8j"></a>又若一阎浮提量读诵如说修行菩萨。<a id="a-8k"></a>不如于一各居所安行菩萨作承事行。<a id="a-8l"></a>所以者何。<a id="a-8m"></a>此为难事。<a id="a-8n"></a>所谓惠业。<a id="a-8o"></a>于诸三世为胜为上。<a id="a-8p"></a>最极高胜无有过者。<a id="a-8q"></a>佛言。<a id="a-8r"></a>慈氏。<a id="a-8s"></a>是故菩萨欲勤精进相应义者。<a id="a-8t"></a>当修胜惠。</p>
  <p id="a8u">论曰。<a id="a-8v"></a>世俗戏论。<a id="a-8w"></a>我今当说。<a id="a-8x"></a>此戏论行。<a id="a-8y"></a>常为过失。<a id="a-8z"></a>获如是难。<a id="a-90"></a>谓不得远离彼八种难。<a id="a-91"></a>亦复不得刹那具足殊胜乃至智者正解离诸戏论。<a id="a-92"></a>此戏论行速获是难。<a id="a-93"></a>是故皆不共住。<a id="a-94"></a>宁使畜受妻孥罪恶过百由旬。<a id="a-95"></a>于他戏论或须臾顷不应亲近。<a id="a-96"></a>亦不共住于出家功德之利欲。<a id="a-97"></a>求财贿者。<a id="a-98"></a>是则恶心起诸斗诤。<a id="a-99"></a>勿有田作勿营商贾。<a id="a-9A"></a>若求财利是则戏论。<a id="a-9B"></a>勿有男女妻妾朋属。<a id="a-9C"></a>仆从富饶起诸斗诤。<a id="a-9D"></a>既出家已授袈裟衣。<a id="a-9E"></a>信顺寂静至极寂静。<a id="a-9F"></a>复观是寂胜寂近寂。<a id="a-9G"></a>离戏论故起如是忍。<a id="a-9H"></a>不得远离戏论行者。<a id="a-9I"></a>譬若毒蛇覆藏恶心。<a id="a-9J"></a>后堕地狱畜生焰摩罗界。<a id="a-9K"></a>是故精进起如是忍。<a id="a-9L"></a>乃至得是乘者。<a id="a-9M"></a>于诸业障净尽无余破冤魔力。<a id="a-9N"></a>诸有智者起如是忍。</p>
  <p id="a9O">论曰。<a id="a-9P"></a>略说离如是难。<a id="a-9Q"></a>佛言。<a id="a-9R"></a>慈氏。<a id="a-9S"></a>是故此菩萨乘。<a id="a-9T"></a>若善男子善女人。<a id="a-9U"></a>后五百岁正法灭时。<a id="a-9V"></a>使无留难而获吉祥。<a id="a-9W"></a>脱诸业障尽除罪欲。<a id="a-9X"></a>当知勿乐合集住阿兰若。<a id="a-9Y"></a>旷野林中而修行之。<a id="a-9Z"></a>于余众生而或远离。<a id="a-9a"></a>但省己非无求他咎。<a id="a-9b"></a>默然信乐般若波罗蜜多行。<a id="a-9c"></a>故又宝云经亦作是说。<a id="a-9d"></a>行乞食时乃至获得是事除余恶处。<a id="a-9e"></a>谓恶狗家新乳犊家体性犯戒。<a id="a-9f"></a>于彼畜生尚离损害。<a id="a-9g"></a>何况男子女人童男童女起厌贱处。<a id="a-9h"></a>彼一切时处皆应远离。</p>
  <p id="a9i">论曰。<a id="a-9j"></a>若见如是种诸恶作者。<a id="a-9k"></a>慎勿往观。<a id="a-9l"></a>得离彼罪。<a id="a-9m"></a>复次说离如是等难。<a id="a-9n"></a>云何得果。<a id="a-9o"></a>离无果利成利他义。<a id="a-9p"></a>应知远离无果利故。<a id="a-9q"></a>如月灯经说。<a id="a-9r"></a>身戒义云。<a id="a-9s"></a>谓密护手足使无虚动。<a id="a-9t"></a>又十法经云。<a id="a-9u"></a>手足动乱往来跳踯。<a id="a-9v"></a>此说身业粗重。</p>
  <p id="a9w">论曰。<a id="a-9x"></a>如菩萨为利于他。<a id="a-9y"></a>如其照了而不分别余业故。<a id="a-9z"></a>法集经云。<a id="a-A0"></a>世尊。<a id="a-A1"></a>诸菩萨等所有身口意业。<a id="a-A2"></a>皆为利诸众生起大悲增上安慰众生。<a id="a-A3"></a>令诸众生身意快然。<a id="a-A4"></a>如是深心如是思惟。<a id="a-A5"></a>随修何行而行平等。<a id="a-A6"></a>令诸众生得安隐乐。<a id="a-A7"></a>以要言之。<a id="a-A8"></a>谓菩萨了知观十二处如空聚落。<a id="a-A9"></a>于是等处无不乐舍。</p>
  <p id="aAA">又虚空藏经云譬如孔隙声入其中。<a id="a-AB"></a>菩萨亦尔。<a id="a-AC"></a>若心有间隙则魔得其便。<a id="a-AD"></a>是故菩萨令心常无间隙。<a id="a-AE"></a>若心无间隙。<a id="a-AF"></a>则诸相圆满。<a id="a-AG"></a>及空性圆满。</p>
  <p id="aAH">论曰。<a id="a-AI"></a>况复诸相圆满者。<a id="a-AJ"></a>即菩提行。<a id="a-AK"></a>亦不舍修习观诸空性。<a id="a-AL"></a>广如宝髻经说。<a id="a-AM"></a>又如无尽意经云。<a id="a-AN"></a>谓欲发起断除恶不善法者。<a id="a-AO"></a>说彼复有余散乱心。<a id="a-AP"></a>三摩地蕴是对治行。<a id="a-AQ"></a>说此是名三摩地分。<a id="a-AR"></a>乃至是名恶不善法。</p>
 </body>
</html>