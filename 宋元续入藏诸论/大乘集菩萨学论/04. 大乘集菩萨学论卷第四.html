<!doctype html>
<html id="z3IBWCI1D7" data-ver="740">
 <head>
  <meta charset="utf-8">
  <meta author="法称菩萨">
  <meta library="龙藏">
  <meta catalog="宋元续入藏诸论">
  <meta period="unknown">
 </head>
 <body>
  <h1 id="a1">大乘集菩萨学论卷第四</h1>
  <h2 id="a2">护持正法戒品第二之二</h2>
  <p id="a3">论曰。<a id="a-4"></a>于是经典不舍诸善知识如护己身。<a id="a-5"></a>于是经典一刹那顷乐菩萨学。<a id="a-6"></a>于是经典集菩萨行。<a id="a-7"></a>于菩萨学应择彼言。<a id="a-8"></a>是故伺察不堕是罪。<a id="a-9"></a>于无智处亦不爱乐。<a id="a-A"></a>见是经典常乐尊重。<a id="a-B"></a>见是经者不舍诸善知识。<a id="a-C"></a>为说护持一切正法。<a id="a-D"></a>如海意经云。<a id="a-E"></a>然善男子不可说者。<a id="a-F"></a>谓以文字语言于无生法中而不可说。<a id="a-G"></a>若以文字语言诠总持门。<a id="a-H"></a>乃有其说。<a id="a-I"></a>此即名为护持正法。<a id="a-J"></a>又善男子。<a id="a-K"></a>有说法师于如是等甚深经海如说修行者。<a id="a-L"></a>若人于此法师亲近恭敬尊重承事。<a id="a-M"></a>密为护持。<a id="a-N"></a>饮食衣服坐卧之具病缘医药种种供施。<a id="a-O"></a>护诸善品及护语言。<a id="a-P"></a>设有诽谤亦为覆藏。<a id="a-Q"></a>此即名为护持正法。<a id="a-R"></a>乃至善男子。<a id="a-S"></a>于他无诤可胜无法可说。<a id="a-T"></a>是人与法俱无有执。<a id="a-U"></a>此即名为护持正法。<a id="a-V"></a>又善男子。<a id="a-W"></a>于诸众生解脱慧中不生损减。<a id="a-X"></a>不以财利之心为他法施。<a id="a-Y"></a>此即名为护持正法。<a id="a-Z"></a>又善男子。<a id="a-a"></a>或因听法或因说法。<a id="a-b"></a>乃至行于一步一出入息间而专住者。<a id="a-c"></a>此即名为护持正法。<a id="a-d"></a>以要言之。<a id="a-e"></a>又善男子。<a id="a-f"></a>若于色心境界之中无诸攀缘。<a id="a-g"></a>唯一境性调伏止息。<a id="a-h"></a>此即名为护持正法。<a id="a-i"></a>又乃至善男子。<a id="a-j"></a>若谓是法于法可转。<a id="a-k"></a>是法无所取着。<a id="a-l"></a>此即名为护持正法。</p>
  <p id="am">论曰。<a id="a-n"></a>彼说法师虽说亲近善知识。<a id="a-o"></a>及不舍善知识相。<a id="a-p"></a>若不护持正法。<a id="a-q"></a>是不守护。<a id="a-r"></a>是不清净。<a id="a-s"></a>是不增长。<a id="a-t"></a>即非菩萨决定于如是事护持正法师子吼胜鬘经云。<a id="a-u"></a>佛言。<a id="a-v"></a>菩萨所有殑伽沙数无量行愿。<a id="a-w"></a>皆应涉入一大愿中。<a id="a-x"></a>所谓护持正法。<a id="a-y"></a>护持正法者是大境界。<a id="a-z"></a>彼经复说。<a id="a-10"></a>譬如有大力士少触身分为彼损害。<a id="a-11"></a>佛言。<a id="a-12"></a>胜鬘。<a id="a-13"></a>少护正法亦复如是。<a id="a-14"></a>令魔波旬得大忧恼。<a id="a-15"></a>我不见余一善法能令恶魔生此忧恼。<a id="a-16"></a>如是唯少护持正法之者。<a id="a-17"></a>又云。<a id="a-18"></a>譬如须弥山王端正殊特。<a id="a-19"></a>于诸黑山最为高大。<a id="a-1A"></a>佛告胜鬘。<a id="a-1B"></a>如是大乘舍身命财以摄取心护持正法。<a id="a-1C"></a>胜余住大乘者不舍身命财所护一切善法故。<a id="a-1D"></a>如海意经偈云。<a id="a-1E"></a>护持如来正法者。<a id="a-1F"></a>即为胜尊所摄受。<a id="a-1G"></a>诸天龙王紧那罗福德智惠皆能摄。<a id="a-1H"></a>乃至护持如来正法者。<a id="a-1I"></a>所生刹土不空过一切生中见胜尊。<a id="a-1J"></a>见已即得心清净。<a id="a-1K"></a>护持如来正法者。<a id="a-1L"></a>而得宿命大我法出家善利数。<a id="a-1M"></a>能成所修真实清净行。<a id="a-1N"></a>又云。<a id="a-1O"></a>护持如来正法者。<a id="a-1P"></a>得大总持及善利。<a id="a-1Q"></a>正使百劫非听闻。<a id="a-1R"></a>由具辩才悉无碍。<a id="a-1S"></a>护持如来正法者。<a id="a-1T"></a>乃至释梵护世等人中复得转轮王。<a id="a-1U"></a>悉悟菩提安隐乐。<a id="a-1V"></a>护持如来正法者。<a id="a-1W"></a>具三十二殊妙相大智庄严喜乐身。<a id="a-1X"></a>随所见者无厌足。<a id="a-1Y"></a>护持如来正法者。<a id="a-1Z"></a>而不舍离菩提心。<a id="a-1a"></a>波罗蜜行不弃捐。<a id="a-1b"></a>普能摄受多种善。</p>
  <p data-pb></p>
  <h2 id="a1c">护法师品第三</h2>
  <p id="a1d">论曰。<a id="a-1e"></a>守护方便说有三种。<a id="a-1f"></a>谓护身语得离诸难。<a id="a-1g"></a>护持正法行者思惟守护。<a id="a-1h"></a>不令他人之所损害。<a id="a-1i"></a>离此难事。<a id="a-1j"></a>如虚空藏经护持正法诸菩萨等同说偈言。<a id="a-1k"></a>最上两足尊。<a id="a-1l"></a>于此灭度后。<a id="a-1m"></a>咸生勇猛心。<a id="a-1n"></a>不自惜身命。<a id="a-1o"></a>护持佛正法。<a id="a-1p"></a>弃舍于利养。<a id="a-1q"></a>及离诸眷属。<a id="a-1r"></a>为证佛智故。<a id="a-1s"></a>不舍是正法。<a id="a-1t"></a>若毁恨骂辱。<a id="a-1u"></a>乃至加恶言。<a id="a-1v"></a>护持正法故。<a id="a-1w"></a>我等皆当忍。<a id="a-1x"></a>或戏调轻蔑。<a id="a-1y"></a>诽谤不称赞。<a id="a-1z"></a>护持正法故。<a id="a-20"></a>一切皆当忍。<a id="a-21"></a>又总略云。<a id="a-22"></a>为末法众生。<a id="a-23"></a>我当持正法。<a id="a-24"></a>如世恶比丘。<a id="a-25"></a>有大增上力。<a id="a-26"></a>于诸妙经典。<a id="a-27"></a>不听亦不读。<a id="a-28"></a>唯自师己见。<a id="a-29"></a>执异互相非。<a id="a-2A"></a>又于甚深教。<a id="a-2B"></a>皆顺解脱果。<a id="a-2C"></a>如是正法中。<a id="a-2D"></a>心不乐分别。<a id="a-2E"></a>乃至以慈念众生。<a id="a-2F"></a>或不住是法。<a id="a-2G"></a>为起悲愍心。<a id="a-2H"></a>得持是经故。<a id="a-2I"></a>若见毁戒人。<a id="a-2J"></a>贪着于利养。<a id="a-2K"></a>我当怜愍心。<a id="a-2L"></a>方便令弃舍。<a id="a-2M"></a>若见恶心者。<a id="a-2N"></a>毁谤于正法。<a id="a-2O"></a>我以慈忍心。<a id="a-2P"></a>正见令欢喜。<a id="a-2Q"></a>如力护彼人。<a id="a-2R"></a>善成于语业。<a id="a-2S"></a>或复不与言。<a id="a-2T"></a>彼当自安住。<a id="a-2U"></a>后以四摄事。<a id="a-2V"></a>成熟如是人。<a id="a-2W"></a>于罪恶行中。<a id="a-2X"></a>教导令开悟。<a id="a-2Y"></a>或能舍愦闹。<a id="a-2Z"></a>寂住善境界。<a id="a-2a"></a>如自在鹿王。<a id="a-2b"></a>少欲及知足。<a id="a-2c"></a>乃至偈云。<a id="a-2d"></a>若入于聚落。<a id="a-2e"></a>调柔心正直。<a id="a-2f"></a>诸有求法者。<a id="a-2g"></a>为说深妙法。<a id="a-2h"></a>令远住空闲。<a id="a-2i"></a>乐寂静法欲。<a id="a-2j"></a>由斯善利中。<a id="a-2k"></a>而常获法乐若诸迷谬者。<a id="a-2l"></a>数数现其前安住法乐中。<a id="a-2m"></a>应当自观察。<a id="a-2n"></a>我为导世师。<a id="a-2o"></a>不染世间法。<a id="a-2p"></a>而于毁赞中。<a id="a-2q"></a>若须弥不动。<a id="a-2r"></a>破戒诸比丘。<a id="a-2s"></a>设来增毁谤应自忍是事。<a id="a-2t"></a>慎勿加于彼。<a id="a-2u"></a>又此诸法中。<a id="a-2v"></a>我说。<a id="a-2w"></a>无所有。<a id="a-2x"></a>于斯正法行。<a id="a-2y"></a>不生冤报想。<a id="a-2z"></a>假我沙门相。<a id="a-30"></a>实无沙门德。<a id="a-31"></a>闻此嗢陀南。<a id="a-32"></a>于经亦毁谤。<a id="a-33"></a>或截于耳鼻。<a id="a-34"></a>及不喜乐见。<a id="a-35"></a>闻此嗢陀南。<a id="a-36"></a>正法悉诽谤。<a id="a-37"></a>未来诸比丘。<a id="a-38"></a>护持正法者。<a id="a-39"></a>为其作留难。<a id="a-3A"></a>不令闻是法。<a id="a-3B"></a>或为王所执。<a id="a-3C"></a>谪罚于大众。<a id="a-3D"></a>我愿承佛威。<a id="a-3E"></a>普皆闻是法。<a id="a-3F"></a>当来恶世时。<a id="a-3G"></a>宁丧于身命。<a id="a-3H"></a>护持正法故。<a id="a-3I"></a>作众生利益妙法莲华经亦作是说。<a id="a-3J"></a>应入行处。<a id="a-3K"></a>及亲近处。<a id="a-3L"></a>常离国王。<a id="a-3M"></a>及国王子。<a id="a-3N"></a>大臣官长。<a id="a-3O"></a>凶险戏者。<a id="a-3P"></a>及旃陀罗。<a id="a-3Q"></a>外道梵志。<a id="a-3R"></a>亦不亲近。<a id="a-3S"></a>增上慢人。<a id="a-3T"></a>贪着小乘。<a id="a-3U"></a>三藏学者。<a id="a-3V"></a>破戒比丘。<a id="a-3W"></a>名字罗汉。<a id="a-3X"></a>及比丘尼。<a id="a-3Y"></a>好戏笑者。<a id="a-3Z"></a>诸优婆夷。<a id="a-3a"></a>皆勿亲近。<a id="a-3b"></a>若是人等。<a id="a-3c"></a>以好心来。<a id="a-3d"></a>到菩萨所。<a id="a-3e"></a>为闻佛道。<a id="a-3f"></a>菩萨则以无所畏心。<a id="a-3g"></a>不怀希望而为说法。<a id="a-3h"></a>寡女处女。<a id="a-3i"></a>及诸不男。<a id="a-3j"></a>皆勿亲近。<a id="a-3k"></a>以为亲厚。<a id="a-3l"></a>及至贩肉自活炫卖女色。<a id="a-3m"></a>如是之人皆勿亲近。<a id="a-3n"></a>凶险相扑。<a id="a-3o"></a>种种嬉戏诸淫女等。<a id="a-3p"></a>尽勿亲近。<a id="a-3q"></a>莫独屏处。<a id="a-3r"></a>为女说法。<a id="a-3s"></a>若说法时。<a id="a-3t"></a>无得戏笑。</p>
  <p id="a3u">论曰。<a id="a-3v"></a>复说是难。<a id="a-3w"></a>所谓魔事般若经云。<a id="a-3x"></a>谓魔波旬于未久住菩萨乘者修习此般若波罗蜜多时。<a id="a-3y"></a>起大势力。<a id="a-3z"></a>又云。<a id="a-40"></a>复次阿难陀。<a id="a-41"></a>若菩萨摩诃萨修习此般若波罗蜜多时。<a id="a-42"></a>有恶魔来于菩萨所。<a id="a-43"></a>生娆乱意现怖畏事。<a id="a-44"></a>化雷电火烧十方界。<a id="a-45"></a>欲令菩萨惊怯毛竖。<a id="a-46"></a>于一念中退失阿耨多罗三藐三菩提心。<a id="a-47"></a>复次教人书写乃至读诵。<a id="a-48"></a>是人不乐弃舍利养。<a id="a-49"></a>从座而去。<a id="a-4A"></a>如是狂乱作大戏笑。<a id="a-4B"></a>复次书写乃至读诵起诸魔事。<a id="a-4C"></a>谓寻求城邑聚落和尚阿阇梨父母知识营从亲党如是作意。<a id="a-4D"></a>又复思念贼难衣服财物。<a id="a-4E"></a>复次有说法师乐欲如是甚深般若波罗蜜多。<a id="a-4F"></a>书写乃至读诵。<a id="a-4G"></a>彼闻法者或生厌怠。<a id="a-4H"></a>于法师所如是颠倒。<a id="a-4I"></a>乐往他处听余经法。<a id="a-4J"></a>又说法师乐欲大器。<a id="a-4K"></a>彼闻法者希望少分。<a id="a-4L"></a>或说法师唯乐略说。<a id="a-4M"></a>彼闻法者更希荷负。<a id="a-4N"></a>如是一切说为魔事。<a id="a-4O"></a>又虚空藏经云。<a id="a-4P"></a>乃至乐行十不善业舍于善法。<a id="a-4Q"></a>如是一切悉为魔事。<a id="a-4R"></a>海意经云。<a id="a-4S"></a>世尊。<a id="a-4T"></a>复次菩萨住阿兰若乐处闲寂以为止足。<a id="a-4U"></a>虽离俗出家少欲知足。<a id="a-4V"></a>然妙乐行不求多闻。<a id="a-4W"></a>亦不化度众生。<a id="a-4X"></a>于讲法处不乐听闻。<a id="a-4Y"></a>是中随宜所说诸决定义。<a id="a-4Z"></a>应当亲近不生咨问。<a id="a-4a"></a>于少善行亦不希求。<a id="a-4b"></a>然住空闲多乐愦闹集烦恼行如弹指顷。<a id="a-4c"></a>即从座起不自知觉不修违害坏道观门。<a id="a-4d"></a>不行自利利他。<a id="a-4e"></a>世尊。<a id="a-4f"></a>是名菩萨住阿兰若第七魔事。<a id="a-4g"></a>以要言之。<a id="a-4h"></a>世尊复次菩萨有恶知识亲近承事。<a id="a-4i"></a>与善知识体相无异乃至断四摄事断修福业断护持正法。<a id="a-4j"></a>唯修狭惠少欲知足。<a id="a-4k"></a>教招为说声闻缘觉。<a id="a-4l"></a>若时菩萨离大乘行于此菩萨营务定可作者。<a id="a-4m"></a>故乐称量。<a id="a-4n"></a>唯修狭惠。<a id="a-4o"></a>如有处说。<a id="a-4p"></a>菩萨于菩提道勇猛精进暂无懈息。<a id="a-4q"></a>或八九劫当得阿耨多罗三藐三菩提然不能得是菩提果。<a id="a-4r"></a>世尊。<a id="a-4s"></a>是菩萨勇猛精进。<a id="a-4t"></a>于此住着决定无有。<a id="a-4u"></a>唯处闲静得此果故。<a id="a-4v"></a>世尊。<a id="a-4w"></a>是名菩萨于善知识体相第十魔事。<a id="a-4x"></a>若人于此菩萨乘为魔钩所制。<a id="a-4y"></a>缘他法行共乐修习。<a id="a-4z"></a>如其随转亲近下劣之所修作趣下劣行。<a id="a-50"></a>所谓惛迷。<a id="a-51"></a>所向无知犹如哑羊。<a id="a-52"></a>乃至是名第十一魔事。</p>
  <p id="a53">论曰。<a id="a-54"></a>不学如是勇猛精进菩萨。<a id="a-55"></a>于一切时处修习如不习等。<a id="a-56"></a>彼宝云经说。<a id="a-57"></a>谓诸菩萨于诸威仪进止发精进行。<a id="a-58"></a>若身若心尝无懈倦。<a id="a-59"></a>是名菩萨毕竟精进。<a id="a-5A"></a>云何于此精进得生懈倦。<a id="a-5B"></a>或非时分修极重事。<a id="a-5C"></a>遽生怯弱尚未成熟信解难行苦行。<a id="a-5D"></a>便谓施自身肉何得非时持此受用施诸众生。<a id="a-5E"></a>由是菩萨于诸众生而生懈倦。<a id="a-5F"></a>即时损弃积集大果菩提心种子。<a id="a-5G"></a>又虚空藏经云。<a id="a-5H"></a>非时固求是为魔事。<a id="a-5I"></a>谓非时于身忽起如是舍心。<a id="a-5J"></a>如先不修习亦勿少施。<a id="a-5K"></a>住是念者以痴自害。<a id="a-5L"></a>违纯熟菩提心等。<a id="a-5M"></a>是故舍自身肉等事。<a id="a-5N"></a>应善守护如善现药树受用根种于非时施。<a id="a-5O"></a>应善守护此正觉药树亦复如是。</p>
  <p id="a5P">论曰。<a id="a-5Q"></a>于魔事平等是难。<a id="a-5R"></a>如宝云经说。<a id="a-5S"></a>佛告善男子。<a id="a-5T"></a>云何离诸魔事得不坏善。<a id="a-5U"></a>谓此菩萨一切时处。<a id="a-5V"></a>应先远离诸恶知识亦不对类。<a id="a-5W"></a>诣彼方所论世俗语亲近利养供养恭敬。<a id="a-5X"></a>如是多种一切时处悉皆远离。<a id="a-5Y"></a>又若微细烦恼能障菩提道者。<a id="a-5Z"></a>一切时处亦皆远离。<a id="a-5a"></a>善知如是所对治故。<a id="a-5b"></a>彼经复说恶知识相。<a id="a-5c"></a>谓毁正戒者。<a id="a-5d"></a>此恶知识。<a id="a-5e"></a>应当远离。<a id="a-5f"></a>如是毁正见正行正命之者。<a id="a-5g"></a>悉皆远离。<a id="a-5h"></a>乐愦闹者。<a id="a-5i"></a>多懈怠者。<a id="a-5j"></a>着生死者。<a id="a-5k"></a>背菩提门者。<a id="a-5l"></a>乐居家眷属者。<a id="a-5m"></a>应当远离如是诸恶知识。<a id="a-5n"></a>善男子。<a id="a-5o"></a>虽乐远离此恶知识。<a id="a-5p"></a>然不于彼发起恶心及损害意。<a id="a-5q"></a>应如是住心。<a id="a-5r"></a>又世尊言。<a id="a-5s"></a>处众生界破遣合集。<a id="a-5t"></a>是故我应远离此故。</p>
  <p id="a5u">论曰。<a id="a-5v"></a>失菩提心是难。<a id="a-5w"></a>故宝积经云。<a id="a-5x"></a>复次迦葉。<a id="a-5y"></a>菩萨成就四法失菩提心。<a id="a-5z"></a>何等为四。<a id="a-60"></a>一者谓于阿阇梨及余师长。<a id="a-61"></a>而不尊重返生欺诳。<a id="a-62"></a>二者无疑悔处令他疑悔。<a id="a-63"></a>三者住大乘者而不称赞段生骂辱。<a id="a-64"></a>四者与人从事心行谄诈而无正直。<a id="a-65"></a>复次迦葉。<a id="a-66"></a>菩萨成就四法诸所生处得不舍离菩提之心。<a id="a-67"></a>乃至坐菩提场相续现前。<a id="a-68"></a>何等为四。<a id="a-69"></a>一者设遇丧命因缘。<a id="a-6A"></a>不以忘语亲近戏笑。<a id="a-6B"></a>二者与人从事心行正直离诸谄诈。<a id="a-6C"></a>三者于诸菩萨起议论想。<a id="a-6D"></a>随所四方称赞其名。<a id="a-6E"></a>四者化度众生志不求余。<a id="a-6F"></a>一切具足令住阿耨多罗三藐三菩提。<a id="a-6G"></a>佛言。<a id="a-6H"></a>迦葉。<a id="a-6I"></a>是名四种。<a id="a-6J"></a>师子王所问经偈云。<a id="a-6K"></a>若人行法施。<a id="a-6L"></a>亦不为凌灭。<a id="a-6M"></a>是入速疾得。<a id="a-6N"></a>诸佛集会中。<a id="a-6O"></a>如星贺太子。<a id="a-6P"></a>生生念法施。<a id="a-6Q"></a>又生生世世。<a id="a-6R"></a>乃至梦寐中。<a id="a-6S"></a>不舍菩提心。<a id="a-6T"></a>况复今觉时。<a id="a-6U"></a>彼经又云。<a id="a-6V"></a>若于是行处。<a id="a-6W"></a>或聚落城邑亦不舍是心。<a id="a-6X"></a>教化令他悟。<a id="a-6Y"></a>文殊庄严佛刹功德经云。<a id="a-6Z"></a>菩萨成就四法不失本愿。<a id="a-6a"></a>乃至得离憍慢悭贪嫉妒。<a id="a-6b"></a>或见他人安隐富乐代之悦豫。</p>
  <p id="a6c">论曰。<a id="a-6d"></a>如是于菩提心开发无妄失故。<a id="a-6e"></a>如宝积经说。<a id="a-6f"></a>一切威仪进止。<a id="a-6g"></a>皆菩提心事业。<a id="a-6h"></a>是心由过去菩提心故。<a id="a-6i"></a>又月灯三昧经偈云。<a id="a-6j"></a>若人多疑惑。<a id="a-6k"></a>应受我教敕。<a id="a-6l"></a>由得此深心彼疑当出离。</p>
  <p id="a6m">论曰。<a id="a-6n"></a>不澄厚是难。<a id="a-6o"></a>远离此者。<a id="a-6p"></a>见宝云经说。<a id="a-6q"></a>菩萨发如是心。<a id="a-6r"></a>以我精进怯弱下劣及懈怠故。<a id="a-6s"></a>修习菩提自谓难得。<a id="a-6t"></a>如是于无量多百千劫之所积集。<a id="a-6u"></a>如救头然方证菩提。<a id="a-6v"></a>我今弃舍如是重担。<a id="a-6w"></a>云何菩萨发如是谓言。<a id="a-6x"></a>所有三世如来正等正觉。<a id="a-6y"></a>精进修行方现等觉。<a id="a-6z"></a>乃至如是非不长时现成正觉。<a id="a-70"></a>我今亦应于多劫中护持攀缘。<a id="a-71"></a>为诸众生积集精进。<a id="a-72"></a>当得阿耨多罗三藐三菩提。</p>
  <p id="a73">论曰。<a id="a-74"></a>复说是难。<a id="a-75"></a>宝积经云。<a id="a-76"></a>于未成熟众生而同善巧。<a id="a-77"></a>是菩萨错谬。<a id="a-78"></a>于非法器众生示以诸佛深广妙法。<a id="a-79"></a>是菩萨错谬。<a id="a-7A"></a>于广大信解众生示下劣乘。<a id="a-7B"></a>是菩萨错谬。</p>
  <p id="a7C">论曰。<a id="a-7D"></a>不信解是难。<a id="a-7E"></a>如护国经云。<a id="a-7F"></a>谓于佛法僧宝不生信解。<a id="a-7G"></a>亦不信解学杜多行。<a id="a-7H"></a>亦不信解罪福等事。<a id="a-7I"></a>住是过失门者。<a id="a-7J"></a>由此死已设生人中受痴冥报。<a id="a-7K"></a>后受地狱饿鬼畜生之苦。</p>
  <p id="a7L">论曰。<a id="a-7M"></a>为离此者。<a id="a-7N"></a>见宝积经说。<a id="a-7O"></a>若人于甚深法无所入解。<a id="a-7P"></a>不生诽谤如来如是证知。<a id="a-7Q"></a>又云。<a id="a-7R"></a>然我不能知解。<a id="a-7S"></a>但于无量诸佛菩提。<a id="a-7T"></a>种种信解故。<a id="a-7U"></a>如来为此众生说正法行。</p>
  <p id="a7V">论曰。<a id="a-7W"></a>应知舍善营事行是难。<a id="a-7X"></a>故菩萨别解脱经云。<a id="a-7Y"></a>于行法比丘所为供养佛。<a id="a-7Z"></a>听闻妙法亲近营事。</p>
  <p id="a7a">论曰。<a id="a-7b"></a>彼营事行。<a id="a-7c"></a>如宝积经说。<a id="a-7d"></a>佛言营事比丘于诸比丘众应护持是心。<a id="a-7e"></a>若阿兰若比丘乐空寂处坐。<a id="a-7f"></a>彼营事比丘于一切时处不应役使。<a id="a-7g"></a>时阿兰若比丘设入众学处而得役使。<a id="a-7h"></a>是营事比丘应代彼作。<a id="a-7i"></a>或别请比丘代彼阿兰若比丘作故。<a id="a-7j"></a>若有行乞食比丘。<a id="a-7k"></a>彼营事比丘应与美膳而供给之。<a id="a-7l"></a>复次迦葉。<a id="a-7m"></a>若有比丘得离扼者。<a id="a-7n"></a>彼营事比丘随其所须一切给与。<a id="a-7o"></a>所谓饮食衣服卧具医药。<a id="a-7p"></a>若离扼比丘所住之处。<a id="a-7q"></a>不应高声。<a id="a-7r"></a>彼营事比丘于离扼比丘所。<a id="a-7s"></a>近住坐卧为作防护。<a id="a-7t"></a>随其所乐上妙饮膳而供给之。<a id="a-7u"></a>又云。<a id="a-7v"></a>若有多闻比丘。<a id="a-7w"></a>应当勇悍乃至守护。<a id="a-7x"></a>若有说法比丘。<a id="a-7y"></a>应当为法乃至就座听法。<a id="a-7z"></a>住法会处或论议场清净之处。<a id="a-80"></a>乃至应当三唱善哉。<a id="a-81"></a>以要言之。<a id="a-82"></a>不应于所有物起自在想。<a id="a-83"></a>设少有办事众许方作。<a id="a-84"></a>勿自许用。<a id="a-85"></a>乃至现前僧物。<a id="a-86"></a>四方僧物。<a id="a-87"></a>不相掍聚。<a id="a-88"></a>及佛塔物更互积聚。<a id="a-89"></a>应善遮防如是颠倒。<a id="a-8A"></a>若四方僧物与现前僧物互有疑滥。<a id="a-8B"></a>彼营事比丘应白众言。<a id="a-8C"></a>此现前僧及四方僧利养事。<a id="a-8D"></a>应同意施作如是佛塔朽坏。<a id="a-8E"></a>应求施者而为兴作。<a id="a-8F"></a>是佛教敕。<a id="a-8G"></a>复次迦葉。<a id="a-8H"></a>若佛塔物多。<a id="a-8I"></a>彼营事比丘不应分与现前僧及四方僧。<a id="a-8J"></a>所以者何。<a id="a-8K"></a>以佛塔物下至十分之一。<a id="a-8L"></a>皆是净信。<a id="a-8M"></a>何得多取。<a id="a-8N"></a>诸天世人生佛塔想。<a id="a-8O"></a>况复珠宝皆即宝故。<a id="a-8P"></a>若取佛塔衣于如来制底。<a id="a-8Q"></a>宁使风雨曝烂散灭。<a id="a-8R"></a>不应以宝贸易此衣。<a id="a-8S"></a>如来塔衣无有人能善作价者。<a id="a-8T"></a>又佛无所须故。<a id="a-8U"></a>佛言。<a id="a-8V"></a>迦葉。<a id="a-8W"></a>若营事比丘以恶心故。<a id="a-8X"></a>于持戒者为手供给自在役使。<a id="a-8Y"></a>以不善业堕大地狱。<a id="a-8Z"></a>设得为人作世奴仆希求财利。<a id="a-8a"></a>为他役使毁骂打扑。<a id="a-8b"></a>以要言之。<a id="a-8c"></a>或于比丘更作新制。<a id="a-8d"></a>恐畏谪罚非时役使。<a id="a-8e"></a>是营事比丘以不善根堕大地狱。<a id="a-8f"></a>名曰多钉乃至千钉钉身。<a id="a-8g"></a>炽然猛焰成大火聚。<a id="a-8h"></a>又总略云。<a id="a-8i"></a>其舌广长百由旬量于舌根上每百千钉炽然猛火。<a id="a-8j"></a>难堪难忍。<a id="a-8k"></a>佛言。<a id="a-8l"></a>迦葉。<a id="a-8m"></a>又营事比丘若来若去。<a id="a-8n"></a>得僧利养悭惜拘藏。<a id="a-8o"></a>或应时不时与或困苦与。<a id="a-8p"></a>乃至不与。<a id="a-8q"></a>是营事比丘以不善根故。<a id="a-8r"></a>死堕饿鬼。<a id="a-8s"></a>名食粪丸。<a id="a-8t"></a>有大力鬼持以示之。<a id="a-8u"></a>初不得近。<a id="a-8v"></a>然于粪丸仰目谛视。<a id="a-8w"></a>受饥渴苦经百千岁。<a id="a-8x"></a>于其饮食了不可得。<a id="a-8y"></a>设有少得。<a id="a-8z"></a>由险恶行悉成粪秽。<a id="a-90"></a>又僧护缘起亦说是难。<a id="a-91"></a>佛告僧护比丘言。<a id="a-92"></a>如汝所见。<a id="a-93"></a>实非是壁。<a id="a-94"></a>是地狱人。<a id="a-95"></a>迦葉佛时。<a id="a-96"></a>是出家人以非理洟唾污僧坊壁。<a id="a-97"></a>由斯业报受肉壁苦。<a id="a-98"></a>猛火烧然至今不息。<a id="a-99"></a>又汝所见。<a id="a-9A"></a>实非是柱。<a id="a-9B"></a>是地狱人。<a id="a-9C"></a>如前非理以洟唾污僧坊柱。<a id="a-9D"></a>受肉柱苦至今不息。<a id="a-9E"></a>又汝所见。<a id="a-9F"></a>实非树叶华果。<a id="a-9G"></a>是地狱人。<a id="a-9H"></a>如前非理于僧坊树叶华果。<a id="a-9I"></a>独先受用或与白衣。<a id="a-9J"></a>受肉树等苦至今不息。<a id="a-9K"></a>又汝所见。<a id="a-9L"></a>实非紧索。<a id="a-9M"></a>是地狱人。<a id="a-9N"></a>如前非理于僧坊索。<a id="a-9O"></a>独先受用或与白衣。<a id="a-9P"></a>受肉索苦至今不息。<a id="a-9Q"></a>又汝所见。<a id="a-9R"></a>实非是杓。<a id="a-9S"></a>是地狱人。<a id="a-9T"></a>迦葉佛时。<a id="a-9U"></a>而为沙弥。<a id="a-9V"></a>以悭诳心执杓摩拭。<a id="a-9W"></a>客比丘来时。<a id="a-9X"></a>彼沙弥见已背立。<a id="a-9Y"></a>客比丘言。<a id="a-9Z"></a>此众有浆饮否。<a id="a-9a"></a>彼悭吝心答如是言。<a id="a-9b"></a>汝何不见执杓摩拭。<a id="a-9c"></a>求欲饮水尚未可得。<a id="a-9d"></a>时客比丘到已默然。<a id="a-9e"></a>空无所得惭赧而去。<a id="a-9f"></a>由斯业报受肉杓苦。<a id="a-9g"></a>如前不息。<a id="a-9h"></a>又汝所见。<a id="a-9i"></a>实非杵臼。<a id="a-9j"></a>是地狱人。<a id="a-9k"></a>迦葉佛时。<a id="a-9l"></a>比丘聚物主事缘处。<a id="a-9m"></a>有一沙弥持印记者。<a id="a-9n"></a>即阿罗汉。<a id="a-9o"></a>有比丘来语沙弥言。<a id="a-9p"></a>当须杵臼。<a id="a-9q"></a>彼言。<a id="a-9r"></a>尚座且住须臾。<a id="a-9s"></a>我有少务。<a id="a-9t"></a>后当与捣。<a id="a-9u"></a>彼发愤恚语沙弥言。<a id="a-9v"></a>我若得是杵臼。<a id="a-9w"></a>掷汝臼中如是舂捣。<a id="a-9x"></a>何况杵臼。<a id="a-9y"></a>是时沙弥知彼碜毒恶言骂辱。<a id="a-9z"></a>我若报言转增愤恚。<a id="a-A0"></a>默然而住。<a id="a-A1"></a>乃于后时嗔骂少息。<a id="a-A2"></a>诣彼说悔。<a id="a-A3"></a>大德上座如是烦恼。<a id="a-A4"></a>彼言。<a id="a-A5"></a>汝知此迦葉佛法律中出家沙弥我为上座。<a id="a-A6"></a>比丘沙弥说言。<a id="a-A7"></a>若如是者。<a id="a-A8"></a>我等出家。<a id="a-A9"></a>云何断除一切烦恼。<a id="a-AA"></a>解脱一切结使。<a id="a-AB"></a>出是恶言。<a id="a-AC"></a>应善对说悔罪之法。<a id="a-AD"></a>是名随所至向使业消薄。<a id="a-AE"></a>时上座比丘不为对说。<a id="a-AF"></a>嗔犹不悔。<a id="a-AG"></a>以斯业报作肉杵臼。<a id="a-AH"></a>受苦不息。<a id="a-AI"></a>又汝所见。<a id="a-AJ"></a>实非是铛。<a id="a-AK"></a>有比丘来铛不用否。<a id="a-AL"></a>沙弥答言。<a id="a-AM"></a>且坐须臾承事病比丘故。<a id="a-AN"></a>为彼煎药。<a id="a-AO"></a>是比丘不乐此说。<a id="a-AP"></a>以恶心故。<a id="a-AQ"></a>坏铛而去。<a id="a-AR"></a>受肉铛苦。<a id="a-AS"></a>至今不息。<a id="a-AT"></a>又汝所见。<a id="a-AU"></a>中间若断唯少连持者。<a id="a-AV"></a>是地狱人。<a id="a-AW"></a>由昔主持比丘利养以悭惜故。<a id="a-AX"></a>回换众物。<a id="a-AY"></a>冬时雨时交互而与。<a id="a-AZ"></a>由斯业报受苦不息。</p>
  <p data-pb></p>
  <h2 id="aAa">空品第四之一</h2>
  <p id="aAb">论曰。<a id="a-Ac"></a>复次经说大义。<a id="a-Ad"></a>如虚空藏经云。<a id="a-Ae"></a>佛告弥勒菩萨言。<a id="a-Af"></a>灌顶刹帝利王。<a id="a-Ag"></a>有五根本罪。<a id="a-Ah"></a>若犯此者。<a id="a-Ai"></a>焚灭一切宿种善根。<a id="a-Aj"></a>趣向恶道堕他胜处。<a id="a-Ak"></a>远离一切天人等乐。<a id="a-Al"></a>何等为五。<a id="a-Am"></a>善男子。<a id="a-An"></a>谓灌顶刹帝利王。<a id="a-Ao"></a>故取佛塔物四方僧物。<a id="a-Ap"></a>自作教他。<a id="a-Aq"></a>是名第一根本罪。<a id="a-Ar"></a>若谤声闻乘法缘觉乘法谤大乘法隐蔽留难。<a id="a-As"></a>是名第二根本罪。<a id="a-At"></a>若依我法而出家者。<a id="a-Au"></a>剃除须发被袈裟服。<a id="a-Av"></a>于学无学持戒毁戒。<a id="a-Aw"></a>脱其袈裟逼令还俗。<a id="a-Ax"></a>或加捶打狱囚系闭。<a id="a-Ay"></a>或断命根。<a id="a-Az"></a>是名第三根本罪。<a id="a-B0"></a>杀害父母。<a id="a-B1"></a>杀阿罗汉。<a id="a-B2"></a>破和合僧。<a id="a-B3"></a>以恶心故出佛身血。<a id="a-B4"></a>随作一事是五无间业。<a id="a-B5"></a>是名第四根本罪。<a id="a-B6"></a>若谤无因果不畏他世。<a id="a-B7"></a>自行十不善业道。<a id="a-B8"></a>或转教多人。<a id="a-B9"></a>身自坚住。<a id="a-BA"></a>教他坚住十不善业道。<a id="a-BB"></a>是名第五根本罪。<a id="a-BC"></a>乃至总略。<a id="a-BD"></a>若乐破坏国邑聚落舍宅人民。<a id="a-BE"></a>是名根本等罪。<a id="a-BF"></a>以要言之。<a id="a-BG"></a>复次善男子善女人初行住大乘者。<a id="a-BH"></a>有八根本罪。<a id="a-BI"></a>此初行住大乘者。<a id="a-BJ"></a>于根本罪而有错谬。<a id="a-BK"></a>焚灭一切宿种善根。<a id="a-BL"></a>趣向恶道堕他胜处。<a id="a-BM"></a>远离天人大乘等乐。<a id="a-BN"></a>久处轮回离善知识。<a id="a-BO"></a>何等为八。<a id="a-BP"></a>此诸众生因昔恶行。<a id="a-BQ"></a>而生险难五浊恶世。<a id="a-BR"></a>以少善根近善知识。<a id="a-BS"></a>得闻甚深大乘经典。<a id="a-BT"></a>其人浅智即发阿耨多罗三藐三菩提心。<a id="a-BU"></a>而初行菩萨闻说甚深法空经典。<a id="a-BV"></a>如其所闻受持读诵。<a id="a-BW"></a>为前浅智如实开示巧妙文义广大境界。<a id="a-BX"></a>彼愚夫异生闻如是说。<a id="a-BY"></a>心生怖畏。<a id="a-BZ"></a>心怖畏故。<a id="a-Ba"></a>即便退失阿耨多罗三藐三菩提心。<a id="a-Bb"></a>发声闻乘心。<a id="a-Bc"></a>是名初行菩萨第一根本罪。<a id="a-Bd"></a>善男子。<a id="a-Be"></a>以犯罪故。<a id="a-Bf"></a>焚灭一切宿种善根。<a id="a-Bg"></a>趣向恶道堕他胜处。<a id="a-Bh"></a>远离天人大乘等乐。<a id="a-Bi"></a>毁菩提心。<a id="a-Bj"></a>是故菩萨于他有情补特伽罗深心志愿。<a id="a-Bk"></a>应先知已如心所行。<a id="a-Bl"></a>随其渐次而为说法。<a id="a-Bm"></a>譬如渐入大海。<a id="a-Bn"></a>以要言之。<a id="a-Bo"></a>复次初行菩萨。<a id="a-Bp"></a>发如是言。<a id="a-Bq"></a>汝不能修习六波罗蜜行。<a id="a-Br"></a>亦复不能得阿耨多罗三藐三菩提。<a id="a-Bs"></a>汝应速发声闻辟支佛心。<a id="a-Bt"></a>汝可速得出离生死。<a id="a-Bu"></a>乃至如前所说。<a id="a-Bv"></a>是名初行菩萨第二根本罪。</p>
 </body>
</html>