<!doctype html>
<html id="z3IBWDF1DU" data-ver="474">
 <head>
  <meta charset="utf-8">
  <meta author="马鸣菩萨">
  <meta library="龙藏">
  <meta catalog="宋元续入藏诸论">
  <meta period="unknown">
 </head>
 <body>
  <h1 id="a1">大宗地玄文本论卷第二</h1>
  <h2 id="a2">一种金刚道路大决择分第三</h2>
  <p id="a3">如是已说归依德处因缘大决择分。<a id="a-4"></a>次当说一种金刚道路大决择分。<a id="a-5"></a>其相云何。<a id="a-6"></a>偈曰。</p>
  <p id="a7">一种金刚地　　总有五种位</p>
  <p id="a8">谓渐次究竟　　及圆满等非</p>
  <p id="a9">并及等是位　　如是五种位</p>
  <p id="aA">诸修多罗中　　具足无余说</p>
  <p id="aB">论曰。<a id="a-C"></a>一种金刚道路无碍本地地中。<a id="a-D"></a>总有几位。<a id="a-E"></a>广说虽无量。<a id="a-F"></a>略说有五种。<a id="a-G"></a>如是五位。<a id="a-H"></a>一切总则。<a id="a-I"></a>一切根本。<a id="a-J"></a>一切中藏。<a id="a-K"></a>一切出生。<a id="a-L"></a>如偈一种金刚地总有五种位故。<a id="a-M"></a>云何名为五种本位。<a id="a-N"></a>一者无超次第渐转位。<a id="a-O"></a>二者无余究竟总持位。<a id="a-P"></a>三者周遍圆满广大位。<a id="a-Q"></a>四者一切诸法俱非位。<a id="a-R"></a>五者一切诸法俱是位。<a id="a-S"></a>是名为五种根本位。<a id="a-T"></a>如偈谓渐次究竟及圆满等非并及等是位故。<a id="a-U"></a>如是五位自家宣说龟则方说。<a id="a-V"></a>如是五位直是方说非宣说量。<a id="a-W"></a>如偈如是五种位诸修多罗中具足无余说故。<a id="a-X"></a>位所依止本数名字。<a id="a-Y"></a>其相云何。<a id="a-Z"></a>偈曰。</p>
  <p id="aa">所依止本数　　总有五十一</p>
  <p id="ab">谓虚假光明　　四十种名字</p>
  <p id="ac">不动真金刚　　十种本名字</p>
  <p id="ad">及大极地故　　是名所依数</p>
  <p id="ae">论曰。<a id="a-f"></a>五种本位所依止之名字差别。<a id="a-g"></a>其数几有。<a id="a-h"></a>广说虽无量。<a id="a-i"></a>略说有五十一种名字。<a id="a-j"></a>如是五十一种根本名字。<a id="a-k"></a>一切天地一切父母。<a id="a-l"></a>一切体性一切所依。<a id="a-m"></a>如偈所依止本数总有五十一故。<a id="a-n"></a>云何名为五十一数。<a id="a-o"></a>所谓虚假光明分中有四十种。<a id="a-p"></a>真金刚中有十种数。<a id="a-q"></a>此五十中。<a id="a-r"></a>加大极自然陀罗尼地故。<a id="a-s"></a>是故成立五十一数。<a id="a-t"></a>名字分中四十种数当何等相。<a id="a-u"></a>所谓十种爱乐心。<a id="a-v"></a>十种识知心。<a id="a-w"></a>十种修道心。<a id="a-x"></a>十种不退心。<a id="a-y"></a>各差别故。<a id="a-z"></a>云何名为十爱乐心。<a id="a-10"></a>一者必叉多。<a id="a-11"></a>二者阿摩呵尸。<a id="a-12"></a>三者谛度毗梨耶。<a id="a-13"></a>四者和罗只度。<a id="a-14"></a>五者奢摩陀提尸。<a id="a-15"></a>六者摩诃阿毗跋致多。<a id="a-16"></a>七者阿罗婆诃尼。<a id="a-17"></a>八者婆[口*彌]多阿梨罗诃谛。<a id="a-18"></a>九者尸罗俱尸阿尸罗。<a id="a-19"></a>十者摩诃毗呵阿僧那。<a id="a-1A"></a>是名为十。<a id="a-1B"></a>云何名为十识知心。<a id="a-1C"></a>一者留伽度。<a id="a-1D"></a>二者留谛迦度。<a id="a-1E"></a>三者留罗伽。<a id="a-1F"></a>四者留摩诃。<a id="a-1G"></a>五者安婆娑。<a id="a-1H"></a>六者毗跋致。<a id="a-1I"></a>七者阿毗跋致。<a id="a-1J"></a>八者必叉伽。<a id="a-1K"></a>九者必阿罗。<a id="a-1L"></a>十者留山迦。<a id="a-1M"></a>是名为十。<a id="a-1N"></a>云何名为十修道心。<a id="a-1O"></a>一者度伽呵。<a id="a-1P"></a>二者度安尔。<a id="a-1Q"></a>三者度只罗。<a id="a-1R"></a>四者度和差。<a id="a-1S"></a>五者度利他。<a id="a-1T"></a>六者度生婆谛。<a id="a-1U"></a>七者度沙必。<a id="a-1V"></a>八者度阿诃。<a id="a-1W"></a>九者度佛阿。<a id="a-1X"></a>十者度叉一婆。<a id="a-1Y"></a>是名为十。<a id="a-1Z"></a>云何名为十不退心。<a id="a-1a"></a>一者罗谛流沙。<a id="a-1b"></a>二者罗昙沙。<a id="a-1c"></a>三者必自伽。<a id="a-1d"></a>四者法必他。<a id="a-1e"></a>五者佛度陀。<a id="a-1f"></a>六者罗叉必七者师罗文伽。<a id="a-1g"></a>八者婆诃谛。<a id="a-1h"></a>九者婆罗提弗陀。<a id="a-1i"></a>十者达摩边伽。<a id="a-1j"></a>是名为十。<a id="a-1k"></a>如偈谓虚假光明四十种名字故。<a id="a-1l"></a>云何为十真金刚心。<a id="a-1m"></a>一者鸠摩罗伽。<a id="a-1n"></a>二者须何伽一婆。<a id="a-1o"></a>三者须那迦。<a id="a-1p"></a>四者须陀洹。<a id="a-1q"></a>五者斯陀含。<a id="a-1r"></a>六者阿那含。<a id="a-1s"></a>七者阿罗汉。<a id="a-1t"></a>八者阿尼罗汉。<a id="a-1u"></a>九者阿那诃诃。<a id="a-1v"></a>十者阿诃罗弗。<a id="a-1w"></a>是名为十。<a id="a-1x"></a>如偈不动真金刚十种本名字故。<a id="a-1y"></a>此五十中。<a id="a-1z"></a>更复加婆伽婆佛陀应审观察。<a id="a-20"></a>是名五十一种名字。<a id="a-21"></a>如偈及大极地故是名所依数故。<a id="a-22"></a>如是五十一种心中。<a id="a-23"></a>彼无超次第渐转位。<a id="a-24"></a>安立属当其相云何。<a id="a-25"></a>偈曰。</p>
  <p id="a26">五十一位中　　如次无超转</p>
  <p id="a27">一中具一切　　名为渐转位</p>
  <p id="a28">论曰。<a id="a-29"></a>唯一行者。<a id="a-2A"></a>五十一种别相位中回向趣入。<a id="a-2B"></a>如其次第无超过法。<a id="a-2C"></a>所以者何。<a id="a-2D"></a>此门位量法如是故。<a id="a-2E"></a>如偈五十一位中如次无超转故。<a id="a-2F"></a>如是行者。<a id="a-2G"></a>以何行相而渐渐转。<a id="a-2H"></a>谓具具转故。<a id="a-2I"></a>云何名为具具转相。<a id="a-2J"></a>谓一信心位中具余五十心而转。<a id="a-2K"></a>乃至一大极地位中具余五十心而转故。<a id="a-2L"></a>若尔一物耶异物耶。<a id="a-2M"></a>实是异物而一物故。<a id="a-2N"></a>所以者何。<a id="a-2O"></a>一信心中具一切位。<a id="a-2P"></a>非余位故。<a id="a-2Q"></a>而一信中具一切位。<a id="a-2R"></a>同余余位中具一切位故。<a id="a-2S"></a>以何义故。<a id="a-2T"></a>一信心中具诸余位。<a id="a-2U"></a>更须渐转。<a id="a-2V"></a>具一中具而不能具多中具故。<a id="a-2W"></a>是故须转。<a id="a-2X"></a>今此门中五十一中。<a id="a-2Y"></a>一切具具皆悉具足。<a id="a-2Z"></a>方名渐转位故。<a id="a-2a"></a>如偈一中具一切名为渐转位故。<a id="a-2b"></a>摩诃衍金刚种子修多罗中。<a id="a-2c"></a>作如是说。<a id="a-2d"></a>金刚道路足行行者。<a id="a-2e"></a>以二大事而决定转。<a id="a-2f"></a>云何名为二决定转。<a id="a-2g"></a>一者遍度通达转。<a id="a-2h"></a>二者具具增长转。<a id="a-2i"></a>是名为二。<a id="a-2j"></a>言遍度通达转者。<a id="a-2k"></a>通遍经过五十一种大道路故。<a id="a-2l"></a>言具具增长转者。<a id="a-2m"></a>一一位中摄诸位故。<a id="a-2n"></a>乃至广说故。<a id="a-2o"></a>如是已说无超次第渐转门。<a id="a-2p"></a>次当说无余究竟总持门。<a id="a-2q"></a>其相云何。<a id="a-2r"></a>偈曰。</p>
  <p id="a2s">五十一位中　　随其先得入</p>
  <p id="a2t">摄一切一切　　名无余究竟</p>
  <p id="a2u">论曰。<a id="a-2v"></a>有五十一别相位中。<a id="a-2w"></a>或有行者以信趣入。<a id="a-2x"></a>或有行者以真金地而趣入。<a id="a-2y"></a>或有行者以大极地而趣入。<a id="a-2z"></a>如是等诸行者。<a id="a-30"></a>随其先得入位之量。<a id="a-31"></a>尽摄一切一切位地。<a id="a-32"></a>究竟无余。<a id="a-33"></a>亦无移转亦无出入。<a id="a-34"></a>一一白白。<a id="a-35"></a>是故说言总持门位。<a id="a-36"></a>如偈五十一位中随其先得入摄一切一切名无余究竟故。<a id="a-37"></a>难入未曾有会修多罗中。<a id="a-38"></a>作如是说。</p>
  <p id="a39">回向则信心　　信心则佛地</p>
  <p id="a3A">佛地则十地　　究竟有何次</p>
  <p id="a3B">乃至广说故。<a id="a-3C"></a>如是已说无余究竟总持门。<a id="a-3D"></a>次当说周遍圆满广大门。<a id="a-3E"></a>其相云何。<a id="a-3F"></a>偈曰。</p>
  <p id="a3G">五十一种位　　无前后一时</p>
  <p id="a3H">俱转俱行故　　名周遍圆满</p>
  <p id="a3I">论曰。<a id="a-3J"></a>五十一位无有前后一时俱。<a id="a-3K"></a>转一时俱行无有所余。<a id="a-3L"></a>亦五十一别相位中。<a id="a-3M"></a>所有无量无边诸位。<a id="a-3N"></a>无有前后一时俱转。<a id="a-3O"></a>一时俱行无有所余。<a id="a-3P"></a>是故说言圆满位焉。<a id="a-3Q"></a>如偈五十一种位无前后一时俱转俱行故名周遍圆满故。<a id="a-3R"></a>法界法轮无尽中藏修多罗中。<a id="a-3S"></a>作如是说。<a id="a-3T"></a>尔时文殊师利闻世尊所说即从坐起。<a id="a-3U"></a>合掌顶礼前白佛言。<a id="a-3V"></a>世尊。<a id="a-3W"></a>云何名为横转无向修道人者。<a id="a-3X"></a>如宜世尊为诸大众。<a id="a-3Y"></a>宣说开示如是大事。<a id="a-3Z"></a>于是世尊即告文殊师利言。<a id="a-3a"></a>一种无二一道一区。<a id="a-3b"></a>大地行者一切行道。<a id="a-3c"></a>无前无后一时发起。<a id="a-3d"></a>一时同转一时住持。<a id="a-3e"></a>一时证入。<a id="a-3f"></a>一时安立。<a id="a-3g"></a>是名横转无向道人。<a id="a-3h"></a>乃至广说故。<a id="a-3i"></a>如是已说周遍圆满广大门。<a id="a-3j"></a>次当说一切诸法俱非门。<a id="a-3k"></a>其相云何。<a id="a-3l"></a>偈曰。</p>
  <p id="a3m">诸无量无边　　一切种种位</p>
  <p id="a3n">皆悉非建立　　名俱非位地</p>
  <p id="a3o">论曰。<a id="a-3p"></a>今此偈中为明何义。<a id="a-3q"></a>为欲现示此俱非门非因非果非位非地非有非无非名非义非事非理非坏非常非生非灭一切一切皆悉非故。<a id="a-3r"></a>如偈诸无量无边一切种种位皆悉非建立名俱非位地故。<a id="a-3s"></a>若尔以何义故建立位名。<a id="a-3t"></a>以其非义立为位故。<a id="a-3u"></a>大明修多罗中。<a id="a-3v"></a>作如是说。<a id="a-3w"></a>无位位第一位。<a id="a-3x"></a>乃至广说故。<a id="a-3y"></a>如是已说一切诸法俱非门。<a id="a-3z"></a>次当说一切诸法俱是门。<a id="a-40"></a>其相云何。<a id="a-41"></a>偈曰。</p>
  <p id="a42">一切种种法　　无非金刚身</p>
  <p id="a43">以一身义故　　名为俱是门</p>
  <p id="a44">论曰。<a id="a-45"></a>无量无边一切位法。<a id="a-46"></a>一切皆悉是金刚身。<a id="a-47"></a>等无差别唯依一身。<a id="a-48"></a>是故说言俱是门焉。<a id="a-49"></a>所以者何。<a id="a-4A"></a>今此门中。<a id="a-4B"></a>无一一法而非金刚真实身故。<a id="a-4C"></a>如偈一切种种法无非金刚身以一身义故名为俱是门故。<a id="a-4D"></a>种金大地修多罗中。<a id="a-4E"></a>作如是说。<a id="a-4F"></a>无病道人唯见积影。<a id="a-4G"></a>不见散身故。</p>
  <p data-pb></p>
  <h2 id="a4H">金刚实轮山王大决择分第四</h2>
  <p id="a4I">如是已说一种金刚道路大决择分。<a id="a-4J"></a>次当说金刚宝轮山王大决择分。<a id="a-4K"></a>其相云何。<a id="a-4L"></a>偈曰。</p>
  <p id="a4M">渐是尽满非　　一时及前后</p>
  <p id="a4N">与俱并俱非　　一异时处转</p>
  <p id="a4O">论曰。<a id="a-4P"></a>今此偈中为明何义。<a id="a-4Q"></a>为欲现示一身。<a id="a-4R"></a>金刚大力宝轮山王体中次第渐转诸法等是无余究竟周遍圆满俱非绝离。<a id="a-4S"></a>此五种位。<a id="a-4T"></a>一时转前后转。<a id="a-4U"></a>俱有转俱非转。<a id="a-4V"></a>亦一时转亦异时转。<a id="a-4W"></a>亦一处转亦异处转。<a id="a-4X"></a>具足具足自在自在无所障碍故。<a id="a-4Y"></a>大严尽地虚空法界修多罗中。<a id="a-4Z"></a>作如是说。<a id="a-4a"></a>复次龙明。<a id="a-4b"></a>汝前所问。<a id="a-4c"></a>云何名为金刚本身广大地地无障无碍恒沙功德品者。<a id="a-4d"></a>殊胜极妙不可思议不可思议。<a id="a-4e"></a>五种金刚道路足行地地。<a id="a-4f"></a>无尽中藏之根本自性。<a id="a-4g"></a>出生增长所依止藏。<a id="a-4h"></a>乃至广说故。</p>
  <p data-pb></p>
  <h2 id="a4i">金轮山王道路大决择分第五</h2>
  <p id="a4j">如是已说金刚宝轮山王大决择分。<a id="a-4k"></a>次当说金轮山王道路大决择分。<a id="a-4l"></a>其相云何。<a id="a-4m"></a>偈曰。</p>
  <p id="a4n">山王道路中　　总有十五位</p>
  <p id="a4o">体五种位中　　各有三用故</p>
  <p id="a4p">论曰。<a id="a-4q"></a>此金轮山王道路中。<a id="a-4r"></a>建立几位为道路量。<a id="a-4s"></a>广说虽无量。<a id="a-4t"></a>略说有十五种位。<a id="a-4u"></a>以如是位为道路分。<a id="a-4v"></a>如偈山王道路中总有十五位故。<a id="a-4w"></a>以何因缘。<a id="a-4x"></a>分明了知此道路中有十五种根本之位。<a id="a-4y"></a>谓彼金刚大力宝轮山王体五种位中。<a id="a-4z"></a>皆悉各各有三种自在作用故。<a id="a-50"></a>以此义故。<a id="a-51"></a>成立十五差别名数。<a id="a-52"></a>如偈体五种位中各有三用故。<a id="a-53"></a>故方修多罗中。<a id="a-54"></a>作如是说。<a id="a-55"></a>一区王民行地地中。<a id="a-56"></a>唯有十五种体分业数位无所余位。<a id="a-57"></a>乃至广说故。<a id="a-58"></a>然明神妙理修多罗中。<a id="a-59"></a>作如是说。<a id="a-5A"></a>有二十五种差别位者。<a id="a-5B"></a>取王家转非取作转故。<a id="a-5C"></a>造作转摄十五种位。<a id="a-5D"></a>名字形相当如何耶。<a id="a-5E"></a>偈曰。</p>
  <p id="a5F">明了及远数　　相续并三合</p>
  <p id="a5G">遍动遍不动　　字等兼广大</p>
  <p id="a5H">遍到不遍到　　融立与俱离</p>
  <p id="a5I">是名十五名　　如次应观察</p>
  <p id="a5J">论曰。<a id="a-5K"></a>就次第渐转体中。<a id="a-5L"></a>则有三种用。<a id="a-5M"></a>云何为三。<a id="a-5N"></a>一者分明了达审地作用。<a id="a-5O"></a>不乱次第建立位地。<a id="a-5P"></a>行道分明名义俱了故。<a id="a-5Q"></a>如偈明了故。<a id="a-5R"></a>二者远行远修无数作用。<a id="a-5S"></a>经无量劫过此诸位。<a id="a-5T"></a>修集功德无穷尽故。<a id="a-5U"></a>如偈及远数故。<a id="a-5V"></a>三者无断无绝恒转作用。<a id="a-5W"></a>刹那刹那中间中间。<a id="a-5X"></a>常恒不息自然转故。<a id="a-5Y"></a>如偈相续故。<a id="a-5Z"></a>是名为三。<a id="a-5a"></a>就诸法等是体中。<a id="a-5b"></a>亦有三种用。<a id="a-5c"></a>云何为三。<a id="a-5d"></a>一者能诠能了一合作用。<a id="a-5e"></a>善巧言说无碍觉慧。<a id="a-5f"></a>其数无量一金刚故。<a id="a-5g"></a>二者所诠所证一合作用。<a id="a-5h"></a>甚深极义胜妙玄理。<a id="a-5i"></a>唯是一区唯是一身。<a id="a-5j"></a>无二岐故。<a id="a-5k"></a>三者随应有名一合作用。<a id="a-5l"></a>随其所应一切有名一切皆悉一金身故是名为三。<a id="a-5m"></a>如偈并三合故。<a id="a-5n"></a>就无余究竟体中。<a id="a-5o"></a>亦有三种用。<a id="a-5p"></a>云何为三。<a id="a-5q"></a>一者周遍圆满动转作用。<a id="a-5r"></a>第一时中依一位中。<a id="a-5s"></a>通摄一切而究竟转故。<a id="a-5t"></a>如偈遍动故。<a id="a-5u"></a>二者周遍圆满不动作用。<a id="a-5v"></a>如是转者所余一切无量位中。<a id="a-5w"></a>不移不转常决定故。<a id="a-5x"></a>如偈遍不动故。<a id="a-5y"></a>三者名句文字无别作用。<a id="a-5z"></a>随其先唱与余一故。<a id="a-60"></a>如偈字等故。<a id="a-61"></a>是名为三。<a id="a-62"></a>就周遍圆满体中。<a id="a-63"></a>亦有三种用。<a id="a-64"></a>云何为三。<a id="a-65"></a>一者无量无边广大作用。<a id="a-66"></a>其法自体出现业相。<a id="a-67"></a>尽极广大无分界故。<a id="a-68"></a>如偈广大故。<a id="a-69"></a>二者无碍通达遍到作用。<a id="a-6A"></a>一时建立一切位故。<a id="a-6B"></a>如偈遍到故。<a id="a-6C"></a>三者极极无数不遍作用。<a id="a-6D"></a>遍通经过而唯有一边故。<a id="a-6E"></a>如偈不遍到故。<a id="a-6F"></a>是名为三。<a id="a-6G"></a>就俱非绝离体中。<a id="a-6H"></a>亦有三种用。<a id="a-6I"></a>云何为三。<a id="a-6J"></a>一者消融无所建立作用。<a id="a-6K"></a>一切诸法皆悉遣除无所许故。<a id="a-6L"></a>如偈融故。<a id="a-6M"></a>二者建立诸法悉持作用。<a id="a-6N"></a>一切诸法以俱非义是理成故。<a id="a-6O"></a>如偈立故。<a id="a-6P"></a>三者消融建立俱绝作用。<a id="a-6Q"></a>究竟绝道广建立故。<a id="a-6R"></a>如偈与俱离故。<a id="a-6S"></a>是名为三。<a id="a-6T"></a>是为十五种位名字焉。<a id="a-6U"></a>此道路位。<a id="a-6V"></a>大利根者乃能通达。<a id="a-6W"></a>钝根众生决定难了。<a id="a-6X"></a>如偈是名十五名。<a id="a-6Y"></a>如次应观察故。<a id="a-6Z"></a>如是诸位。<a id="a-6a"></a>亦一时出兴亦异时出兴。<a id="a-6b"></a>亦俱时出兴。<a id="a-6c"></a>亦一处转。<a id="a-6d"></a>亦异处转。<a id="a-6e"></a>亦俱处转。<a id="a-6f"></a>亦不出兴亦不移转。<a id="a-6g"></a>亦唯一种亦是多种。<a id="a-6h"></a>于彼本法有作功用有作方便。<a id="a-6i"></a>自然自在建立造作。<a id="a-6j"></a>应审观察。</p>
  <p data-pb></p>
  <h2 id="a6k">独一山王摩诃山王大决择分第六</h2>
  <p id="a6l">如是已说金轮山王道路大决择分。<a id="a-6m"></a>次当说独一山王摩诃山王大决择分。<a id="a-6n"></a>其相云何。<a id="a-6o"></a>偈曰。</p>
  <p id="a6p">摩诃山王中　　总有千二百</p>
  <p id="a6q">七十五种位　　谓五十一种</p>
  <p id="a6r">大根本位中　　皆一一各各</p>
  <p id="a6s">渐转等五位　　具足安立故</p>
  <p id="a6t">论曰。<a id="a-6u"></a>此独一山王摩诃山王体中。<a id="a-6v"></a>建立几位以为体分。<a id="a-6w"></a>广说虽无量。<a id="a-6x"></a>略说其要。<a id="a-6y"></a>唯有一千二百七十五种决定位故。<a id="a-6z"></a>如偈摩诃山王中总有千二百七十五种位故。<a id="a-70"></a>以何因缘。<a id="a-71"></a>山王体中有千二百七十五位分明现知。<a id="a-72"></a>所谓常恒五十一种根本位中。<a id="a-73"></a>一一各各次第渐转诸法等。<a id="a-74"></a>是无余究竟周遍圆满俱非绝离五种位具足转故。<a id="a-75"></a>亦渐转等五种位中。<a id="a-76"></a>各各开示渐转等五种别位故。<a id="a-77"></a>是故成立一千二百七十五位。<a id="a-78"></a>如偈谓五十一种大根本位中。<a id="a-79"></a>皆一一各各渐转等五位具足安立故。<a id="a-7A"></a>故此独一山王摩诃山王体中。<a id="a-7B"></a>如是千二百七十五种位亦一一时转。<a id="a-7C"></a>亦异一时转。<a id="a-7D"></a>亦俱一时转。<a id="a-7E"></a>亦皆非转。<a id="a-7F"></a>亦一时一处转。<a id="a-7G"></a>亦一时异处转。<a id="a-7H"></a>亦异时异处转。<a id="a-7I"></a>亦皆非转。<a id="a-7J"></a>自在自然无障无碍。<a id="a-7K"></a>是故说言无尽虚空大陀陀筏罗法界本藏地地出生无穷无极广德大海法门藏焉。<a id="a-7L"></a>大智庄严法界性身甚深修多罗中。<a id="a-7M"></a>作如是说。<a id="a-7N"></a>非比非喻难得惟说。<a id="a-7O"></a>大海中藏大海一体。<a id="a-7P"></a>本地地中三品德类。<a id="a-7Q"></a>具足圆满无所阙失。<a id="a-7R"></a>云何为三。<a id="a-7S"></a>一者上品德类。<a id="a-7T"></a>其位名字众多无数。<a id="a-7U"></a>与十方世界微尘之数其量等故。<a id="a-7V"></a>二者中品德类其位名字。<a id="a-7W"></a>与百百百亿三千大千世界微尘之数其量等故。<a id="a-7X"></a>三者下品德类。<a id="a-7Y"></a>其位名字。<a id="a-7Z"></a>有一千二百七十五位故。<a id="a-7a"></a>是名为三。<a id="a-7b"></a>如是诸位一一一一一一。<a id="a-7c"></a>乃至无量无量无量无量无量无量。<a id="a-7d"></a>乃至广说故。</p>
 </body>
</html>