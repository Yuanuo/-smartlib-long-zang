<!doctype html>
<html id="z3IBWDK1DY" data-ver="368">
 <head>
  <meta charset="utf-8">
  <meta author="马鸣菩萨">
  <meta library="龙藏">
  <meta catalog="宋元续入藏诸论">
  <meta period="unknown">
 </head>
 <body>
  <h1 id="a1">大宗地玄文本论卷第六</h1>
  <h2 id="a2">[(王*昍)/(王*屾)][囗@日]陀尸梵迦诺道路大决择分第十九</h2>
  <p id="a3">如是已说摩诃无二山王最胜高顶一地大决择分。<a id="a-4"></a>次当说[(王*昍)/(王*屾)][囗@日]陀尸梵迦诺道路大决择分。<a id="a-5"></a>其相云何。<a id="a-6"></a>偈曰。</p>
  <p id="a7">[(王*昍)/(王*屾)][囗@日]道路中　　七变对修行</p>
  <p id="a8">以为道路量　　无有余行相</p>
  <p id="a9">论曰。<a id="a-A"></a>今此偈中为明何义。<a id="a-B"></a>为欲现示[(王*昍)/(王*屾)][囗@日]道路中。<a id="a-C"></a>唯以七变对为其界量。<a id="a-D"></a>无余相故。<a id="a-E"></a>如偈[(王*昍)/(王*屾)][囗@日]道路中七变对修行以为道路量无有余行相故。<a id="a-F"></a>云何名为七变修行。<a id="a-G"></a>形相如何。<a id="a-H"></a>偈曰。</p>
  <p id="aI">七变有三种　　功德过患等</p>
  <p id="aJ">五十一位中　　上下七变转</p>
  <p id="aK">增长功德品　　及诸烦恼海</p>
  <p id="aL">论曰。<a id="a-M"></a>七变修行总有几数。<a id="a-N"></a>有三种故。<a id="a-O"></a>云何为三。<a id="a-P"></a>一者功德七变。<a id="a-Q"></a>二者过患七变。<a id="a-R"></a>三者等量七变。<a id="a-S"></a>是名为三。<a id="a-T"></a>如偈七变有三种功德过患等故。<a id="a-U"></a>言变相者。<a id="a-V"></a>五十一种金刚位中。<a id="a-W"></a>向上上转向下下转具足七变。<a id="a-X"></a>增长功德增长过患广大转故。<a id="a-Y"></a>如偈五十一位中上下七变转增长功德品及诸烦恼海故。<a id="a-Z"></a>且过患七变形相如何耶。<a id="a-a"></a>偈曰。</p>
  <p id="ab">最第一变中　　上各增百数</p>
  <p id="ac">下各增千数　　各障一二德</p>
  <p id="ad">后六变如次　　增倍倍数转</p>
  <p id="ae">论曰。<a id="a-f"></a>第一变中增几数转。<a id="a-g"></a>障几净法。<a id="a-h"></a>谓上转时中。<a id="a-i"></a>一一位位各增百数烦恼品类。<a id="a-j"></a>障一净法。<a id="a-k"></a>若下转时中。<a id="a-l"></a>一一位位各增千数烦恼品类。<a id="a-m"></a>障二净法。<a id="a-n"></a>如偈最第一变中上各增百数下各增千数各障一二德故。<a id="a-o"></a>后六变中功德过患。<a id="a-p"></a>如其次第增倍数故。<a id="a-q"></a>如偈后六变如次增倍倍数转故。<a id="a-r"></a>如是已说现示过患七变门。<a id="a-s"></a>次当说现示功德七变门。<a id="a-t"></a>其相云何。<a id="a-u"></a>偈曰。</p>
  <p id="av">最第一变中　　上各增一亿</p>
  <p id="aw">下各增二亿　　渐渐次第转</p>
  <p id="ax">后六变如次　　增倍倍数转</p>
  <p id="ay">不坏患数量　　为功德变作</p>
  <p id="az">论曰。<a id="a-10"></a>第一变中增几数转。<a id="a-11"></a>谓上转时中。<a id="a-12"></a>一一位位各增一亿数功德品类。<a id="a-13"></a>渐渐而转。<a id="a-14"></a>若下转时中。<a id="a-15"></a>一一位位各增二亿数功德品类渐渐转故。<a id="a-16"></a>如偈最第一变中上各增一亿下各增二亿渐渐次第转故。<a id="a-17"></a>后六变中。<a id="a-18"></a>如其次第增倍数故。<a id="a-19"></a>如偈后六变如次增倍倍数转故。<a id="a-1A"></a>如是功德烦恼品类。<a id="a-1B"></a>为断不断。<a id="a-1C"></a>唯变作转。<a id="a-1D"></a>不动坏故。<a id="a-1E"></a>如偈不坏患数量为功德变作故如是已说现示功德七变门。<a id="a-1F"></a>次当说现示等量七变门。<a id="a-1G"></a>其相云何。<a id="a-1H"></a>偈曰。</p>
  <p id="a1I">最第一变中　　各上增一千</p>
  <p id="a1J">各下增二万　　等数量渐转</p>
  <p id="a1K">后六变如次　　增倍倍数转</p>
  <p id="a1L">无断障差别　　唯对量建立</p>
  <p id="a1M">论曰。<a id="a-1N"></a>第一变中增几数转。<a id="a-1O"></a>谓上转时中。<a id="a-1P"></a>一一位位各增一千。<a id="a-1Q"></a>如次第转。<a id="a-1R"></a>若下转时中。<a id="a-1S"></a>一一位位各增二万。<a id="a-1T"></a>如次第转。<a id="a-1U"></a>如偈最第一变中各上增一千各下增二万故。<a id="a-1V"></a>其数量品有增减不。<a id="a-1W"></a>唯平等量非差别量。<a id="a-1X"></a>如偈等数量渐转故。<a id="a-1Y"></a>后六变中。<a id="a-1Z"></a>如其次第增倍数转。<a id="a-1a"></a>谓一倍故。<a id="a-1b"></a>如偈后六变如次增倍倍数转故。<a id="a-1c"></a>如是七变。<a id="a-1d"></a>亦无照相亦无覆相。<a id="a-1e"></a>唯平等量分分建立。<a id="a-1f"></a>如偈无断障差别唯对量建立故。<a id="a-1g"></a>此中次第功德七变以为其终。<a id="a-1h"></a>应审观察。<a id="a-1i"></a>甚深种子修多罗中。<a id="a-1j"></a>作如是说。<a id="a-1k"></a>明达里藏中唯有三变。<a id="a-1l"></a>以七为量不增不减。<a id="a-1m"></a>譬如七步蛇七叶树法尔道理。<a id="a-1n"></a>初唯染品中染净俱。<a id="a-1o"></a>后唯净品。<a id="a-1p"></a>乃至广说故。</p>
  <p data-pb></p>
  <h2 id="a1q">[(王*昍)/(王*屾)][囗@日]陀尸梵迦诺本王本地大决择分第二十</h2>
  <p id="a1r">如是已说[(王*昍)/(王*屾)][囗@日]陀尸梵迦诺道路大决择分。<a id="a-1s"></a>次当说[(王*昍)/(王*屾)][囗@日]陀尸梵迦诺本王本地大决择分。<a id="a-1t"></a>其相云何。<a id="a-1u"></a>偈曰。</p>
  <p id="a1v">此本王体中　　有三种百变</p>
  <p id="a1w">名次第如前　　等无有差别</p>
  <p id="a1x">论曰。<a id="a-1y"></a>就此本王体中。<a id="a-1z"></a>则有三种百变修行。<a id="a-20"></a>名及次第如前所说。<a id="a-21"></a>如偈此本王体中有三种百变名次第如前等无有差别故。<a id="a-22"></a>如是三变形相如何。<a id="a-23"></a>偈曰。</p>
  <p id="a24">如是三变中　　初各如次第</p>
  <p id="a25">十千百亿数　　后九十九变</p>
  <p id="a26">如次增倍数　　渐渐次第转</p>
  <p id="a27">论曰。<a id="a-28"></a>就过患百变门中。<a id="a-29"></a>上及并下。<a id="a-2A"></a>第一变中增十亿数次第渐转。<a id="a-2B"></a>就功德百变门中。<a id="a-2C"></a>上及并下。<a id="a-2D"></a>第一变中增千亿数次第渐转。<a id="a-2E"></a>就等量百变门中。<a id="a-2F"></a>上并及下。<a id="a-2G"></a>第一变中增百亿数次第渐转。<a id="a-2H"></a>如偈如是三变中初各如次第十千百亿数故。<a id="a-2I"></a>后九十九变中。<a id="a-2J"></a>皆悉各各如其次第增倍数转。<a id="a-2K"></a>如偈后九十九变如次增倍数渐渐次第转故。<a id="a-2L"></a>大海山王地地品类修多罗中。<a id="a-2M"></a>作如是说。<a id="a-2N"></a>如来藏体中有三流转品。<a id="a-2O"></a>以百数为量。<a id="a-2P"></a>无超次第渐渐转去。<a id="a-2Q"></a>如是三中。<a id="a-2R"></a>初功德少其过患多中数量等。<a id="a-2S"></a>后唯功德。<a id="a-2T"></a>乃至广说故。</p>
  <p data-pb></p>
  <h2 id="a2U">[玨/覞]尸梵诺本王道路大决择分第二十一</h2>
  <p id="a2V">如是已说[(王*昍)/(王*屾)][囗@日]陀尸梵迦诺本王本地大决择分。<a id="a-2W"></a>次当说[玨/覞]尸梵诺本王道路大决择分。<a id="a-2X"></a>其相云何。<a id="a-2Y"></a>偈曰。</p>
  <p id="a2Z">本王道路中　　有三种千变</p>
  <p id="a2a">名如前说量　　各初变如次</p>
  <p id="a2b">增百千万亿　　各后一切变</p>
  <p id="a2c">如次倍数转　　住心应观察</p>
  <p id="a2d">论曰。<a id="a-2e"></a>就[玨/覞]尸梵诺本王道路分中。<a id="a-2f"></a>则有三种千变修行。<a id="a-2g"></a>其名次第同前所说。<a id="a-2h"></a>如偈本王道路中有三种千变名如前说量故。<a id="a-2i"></a>如是三种。<a id="a-2j"></a>第一变中如其次第。<a id="a-2k"></a>增百亿千亿万亿数。<a id="a-2l"></a>上下一量渐渐转故。<a id="a-2m"></a>如偈各初变如次增百千万亿故。<a id="a-2n"></a>各后诸变如其次第增倍数转。<a id="a-2o"></a>应审思择。<a id="a-2p"></a>如偈各后一切变如次倍数转住心应观察故。<a id="a-2q"></a>则修多罗中。<a id="a-2r"></a>作如是说。<a id="a-2s"></a>如来藏佛上下门中。<a id="a-2t"></a>有三种修行。<a id="a-2u"></a>数以千为量。<a id="a-2v"></a>如是三品。<a id="a-2w"></a>以多亿转出生增长广大周遍法门海藏。<a id="a-2x"></a>乃至广说故。</p>
  <p data-pb></p>
  <h2 id="a2y">摩诃[玨/覞]尸梵诺母原主天王大决择分第二十二</h2>
  <p id="a2z">如是已说[玨/覞]尸梵诺本王道路大决择分。<a id="a-30"></a>次当说摩诃[玨/覞]尸梵诺母原主天王大决择分。<a id="a-31"></a>其相云何。<a id="a-32"></a>偈曰。</p>
  <p id="a33">摩诃天王中　　有三种亿变</p>
  <p id="a34">名次第如前　　各初变如次</p>
  <p id="a35">一二三十方　　世界数量转</p>
  <p id="a36">所余一切变　　如次倍数转</p>
  <p id="a37">论曰。<a id="a-38"></a>就摩诃主天王体中。<a id="a-39"></a>则有三种亿变修行。<a id="a-3A"></a>名字次第同前所说。<a id="a-3B"></a>如偈摩诃天王中有三种亿变名次第如前故。<a id="a-3C"></a>如是三种。<a id="a-3D"></a>第一变中如其次第。<a id="a-3E"></a>增一十方二十方三十方数转。<a id="a-3F"></a>如偈各初变如次一二三十方世界数量转故。<a id="a-3G"></a>余一切变如其次第倍数转故如偈所余一切变如次倍数转故。<a id="a-3H"></a>总字法转大轮修多罗中。<a id="a-3I"></a>作如是说。<a id="a-3J"></a>佛陀摩诃本藏王地地中。<a id="a-3K"></a>则有三行。<a id="a-3L"></a>云何为三。<a id="a-3M"></a>一者下亿转行。<a id="a-3N"></a>二者中亿转行。<a id="a-3O"></a>三者上亿转行。<a id="a-3P"></a>初行出生一大方界量下眷属海。<a id="a-3Q"></a>中行出生二大方界量等俱转海。<a id="a-3R"></a>后行出生三大方界量上眷属海。<a id="a-3S"></a>乃至广说故。</p>
  <p data-pb></p>
  <h2 id="a3T">一种功德纯纯无杂大圆满地道路大决择分第二十三</h2>
  <p id="a3U">如是已说摩诃[玨/覞]尸梵诺母原主天王大决择分。<a id="a-3V"></a>次当说一种功德纯纯无杂大圆满地道路大决择分。<a id="a-3W"></a>其相云何。<a id="a-3X"></a>偈曰。</p>
  <p id="a3Y">功德道路中　　有二千五百</p>
  <p id="a3Z">五十法门海　　五十一位中</p>
  <p id="a3a">一一皆各各　　具五十位故</p>
  <p id="a3b">亦一一位中　　有性相本末</p>
  <p id="a3c">一万二百数　　修多罗中说</p>
  <p id="a3d">总一万二千　　七百五十数</p>
  <p id="a3e">取彼总本数　　如法应观察</p>
  <p id="a3f">以如是数量　　为道路分界</p>
  <p id="a3g">论曰。<a id="a-3h"></a>就一种功德纯纯无杂大圆满地道路分中。<a id="a-3i"></a>总有二千五百五十法门大海。<a id="a-3j"></a>甚深甚深广大广大。<a id="a-3k"></a>如偈功德道路中有二千五百五十法门海故。<a id="a-3l"></a>以何义故数如是。<a id="a-3m"></a>成应可了。<a id="a-3n"></a>知所谓五十一种位中。<a id="a-3o"></a>一一各各具五十故。<a id="a-3p"></a>此义云何。<a id="a-3q"></a>所谓五十信心五十念心。<a id="a-3r"></a>乃至五十如来地各差别故。<a id="a-3s"></a>如偈五十一位中一一皆各各具五十位故。<a id="a-3t"></a>故亦一一位位各各具足性相本末之四法故。<a id="a-3u"></a>一万二百数成立而已。<a id="a-3v"></a>如是四事云何差别。<a id="a-3w"></a>谓如其次第不可思议说故。<a id="a-3x"></a>明了现觉说故。<a id="a-3y"></a>能生长因说故。<a id="a-3z"></a>所生长果说故。<a id="a-40"></a>如偈亦一一位中有性相本末一万二百数故。<a id="a-41"></a>若尔此方说文云何通耶。<a id="a-42"></a>谓金刚等地一行三昧修多罗中。<a id="a-43"></a>作如是说。<a id="a-44"></a>无杂无乱一一同同非恶非患吉祥地地轨则门中。<a id="a-45"></a>总有一万二千七百五十法门。<a id="a-46"></a>彼修多罗中如是说者。<a id="a-47"></a>总别总故。<a id="a-48"></a>如偈修多罗中说总一万二千七百五十数取彼总本数如法应观察故。<a id="a-49"></a>今此道路以之为量有别法门。<a id="a-4A"></a>唯以此数为其极量无别法门。<a id="a-4B"></a>如偈以如是数量为道路分界故。</p>
  <p data-pb></p>
  <h2 id="a4C">一种功德摩诃本地明白离恶品藏大决择分第二十四</h2>
  <p id="a4D">如是已说一种功德纯纯无杂大圆满地道路大决择分。<a id="a-4E"></a>次当说一种功德摩诃本地明白离恶品藏大决择分。<a id="a-4F"></a>其相云何。<a id="a-4G"></a>偈曰。</p>
  <p id="a4H">本地品藏中　　有一亿三万</p>
  <p id="a4I">七千五百数　　广大法门海</p>
  <p id="a4J">前说诸位中　　一一皆各各</p>
  <p id="a4K">摄别五十位　　法门如是广</p>
  <p id="a4L">性相本末四　　例此广通达</p>
  <p id="a4M">论曰。<a id="a-4N"></a>就一种功德摩诃本地明白离恶品藏中。<a id="a-4O"></a>总有一亿三万七千五百数广大法门海。<a id="a-4P"></a>甚深甚深周遍周遍。<a id="a-4Q"></a>如偈本地品藏中有一亿三万七千五百数广大法门海故。<a id="a-4R"></a>以何义故数如是成。<a id="a-4S"></a>如前所说一切位中。<a id="a-4T"></a>一一各各摄差别转五十位故。<a id="a-4U"></a>法门之海如是广大。<a id="a-4V"></a>如偈前说诸位中一一皆各各摄别五十位法门如是广故。<a id="a-4W"></a>性相本末四种事中。<a id="a-4X"></a>以例配当。<a id="a-4Y"></a>更复增数转胜广大。<a id="a-4Z"></a>应审思择如偈性相本末四例此广通达故。</p>
  <p data-pb></p>
  <h2 id="a4a">摩诃本地具足品藏非患道路大决择分第二十五</h2>
  <p id="a4b">如是已说一种功德摩诃本地明白离恶品藏大决择分。<a id="a-4c"></a>次当说摩诃本地具足品藏非患道路大决择分。<a id="a-4d"></a>其相云何。<a id="a-4e"></a>偈曰。</p>
  <p id="a4f">本地道路中　　则有二种门</p>
  <p id="a4g">谓横转竖转　　以之为门量</p>
  <p id="a4h">论曰。<a id="a-4i"></a>就摩诃本地具足品藏非患道路分中。<a id="a-4j"></a>则有二门。<a id="a-4k"></a>云何为二。<a id="a-4l"></a>一者横转遍到俱行门。<a id="a-4m"></a>二者竖转无杂一路门。<a id="a-4n"></a>是名为二。<a id="a-4o"></a>如是二门以为门量。<a id="a-4p"></a>如偈本地道路中则有二种门。<a id="a-4q"></a>谓横转竖转以之为门量故。<a id="a-4r"></a>且横转门形相如何。<a id="a-4s"></a>偈曰。</p>
  <p id="a4t">四种事位中　　有总及别中</p>
  <p id="a4u">各增十重转　　无前后一时</p>
  <p id="a4v">其法门数量　　例前应了知</p>
  <p id="a4w">论曰。<a id="a-4x"></a>今此偈中为明何义。<a id="a-4y"></a>为欲现示性相本末四种事中。<a id="a-4z"></a>各各有总别之位中。<a id="a-50"></a>一一位位皆悉各各增十重数。<a id="a-51"></a>无前无后一时俱转。<a id="a-52"></a>则是横转遍到俱行门形相故。<a id="a-53"></a>如偈四种事位中有总及别中各增十重转无前后一时故。<a id="a-54"></a>此中数量亦复转胜超过前量。<a id="a-55"></a>配例应了。<a id="a-56"></a>如偈其法门数量例前应了知故。<a id="a-57"></a>如是已说横转遍到俱行门。<a id="a-58"></a>次当说竖转无杂一路门。<a id="a-59"></a>其相云何。<a id="a-5A"></a>偈曰。</p>
  <p id="a5B">前说诸位中　　如次不超过</p>
  <p id="a5C">各增十重转　　一明究竟故</p>
  <p id="a5D">论曰。<a id="a-5E"></a>今此偈中为明何义。<a id="a-5F"></a>为欲现示如前所说总别位中。<a id="a-5G"></a>如其次第无有超过。<a id="a-5H"></a>一一各各增十重转。<a id="a-5I"></a>一事明了一事究竟。<a id="a-5J"></a>亦无杂乱亦无合集。<a id="a-5K"></a>一向明转竖转无杂一路门形相故。<a id="a-5L"></a>如偈前说诸位中如次不超过各增十重转一明究竟故。<a id="a-5M"></a>故大金刚宝王法界印藏修多罗中。<a id="a-5N"></a>作如是说。<a id="a-5O"></a>复次文殊师利。<a id="a-5P"></a>宝王道品者。<a id="a-5Q"></a>以二事转。<a id="a-5R"></a>云何为二。<a id="a-5S"></a>一者一区转。<a id="a-5T"></a>二者具面转。<a id="a-5U"></a>言一区者。<a id="a-5V"></a>道虽广多先一道量。<a id="a-5W"></a>永究竟故。<a id="a-5X"></a>言具面者。<a id="a-5Y"></a>所有诸道一时行故。<a id="a-5Z"></a>乃至广说故。</p>
  <p data-pb></p>
  <h2 id="a5a">摩诃宝轮王广大圆满无上地地大决择分第二十六</h2>
  <p id="a5b">如是已说摩诃本地具足品藏非患道路大决择分。<a id="a-5c"></a>次当说摩诃宝轮王广大圆满无上地地大决择分。<a id="a-5d"></a>其相云何。<a id="a-5e"></a>偈曰。</p>
  <p id="a5f">总别无尽故　　建立本法体</p>
  <p id="a5g">论曰。<a id="a-5h"></a>今此偈中为明何义。<a id="a-5i"></a>为欲现示本法体中以总摄别以别摄总。<a id="a-5j"></a>以总摄总以别摄别。<a id="a-5k"></a>能摄所摄无有穷尽。<a id="a-5l"></a>法门大海甚深广大。<a id="a-5m"></a>义理诠趣周遍圆满。<a id="a-5n"></a>究竟自在故。<a id="a-5o"></a>如偈总别无尽故建立本法体故。<a id="a-5p"></a>摩诃衍地藏无上极说不可思议心地品论修多罗中。<a id="a-5q"></a>作如是说。<a id="a-5r"></a>宝山海中同类无尽别类无尽具足圆满。<a id="a-5s"></a>无有穷尽无有始终。<a id="a-5t"></a>无有边际无有分界。<a id="a-5u"></a>亦广大相亦小狭相。<a id="a-5v"></a>乃至广说故。</p>
 </body>
</html>