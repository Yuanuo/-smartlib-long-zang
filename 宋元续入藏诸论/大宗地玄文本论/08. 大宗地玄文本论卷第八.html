<!DOCTYPE html>
<html>
<head>
  <meta charset="utf-8"/>
  <meta name="author" content="马鸣菩萨/古印度"/>
  <meta name="library" content="龙藏"/>
  <meta name="catalog" content="龙藏/宋元续入藏诸论"/>
  <title>大宗地玄文本论卷第八</title>
</head>
<body>
  <h1 class="head">大宗地玄文本论卷第八</h1>
  <h2>校量功德赞叹信行现示利益大决择分第三十七</h2>
  <p>如是已说大不可思议重重不可称量阿说本王大决择分。次当说校量功德赞叹信行现示利益大决择分。其相云何。偈曰。</p>
  <p class="l-js-5c">譬如盛火聚　　虽有极远处</p>
  <p class="l-js-5c">以光明势力　　能破远方闇</p>
  <p class="l-js-5c">此玄文本论　　亦复如如是</p>
  <p class="l-js-5c">若有众生类　　同世界共住</p>
  <p class="l-js-5c">虽未得见学　　此论火光明</p>
  <p class="l-js-5c">能破远众生　　心相不觉闇</p>
  <p class="l-js-5c">令得觉知明　　随分伏其染</p>
  <p class="l-js-5c">譬如盛火聚　　转胜近其处</p>
  <p class="l-js-5c">光明渐渐了　　能破闇更增</p>
  <p class="l-js-5c">此玄文本论　　亦复如如是</p>
  <p class="l-js-5c">若有众生类　　同一国共住</p>
  <p class="l-js-5c">虽未得见学　　此论火光明</p>
  <p class="l-js-5c">除众生无知　　转转令分明</p>
  <p class="l-js-5c">譬如盛火聚　　转转近其处</p>
  <p class="l-js-5c">光明耀更增　　此玄文本论</p>
  <p class="l-js-5c">亦复如如是　　若有众生类</p>
  <p class="l-js-5c">同一城共住　　虽未得见学</p>
  <p class="l-js-5c">此论火光明　　除众生无知</p>
  <p class="l-js-5c">转转更分明　　譬如盛火聚</p>
  <p class="l-js-5c">更转近其处　　光明重重增</p>
  <p class="l-js-5c">暖气温其身　　此玄文本论</p>
  <p class="l-js-5c">亦复如如是　　若有众生类</p>
  <p class="l-js-5c">同一家共住　　虽未得见学</p>
  <p class="l-js-5c">此论火光明　　除心惑护身</p>
  <p class="l-js-5c">转转增长故　　譬如有一人</p>
  <p class="l-js-5c">得彼大火聚　　此人则便得</p>
  <p class="l-js-5c">六种大利益　　谓能塞寒气</p>
  <p class="l-js-5c">能成熟资具　　不入毒虫等</p>
  <p class="l-js-5c">破闇常明了　　随请人普施</p>
  <p class="l-js-5c">焚烧秽粪等　　此玄文本论</p>
  <p class="l-js-5c">亦复如如是　　若有众生类</p>
  <p class="l-js-5c">得此玄文论　　此人即便得</p>
  <p class="l-js-5c">六种大利益　　谓禁烦恼军</p>
  <p class="l-js-5c">成就功德品　　不入邪魔众</p>
  <p class="l-js-5c">破无明品类　　般若慧现前</p>
  <p class="l-js-5c">贫穷佛法财　　来乞求众生</p>
  <p class="l-js-5c">随顺普施与　　烧灭烦恼粪</p>
  <p>比如有妙华　　[(糸*昌)/立]水深池中</p>
  <p class="l-js-5c">名曰青莲华　　有人刹那中</p>
  <p class="l-js-5c">见此莲华相　　一百七日中</p>
  <p class="l-js-5c">其眼根清白　　终日无晦浊</p>
  <p class="l-js-5c">此玄文本论　　亦复如如是</p>
  <p class="l-js-5c">若有众生类　　虽不知此论</p>
  <p class="l-js-5c">文义之大海　　而目见此论</p>
  <p class="l-js-5c">其眼根清净　　见三世诸佛</p>
  <p class="l-js-5c">有作方便目　　比如有天鼓</p>
  <p class="l-js-5c">悬圆生树顶　　名曰妙声觉</p>
  <p class="l-js-5c">无量天女子　　闻此鼓音已</p>
  <p class="l-js-5c">二千七日中　　其耳根清速</p>
  <p class="l-js-5c">无塞隔之事　　此玄文本论</p>
  <p class="l-js-5c">亦复如如是　　若有众生类</p>
  <p class="l-js-5c">虽不知文义　　而耳闻此论</p>
  <p class="l-js-5c">其耳根清净　　闻诸佛梵响</p>
  <p class="l-js-5c">有作方便耳　　比如有妙药</p>
  <p class="l-js-5c">生雪山之顶　　名曰上味常</p>
  <p class="l-js-5c">有人取此药　　著其舌之原</p>
  <p class="l-js-5c">身香极芬芬　　不承用饮食</p>
  <p class="l-js-5c">其命极长远　　亦飞腾虚空</p>
  <p class="l-js-5c">此玄文本论　　亦复如如是</p>
  <p class="l-js-5c">若有众生类　　此论中一字</p>
  <p class="l-js-5c">一句若一行　　若一决择分</p>
  <p class="l-js-5c">若一卷之量　　以舌经读诵</p>
  <p class="l-js-5c">虽不知义理　　而获得一切</p>
  <p class="l-js-5c">诸修多罗海　　经读诵功德</p>
  <p class="l-js-5c">比如有菩萨　　名曰不思议</p>
  <p class="l-js-5c">大力解脱者　　此菩萨大士</p>
  <p class="l-js-5c">神通自在故　　于一切所作</p>
  <p class="l-js-5c">皆无所障碍　　随应悉现前</p>
  <p class="l-js-5c">此玄文本论　　亦复如如是</p>
  <p class="l-js-5c">若有诸众生　　观达其义理</p>
  <p class="l-js-5c">觉悟文下诠　　通达一切法</p>
  <p class="l-js-5c">皆无所障碍　　一一觉分明</p>
  <p class="l-js-5c">比如有神王　　名曰大安乐</p>
  <p class="l-js-5c">有人须小具　　祀祠此神王</p>
  <p class="l-js-5c">出兴七宝藏　　令得大安乐</p>
  <p class="l-js-5c">此玄文本论　　亦复如如是</p>
  <p class="l-js-5c">若有一男女　　此玄文本论</p>
  <p class="l-js-5c">勤受取读诵　　有人须小具</p>
  <p class="l-js-5c">专心供此人　　即得无穷尽</p>
  <p class="l-js-5c">福德智慧宝　　无所疑畏心</p>
  <p class="l-js-5c">比如有妙香　　名曰芬满布</p>
  <p class="l-js-5c">有人持此香　　游行于远方</p>
  <p class="l-js-5c">其经过处处　　七七日中间</p>
  <p class="l-js-5c">有香气不尽　　此玄文本论</p>
  <p class="l-js-5c">亦复如如是　　若有一男女</p>
  <p class="l-js-5c">荷担此论部　　游行于远方</p>
  <p class="l-js-5c">若度大海水　　所有诸众生</p>
  <p class="l-js-5c">皆得大利益　　若度山野等</p>
  <p class="l-js-5c">所有诸众生　　亦得大利益</p>
  <p class="l-js-5c">譬如有妙珠　　名曰如意宝</p>
  <p class="l-js-5c">随此珠住处　　无量眷属玉</p>
  <p class="l-js-5c">遍周匝围绕　　此玄文本论</p>
  <p class="l-js-5c">亦复如如是　　随其住止处</p>
  <p class="l-js-5c">有十方世界　　尘量大神王</p>
  <p class="l-js-5c">一一大神王　　各率十方界</p>
  <p class="l-js-5c">尘数眷属神　　守护此论珠</p>
  <p class="l-js-5c">若灭正法时　　作微尘散坏</p>
  <p class="l-js-5c">所有诸神王　　发大声哭涕</p>
  <p class="l-js-5c">随尘所住处　　往诣常守护</p>
  <p class="l-js-5c">受持此论者　　如是数量神</p>
  <p class="l-js-5c">若生若死后　　常不离守护</p>
  <p class="l-js-5c">功德虽无量　　而略说如是</p>
  <h2>校量过患呵责诽谤现示罪业大决择分第三十八</h2>
  <p>如是已说校量功德赞叹信行现示利益大决择分。次当说校量过患呵责诽谤现示罪业大决择分。其相云何。偈曰。</p>
  <p class="l-js-5c">譬如有一山　　名曰宝轮上</p>
  <p class="l-js-5c">此山具七宝　　更无有穷尽</p>
  <p class="l-js-5c">贫穷求宝类　　无量无边数</p>
  <p class="l-js-5c">有珠能禁宝　　名曰顶玻璃</p>
  <p class="l-js-5c">若人有此珠　　则能取七宝</p>
  <p class="l-js-5c">远离贫穷苦　　获得大安乐</p>
  <p class="l-js-5c">若人无此珠　　不能宝禁故</p>
  <p class="l-js-5c">终日不能得　　问所以者何</p>
  <p class="l-js-5c">若无珠人诣　　唯见虎狼熊</p>
  <p class="l-js-5c">及赤蛇青蛇　　种种杂毒虫</p>
  <p class="l-js-5c">终不见珍宝　　以见毒类故</p>
  <p class="l-js-5c">其心极疑怖　　狂乱而驰走</p>
  <p class="l-js-5c">乃至于死灭　　珍宝自然有</p>
  <p class="l-js-5c">而彼求珍人　　福薄罪重故</p>
  <p class="l-js-5c">终不能见得　　众生亦如是</p>
  <p class="l-js-5c">善根甚深人　　捧坚固信珠</p>
  <p class="l-js-5c">入大乘深海　　取功德之宝</p>
  <p class="l-js-5c">出生死苦轮　　善根微薄人</p>
  <p class="l-js-5c">得见甚深论　　无实信心故</p>
  <p class="l-js-5c">依正作邪解　　受苦轮无期</p>
  <p class="l-js-5c">譬如生盲人　　得妙庄严具</p>
  <p class="l-js-5c">无有欢乐事　　痴人亦如是</p>
  <p class="l-js-5c">虽得甚深论　　其愚痴极故</p>
  <p class="l-js-5c">不觉出世宝　　无有学习心</p>
  <p class="l-js-5c">譬如居井龙　　从流水至海</p>
  <p class="l-js-5c">大迷大乱故　　谤海而命终</p>
  <p class="l-js-5c">痴人亦如是　　自所习坚执</p>
  <p class="l-js-5c">定一不移转　　闻未曾有法</p>
  <p class="l-js-5c">大迷大乱故　　诽谤其广大</p>
  <p class="l-js-5c">堕落恶道中　　无有出离期</p>
  <p class="l-js-5c">若有众生类　　见闻斯论教</p>
  <p class="l-js-5c">不信心诽谤　　此人则诽谤</p>
  <p class="l-js-5c">三世一切佛　　三世诸法藏</p>
  <p class="l-js-5c">三世诸僧海　　此人所得罪</p>
  <p class="l-js-5c">无量无量数　　不能知边际</p>
  <p class="l-js-5c">十方界尘量　　诸佛大菩萨</p>
  <p class="l-js-5c">一时悉出现　　宣说如是量</p>
  <p class="l-js-5c">法门之大海　　专教化此人</p>
  <p class="l-js-5c">经过无量劫　　终不能教化</p>
  <p class="l-js-5c">问所以者何　　唯宣说此法</p>
  <p class="l-js-5c">无余别道故　　如是众生类</p>
  <p class="l-js-5c">十方界尘量　　诸佛大菩萨</p>
  <p class="l-js-5c">以大神通力　　向未来远劫</p>
  <p class="l-js-5c">观察其限界　　无觉道之期</p>
  <p class="l-js-5c">问所以者何　　不学三十四</p>
  <p class="l-js-5c">大金刚轨则　　到大涅槃岸</p>
  <p class="l-js-5c">无有是处故　　是故诸行者</p>
  <p class="l-js-5c">以勤修方便　　应观其法海</p>
  <p class="l-js-5c">不能达其原　　妄生诽谤心</p>
  <p class="l-js-5c">堕落恶道中　　无有出离期</p>
  <p class="l-js-5c">决定不应作　　决定不应作</p>
  <p class="l-js-5c">罪业虽无量　　而略说如是</p>
  <h2>现示本因决定证成除疑生信大决择分第三十九</h2>
  <p>如是已说校量过患呵责诽谤现示罪业大决择分。次当说现示本因决定证成除疑生信大决择分。其相云何。偈曰。</p>
  <p class="l-js-7c">我于往昔无量劫　　随世尊修菩萨行</p>
  <p class="l-js-7c">一时世尊王家奴　　国名金水其王名</p>
  <p class="l-js-7c">宝金轮藏此大王　　有三十亿奴婢类</p>
  <p class="l-js-7c">有六十亿大白马　　金银等宝亦无尽</p>
  <p class="l-js-7c">有最下奴名常信　　于中大王告常信</p>
  <p class="l-js-7c">汝受此六十亿马　　不离守护令无伤</p>
  <p class="l-js-7c">尔时彼奴受诸马　　常恒不离无伤护</p>
  <p class="l-js-7c">如是六十亿白马　　经一日食百两金</p>
  <p class="l-js-7c">时常信作如是念　　我身唯一马众多</p>
  <p class="l-js-7c">难哉难哉无伤畜　　此诸马恶驰难禁</p>
  <p class="l-js-7c">今何方便能护持　　常信作是念已讫</p>
  <p class="l-js-7c">则便依师学术方　　术力变作万白马</p>
  <p>六十亿白马中中　　[(〦/日)/(山/大)][(〦/日)/(山/大)][打-丁+咒][打-丁+咒]立化马</p>
  <p class="l-js-7c">发大声作如是唱　　马马皆悉作礼拜</p>
  <p class="l-js-7c">尔时有中中化马　　皆悉先前作礼拜</p>
  <p class="l-js-7c">余诸马皆随礼拜　　作如是事已讫后</p>
  <p class="l-js-7c">化马责小咎皆杀　　诸马更皆伏从化</p>
  <p class="l-js-7c">常信所愿悉成就　　都无所忧怪之心</p>
  <p class="l-js-7c">常信更复作是念　　此诸马皆从我化</p>
  <p class="l-js-7c">除其为资具黄金　　造作善业易秽报</p>
  <p class="l-js-7c">告诸马作如是唱　　谛听谛听诸畜生</p>
  <p class="l-js-7c">我身并及汝等身　　于过去世心负悔</p>
  <p class="l-js-7c">具作一切恶业障　　亦奴亦马生此处</p>
  <p class="l-js-7c">恒一切时不自在　　病苦所逼饥寒乱</p>
  <p class="l-js-7c">一时不得其安乐　　若此生中不作善</p>
  <p class="l-js-7c">后世亦受如是报　　去去无有出离期</p>
  <p class="l-js-7c">如宜汝等诸畜生　　除自资具供德处</p>
  <p class="l-js-7c">须臾饥渴感长乐　　我人有思心欲修</p>
  <p class="l-js-7c">无其闲闲空过时　　况汝等畜生之身</p>
  <p class="l-js-7c">形秽心浊修何时　　如宜从我化无逆</p>
  <p class="l-js-7c">其国中有殊胜鸟　　名曰雅音声觉悟</p>
  <p class="l-js-7c">此鸟声不可思议　　人闻其音大悲慨</p>
  <p class="l-js-7c">尔时彼六十亿马　　闻常信所语已讫</p>
  <p class="l-js-7c">一时发大声悲哭　　至十日量无休息</p>
  <p class="l-js-7c">如是诸马其声响　　与雅音声觉悟鸟</p>
  <p class="l-js-7c">平等平等无差别　　尔时常信马皆喜</p>
  <p class="l-js-7c">百两金分为二分　　一分以为生长具</p>
  <p class="l-js-7c">一分以为福田分　　福田分五十两金</p>
  <p class="l-js-7c">造作一金刚佛像　　总有六十亿佛像</p>
  <p class="l-js-7c">最上第一大白马　　名曰长严杂色见</p>
  <p class="l-js-7c">常信及诸马皆死　　第二生中皆悉人</p>
  <p class="l-js-7c">同一眷属不相离　　出家学道勤修行</p>
  <p class="l-js-7c">彼六十亿出家人　　皆名马鸣无别名</p>
  <p class="l-js-7c">从过去立名字故　　过去常信今释迦</p>
  <p class="l-js-7c">彼时六十亿白马　　今时六十亿马鸣</p>
  <p class="l-js-7c">最第一马杂色见　　今时中我身而已</p>
  <p class="l-js-7c">第三生中亦人身　　随世尊行菩萨行</p>
  <p class="l-js-7c">第四生中亦得人　　随世尊习忍辱行</p>
  <p class="l-js-7c">转转经过五百生　　次生中嗔因缘故</p>
  <p class="l-js-7c">得重蛇身受大苦　　次生中受大鱼身</p>
  <p class="l-js-7c">次生中亦得蛇身　　以蛇身诣世尊所</p>
  <p class="l-js-7c">投体忏悔发惭愧　　以偈表意发大心</p>
  <p class="l-js-7c">次生中得人同分　　随世尊发愿系属</p>
  <p class="l-js-7c">则世尊作如是愿　　我若成觉道圆满</p>
  <p class="l-js-7c">宣说百亿修多罗　　普利益广略众生</p>
  <p class="l-js-7c">我则作如是誓愿　　造作一百释明论</p>
  <p class="l-js-7c">分利益广略众生　　如次后后经多生</p>
  <p class="l-js-7c">世尊满足行因海　　安住法界山王位</p>
  <p class="l-js-7c">我亦渐渐修因行　　证入第八不动地</p>
  <p class="l-js-7c">我则往诣世尊所　　稽首顶礼立一面</p>
  <p class="l-js-7c">尔时世尊告我言　　我念往昔无量劫</p>
  <p class="l-js-7c">汝我同住一处中　　发愿作系属因缘</p>
  <p class="l-js-7c">如宜汝造作论教　　我灭度后兴正法</p>
  <p class="l-js-7c">我则更顶礼和南　　向世尊作如是白</p>
  <p class="l-js-7c">我今不知作论法　　雅闇都无所觉达</p>
  <p class="l-js-7c">唯愿世尊为迷子　　开晓造作论教法</p>
  <p class="l-js-7c">尔时世尊告我言　　善哉善哉善男子</p>
  <p class="l-js-7c">谛听谛听善思念　　我当为汝分别说</p>
  <p class="l-js-7c">善男子诸佛法藏　　无量无边不说劫</p>
  <p class="l-js-7c">无穷尽亦无分界　　如是无量法藏海</p>
  <p class="l-js-7c">若广说论若略说　　皆通该摄无余持</p>
  <p class="l-js-7c">是名造作论教法　　我亦重疑更作请</p>
  <p class="l-js-7c">法门海无量无边　　我今未满福智海</p>
  <p class="l-js-7c">居学位中未究竟　　皆摄无余持何得</p>
  <p class="l-js-7c">尔时世尊告我言　　法门大海虽无量</p>
  <p class="l-js-7c">有摄无量宗本法　　若具摄此宗本法</p>
  <p class="l-js-7c">是名说摄诸法藏　　我亦更作如是白</p>
  <p class="l-js-7c">云何名为宗本法　　其数几有可知不</p>
  <p class="l-js-7c">尔时世尊告我言　　所言宗本法体者</p>
  <p class="l-js-7c">谓三十四法大海　　若有论者具此法</p>
  <p class="l-js-7c">名言圆满大海论　　若有论者不具者</p>
  <p class="l-js-7c">名言一分小智论　　以如是大要因缘</p>
  <p class="l-js-7c">我今依三十四法　　该摄安立无余说</p>
  <p class="l-js-7c">因缘品类虽无量　　而总言略说如是</p>
  <h2>劝持流通发大愿海大决择分第四十</h2>
  <p>如是已说现示本因决定证成除疑生信大决择分。次当说劝持流通发大愿海大决择分。其相云何。偈曰。</p>
  <p class="l-js-7c">愿此圆满大海论　　遍不思议尘刹中</p>
  <p class="l-js-7c">出生无量般若日　　消除无边无明闇</p>
  <p class="l-js-7c">转作三宝之大海　　无非法而功德藏</p>
  <p class="l-js-7c">非请感周遍相应　　非劝策自然成就</p>
</body></html>