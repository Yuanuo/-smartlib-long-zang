<!doctype html>
<html id="z3IBWDG1DV" data-ver="488">
 <head>
  <meta charset="utf-8">
  <meta author="马鸣菩萨">
  <meta library="龙藏">
  <meta catalog="宋元续入藏诸论">
  <meta period="unknown">
 </head>
 <body>
  <h1 id="a1">大宗地玄文本论卷第三</h1>
  <h2 id="a2">大海部藏道路大决择分第七</h2>
  <p id="a3">如是已说独一山王摩诃山王大决择分。<a id="a-4"></a>次当说大海部藏道路大决择分。<a id="a-5"></a>其相云何。<a id="a-6"></a>偈曰。</p>
  <p id="a7">大海部藏中　　总有十种法</p>
  <p id="a8">谓五种非空　　及五种无常</p>
  <p id="a9">论曰。<a id="a-A"></a>此大海部藏道路分中。<a id="a-B"></a>建立几法为部藏量。<a id="a-C"></a>所谓建立十种法体。<a id="a-D"></a>以为大海部藏分故。<a id="a-E"></a>摩诃衍地修多罗中。<a id="a-F"></a>作如是说。<a id="a-G"></a>俱俱海藏履道分中。<a id="a-H"></a>唯有十法无有余法。<a id="a-I"></a>乃至广说故。<a id="a-J"></a>如偈大海部藏中总有十种法故。<a id="a-K"></a>以何义故有十应知。<a id="a-L"></a>五种非空五种无常。<a id="a-M"></a>各差别故。<a id="a-N"></a>如偈谓五种非空及五种无常故。<a id="a-O"></a>彼十种法。<a id="a-P"></a>其名字相当如何耶。<a id="a-Q"></a>偈曰。</p>
  <p id="aR">离碍及有实　　性火并今光</p>
  <p id="aS">兼深里出兴　　地藏大龙王</p>
  <p id="aT">如是五种名　　非空不共称</p>
  <p id="aU">起持变坏品　　与大力无明</p>
  <p id="aV">如是五种名　　无常不共称</p>
  <p id="aW">各有第一一　　以请气力故</p>
  <p id="aX">立门实本摄　　如法应观察</p>
  <p id="aY">论曰。<a id="a-Z"></a>云何名为五种非空决定住法。<a id="a-a"></a>一者离碍非空决定住法。<a id="a-b"></a>二者有实非空决定住法。<a id="a-c"></a>三者性火非空决定住法。<a id="a-d"></a>四者今光非空决定住法。<a id="a-e"></a>五者深里出兴决定住法。<a id="a-f"></a>是名为五。<a id="a-g"></a>如偈离碍及有实性火并今光兼深里出兴地藏大龙王故。<a id="a-h"></a>如是五名。<a id="a-i"></a>五种非空决定住法。<a id="a-j"></a>不共异转差别名字。<a id="a-k"></a>如偈如是五种名非空不共称故云何名为五种无常虚假转法。<a id="a-l"></a>一者动起无常虚假转法。<a id="a-m"></a>二者止持无常虚假转法。<a id="a-n"></a>三者易变无常虚假转法。<a id="a-o"></a>四者散坏无常虚假转法。<a id="a-p"></a>五者大力无常虚假转法。<a id="a-q"></a>是名为五。<a id="a-r"></a>如偈起持变坏品与大力无明故。<a id="a-s"></a>如是五名。<a id="a-t"></a>五种无常虚假转法。<a id="a-u"></a>不共异转差别名字。<a id="a-v"></a>如偈如是五种名无常不共称故。<a id="a-w"></a>深里大力如是二法。<a id="a-x"></a>气力立门非取实体。<a id="a-y"></a>应审观察。<a id="a-z"></a>如偈各有第一一以请气力故立门实本摄如法应观察故。<a id="a-10"></a>如是已说建立名字不同门。<a id="a-11"></a>次当说所诠义理差别门。<a id="a-12"></a>如是五种非空决定住法。<a id="a-13"></a>各有几数。<a id="a-14"></a>所谓各各有二种故。<a id="a-15"></a>云何名为二种离碍。<a id="a-16"></a>一者守身离碍。<a id="a-17"></a>二者变转离碍。<a id="a-18"></a>言守身离碍者。<a id="a-19"></a>无障碍身常恒决定不失坏故。<a id="a-1A"></a>言变转离碍者。<a id="a-1B"></a>建立万有令自在故。<a id="a-1C"></a>是名为二。<a id="a-1D"></a>云何名为二种有实。<a id="a-1E"></a>一者守身有实。<a id="a-1F"></a>二者变转有实。<a id="a-1G"></a>言守身有实者。<a id="a-1H"></a>常平等身常恒决定不失坏故。<a id="a-1I"></a>言变转有实者。<a id="a-1J"></a>建立差别令安住故。<a id="a-1K"></a>是名为二。<a id="a-1L"></a>云何名为二种性火。<a id="a-1M"></a>一者守身性火。<a id="a-1N"></a>二者变转性火。<a id="a-1O"></a>言守身性火者。<a id="a-1P"></a>明德藏身常恒决定不失坏故。<a id="a-1Q"></a>言变转性火者。<a id="a-1R"></a>尘累俱转随顺成故。<a id="a-1S"></a>是名为二。<a id="a-1T"></a>云何名为二种今光一者守身今光。<a id="a-1U"></a>二者变转今光言守身今光者。<a id="a-1V"></a>始炎炎身决定常恒不失坏故。<a id="a-1W"></a>言变转今光者。<a id="a-1X"></a>随顺流转无所碍故。<a id="a-1Y"></a>是名为二。<a id="a-1Z"></a>云何名为二种深里。<a id="a-1a"></a>一者守身深里。<a id="a-1b"></a>二者变转深里。<a id="a-1c"></a>言守身深里者。<a id="a-1d"></a>离绝中身常恒决定不失坏故。<a id="a-1e"></a>言变转深里者。<a id="a-1f"></a>诸无为中得自在故。<a id="a-1g"></a>是名为二。<a id="a-1h"></a>如前所说。<a id="a-1i"></a>五种无常业用差别。<a id="a-1j"></a>各各如何。<a id="a-1k"></a>所谓如次出生一切无量无边大过患海。<a id="a-1l"></a>皆无余故。<a id="a-1m"></a>住持一切无量无边大过患海。<a id="a-1n"></a>皆无余故。<a id="a-1o"></a>变易一切无量无边大功德海。<a id="a-1p"></a>皆无余故。<a id="a-1q"></a>坏灭一切无量无边大功德海。<a id="a-1r"></a>皆无余故。<a id="a-1s"></a>覆障非德非患中身自在。<a id="a-1t"></a>皆无余故。<a id="a-1u"></a>如是五法。<a id="a-1v"></a>自体及品各各差别。<a id="a-1w"></a>应审观察如是已说所诠义理差别门。<a id="a-1x"></a>次当说依位决定安立门。<a id="a-1y"></a>如前所说。<a id="a-1z"></a>五十一种真金刚位。<a id="a-20"></a>遍几处耶。<a id="a-21"></a>偈曰。</p>
  <p id="a22">如是五十一　　遍于五种处</p>
  <p id="a23">大聪明行者　　能善决择知</p>
  <p id="a24">论曰。<a id="a-25"></a>如前所说。<a id="a-26"></a>五十一位。<a id="a-27"></a>遍离碍等五种处中。<a id="a-28"></a>无所不至无所不通。<a id="a-29"></a>以此义故。<a id="a-2A"></a>大金刚位有五应知。<a id="a-2B"></a>如偈如是五十一遍于五种处故。<a id="a-2C"></a>如是位地利根能知。<a id="a-2D"></a>非钝者境所以者何。<a id="a-2E"></a>极甚深故。<a id="a-2F"></a>极利了故。<a id="a-2G"></a>极秘密故。<a id="a-2H"></a>如偈大聪明行者能善决择知故。<a id="a-2I"></a>亦复处二故位亦二应知。<a id="a-2J"></a>是故具集有十而已。<a id="a-2K"></a>然今所说是变非身。<a id="a-2L"></a>别建立位总几数有。<a id="a-2M"></a>字身差别其相云何。<a id="a-2N"></a>偈曰。</p>
  <p id="a2O">别建立位数　　总有十种焉</p>
  <p id="a2P">渐次及尽余　　不动与俱灭</p>
  <p id="a2Q">一空一有位　　智智断智地</p>
  <p id="a2R">相值兼拨立　　边边转一会</p>
  <p id="a2S">具足此十位　　门界量圆满</p>
  <p id="a2T">论曰。<a id="a-2U"></a>别建立位总有十种。<a id="a-2V"></a>云何为十。<a id="a-2W"></a>一者一向无超渐次位。<a id="a-2X"></a>二者遍究竟尽不尽位。<a id="a-2Y"></a>三者一切中际不动位。<a id="a-2Z"></a>四者双立诸法俱灭位。<a id="a-2a"></a>五者若一空当一有位。<a id="a-2b"></a>六者能断所断悉智位。<a id="a-2c"></a>七者熏力相对相值位。<a id="a-2d"></a>八者随除障处立位位。<a id="a-2e"></a>九者真妄得边有无位。<a id="a-2f"></a>十者诸法一种一会位。<a id="a-2g"></a>是名为十。<a id="a-2h"></a>如偈别建立位数总有十种焉。<a id="a-2i"></a>渐次及尽余不动与俱灭。<a id="a-2j"></a>一空一有位智智断智地。<a id="a-2k"></a>相值兼拨立边边转一会故。<a id="a-2l"></a>随有一别建立彼总。<a id="a-2m"></a>必当具足一切别位。<a id="a-2n"></a>方得建立大总位耶。<a id="a-2o"></a>必当具别总得成故。<a id="a-2p"></a>如偈具足此十位门界量圆满故。<a id="a-2q"></a>如是十种别相之位。<a id="a-2r"></a>遍于几处。<a id="a-2s"></a>遍五处故。<a id="a-2t"></a>所谓转摄五种处中。<a id="a-2u"></a>各具五十一金刚位。<a id="a-2v"></a>经过诸位亦有十种别相位故。<a id="a-2w"></a>大总相位总有几数。<a id="a-2x"></a>遍几处耶偈曰。</p>
  <p id="a2y">总位有三种　　谓上中下故</p>
  <p id="a2z">唯遍五种处　　非余位应知</p>
  <p id="a30">论曰。<a id="a-31"></a>大性总地根本体位。<a id="a-32"></a>总有三种。<a id="a-33"></a>云何为三。<a id="a-34"></a>一者趣高上上转去位。<a id="a-35"></a>二者自然安住中中位。<a id="a-36"></a>三者向焉下下转去位。<a id="a-37"></a>是名为三。<a id="a-38"></a>如偈总位有三种。<a id="a-39"></a>谓上中下故故如是三总随别有有。<a id="a-3A"></a>唯遍转五非所余位。<a id="a-3B"></a>应审观察。<a id="a-3C"></a>如偈唯遍五种处非余位应知故。<a id="a-3D"></a>如是已说依位决定安立门。<a id="a-3E"></a>次当说依位法数具阙门。<a id="a-3F"></a>如前所说。<a id="a-3G"></a>十种本法守转二种。<a id="a-3H"></a>金刚位中为尽不尽。<a id="a-3I"></a>谓若守位中。<a id="a-3J"></a>唯具德五无所余五。<a id="a-3K"></a>若转位中。<a id="a-3L"></a>十法具足无所阙失。<a id="a-3M"></a>以此义故。<a id="a-3N"></a>总别二门有无亦了。<a id="a-3O"></a>如是已说依位法数具阙门。<a id="a-3P"></a>次当说德患对量现宗门。<a id="a-3Q"></a>其相云何。<a id="a-3R"></a>偈曰。</p>
  <p id="a3S">起性止及今　　变空坏并实</p>
  <p id="a3T">力龙如次对　　有似而取多</p>
  <p id="a3U">论曰。<a id="a-3V"></a>治障照覆对量形相。<a id="a-3W"></a>如其次第动起无常。<a id="a-3X"></a>性火住法止持无常。<a id="a-3Y"></a>今光住法易变无常。<a id="a-3Z"></a>离碍住法散坏无常。<a id="a-3a"></a>有实住法大力无常。<a id="a-3b"></a>出兴龙王以之为量。<a id="a-3c"></a>如偈起性止及今变空坏并实力龙如次对故。<a id="a-3d"></a>如是对量。<a id="a-3e"></a>一向转耶。<a id="a-3f"></a>俱量转耶。<a id="a-3g"></a>俱量应知。<a id="a-3h"></a>如偈有似而取多故。<a id="a-3i"></a>如是已说德患对量现宗门。<a id="a-3j"></a>次当说随次别释广说门。<a id="a-3k"></a>且离碍门安布形相现示云何。<a id="a-3l"></a>主伴治障当如何耶。<a id="a-3m"></a>偈曰。</p>
  <p id="a3n">离碍身体中　　有五十一位</p>
  <p id="a3o">五十一位中　　有三种总相</p>
  <p id="a3p">三种总相中　　有十种别相</p>
  <p id="a3q">初五十一中　　一一皆各各</p>
  <p id="a3r">具足十本数　　最初主后伴</p>
  <p id="a3s">次初主后伴　　如次应观察</p>
  <p id="a3t">论曰。<a id="a-3u"></a>就离碍中。<a id="a-3v"></a>有五十一种金刚位。<a id="a-3w"></a>就此位中。<a id="a-3x"></a>有三种根本总相位。<a id="a-3y"></a>就此总中。<a id="a-3z"></a>有十种分离别相位。<a id="a-40"></a>如偈离碍身体中有五十一位。<a id="a-41"></a>五十一位中有三种总相。<a id="a-42"></a>三种总相中有十种别相故。<a id="a-43"></a>金刚诸位一一位中皆具本数。<a id="a-44"></a>如偈初五十一中一一皆各各具足十本数故。<a id="a-45"></a>主伴各二。<a id="a-46"></a>云何二主。<a id="a-47"></a>一者主主。<a id="a-48"></a>二者伴主。<a id="a-49"></a>云何二伴。<a id="a-4A"></a>一者伴伴。<a id="a-4B"></a>二者主伴。<a id="a-4C"></a>言主主者。<a id="a-4D"></a>是离碍故。<a id="a-4E"></a>言伴主者。<a id="a-4F"></a>第二转故。<a id="a-4G"></a>言伴伴者。<a id="a-4H"></a>除五本法余眷属故。<a id="a-4I"></a>言主伴者。<a id="a-4J"></a>除其离碍余四法故。<a id="a-4K"></a>如偈最初主后伴次初主后伴如次应观察故。<a id="a-4L"></a>三种总相金刚位中。<a id="a-4M"></a>云何安立。<a id="a-4N"></a>谓初信心以为其始。<a id="a-4O"></a>后[襌-(田/十)+(王*寸)]陀地以为其终。<a id="a-4P"></a>次第渐转。<a id="a-4Q"></a>是故建立趣高上上转去位。<a id="a-4R"></a>后[襌-(田/十)+(王*寸)]陀地以为其始。<a id="a-4S"></a>第一信心以为其终。<a id="a-4T"></a>次第渐转。<a id="a-4U"></a>是故建立向焉下下转去位。<a id="a-4V"></a>上下二门位位各各离边中道决定安立。<a id="a-4W"></a>是故建立自然安住中中位。<a id="a-4X"></a>以此义故十种别相唯有上下不有中焉。<a id="a-4Y"></a>且依上门建立十位。<a id="a-4Z"></a>形相云何。<a id="a-4a"></a>偈曰。</p>
  <p id="a4b">信五事已经　　至后后位故</p>
  <p id="a4c">一事究竟故　　一味中转故</p>
  <p id="a4d">治障一灭故　　治障不俱故</p>
  <p id="a4e">以智断智故　　上下相照故</p>
  <p id="a4f">本无今有故　　治障自辨故</p>
  <p id="a4g">无别一转故　　如次应观察</p>
  <p id="a4h">论曰。<a id="a-4i"></a>依趣高上上转去门见十别位形相如何。<a id="a-4j"></a>谓以五种非空住法。<a id="a-4k"></a>对治五种虚假转法。<a id="a-4l"></a>如其次第无有超过。<a id="a-4m"></a>渐渐转故。<a id="a-4n"></a>建立一向无超渐次位。<a id="a-4o"></a>如偈信五事已经至后后位故。<a id="a-4p"></a>故以五事治五事随其所应一究竟故建立遍究竟尽不尽位。<a id="a-4q"></a>如偈一事究竟故。<a id="a-4r"></a>故以五事治五事。<a id="a-4s"></a>不增不减不大不小一味平等中道实相故。<a id="a-4t"></a>建立一切中际不动位。<a id="a-4u"></a>如偈一味中转故。<a id="a-4v"></a>故以五事治五事。<a id="a-4w"></a>随障灭时其智慧体则便灭故。<a id="a-4x"></a>建立双立诸法俱灭位。<a id="a-4y"></a>如偈治障一灭故。<a id="a-4z"></a>故以五事治五事。<a id="a-50"></a>治起无障障起无治。<a id="a-51"></a>不能亲近不能俱行不能及达故。<a id="a-52"></a>建立若一空当一有位。<a id="a-53"></a>如偈治障不俱故。<a id="a-54"></a>故以五事治五事。<a id="a-55"></a>治胜气力变一切障为治眷属。<a id="a-56"></a>亦以胜力断眷属故。<a id="a-57"></a>建立能断所断悉智位。<a id="a-58"></a>如偈以智断智故。<a id="a-59"></a>故以五事治五事。<a id="a-5A"></a>随其所应上位下位互相照达。<a id="a-5B"></a>随其所应断除障故。<a id="a-5C"></a>建立熏力相对相值位。<a id="a-5D"></a>如偈上下相照故。<a id="a-5E"></a>故以五事治五。<a id="a-5F"></a>事随所断障虚妄无本。<a id="a-5G"></a>安立位地亦无本故。<a id="a-5H"></a>建立随除障处立位位。<a id="a-5I"></a>如偈本无今有故。<a id="a-5J"></a>故以五事治五事。<a id="a-5K"></a>治皆明净障皆闇冥。<a id="a-5L"></a>彼治断事悉已成辨。<a id="a-5M"></a>此障覆用悉已具足故。<a id="a-5N"></a>建立真妄得边有无位。<a id="a-5O"></a>如偈治障自辨故。<a id="a-5P"></a>故以五事治五事。<a id="a-5Q"></a>治障二法无二无别一味平等一体一性一业一用故。<a id="a-5R"></a>建立诸法一种一会位。<a id="a-5S"></a>如偈无别一转故。<a id="a-5T"></a>故如是诸位如偈释说。<a id="a-5U"></a>专心观察其理分明本趣具现。<a id="a-5V"></a>如偈如次应观察故。<a id="a-5W"></a>是名为依离碍门安立诸位总别现示上上差别。<a id="a-5X"></a>次依下门建立十门。<a id="a-5Y"></a>形相云何。<a id="a-5Z"></a>偈曰。</p>
  <p id="a5a">如前说十义　　随应当如如</p>
  <p id="a5b">坏得体归空　　渐次第转故</p>
  <p id="a5c">论曰。<a id="a-5d"></a>依向焉下下转去门。<a id="a-5e"></a>见十别位。<a id="a-5f"></a>形相如何。<a id="a-5g"></a>谓如前所说十种义中。<a id="a-5h"></a>随其所应顺顺如如。<a id="a-5i"></a>坏其得体归空本存故。<a id="a-5j"></a>如偈如前说十义随应当如如坏得体归空故。<a id="a-5k"></a>如是诸位为一时转。<a id="a-5l"></a>前后转耶。<a id="a-5m"></a>以前后转非一时故。<a id="a-5n"></a>如偈渐次第转故。<a id="a-5o"></a>故于余诸法如是如是。<a id="a-5p"></a>随随如如说示造作。<a id="a-5q"></a>应审观察其别转相。<a id="a-5r"></a>是本存故是本主故。<a id="a-5s"></a>皆悉各各如是二转。<a id="a-5t"></a>一时前后有二义故。<a id="a-5u"></a>云何为二。<a id="a-5v"></a>一者建立转。<a id="a-5w"></a>前后定故。<a id="a-5x"></a>二者本性转。<a id="a-5y"></a>无前后故。<a id="a-5z"></a>是名为二。<a id="a-60"></a>如前所说种种诸门。<a id="a-61"></a>同名异物。<a id="a-62"></a>住思应观。</p>
  <p data-pb></p>
  <h2 id="a63">深里出兴地藏大龙王大决择分第八</h2>
  <p id="a64">如是已说大海部藏道路大决择分。<a id="a-65"></a>次当说深里出兴地藏大龙王大决择分。<a id="a-66"></a>其相云何。<a id="a-67"></a>偈曰。</p>
  <p id="a68">地藏龙王中　　总有二种义</p>
  <p id="a69">所谓德藏义　　并及患藏义</p>
  <p id="a6A">论曰。<a id="a-6B"></a>就深里出兴地藏大龙王体中。<a id="a-6C"></a>则有二义。<a id="a-6D"></a>云何为二。<a id="a-6E"></a>一者功德本藏义。<a id="a-6F"></a>二者过患本藏义。<a id="a-6G"></a>言功德本藏义者。<a id="a-6H"></a>此大龙王为四非空根本藏故。<a id="a-6I"></a>言过患本藏义者。<a id="a-6J"></a>此大龙王为四无常根本藏故。<a id="a-6K"></a>如偈地藏龙王中总有二种义。<a id="a-6L"></a>所谓德藏义并及患藏义故。<a id="a-6M"></a>具二藏义。<a id="a-6N"></a>地藏龙王居住何处。<a id="a-6O"></a>其里几量长短大小等诸形相。<a id="a-6P"></a>当如何耶。<a id="a-6Q"></a>偈曰。</p>
  <p id="a6R">处唵婆尸尼　　里五十一量</p>
  <p id="a6S">长一千由旬　　头有婆多提</p>
  <p id="a6T">则出四种水　　尾有舍伽必</p>
  <p id="a6U">则出四种风　　色如玻璃珠</p>
  <p id="a6V">论曰。<a id="a-6W"></a>今此偈中为明何义。<a id="a-6X"></a>为欲现示举事现理开演本法大海故。<a id="a-6Y"></a>此大龙王居于何处。<a id="a-6Z"></a>谓居唵婆尸尼中故。<a id="a-6a"></a>如偈处唵婆尸尼故。<a id="a-6b"></a>出水入地去隔几量。<a id="a-6c"></a>谓从水底向地下入。<a id="a-6d"></a>五十一由旬之量故。<a id="a-6e"></a>如偈里五十一量故。<a id="a-6f"></a>彼大龙王身长几量。<a id="a-6g"></a>一千由旬无增减故。<a id="a-6h"></a>如偈长一千由旬故。<a id="a-6i"></a>彼大龙王于其头上。<a id="a-6j"></a>有清白毫名曰婆多提。<a id="a-6k"></a>从此毫端出四种水。<a id="a-6l"></a>云何为四。<a id="a-6m"></a>一者中空水。<a id="a-6n"></a>其出水尘。<a id="a-6o"></a>空以为内有以为外。<a id="a-6p"></a>而出生故。<a id="a-6q"></a>二者方等水。<a id="a-6r"></a>其出水尘四角量等无差违故。<a id="a-6s"></a>三者常熟水。<a id="a-6t"></a>其出水尘。<a id="a-6u"></a>于一切处于一切时。<a id="a-6v"></a>常恒暖故。<a id="a-6w"></a>四者耀明水。<a id="a-6x"></a>其出水尘。<a id="a-6y"></a>光明清白常恒今故。<a id="a-6z"></a>是名为四。<a id="a-70"></a>如偈头有婆多提则出四种水故。<a id="a-71"></a>亦彼龙王于其尾末。<a id="a-72"></a>有一毛[葉-世+玨]名曰舍伽。<a id="a-73"></a>必从此毛末。<a id="a-74"></a>出四种风。<a id="a-75"></a>云何为四。<a id="a-76"></a>一者发尘风。<a id="a-77"></a>此风起时经多中间。<a id="a-78"></a>发起无量无边尘故。<a id="a-79"></a>二者持尘风。<a id="a-7A"></a>此风出时。<a id="a-7B"></a>止住诸尘令安住故。<a id="a-7C"></a>三者变珍风。<a id="a-7D"></a>此风出时经多中间。<a id="a-7E"></a>变诸金玉作砂石故。<a id="a-7F"></a>四者坏珍风。<a id="a-7G"></a>此风出时经多中间。<a id="a-7H"></a>坏灭金玉作无有故。<a id="a-7I"></a>是名为四。<a id="a-7J"></a>如偈尾有舍伽必则出四种风故。<a id="a-7K"></a>彼龙身色譬如玻璃无有定色。<a id="a-7L"></a>如偈色如玻璃珠故。<a id="a-7M"></a>处唵婆尸尼者。<a id="a-7N"></a>喻本性王无住本处。<a id="a-7O"></a>里五十一量者。<a id="a-7P"></a>喻真金位定数量品。<a id="a-7Q"></a>长一千由旬者。<a id="a-7R"></a>喻本性王具千种德。<a id="a-7S"></a>头有婆多提者。<a id="a-7T"></a>喻本性王于诸净品有作方便。<a id="a-7U"></a>则出四种水者。<a id="a-7V"></a>喻四非空。<a id="a-7W"></a>尾有舍伽必者。<a id="a-7X"></a>喻本性王于诸染品有作业用。<a id="a-7Y"></a>则出四种风者。<a id="a-7Z"></a>喻四无常色。<a id="a-7a"></a>如玻璃珠者。<a id="a-7b"></a>喻本性王染净不摄。<a id="a-7c"></a>如其次第应审思择。<a id="a-7d"></a>复次住处大海水底相去中间。<a id="a-7e"></a>喻五十一种金刚位已具。<a id="a-7f"></a>出现至大海时。<a id="a-7g"></a>喻杂类趣。<a id="a-7h"></a>息海浪时喻起善心时。<a id="a-7i"></a>常起浪时喻恶心兴时。<a id="a-7j"></a>亦复住心应审观察。<a id="a-7k"></a>本行上地一味平等妙法无边业用具足大海宝轮妙严王子修多罗中。<a id="a-7l"></a>作如是说。<a id="a-7m"></a>生四道法不四道摄离绝中心。<a id="a-7n"></a>生四轮法不四轮摄离绝中心。<a id="a-7o"></a>而立名字。<a id="a-7p"></a>说大力无明者。<a id="a-7q"></a>随所生法建立名故。<a id="a-7r"></a>乃至广说故。</p>
 </body>
</html>