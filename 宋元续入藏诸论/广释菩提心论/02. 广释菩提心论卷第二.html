<!doctype html>
<html id="z3IBWDp1Df" data-ver="419">
 <head>
  <meta charset="utf-8">
  <meta author="莲花戒">
  <meta library="龙藏">
  <meta catalog="宋元续入藏诸论">
  <meta period="unknown">
 </head>
 <body>
  <h1 id="a1">广释菩提心论卷第二</h1>
  <p id="a2"></p>
  <p id="a3">复次此中如毗卢遮那成佛经说。<a id="a-4"></a>所有一切智智。<a id="a-5"></a>悲心为根本。<a id="a-6"></a>从悲发生大菩提心。<a id="a-7"></a>然后起诸方便。<a id="a-8"></a>是故诸菩萨于一切时。<a id="a-9"></a>常行此二种。<a id="a-A"></a>所有施等方便现身现土。<a id="a-B"></a>眷属色相广大果报。<a id="a-C"></a>二种摄故悉得成就。<a id="a-D"></a>如佛世尊不住涅槃。<a id="a-E"></a>为令一切起于正慧。<a id="a-F"></a>普能断除诸颠倒故。<a id="a-G"></a>又复不住生死。<a id="a-H"></a>为由生死起颠倒故。<a id="a-I"></a>是故世尊成就无住涅槃。<a id="a-J"></a>又复当知慧及方便自相所行。<a id="a-K"></a>应当远离共相毁谤二边。<a id="a-L"></a>离二边故中间所行即得无碍。<a id="a-M"></a>所言共相毁谤边者。<a id="a-N"></a>谓慧离共相边。<a id="a-O"></a>方便离毁谤边。<a id="a-P"></a>此中如是。<a id="a-Q"></a>如圣法集经言。<a id="a-R"></a>若诸相好色身具足。<a id="a-S"></a>即能令观者起胜意乐。<a id="a-T"></a>若于三昧中观法身者。<a id="a-U"></a>即不能令起胜意乐。<a id="a-V"></a>复有说言。<a id="a-W"></a>慧及方便生诸如来。<a id="a-X"></a>能令他起清净信解。<a id="a-Y"></a>如是应知。<a id="a-Z"></a>又复有言。<a id="a-a"></a>如世间法应当了知。<a id="a-b"></a>法尚应舍何况非法。<a id="a-c"></a>离取相故。<a id="a-d"></a>彼诸颠倒取著心断。<a id="a-e"></a>由彼断已此说。<a id="a-f"></a>是为真胜意乐。<a id="a-g"></a>不应于彼所作事中。<a id="a-h"></a>而起决定实依止心。<a id="a-i"></a>亦如有说。<a id="a-j"></a>一切法中亦不可取亦不可舍。<a id="a-k"></a>彼取舍法不可得故。</p>
  <p id="al">或有说言。<a id="a-m"></a>施等诸行感生死果。<a id="a-n"></a>此中云何谓离于慧而行施等。<a id="a-o"></a>得少分善以为喜足起勇悍心。<a id="a-p"></a>复作增上胜善根想。</p>
  <p id="aq">如维摩诘经说。<a id="a-r"></a>所有一切法。<a id="a-s"></a>应与慧及方便二种俱行。<a id="a-t"></a>施等诸行若为慧所摄。<a id="a-u"></a>即得名波罗蜜多。<a id="a-v"></a>名异此即非施等清净。</p>
  <p id="aw">此中当知。<a id="a-x"></a>若住三摩地能生起诸慧。<a id="a-y"></a>加行专注总彼所作。<a id="a-z"></a>谓由先起闻所成慧。<a id="a-10"></a>以本宗义而正摄持。<a id="a-11"></a>然后思所成慧乃得生起。<a id="a-12"></a>于是思慧中观察如实义。<a id="a-13"></a>彼所观察决定真实。<a id="a-14"></a>无别邪妄不实颠倒。<a id="a-15"></a>如是观故疑惑止息。<a id="a-16"></a>正智出生如理正修。<a id="a-17"></a>如佛树诸外道说无我法。<a id="a-18"></a>是中应当思惟观察。<a id="a-19"></a>必有正因得涅槃果。<a id="a-1A"></a>异此皆是外道常因分别。<a id="a-1B"></a>非为寂静。<a id="a-1C"></a>是故杂阿含等说。<a id="a-1D"></a>思所成慧中如理伺察已。<a id="a-1E"></a>应观诸物有实自相。<a id="a-1F"></a>而彼自相胜义谛中即无有生。<a id="a-1G"></a>如是阿含中所说决定相应。</p>
  <p id="a1H">如圣法集经说。<a id="a-1I"></a>无生真实不实谓别异法。<a id="a-1J"></a>如是等皆随顺胜义谛无生。<a id="a-1K"></a>此说真实。<a id="a-1L"></a>又胜义无生即非无生。<a id="a-1M"></a>彼一切所行皆过去性。<a id="a-1N"></a>此中又言。<a id="a-1O"></a>善男子生灭二法毕竟皆是世间取著。<a id="a-1P"></a>是故佛大悲者。<a id="a-1Q"></a>为欲警悟世间舍诸所行。<a id="a-1R"></a>说生灭等毕竟无有少法可生。</p>
  <p id="a1S">又圣法集经说。<a id="a-1T"></a>云何生云何灭。<a id="a-1U"></a>答无生名生无灭名灭。<a id="a-1V"></a>此中又言。<a id="a-1W"></a>阿字门谓一切法离生灭。<a id="a-1X"></a>是即一切法无自性门。<a id="a-1Y"></a>自性空所成。</p>
  <p id="a1Z">圣二谛经说。<a id="a-1a"></a>若无生平等。<a id="a-1b"></a>即得一切法平等。</p>
  <p id="a1c">般若波罗蜜多经说。<a id="a-1d"></a>须菩提色色自性空。<a id="a-1e"></a>乃至识识自性空。<a id="a-1f"></a>自相空所成。<a id="a-1g"></a>象腋经说。<a id="a-1h"></a>一切性不可得生。<a id="a-1i"></a>于无生性中。<a id="a-1j"></a>愚者执有其生。</p>
  <p id="a1k">父子合集经说。<a id="a-1l"></a>彼一切法皆悉平等。<a id="a-1m"></a>三世亦平等。<a id="a-1n"></a>过去一切法自性离。<a id="a-1o"></a>乃至现在一切法亦自性离。<a id="a-1p"></a>如是总说。<a id="a-1q"></a>彼阿含中相应坚固之义应当伺察。<a id="a-1r"></a>异此有因即不能成。<a id="a-1s"></a>此中如理决定伺察已。<a id="a-1t"></a>要略说者。<a id="a-1u"></a>谓诸生性或说有因或说无因。<a id="a-1v"></a>如实当知。<a id="a-1w"></a>非彼有因非彼无因。<a id="a-1x"></a>是义云何。<a id="a-1y"></a>若舍因性。<a id="a-1z"></a>此差别性或有实显示。<a id="a-20"></a>非彼无因。<a id="a-21"></a>若法生时乃一切性遍一切处。<a id="a-22"></a>云何非有。<a id="a-23"></a>彼无性时或无差别。<a id="a-24"></a>于生时中亦非有得。<a id="a-25"></a>非彼有因。<a id="a-26"></a>如是总说。<a id="a-27"></a>彼非无因而得和合。<a id="a-28"></a>亦非有因而得和合。<a id="a-29"></a>如是所说若计有我即是外道常因起执。<a id="a-2A"></a>彼无性得生。<a id="a-2B"></a>能起诸行而为显示。<a id="a-2C"></a>坏诸因性何能生起诸行。<a id="a-2D"></a>不如理舍故。<a id="a-2E"></a>又非外道所执我等自有力能。<a id="a-2F"></a>于他别法得不舍性。<a id="a-2G"></a>既执常性不能于他作义利事。<a id="a-2H"></a>若无义利背相应法。<a id="a-2I"></a>此中如是当知。<a id="a-2J"></a>所执我等一切力能。<a id="a-2K"></a>毕竟皆空如石女儿。<a id="a-2L"></a>彼无自性于所作事中。<a id="a-2M"></a>不能成就彼等。<a id="a-2N"></a>设有所作无实力能。<a id="a-2O"></a>若非所作又非和合。<a id="a-2P"></a>又如一切事随有作。<a id="a-2Q"></a>生已后时决定。<a id="a-2R"></a>若有力能即彼力能。<a id="a-2S"></a>自性随转乃如前说。<a id="a-2T"></a>所起作事而得和合。<a id="a-2U"></a>或不随转亦如前说。<a id="a-2V"></a>彼无自性无常因性定不和合。<a id="a-2W"></a>是故诸无常中无有少法可得。</p>
  <p id="a2X">此中意者如世尊言。<a id="a-2Y"></a>复次大慧。<a id="a-2Z"></a>不实共相者。<a id="a-2a"></a>所谓虚空灭涅槃无作者。<a id="a-2b"></a>无性无取者共相。<a id="a-2c"></a>是故无常等。<a id="a-2d"></a>生此不和合而亦非无常。<a id="a-2e"></a>如过去未来二事性中。<a id="a-2f"></a>亦非有生而得和合。<a id="a-2g"></a>彼无和合因性随转。<a id="a-2h"></a>若同时生有所相应。<a id="a-2i"></a>亦非同时因所作自性事得决定。<a id="a-2j"></a>彼同时观亦无所成性。<a id="a-2k"></a>或异时观亦非异时。<a id="a-2l"></a>若于时中缘中观者。<a id="a-2m"></a>彼亦不生不实。<a id="a-2n"></a>过去若生有所和合。<a id="a-2o"></a>而亦非缘亦非有生。<a id="a-2p"></a>彼一切我而亦无缘。<a id="a-2q"></a>又非一刹那中一切刹那随入。<a id="a-2r"></a>劫与刹那分量而不和合。<a id="a-2s"></a>如诸微尘合集抟聚。<a id="a-2t"></a>是中亦无极微量我而得和合。<a id="a-2u"></a>如是一聚一分中。<a id="a-2v"></a>彼刹那蕴聚性不和合。<a id="a-2w"></a>自不得生亦无因分。<a id="a-2x"></a>若于是中取彼分性。<a id="a-2y"></a>即自我所作相违亦无二种。<a id="a-2z"></a>若有二分性即二种过失随著。<a id="a-30"></a>如是总说。<a id="a-31"></a>是故一切世俗所生有所得性。<a id="a-32"></a>于胜义谛中而实无生。<a id="a-33"></a>此说不与阿含等相违。</p>
  <p id="a34">如佛所言。<a id="a-35"></a>诸有生性皆谓世俗。<a id="a-36"></a>胜义谛中生无自性。<a id="a-37"></a>无自性中若起疑惑。<a id="a-38"></a>彼即实起世俗之意。<a id="a-39"></a>所说如理。<a id="a-3A"></a>是佛世尊真胜意乐。<a id="a-3B"></a>如世稻秆等。<a id="a-3C"></a>自性他性于二种中说无因生。<a id="a-3D"></a>是义当止。<a id="a-3E"></a>此中宜应如理伺察。<a id="a-3F"></a>若色无色彼之二性如瓶器等。<a id="a-3G"></a>彼极微量不坏色性。<a id="a-3H"></a>于前分位而非一性。<a id="a-3I"></a>前分位中若有所坏彼即不成。<a id="a-3J"></a>又非极微聚中有一性多性。<a id="a-3K"></a>彼一多性离云何有自性。<a id="a-3L"></a>若无自性此即胜义。<a id="a-3M"></a>如梦中所得色相色性。<a id="a-3N"></a>其义应知此即佛所说。</p>
  <p id="a3O">如楞伽经说。<a id="a-3P"></a>复次大慧。<a id="a-3Q"></a>譬一大象破如微尘。<a id="a-3R"></a>于是微尘相中。<a id="a-3S"></a>如理伺察彼之色性实无自性。<a id="a-3T"></a>又如色蕴中青等诸色。<a id="a-3U"></a>彼有对碍而无自性。<a id="a-3V"></a>如是毕竟识外非色。<a id="a-3W"></a>是义应知。</p>
  <p id="a3X">如世尊言。<a id="a-3Y"></a>外无诸色自心所现。<a id="a-3Z"></a>彼外青等种种色相实无对碍。<a id="a-3a"></a>而取舍相亦无对碍。<a id="a-3b"></a>非一性相应。<a id="a-3c"></a>亦非多性相应。<a id="a-3d"></a>一多相违云何非一性。<a id="a-3e"></a>以一聚色性故。<a id="a-3f"></a>非一生非多性者。<a id="a-3g"></a>其义应知。<a id="a-3h"></a>此中伺察诸有色相。<a id="a-3i"></a>自体不实故无对碍。<a id="a-3j"></a>彼识亦不实。<a id="a-3k"></a>何以故识自相离。<a id="a-3l"></a>非说彼色离识而有。<a id="a-3m"></a>又复识之自相种种不实。<a id="a-3n"></a>由如是故说识不实。<a id="a-3o"></a>是故佛说识如幻士。<a id="a-3p"></a>如是总说若一性若多性是性皆空。<a id="a-3q"></a>胜义谛中一切性不实此义决定。</p>
  <p id="a3r">又如楞伽经说。<a id="a-3s"></a>譬如镜中所见之像。<a id="a-3t"></a>非一性非异性。<a id="a-3u"></a>如是观时是性非有。<a id="a-3v"></a>何以故一异性离故。<a id="a-3w"></a>一异性不著故。<a id="a-3x"></a>或有说言。<a id="a-3y"></a>智者观自性实不可得。<a id="a-3z"></a>此中不可显说无自性故。<a id="a-40"></a>如是等诸有所说如理伺察。<a id="a-41"></a>是为思所成慧决定如实。<a id="a-42"></a>是义成就由此修所成慧当得生起。<a id="a-43"></a>若无闻等修慧不成。</p>
  <p id="a44">如宝云经说。<a id="a-45"></a>诸正行者有智光明。<a id="a-46"></a>出生中间彼正不坏。<a id="a-47"></a>由智出生诸所修作出生成就。<a id="a-48"></a>譬如地中不净遍满。<a id="a-49"></a>诸有所生云何能生。<a id="a-4A"></a>诸修亦然。<a id="a-4B"></a>明了智果真实性中如理出理。</p>
  <p id="a4C">如三摩地王经说。<a id="a-4D"></a>若有人起多种寻求。<a id="a-4E"></a>而所起心有著有依止。<a id="a-4F"></a>是故若欲证彼真实修慧者。<a id="a-4G"></a>应当最初修奢摩他相应胜法。<a id="a-4H"></a>令心安住犹如止水。<a id="a-4I"></a>若心有动非奢摩他。<a id="a-4J"></a>不能摄持而住。<a id="a-4K"></a>如佛所说。<a id="a-4L"></a>住等引心能如实知。<a id="a-4M"></a>若散心位非此相应。<a id="a-4N"></a>是故修奢摩他时。<a id="a-4O"></a>诸所得诸所欲。<a id="a-4P"></a>当住平等舍。<a id="a-4Q"></a>体中苦等而悉除遣。<a id="a-4R"></a>安住净戒发起精进速得成就。<a id="a-4S"></a>此中如是。</p>
  <p id="a4T">如和合解脱经说。<a id="a-4U"></a>先修施等胜上之行。<a id="a-4V"></a>次复修持净戒。<a id="a-4W"></a>然后住于奢摩他行。<a id="a-4X"></a>若欲住是奢摩他者。<a id="a-4Y"></a>随诸分位。<a id="a-4Z"></a>于诸佛菩萨等先当归命忏悔随喜。<a id="a-4a"></a>次应起大悲心普尽世间生救度想。<a id="a-4b"></a>于安隐座中加趺而坐。<a id="a-4c"></a>直身端住现前正念。<a id="a-4d"></a>引发三摩地。<a id="a-4e"></a>现前相应。<a id="a-4f"></a>从初专注如应观察。<a id="a-4g"></a>乃至多种所缘等事。<a id="a-4h"></a>普尽收摄系心静住。<a id="a-4i"></a>复次总略。<a id="a-4j"></a>色无色二种中。<a id="a-4k"></a>应当舍离散乱过失。<a id="a-4l"></a>总彼相应所缘起胜作意。<a id="a-4m"></a>乃至蕴处界一切事等。<a id="a-4n"></a>悉不分别即得清净。<a id="a-4o"></a>所有广说诸所缘行相。<a id="a-4p"></a>如和合解脱经第十八相应分。</p>
  <p id="a4q">所有世尊摄有情事。<a id="a-4r"></a>色等分别及一切事分别。<a id="a-4s"></a>略中广行相。<a id="a-4t"></a>如阿毗达磨等说。</p>
  <p id="a4u">此中意者于彼等事。<a id="a-4v"></a>观已离过而悉收摄。<a id="a-4w"></a>令心相续胜进增修。<a id="a-4x"></a>若或心生贪等。<a id="a-4y"></a>尔时应作不净等观。<a id="a-4z"></a>得止息已。<a id="a-50"></a>又复过前起胜进心。<a id="a-51"></a>此不净等观思有行相。<a id="a-52"></a>恐繁且止。<a id="a-53"></a>若或彼心不能胜进起胜意乐。<a id="a-54"></a>亦是散乱过失。<a id="a-55"></a>尔时应观三摩地所有功德起胜意乐。<a id="a-56"></a>即能止息非胜意乐。<a id="a-57"></a>若时昏沉睡眠生起。<a id="a-58"></a>应观佛等功德胜喜悦事。<a id="a-59"></a>彼能止息。<a id="a-5A"></a>复次如是于所缘中。<a id="a-5B"></a>如应坚固摄持不散。<a id="a-5C"></a>即得相应。<a id="a-5D"></a>又复若时前心爱乐喜悦。<a id="a-5E"></a>随生后心高举。<a id="a-5F"></a>尔时应作无常等观。<a id="a-5G"></a>如是总说。<a id="a-5H"></a>于所缘中应使心无动作。<a id="a-5I"></a>专注静住离高下法。<a id="a-5J"></a>平等所行心得清净。<a id="a-5K"></a>彼发悟散乱等因而悉弃舍。<a id="a-5L"></a>若有真实发悟所作彼心散乱。<a id="a-5M"></a>于所缘中若无动作。<a id="a-5N"></a>如是乃得所欲所行胜定相应。<a id="a-5O"></a>尔时当知奢摩他成。<a id="a-5P"></a>如是等当知一切奢摩他共相。<a id="a-5Q"></a>谓心一境性中自性。<a id="a-5R"></a>彼奢摩他所缘决定如是。<a id="a-5S"></a>此等奢摩他法。<a id="a-5T"></a>佛于般若波罗蜜多等经广说。</p>
  <p id="a5U">复次当知。<a id="a-5V"></a>修奢摩他有九种法。<a id="a-5W"></a>一除。<a id="a-5X"></a>二正除。<a id="a-5Y"></a>三分位除。<a id="a-5Z"></a>四近除。<a id="a-5a"></a>五调伏。<a id="a-5b"></a>六止。<a id="a-5c"></a>七近止。<a id="a-5d"></a>八一向所作。<a id="a-5e"></a>九知止。<a id="a-5f"></a>此等九种行相云何。<a id="a-5g"></a>谓遍此九法是即名除。<a id="a-5h"></a>于所缘中系心是为遍除。<a id="a-5i"></a>于所缘中相续而转是分位除。<a id="a-5j"></a>散乱现前而悉摧伏是为近除。<a id="a-5k"></a>散乱离已又复胜前。<a id="a-5l"></a>遍除所缘是为调伏。<a id="a-5m"></a>若爱起时伏故名止。<a id="a-5n"></a>若散乱过失现前不起。<a id="a-5o"></a>胜意乐而能止故是为近止。<a id="a-5p"></a>若昏沉睡眠等起时。<a id="a-5q"></a>速当遣离是为一向所作。<a id="a-5r"></a>于所缘中得无动作已。<a id="a-5s"></a>然后专注得相应止。<a id="a-5t"></a>得彼止已心住于舍。<a id="a-5u"></a>是为知止。<a id="a-5v"></a>如是等义。<a id="a-5w"></a>如圣慈氏菩萨所说。</p>
  <p id="a5x">又复当知诸修一切三摩地时。<a id="a-5y"></a>有六种过失。<a id="a-5z"></a>一懈怠。<a id="a-60"></a>二所缘忘失。<a id="a-61"></a>三沉下。<a id="a-62"></a>四高举。<a id="a-63"></a>五无发悟。<a id="a-64"></a>六发悟。<a id="a-65"></a>此六过失生时。<a id="a-66"></a>当起八种断行对治。<a id="a-67"></a>何等为八。<a id="a-68"></a>一信。<a id="a-69"></a>二欲。<a id="a-6A"></a>三勤。<a id="a-6B"></a>四轻安。<a id="a-6C"></a>五念。<a id="a-6D"></a>六正知。<a id="a-6E"></a>七思。<a id="a-6F"></a>八舍。<a id="a-6G"></a>此等对治行相云何。<a id="a-6H"></a>谓信等四法对治懈怠。<a id="a-6I"></a>此中意者。<a id="a-6J"></a>以三摩地功德中。<a id="a-6K"></a>要具增上正信顺相。<a id="a-6L"></a>彼相应者起胜希望。<a id="a-6M"></a>于希望时发精进行。<a id="a-6N"></a>所起精进身心勇悍后得轻安。<a id="a-6O"></a>是故对治。<a id="a-6P"></a>念对治所缘忘失。<a id="a-6Q"></a>是义应知。<a id="a-6R"></a>正知对治沉下高举。<a id="a-6S"></a>谓以正知起正观察。<a id="a-6T"></a>能令高下二法止息。<a id="a-6U"></a>是故对治。<a id="a-6V"></a>思对治无发悟。<a id="a-6W"></a>是义应知。<a id="a-6X"></a>舍对治发悟。<a id="a-6Y"></a>由前高下得止息已。<a id="a-6Z"></a>心住正直即无发悟。<a id="a-6a"></a>是故对治。<a id="a-6b"></a>如是八断行。<a id="a-6c"></a>对治六种过失已。<a id="a-6d"></a>所有最上三摩地事业即得成就神足功德由此而生。</p>
  <p id="a6e">如诸经说。<a id="a-6f"></a>若具八断行。<a id="a-6g"></a>即能发起四种神足。<a id="a-6h"></a>所有心一境性。<a id="a-6i"></a>胜上事业得正相应。<a id="a-6j"></a>乃能证入禅定解脱法门。<a id="a-6k"></a>圆满一切最胜功德。</p>
 </body>
</html>