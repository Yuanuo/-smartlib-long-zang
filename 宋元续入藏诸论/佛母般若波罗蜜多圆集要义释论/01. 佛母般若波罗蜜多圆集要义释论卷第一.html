<!doctype html>
<html id="z3IBWE21Dm" data-ver="584">
 <head>
  <meta charset="utf-8">
  <meta author="三宝尊菩萨">
  <meta author="大域龙菩萨">
  <meta library="龙藏">
  <meta catalog="宋元续入藏诸论">
  <meta period="unknown">
 </head>
 <body>
  <h1 id="a1">佛母般若波罗蜜多圆集要义释论卷第一</h1>
  <h2 id="a2">三宝尊菩萨造大域龙菩萨造本论</h2>
  <p id="a3">归命般若波罗蜜　　出生一切诸佛母</p>
  <p id="a4">而彼般若胜所依　　毕竟无著涤诸垢</p>
  <p id="a5">为诸佛趣自性离　　令众生喜胜相应</p>
  <p id="a6">能取所取二俱亡　　此中常性不可立</p>
  <p id="a7">由彼二取解脱故　　断见常见悉遣除</p>
  <p id="a8">从一切智所出生　　稽首智能到彼岸</p>
  <p id="a9">我今于彼大域龙菩萨所造。<a id="a-A"></a>佛母般若波罗蜜多圆集要义中。<a id="a-B"></a>略释行相为令诸小智者思念是义。<a id="a-C"></a>可略知故。<a id="a-D"></a>如彼颂言。</p>
  <p id="aE">胜慧等成就　　无二智如来</p>
  <p id="aF">彼中义相应　　彼声教道二</p>
  <p id="aG">此言胜慧等者。<a id="a-H"></a>即慧彼岸到胜慧谓闻思等慧。<a id="a-I"></a>岸者。<a id="a-J"></a>边岸。<a id="a-K"></a>到者。<a id="a-L"></a>往而得到。<a id="a-M"></a>谓由清净妙慧能到彼岸。<a id="a-N"></a>此中应问。<a id="a-O"></a>何人能到。<a id="a-P"></a>答谓诸菩萨。<a id="a-Q"></a>彼何所成就邪。<a id="a-R"></a>即般若波罗蜜多成就。<a id="a-S"></a>成就者。<a id="a-T"></a>成办义。<a id="a-U"></a>如是果性增上意乐所成办故。<a id="a-V"></a>如八千颂般若教等。<a id="a-W"></a>开示演说。<a id="a-X"></a>是谓般若波罗蜜多成就。<a id="a-Y"></a>非于般若波罗蜜多声中有所成故。<a id="a-Z"></a>若尔当以何义说彼成就。<a id="a-a"></a>所以颂言。<a id="a-b"></a>无二智无二者。<a id="a-c"></a>无有二相名为无二。<a id="a-d"></a>是智无二名无二智。<a id="a-e"></a>如是所说。<a id="a-f"></a>此中意者。<a id="a-g"></a>般若波罗蜜多离能取所取。<a id="a-h"></a>即无二智。<a id="a-i"></a>菩萨成就如是智故。<a id="a-j"></a>若或于彼色等境中着所取相。<a id="a-k"></a>彼能取心。<a id="a-l"></a>于无二智即有对碍。<a id="a-m"></a>问若诸菩萨如是成就般若波罗蜜多。<a id="a-n"></a>何故今此不言如来。<a id="a-o"></a>谓以如来于一切处勤修诸行得成佛故。<a id="a-p"></a>论自答言如来。<a id="a-q"></a>如来者。<a id="a-r"></a>谓彼如来。<a id="a-s"></a>彼者。<a id="a-t"></a>即是般若波罗蜜多。<a id="a-u"></a>如来者如实而说故名如来。<a id="a-v"></a>以彼如是普离一切分别网故。<a id="a-w"></a>般若波罗蜜多即是如来。<a id="a-x"></a>此中无二亦无分别。<a id="a-y"></a>无二者。<a id="a-z"></a>如来不离般若波罗蜜多。<a id="a-10"></a>亦不即般若波罗蜜多。<a id="a-11"></a>何名无分别。<a id="a-12"></a>谓如灯光此如是义。<a id="a-13"></a>是故应当如实了知。<a id="a-14"></a>如诸智者。<a id="a-15"></a>所说颂言。</p>
  <p id="a16">非智离于空　　有少法可得</p>
  <p id="a17">此意言离者　　性离非远离</p>
  <p id="a18">彼二空异识　　无少法可着</p>
  <p id="a19">二无实可转　　二我性不立</p>
  <p id="a1A">由此证知。<a id="a-1B"></a>于如实相中。<a id="a-1C"></a>世尊如是说。<a id="a-1D"></a>是故能知所知若有性者。<a id="a-1E"></a>诸分别等有所依止。<a id="a-1F"></a>此应问云。<a id="a-1G"></a>若般若波罗蜜多成就无二智者。<a id="a-1H"></a>何故颂说教道二邪。<a id="a-1I"></a>颂自答言。<a id="a-1J"></a>彼中义相应彼声教道。<a id="a-1K"></a>二彼中者。<a id="a-1L"></a>于彼声中含教道。<a id="a-1M"></a>二义相应者。<a id="a-1N"></a>次第今说。<a id="a-1O"></a>谓彼所有教道二种。<a id="a-1P"></a>与般若波罗蜜多义和合相应。<a id="a-1Q"></a>彼声教道二者。<a id="a-1R"></a>彼声之言如前已释。<a id="a-1S"></a>教道二者。<a id="a-1T"></a>即是般若波罗蜜多方便。<a id="a-1U"></a>于彼声中所含藏故。<a id="a-1V"></a>犹如种子。<a id="a-1W"></a>在含藏位其义亦然。<a id="a-1X"></a>如是当知。<a id="a-1Y"></a>般若波罗蜜多声说二种义。<a id="a-1Z"></a>一者胜上。<a id="a-1a"></a>二者种类。<a id="a-1b"></a>彼胜上者。<a id="a-1c"></a>谓无二智相。<a id="a-1d"></a>其种类者。<a id="a-1e"></a>有二种类。<a id="a-1f"></a>即教道自性。<a id="a-1g"></a>由是二种和合施设。<a id="a-1h"></a>当知乃有宣说表示。<a id="a-1i"></a>复由依止如是等故。<a id="a-1j"></a>此般若波罗蜜多中所有语义。<a id="a-1k"></a>开演三十二品无增无减。<a id="a-1l"></a>此中所说为遣。<a id="a-1m"></a>十种分别散乱。<a id="a-1n"></a>又复显示十六种空。<a id="a-1o"></a>复次颂曰。</p>
  <p id="a1p">依止及作用　　事业同起修</p>
  <p id="a1q">分别相及罪　　称赞如次说</p>
  <p id="a1r">如彼颂中。<a id="a-1s"></a>有其六种。<a id="a-1t"></a>所谓依止作用事业相罪称赞等。<a id="a-1u"></a>此中云何次第今说。</p>
  <p id="a1v">所言依止者。<a id="a-1w"></a>谓佛世尊最初说智。<a id="a-1x"></a>由彼如是所依止故。<a id="a-1y"></a>所有甚深法门而能相续演说。<a id="a-1z"></a>非须菩提等彼能说者。<a id="a-20"></a>能为如是和合依止。<a id="a-21"></a>问佛所说智其相云何。<a id="a-22"></a>答如佛于八千颂般若经初作如是言。<a id="a-23"></a>须菩提随汝乐说。<a id="a-24"></a>诸菩萨摩诃萨般若波罗蜜多。<a id="a-25"></a>应当发起如菩萨摩诃萨般若波罗蜜多。<a id="a-26"></a>出生等为由如是佛威神力所建立故。<a id="a-27"></a>彼须菩提。<a id="a-28"></a>乃能如是宣说般若波罗蜜多而无障碍。<a id="a-29"></a>此中如是所说诸义。<a id="a-2A"></a>说彼经中第一品故。</p>
  <p id="a2B">所言作用者。<a id="a-2C"></a>即增上作用。<a id="a-2D"></a>谓佛说智为增上故。<a id="a-2E"></a>为说此法起说作用。<a id="a-2F"></a>即菩萨等众作用次第。<a id="a-2G"></a>由如是故。<a id="a-2H"></a>乃能发起宣说此法。</p>
  <p id="a2I">所言事业者。<a id="a-2J"></a>谓即所作事业。<a id="a-2K"></a>如是发起由此般若波罗蜜多教。<a id="a-2L"></a>如是安住。<a id="a-2M"></a>是故勤勇起修。<a id="a-2N"></a>除遣十种分别散乱法。<a id="a-2O"></a>及次第分别十六种空。<a id="a-2P"></a>如是应知。<a id="a-2Q"></a>所言相者。<a id="a-2R"></a>标表为义。<a id="a-2S"></a>又相即形相。<a id="a-2T"></a>此中云何。<a id="a-2U"></a>谓若菩萨于此般若波罗蜜多法门。<a id="a-2V"></a>若书时若读时。<a id="a-2W"></a>或有人等起疑心者。<a id="a-2X"></a>当知皆是魔事等相。<a id="a-2Y"></a>若不退转。<a id="a-2Z"></a>是菩萨相。</p>
  <p id="a2a">所言罪者。<a id="a-2b"></a>谓于此法作障难事。<a id="a-2c"></a>及谤正法等。<a id="a-2d"></a>或于般若波罗蜜多而生毒想。<a id="a-2e"></a>此等皆是感招罪报。</p>
  <p id="a2f">所言称赞者。<a id="a-2g"></a>谓称赞果如经云。<a id="a-2h"></a>若有人以满三千大千世界七宝持用布施。<a id="a-2i"></a>若人于此般若波罗蜜多受持等者。<a id="a-2j"></a>其福胜彼。<a id="a-2k"></a>此中复说何义而为依止。<a id="a-2l"></a>故有颂言。</p>
  <p id="a2m">具信以为体　　师资互证说</p>
  <p id="a2n">说时说处等　　得自量成就</p>
  <p id="a2o">此中云何。<a id="a-2p"></a>所言具信等者。<a id="a-2q"></a>信谓信心清净。<a id="a-2r"></a>谓诸菩萨由彼信故。<a id="a-2s"></a>于甚深教能生胜解。<a id="a-2t"></a>彼信有故。<a id="a-2u"></a>名为具信。<a id="a-2v"></a>彼信具故。<a id="a-2w"></a>而能为体。<a id="a-2x"></a>体谓身体。<a id="a-2y"></a>譬如有身为因。<a id="a-2z"></a>乃能相续修作诸行信义亦然。<a id="a-30"></a>所言师资互证说者。<a id="a-31"></a>谓世尊大师宣说此法。<a id="a-32"></a>菩萨等资亦各宣说。<a id="a-33"></a>如是说已。<a id="a-34"></a>如应表示。<a id="a-35"></a>所言说时说处等者。<a id="a-36"></a>时者。<a id="a-37"></a>所谓和合所作表示说时。<a id="a-38"></a>各别决定印持所得处义。<a id="a-39"></a>应知问彼说法者。<a id="a-3A"></a>当得何义。<a id="a-3B"></a>颂自答言。<a id="a-3C"></a>得自量成就。<a id="a-3D"></a>其义云何。<a id="a-3E"></a>自者。<a id="a-3F"></a>己义。<a id="a-3G"></a>量谓自量自所得量无相违故成就者。<a id="a-3H"></a>成办义。<a id="a-3I"></a>谓说法者。<a id="a-3J"></a>诸所说事悉成办故。<a id="a-3K"></a>如彼颂言。</p>
  <p id="a3L">说法者应知　　世间时处二</p>
  <p id="a3M">说者有同证　　然后得如量</p>
  <p id="a3N">此中云何。<a id="a-3O"></a>所言说法者。<a id="a-3P"></a>谓说法人世间时处。<a id="a-3Q"></a>二者。<a id="a-3R"></a>谓于世间相中先当了知。<a id="a-3S"></a>说时说处。<a id="a-3T"></a>然后依智如理而说。<a id="a-3U"></a>问此何等说。<a id="a-3V"></a>颂自答言。<a id="a-3W"></a>说者。<a id="a-3X"></a>有同证。<a id="a-3Y"></a>谓有同证和合说故。<a id="a-3Z"></a>问云何得如量。<a id="a-3a"></a>答所谓得此真实言量。<a id="a-3b"></a>非今所说时处等义。<a id="a-3c"></a>此中复以何义印可三十二品。<a id="a-3d"></a>故有颂言。</p>
  <p id="a3e">一切如是集　　我闻等所说</p>
  <p id="a3f">和合如是义　　最上三十二</p>
  <p id="a3g">此言一切如是等者。<a id="a-3h"></a>一切者。<a id="a-3i"></a>普尽义。<a id="a-3j"></a>何等普尽。<a id="a-3k"></a>谓如是聚集我闻等聚集。<a id="a-3l"></a>如是者。<a id="a-3m"></a>谓如是所作如是此法。<a id="a-3n"></a>所言我闻等者。<a id="a-3o"></a>我者。<a id="a-3p"></a>自相所成闻。<a id="a-3q"></a>谓听闻即听闻此法。<a id="a-3r"></a>此中总意。<a id="a-3s"></a>若如是若我若闻等总聚而成。<a id="a-3t"></a>故云如是我闻等。<a id="a-3u"></a>问所云等者。<a id="a-3v"></a>等取何义。<a id="a-3w"></a>答等者。<a id="a-3x"></a>等摄时处。<a id="a-3y"></a>所言说者。<a id="a-3z"></a>说谓说示。<a id="a-40"></a>是故此中说彼如是我闻等。<a id="a-41"></a>所言和合如是义者。<a id="a-42"></a>谓彼说者。<a id="a-43"></a>若作若非作。<a id="a-44"></a>彼等和合从初次第宣说。<a id="a-45"></a>如是最上义故。<a id="a-46"></a>最上者。<a id="a-47"></a>最极胜上。<a id="a-48"></a>彼言说体者。<a id="a-49"></a>谓言诠故。<a id="a-4A"></a>问此何所说。<a id="a-4B"></a>颂自答言。<a id="a-4C"></a>最上三十二。<a id="a-4D"></a>三十二者。<a id="a-4E"></a>数量决定。<a id="a-4F"></a>谓说如是数中义故。<a id="a-4G"></a>是故当知此中所说亦无减少。<a id="a-4H"></a>问十万颂般若波罗蜜多经中说多种空。<a id="a-4I"></a>此八千颂般若波罗蜜多经中。<a id="a-4J"></a>说十六空。<a id="a-4K"></a>与彼所说如何齐等。<a id="a-4L"></a>为有此疑。<a id="a-4M"></a>故颂止言。</p>
  <p id="a4N">分别十六相　　空如其次第</p>
  <p id="a4O">八千颂中说　　了异方便说</p>
  <p id="a4P">此言分别等者。<a id="a-4Q"></a>重重分类所区别故。<a id="a-4R"></a>名为分别。<a id="a-4S"></a>又分别者。<a id="a-4T"></a>即种类义。<a id="a-4U"></a>彼种类者。<a id="a-4V"></a>种种性义。<a id="a-4W"></a>此中何所分别。<a id="a-4X"></a>谓分别空分别何等空。<a id="a-4Y"></a>即十六空。<a id="a-4Z"></a>十六者。<a id="a-4a"></a>数之分限。<a id="a-4b"></a>此说十六空与彼十万颂般若经中所说义。<a id="a-4c"></a>自齐等。<a id="a-4d"></a>颂云。<a id="a-4e"></a>八千颂中说者。<a id="a-4f"></a>是即八千颂。<a id="a-4g"></a>般若经中所说。<a id="a-4h"></a>彼如何说。<a id="a-4i"></a>是故颂言。<a id="a-4j"></a>如其次第如次者。<a id="a-4k"></a>不过越义。<a id="a-4l"></a>何法不过越。<a id="a-4m"></a>谓说空之声。<a id="a-4n"></a>故下颂言。<a id="a-4o"></a>了异方便说。<a id="a-4p"></a>其义云何。<a id="a-4q"></a>异者。<a id="a-4r"></a>谓别异法。<a id="a-4s"></a>于彼别异法中取其方便。<a id="a-4t"></a>是故说者。<a id="a-4u"></a>异方便说。<a id="a-4v"></a>了者了知应当如是分别了知。<a id="a-4w"></a>所谓了知此异方便。<a id="a-4x"></a>分别说空。<a id="a-4y"></a>复次颂言。</p>
  <p id="a4z">今此八千颂　　如说义无减</p>
  <p id="a50">随所乐颂略　　如是义如说</p>
  <p id="a51">此言今此八千颂者。<a id="a-52"></a>指法应知言无减者。<a id="a-53"></a>谓无缺减。<a id="a-54"></a>何等无减。<a id="a-55"></a>谓如说义。<a id="a-56"></a>即如其所说义自圆满。<a id="a-57"></a>或有问云。<a id="a-58"></a>此中所说何故颂略。<a id="a-59"></a>颂自答言。<a id="a-5A"></a>随所乐颂略今此但说八千颂者。<a id="a-5B"></a>为彼听者最胜意乐所宜闻故。<a id="a-5C"></a>是故颂略。<a id="a-5D"></a>略谓少略。<a id="a-5E"></a>所言如是义如说者。<a id="a-5F"></a>谓即如是所说之义。<a id="a-5G"></a>彼复云何。<a id="a-5H"></a>颂言如说如说者。<a id="a-5I"></a>谓如其言说。<a id="a-5J"></a>如是所说如理成就。<a id="a-5K"></a>非般若波罗蜜多法中义有差别。<a id="a-5L"></a>但为软中上品所有根性随欲摄受。<a id="a-5M"></a>是故世尊由此因故。<a id="a-5N"></a>少略说此般若波罗蜜多。<a id="a-5O"></a>如其次第以异方便说十六空。<a id="a-5P"></a>如是所说显明开示。<a id="a-5Q"></a>复次颂言。</p>
  <p id="a5R">菩萨我不见　　此说实寂默</p>
  <p id="a5S">能受内诸事　　彼说即为空</p>
  <p id="a5T">此言菩提萨埵等者。<a id="a-5U"></a>菩提及萨埵。<a id="a-5V"></a>此即是菩提萨埵。<a id="a-5W"></a>菩提者。<a id="a-5X"></a>谓无二智。<a id="a-5Y"></a>萨埵即求菩提者。<a id="a-5Z"></a>而此萨埵名菩提萨埵。<a id="a-5a"></a>即彼菩提萨埵我不可见亦不可得。<a id="a-5b"></a>我者己义。<a id="a-5c"></a>所言此说实寂默者此者如是义。<a id="a-5d"></a>说谓言说。<a id="a-5e"></a>实者真实即胜义谛。<a id="a-5f"></a>寂默者。<a id="a-5g"></a>即是世尊。<a id="a-5h"></a>谓佛世尊身语意业皆相应寂默故。<a id="a-5i"></a>如是等说由佛威神所加持故。<a id="a-5j"></a>令须菩提能于此中说是语义。<a id="a-5k"></a>所言彼说即为空等者。<a id="a-5l"></a>彼者。<a id="a-5m"></a>即彼世尊。<a id="a-5n"></a>说谓说示。<a id="a-5o"></a>谓佛世尊。<a id="a-5p"></a>说此为空。<a id="a-5q"></a>说何法为空。<a id="a-5r"></a>所以颂言能受内诸事等内诸事者。<a id="a-5s"></a>所谓眼等内六根处名内诸事。<a id="a-5t"></a>以彼愚夫执实。<a id="a-5u"></a>能受世尊说。<a id="a-5v"></a>彼内事皆空。<a id="a-5w"></a>又新发意菩萨于中分别有实自性。<a id="a-5x"></a>如是等言说内空竟。<a id="a-5y"></a>复次颂言。</p>
  <p id="a5z">色及色自性　　此说亦复空</p>
  <p id="a60">此等外诸处　　所受分皆止</p>
  <p id="a61">此言色及色自性等者。<a id="a-62"></a>谓色声等外六境处。<a id="a-63"></a>又色者。<a id="a-64"></a>即是色处。<a id="a-65"></a>所言色自性者。<a id="a-66"></a>色谓自色。<a id="a-67"></a>如所有相彼相不生。<a id="a-68"></a>以不生故即自性空。<a id="a-69"></a>然彼自性亦不可坏。<a id="a-6A"></a>譬如人角其义应知。<a id="a-6B"></a>所言此说者。<a id="a-6C"></a>谓此如是说如是等言。<a id="a-6D"></a>复次此中世尊皆止止者。<a id="a-6E"></a>不作义。<a id="a-6F"></a>问止何法邪。<a id="a-6G"></a>颂自答言。<a id="a-6H"></a>此等外诸处此复云何。<a id="a-6I"></a>外诸处者。<a id="a-6J"></a>谓色等境。<a id="a-6K"></a>外诸分位皆悉无实。<a id="a-6L"></a>而彼异生执有如是实所受性。<a id="a-6M"></a>是故此中止此语义。<a id="a-6N"></a>如是等言说外空竟。<a id="a-6O"></a>复说后空。<a id="a-6P"></a>如彼颂言。</p>
  <p id="a6Q">色等相彼身　　安住及相离</p>
  <p id="a6R">向义若彼见　　彼内即无实</p>
  <p id="a6S">此言色等相彼身者。<a id="a-6T"></a>此中云何。<a id="a-6U"></a>是彼身。<a id="a-6V"></a>所谓内外二色处。<a id="a-6W"></a>是即彼身。<a id="a-6X"></a>所言安住者。<a id="a-6Y"></a>即是器世间各别依止安住故。<a id="a-6Z"></a>名安住。<a id="a-6a"></a>所言相者。<a id="a-6b"></a>谓三十二大士表相。<a id="a-6c"></a>所言离者。<a id="a-6d"></a>彼如上说皆悉离故。<a id="a-6e"></a>离即空义。<a id="a-6f"></a>所言向义者。<a id="a-6g"></a>向谓已往。<a id="a-6h"></a>已往之义名为向义。<a id="a-6i"></a>何等法是向义。<a id="a-6j"></a>如上颂言色等相。<a id="a-6k"></a>此复云何。<a id="a-6l"></a>谓若如是内外色处皆悉无相。<a id="a-6m"></a>即彼如是了知空义。<a id="a-6n"></a>如是声义。<a id="a-6o"></a>是故应知。<a id="a-6p"></a>今此颂中先说三种空。<a id="a-6q"></a>所谓内外空大空相空。<a id="a-6r"></a>次说空空。<a id="a-6s"></a>如颂所言。<a id="a-6t"></a>若彼见彼内即无实。<a id="a-6u"></a>若者即若所有义。<a id="a-6v"></a>谓所有空智。<a id="a-6w"></a>彼者即彼身等。<a id="a-6x"></a>见者知义。<a id="a-6y"></a>知即了知。<a id="a-6z"></a>此中意者谓知空智。<a id="a-70"></a>了境空已。<a id="a-71"></a>即此空智于内无实而无所有。<a id="a-72"></a>何况余法有依止性。<a id="a-73"></a>此句如是说空空竟。<a id="a-74"></a>此中复说自性空。<a id="a-75"></a>如彼颂言。</p>
  <p id="a76">彼诸内空性　　自性亦复空</p>
  <p id="a77">所有识相种　　即起我悲智</p>
  <p id="a78">此言彼诸内空性等者。<a id="a-79"></a>谓即所有内诸处空性相续此说。<a id="a-7A"></a>所言自性亦复空者。<a id="a-7B"></a>自性者。<a id="a-7C"></a>种性义。<a id="a-7D"></a>由彼如是显明识相等。<a id="a-7E"></a>所言所有识相种者。<a id="a-7F"></a>所有谓若所有义。<a id="a-7G"></a>此中若识相若识性。<a id="a-7H"></a>彼等种性即我悲智生。<a id="a-7I"></a>悲者欲令他苦得离散故。<a id="a-7J"></a>智者即择法相。<a id="a-7K"></a>若悲等若智等。<a id="a-7L"></a>是谓悲智。<a id="a-7M"></a>我者自相义。<a id="a-7N"></a>即自所有悲智二种。<a id="a-7O"></a>此意总说内识处等自性空故。<a id="a-7P"></a>复次后说二种空义。<a id="a-7Q"></a>如彼颂言。</p>
  <p id="a7R">不生亦不灭　　有情此等明</p>
  <p id="a7S">有情生死欲　　彼说即为空</p>
  <p id="a7T">此言不生亦不灭等四句颂文。<a id="a-7U"></a>此中合释二种空义。<a id="a-7V"></a>所言不生者。<a id="a-7W"></a>彼八千颂般若经中说不生。<a id="a-7X"></a>言此止其生此中意者。<a id="a-7Y"></a>谓本来不生性。<a id="a-7Z"></a>生若无性灭亦无性。<a id="a-7a"></a>彼前性不生后性亦不灭。<a id="a-7b"></a>问此等云何。<a id="a-7c"></a>故颂答言。<a id="a-7d"></a>有情有情者。<a id="a-7e"></a>即五蕴身命。<a id="a-7f"></a>有谓有彼物性。<a id="a-7g"></a>情谓自所作性和合而言。<a id="a-7h"></a>故曰有情。<a id="a-7i"></a>明谓显明。<a id="a-7j"></a>此中意说。<a id="a-7k"></a>若有情若生死。<a id="a-7l"></a>彼二皆空。<a id="a-7m"></a>是义显明。<a id="a-7n"></a>而诸有情无有边际。<a id="a-7o"></a>死此生彼六趣循环。<a id="a-7p"></a>无有穷尽轮转生死。<a id="a-7q"></a>此生死者。<a id="a-7r"></a>即是轮回。<a id="a-7s"></a>如是行相。<a id="a-7t"></a>有情即生死释义应知。<a id="a-7u"></a>问此何人说邪。<a id="a-7v"></a>颂答言彼。<a id="a-7w"></a>彼者。<a id="a-7x"></a>即彼如来真实说故。<a id="a-7y"></a>彼何所说。<a id="a-7z"></a>所谓说空即有情生死。<a id="a-80"></a>二种空故。<a id="a-81"></a>然彼无性此中亦离如执。<a id="a-82"></a>彼无性此亦不然。<a id="a-83"></a>若尔何故颂言欲邪。<a id="a-84"></a>欲者。<a id="a-85"></a>乐欲义。<a id="a-86"></a>谓即有情生死二欲。<a id="a-87"></a>若如是所欲毕竟。<a id="a-88"></a>彼如是真实。<a id="a-89"></a>如是等言说二种空义。<a id="a-8A"></a>谓毕竟空无际空。<a id="a-8B"></a>问何名无际。<a id="a-8C"></a>无际者。<a id="a-8D"></a>谓无有初际及无初分。<a id="a-8E"></a>此无际说空故名无际空。<a id="a-8F"></a>如佛所言生死先际不可表示。<a id="a-8G"></a>故复说后空。<a id="a-8H"></a>如彼颂言。</p>
  <p id="a8I">佛法不可见　　菩萨法亦然</p>
  <p id="a8J">此等如所说　　空彼十力等</p>
  <p id="a8K">此言佛法不可见等者。<a id="a-8L"></a>佛法者。<a id="a-8M"></a>即诸佛法。<a id="a-8N"></a>所谓十八不共十力等法。<a id="a-8O"></a>如是之法。<a id="a-8P"></a>以清净妙慧观不可见。<a id="a-8Q"></a>亦不可得。<a id="a-8R"></a>彼如是故所有分别。<a id="a-8S"></a>而为对碍。<a id="a-8T"></a>所言菩萨法亦然者。<a id="a-8U"></a>即诸菩萨法。<a id="a-8V"></a>所谓布施等诸波罗蜜多种种行相。<a id="a-8W"></a>入真实智如理而观。<a id="a-8X"></a>亦无所见。<a id="a-8Y"></a>所言此等如所说。<a id="a-8Z"></a>空彼十力等者。<a id="a-8a"></a>此等者。<a id="a-8b"></a>谓此如是等教。<a id="a-8c"></a>如所说者。<a id="a-8d"></a>即如其所说。<a id="a-8e"></a>问此说何等法。<a id="a-8f"></a>颂自答言。<a id="a-8g"></a>彼十力等指上所明十力等法。<a id="a-8h"></a>所言等者。<a id="a-8i"></a>等摄十八不共法。<a id="a-8j"></a>又问。<a id="a-8k"></a>此法何所说邪。<a id="a-8l"></a>答所谓说空。<a id="a-8m"></a>空者自相离故。<a id="a-8n"></a>此中如是等说一切法空竟。<a id="a-8o"></a>复说后空。<a id="a-8p"></a>如彼颂言。</p>
  <p id="a8q">别别所有法　　此说遍计性</p>
  <p id="a8r">彼胜义非有　　诸法如是说</p>
  <p id="a8s">此言别别所有法此说遍计性等者。<a id="a-8t"></a>此破遍计性。<a id="a-8u"></a>别别者。<a id="a-8v"></a>即各各义。<a id="a-8w"></a>谓此所有遍计性故。<a id="a-8x"></a>遍计者。<a id="a-8y"></a>取着义。<a id="a-8z"></a>取着何法。<a id="a-90"></a>即色等法。<a id="a-91"></a>此者如是义。<a id="a-92"></a>说谓言说。<a id="a-93"></a>此中总意。<a id="a-94"></a>谓各别诸法胜义谛中。<a id="a-95"></a>彼非有故。<a id="a-96"></a>是故颂言。<a id="a-97"></a>彼胜义非有诸法。<a id="a-98"></a>如是说胜义非有者。<a id="a-99"></a>即胜义谛中无自性故。<a id="a-9A"></a>问何法无自性。<a id="a-9B"></a>答谓色等诸法。<a id="a-9C"></a>如是说者。<a id="a-9D"></a>即此如是说。<a id="a-9E"></a>问何人如是说。<a id="a-9F"></a>答佛作如是说。<a id="a-9G"></a>观彼所有胜义相空。<a id="a-9H"></a>彼相即是遍计性。<a id="a-9I"></a>空非唯能取相。<a id="a-9J"></a>于胜义谛中说彼空故。<a id="a-9K"></a>如是等说胜义空竟。</p>
  <p id="a9L">此如是说义自明显然。<a id="a-9M"></a>造释者。<a id="a-9N"></a>别说颂曰。</p>
  <p id="a9O">彼彼遍计性　　处处皆执着</p>
  <p id="a9P">此如是遍计　　自性无所有</p>
 </body>
</html>