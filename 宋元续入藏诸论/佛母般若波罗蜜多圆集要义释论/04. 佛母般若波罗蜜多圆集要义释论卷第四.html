<!doctype html>
<html id="z3IBWE81Dp" data-ver="447">
 <head>
  <meta charset="utf-8">
  <meta author="三宝尊菩萨">
  <meta author="大域龙菩萨">
  <meta library="龙藏">
  <meta catalog="宋元续入藏诸论">
  <meta period="unknown">
 </head>
 <body>
  <h1 id="a1">佛母般若波罗蜜多圆集要义释论卷第四</h1>
  <p id="a2">复次此中显示世尊所说正理。<a id="a-3"></a>如彼颂言。</p>
  <p id="a4">如理言净性　　亦然不可得</p>
  <p id="a5">性无性违等　　种种性定见</p>
  <p id="a6">此云如理言等者。<a id="a-7"></a>谓随染分别。<a id="a-8"></a>以智对治诸有散乱。<a id="a-9"></a>是故如理之言。<a id="a-A"></a>世尊于般若波罗蜜多中正说。<a id="a-B"></a>颂言净性者。<a id="a-C"></a>谓即如理自性。<a id="a-D"></a>清净光明。<a id="a-E"></a>而能对治彼不清净诸有散乱。<a id="a-F"></a>颂言亦然者。<a id="a-G"></a>即聚集义。<a id="a-H"></a>此一性等性所有聚集量不可得。<a id="a-I"></a>如理之言即如量义。<a id="a-J"></a>体即无二之智。<a id="a-K"></a>彼能对治此为决定。<a id="a-L"></a>问此复何等量不可得。<a id="a-M"></a>答此说比量不可得故。<a id="a-N"></a>所有自受非他相所增。<a id="a-O"></a>如乐等自受。<a id="a-P"></a>若言论安立。<a id="a-Q"></a>即如实智自性所得相违。<a id="a-R"></a>他相有增自受不成对治量故。<a id="a-S"></a>此中非彼所知青等相。<a id="a-T"></a>一多性异有分别故。<a id="a-U"></a>是故决定观察。<a id="a-V"></a>自受成就所行悲愍。<a id="a-W"></a>即非外门所照现性。<a id="a-X"></a>不为他相有增动乱。<a id="a-Y"></a>何以故。<a id="a-Z"></a>所有青等诸相胜义谛中无实性故。<a id="a-a"></a>此唯有智如实了知。<a id="a-b"></a>此无过失。<a id="a-c"></a>若于外事如其自受。<a id="a-d"></a>以如是义有所安立。<a id="a-e"></a>即不如义。<a id="a-f"></a>此有过失。<a id="a-g"></a>而非决定见边成就。<a id="a-h"></a>何以故。<a id="a-i"></a>以乐等受于外诸处无有性故。<a id="a-j"></a>亦非异处有所伺察。<a id="a-k"></a>此中乐等受。<a id="a-l"></a>即乐等自性受。<a id="a-m"></a>非乐等相受。<a id="a-n"></a>此等所说即离能取所取二相之智。<a id="a-o"></a>此非别异所有。<a id="a-p"></a>问若今无彼能取所取识者。<a id="a-q"></a>云何于后有彼识性。<a id="a-r"></a>答此中但离能取所取相。<a id="a-s"></a>彼后识相虽有而非语言表示。<a id="a-t"></a>彼有之性真实表示。<a id="a-u"></a>如理和合。<a id="a-v"></a>是故此说彼一切识。<a id="a-w"></a>若比量智而非此中和合所成。<a id="a-x"></a>何以故以彼无二之相。<a id="a-y"></a>非有二相领受所行。<a id="a-z"></a>若有二相彼量不成。<a id="a-10"></a>以彼二相而为对碍。<a id="a-11"></a>如执兔角岂非过失。<a id="a-12"></a>何以故非能取声中说有智相。<a id="a-13"></a>以彼决定无有性故。<a id="a-14"></a>然以彼识于外青等诸相而有对碍。<a id="a-15"></a>彼一多伺察有堪任性。<a id="a-16"></a>非真实意而亦非识离胜义谛有所取故。<a id="a-17"></a>彼无性等乐取决定所有智相体性。<a id="a-18"></a>此为能取。<a id="a-19"></a>此为所取。<a id="a-1A"></a>此说无彼能取之相。<a id="a-1B"></a>以体及业互相乐取决定性故非智相。<a id="a-1C"></a>自受中说能取声。<a id="a-1D"></a>亦无智相。<a id="a-1E"></a>互相乐取决定自理。<a id="a-1F"></a>如是如所生性故。<a id="a-1G"></a>彼如是智相自受中而正安立。<a id="a-1H"></a>如其所说离能取所取之性。<a id="a-1I"></a>此说为无二即智相。<a id="a-1J"></a>自受现量成就。<a id="a-1K"></a>非一切真实显示和合。<a id="a-1L"></a>若复执彼决定无分位性。<a id="a-1M"></a>即无二智相中有所动乱。<a id="a-1N"></a>种子随生不随智相。<a id="a-1O"></a>无二对现所生。<a id="a-1P"></a>若执决定无二之相。<a id="a-1Q"></a>此中还成执着分别。<a id="a-1R"></a>非此智相。<a id="a-1S"></a>同法之中而得成就。<a id="a-1T"></a>是故所有一切义中而成毁谤。<a id="a-1U"></a>当知世俗及胜义性。<a id="a-1V"></a>决定如是无所有义。<a id="a-1W"></a>此中显明义者。<a id="a-1X"></a>如佛所说智即是明。<a id="a-1Y"></a>世俗即无明。<a id="a-1Z"></a>若明若无明智。<a id="a-1a"></a>如实知别异种类。<a id="a-1b"></a>亦无所生。<a id="a-1c"></a>是故彼等如实不颠倒相。<a id="a-1d"></a>即智明相而为对治。<a id="a-1e"></a>当知决定。<a id="a-1f"></a>若彼胜义谛中决定无自性者。<a id="a-1g"></a>如虚空云彼非对治。<a id="a-1h"></a>以彼所有如理对治。<a id="a-1i"></a>真实所行得相应故。<a id="a-1j"></a>如热自性冷物对治。<a id="a-1k"></a>此不实义。<a id="a-1l"></a>表示无明亦然。<a id="a-1m"></a>以如实义说者。<a id="a-1n"></a>此无二智自性因中有其多种。<a id="a-1o"></a>若此中决定彼世俗相。<a id="a-1p"></a>计有性者。<a id="a-1q"></a>此不可说。<a id="a-1r"></a>于所行中即有二相。<a id="a-1s"></a>智实无二。<a id="a-1t"></a>问若如前言智即是明世俗即无明者。<a id="a-1u"></a>如是所说岂非此中自语相违邪。<a id="a-1v"></a>以明自性异世俗有性故。<a id="a-1w"></a>答明之无二相即是胜义性。<a id="a-1x"></a>此如是说正理成就。<a id="a-1y"></a>若世俗所欲领受。<a id="a-1z"></a>古师仙人于此语中亦有异义。<a id="a-20"></a>如余处说此不复引。<a id="a-21"></a>此中如后正理。<a id="a-22"></a>颂言。<a id="a-23"></a>性无性违等所言等者。<a id="a-24"></a>即摄集义。<a id="a-25"></a>非唯如前所说。<a id="a-26"></a>正理离分别智。<a id="a-27"></a>对治散乱。<a id="a-28"></a>此有性无性相违。<a id="a-29"></a>当知彼亦决定对治。<a id="a-2A"></a>谓如所有种种性等。<a id="a-2B"></a>无性自性离分别智。<a id="a-2C"></a>即是对治。<a id="a-2D"></a>当知此中若性若相。<a id="a-2E"></a>由智力能显示正义。<a id="a-2F"></a>彼复云何。<a id="a-2G"></a>胜义谛中。<a id="a-2H"></a>无有诸色。<a id="a-2I"></a>一性等生。<a id="a-2J"></a>若复无所有即种种性定见。<a id="a-2K"></a>所言定者。<a id="a-2L"></a>是决定义。<a id="a-2M"></a>即一性决定。<a id="a-2N"></a>以明力故作如是说。<a id="a-2O"></a>云何此中作如是说。<a id="a-2P"></a>所以颂言。</p>
  <p id="a2Q">说此色唯名　　真实无自性</p>
  <p id="a2R">彼自性分别　　容受即当止</p>
  <p id="a2S">此言唯名等者。<a id="a-2T"></a>谓即此般若波罗蜜多中。<a id="a-2U"></a>世尊所说此色唯名。<a id="a-2V"></a>唯名者。<a id="a-2W"></a>此即唯想。<a id="a-2X"></a>是故真实胜义谛中有所安立。<a id="a-2Y"></a>然色蕴相无自性空。<a id="a-2Z"></a>谓由如是因故。<a id="a-2a"></a>即自性分别。<a id="a-2b"></a>于此容受。<a id="a-2c"></a>所分别者。<a id="a-2d"></a>谓坚强性等境果自性。<a id="a-2e"></a>是故有此分别增相。<a id="a-2f"></a>乃起如是自性分别。<a id="a-2g"></a>如是所有自性分别容受多种故。<a id="a-2h"></a>此皆止止谓止遣。<a id="a-2i"></a>如是等说皆止自性分别散乱。<a id="a-2j"></a>此般若波罗蜜多本母中。<a id="a-2k"></a>复为前义遣除过失。<a id="a-2l"></a>故说颂言。</p>
  <p id="a2m">色及色自性　　空如先所说</p>
  <p id="a2n">彼自性俱相　　分别此止遣</p>
  <p id="a2o">此言如先说等者。<a id="a-2p"></a>说谓言说。<a id="a-2q"></a>谓即如先所有。<a id="a-2r"></a>彼说何所说邪。<a id="a-2s"></a>故上颂言。<a id="a-2t"></a>色及色自性。<a id="a-2u"></a>此中空故。<a id="a-2v"></a>彼如是说遣彼自性俱相分别。<a id="a-2w"></a>上言色者。<a id="a-2x"></a>即是色之自共二相。<a id="a-2y"></a>此自共相及色自性是等皆空。<a id="a-2z"></a>于大种等俱相之中。<a id="a-30"></a>起分别增相。<a id="a-31"></a>彼自性俱相分别对治。<a id="a-32"></a>问此与前第三止遣俱相分别行相云何。<a id="a-33"></a>答若前所说俱相分别散乱者彼中色及色自性二俱有故。<a id="a-34"></a>此中止遣俱相者。<a id="a-35"></a>但为止其自共相故。<a id="a-36"></a>行相云何。<a id="a-37"></a>所谓此中坚强性等相差别而有。<a id="a-38"></a>是谓此中俱相故此止遣。<a id="a-39"></a>此亦非唯止遣。<a id="a-3A"></a>如是分别。<a id="a-3B"></a>余诸分别散乱亦复止遣。<a id="a-3C"></a>复次颂言。</p>
  <p id="a3D">不生不灭等　　所有诸法观</p>
  <p id="a3E">佛言若散异　　彼差别分别</p>
  <p id="a3F">此言不生等者。<a id="a-3G"></a>谓即如是世尊于般若波罗蜜多中。<a id="a-3H"></a>作如是说。<a id="a-3I"></a>观于诸法不生不灭。<a id="a-3J"></a>是故如是言。<a id="a-3K"></a>若有散异安处。<a id="a-3L"></a>此即差别分别。<a id="a-3M"></a>若见色等差别生灭之相。<a id="a-3N"></a>即此如是色之自性差别分别。<a id="a-3O"></a>此中当离。<a id="a-3P"></a>是即止遣差别分别散乱。<a id="a-3Q"></a>此如是说。<a id="a-3R"></a>亦复止遣后诸散乱。<a id="a-3S"></a>所以颂言。</p>
  <p id="a3T">虚假名言等　　彼法若分别</p>
  <p id="a3U">声义二非合　　彼非自性意</p>
  <p id="a3V">此言虚假等者。<a id="a-3W"></a>即般若波罗蜜多本母教中。<a id="a-3X"></a>和合表示。<a id="a-3Y"></a>谓虚假名即想分别说。<a id="a-3Z"></a>如后般若波罗蜜多本母教中。<a id="a-3a"></a>和会别别。<a id="a-3b"></a>如是法此分别之声。<a id="a-3c"></a>所有语言法句义等。<a id="a-3d"></a>彼分别俱相。<a id="a-3e"></a>是故声义二种非自性和合。<a id="a-3f"></a>而非世尊最胜意乐。<a id="a-3g"></a>亦非他意乐。<a id="a-3h"></a>若于分别工巧造作。<a id="a-3i"></a>彼复外义取着。<a id="a-3j"></a>即诸愚者安立动乱。<a id="a-3k"></a>如是所行而非此中有少义可得。<a id="a-3l"></a>以外义执着非语义安立。<a id="a-3m"></a>开诸愚者动乱之门。<a id="a-3n"></a>此中止遣是相所行随转。<a id="a-3o"></a>即于声义无少可得。<a id="a-3p"></a>以彼如是如名分别不实有故。<a id="a-3q"></a>若于所说事相如名分别。<a id="a-3r"></a>即非意乐。<a id="a-3s"></a>由彼因故。<a id="a-3t"></a>此中一切如名如想分别和合不实。<a id="a-3u"></a>有彼所说事相故。<a id="a-3v"></a>非世尊最胜意乐。<a id="a-3w"></a>何以故。<a id="a-3x"></a>若如名于义分别。<a id="a-3y"></a>即于名义有所增广。<a id="a-3z"></a>于外事中无实能说所说性故。<a id="a-40"></a>如是止遣如名于义分别散乱。<a id="a-41"></a>问何等分别邪。<a id="a-42"></a>答谓名分别。<a id="a-43"></a>彼名亦复无有说者。<a id="a-44"></a>是故颂言。</p>
  <p id="a45">般若波罗蜜　　佛菩萨亦然</p>
  <p id="a46">此所说唯名　　离实义分别</p>
  <p id="a47">此言般若波罗蜜等者。<a id="a-48"></a>谓名离于义。<a id="a-49"></a>如是名之实义。<a id="a-4A"></a>自性分别。<a id="a-4B"></a>世尊说言故此止遣。<a id="a-4C"></a>何所说邪。<a id="a-4D"></a>是故颂言。<a id="a-4E"></a>般若波罗蜜佛菩萨亦然。<a id="a-4F"></a>此既唯名般若波罗蜜多中。<a id="a-4G"></a>何处容说有实自性。<a id="a-4H"></a>谓由如来如是言故。<a id="a-4I"></a>说名之声亦无自性。<a id="a-4J"></a>此中所有各别表示佛菩萨名。<a id="a-4K"></a>当知于无二智中。<a id="a-4L"></a>非此止遣。<a id="a-4M"></a>此复何因。<a id="a-4N"></a>是故颂言。</p>
  <p id="a4O">所有声义止　　此非事止遣</p>
  <p id="a4P">如是余亦知　　语中义决定</p>
  <p id="a4Q">此言所有等者。<a id="a-4R"></a>谓即所有声义二种。<a id="a-4S"></a>此说止遣。<a id="a-4T"></a>颂言此非事止遣者。<a id="a-4U"></a>谓无二智不止此中事相作用。<a id="a-4V"></a>然彼无言之性不可说故。<a id="a-4W"></a>问今所说义是为正理。<a id="a-4X"></a>余处云何。<a id="a-4Y"></a>颂自答言。<a id="a-4Z"></a>如是余亦知如是者。<a id="a-4a"></a>谓即如是从初所说是义决定。<a id="a-4b"></a>余谓所余种类语中亦然。<a id="a-4c"></a>了知所谓了知此义决定。<a id="a-4d"></a>此中意者。<a id="a-4e"></a>谓于般若波罗蜜多中。<a id="a-4f"></a>如实宣说不颠倒义成就。<a id="a-4g"></a>真实了知一切名性。<a id="a-4h"></a>正不可得。<a id="a-4i"></a>以此语义施设表示。<a id="a-4j"></a>复次颂言。</p>
  <p id="a4k">此无所得正　　一切名实知</p>
  <p id="a4l">如义性如是　　不止遣彼声</p>
  <p id="a4m">此言此无所得等者。<a id="a-4n"></a>谓如义之性。<a id="a-4o"></a>彼无所有不可得故。<a id="a-4p"></a>此说为正。<a id="a-4q"></a>此何所说邪。<a id="a-4r"></a>颂自指言。<a id="a-4s"></a>一切名。<a id="a-4t"></a>问何人能实知。<a id="a-4u"></a>答即一切智实者。<a id="a-4v"></a>不颠倒义。<a id="a-4w"></a>知谓了知。<a id="a-4x"></a>即真实知故。<a id="a-4y"></a>颂言不止遣彼声者。<a id="a-4z"></a>谓若声义二种。<a id="a-50"></a>彼实义性说不可得。<a id="a-51"></a>以是因故。<a id="a-52"></a>不止彼声。<a id="a-53"></a>谓以闻智所取之声不可止故。<a id="a-54"></a>如是当知决定最胜意乐悲愍所行悉无障碍。<a id="a-55"></a>如是止遣如义于名分别散乱。<a id="a-56"></a>如是等义真实意乐说已如顺。<a id="a-57"></a>有论颂言。</p>
  <p id="a58">所有所有一切名　　彼彼诸法有所说</p>
  <p id="a59">而彼所说非实有　　即一切法同法性</p>
  <p id="a5A">所有彼名名性空　　能名之名无所有</p>
  <p id="a5B">而一切法本无名　　立以强名而表示</p>
  <p id="a5C">一切唯名此当知　　一切想中假安立</p>
  <p id="a5D">彼所聚名差别性　　当知彼名无所有</p>
  <p id="a5E">如尊者须菩提所问般若波罗蜜多中。<a id="a-5F"></a>决定止遣声义二邪。<a id="a-5G"></a>故颂释言。</p>
  <p id="a5H">须菩提二离　　声声义如是</p>
  <p id="a5I">菩萨无有名　　我见此有说</p>
  <p id="a5J">此言须菩提等者。<a id="a-5K"></a>谓须菩提了知声义二种。<a id="a-5L"></a>离其安立。<a id="a-5M"></a>此中意者。<a id="a-5N"></a>声谓说者之声。<a id="a-5O"></a>声义谓所说之义。<a id="a-5P"></a>云何菩萨无有名。<a id="a-5Q"></a>以菩萨名无所有不可见故。<a id="a-5R"></a>须菩提于般若波罗蜜多中。<a id="a-5S"></a>乃有所说。<a id="a-5T"></a>此中意者。<a id="a-5U"></a>决定二种分别性最胜意乐中。<a id="a-5V"></a>远离虚假声别异之性此中决定语言向义表示是故颂言。</p>
  <p id="a5W">般若波罗蜜　　语无决定生</p>
  <p id="a5X">伺察唯智者　　此义微妙慧</p>
  <p id="a5Y">此言般若波罗蜜等者。<a id="a-5Z"></a>无谓无所有。<a id="a-5a"></a>即般若波罗蜜多中。<a id="a-5b"></a>彼和合语决定无所有。<a id="a-5c"></a>无所说无戏论。<a id="a-5d"></a>如是应知。<a id="a-5e"></a>一切语言中所说决定向义。<a id="a-5f"></a>云何是向义。<a id="a-5g"></a>谓即如前如所说义。<a id="a-5h"></a>彼解释门颂言伺察唯智者。<a id="a-5i"></a>此义微妙慧者。<a id="a-5j"></a>伺察者。<a id="a-5k"></a>谓细伺审察此义者。<a id="a-5l"></a>即三十二品诸有声中。<a id="a-5m"></a>总说决定。<a id="a-5n"></a>颂言智者。<a id="a-5o"></a>即智者之智。<a id="a-5p"></a>能知语义微妙慧者。<a id="a-5q"></a>即毕竟微妙清净之智。<a id="a-5r"></a>行相云何。<a id="a-5s"></a>谓即此智于一切境界中无著无坏。<a id="a-5t"></a>而般若波罗蜜多于响声中有所闻故。<a id="a-5u"></a>为表示此义。<a id="a-5v"></a>所以颂言。</p>
  <p id="a5w">若别义分别　　相续义除遣</p>
  <p id="a5x">般若波罗蜜　　彼言说如响</p>
  <p id="a5y">此言相续义者。<a id="a-5z"></a>谓若往若现相续造作之义。<a id="a-60"></a>除遣者。<a id="a-61"></a>弃舍义。<a id="a-62"></a>谓于如是义弃舍执着。<a id="a-63"></a>何以故。<a id="a-64"></a>以般若波罗蜜多若见若闻。<a id="a-65"></a>彼有所说皆如响声又如金光对现色相。<a id="a-66"></a>以是义故。<a id="a-67"></a>若往若现相续造作。<a id="a-68"></a>有所分别有所执着。<a id="a-69"></a>皆应弃舍。<a id="a-6A"></a>由此般若波罗蜜多中。<a id="a-6B"></a>一切所说皆如响声。<a id="a-6C"></a>是义总略。<a id="a-6D"></a>复次为欲显明斯义。<a id="a-6E"></a>如有颂云。</p>
  <p id="a6F">所有诸教勿厌舍　　亦复不应生毁谤</p>
  <p id="a6G">见如实已住真实　　以彼真实而表说</p>
  <p id="a6H">今此义中总略所成表示。<a id="a-6I"></a>颂言。</p>
  <p id="a6J">总略如是义　　般若等依止</p>
  <p id="a6K">如是义循环　　复别义依止</p>
  <p id="a6L">此言总略如是等者。<a id="a-6M"></a>所有十万颂般若波罗蜜多总略一切如是等义。<a id="a-6N"></a>皆依止此般若波罗蜜多。<a id="a-6O"></a>相续三十二品总略摄故。<a id="a-6P"></a>如是当知。<a id="a-6Q"></a>后无增广。<a id="a-6R"></a>颂言如是义循环者。<a id="a-6S"></a>谓于如是义一向重复循环研核。<a id="a-6T"></a>问研核何等义邪。<a id="a-6U"></a>颂自答言。<a id="a-6V"></a>别义依止。<a id="a-6W"></a>此中所说别义之言。<a id="a-6X"></a>即问难别义。<a id="a-6Y"></a>问谓分别差别。<a id="a-6Z"></a>问难有所依据。<a id="a-6a"></a>谓菩提分法佛功德蕴。<a id="a-6b"></a>于此法中。<a id="a-6c"></a>如是重复循环研核。<a id="a-6d"></a>若如是总略所说所成别义。<a id="a-6e"></a>有依据故。<a id="a-6f"></a>即三十二品各别自性收摄循环。<a id="a-6g"></a>今此所释八千颂般若波罗蜜多。<a id="a-6h"></a>一切文义普尽所释。<a id="a-6i"></a>所生福聚毕竟广大。<a id="a-6j"></a>悉用回向。<a id="a-6k"></a>故颂说言。</p>
  <p id="a6l">般若波罗蜜　　正摄八千颂</p>
  <p id="a6m">彼所得福蕴　　皆从般若生</p>
  <p id="a6n">此言般若波罗蜜正摄八千颂者。<a id="a-6o"></a>谓此八千颂般若波罗蜜多中所说自性。<a id="a-6p"></a>八千者。<a id="a-6q"></a>此之数量普摄。<a id="a-6r"></a>如是数量中义总聚已释。<a id="a-6s"></a>颂言正者。<a id="a-6t"></a>不颠倒义。<a id="a-6u"></a>彼正教中何所生邪。<a id="a-6v"></a>颂自答言。<a id="a-6w"></a>彼所得福蕴。<a id="a-6x"></a>得者获义。<a id="a-6y"></a>如是清净所成福聚。<a id="a-6z"></a>皆从般若波罗蜜多出生。<a id="a-70"></a>以般若波罗蜜多出生故。<a id="a-71"></a>所得福聚甚深广大。<a id="a-72"></a>以是所得深广福聚。<a id="a-73"></a>普用回向一切世间。<a id="a-74"></a>悉令获得般若波罗蜜多毕竟胜妙清净之智。<a id="a-75"></a>于是无虚妄胜第一义诸正句中。<a id="a-76"></a>如理伺察。<a id="a-77"></a>我此所造解释之文。<a id="a-78"></a>所生福聚今此说意者。<a id="a-79"></a>普令一切世间悉得清净。<a id="a-7A"></a>颂曰。</p>
  <p id="a7B">释迦师子诸苾刍　　所有如是福高胜</p>
  <p id="a7C">此所说意利世间　　由胜福故住真实</p>
 </body>
</html>