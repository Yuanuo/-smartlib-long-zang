<!doctype html>
<html id="z3IBWEX1E5" data-ver="634">
 <head>
  <meta charset="utf-8">
  <meta author="圣勇菩萨">
  <meta library="龙藏">
  <meta catalog="宋元续入藏诸论">
  <meta period="unknown">
 </head>
 <body>
  <h1 id="a1">菩萨本生鬘论卷第六</h1>
  <p id="a2">处大如海无智难测。<a id="a-3"></a>静住真实无瀑流行。<a id="a-4"></a>是处有我全无悲导。<a id="a-5"></a>损坏布施乱起言说。<a id="a-6"></a>无实寂静增上修因。<a id="a-7"></a>荷负有力运转无尽。<a id="a-8"></a>痴迷灾祸无真实因。<a id="a-9"></a>获胜妙报种种相貌。<a id="a-A"></a>处无止息何能运载。<a id="a-B"></a>是处最上清净无比。<a id="a-C"></a>菩萨上妙最胜支分造作无尽。<a id="a-D"></a>随顺坛法清净供养。<a id="a-E"></a>秘密之咒更无过上。<a id="a-F"></a>有情息苦三业清净。<a id="a-G"></a>修无相行远离学处。<a id="a-H"></a>彼实无我寂然清净。<a id="a-I"></a>有增上智。<a id="a-J"></a>思惟了知其心无诤。<a id="a-K"></a>力无实用福不能修。<a id="a-L"></a>饥渴所缚颠倒自性。<a id="a-M"></a>是处我见彼实远离。<a id="a-N"></a>殊胜福德有因生起。<a id="a-O"></a>体性因缘灾患不生。<a id="a-P"></a>彼此无力我见增长。<a id="a-Q"></a>烦恼既尽流转自离。<a id="a-R"></a>根本断故末障随除。<a id="a-S"></a>瀑流之行不复更生。<a id="a-T"></a>是处广大发起言说。<a id="a-U"></a>获得殊胜净妙色相。<a id="a-V"></a>灾祸迁变了不可得。<a id="a-W"></a>远离虚幻真实观察。<a id="a-X"></a>是处了知生喜受因。<a id="a-Y"></a>彼造坛法清凉可爱。<a id="a-Z"></a>相状真实王者生善。<a id="a-a"></a>损坏无已流转运载。<a id="a-b"></a>彼实随顺安乐无慢。<a id="a-c"></a>色相光润如是难有。<a id="a-d"></a>可爱之法守护无损。<a id="a-e"></a>星辰缠度照临无难。<a id="a-f"></a>业道流转灾祸可止。<a id="a-g"></a>清净修崇随顺圣语。<a id="a-h"></a>瀑流之行无因严饰。<a id="a-i"></a>见闻之义烦恼如海。<a id="a-j"></a>暗钝诤讼喧杂难止。<a id="a-k"></a>如是运载长远无尽。<a id="a-l"></a>造作应器布施贫乏。<a id="a-m"></a>舍宇寂静有情无毒。<a id="a-n"></a>是处清净善妙究竟。<a id="a-o"></a>智慧了知解脱无缚。<a id="a-p"></a>彼有随顺修十善行。<a id="a-q"></a>惠施珍宝处所施设。<a id="a-r"></a>因力无尽彼相应法。<a id="a-s"></a>心所自性发生随逐。<a id="a-t"></a>是处光明发生根本。<a id="a-u"></a>青色圆满远近之相。<a id="a-v"></a>自界他界状貌发生圆满色相。<a id="a-w"></a>彼天光净依教法修。<a id="a-x"></a>远离倒法顺因果相。<a id="a-y"></a>依止善友圆满修行。<a id="a-z"></a>如是获得无流转义。<a id="a-10"></a>菩萨布施庄严尊者护国本生义边十有其四。<a id="a-11"></a>持戒修行精进无减。<a id="a-12"></a>不舍昼夜清净无倒。<a id="a-13"></a>所谓随顺听闻菩萨教诲。<a id="a-14"></a>云何时分相行。<a id="a-15"></a>大乘根本修行制度。<a id="a-16"></a>寂静无变离畏无怖。<a id="a-17"></a>不惮炎凉心无退屈。<a id="a-18"></a>乃至头目随脑终无爱恋。<a id="a-19"></a>诚实自有无迁变行。<a id="a-1A"></a>了知颠倒修行义利。<a id="a-1B"></a>随顺处所安乐因地相应真实。<a id="a-1C"></a>处所清净造业诚实。<a id="a-1D"></a>如是彼处了知边际。<a id="a-1E"></a>此暗钝法随根烦恼。<a id="a-1F"></a>缠缚有情如毒药行。<a id="a-1G"></a>又修行胜利。<a id="a-1H"></a>是大有情修行之相。<a id="a-1I"></a>云何进趣随顺胜义能令染息。<a id="a-1J"></a>无布施行暗钝法是流转因。<a id="a-1K"></a>离惊畏义无慢等相。<a id="a-1L"></a>生清净义最上边际。<a id="a-1M"></a>发生语言弃背流转。<a id="a-1N"></a>是处有情修行布施行。<a id="a-1O"></a>福德相貌随心发生。<a id="a-1P"></a>如子依母生天之相。<a id="a-1Q"></a>是处寂静果报殊妙。<a id="a-1R"></a>清净可爱酬过去因。<a id="a-1S"></a>相貌如是造作希求。<a id="a-1T"></a>发起和合齐等支分。<a id="a-1U"></a>实行根本修布施行。<a id="a-1V"></a>炽然随顺修因之相。<a id="a-1W"></a>布施生起最上清净。<a id="a-1X"></a>能施有力增上边际。<a id="a-1Y"></a>远离染倒系缚之性。<a id="a-1Z"></a>和合造作净妙义利。<a id="a-1a"></a>炽然止息瀑流之行。<a id="a-1b"></a>是处菩萨力用诚实。<a id="a-1c"></a>圆满能作如是殊胜。<a id="a-1d"></a>相状明白令众爱乐。<a id="a-1e"></a>行施自在善住无倒。<a id="a-1f"></a>悲导种族求之无尽。<a id="a-1g"></a>寂静修作殊胜义利。<a id="a-1h"></a>又修暗钝行求颠倒法。<a id="a-1i"></a>烦恼茂盛处所非一。<a id="a-1j"></a>和合迁变损坏善法。<a id="a-1k"></a>运载痴迷暗昧如是。<a id="a-1l"></a>又远离烦恼无楚毒行。<a id="a-1m"></a>善住诚实有学功能。<a id="a-1n"></a>障碍不生染法自止。<a id="a-1o"></a>云何慈母养育之恩。<a id="a-1p"></a>远离惊畏获清凉地。<a id="a-1q"></a>令行十善悲愍施用。<a id="a-1r"></a>齐等无偏。<a id="a-1s"></a>尽世长时爱语忘倦。<a id="a-1t"></a>如理思惟无染倒行。<a id="a-1u"></a>王者如天雨泽随时。<a id="a-1v"></a>有求必应是处无倒。<a id="a-1w"></a>供养修设有德之众。<a id="a-1x"></a>清净如法奉施天龙。<a id="a-1y"></a>随顺有力如蜜和合。<a id="a-1z"></a>相貌支分寂静如空意解如此。<a id="a-20"></a>根本语言如此诠诏。<a id="a-21"></a>颠倒止息香气远闻。<a id="a-22"></a>诤讼止寂损坏染相。<a id="a-23"></a>边际如是修胜义相。<a id="a-24"></a>普覆如云。<a id="a-25"></a>根本力用出生自性果报相貌。<a id="a-26"></a>种族增上远离饥渴。<a id="a-27"></a>语言解脱寂然远离。<a id="a-28"></a>又香气远闻千变万状。<a id="a-29"></a>又普盖满空无有边际。<a id="a-2A"></a>受报力用充满真实。<a id="a-2B"></a>数数痴迷损减不生。<a id="a-2C"></a>行秘藏因生运载义。<a id="a-2D"></a>颠倒瀑流暗钝缠缚。<a id="a-2E"></a>无明解相迁变成染。<a id="a-2F"></a>是处菩萨有彼增上过去胜因。<a id="a-2G"></a>相貌自在有力净妙。<a id="a-2H"></a>诚实圆就平等之法。<a id="a-2I"></a>如是无怖求清净处。<a id="a-2J"></a>教诲制度倒染皆尽。<a id="a-2K"></a>次第缠缚灾祸尽止。<a id="a-2L"></a>最上生起甚深胜义。<a id="a-2M"></a>如来圆证自在无倒。<a id="a-2N"></a>众宝庄严炽然光显。<a id="a-2O"></a>殊胜最上听闻难事。<a id="a-2P"></a>怨家天帝明妃天后损减言说。<a id="a-2Q"></a>彼时具足。<a id="a-2R"></a>广大随顺痴迷根本。<a id="a-2S"></a>又无寂静。<a id="a-2T"></a>远离障染放逸广大。<a id="a-2U"></a>相貌如空相应世间。<a id="a-2V"></a>发起倒染造作处所。<a id="a-2W"></a>其心昏昧无因修建。<a id="a-2X"></a>有情德行清净无诤。<a id="a-2Y"></a>如是系缚有彼散乱。<a id="a-2Z"></a>彼三性心间杂而有。<a id="a-2a"></a>修善离倒无彼障染。<a id="a-2b"></a>有彼如是戒德修行之士我因增上。<a id="a-2c"></a>远离诤染真实我法。<a id="a-2d"></a>赞颂持戒尸罗圆满。<a id="a-2e"></a>菩萨布施庄严鬘饰。<a id="a-2f"></a>尊者护国本生义边次第十五。<a id="a-2g"></a>圆满真实演说相应无量力用。<a id="a-2h"></a>烦恼如火一合相貌。<a id="a-2i"></a>所谓听闻菩萨教诲真实善友无诤之法相应如是。<a id="a-2j"></a>颠倒暗夜染诤增长。<a id="a-2k"></a>远离烦恼障碍染缚无义相貌支分喧杂又平等。<a id="a-2l"></a>如父爱乐育子其心。<a id="a-2m"></a>摄藏功德之义三时无缚。<a id="a-2n"></a>彼布施力最上修作。<a id="a-2o"></a>无诤讼法有情想念。<a id="a-2p"></a>譬如慈父恩育为义。<a id="a-2q"></a>彼欲界天具贪嗔痴。<a id="a-2r"></a>一切烦恼发生之处。<a id="a-2s"></a>障胜定法。<a id="a-2t"></a>又如是真实胜义无尽。<a id="a-2u"></a>增上平等能尽染倒。<a id="a-2v"></a>此求彼缚有远离因。<a id="a-2w"></a>止息迁变法本如如。<a id="a-2x"></a>安乐寂静法无流转。<a id="a-2y"></a>心无苦患安乐自在。<a id="a-2z"></a>世尊上妙语言舌相如莲。<a id="a-30"></a>善正解脱漏尽圆满。<a id="a-31"></a>善净三业秘密甚深。<a id="a-32"></a>无暗钝障痴迷染因。<a id="a-33"></a>清净止息善妙相状。<a id="a-34"></a>寿命无倒如是具足。<a id="a-35"></a>无缚有情远离邪染。<a id="a-36"></a>有平等施有力寂静。<a id="a-37"></a>体性无减炽然修作。<a id="a-38"></a>相貌支分不造烦恼。<a id="a-39"></a>意地清净安乐平等。<a id="a-3A"></a>一合相貌其心炽然。<a id="a-3B"></a>云何暗钝无布施心。<a id="a-3C"></a>种族卑下调伏诤讼。<a id="a-3D"></a>果报非无安住无动。<a id="a-3E"></a>烦恼如火破坏善根恶因难止。<a id="a-3F"></a>又有运载因无支分义。<a id="a-3G"></a>平等圆满和合无倒。<a id="a-3H"></a>有力布施声不外闻。<a id="a-3I"></a>又作烦恼行修我慢因。<a id="a-3J"></a>随顺障染发生暗钝。<a id="a-3K"></a>是处有力无修难事。<a id="a-3L"></a>胜义圆满染倒尽止。<a id="a-3M"></a>圆满义相布施生因。<a id="a-3N"></a>行菩萨行运载修作。<a id="a-3O"></a>如是大有情众无有我见。<a id="a-3P"></a>发生胜义随顺圣法增上殊胜。<a id="a-3Q"></a>性无修染烦恼颠倒。<a id="a-3R"></a>了知不作瀑流之性。<a id="a-3S"></a>全界烦恼广大粗重时无间断。<a id="a-3T"></a>此言诚实圆满自性。<a id="a-3U"></a>彼大有情发生善行。<a id="a-3V"></a>根本无尽灾祸迁变。<a id="a-3W"></a>无颠倒因寂静止息。<a id="a-3X"></a>增上义边因无系缚。<a id="a-3Y"></a>智慧如火烧烦恼薪。<a id="a-3Z"></a>教授圣语寂静无倒。<a id="a-3a"></a>身体支分上妙色相。<a id="a-3b"></a>彼云何施。<a id="a-3c"></a>发无到心无相无缚。<a id="a-3d"></a>修殊胜因静住如海。<a id="a-3e"></a>发起根本希欲真实。<a id="a-3f"></a>运布施想随顺因相。<a id="a-3g"></a>彼天真实圆满自性。<a id="a-3h"></a>净妙因圆光鲜如火。<a id="a-3i"></a>真实有力修离染行。<a id="a-3j"></a>菩萨修布施行尊者护国本生之行次第十六。<a id="a-3k"></a>无修染障发起闻持了知暗钝除颠倒行远离无义。<a id="a-3l"></a>所谓随顺师长发生听闻。<a id="a-3m"></a>菩萨之行云何相状。<a id="a-3n"></a>于此发生广大悲愿了知圆满安住行施。<a id="a-3o"></a>无颠倒想无天魔难。<a id="a-3p"></a>有造作行无乱想因。<a id="a-3q"></a>安慰众类除毒害因。<a id="a-3r"></a>名无垢称。<a id="a-3s"></a>悲力自在世间无等。<a id="a-3t"></a>秘藏相应世间远离。<a id="a-3u"></a>善根无尽倒染不生甚深难得。<a id="a-3v"></a>有情生因闻持具足。<a id="a-3w"></a>自在止息修殊胜义。<a id="a-3x"></a>是处听闻。<a id="a-3y"></a>世间有情心无破坏贪欲之相。<a id="a-3z"></a>大觉垂慈运心普施安乐之行善友之相。<a id="a-40"></a>教授依止烦恼不生。<a id="a-41"></a>三者无诤了知利益。<a id="a-42"></a>增上支分迁变饥渴。<a id="a-43"></a>诤讼十恶一切皆尽。<a id="a-44"></a>障难不生。<a id="a-45"></a>又修暗钝染世间无实十不善法无离饥渴。<a id="a-46"></a>发起倒因无胜义利。<a id="a-47"></a>慈母见子忧愁不舍。<a id="a-48"></a>智慧了知真实界性烦恼自止。<a id="a-49"></a>如彼王者治于世间。<a id="a-4A"></a>广大有力止息饥荒。<a id="a-4B"></a>修崇广大圆满无倒。<a id="a-4C"></a>我慢不生了知梵行。<a id="a-4D"></a>暗钝不生增上有力圆满自在又有处所。<a id="a-4E"></a>朋友真实有智有力。<a id="a-4F"></a>具足清净上妙作用。<a id="a-4G"></a>意修无染了知坏相。<a id="a-4H"></a>发生智慧断染修行。<a id="a-4I"></a>趣于果法依圣言说。<a id="a-4J"></a>一切众生养育之相非无其因。<a id="a-4K"></a>有作器用状如其盖。<a id="a-4L"></a>养育相貌荫覆为义。<a id="a-4M"></a>云何相状。<a id="a-4N"></a>造作和合求无诤讼。<a id="a-4O"></a>是处有王无时不治。<a id="a-4P"></a>修作殊胜语言善教。<a id="a-4Q"></a>灾祸颠倒如此尽止成就养育孤独之众。<a id="a-4R"></a>又造彼染因本无施行破坏世间。<a id="a-4S"></a>有情自致无寂静语。<a id="a-4T"></a>胜义行边智识真实。<a id="a-4U"></a>一合相貌有情无慢。<a id="a-4V"></a>世间苦受必有其因无秘密行。<a id="a-4W"></a>无如王旨时分流转。<a id="a-4X"></a>有彼福因德行满足。<a id="a-4Y"></a>无修染诤成就世间福业之处。<a id="a-4Z"></a>谈说诤讼凡夫难止。<a id="a-4a"></a>胜义调伏无染清净。<a id="a-4b"></a>眼根圆净福德广大。<a id="a-4c"></a>云何无倒。<a id="a-4d"></a>有情寂静止息言说。<a id="a-4e"></a>王者体大听闻正理。<a id="a-4f"></a>圆满发生离邪僻行。<a id="a-4g"></a>云何正解脱义。<a id="a-4h"></a>善趣有学又烦恼无尽。<a id="a-4i"></a>生本有种造作发生圆满颠倒。<a id="a-4j"></a>一合我慢自性根本。<a id="a-4k"></a>有情烦恼炽然相应。<a id="a-4l"></a>记念忆持本来无妄。<a id="a-4m"></a>灭又复生迁变无尽。<a id="a-4n"></a>过去之因遇缘而起。<a id="a-4o"></a>方圆任器智慧了知。<a id="a-4p"></a>寂然无祸其心自作。<a id="a-4q"></a>大乘最上智不可得。<a id="a-4r"></a>缠缚行相如来永弃。<a id="a-4s"></a>体性广大迁变不穷。<a id="a-4t"></a>清净妙因寂然无对解脱本心了无影像。<a id="a-4u"></a>智出有无言诠何及。<a id="a-4v"></a>清净甚深法性难得。<a id="a-4w"></a>无倒离畏出过边际。<a id="a-4x"></a>灾祸处所止息不生。<a id="a-4y"></a>我慢缠缚自性非有。<a id="a-4z"></a>如空之智求不可得。<a id="a-50"></a>自性颠倒作业不生。<a id="a-51"></a>相貌最上力用根本。<a id="a-52"></a>施设名色威容可畏。<a id="a-53"></a>秘密自性一合可得。<a id="a-54"></a>诤讼迁变教诲不生处所损减烦恼缠缚盖想念无已暗钝边际妙慧止息种族力用相状无倒运载功能严峻制度族类之众修迁变行唯如来性最尊最上名色根本相状净妙寂静影像。<a id="a-55"></a>因力如是自性圆满。<a id="a-56"></a>有力修作智慧真实。<a id="a-57"></a>因缘和合离缚为上。<a id="a-58"></a>根本心生制度之法远离为道布施之力。<a id="a-59"></a>尽多种物求和合行。<a id="a-5A"></a>彼彼修行过去烦恼离天趣行。<a id="a-5B"></a>远离我慢胜因方得。<a id="a-5C"></a>根本三诤相缚我生。<a id="a-5D"></a>正解脱义远离圆满。<a id="a-5E"></a>染缚寂静行施真实。<a id="a-5F"></a>修调伏义作业清净。<a id="a-5G"></a>具足闻持慢不可得。<a id="a-5H"></a>慧解明利胜因可修。<a id="a-5I"></a>寂静无等明了无减。<a id="a-5J"></a>智慧施设和合无动。<a id="a-5K"></a>进止成就屈伸无替。<a id="a-5L"></a>意解详审圆满修慧。<a id="a-5M"></a>贪爱如海唯智能离。<a id="a-5N"></a>秘藏之义本不可生亦不可坏。<a id="a-5O"></a>安乐为义无轮转义如是界性无有倾动。<a id="a-5P"></a>根本相貌施设难得。<a id="a-5Q"></a>胜义德行寂然无有。<a id="a-5R"></a>烦恼自体如来永断。<a id="a-5S"></a>暗钝苦恼地狱可受。<a id="a-5T"></a>饿鬼之报恐怖难出。<a id="a-5U"></a>无我无倒力用可止。<a id="a-5V"></a>声闻动转大乘无动。<a id="a-5W"></a>解脱无生见戒何往。<a id="a-5X"></a>布施炽然希求无有。<a id="a-5Y"></a>如世慈父调伏无尽。<a id="a-5Z"></a>戒性持犯止息染因。<a id="a-5a"></a>慧解无相烦恼不生。<a id="a-5b"></a>如如德行寂静止息。<a id="a-5c"></a>四果声闻胜义真实。<a id="a-5d"></a>是处有王行檀那行。<a id="a-5e"></a>如大瀑流修崇满足。<a id="a-5f"></a>虽有布施无希报应。<a id="a-5g"></a>施无相行根本无倒。<a id="a-5h"></a>饮食满足广大行檀。<a id="a-5i"></a>无生憍恣。<a id="a-5j"></a>国界生灵忻然有庆。<a id="a-5k"></a>教令制度普沾有洽。<a id="a-5l"></a>此布施行净妙修崇。<a id="a-5m"></a>普济群生无非大施。<a id="a-5n"></a>国界之内聚落处所其数五千。<a id="a-5o"></a>宣令普遍皆令师范彼彼修作。<a id="a-5p"></a>此国丰饶修崇鲜丽世无与等。<a id="a-5q"></a>善言告谕。<a id="a-5r"></a>是处有王。<a id="a-5s"></a>国务从本善治边方。<a id="a-5t"></a>存亡去就凡须筵会。<a id="a-5u"></a>事当法古无令诤讼。<a id="a-5v"></a>务在真实寂然造作相状穷极。<a id="a-5w"></a>时彼支分闻法教令。<a id="a-5x"></a>王者有言告当三说。<a id="a-5y"></a>彼王有智力用殊胜无当卒暴。<a id="a-5z"></a>彼像附天殊胜修作。<a id="a-60"></a>闻持具足不生憍慢圆满无倒。<a id="a-61"></a>如是世尊于过去世。<a id="a-62"></a>无去无来色相圆满。<a id="a-63"></a>菩萨行布施行庄严其处护国尊者本生义边次第十七。<a id="a-64"></a>尸罗寂静尽颠倒行戒法清凉能除染缚。<a id="a-65"></a>所谓随顺听闻。<a id="a-66"></a>菩提萨埵种族寂然。<a id="a-67"></a>相貌和合无有迁变。<a id="a-68"></a>净妙之处平等之众真实寂静。<a id="a-69"></a>梵行之众清净学处。<a id="a-6A"></a>善友之众智慧增上。<a id="a-6B"></a>自在修作本来自性。<a id="a-6C"></a>清净真实相尽无余。<a id="a-6D"></a>随顺世间智慧有情。<a id="a-6E"></a>相貌清严增上无比。<a id="a-6F"></a>人中慧解明白可爱。<a id="a-6G"></a>彼岸清凉缚染皆尽。<a id="a-6H"></a>智慧善净运用无边。<a id="a-6I"></a>烦恼瀑流如来已除。<a id="a-6J"></a>如是世间暗钝难出。<a id="a-6K"></a>自无有智全求有力。<a id="a-6L"></a>了解倒法知见有在。<a id="a-6M"></a>德行最上无我慢缚。<a id="a-6N"></a>烦恼生起有智能坏。<a id="a-6O"></a>出家修行是大有情。<a id="a-6P"></a>爱乐处所随顺苦受。<a id="a-6Q"></a>违背正法快乐有情。<a id="a-6R"></a>修布施行意地安乐。<a id="a-6S"></a>平等增上修布施行。<a id="a-6T"></a>胜过布施百千沙门及婆罗门所施功德。<a id="a-6U"></a>如阿罗汉智慧圆满功德无异。<a id="a-6V"></a>过去聚落真实随顺。<a id="a-6W"></a>王者所居迁变无动。<a id="a-6X"></a>上妙吉祥随时无变。<a id="a-6Y"></a>色界禅定近分根本。<a id="a-6Z"></a>清净听闻因相寂静。<a id="a-6a"></a>名色之体五蕴迁变。<a id="a-6b"></a>形相净妙自在有力。<a id="a-6c"></a>如阿罗汉最胜变现。<a id="a-6d"></a>出家功德依法而行。<a id="a-6e"></a>清净妙智慢法不生。<a id="a-6f"></a>彼染相尽闻持经典。<a id="a-6g"></a>变化相貌名色迁移。<a id="a-6h"></a>发生智慧出离缠缚。<a id="a-6i"></a>净妙行施道德无等。<a id="a-6j"></a>善静听闻。<a id="a-6k"></a>清凉如月喧诤远离。<a id="a-6l"></a>是处无倒善意发生。<a id="a-6m"></a>如慈父想恩德无比。<a id="a-6n"></a>圆满善静如春生育。<a id="a-6o"></a>慈父爱子无时舍离。<a id="a-6p"></a>造作处所语言无倒。<a id="a-6q"></a>善能调伏颠倒相貌寂静如空边际无尽。<a id="a-6r"></a>称赞功德如山无动。<a id="a-6s"></a>清净力能不可名状。<a id="a-6t"></a>智慧吉祥生灵国界。<a id="a-6u"></a>处所奇妙暗钝难居。<a id="a-6v"></a>胜慧力能圣贤可止。<a id="a-6w"></a>上妙修崇安固无动。<a id="a-6x"></a>卒暴缠盖应须远离。<a id="a-6y"></a>女人本末忧煎可畏。<a id="a-6z"></a>有情何可还生爱恋。<a id="a-70"></a>严峻制度无因于彼。<a id="a-71"></a>希求永断增上自止。<a id="a-72"></a>彼求胜义荷负生灵。<a id="a-73"></a>听闻义利清净真实。<a id="a-74"></a>如母之意善教子法。<a id="a-75"></a>是无变动。<a id="a-76"></a>世间有情调伏如此。<a id="a-77"></a>作业圆满安乐自在增上真实。<a id="a-78"></a>云何复得安乐边际。<a id="a-79"></a>炽然忻喜作吉祥事。<a id="a-7A"></a>是处菩提萨埵根本希求安乐之行。<a id="a-7B"></a>有微妙智出染缠缚。<a id="a-7C"></a>教授学资真实秘密。<a id="a-7D"></a>如是知见教诫安乐。<a id="a-7E"></a>有情如是荷负益济。<a id="a-7F"></a>无相言说生安乐想。<a id="a-7G"></a>无彼灾祸施修布施业。<a id="a-7H"></a>行十善因调伏所在。<a id="a-7I"></a>胜慧吉祥如母护念。<a id="a-7J"></a>此名安乐如性真实。<a id="a-7K"></a>彼增上因果报胜妙。<a id="a-7L"></a>求增上慢秘密能止。<a id="a-7M"></a>圣性之法根本如是。<a id="a-7N"></a>闻持之义法不可得。<a id="a-7O"></a>有情自性凡圣亦同。<a id="a-7P"></a>无彼无此我慢真实。<a id="a-7Q"></a>本因非有施设具足。<a id="a-7R"></a>嬉弄颠倒迁变如是。<a id="a-7S"></a>彼布施因快乐之本。<a id="a-7T"></a>清净妙慧出世良因。<a id="a-7U"></a>运载之法动静进止。<a id="a-7V"></a>安乐无难趣求有法。<a id="a-7W"></a>寂然自在有道之法。<a id="a-7X"></a>成就本因希求无诤。<a id="a-7Y"></a>如是之法有情离过。<a id="a-7Z"></a>躬慕圣贤增上供养。<a id="a-7a"></a>圆满真实快乐安静。<a id="a-7b"></a>修崇胜法速得成就。<a id="a-7c"></a>根本寂静胜义自性。<a id="a-7d"></a>净意不生真实难任。<a id="a-7e"></a>此法自性寂然安乐体离有无平等妙慧。<a id="a-7f"></a>无倒修作安乐静妙。<a id="a-7g"></a>体性清净严峻于此。<a id="a-7h"></a>解脱正慧护助有情。<a id="a-7i"></a>苦恼不生缠盖皆尽。<a id="a-7j"></a>根本胜义希求无倒。<a id="a-7k"></a>三种缚染举动不生。<a id="a-7l"></a>慈母快乐云何舍离。<a id="a-7m"></a>听闻动息进止求安。<a id="a-7n"></a>烦恼毒染暗钝缠盖。<a id="a-7o"></a>无力安乐我慢增上。<a id="a-7p"></a>处所清净法性凝然。<a id="a-7q"></a>慢等因缘求不可得。<a id="a-7r"></a>卒暴苦恼暗钝缠缚。<a id="a-7s"></a>善净相应止寂远离。<a id="a-7t"></a>制度湛然豁若太虚。<a id="a-7u"></a>我慢痴等增上可畏。<a id="a-7v"></a>安乐相貌寂然移转。<a id="a-7w"></a>饥渴所逼。<a id="a-7x"></a>如此日有苦恼缠缚运载无已。<a id="a-7y"></a>了烦恼性方获安乐。<a id="a-7z"></a>悟无心理行如如行。<a id="a-80"></a>彼岸清净圣人可往。<a id="a-81"></a>分折义理须凭智力。<a id="a-82"></a>寂静安乐栖心教道。<a id="a-83"></a>贪欲诤讼烦恼根本。<a id="a-84"></a>彼此缠缚无慧发生。<a id="a-85"></a>慈父力能在处劝谕。<a id="a-86"></a>瀑流之缘慢意方起。<a id="a-87"></a>持律学人是大有情。<a id="a-88"></a>善心相应戒行清净。<a id="a-89"></a>断尽烦恼唯阿罗汉。<a id="a-8A"></a>弃背不生缠盖相貌。<a id="a-8B"></a>自性远离行相如此。<a id="a-8C"></a>根本功能制度如上。<a id="a-8D"></a>菩萨施行庄严护国尊者本生之义次第十八。<a id="a-8E"></a>快乐一类有智之众。<a id="a-8F"></a>根本冤对迁变远离。<a id="a-8G"></a>所谓随顺听闻菩萨根本时分调伏寂静。<a id="a-8H"></a>德行广大静住有力。<a id="a-8I"></a>息除烦恼增上智慧。<a id="a-8J"></a>彼彼灾祸真实暗钝颠倒希求。<a id="a-8K"></a>色相诤讼憎恶损德。<a id="a-8L"></a>随顺卒暴无调伏行。<a id="a-8M"></a>具足听闻增上布施。<a id="a-8N"></a>善趣等持寂静之行。<a id="a-8O"></a>烦恼不生自在有力。<a id="a-8P"></a>胜义增上饮食圆满。<a id="a-8Q"></a>教诫师边希求制度。<a id="a-8R"></a>明解止持能了作犯。<a id="a-8S"></a>善妙秘密清净因行。<a id="a-8T"></a>实作业时增上三业。<a id="a-8U"></a>根本因行修崇已毕。<a id="a-8V"></a>远离鬼趣忧苦之患。<a id="a-8W"></a>具足闻持教授言说。<a id="a-8X"></a>染意暗钝瀑流烦恼有情俱时增上止息净妙如此。<a id="a-8Y"></a>彼彼离缚根本影像。<a id="a-8Z"></a>和合远离颠倒增上。<a id="a-8a"></a>染因边际色等如是。<a id="a-8b"></a>希求一切获得清净。<a id="a-8c"></a>婆罗门法无性秘藏。<a id="a-8d"></a>犹如慈母意能含育。<a id="a-8e"></a>求彼自在圆满获得。<a id="a-8f"></a>增上化生快乐相貌。<a id="a-8g"></a>上妙迁变神彩壮冠。<a id="a-8h"></a>知识自在有智有力。<a id="a-8i"></a>出诤讼境登彼岸地。<a id="a-8j"></a>屈伸处中平等安住。<a id="a-8k"></a>寂静律仪妙止禅定。<a id="a-8l"></a>复有无上希有功德。<a id="a-8m"></a>安住无相湛然清净。<a id="a-8n"></a>如是义利实相可得。<a id="a-8o"></a>快乐无缚世间最上。<a id="a-8p"></a>破坏之义实不可有。<a id="a-8q"></a>缠盖颠倒是处远离。<a id="a-8r"></a>净意相应究竟平等。<a id="a-8s"></a>饥渴远离因听闻得。<a id="a-8t"></a>四果罗汉三界染尽。<a id="a-8u"></a>忧愁之义寂然无有。<a id="a-8v"></a>如是和合苦恼安在。<a id="a-8w"></a>此胜义体安静无缚。<a id="a-8x"></a>忧愁苦恼了无所得。<a id="a-8y"></a>根本时分实因自性。<a id="a-8z"></a>染慢皆尽觉体自得。<a id="a-90"></a>是处听闻根本寂静。<a id="a-91"></a>随顺无尽安乐境界。<a id="a-92"></a>此时染倒无处施为常一清净。<a id="a-93"></a>所谓此时得获秘密出离缠盖。<a id="a-94"></a>菩萨教诲一处不坏随顺有力。<a id="a-95"></a>生于子想作妙善义。<a id="a-96"></a>是处憍逸增上根本。<a id="a-97"></a>无有净妙正解脱义。<a id="a-98"></a>了解本因修有学行。<a id="a-99"></a>其心安住荷负力能。<a id="a-9A"></a>布施希求如彼先圣。<a id="a-9B"></a>此七种圣实本学地。<a id="a-9C"></a>听闻善友智解满足。<a id="a-9D"></a>贪无因起住圣人位。<a id="a-9E"></a>此真圣众修如如行。<a id="a-9F"></a>住十地位除分别染。<a id="a-9G"></a>求正解脱说大乘法。<a id="a-9H"></a>炽然有力安固无动。<a id="a-9I"></a>清净运载令心欢喜。<a id="a-9J"></a>力能布施五蕴不倾。<a id="a-9K"></a>染恶相貌无因生起。<a id="a-9L"></a>彼静住依烦恼永断。<a id="a-9M"></a>增上我慢损减颠倒。<a id="a-9N"></a>根本胜义无相止息。<a id="a-9O"></a>清净禅定湛然安乐。<a id="a-9P"></a>菩提萨埵息染之法。<a id="a-9Q"></a>希求义利调伏有力。<a id="a-9R"></a>色界诸天自在无欲。<a id="a-9S"></a>行十善道远离嗔恚。<a id="a-9T"></a>求智慧行色相圆满。<a id="a-9U"></a>颠倒放逸灾祸之患。<a id="a-9V"></a>最上寂静大乘胜义。<a id="a-9W"></a>根本妙智了真如性。<a id="a-9X"></a>清净之众行布施行。<a id="a-9Y"></a>圆满自在修圣者行。<a id="a-9Z"></a>彼教诫法广大真实。<a id="a-9a"></a>寂静变化色相圆满。<a id="a-9b"></a>福德和合声相微妙。<a id="a-9c"></a>智慧明白无时暗昧。<a id="a-9d"></a>彼彼真实正解脱因。<a id="a-9e"></a>如一作业制度严峻。<a id="a-9f"></a>福德真实处所自在。<a id="a-9g"></a>性好修施无倒成满。<a id="a-9h"></a>智慧禅定爱语修设。<a id="a-9i"></a>如是不坏体性安住。<a id="a-9j"></a>最上边际息染诤法。<a id="a-9k"></a>如是暗钝本性痴迷。<a id="a-9l"></a>戒法清凉调伏为义。<a id="a-9m"></a>本性非实遮防之用。<a id="a-9n"></a>禅那无倒迁变有力。<a id="a-9o"></a>冤家天帝真实过患。<a id="a-9p"></a>彼彼增上圆满息除。<a id="a-9q"></a>禅定自在饥渴无有。<a id="a-9r"></a>我慢不生处所清净。<a id="a-9s"></a>尽彼烦恼德行真实。<a id="a-9t"></a>圆满力用自性根本。<a id="a-9u"></a>随顺善法寂静远离。<a id="a-9v"></a>无色之众净妙无减。<a id="a-9w"></a>上妙生起。<a id="a-9x"></a>是处修设严丽寂静。<a id="a-9y"></a>烦恼相状颠倒止息。<a id="a-9z"></a>根本净妙彼因具足变状如华。<a id="a-A0"></a>应器无染真实色相。<a id="a-A1"></a>教诲之因调伏为义。<a id="a-A2"></a>具足声相边际和合。<a id="a-A3"></a>暗钝颠倒彼彼诤讼。<a id="a-A4"></a>菩萨导化烦恼止息。<a id="a-A5"></a>颠倒之处冤家明妃天帝众类。<a id="a-A6"></a>如是缚缚根本不行。<a id="a-A7"></a>展转苦恼希求止息。<a id="a-A8"></a>快乐自在微妙清净。<a id="a-A9"></a>是处菩萨最上趣向。<a id="a-AA"></a>如是福德犹如莲华。<a id="a-AB"></a>圆满可爱无倒修行种族远离如是。<a id="a-AC"></a>支分缠缚自性智慧希求思惟边际真实如是。<a id="a-AD"></a>定心圆满本性如是。</p>
 </body>
</html>