<!doctype html>
<html id="z3IBWEc1E9" data-ver="364">
 <head>
  <meta charset="utf-8">
  <meta author="圣勇菩萨">
  <meta library="龙藏">
  <meta catalog="宋元续入藏诸论">
  <meta period="unknown">
 </head>
 <body>
  <h1 id="a1">菩萨本生鬘论卷第十</h1>
  <p id="a2">时分胜因本际如如。<a id="a-3"></a>十善崇修流转无有。<a id="a-4"></a>根本知见闻持具足。<a id="a-5"></a>清净智慧自性真实。<a id="a-6"></a>听闻相状。<a id="a-7"></a>荷负修作。<a id="a-8"></a>正解义趣求难得。<a id="a-9"></a>无边方所寂然安静。<a id="a-A"></a>比丘远离根本缠缚。<a id="a-B"></a>布施因行圆满无动。<a id="a-C"></a>智解增上了知无畏。<a id="a-D"></a>清净胜因布施无减。<a id="a-E"></a>寂静边际力用可得。<a id="a-F"></a>有学相状烦恼止息。<a id="a-G"></a>无学圣人根随永断。<a id="a-H"></a>四种瀑流习气仍在。<a id="a-I"></a>世间有情无明所覆。<a id="a-J"></a>根本系缚恣情放逸。<a id="a-K"></a>自在有力无慈忍行。<a id="a-L"></a>缠盖难出瀑流相续。<a id="a-M"></a>福乐果报联绵如是。<a id="a-N"></a>了知彼缚诤讼为本。<a id="a-O"></a>希求圆寂证解脱义。<a id="a-P"></a>彼实无倒听业如是。<a id="a-Q"></a>水火风灾炽然发生。<a id="a-R"></a>了知嗔恚贪痴随顺。<a id="a-S"></a>法性本寂湛然无生。<a id="a-T"></a>迁变自性有为可法。<a id="a-U"></a>世间有情四种业道。<a id="a-V"></a>顺现顺生顺后不定。<a id="a-W"></a>秘密甚深随顺无相。<a id="a-X"></a>戒律持犯发生真实。<a id="a-Y"></a>如来之性无损减义。<a id="a-Z"></a>持戒清凉澄莹自性。<a id="a-a"></a>患难有情慈心行施。<a id="a-b"></a>意地了知自然发生。<a id="a-c"></a>彼岸之法无因安得。<a id="a-d"></a>不放逸行诸天可修。<a id="a-e"></a>快乐因缘根本三善。<a id="a-f"></a>造作界性颠倒不生。<a id="a-g"></a>严峻制度净妙可爱。<a id="a-h"></a>究竟边际了知有力。<a id="a-i"></a>修施相貌具足发生。<a id="a-j"></a>尊像崇修福缘永固。<a id="a-k"></a>了知听闻寂静如意。<a id="a-l"></a>三宝安住无倾动故。<a id="a-m"></a>此本胜义远颠倒法。<a id="a-n"></a>烦恼性类静住无生。<a id="a-o"></a>我见增上烦恼根本。<a id="a-p"></a>造作无边圣力能离。<a id="a-q"></a>无贪嗔痴三善根本。<a id="a-r"></a>慢类颠倒无力能生。<a id="a-s"></a>有学静住现行不起。<a id="a-t"></a>彼自在力戒德清净。<a id="a-u"></a>相应听闻善住增上。<a id="a-v"></a>广大寂静三宝为九。<a id="a-w"></a>九品智慧无相趣求。<a id="a-x"></a>诸天快乐进修求彼。<a id="a-y"></a>能断贪欲说真实法。<a id="a-z"></a>远离果报有无因行种子不生。<a id="a-10"></a>如是胜法功德力用。<a id="a-11"></a>缠缚颠倒无非皆尽。<a id="a-12"></a>方所边际迁变希求。<a id="a-13"></a>如彼圆满德业因行。<a id="a-14"></a>果报施设百种影像。<a id="a-15"></a>田宅聚落殊胜丰足。<a id="a-16"></a>清净教法利益安乐。<a id="a-17"></a>真如自性本来常灭。<a id="a-18"></a>无取无舍湛然安静。<a id="a-19"></a>三乘圣人并为善友。<a id="a-1A"></a>系缚之心真实颠倒。<a id="a-1B"></a>清净界性自在止息。<a id="a-1C"></a>瀑流颠倒制度远离。<a id="a-1D"></a>真实造作后更修崇。<a id="a-1E"></a>最上边际本心解脱。<a id="a-1F"></a>清净秘密止寂如如。<a id="a-1G"></a>相貌不生思议难及。<a id="a-1H"></a>此真实义究竟无我。<a id="a-1I"></a>王者知见制作如此。<a id="a-1J"></a>平等无二正法安住。<a id="a-1K"></a>道行圆满寂然无怖。<a id="a-1L"></a>情非情物禀性常寂。<a id="a-1M"></a>解脱无生有为难舍。<a id="a-1N"></a>我慢诤讼实有迁变。<a id="a-1O"></a>能断欲贪所在边际。<a id="a-1P"></a>如是严峻修崇真实。<a id="a-1Q"></a>彼大丈夫过去殊胜。<a id="a-1R"></a>无边作业善法成就。<a id="a-1S"></a>有情智慧功能无尽。<a id="a-1T"></a>云何慈母养育真实。<a id="a-1U"></a>过去倒染诚谛清净。<a id="a-1V"></a>如是秘藏究竟真实。<a id="a-1W"></a>觉者无倒胜义圆满。<a id="a-1X"></a>毗尼律法有情能受。<a id="a-1Y"></a>佛地圆满根本圣说。<a id="a-1Z"></a>如是邪见染慧不生。<a id="a-1a"></a>静住相应澄心自性。<a id="a-1b"></a>胜义发生邪见不起。<a id="a-1c"></a>平等趣求染慧止息。<a id="a-1d"></a>菩提萨埵修布施行护国尊者本生义边。<a id="a-1e"></a>已上第二十二义。<a id="a-1f"></a>并第二十三义合。<a id="a-1g"></a>我见苦受真实颠倒如如胜义作用止息。<a id="a-1h"></a>所谓随顺听闻义利。<a id="a-1i"></a>彼菩萨行智慧殊胜。<a id="a-1j"></a>种种自性无缚安静。<a id="a-1k"></a>兴显尊像希求果报。<a id="a-1l"></a>寂静安居冥心泯息。<a id="a-1m"></a>严峻处所尘劳俱尽。<a id="a-1n"></a>二十二根善法欲义。<a id="a-1o"></a>善恶昭然如影随形。<a id="a-1p"></a>是可得义无不可得。<a id="a-1q"></a>国王方所兴缉自在。<a id="a-1r"></a>息恶甚深彼染破坏。<a id="a-1s"></a>运载生灵。<a id="a-1t"></a>增上相貌。<a id="a-1u"></a>彼实难得。<a id="a-1v"></a>制度严峻。<a id="a-1w"></a>烦恼可得。<a id="a-1x"></a>瀑流为义。<a id="a-1y"></a>造作形像果报具足。<a id="a-1z"></a>明了自性怨对何有。<a id="a-20"></a>广大迁变颠倒远离。<a id="a-21"></a>布施力用处所诚谛。<a id="a-22"></a>想念圣言崇奉圆满。<a id="a-23"></a>彼智慧相获得无尽。<a id="a-24"></a>大乘平等教乘为上。<a id="a-25"></a>贪爱系缚障慈悲行。<a id="a-26"></a>自在力用移转无有。<a id="a-27"></a>戒德无犯制度可遵。<a id="a-28"></a>名色上妙澄莹如玉。<a id="a-29"></a>相状相扶工业殊胜。<a id="a-2A"></a>菩萨诚谛动静可依。<a id="a-2B"></a>是处均等彼我如是。<a id="a-2C"></a>力用发生果报成就。<a id="a-2D"></a>慈母爱缚边方随顺。<a id="a-2E"></a>颠倒慢类种种迁变。<a id="a-2F"></a>现行缚体能生诤讼。<a id="a-2G"></a>寿数终尽内外普均。<a id="a-2H"></a>是处丈夫远离喧诤。<a id="a-2I"></a>缠缚有情究竟能离。<a id="a-2J"></a>瀑流烦恼随顺不生。<a id="a-2K"></a>进修圣道福德坚固。<a id="a-2L"></a>执着我慢颠倒方所发生胜义清净止息。<a id="a-2M"></a>一合真常听闻无已。<a id="a-2N"></a>意地清净缠盖远离。<a id="a-2O"></a>患难颠倒谤讟止息。<a id="a-2P"></a>净妙殊胜彼我有力。<a id="a-2Q"></a>根本烦恼十种不起。<a id="a-2R"></a>缠缚迁变制约正息。<a id="a-2S"></a>云何心昧摧坏色力。<a id="a-2T"></a>受报真实势力自尽。<a id="a-2U"></a>分别我见入圣乃除。<a id="a-2V"></a>慢类真实随见可止。<a id="a-2W"></a>暗钝诤讼无因生起。<a id="a-2X"></a>随顺世间施为十善。<a id="a-2Y"></a>彼边际慢增上执着。<a id="a-2Z"></a>颠倒分别受果决定。<a id="a-2a"></a>林木损坏如空无边。<a id="a-2b"></a>诚谛受果爱支已润。<a id="a-2c"></a>身负我慢为增之本。<a id="a-2d"></a>因果相扶类于形影。<a id="a-2e"></a>如空无边寂然无碍。<a id="a-2f"></a>贪爱果报内因发生。<a id="a-2g"></a>不修善法无由成圣。<a id="a-2h"></a>寂静如空处所广大。<a id="a-2i"></a>发生善因果报随顺。<a id="a-2j"></a>自性清净颠倒止息。<a id="a-2k"></a>声相善巧建立佛事寿数时分难以远离。<a id="a-2l"></a>运载自他广大秘密。<a id="a-2m"></a>平等难行我执增盛。<a id="a-2n"></a>趣求胜义圆满如是。<a id="a-2o"></a>有情德行善修和悦。<a id="a-2p"></a>湛然清净甚深难得。<a id="a-2q"></a>云何心法真如为性。<a id="a-2r"></a>彼彼时分安住平等。<a id="a-2s"></a>胜义圆满造作泯息。<a id="a-2t"></a>十种业道并由心起。<a id="a-2u"></a>昧钝根本克体唯痴。<a id="a-2v"></a>相应暗障王所皆是。<a id="a-2w"></a>我慢分开有七九种。<a id="a-2x"></a>瀑流根随如来永断。<a id="a-2y"></a>布施文义所谓大乘。<a id="a-2z"></a>佛法僧宝究竟不倾。<a id="a-30"></a>善恶二相形对而立。<a id="a-31"></a>了知时分长远难得。<a id="a-32"></a>求天趣因唯凭善力。<a id="a-33"></a>保护处所慎密安住。<a id="a-34"></a>运载边际从三乘说。<a id="a-35"></a>胜力增上了知善友。<a id="a-36"></a>一种和合我见除息。<a id="a-37"></a>不生系缚栖止胜义。<a id="a-38"></a>具足闻持圣力荷负。<a id="a-39"></a>如来之性触物可知。<a id="a-3A"></a>净妙名色澄心安住圆满智慧妙觉安然。<a id="a-3B"></a>涅槃胜义彼我俱尽。<a id="a-3C"></a>一合智力钝慢皆止。<a id="a-3D"></a>智慧严峻了知长夜。<a id="a-3E"></a>此大丈夫了真胜义。<a id="a-3F"></a>趣求无相自在止寂。<a id="a-3G"></a>修布施行圆满具足。<a id="a-3H"></a>彼运载因远离缚义。<a id="a-3I"></a>成就彼力是处平等。<a id="a-3J"></a>广大颠倒因行不生。<a id="a-3K"></a>恭奉随顺修成满行。<a id="a-3L"></a>如此胜义上妙增上。<a id="a-3M"></a>林荫茂盛灾祸远离。<a id="a-3N"></a>有智慧相了知秘密。<a id="a-3O"></a>发起胜因自在无边。<a id="a-3P"></a>世间行施为十善因。<a id="a-3Q"></a>大丈夫意圆满诚谛。<a id="a-3R"></a>九地施因无倒修作。<a id="a-3S"></a>彼颠倒行增上除遣。<a id="a-3T"></a>暗钝我慢体性真实。<a id="a-3U"></a>圆满发生净妙色相。<a id="a-3V"></a>欲贪广大势力无尽。<a id="a-3W"></a>无因去除生死无废。<a id="a-3X"></a>随顺烦恼失丈夫志。<a id="a-3Y"></a>不信圣言诚凡夫行。<a id="a-3Z"></a>时分边际颠倒希求。<a id="a-3a"></a>缠缚流转恶业成就。<a id="a-3b"></a>清净因性弃舍远离。<a id="a-3c"></a>是处丈夫广修胜业。<a id="a-3d"></a>彼彼方所安静无动。<a id="a-3e"></a>摧坏染缚边际不生。<a id="a-3f"></a>人趣有情广大福业。<a id="a-3g"></a>五蕴不坏迁变不穷。<a id="a-3h"></a>受福殊胜行施为本。<a id="a-3i"></a>津要制度为最上品。<a id="a-3j"></a>色相严丽广大无比。<a id="a-3k"></a>清净处所安静无动。<a id="a-3l"></a>名称增上自性澄寂。<a id="a-3m"></a>有情体大障碍不生。<a id="a-3n"></a>悲导生灵发起胜义。<a id="a-3o"></a>无倒行施圣力所为。<a id="a-3p"></a>修建边际无摧坏义。<a id="a-3q"></a>怨结相待随顺可勉。<a id="a-3r"></a>贪欲希求圣人止息。<a id="a-3s"></a>是处菩萨悲愿能离。<a id="a-3t"></a>慢体真实难以制伏。<a id="a-3u"></a>地地九品通迷理事。<a id="a-3v"></a>自性真实颠倒无尽。<a id="a-3w"></a>无明痴暗寂静难生。<a id="a-3x"></a>缠裹如蚕何能出离。<a id="a-3y"></a>造作真实修崇本际。<a id="a-3z"></a>一切行相寿量希求。<a id="a-40"></a>有情教诲实大丈夫。<a id="a-41"></a>平等自性如如可依。<a id="a-42"></a>名色所依根本识性。<a id="a-43"></a>胜义发生最上之性。<a id="a-44"></a>相应运载丈夫所为。<a id="a-45"></a>寂静之处远贪欲行。<a id="a-46"></a>清净十方觉位圆得。<a id="a-47"></a>入地已往分有所能。<a id="a-48"></a>如是胜因旷劫所修。<a id="a-49"></a>圣智功能因果有异。<a id="a-4A"></a>殊胜之行济苦与乐。<a id="a-4B"></a>教导群品遵依圣说。<a id="a-4C"></a>如是暗慢我见为本。<a id="a-4D"></a>有力行施泯绝相状。<a id="a-4E"></a>自体希求如是迁变。<a id="a-4F"></a>不坏流转遗体之类。<a id="a-4G"></a>时分边际净秽皆有。<a id="a-4H"></a>善净之因所感义利。<a id="a-4I"></a>真实趣求听闻制度。<a id="a-4J"></a>无有颠倒自在无动。<a id="a-4K"></a>是处我慢增上趣向。<a id="a-4L"></a>相应诤讼无有止期。<a id="a-4M"></a>有情胜因无不舍离。<a id="a-4N"></a>造作义利施法之因。<a id="a-4O"></a>生类苦恼摧坏身分。<a id="a-4P"></a>颠倒边际无能远离。<a id="a-4Q"></a>施行圆满如空无相。<a id="a-4R"></a>戒德清凉须明持犯。<a id="a-4S"></a>息恶边际烦恼能离。<a id="a-4T"></a>菩萨是处自性清净。<a id="a-4U"></a>彼止息行勤修胜义调伏生灵实丈夫行。<a id="a-4V"></a>布施方便善净修崇。<a id="a-4W"></a>诸佛垂教无因不可。<a id="a-4X"></a>法象为譬诚谛如是。<a id="a-4Y"></a>方所安静平等如空。<a id="a-4Z"></a>能断贪欲梵行为因。<a id="a-4a"></a>究竟因缘自修施行。<a id="a-4b"></a>彼瀑流义缠缚无尽。<a id="a-4c"></a>迁变相貌护念如眼。<a id="a-4d"></a>息恶知见圆满胜义。<a id="a-4e"></a>根本真实自求己义。<a id="a-4f"></a>母恩无边广大为义。<a id="a-4g"></a>彼彼真实邪见不生。<a id="a-4h"></a>律部根本施设轨范。<a id="a-4i"></a>快乐界性非贪欲获。<a id="a-4j"></a>广大有情护息诤讼。<a id="a-4k"></a>善息缠缚真实丈夫。<a id="a-4l"></a>是大有情真实有力。<a id="a-4m"></a>相状齐等令心安住。<a id="a-4n"></a>根本寂静无求颠倒。<a id="a-4o"></a>自在指示所谓默然。<a id="a-4p"></a>影像本末义利如是。<a id="a-4q"></a>圆满尽诤何无真实。<a id="a-4r"></a>彼本颠倒云何如是。<a id="a-4s"></a>我执无边修垢染行。<a id="a-4t"></a>云何离畏本如如性。<a id="a-4u"></a>爱乐颠倒迷色自性。<a id="a-4v"></a>身分肌肤布施能舍。<a id="a-4w"></a>求彼处所修建为上。<a id="a-4x"></a>造作迁变荷负无尽。<a id="a-4y"></a>秘密甚深无相可见。<a id="a-4z"></a>应器成就具足自在。<a id="a-50"></a>清净处所鲜洁为上。<a id="a-51"></a>乃至迁变严峻净妙。<a id="a-52"></a>清净教法善能止寂。<a id="a-53"></a>修梵行因相貌增上。<a id="a-54"></a>如师子王威严无对。<a id="a-55"></a>相状殊丽鲜白广大。<a id="a-56"></a>心本澄寂自然无动。<a id="a-57"></a>根本痴暗慧解无因。<a id="a-58"></a>颠倒之法正智不生。<a id="a-59"></a>具足闻持悲心远离。<a id="a-5A"></a>无始系缚爱恋色身。<a id="a-5B"></a>净妙施罗颠倒除遣。<a id="a-5C"></a>殊胜因行最上崇修。<a id="a-5D"></a>无表色体持犯名戒。<a id="a-5E"></a>贪爱炽盛有情于身。<a id="a-5F"></a>瀑流无边憍恣狂逸。<a id="a-5G"></a>颠倒业行制度止息。<a id="a-5H"></a>清净之处造作真实。<a id="a-5I"></a>此平等相根本安住。<a id="a-5J"></a>无有时分希求听闻。<a id="a-5K"></a>国界方所安然寂静。<a id="a-5L"></a>持戒清凉林荫茂盛。<a id="a-5M"></a>戒德无亏一合清净。<a id="a-5N"></a>制度胜义成满。<a id="a-5O"></a>云何彼因十种善行。<a id="a-5P"></a>如是边际增上色相。<a id="a-5Q"></a>自在相貌殊胜无尽。<a id="a-5R"></a>光洁严丽闻持圆满。<a id="a-5S"></a>布施无倒名色具足。<a id="a-5T"></a>烦恼不生璎珞鲜净。<a id="a-5U"></a>希求有力圆满行施。<a id="a-5V"></a>是处广大体性自在。<a id="a-5W"></a>布施功业寂静严峻。<a id="a-5X"></a>智慧自性苦恼无有。<a id="a-5Y"></a>三业恭敬思惟自性。<a id="a-5Z"></a>殊胜因行颠倒皆尽。<a id="a-5a"></a>暗钝我慢作业诤讼。<a id="a-5b"></a>希求造作悲导圆满。<a id="a-5c"></a>忿怒边际教诲止息。<a id="a-5d"></a>丈夫所错均等无偏。<a id="a-5e"></a>教诫师边际衣禀随顺。<a id="a-5f"></a>希求闻持诤讼自止。<a id="a-5g"></a>贤善之性无流转义。<a id="a-5h"></a>云何恭敬觉满如是自在行施。<a id="a-5i"></a>益济平等清净自性。<a id="a-5j"></a>本际胜义二种重障。<a id="a-5k"></a>瀑流灾祸烦恼永断。<a id="a-5l"></a>金刚无间杂染边际。<a id="a-5m"></a>有漏皆是运载自性。<a id="a-5n"></a>三乘之本智慧难得。<a id="a-5o"></a>垢染恶行世间凡夫。<a id="a-5p"></a>颠倒垢秽发生力用。<a id="a-5q"></a>破坏缠盖枝叶茂盛。<a id="a-5r"></a>根本坚固以此为譬。</p>
 </body>
</html>