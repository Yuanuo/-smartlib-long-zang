<!doctype html>
<html id="z3IBWEc1EA" data-ver="373">
 <head>
  <meta charset="utf-8">
  <meta author="圣勇菩萨">
  <meta library="龙藏">
  <meta catalog="宋元续入藏诸论">
  <meta period="unknown">
 </head>
 <body>
  <h1 id="a1">菩萨本生鬘论卷第十一</h1>
  <p id="a2">自性根本智慧了知。<a id="a-3"></a>增上相状静住无恼。<a id="a-4"></a>湛然快乐了解脱义。<a id="a-5"></a>恶趣颠倒我执无尽。<a id="a-6"></a>忧苦转多烦恼无替。<a id="a-7"></a>根本灾难相貌无定。<a id="a-8"></a>瀑流烦恼如来永断。<a id="a-9"></a>彼自性因迁变止息。<a id="a-A"></a>随顺具足义利根本。<a id="a-B"></a>力用可求运载无尽。<a id="a-C"></a>彼彼增上进止有益。<a id="a-D"></a>了知意地尽诤希求。<a id="a-E"></a>烦恼时分颠倒息除。<a id="a-F"></a>三乘善因制约群品。<a id="a-G"></a>诸佛法性湛然清净。<a id="a-H"></a>真实知见慢等无力。<a id="a-I"></a>障碍之法了知寂静。<a id="a-J"></a>根本慢边运载息除。<a id="a-K"></a>缠缚多种教诫约束。<a id="a-L"></a>有情在处随顺生起。<a id="a-M"></a>清净神足欲勤心观。<a id="a-N"></a>悔过名忏身器清净。<a id="a-O"></a>圣道唯智慧通三性。<a id="a-P"></a>究竟真实无越理智。<a id="a-Q"></a>如如胜义妙觉方圆。<a id="a-R"></a>真净听闻摩诃般若。<a id="a-S"></a>佛大丈夫调御群品。<a id="a-T"></a>寂静依止屈伸为义。<a id="a-U"></a>清净圣道尽如来性。<a id="a-V"></a>智解了知穷极边际。<a id="a-W"></a>恶趣汇聚善哉难出。<a id="a-X"></a>胜义无倒净业圆满出缚离缚苦恼无因。<a id="a-Y"></a>彼实希求果报能离。<a id="a-Z"></a>根本广大丈夫颠倒。<a id="a-a"></a>随顺颠倒边际邪行。<a id="a-b"></a>善本缚体有学如是。<a id="a-c"></a>缠缚边际自了田宅。<a id="a-d"></a>是处有情布施有实。<a id="a-e"></a>恶业果报倒行止息。<a id="a-f"></a>五盖十缠梵因能离。<a id="a-g"></a>广大闻持有力自性。<a id="a-h"></a>上妙色相远离灾祸。<a id="a-i"></a>心无形质涅槃无相。<a id="a-j"></a>慢缚诤讼闻教止息。<a id="a-k"></a>香气远闻身分真实。<a id="a-l"></a>边远方所增上了知。<a id="a-m"></a>彼彼田园方分如是。<a id="a-n"></a>彼真十善净慧了知。<a id="a-o"></a>人趣行相殊胜方所。<a id="a-p"></a>色体最上不可破坏。<a id="a-q"></a>有情善教修施圆满。<a id="a-r"></a>殊胜无倒意地诚谛。<a id="a-s"></a>烦恼暗慢怨对增上。<a id="a-t"></a>具足盖缠调伏远离。<a id="a-u"></a>是处恭奉随顺王者。<a id="a-v"></a>本修胜行舍鬼趣道。<a id="a-w"></a>圆满荷负无尽边际。<a id="a-x"></a>九地无相随所证说。<a id="a-y"></a>十种业道智慧了知。<a id="a-z"></a>平等相尽界性真实。<a id="a-10"></a>胜义最尊无为法故。<a id="a-11"></a>增上造作暗慢远离。<a id="a-12"></a>冤对颠倒其数百种。<a id="a-13"></a>瀑流生起种现无尽。<a id="a-14"></a>云何有情饿鬼报舍。<a id="a-15"></a>颠倒我慢缠盖相续。<a id="a-16"></a>寂静根本和合舍离。<a id="a-17"></a>真实布施希求无相。<a id="a-18"></a>平等增上福德随顺。<a id="a-19"></a>人趣生类王者为上。<a id="a-1A"></a>云何彼类根本我慢。<a id="a-1B"></a>缠缚相继苦恼可获。<a id="a-1C"></a>爱乐语言智慧施设。<a id="a-1D"></a>自性寂静药毒止息。<a id="a-1E"></a>善友之因谛实希求。<a id="a-1F"></a>恩爱养育殊胜所在。<a id="a-1G"></a>远离作业彼彼颠倒。<a id="a-1H"></a>果报言说嗔毒具足。<a id="a-1I"></a>善友益济闻持有力。<a id="a-1J"></a>自在调顺求烦恼尽。<a id="a-1K"></a>了知自性真实根本。<a id="a-1L"></a>朋友钝弱迁变修作。<a id="a-1M"></a>圆满胜因本性如是。<a id="a-1N"></a>发生胜义运载根本。<a id="a-1O"></a>烦恼中贪同生我慢。<a id="a-1P"></a>朋友善教发起净因。<a id="a-1Q"></a>往趣如行止息尘坌。<a id="a-1R"></a>清净真实布施般运。<a id="a-1S"></a>修崇增上止息缠缚。<a id="a-1T"></a>快乐流转发生胜行。<a id="a-1U"></a>善妙因缘德业如意。<a id="a-1V"></a>舍离染因爱乐静住。<a id="a-1W"></a>十种善相迁流边际。<a id="a-1X"></a>朋友自性颠倒皆尽。<a id="a-1Y"></a>自性成就了知真实。<a id="a-1Z"></a>无漏圣道证彼如性。<a id="a-1a"></a>胜义如性圆满真实。<a id="a-1b"></a>彼天无苦如实边际。<a id="a-1c"></a>殊胜边际运载生类。<a id="a-1d"></a>清净戒法圆满无尽。<a id="a-1e"></a>如来智力广大圆满。<a id="a-1f"></a>说真实法边际无尽。<a id="a-1g"></a>云何运载。<a id="a-1h"></a>佛为善友。<a id="a-1i"></a>无漏善业十种圆满。<a id="a-1j"></a>菩萨施行庄严尊者护国本生义次第二十有四。<a id="a-1k"></a>一合增上如来性义。<a id="a-1l"></a>如是悲愿崇修无尽。<a id="a-1m"></a>所谓听闻菩萨教诲。<a id="a-1n"></a>云何相貌希求寂静。<a id="a-1o"></a>人趣根本真实胜义种种界性族类根本。<a id="a-1p"></a>三种秘密制伏三业。<a id="a-1q"></a>多种相貌如其林荫。<a id="a-1r"></a>身分清净修因自在。<a id="a-1s"></a>圣道平等状若虚空。<a id="a-1t"></a>造作力用迁变不穷。<a id="a-1u"></a>地生毒药福力可除。<a id="a-1v"></a>有情平等圆满因行。<a id="a-1w"></a>造作支分上妙寂静。<a id="a-1x"></a>常行悲导益济生灵。<a id="a-1y"></a>修清净心闻持增上。<a id="a-1z"></a>三种无倒真实根本。<a id="a-20"></a>慈母教授止息诤讼。<a id="a-21"></a>慧解分别了知贪欲。<a id="a-22"></a>如是相应无烦恼障。<a id="a-23"></a>所在方处修调伏行。<a id="a-24"></a>人趣有情求心难得。<a id="a-25"></a>颠倒系缚暗钝随顺。<a id="a-26"></a>调伏迁变彼时有力。<a id="a-27"></a>了知诤讼种种相应。<a id="a-28"></a>是处修施调伏施设。<a id="a-29"></a>彼实毒药颠倒无害。<a id="a-2A"></a>彼彼佛性尘尘无二。<a id="a-2B"></a>真正解脱无倒义利。<a id="a-2C"></a>闻持有力善法纯净。<a id="a-2D"></a>我慢贪缚不善有覆。<a id="a-2E"></a>清净名色五蕴自性。<a id="a-2F"></a>了知圣贤无颠倒行。<a id="a-2G"></a>意悦自在身体殊胜。<a id="a-2H"></a>国界殊丽上妙严饰。<a id="a-2I"></a>鲜净如天有情广大。<a id="a-2J"></a>胜因无边发生自在。<a id="a-2K"></a>静住调伏钝弱我慢。<a id="a-2L"></a>身相广大我见随逐。<a id="a-2M"></a>量度胜负施上中下。<a id="a-2N"></a>是处菩萨清净状貌。<a id="a-2O"></a>自在修作。<a id="a-2P"></a>胜乘义利。<a id="a-2Q"></a>清净无倒。<a id="a-2R"></a>国王有力治化殊胜。<a id="a-2S"></a>常无动转。<a id="a-2T"></a>寂静因行。<a id="a-2U"></a>负荷边方。<a id="a-2V"></a>求无诤讼止息喧杂。<a id="a-2W"></a>次第发起净妙方所。<a id="a-2X"></a>灵逸豫安固不倾。<a id="a-2Y"></a>荫覆生民如云普盖。<a id="a-2Z"></a>布施力用相状和合。<a id="a-2a"></a>是处平等如称均物。<a id="a-2b"></a>自在力用一盖普施。<a id="a-2c"></a>止息尘秽了知有力。<a id="a-2d"></a>运载方所求无惊畏。<a id="a-2e"></a>一合相貌肃然成就。<a id="a-2f"></a>智慧广大具足长养。<a id="a-2g"></a>是处自在清净闻持。<a id="a-2h"></a>寂静增上颠倒远离。<a id="a-2i"></a>瀑流险浚力用广大。<a id="a-2j"></a>调伏缠盖尽彼增上。<a id="a-2k"></a>希求寂静爱乐时分。<a id="a-2l"></a>意地憍恣善住止息。<a id="a-2m"></a>烦恼四相迁变彼彼。<a id="a-2n"></a>如王自在圆满制度。<a id="a-2o"></a>是处菩萨如空无碍。<a id="a-2p"></a>云何声相大小有碍。<a id="a-2q"></a>清净布施。<a id="a-2r"></a>王者诚实。<a id="a-2s"></a>发起寻伺粗细而转。<a id="a-2t"></a>胜义寂静安然无动。<a id="a-2u"></a>身语意行十种善恶。<a id="a-2v"></a>时分分别彼彼处所。<a id="a-2w"></a>觉了三性慈母育子。<a id="a-2x"></a>善知饥渴体子性行。<a id="a-2y"></a>彼时王者善治国界。<a id="a-2z"></a>云何心地止恶诤讼。<a id="a-30"></a>色相鲜净和合可爱。<a id="a-31"></a>无实灾难破坏不生。<a id="a-32"></a>如本无相力用相应。<a id="a-33"></a>能断贪欲嗔恚愚痴。<a id="a-34"></a>说真实法随顺修学。<a id="a-35"></a>了生死法三界九地。<a id="a-36"></a>变易往来胜劣无定。<a id="a-37"></a>寂静平等无暗慢类。<a id="a-38"></a>云何三诤贪嗔痴本。<a id="a-39"></a>为诤之因受贫穷报。<a id="a-3A"></a>彼语言行勤求修作。<a id="a-3B"></a>自在荷负名色真实。<a id="a-3C"></a>清净智慧照了大乘。<a id="a-3D"></a>究竟之法圆满妙觉。<a id="a-3E"></a>时分长远历三大劫。<a id="a-3F"></a>修施自在安处心田。<a id="a-3G"></a>具足闻持烦恼障行。<a id="a-3H"></a>处所安静圆满行施。<a id="a-3I"></a>亲族相貌心常施惠。<a id="a-3J"></a>无有缠盖本来不生。<a id="a-3K"></a>造作应器殊妙可爱。<a id="a-3L"></a>圆满上妙恭奉圣贤。<a id="a-3M"></a>帝释天主殊胜智慧。<a id="a-3N"></a>照了情类心行之法。<a id="a-3O"></a>如来进止力用广大。<a id="a-3P"></a>胜义无倒秘密清净。<a id="a-3Q"></a>色相圆满寿命安固。<a id="a-3R"></a>烦恼欲贪忧苦不止。<a id="a-3S"></a>净妙修崇暗慢远离。<a id="a-3T"></a>诤讼边际成就缠盖。<a id="a-3U"></a>坑阱于下兴心故陷。<a id="a-3V"></a>见其受苦忧煎无已。<a id="a-3W"></a>瀑流烦恼意地增上。<a id="a-3X"></a>色相净妙自体鲜洁。<a id="a-3Y"></a>彼彼发生边际所在。<a id="a-3Z"></a>无倒力用学处圆满。<a id="a-3a"></a>发起趣求尽无生忍。<a id="a-3b"></a>寻求边际广大殊胜。<a id="a-3c"></a>运载清净具足平等。<a id="a-3d"></a>布施真实止息我慢。<a id="a-3e"></a>身语意行发起布施。<a id="a-3f"></a>此十业道自在边际。<a id="a-3g"></a>清净增上具足无诤。<a id="a-3h"></a>有无边际圣智了知。<a id="a-3i"></a>长短形相了知对碍。<a id="a-3j"></a>布施荷负无颠倒慢。<a id="a-3k"></a>运用方所主宰自在。<a id="a-3l"></a>具足我慢意识相应。<a id="a-3m"></a>彼本缚体慢等为性。<a id="a-3n"></a>具足钝弱颠倒彼此。<a id="a-3o"></a>忆念冤亲无时止息。<a id="a-3p"></a>苦恼过患展转难离。<a id="a-3q"></a>发起迁变增上生处。<a id="a-3r"></a>如来自性清净智了。<a id="a-3s"></a>教导群品真实闻持。<a id="a-3t"></a>净妙布施无处不有。<a id="a-3u"></a>瀑流颠倒无因舍离。<a id="a-3v"></a>广大国王制度怖畏。<a id="a-3w"></a>相貌殊胜清净可爱。<a id="a-3x"></a>造作思念如母育子。<a id="a-3y"></a>秘密甚深了知真实。<a id="a-3z"></a>恭敬随顺人趣之行。<a id="a-40"></a>无缚所在净行之因。<a id="a-41"></a>嗔恚边际愚情所恋。<a id="a-42"></a>三种瀑流贪嗔痴本。<a id="a-43"></a>无学最上不离衣盂。<a id="a-44"></a>行施自性殊胜业道。<a id="a-45"></a>有力发生成就如性。<a id="a-46"></a>真实边际在处如意。<a id="a-47"></a>趣求心法了解唯智。<a id="a-48"></a>是处王者圣德无动。<a id="a-49"></a>安静国界无因诤讼。<a id="a-4A"></a>此时分义胜因施为。<a id="a-4B"></a>摧坏处所慢染冤对。<a id="a-4C"></a>思惟胜义趣求布施。<a id="a-4D"></a>嗔恚造作名称衰殄。<a id="a-4E"></a>我我所见颠倒惟求寂静调伏。<a id="a-4F"></a>云何时分叹异主宰裁刃丰逸钝弱我慢作业喧诤。<a id="a-4G"></a>如是瀑流漂溺为义。<a id="a-4H"></a>彼布施因济益贫苦。<a id="a-4I"></a>颠倒垢秽禅定止息。<a id="a-4J"></a>调伏彼我自在憍恣。<a id="a-4K"></a>力用清净喧诤无已。<a id="a-4L"></a>清净教胜无有冤毒。<a id="a-4M"></a>有学进趣希求如是。<a id="a-4N"></a>如来之性诲义圆满。<a id="a-4O"></a>烦恼之障自性颠倒。<a id="a-4P"></a>如是根本无始多劫。<a id="a-4Q"></a>穷烦恼性彼实如空。<a id="a-4R"></a>清净诲示见闻调伏憍恣慢净识不生自性边际迁变止息。<a id="a-4S"></a>是处流转寂然尽止。<a id="a-4T"></a>鬼界愚昧云何趣求。<a id="a-4U"></a>增上缚因随顺染诤。<a id="a-4V"></a>人趣钝弱圣智难生。<a id="a-4W"></a>戒行清净运载殊胜。<a id="a-4X"></a>相应造作根本施行。<a id="a-4Y"></a>自在力用真实圆满。<a id="a-4Z"></a>智慧发生无怖无坏。<a id="a-4a"></a>颠倒彼边戒律能制。<a id="a-4b"></a>最上调伏不坏行施。<a id="a-4c"></a>广大身分随顺义利。<a id="a-4d"></a>烦恼之性增上皆尽。<a id="a-4e"></a>自在胜因根本无倒。<a id="a-4f"></a>爱欲布施不能亡相。<a id="a-4g"></a>彼烦恼因行施有执。<a id="a-4h"></a>如大国王治化不均。<a id="a-4i"></a>真实怖畏倒染之本。<a id="a-4j"></a>自在无我有力行施。<a id="a-4k"></a>修行寂静过去因深。<a id="a-4l"></a>身分所执了不可得。<a id="a-4m"></a>平等真实流转无坏。<a id="a-4n"></a>有情缠盖地法所有。<a id="a-4o"></a>诤讼垢秽拍塞空界。<a id="a-4p"></a>苦恼过患根本生爱。<a id="a-4q"></a>灾祸处所无生不有。<a id="a-4r"></a>无明迁变时分转多。<a id="a-4s"></a>圣道力能无染不断。<a id="a-4t"></a>是处王者圣德增上。<a id="a-4u"></a>智慧自性无不照了。<a id="a-4v"></a>如蜂造蜜共助成功。<a id="a-4w"></a>圣智了知圆满寂静。<a id="a-4x"></a>发生语言安详无杂。<a id="a-4y"></a>染污寂静有情如是。<a id="a-4z"></a>我执真实有情生怖。<a id="a-50"></a>布施因行本意平等。<a id="a-51"></a>究竟边际彼等调伏。<a id="a-52"></a>云何相貌功用增上。<a id="a-53"></a>方便时分发起殊胜。<a id="a-54"></a>因性无边力用无碍。<a id="a-55"></a>意地自性语言不及。<a id="a-56"></a>面相变动喜怒迁移。<a id="a-57"></a>彼求施因去来如是。<a id="a-58"></a>菩萨自在行律部法。<a id="a-59"></a>发生边际教诲因行。<a id="a-5A"></a>有支体性识等五种。<a id="a-5B"></a>亲因缘性不说报种。<a id="a-5C"></a>不坏有支相应因性。<a id="a-5D"></a>了知真实自性如是。<a id="a-5E"></a>德行离缚随顺因义。<a id="a-5F"></a>暗钝体性染心为本。<a id="a-5G"></a>清净有支无覆无记。<a id="a-5H"></a>此约亲说意处自性八识为体十二处说调伏。<a id="a-5I"></a>云何彼等义利可爱。<a id="a-5J"></a>自性发起进修。<a id="a-5K"></a>根本运载智解了知。<a id="a-5L"></a>起心暗钝瀑流缠盖。<a id="a-5M"></a>我见垢秽染污言说。<a id="a-5N"></a>听闻相貌布施修作。<a id="a-5O"></a>我慢有情心生系缚。<a id="a-5P"></a>本实我见无施修作。<a id="a-5Q"></a>三乘运载自在迁移。<a id="a-5R"></a>云何彼尽善哉了知。<a id="a-5S"></a>秘密之因苦恼殄尽。<a id="a-5T"></a>胜义无倒根本施性。<a id="a-5U"></a>嗔恚无尽觉慧难生。<a id="a-5V"></a>病患缚因梵行能离。<a id="a-5W"></a>云何灾障颠倒施为。<a id="a-5X"></a>获得世间上妙自性。<a id="a-5Y"></a>彼天福业善净有力。<a id="a-5Z"></a>五蕴名色具足闻持。<a id="a-5a"></a>造作相貌殊胜无尽。<a id="a-5b"></a>调伏清净善施义利。<a id="a-5c"></a>善哉了知甚深秘藏。<a id="a-5d"></a>真实调伏我执行相。<a id="a-5e"></a>如彼胜因成就佛果。<a id="a-5f"></a>无漏福德出世为上。<a id="a-5g"></a>净妙性界根本无畏。<a id="a-5h"></a>了解知见胜妙佛法。<a id="a-5i"></a>清净名色闻持有力。<a id="a-5j"></a>聚落迁变流转不坏。<a id="a-5k"></a>智慧甚多寂静无生。<a id="a-5l"></a>忏悔尽染调伏如是。<a id="a-5m"></a>彼诸天趣一合净妙。<a id="a-5n"></a>增上严峻无倒诚实。<a id="a-5o"></a>如是悲愿边际无尽。<a id="a-5p"></a>彼根本义圆满无变。<a id="a-5q"></a>如来广大微妙圆满。<a id="a-5r"></a>声闻无学生空解脱。<a id="a-5s"></a>意地清净十无学法。<a id="a-5t"></a>发生胜义趣求究竟。<a id="a-5u"></a>秘密甚深菩萨之行。<a id="a-5v"></a>有情具足烦恼障义。<a id="a-5w"></a>暗钝我慢人趣之行。<a id="a-5x"></a>真实有力了知远离。<a id="a-5y"></a>烦恼障体根随种现。<a id="a-5z"></a>二十六法三乘共断。<a id="a-60"></a>菩萨施行庄严尊者护国本生之义第二十五。</p>
 </body>
</html>