<!doctype html>
<html id="z3IBWFH1EH" data-ver="180">
 <head>
  <meta charset="utf-8">
  <meta author="胜德赤衣菩萨">
  <meta library="龙藏">
  <meta catalog="宋元续入藏诸论">
  <meta period="unknown">
 </head>
 <body>
  <h1 id="a1">圣佛母般若波罗蜜多九颂精义论卷下</h1>
  <p id="a2">此中应问。<a id="a-3"></a>彼胜义谛中云何自性。<a id="a-4"></a>答颂自喻言与阳焰等。</p>
  <p id="a5">其阳焰者。<a id="a-6"></a>谓地尘日光三事假合。<a id="a-7"></a>如阳焰聚前见后坏。<a id="a-8"></a>是故颂言见即坏无相。</p>
  <p id="a9">诸有所得别别境界其义亦然。<a id="a-A"></a>虽各表了皆无自性。<a id="a-B"></a>何以故。<a id="a-C"></a>彼等自性前后不和合故。<a id="a-D"></a>性不相等故。<a id="a-E"></a>愚者取着于一性转。<a id="a-F"></a>是故此等皆堕世俗有情趣故。</p>
  <p id="aG">复次此中若能取所取对碍性空即自性。<a id="a-H"></a>明亮本来不生心法发现犹如影像。<a id="a-I"></a>为释此义故。</p>
  <p id="aJ">第七颂言。</p>
  <p id="aK">所取如影像　　无始从心生</p>
  <p id="aL">即彼相及识　　互相如影像</p>
  <p id="aM">此言所取知影像者。<a id="a-N"></a>谓此与彼而相似故。<a id="a-O"></a>所似云何如镜等中见面等像。<a id="a-P"></a>此复云何。<a id="a-Q"></a>谓从心生以彼唯心有所生故。<a id="a-R"></a>心即系属有其所取外境相等不舍为性。<a id="a-S"></a>此义终竟。</p>
  <p id="aT">复次如外所取镜中面像。<a id="a-U"></a>即彼诸法以惯习种子领纳于心。<a id="a-V"></a>于无二中取其有二对碍之相。<a id="a-W"></a>由无始来从心所生如彼影像。<a id="a-X"></a>或同时异时所缘伺察彼皆无性。<a id="a-Y"></a>非唯心法亦由所缘之相而能引生能缘识心。<a id="a-Z"></a>是故有相。</p>
  <p id="aa">凡言相者摄集为义。<a id="a-b"></a>非唯一法由彼所取如是有相能取亦然。<a id="a-c"></a>此中意者。<a id="a-d"></a>所取无性能取不实。<a id="a-e"></a>颂言互相。<a id="a-f"></a>互相者即和合义。<a id="a-g"></a>互相和合皆如影像。<a id="a-h"></a>如影像故能取所取彼二互相不相离性。<a id="a-i"></a>即彼二法于无所得中互相从。<a id="a-j"></a>彼心法出现有所得相。</p>
  <p id="ak">此总意者。<a id="a-l"></a>彼心自性本来明亮无能取所取二种之相。<a id="a-m"></a>本离贪等无明垢染。<a id="a-n"></a>清净洁白离诸取着。<a id="a-o"></a>故下颂云。<a id="a-p"></a>如水中月。<a id="a-q"></a>为释此义故。</p>
  <p id="ar">第八颂言。</p>
  <p id="as">观自净种中　　若智月出现</p>
  <p id="at">彼如水中月　　现前无所有</p>
  <p id="au">观者定义。<a id="a-v"></a>定谓心一境性相。<a id="a-w"></a>于彼定中有所观想。<a id="a-x"></a>心自在故。<a id="a-y"></a>颂言自者。<a id="a-z"></a>谓自种子净即清净。<a id="a-10"></a>清净者离浊之义。<a id="a-11"></a>从自身语心种子所成。<a id="a-12"></a>等无间缘出生想。</p>
  <p id="a13">◇纥哩字变成普遍炽焰光明。<a id="a-14"></a>于是光中从心种子出甘露光广大照耀其光复成极大火轮。<a id="a-15"></a>乘彼火轮出慧方便。<a id="a-16"></a>复从是生彼。</p>
  <p id="a17">◇诃字门。<a id="a-18"></a>其字振发大声。<a id="a-19"></a>于中出现八叶莲华。<a id="a-1A"></a>诃字处中内外想布十六分位。<a id="a-1B"></a>复想。</p>
  <p id="a1C">◇迦字成星宿众周匝围绕。<a id="a-1D"></a>复于相应方位想佛莲华。<a id="a-1E"></a>彼十六分皆成月轮。<a id="a-1F"></a>如是观已复于其上自净种中想现。</p>
  <p id="a1G">◇吽字具炽盛光。<a id="a-1H"></a>于其光中出现大火炽盛光焰。<a id="a-1I"></a>当观自身从智月中生菩提心。<a id="a-1J"></a>复从是生金刚智月。<a id="a-1K"></a>当知月者即金刚智普遍世间。<a id="a-1L"></a>智光照耀一切色相。<a id="a-1M"></a>是故颂言若智月出现。</p>
  <p id="a1N">彼智金刚成就出生慧及方便。<a id="a-1O"></a>无喻涅槃之相复从慧生。<a id="a-1P"></a>金刚界中摩摩枳菩萨相观想。<a id="a-1Q"></a>甚深最上微密三摩钵底密云弥布普现光明。<a id="a-1R"></a>其菩萨者。<a id="a-1S"></a>身相青色八臂三面。<a id="a-1T"></a>正面青色。<a id="a-1U"></a>右面黄色。<a id="a-1V"></a>左面白色。<a id="a-1W"></a>右第一手执剑。<a id="a-1X"></a>第二手执箭。<a id="a-1Y"></a>第三手执钩。<a id="a-1Z"></a>第四手执金刚杵。<a id="a-1a"></a>左第一手执轮。<a id="a-1b"></a>第二手执弓。<a id="a-1c"></a>第三手执罥索。<a id="a-1d"></a>第四手执铃。<a id="a-1e"></a>而彼菩萨理智相合。<a id="a-1f"></a>诸所施作皆顺方便。<a id="a-1g"></a>众相庄严顶戴阿閦佛冠。<a id="a-1h"></a>现于熙怡可爱之相。<a id="a-1i"></a>加趺而坐。<a id="a-1j"></a>如阿多西清净之华具有日轮最胜圆光。<a id="a-1k"></a>复如大乐自性金刚萨埵之相。<a id="a-1l"></a>洒诸甘露遍于一切。<a id="a-1m"></a>此菩萨身即如来身。<a id="a-1n"></a>从慧方便之所出生。<a id="a-1o"></a>是故颂言如水中月。</p>
  <p id="a1p">颂言若者即是如义如水月故。<a id="a-1q"></a>此即是空。<a id="a-1r"></a>从是空法之中出生诸法。<a id="a-1s"></a>其所出生即本来不生性。<a id="a-1t"></a>所以喻言如水中月。</p>
  <p id="a1u">此中如是。<a id="a-1v"></a>若于法界自性中取著有性者而实无性。<a id="a-1w"></a>何以故。<a id="a-1x"></a>颂言现前无所有故。</p>
  <p id="a1y">由彼如是于一切法无所得。<a id="a-1z"></a>真如中有所作所证而实不能。<a id="a-20"></a>若有作有证者皆是方便建立诸法。<a id="a-21"></a>与虚空等为证成此义故。</p>
  <p id="a22">第九颂言。</p>
  <p id="a23">若相应者智　　彼即虚空相</p>
  <p id="a24">是故智所知　　皆如虚空相</p>
  <p id="a25">所言相应。<a id="a-26"></a>当知即是智之与定二法相应。<a id="a-27"></a>彼之相应即是金刚。<a id="a-28"></a>有彼相应法故名相应者。</p>
  <p id="a29">由彼相应者所有之智。<a id="a-2A"></a>于一切法无所取无二相中。<a id="a-2B"></a>以慧方便生如来身。<a id="a-2C"></a>非如前说蕴处界等戏论自性。<a id="a-2D"></a>此义终竟。</p>
  <p id="a2E">然如来身不动法界自性所成本来不生。<a id="a-2F"></a>何以故。<a id="a-2G"></a>以如来等自性离故。<a id="a-2H"></a>此即无性止不可说。</p>
  <p id="a2I">无性者。<a id="a-2J"></a>谓本来不生故名无性。<a id="a-2K"></a>是故颂言如虚空相。</p>
  <p id="a2L">此复云何。<a id="a-2M"></a>谓离一切戏论之性。<a id="a-2N"></a>故如虚空。<a id="a-2O"></a>以彼虚空如是相故。<a id="a-2P"></a>而虚空相应当如是。<a id="a-2Q"></a>如理伺察。<a id="a-2R"></a>相者标表义。<a id="a-2S"></a>复次当知于一切法无障碍自性中有所作用者。<a id="a-2T"></a>谓由智入三界心心所相如虚空相。<a id="a-2U"></a>显示所知无明随现有情及器二世间相蕴处界等戏论自性。<a id="a-2V"></a>是即所知为智境界。<a id="a-2W"></a>有所作性此所知境。<a id="a-2X"></a>随有系属觉了所知遍计诸境。<a id="a-2Y"></a>是故此说名为所知。<a id="a-2Z"></a>所以一切智一切智智此之二种皆如虚空。<a id="a-2a"></a>应如是观。<a id="a-2b"></a>为总摄此义故。<a id="a-2c"></a>颂言皆。<a id="a-2d"></a>皆者无余义。<a id="a-2e"></a>无余少分故。</p>
  <p id="a2f">此中除彼声闻人中乐欲取证有余依涅槃者。<a id="a-2g"></a>彼虽证得人无我理谓于蕴事取为有故。<a id="a-2h"></a>余证无余依涅槃解脱相者今此所摄。<a id="a-2i"></a>如佛所言一切种一切一切有皆空。<a id="a-2j"></a>此中又除一分外道所说之空。<a id="a-2k"></a>以是义故。<a id="a-2l"></a>此中应知世间无复少法可有。<a id="a-2m"></a>一切如彼虚空之相。</p>
  <p id="a2n">所言如虚空相者。<a id="a-2o"></a>当知即是虚空自性如是真实。<a id="a-2p"></a>此之九颂如所说已。<a id="a-2q"></a>复为显示诸菩萨等种智果故。<a id="a-2r"></a>总说颂曰。</p>
  <p id="a2s">如理思惟此实性　　彼一切性无所依</p>
  <p id="a2t">所有菩提胜愿心　　大智庄严当获得</p>
 </body>
</html>