<!doctype html>
<html id="z3IBWFr1EV" data-ver="463">
 <head>
  <meta charset="utf-8">
  <meta author="法护">
  <meta library="龙藏">
  <meta catalog="宋元续入藏诸论">
  <meta period="宋">
 </head>
 <body>
  <h1 id="a1">施设论卷第五</h1>
  <h2 id="a2">对法大论中因施设门第八之二</h2>
  <p id="a3">又问：<a id="a-4"></a>何因未离欲者，<a id="a-5"></a>当趣灭时，<a id="a-6"></a>上风吹鼓，<a id="a-7"></a>内入其身，<a id="a-8"></a>已离欲者，<a id="a-9"></a>当趣灭时，<a id="a-A"></a>无上风吹鼓内入其身？</p>
  <p id="aB">答：<a id="a-C"></a>未离欲者，<a id="a-D"></a>当趣灭时，<a id="a-E"></a>外心生起，<a id="a-F"></a>住着奔流，<a id="a-G"></a>风吹目开心周遍故，<a id="a-H"></a>其风不止，<a id="a-I"></a>是故上风吹鼓内入其身；<a id="a-J"></a>已离欲者，<a id="a-K"></a>当趣灭时，<a id="a-L"></a>无外心生起住着奔流，<a id="a-M"></a>无风所吹，<a id="a-N"></a>目不开合，<a id="a-O"></a>无心周遍，<a id="a-P"></a>其风乃止，<a id="a-Q"></a>是故无上风吹鼓内入其身，<a id="a-R"></a>由此因故，<a id="a-S"></a>其事如是。</p>
  <p id="aT">又问：<a id="a-U"></a>何因人命存活，<a id="a-V"></a>身体轻安，<a id="a-W"></a>而复调畅，<a id="a-X"></a>命既终殁，<a id="a-Y"></a>身体坚重，<a id="a-Z"></a>而不调畅？</p>
  <p id="aa">答：<a id="a-b"></a>其终殁者，<a id="a-c"></a>边际分位，<a id="a-d"></a>火界风界，<a id="a-e"></a>二界俱灭是故坚重，<a id="a-f"></a>而不调畅；<a id="a-g"></a>彼存活者，<a id="a-h"></a>中间分位，<a id="a-i"></a>火界风界，<a id="a-j"></a>二界不灭，<a id="a-k"></a>是故轻安，<a id="a-l"></a>而复调畅，<a id="a-m"></a>由此因故，<a id="a-n"></a>其事如是。，</p>
  <p id="ao">又问：<a id="a-p"></a>何因人命存活，<a id="a-q"></a>现住世间，<a id="a-r"></a>饮食销散，<a id="a-s"></a>既终殁已，<a id="a-t"></a>食不销散？</p>
  <p id="au">答：<a id="a-v"></a>人命存活，<a id="a-w"></a>现住世者，<a id="a-x"></a>中间分位，<a id="a-y"></a>火界水界风界不灭，<a id="a-z"></a>由彼水界流润，<a id="a-10"></a>火界成熟，<a id="a-11"></a>风界吹鼓，<a id="a-12"></a>故其所食，<a id="a-13"></a>而乃销散；<a id="a-14"></a>彼终殁者，<a id="a-15"></a>边际分位，<a id="a-16"></a>水界火界风界俱灭，<a id="a-17"></a>以其所食，<a id="a-18"></a>水不流润，<a id="a-19"></a>火不成熟，<a id="a-1A"></a>风不吹鼓，<a id="a-1B"></a>故不销散，<a id="a-1C"></a>由此因故，<a id="a-1D"></a>其事如是。</p>
  <p id="a1E">又问：<a id="a-1F"></a>何因人命存活，<a id="a-1G"></a>现住世间，<a id="a-1H"></a>身无秽气既终殁已，<a id="a-1I"></a>秽气充盈？</p>
  <p id="a1J">答：<a id="a-1K"></a>人命存活，<a id="a-1L"></a>现住世者，<a id="a-1M"></a>中间分位，<a id="a-1N"></a>火界风界，<a id="a-1O"></a>二界不灭，<a id="a-1P"></a>随逐水界，<a id="a-1Q"></a>而得盈满，<a id="a-1R"></a>是故彼身，<a id="a-1S"></a>无诸秽气；<a id="a-1T"></a>既终殁已，<a id="a-1U"></a>边际分位，<a id="a-1V"></a>火界风界，<a id="a-1W"></a>二界俱灭，<a id="a-1X"></a>不随水界而得盈满，<a id="a-1Y"></a>是故彼身乃有秽气，<a id="a-1Z"></a>由此因故，<a id="a-1a"></a>其事如是。</p>
  <p id="a1b">又问：<a id="a-1c"></a>何因人命存活，<a id="a-1d"></a>现住世间，<a id="a-1e"></a>出息入息，<a id="a-1f"></a>而常随转，<a id="a-1g"></a>彼终殁者，<a id="a-1h"></a>其事不然？</p>
  <p id="a1i">答：<a id="a-1j"></a>命存活者，<a id="a-1k"></a>以思惟发悟故，<a id="a-1l"></a>依止于思，<a id="a-1m"></a>是故存活出入息转；<a id="a-1n"></a>既终殁者，<a id="a-1o"></a>无所思故，<a id="a-1p"></a>其事如是。</p>
  <p id="a1q">又问：<a id="a-1r"></a>何因彼训狐鸟，<a id="a-1s"></a>夜见昼不见？</p>
  <p id="a1t">答：<a id="a-1u"></a>彼训狐鸟，<a id="a-1v"></a>目中瞳人，<a id="a-1w"></a>其状赤色，<a id="a-1x"></a>夜中无障，<a id="a-1y"></a>昼即有障，<a id="a-1z"></a>是故夜见而昼不见。</p>
  <p id="a20">又问：<a id="a-21"></a>何因人能昼见夜乃不见？</p>
  <p id="a22">答：<a id="a-23"></a>人之目中瞳人，<a id="a-24"></a>其状黑色，<a id="a-25"></a>昼乃无障，<a id="a-26"></a>夜即有障，<a id="a-27"></a>是故昼见而夜不见。</p>
  <p id="a28">又问：<a id="a-29"></a>何因犬马夜见昼亦能见？<a id="a-2A"></a>答：<a id="a-2B"></a>犬马目中瞳人黄色，<a id="a-2C"></a>昼夜无障，<a id="a-2D"></a>是故俱见</p>
  <p id="a2E">又问：<a id="a-2F"></a>何因鱼于水中能见，<a id="a-2G"></a>陆中不见？</p>
  <p id="a2H">答：<a id="a-2I"></a>诸鱼者目中瞳人，<a id="a-2J"></a>眵泪所覆，<a id="a-2K"></a>水中无障，<a id="a-2L"></a>陆中有障，<a id="a-2M"></a>故水中见，<a id="a-2N"></a>陆中不见。</p>
  <p id="a2O">又问：<a id="a-2P"></a>何因人之两目，<a id="a-2Q"></a>陆中无障，<a id="a-2R"></a>水中有障？</p>
  <p id="a2S">答：<a id="a-2T"></a>人之目中瞳人，<a id="a-2U"></a>水泡所成，<a id="a-2V"></a>是故陆中无障，<a id="a-2W"></a>水中有障。</p>
  <p id="a2X">又问：<a id="a-2Y"></a>何因龟鳖虾蟆，<a id="a-2Z"></a>及水蛭等，<a id="a-2a"></a>水陆俱见？</p>
  <p id="a2b">答：<a id="a-2c"></a>龟鳖虾蟆，<a id="a-2d"></a>及水蛭等，<a id="a-2e"></a>目中瞳人，<a id="a-2f"></a>骨之所成，<a id="a-2g"></a>陆中水中，<a id="a-2h"></a>俱无障碍，<a id="a-2i"></a>是故俱见。</p>
  <p data-pb></p>
  <h2 id="a2j">对法大论中因施设门第九</h2>
  <p id="a2k">总说颂曰：</p>
  <p id="a2l">睡眠恶戾及棹举　　多舌语言并暗钝 　念慧而复烦恼增　　不颖利于禅定等</p>
  <p id="a2m">又问：<a id="a-2n"></a>何因世间有多睡眠之者？</p>
  <p id="a2o">答：<a id="a-2p"></a>谓，<a id="a-2q"></a>若有人常所近习，<a id="a-2r"></a>多睡眠者，<a id="a-2s"></a>于光明法中，<a id="a-2t"></a>而不近习。</p>
  <p id="a2u">彼人至谢灭已，<a id="a-2v"></a>当复云何？</p>
  <p id="a2w">谓作蟒蛇龙等，<a id="a-2x"></a>由此因故，<a id="a-2y"></a>其事如是。</p>
  <p id="a2z">又问：<a id="a-30"></a>何因有少睡眠者？</p>
  <p id="a31">答：<a id="a-32"></a>谓，<a id="a-33"></a>若有人于光明法中，<a id="a-34"></a>作光明想，<a id="a-35"></a>多所近习，<a id="a-36"></a>于昏沈睡眠法中，<a id="a-37"></a>而不近习。</p>
  <p id="a38">彼人至谢灭已，<a id="a-39"></a>当复云何？</p>
  <p id="a3A">谓作仙人及出家人诸长者等，<a id="a-3B"></a>或生色无色界天中，<a id="a-3C"></a>由此因故，<a id="a-3D"></a>其事如是。</p>
  <p id="a3E">又问：<a id="a-3F"></a>何因有恶戾者？</p>
  <p id="a3G">答：<a id="a-3H"></a>谓，<a id="a-3I"></a>若有人常所近习，<a id="a-3J"></a>运用执行刀杖器械，<a id="a-3K"></a>诸恶戾人，<a id="a-3L"></a>不能近习，<a id="a-3M"></a>不行刀杖，<a id="a-3N"></a>不恶戾者。</p>
  <p id="a3O">彼人至谢灭已，<a id="a-3P"></a>当复云何？</p>
  <p id="a3Q">谓作屠宰魁脍，<a id="a-3R"></a>畋猎渔捕，<a id="a-3S"></a>调制象马，<a id="a-3T"></a>杻械系缚，<a id="a-3U"></a>诸不律者由此因故，<a id="a-3V"></a>其事如是。</p>
  <p id="a3W">又问：<a id="a-3X"></a>何因有不恶戾者？</p>
  <p id="a3Y">答：<a id="a-3Z"></a>谓，<a id="a-3a"></a>若有人常所近习，<a id="a-3b"></a>不行刀杖，<a id="a-3c"></a>不恶戾人，<a id="a-3d"></a>而不近习诸恶戾者。</p>
  <p id="a3e">彼人至谢灭已，<a id="a-3f"></a>当复云何？</p>
  <p id="a3g">谓作仙人及出家人诸长者等，<a id="a-3h"></a>或生色无色界天中，<a id="a-3i"></a>由此因故，<a id="a-3j"></a>其事如是。</p>
  <p id="a3k">又问：<a id="a-3l"></a>何因有掉举者？</p>
  <p id="a3m">答：<a id="a-3n"></a>谓，<a id="a-3o"></a>若有人常所近习，<a id="a-3p"></a>多掉举者，<a id="a-3q"></a>不能近习，<a id="a-3r"></a>诸寂止者。</p>
  <p id="a3s">彼人至谢灭已，<a id="a-3t"></a>当复云何？</p>
  <p id="a3u">谓作歌舞戏笑之人，<a id="a-3v"></a>或生欲界天中，<a id="a-3w"></a>由此因故，<a id="a-3x"></a>其事如是。</p>
  <p id="a3y">又问：<a id="a-3z"></a>何因有不掉举者？</p>
  <p id="a40">答：<a id="a-41"></a>谓，<a id="a-42"></a>若有人常所近习，<a id="a-43"></a>诸寂止者，<a id="a-44"></a>而不近习掉举之人。</p>
  <p id="a45">彼人至谢灭已，<a id="a-46"></a>当复云何？</p>
  <p id="a47">谓作仙人及出家人诸长者等，<a id="a-48"></a>或生色无色界天中，<a id="a-49"></a>由此因故，<a id="a-4A"></a>其事如是。</p>
  <p id="a4B">又问：<a id="a-4C"></a>何因世有多舌多语之者？</p>
  <p id="a4D">答：<a id="a-4E"></a>谓，<a id="a-4F"></a>若有人常所近习多语之人，<a id="a-4G"></a>不能近习少语之者。</p>
  <p id="a4H">彼人至谢灭已，<a id="a-4I"></a>当复云何？</p>
  <p id="a4J">谓作鹦鹉鶖鹭拘枳罗燕鴈等诸飞鸟，<a id="a-4K"></a>由此因故，<a id="a-4L"></a>其事如是。</p>
  <p id="a4M">又问：<a id="a-4N"></a>何因有不多舌多语者？</p>
  <p id="a4O">答：<a id="a-4P"></a>谓，<a id="a-4Q"></a>若有人常所近习少语之人，<a id="a-4R"></a>不能近习多语之者。</p>
  <p id="a4S">彼人至谢灭已，<a id="a-4T"></a>当复云何？</p>
  <p id="a4U">谓作仙人及出家人，<a id="a-4V"></a>诸长者等，<a id="a-4W"></a>或生色无色界天中，<a id="a-4X"></a>由此因故，<a id="a-4Y"></a>其事如是。</p>
  <p id="a4Z">又问：<a id="a-4a"></a>何因有暗钝者？</p>
  <p id="a4b">答：<a id="a-4c"></a>谓，<a id="a-4d"></a>若有人不能近习多闻之人，<a id="a-4e"></a>不以各各方处之言，<a id="a-4f"></a>说释义理，<a id="a-4g"></a>由此因故，<a id="a-4h"></a>其事如是。</p>
  <p id="a4i">又问：<a id="a-4j"></a>何因有不暗钝者？</p>
  <p id="a4k">答：<a id="a-4l"></a>谓，<a id="a-4m"></a>若有人常所近习多闻之人，<a id="a-4n"></a>不能近习寡闻之者，<a id="a-4o"></a>能以各各方处之言，<a id="a-4p"></a>说释义理。<a id="a-4q"></a>彼人至谢灭已，<a id="a-4r"></a>谓作婆罗门中善说法者，<a id="a-4s"></a>或作沙门中善说法者，<a id="a-4t"></a>由此因故，<a id="a-4u"></a>其事如是。</p>
  <p id="a4v">复次当知，<a id="a-4w"></a>少语之人，<a id="a-4x"></a>有其二种，<a id="a-4y"></a>一者卑贱二者尊高。</p>
  <p id="a4z">何等是为，<a id="a-50"></a>卑贱少语？</p>
  <p id="a51">谓若有人，<a id="a-52"></a>虽复卑贱，<a id="a-53"></a>以有智故，<a id="a-54"></a>常能依止父母师长名称尊者，<a id="a-55"></a>及余有智之人，<a id="a-56"></a>故虽卑贱，<a id="a-57"></a>而能少语。</p>
  <p id="a58">何等是为尊高少语？</p>
  <p id="a59">谓若有人，<a id="a-5A"></a>本性尊高，<a id="a-5B"></a>而复有智，<a id="a-5C"></a>常能依止父母师长名称尊者，<a id="a-5D"></a>及余有智之人，<a id="a-5E"></a>故能少语。</p>
  <p id="a5F">又问：<a id="a-5G"></a>何因世有有行无慧之者？</p>
  <p id="a5H">答：<a id="a-5I"></a>谓，<a id="a-5J"></a>若有人多求正法，<a id="a-5K"></a>心无厌足，<a id="a-5L"></a>然于理趣，<a id="a-5M"></a>不能伺察，<a id="a-5N"></a>由此因故，<a id="a-5O"></a>其事如是。</p>
  <p id="a5P">又问：<a id="a-5Q"></a>何因世有有慧无行之者？</p>
  <p id="a5R">答：<a id="a-5S"></a>谓，<a id="a-5T"></a>若有人于法理趣，<a id="a-5U"></a>能谛伺察，<a id="a-5V"></a>然于正法，<a id="a-5W"></a>不能多求，<a id="a-5X"></a>少以为足，<a id="a-5Y"></a>由此因故，<a id="a-5Z"></a>其事如是。</p>
  <p id="a5a">又问：<a id="a-5b"></a>何因世有无慧无行之者？</p>
  <p id="a5c">答：<a id="a-5d"></a>谓，<a id="a-5e"></a>若有人不能多求正法，<a id="a-5f"></a>复于理趣，<a id="a-5g"></a>不能伺察，<a id="a-5h"></a>由此因故，<a id="a-5i"></a>其事如是。</p>
  <p id="a5j">又问：<a id="a-5k"></a>何因世有有行有慧之者？</p>
  <p id="a5l">答：<a id="a-5m"></a>谓，<a id="a-5n"></a>若有人多求正法，<a id="a-5o"></a>复于理趣，<a id="a-5p"></a>能谛伺察，<a id="a-5q"></a>由此因故，<a id="a-5r"></a>其事如是。</p>
  <p id="a5s">又问：<a id="a-5t"></a>何因，<a id="a-5u"></a>而能住持正法？</p>
  <p id="a5v">答：<a id="a-5w"></a>谓，<a id="a-5x"></a>若有人能于诸法行相之中依止，<a id="a-5y"></a>十二处法，<a id="a-5z"></a>而善摄受，<a id="a-60"></a>由此因故，<a id="a-61"></a>其事如是。</p>
  <p id="a62">又问：<a id="a-63"></a>何因世有失念之者？</p>
  <p id="a64">答：<a id="a-65"></a>谓，<a id="a-66"></a>若有人于不善法，<a id="a-67"></a>积集而转，<a id="a-68"></a>近习修作，<a id="a-69"></a>广多恶行，<a id="a-6A"></a>彼人身坏命终，<a id="a-6B"></a>堕在恶趣地狱中，<a id="a-6C"></a>生地狱殁已，<a id="a-6D"></a>设欲来生人同分中，<a id="a-6E"></a>纵得为人，<a id="a-6F"></a>寿量短促，<a id="a-6G"></a>人中殁已，<a id="a-6H"></a>当生还复无多记念，<a id="a-6I"></a>所为忘失，<a id="a-6J"></a>由此因故，<a id="a-6K"></a>其事如是。</p>
  <p id="a6L">又问：<a id="a-6M"></a>何因世有多记念者？</p>
  <p id="a6N">答：<a id="a-6O"></a>谓，<a id="a-6P"></a>若有人于诸善法，<a id="a-6Q"></a>积集而转，<a id="a-6R"></a>近习修作，<a id="a-6S"></a>广多善行，<a id="a-6T"></a>彼人身坏命终，<a id="a-6U"></a>堕在善趣天界中，<a id="a-6V"></a>生天趣殁已，<a id="a-6W"></a>若欲来生人同分中，<a id="a-6X"></a>即得为人，<a id="a-6Y"></a>寿量长远，<a id="a-6Z"></a>人中殁已，<a id="a-6a"></a>当生还复广多记念，<a id="a-6b"></a>所为不忘，<a id="a-6c"></a>由此因故，<a id="a-6d"></a>其事如是。</p>
  <p id="a6e">又问：<a id="a-6f"></a>何因世有深极烦恼之者？</p>
  <p id="a6g">答：<a id="a-6h"></a>谓，<a id="a-6i"></a>若有人于其欲想、<a id="a-6j"></a>瞋想、<a id="a-6k"></a>害想、<a id="a-6l"></a>欲因、<a id="a-6m"></a>瞋因、<a id="a-6n"></a>害因、<a id="a-6o"></a>欲寻、<a id="a-6p"></a>瞋寻、<a id="a-6q"></a>害寻，<a id="a-6r"></a>近习修作，<a id="a-6s"></a>于极烦恼，<a id="a-6t"></a>随应而转，<a id="a-6u"></a>由此因故，<a id="a-6v"></a>其事如是。</p>
  <p id="a6w">又问：<a id="a-6x"></a>何因世有不极烦恼之者？</p>
  <p id="a6y">答：<a id="a-6z"></a>谓，<a id="a-70"></a>若有人于出离想、<a id="a-71"></a>不瞋想、<a id="a-72"></a>不害想、<a id="a-73"></a>出离因、<a id="a-74"></a>不瞋因、<a id="a-75"></a>不害因、<a id="a-76"></a>出离寻、<a id="a-77"></a>不瞋寻、<a id="a-78"></a>不害寻，<a id="a-79"></a>近习修作，<a id="a-7A"></a>于极烦恼，<a id="a-7B"></a>不随应转，<a id="a-7C"></a>由此因故，<a id="a-7D"></a>其事如是。</p>
  <p id="a7E">又问：<a id="a-7F"></a>何因世有不能速成禅定忍辱二善法者？</p>
  <p id="a7G">答：<a id="a-7H"></a>谓，<a id="a-7I"></a>若有人于其诸法行相决定义中不善摄受，<a id="a-7J"></a>由此因故，<a id="a-7K"></a>不能速成禅定忍辱二种善法。</p>
  <p id="a7L">又问：<a id="a-7M"></a>何因有能速成禅定忍辱二种善法者？</p>
  <p id="a7N">答：<a id="a-7O"></a>谓，<a id="a-7P"></a>若有人于其诸法行相决定义中，<a id="a-7Q"></a>能善摄受，<a id="a-7R"></a>由此因故，<a id="a-7S"></a>即能速成禅定忍辱二种善法。</p>
 </body>
</html>