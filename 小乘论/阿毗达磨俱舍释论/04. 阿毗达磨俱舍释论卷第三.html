<!doctype html>
<html id="z3IBVyb18f" data-ver="1681">
 <head>
  <meta charset="utf-8">
  <meta author="婆薮盘豆">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">阿毗达磨俱舍释论卷第三</h1>
  <h2 id="a2">分别根品第二之二</h2>
  <p id="a3">复次。<a id="a-4"></a>此义应当思量。<a id="a-5"></a>是诸有为法。<a id="a-6"></a>如彼自相。<a id="a-7"></a>更互不同。<a id="a-8"></a>为如此彼生亦不同。<a id="a-9"></a>为有诸法决定俱生。<a id="a-A"></a>亦有。<a id="a-B"></a>何以故。<a id="a-C"></a>一切法有五品。<a id="a-D"></a>一色二心三心法四不相应五无为。<a id="a-E"></a>此中无为法无生。<a id="a-F"></a>有色诸法今当决判。<a id="a-G"></a>偈曰。<a id="a-H"></a>于欲界八物。<a id="a-I"></a>无声根邻虚。<a id="a-J"></a>释曰。<a id="a-K"></a>极细色聚说名邻虚。<a id="a-L"></a>欲令知无余物细于彼者。<a id="a-M"></a>此邻虚若在欲界。<a id="a-N"></a>离声亦非根。<a id="a-O"></a>则八物俱生。<a id="a-P"></a>随一不减。<a id="a-Q"></a>八物谓地等四大及四大所造色香味触。<a id="a-R"></a>若有根邻虚无声。<a id="a-S"></a>则九物俱生。<a id="a-T"></a>或十物俱生。<a id="a-U"></a>此中偈曰。<a id="a-V"></a>有身根九物。<a id="a-W"></a>释曰。<a id="a-X"></a>若身根邻虚。<a id="a-Y"></a>此中有九物。<a id="a-Z"></a>八如前。<a id="a-a"></a>身根为第九。<a id="a-b"></a>偈曰。<a id="a-c"></a>十物有余根。<a id="a-d"></a>释曰。<a id="a-e"></a>此邻虚中若有余根则有十物。<a id="a-f"></a>九如前。<a id="a-g"></a>眼等五根中随一为第十。<a id="a-h"></a>此邻虚若有声俱生。<a id="a-i"></a>如次第九物十物十一物俱生。<a id="a-j"></a>何以故。<a id="a-k"></a>有声与根不相离。<a id="a-l"></a>谓执依四大为因声。<a id="a-m"></a>若四大不相离。<a id="a-n"></a>云何有聚。<a id="a-o"></a>或见唯坚实。<a id="a-p"></a>或见唯流湿。<a id="a-q"></a>或见唯暖热。<a id="a-r"></a>或见唯轻动。<a id="a-s"></a>此聚中随一偏多。<a id="a-t"></a>或功力最胜故。<a id="a-u"></a>见一明了。<a id="a-v"></a>譬如针锋及绵触。<a id="a-w"></a>又如麨盐末味。<a id="a-x"></a>若尔云何。<a id="a-y"></a>于彼应知所余亦有。<a id="a-z"></a>由事故可知。<a id="a-10"></a>事谓持摄熟引。<a id="a-11"></a>复次余师说。<a id="a-12"></a>若得别缘。<a id="a-13"></a>坚等成软湿等故。<a id="a-14"></a>于水中由极冷故。<a id="a-15"></a>或得热触。<a id="a-16"></a>虽不相离。<a id="a-17"></a>有冷胜别德。<a id="a-18"></a>如声及受有胜别德。<a id="a-19"></a>复有余师说。<a id="a-1A"></a>于聚中由种子彼有。<a id="a-1B"></a>不由自体相。<a id="a-1C"></a>如经言。<a id="a-1D"></a>于木聚中有种种诸界。<a id="a-1E"></a>由此言故知。<a id="a-1F"></a>由种子故有。<a id="a-1G"></a>若尔云何。<a id="a-1H"></a>于风知有显色。<a id="a-1I"></a>此义但可信不可比。<a id="a-1J"></a>何以故。<a id="a-1K"></a>由相杂能持香故。<a id="a-1L"></a>于风四尘不定故。<a id="a-1M"></a>色界香味不有。<a id="a-1N"></a>此义于前已说。<a id="a-1O"></a>是故由此说。<a id="a-1P"></a>于色界有别邻虚。<a id="a-1Q"></a>复有由此说邻虚。<a id="a-1R"></a>有六物七物八物。<a id="a-1S"></a>此义已显。<a id="a-1T"></a>不须更说。<a id="a-1U"></a>此中为约物说物。<a id="a-1V"></a>为约入说物。<a id="a-1W"></a>若尔何为。<a id="a-1X"></a>若约物说物。<a id="a-1Y"></a>此说则少。<a id="a-1Z"></a>谓八物九物十物。<a id="a-1a"></a>何以故。<a id="a-1b"></a>此中必有形色。<a id="a-1c"></a>是邻虚滋长故。<a id="a-1d"></a>轻重触随一。<a id="a-1e"></a>滑涩触随一。<a id="a-1f"></a>有处有冷触。<a id="a-1g"></a>有处有饥渴触。<a id="a-1h"></a>若约入说物。<a id="a-1i"></a>此说则多。<a id="a-1j"></a>谓八物等。<a id="a-1k"></a>何以故。<a id="a-1l"></a>应但说四物。<a id="a-1m"></a>四大亦是触入。<a id="a-1n"></a>是义不然。<a id="a-1o"></a>此中有处约物说物。<a id="a-1p"></a>谓所依止物。<a id="a-1q"></a>有处约入说物。<a id="a-1r"></a>谓能依止物。<a id="a-1s"></a>虽复如此。<a id="a-1t"></a>四大物转成多。<a id="a-1u"></a>能依止物随一依具四大故。<a id="a-1v"></a>此中复有执取物类为物。<a id="a-1w"></a>虽别类四大。<a id="a-1x"></a>不过自性故。<a id="a-1y"></a>何须作此功用为分别说。<a id="a-1z"></a>如此义语言如意生起。<a id="a-20"></a>唯义应思量。<a id="a-21"></a>说色决定俱起已。<a id="a-22"></a>所余品生起今当说。<a id="a-23"></a>此中偈曰。<a id="a-24"></a>心心法必俱。<a id="a-25"></a>释曰。<a id="a-26"></a>何以故。<a id="a-27"></a>此心及心法。<a id="a-28"></a>更互相离则不得生。<a id="a-29"></a>偈曰。<a id="a-2A"></a>一切共行相。<a id="a-2B"></a>释曰。<a id="a-2C"></a>必言流。<a id="a-2D"></a>不但心及心法必定俱起。<a id="a-2E"></a>一切有为中。<a id="a-2F"></a>若有应生。<a id="a-2G"></a>或色心及心法等。<a id="a-2H"></a>是名一切。<a id="a-2I"></a>若起必共有为相俱起。<a id="a-2J"></a>偈曰。<a id="a-2K"></a>与得。<a id="a-2L"></a>释曰。<a id="a-2M"></a>若众生名是法。<a id="a-2N"></a>必与至得俱起。<a id="a-2O"></a>余法不尔。<a id="a-2P"></a>是故别立是法所说名心法。<a id="a-2Q"></a>何者是耶。<a id="a-2R"></a>偈曰。<a id="a-2S"></a>心法五。<a id="a-2T"></a>大地等别故。<a id="a-2U"></a>释曰。<a id="a-2V"></a>心法有五品。<a id="a-2W"></a>一大地。<a id="a-2X"></a>二善大地。<a id="a-2Y"></a>三惑大地。<a id="a-2Z"></a>四恶大地。<a id="a-2a"></a>五小分惑地。<a id="a-2b"></a>何法名地。<a id="a-2c"></a>是所行处。<a id="a-2d"></a>若法此法行处。<a id="a-2e"></a>是法说为此法地。<a id="a-2f"></a>此中诸法地大故名大地。<a id="a-2g"></a>若法于一切心有。<a id="a-2h"></a>何法于一切心有。<a id="a-2i"></a>偈曰。<a id="a-2j"></a>受作意想欲。<a id="a-2k"></a>触慧念思惟。<a id="a-2l"></a>相了定十法。<a id="a-2m"></a>遍于一切心。<a id="a-2n"></a>释曰。<a id="a-2o"></a>彼说此十法。<a id="a-2p"></a>于一切心刹那皆聚集生。<a id="a-2q"></a>此中受谓三种。<a id="a-2r"></a>随领乐苦非乐非苦。<a id="a-2s"></a>作意谓心故为事。<a id="a-2t"></a>想谓心执境差别相。<a id="a-2u"></a>欲谓求作。<a id="a-2v"></a>触谓根尘识和合所生异法。<a id="a-2w"></a>慧谓般若。<a id="a-2x"></a>即是择法。<a id="a-2y"></a>念谓不忘所缘境。<a id="a-2z"></a>思惟谓心回向。<a id="a-30"></a>相了谓于所缘相有法能令心明了。<a id="a-31"></a>定谓心一心。<a id="a-32"></a>心法差别最细难可分别。<a id="a-33"></a>于相续尚难知。<a id="a-34"></a>何况刹那中。<a id="a-35"></a>有色药草。<a id="a-36"></a>有多种味。<a id="a-37"></a>于中有药其味差别。<a id="a-38"></a>可以根证。<a id="a-39"></a>亦难分别。<a id="a-3A"></a>何况此法无色。<a id="a-3B"></a>智慧所了。<a id="a-3C"></a>是诸法善为大地。<a id="a-3D"></a>说名善大地。<a id="a-3E"></a>若诸法恒于善心中起。<a id="a-3F"></a>何者为诸法。<a id="a-3G"></a>偈曰。<a id="a-3H"></a>信不放逸安。<a id="a-3I"></a>舍羞及惭愧。<a id="a-3J"></a>二根非逼恼。<a id="a-3K"></a>精进恒于善。<a id="a-3L"></a>释曰。<a id="a-3M"></a>如是等法。<a id="a-3N"></a>恒于善心中起。<a id="a-3O"></a>此中信谓心澄净。<a id="a-3P"></a>有余师说。<a id="a-3Q"></a>于谛实业果中心决了故名信。<a id="a-3R"></a>不放逸谓修习善法。<a id="a-3S"></a>有何修习。<a id="a-3T"></a>异于善法。<a id="a-3U"></a>恒在善法。<a id="a-3V"></a>名不放逸。<a id="a-3W"></a>于余部经中说。<a id="a-3X"></a>是心护名不放逸。<a id="a-3Y"></a>安谓心于事有能。<a id="a-3Z"></a>此义可不如此。<a id="a-3a"></a>于余经说。<a id="a-3b"></a>身于事有能名安。<a id="a-3c"></a>非不说如身受。<a id="a-3d"></a>应知此亦尔。<a id="a-3e"></a>若尔云何。<a id="a-3f"></a>于助觉立为分。<a id="a-3g"></a>何以故。<a id="a-3h"></a>于中是身于事有能。<a id="a-3i"></a>说名身安应知。<a id="a-3j"></a>若尔云何说此为觉分。<a id="a-3k"></a>由随顺觉分故。<a id="a-3l"></a>得觉分名。<a id="a-3m"></a>何以故。<a id="a-3n"></a>此身安能引心安觉分令生故。<a id="a-3o"></a>于余处曾见有。<a id="a-3p"></a>如此说不曾有。<a id="a-3q"></a>犹如经言。<a id="a-3r"></a>喜及助喜法。<a id="a-3s"></a>世尊说名喜觉分。<a id="a-3t"></a>复有别说。<a id="a-3u"></a>嗔及嗔因名害盖。<a id="a-3v"></a>复有正见正思惟正精进。<a id="a-3w"></a>此三说名般若分。<a id="a-3x"></a>此资粮由随顺。<a id="a-3y"></a>故得彼名。<a id="a-3z"></a>如此身安随顺心安觉分。<a id="a-40"></a>故得彼名。<a id="a-41"></a>舍谓心平等。<a id="a-42"></a>无所偏对。<a id="a-43"></a>今此言云何相应。<a id="a-44"></a>何者前说。<a id="a-45"></a>思惟于心回向为体。<a id="a-46"></a>今说舍于心无回向为体。<a id="a-47"></a>此言云何相应。<a id="a-48"></a>为前不说耶。<a id="a-49"></a>谓心法义理难知。<a id="a-4A"></a>有难知后方可知。<a id="a-4B"></a>此最难可知。<a id="a-4C"></a>谓于相违立不相违。<a id="a-4D"></a>有余处回向。<a id="a-4E"></a>有余处不回向。<a id="a-4F"></a>此中有何相违。<a id="a-4G"></a>若尔一切相应法。<a id="a-4H"></a>不应共缘一境。<a id="a-4I"></a>如此种类。<a id="a-4J"></a>所余诸法。<a id="a-4K"></a>此中应来。<a id="a-4L"></a>此法道理。<a id="a-4M"></a>汝等必应须知。<a id="a-4N"></a>羞及惭愧后当释。<a id="a-4O"></a>二根谓无贪无嗔二种善根。<a id="a-4P"></a>无痴亦是善根。<a id="a-4Q"></a>此善根以智慧为体。<a id="a-4R"></a>前已立为大地故。<a id="a-4S"></a>于善大地中不复重说。<a id="a-4T"></a>非逼恼谓不欲违损他。<a id="a-4U"></a>精进谓勇猛。<a id="a-4V"></a>说十善大地已。<a id="a-4W"></a>是地大故名大地。<a id="a-4X"></a>惑是彼大地故。<a id="a-4Y"></a>说彼为惑大地。<a id="a-4Z"></a>是诸法恒于染污心起。<a id="a-4a"></a>何者为诸法。<a id="a-4b"></a>偈曰。<a id="a-4c"></a>痴放逸懈怠。<a id="a-4d"></a>无信无安掉。<a id="a-4e"></a>恒在染。<a id="a-4f"></a>释曰。<a id="a-4g"></a>此中痴谓无明。<a id="a-4h"></a>无智无显。<a id="a-4i"></a>放逸谓不修习善法。<a id="a-4j"></a>此是修习善法对治懈怠谓心无胜能。<a id="a-4k"></a>无信谓心无澄净。<a id="a-4l"></a>此是信对治法。<a id="a-4m"></a>无安谓身重心重。<a id="a-4n"></a>身心于事无能阿毗达磨藏中说。<a id="a-4o"></a>无安有二种。<a id="a-4p"></a>谓身无安心无安。<a id="a-4q"></a>云何心法。<a id="a-4r"></a>说名身法。<a id="a-4s"></a>如说受为身受。<a id="a-4t"></a>掉谓心不静。<a id="a-4u"></a>如此六法。<a id="a-4v"></a>是名染污大地。<a id="a-4w"></a>于阿毗达磨藏中。<a id="a-4x"></a>不说十法为惑大地耶。<a id="a-4y"></a>彼中亦不说无安。<a id="a-4z"></a>何者为十。<a id="a-50"></a>无信。<a id="a-51"></a>懈怠。<a id="a-52"></a>忘念。<a id="a-53"></a>心乱。<a id="a-54"></a>无明。<a id="a-55"></a>不了别。<a id="a-56"></a>不正思惟。<a id="a-57"></a>邪相了。<a id="a-58"></a>掉。<a id="a-59"></a>放逸。<a id="a-5A"></a>天爱汝知至不知术。<a id="a-5B"></a>此中何者为术忘念。<a id="a-5C"></a>心乱。<a id="a-5D"></a>不了别。<a id="a-5E"></a>不正思惟。<a id="a-5F"></a>邪相了。<a id="a-5G"></a>此法已属大地。<a id="a-5H"></a>不可重安立为惑大地。<a id="a-5I"></a>如无痴于善大地。<a id="a-5J"></a>彼亦如此。<a id="a-5K"></a>若念彼染污。<a id="a-5L"></a>说为忘念。<a id="a-5M"></a>定被染污。<a id="a-5N"></a>说为心乱。<a id="a-5O"></a>所余亦尔。<a id="a-5P"></a>是故作如此说。<a id="a-5Q"></a>是大地法可即立为惑大地不。<a id="a-5R"></a>此中有四句。<a id="a-5S"></a>第一句谓受想作意欲触第二句。<a id="a-5T"></a>谓无信懈怠无明掉放逸。<a id="a-5U"></a>第三句。<a id="a-5V"></a>谓念等五法。<a id="a-5W"></a>第四句。<a id="a-5X"></a>谓除前三句。<a id="a-5Y"></a>所余诸法。<a id="a-5Z"></a>复有诸师。<a id="a-5a"></a>欲心乱异邪定。<a id="a-5b"></a>于彼所说。<a id="a-5c"></a>四句异此。<a id="a-5d"></a>有余师执无安与一切惑相应。<a id="a-5e"></a>于惑大地中不说。<a id="a-5f"></a>于谁有失。<a id="a-5g"></a>彼答应说。<a id="a-5h"></a>由随顺定故。<a id="a-5i"></a>是故不说。<a id="a-5j"></a>何以故。<a id="a-5k"></a>若人无安为行。<a id="a-5l"></a>修观速能得定。<a id="a-5m"></a>掉行人不尔。<a id="a-5n"></a>以无安为行。<a id="a-5o"></a>非掉为行。<a id="a-5p"></a>此人何相。<a id="a-5q"></a>以掉为行。<a id="a-5r"></a>非无安为行。<a id="a-5s"></a>此人何相。<a id="a-5t"></a>何以故。<a id="a-5u"></a>此二法随便不舍。<a id="a-5v"></a>共生事故。<a id="a-5w"></a>虽然此二法。<a id="a-5x"></a>于人随重成此人行。<a id="a-5y"></a>是故立六法为惑大地。<a id="a-5z"></a>何以故。<a id="a-60"></a>此六法恒于染污心起。<a id="a-61"></a>余处则不起。<a id="a-62"></a>偈曰。<a id="a-63"></a>若恶。<a id="a-64"></a>及无羞无惭。<a id="a-65"></a>释曰。<a id="a-66"></a>于一切恶心。<a id="a-67"></a>无羞及无惭。<a id="a-68"></a>恒生起故。<a id="a-69"></a>立此二法为恶大地。<a id="a-6A"></a>此二法相后当说。<a id="a-6B"></a>偈曰。<a id="a-6C"></a>嫌恨谄嫉妒。<a id="a-6D"></a>佷覆及悭吝。<a id="a-6E"></a>诳醉并逼恼。<a id="a-6F"></a>是十小惑地。<a id="a-6G"></a>释曰。<a id="a-6H"></a>以小惑为彼地故。<a id="a-6I"></a>说彼为小惑地。<a id="a-6J"></a>唯与修道所灭。<a id="a-6K"></a>依心地所起。<a id="a-6L"></a>无明相应故。<a id="a-6M"></a>此十惑于小分烦恼中当释。<a id="a-6N"></a>说五品心法已。<a id="a-6O"></a>有余心法不定。<a id="a-6P"></a>谓觉观恶作睡等。<a id="a-6Q"></a>于中应说。<a id="a-6R"></a>何处心几心法。<a id="a-6S"></a>必定俱起。<a id="a-6T"></a>于欲界中有五种心。<a id="a-6U"></a>善心有一。<a id="a-6V"></a>恶心有二。<a id="a-6W"></a>谓独行及与余惑相应。<a id="a-6X"></a>无记心有二。<a id="a-6Y"></a>谓有覆无覆此中欲界心。<a id="a-6Z"></a>必有觉有观。<a id="a-6a"></a>是故于中。<a id="a-6b"></a>偈曰。<a id="a-6c"></a>有觉有观故。<a id="a-6d"></a>于欲界善心。<a id="a-6e"></a>二十二心法。<a id="a-6f"></a>释曰。<a id="a-6g"></a>必定俱起。<a id="a-6h"></a>何者二十二。<a id="a-6i"></a>十大地。<a id="a-6j"></a>十善大地。<a id="a-6k"></a>并觉观。<a id="a-6l"></a>偈曰。<a id="a-6m"></a>或处长恶作。<a id="a-6n"></a>释曰。<a id="a-6o"></a>非于一切善心皆有恶作。<a id="a-6p"></a>是处若有。<a id="a-6q"></a>于中为长。<a id="a-6r"></a>则心法成二十三。<a id="a-6s"></a>何法名恶作。<a id="a-6t"></a>于所作恶心生后燋。<a id="a-6u"></a>此心法缘恶作起。<a id="a-6v"></a>故名恶作。<a id="a-6w"></a>此法即是后燋。<a id="a-6x"></a>譬如缘空为境解脱门说名空解脱门。<a id="a-6y"></a>又如无贪观缘不净相起说名不净观。<a id="a-6z"></a>于世间亦曾见此事。<a id="a-70"></a>由处说有处。<a id="a-71"></a>如言一切县郡来。<a id="a-72"></a>一切土地来。<a id="a-73"></a>此恶作是后燋处。<a id="a-74"></a>或于果假立因名。<a id="a-75"></a>如说六种触入名宿业。<a id="a-76"></a>若尔此后燋。<a id="a-77"></a>若缘所未作事。<a id="a-78"></a>云何名恶作。<a id="a-79"></a>于未作假立作名。<a id="a-7A"></a>如经言。<a id="a-7B"></a>若我不作非我好作。<a id="a-7C"></a>何者后燋名善。<a id="a-7D"></a>由不作善及已作恶故后生燋。<a id="a-7E"></a>是善后燋。<a id="a-7F"></a>翻此名恶后燋。<a id="a-7G"></a>此二各缘二境起。<a id="a-7H"></a>偈曰。<a id="a-7I"></a>于独行恶心。<a id="a-7J"></a>见相应二十。<a id="a-7K"></a>释曰。<a id="a-7L"></a>于独行欲界恶心。<a id="a-7M"></a>有二十心法俱起。<a id="a-7N"></a>谓十大地。<a id="a-7O"></a>六惑大地。<a id="a-7P"></a>二恶大地。<a id="a-7Q"></a>并觉观。<a id="a-7R"></a>独行心者。<a id="a-7S"></a>此中唯一独行无明。<a id="a-7T"></a>无有欲等余惑。<a id="a-7U"></a>不但独行恶心。<a id="a-7V"></a>若与见相应恶心中。<a id="a-7W"></a>亦有二十心法。<a id="a-7X"></a>如独行恶心中诸法。<a id="a-7Y"></a>若尔由长见故。<a id="a-7Z"></a>云何不立二十一。<a id="a-7a"></a>不然。<a id="a-7b"></a>是大地所摄智慧差别说名见故。<a id="a-7c"></a>此中与见相应恶心。<a id="a-7d"></a>于此心中若有邪见见取戒执取。<a id="a-7e"></a>偈曰。<a id="a-7f"></a>与四惑嫌等。<a id="a-7g"></a>恶作二十一。<a id="a-7h"></a>释曰。<a id="a-7i"></a>此恶心与四惑相应。<a id="a-7j"></a>谓欲嗔慢疑。<a id="a-7k"></a>此心中有二十一心法。<a id="a-7l"></a>此惑随一。<a id="a-7m"></a>并独行恶心中所说二十。<a id="a-7n"></a>若与嫌等小分惑相应心中。<a id="a-7o"></a>亦有二十一心法。<a id="a-7p"></a>小惑随一并前二十。<a id="a-7q"></a>若与恶作相应心中。<a id="a-7r"></a>亦有二十一心法。<a id="a-7s"></a>恶作为一。<a id="a-7t"></a>并前二十。<a id="a-7u"></a>若略说于独行恶心及与见相应恶心。<a id="a-7v"></a>但有二十。<a id="a-7w"></a>若与余惑及小分惑相应。<a id="a-7x"></a>有二十一。<a id="a-7y"></a>偈曰。<a id="a-7z"></a>有覆心十八。<a id="a-80"></a>释曰。<a id="a-81"></a>于欲界与身见边见相应。<a id="a-82"></a>名有覆无记。<a id="a-83"></a>此中有十八心法。<a id="a-84"></a>大地十。<a id="a-85"></a>惑大地六。<a id="a-86"></a>并觉观。<a id="a-87"></a>此二见如前所释故无长。<a id="a-88"></a>偈曰。<a id="a-89"></a>余无记十二。<a id="a-8A"></a>释曰。<a id="a-8B"></a>与有覆无记异。<a id="a-8C"></a>即是无覆无记。<a id="a-8D"></a>此中有十二心法。<a id="a-8E"></a>大地十。<a id="a-8F"></a>并觉观。<a id="a-8G"></a>罽宾国外诸师欲恶作无记。<a id="a-8H"></a>于此诸师。<a id="a-8I"></a>若心与恶作相应。<a id="a-8J"></a>有十三心法。<a id="a-8K"></a>偈曰。<a id="a-8L"></a>睡遍不违故。<a id="a-8M"></a>若有唯此长。<a id="a-8N"></a>释曰。<a id="a-8O"></a>睡与如前所说一切心法不相违。<a id="a-8P"></a>由是善恶无记性故。<a id="a-8Q"></a>于五品心中随若有此应知为长。<a id="a-8R"></a>若二十二。<a id="a-8S"></a>并睡成二十三。<a id="a-8T"></a>若二十三。<a id="a-8U"></a>并睡成二十四。<a id="a-8V"></a>如此等于欲界中。<a id="a-8W"></a>是所说心法定量。<a id="a-8X"></a>偈曰。<a id="a-8Y"></a>恶作睡诸恶。<a id="a-8Z"></a>于初定皆无。<a id="a-8a"></a>释曰。<a id="a-8b"></a>于如前所说中。<a id="a-8c"></a>恶作及睡。<a id="a-8d"></a>初定一向无诸恶随一。<a id="a-8e"></a>譬如嗔离谄醉诳。<a id="a-8f"></a>谓嫌等及无惭无羞。<a id="a-8g"></a>悉无所余一切皆有此诸法。<a id="a-8h"></a>于初定不有。<a id="a-8i"></a>偈曰。<a id="a-8j"></a>于中定无觉。<a id="a-8k"></a>释曰。<a id="a-8l"></a>此法及觉。<a id="a-8m"></a>于中间定。<a id="a-8n"></a>亦如此无。<a id="a-8o"></a>所余亦如此有。<a id="a-8p"></a>偈曰。<a id="a-8q"></a>过此又无观。<a id="a-8r"></a>释曰。<a id="a-8s"></a>度中间定以上。<a id="a-8t"></a>于第二定等乃至无色界。<a id="a-8u"></a>如所遮皆无观。<a id="a-8v"></a>及谄诳亦无。<a id="a-8w"></a>所余皆有。<a id="a-8x"></a>何以故。<a id="a-8y"></a>此谄曲。<a id="a-8z"></a>佛说乃至极大梵处与梵众相应故。<a id="a-90"></a>上去则无。<a id="a-91"></a>此梵王于自大集中。<a id="a-92"></a>阿输实比丘问。<a id="a-93"></a>是四大何处灭无余。<a id="a-94"></a>梵王不解。<a id="a-95"></a>作诡言答。<a id="a-96"></a>我是大梵自在。<a id="a-97"></a>作者化者起者。<a id="a-98"></a>一切所有我为本因。<a id="a-99"></a>说随地如心法数量义已。<a id="a-9A"></a>如毗婆沙中所立。<a id="a-9B"></a>心法及异相今当说。<a id="a-9C"></a>无羞与无惭异相云何。<a id="a-9D"></a>偈曰。<a id="a-9E"></a>无羞不重德。<a id="a-9F"></a>释曰。<a id="a-9G"></a>于功德及有德人不尊重于他无自在心。<a id="a-9H"></a>无敬畏心。<a id="a-9I"></a>无随属他心。<a id="a-9J"></a>说名无羞。<a id="a-9K"></a>此心对治尊重。<a id="a-9L"></a>偈曰。<a id="a-9M"></a>非赞不见怖。<a id="a-9N"></a>无惭。<a id="a-9O"></a>释曰。<a id="a-9P"></a>非赞谓若事善人所诃。<a id="a-9Q"></a>是名非赞。<a id="a-9R"></a>于中不见怖。<a id="a-9S"></a>是名无惭。<a id="a-9T"></a>此中怖谓非所爱果。<a id="a-9U"></a>能生怖畏故。<a id="a-9V"></a>云何得知。<a id="a-9W"></a>如此为不见怖名不见怖。<a id="a-9X"></a>为见不怖名不见怖。<a id="a-9Y"></a>若尔何为。<a id="a-9Z"></a>若不见怖应成无明若见不怖应成智慧。<a id="a-9a"></a>不见怖者。<a id="a-9b"></a>我不说不见。<a id="a-9c"></a>亦不说见。<a id="a-9d"></a>何者为是。<a id="a-9e"></a>有小惑为此二因。<a id="a-9f"></a>说名无惭。<a id="a-9g"></a>有余师说。<a id="a-9h"></a>观自身由过失不耻名无羞。<a id="a-9i"></a>观他名无惭。<a id="a-9j"></a>若尔二观一时云何得成。<a id="a-9k"></a>不说如此一时观自观他。<a id="a-9l"></a>何者有非耻类。<a id="a-9m"></a>若观自身生起。<a id="a-9n"></a>说名无羞。<a id="a-9o"></a>有非耻类。<a id="a-9p"></a>若观他生起。<a id="a-9q"></a>说名无惭。<a id="a-9r"></a>翻此名惭羞。<a id="a-9s"></a>由第一解。<a id="a-9t"></a>显有尊重有自在有敬畏有随属名有羞。<a id="a-9u"></a>于非赞见有怖名有惭。<a id="a-9v"></a>由第二解。<a id="a-9w"></a>显观自他生起耻心说名惭羞。<a id="a-9x"></a>爱乐及信此二异相云何。<a id="a-9y"></a>偈曰。<a id="a-9z"></a>乐名信。<a id="a-A0"></a>释曰。<a id="a-A1"></a>爱乐有二种。<a id="a-A2"></a>一有染污。<a id="a-A3"></a>一无染污。<a id="a-A4"></a>此中若有染污名爱乐。<a id="a-A5"></a>如于妻子等。<a id="a-A6"></a>若无染污名信。<a id="a-A7"></a>如于自师尊长及有德人处有信非爱乐。<a id="a-A8"></a>是信缘苦集起。<a id="a-A9"></a>有爱乐非信。<a id="a-AA"></a>谓有染污爱乐。<a id="a-AB"></a>有具二。<a id="a-AC"></a>谓缘灭道生信。<a id="a-AD"></a>有非二。<a id="a-AE"></a>谓除前三句。<a id="a-AF"></a>有余师说。<a id="a-AG"></a>信谓于德决期。<a id="a-AH"></a>以此为先后则生爱。<a id="a-AI"></a>故信非爱。<a id="a-AJ"></a>复有余师说。<a id="a-AK"></a>偈曰。<a id="a-AL"></a>重羞。<a id="a-AM"></a>释曰。<a id="a-AN"></a>如前说。<a id="a-AO"></a>以重为羞此何相。<a id="a-AP"></a>不即重名羞。<a id="a-AQ"></a>于他起自在心名重。<a id="a-AR"></a>以此为先后则生耻。<a id="a-AS"></a>说耻为羞。<a id="a-AT"></a>是故尊重异羞。<a id="a-AU"></a>偈曰。<a id="a-AV"></a>欲色有。<a id="a-AW"></a>释曰。<a id="a-AX"></a>于无色界无爱乐及尊重。<a id="a-AY"></a>此义云何。<a id="a-AZ"></a>信及羞是善大地故。<a id="a-Aa"></a>于彼既有前二。<a id="a-Ab"></a>云何无羞。<a id="a-Ac"></a>信有二种。<a id="a-Ad"></a>一信法。<a id="a-Ae"></a>二信人。<a id="a-Af"></a>尊重亦尔。<a id="a-Ag"></a>信及羞。<a id="a-Ah"></a>若缘人起。<a id="a-Ai"></a>彼处则无。<a id="a-Aj"></a>此二名爱及重。<a id="a-Ak"></a>觉与观异相云何。<a id="a-Al"></a>偈曰。<a id="a-Am"></a>觉观谓粗细。<a id="a-An"></a>释曰。<a id="a-Ao"></a>粗细属何法。<a id="a-Ap"></a>谓心粗细。<a id="a-Aq"></a>心粗名觉。<a id="a-Ar"></a>心细名观。<a id="a-As"></a>此二于一心云何俱起。<a id="a-At"></a>此中有余师说。<a id="a-Au"></a>譬如酥浮水上。<a id="a-Av"></a>于上为日光所触。<a id="a-Aw"></a>非凝非释。<a id="a-Ax"></a>如此由觉观相应故。<a id="a-Ay"></a>心不过细。<a id="a-Az"></a>亦不过粗。<a id="a-B0"></a>是故此二于一心中俱有事用。<a id="a-B1"></a>若尔此觉观。<a id="a-B2"></a>但是粗细因。<a id="a-B3"></a>非自粗细。<a id="a-B4"></a>譬如水及日光。<a id="a-B5"></a>是酥凝释因。<a id="a-B6"></a>非自凝释。<a id="a-B7"></a>粗细由观他成。<a id="a-B8"></a>由地品类差别故。<a id="a-B9"></a>乃至有顶应有觉观。<a id="a-BA"></a>复次同类生以粗细为差别。<a id="a-BB"></a>此义不应成。<a id="a-BC"></a>是故不可由粗细分别觉观性异。<a id="a-BD"></a>有余师说。<a id="a-BE"></a>言语行名觉观。<a id="a-BF"></a>如经言。<a id="a-BG"></a>已觉已观方有言说非未觉未观。<a id="a-BH"></a>此中若粗名觉。<a id="a-BI"></a>若细名观。<a id="a-BJ"></a>若于一心中。<a id="a-BK"></a>有别法名粗。<a id="a-BL"></a>有别法名细。<a id="a-BM"></a>此有何妨无妨。<a id="a-BN"></a>若有种类差别于一生类中。<a id="a-BO"></a>下上二品不得俱起。<a id="a-BP"></a>种类亦有异。<a id="a-BQ"></a>若尔汝今应说。<a id="a-BR"></a>此不可说。<a id="a-BS"></a>是故由上下品种类异。<a id="a-BT"></a>则可显示若尔则不可显示。<a id="a-BU"></a>各各自种类有上下故。<a id="a-BV"></a>有余师说。<a id="a-BW"></a>觉观于一心不并起。<a id="a-BX"></a>若尔云何。<a id="a-BY"></a>初定说具五分。<a id="a-BZ"></a>约地说五分。<a id="a-Ba"></a>不由刹那。<a id="a-Bb"></a>慢与醉异相云何。<a id="a-Bc"></a>偈曰。<a id="a-Bd"></a>心高说为慢。<a id="a-Be"></a>醉爱着自法。<a id="a-Bf"></a>心起变异乱。<a id="a-Bg"></a>释曰。<a id="a-Bh"></a>由随类所分别胜德。<a id="a-Bi"></a>心高于他说名慢。<a id="a-Bj"></a>醉者此人于自法起爱着。<a id="a-Bk"></a>其心乱味。<a id="a-Bl"></a>如饮酒惛迷。<a id="a-Bm"></a>心欢喜差别。<a id="a-Bn"></a>从贪欲生说名醉。<a id="a-Bo"></a>余师说如此。<a id="a-Bp"></a>说心法与心共别异已。<a id="a-Bq"></a>如是等法。<a id="a-Br"></a>佛世尊假立众名。<a id="a-Bs"></a>于正法中。<a id="a-Bt"></a>由此说教故。<a id="a-Bu"></a>云何释异。<a id="a-Bv"></a>偈曰。<a id="a-Bw"></a>心意识一义。<a id="a-Bx"></a>释曰。<a id="a-By"></a>心以增长为义。<a id="a-Bz"></a>能解故名意。<a id="a-C0"></a>能别故名识。<a id="a-C1"></a>善恶诸界所增长故名心。<a id="a-C2"></a>或能增长彼故名心。<a id="a-C3"></a>此心为他作依止说名意。<a id="a-C4"></a>若能依止说名识。<a id="a-C5"></a>如心意识三名一义如此。<a id="a-C6"></a>偈曰。<a id="a-C7"></a>心及余心法。<a id="a-C8"></a>有依境界相。<a id="a-C9"></a>相应。<a id="a-CA"></a>释曰。<a id="a-CB"></a>此四种名亦通一义。<a id="a-CC"></a>此心及心法。<a id="a-CD"></a>或说有依由依根起故。<a id="a-CE"></a>或说有境。<a id="a-CF"></a>皆能取境故。<a id="a-CG"></a>或说有相。<a id="a-CH"></a>是所缘境随类差别能分别故。<a id="a-CI"></a>或说相应。<a id="a-CJ"></a>平等聚集故。<a id="a-CK"></a>云何平等聚集名相应。<a id="a-CL"></a>偈曰。<a id="a-CM"></a>义有五。<a id="a-CN"></a>释曰。<a id="a-CO"></a>有五种平等类为相应义。<a id="a-CP"></a>谓依止境界取相时物平等等。<a id="a-CQ"></a>何法为物平等。<a id="a-CR"></a>如心一物。<a id="a-CS"></a>如此心法亦各各一物。<a id="a-CT"></a>说心及心法广义及差别义已。<a id="a-CU"></a>偈曰。<a id="a-CV"></a>不相应诸行。<a id="a-CW"></a>至非至同分。<a id="a-CX"></a>无想处二定。<a id="a-CY"></a>寿命及诸相。<a id="a-CZ"></a>名聚等。<a id="a-Ca"></a>释曰。<a id="a-Cb"></a>如此等有为法。<a id="a-Cc"></a>与心不相应。<a id="a-Cd"></a>非是色性。<a id="a-Ce"></a>说名不相应行。<a id="a-Cf"></a>偈曰。<a id="a-Cg"></a>于中。<a id="a-Ch"></a>至得及同随。<a id="a-Ci"></a>释曰。<a id="a-Cj"></a>得有二种。<a id="a-Ck"></a>谓未至得已失得。<a id="a-Cl"></a>与正得同随。<a id="a-Cm"></a>翻此名非至。<a id="a-Cn"></a>义至自成。<a id="a-Co"></a>此至非至属何法。<a id="a-Cp"></a>偈曰。<a id="a-Cq"></a>至非至属带。<a id="a-Cr"></a>自相续。<a id="a-Cs"></a>释曰。<a id="a-Ct"></a>若法堕他相续。<a id="a-Cu"></a>无至非至。<a id="a-Cv"></a>何以故。<a id="a-Cw"></a>无众生与他法相应。<a id="a-Cx"></a>及与非堕相续法相应。<a id="a-Cy"></a>何以故。<a id="a-Cz"></a>无有众生。<a id="a-D0"></a>与非众生数法相应故。<a id="a-D1"></a>于有为法如此决定。<a id="a-D2"></a>若于无为法至非至云何。<a id="a-D3"></a>偈曰。<a id="a-D4"></a>二灭。<a id="a-D5"></a>释曰。<a id="a-D6"></a>一切众生皆与非择灭得及同随相应是。<a id="a-D7"></a>故于阿毗达磨藏说如此言。<a id="a-D8"></a>何者与无流法相应。<a id="a-D9"></a>答一切众生。<a id="a-DA"></a>亦与择灭相应。<a id="a-DB"></a>除具缚及住初刹那人。<a id="a-DC"></a>所余一切圣人。<a id="a-DD"></a>及所余凡夫。<a id="a-DE"></a>皆与择灭相应。<a id="a-DF"></a>无众生与虚空相应。<a id="a-DG"></a>于虚空何故无非至。<a id="a-DH"></a>若法无至。<a id="a-DI"></a>非至亦无。<a id="a-DJ"></a>所谓别法。<a id="a-DK"></a>有别法名至非至。<a id="a-DL"></a>此执从何生。<a id="a-DM"></a>从经生。<a id="a-DN"></a>何以故。<a id="a-DO"></a>于经中说。<a id="a-DP"></a>是十种无学法。<a id="a-DQ"></a>由生由得由同随。<a id="a-DR"></a>是圣人与五分相离。<a id="a-DS"></a>若尔与非众生数法至得亦应成。<a id="a-DT"></a>何以故。<a id="a-DU"></a>由经言。<a id="a-DV"></a>比丘。<a id="a-DW"></a>转轮王与七宝相应。<a id="a-DX"></a>谓得同随。<a id="a-DY"></a>此经中说自在名得同随。<a id="a-DZ"></a>何以故。<a id="a-Da"></a>是王于宝有自在。<a id="a-Db"></a>谓如意作。<a id="a-Dc"></a>于转轮王经。<a id="a-Dd"></a>汝执自在名得同随。<a id="a-De"></a>于彼经汝执别物名得同随。<a id="a-Df"></a>此执何证得成。<a id="a-Dg"></a>此中何执非道理。<a id="a-Dh"></a>是非道理。<a id="a-Di"></a>此至非至自性不可知譬如色声等又如欲嗔等。<a id="a-Dj"></a>其事亦不可知。<a id="a-Dk"></a>譬如眼耳等。<a id="a-Dl"></a>离实物法故。<a id="a-Dm"></a>立此法为有。<a id="a-Dn"></a>则非道理。<a id="a-Do"></a>若汝执此至是诸法生因。<a id="a-Dp"></a>于无为此法应无。<a id="a-Dq"></a>若法未至及已舍。<a id="a-Dr"></a>由易地及离欲。<a id="a-Ds"></a>此法云何更生。<a id="a-Dt"></a>若汝说共有至得为生因今立生相。<a id="a-Du"></a>复何所作及生生。<a id="a-Dv"></a>若此即是生因。<a id="a-Dw"></a>具缚众生下中上惑生差别。<a id="a-Dx"></a>不应有至。<a id="a-Dy"></a>无差别故。<a id="a-Dz"></a>若由此法余法。<a id="a-E0"></a>有差别生可从其起。<a id="a-E1"></a>是故至非生因。<a id="a-E2"></a>有何人说此言。<a id="a-E3"></a>谓至为生因。<a id="a-E4"></a>汝说云何成立差别因。<a id="a-E5"></a>何以故。<a id="a-E6"></a>此至若无。<a id="a-E7"></a>圣人及凡夫。<a id="a-E8"></a>若同起世心。<a id="a-E9"></a>此人是圣。<a id="a-EA"></a>此人是凡。<a id="a-EB"></a>此差别不可成立。<a id="a-EC"></a>已灭未灭惑有差别故。<a id="a-ED"></a>圣凡差别自成。<a id="a-EE"></a>是义不然。<a id="a-EF"></a>何以故。<a id="a-EG"></a>此差别云何成。<a id="a-EH"></a>此人惑已灭。<a id="a-EI"></a>此人惑未灭。<a id="a-EJ"></a>若信有至。<a id="a-EK"></a>如此等事则成。<a id="a-EL"></a>由至非至永灭离故。<a id="a-EM"></a>此事由依止差别故成。<a id="a-EN"></a>诸圣人依止。<a id="a-EO"></a>由见道修道胜力故。<a id="a-EP"></a>如此回转。<a id="a-EQ"></a>如不应更生二道所灭诸惑。<a id="a-ER"></a>譬如火所燋种子。<a id="a-ES"></a>依止亦尔。<a id="a-ET"></a>不更为惑种子故说惑已灭。<a id="a-EU"></a>惑由世间道。<a id="a-EV"></a>损坏惑种子相续中。<a id="a-EW"></a>说惑已灭。<a id="a-EX"></a>翻此名未灭。<a id="a-EY"></a>若法未灭。<a id="a-EZ"></a>与此法至得相应。<a id="a-Ea"></a>若此法已灭。<a id="a-Eb"></a>则无至得相应。<a id="a-Ec"></a>此言唯是假说善法有二种。<a id="a-Ed"></a>有不由功力生起有由功力生起。<a id="a-Ee"></a>是法说名生得及修得。<a id="a-Ef"></a>此中不由功力所生起善。<a id="a-Eg"></a>于依止中善种子不破坏故。<a id="a-Eh"></a>说与至得相应。<a id="a-Ei"></a>由种子破坏故。<a id="a-Ej"></a>说无至得相应。<a id="a-Ek"></a>如断善根人。<a id="a-El"></a>此人相续中。<a id="a-Em"></a>由邪见应知善种子已破坏。<a id="a-En"></a>于彼相续中。<a id="a-Eo"></a>善法种子非永除灭。<a id="a-Ep"></a>若善法由功力所生起。<a id="a-Eq"></a>由彼正生故。<a id="a-Er"></a>于彼生中相续自在无碍故。<a id="a-Es"></a>说与彼相应。<a id="a-Et"></a>是故此种子。<a id="a-Eu"></a>未拔除非破坏。<a id="a-Ev"></a>增长自在时。<a id="a-Ew"></a>此种子得至得名。<a id="a-Ex"></a>无别物。<a id="a-Ey"></a>何法名种子。<a id="a-Ez"></a>是名色于生果有能。<a id="a-F0"></a>或现时或当时。<a id="a-F1"></a>由相续转异类胜故。<a id="a-F2"></a>何法名转异。<a id="a-F3"></a>是相续差别。<a id="a-F4"></a>谓前后不同。<a id="a-F5"></a>何法名相续。<a id="a-F6"></a>生成因果。<a id="a-F7"></a>三世有为法。<a id="a-F8"></a>何者为胜类与果无间有生果能。<a id="a-F9"></a>有处说如此。<a id="a-FA"></a>若人与贪欲同随。<a id="a-FB"></a>则无复能修习四念处。<a id="a-FC"></a>此经中安受贪爱说名同随。<a id="a-FD"></a>何以故。<a id="a-FE"></a>此人随安受贪爱时量。<a id="a-FF"></a>无有功能。<a id="a-FG"></a>修习四念处。<a id="a-FH"></a>如此至得同随一切种皆是假名法。<a id="a-FI"></a>非实有物翻此名非至得同随。<a id="a-FJ"></a>毗婆沙师说此。<a id="a-FK"></a>至非至实是有物。<a id="a-FL"></a>何以故。<a id="a-FM"></a>我等悉檀说如此。<a id="a-FN"></a>彼说此至。<a id="a-FO"></a>偈曰。<a id="a-FP"></a>于三世三种。<a id="a-FQ"></a>释曰。<a id="a-FR"></a>过去诸法。<a id="a-FS"></a>有过去至。<a id="a-FT"></a>有未来至。<a id="a-FU"></a>有现在至。<a id="a-FV"></a>如是未来现在诸法。<a id="a-FW"></a>各有三至。<a id="a-FX"></a>偈曰。<a id="a-FY"></a>于善等善等。<a id="a-FZ"></a>释曰。<a id="a-Fa"></a>若法善恶无记性。<a id="a-Fb"></a>至亦次第随法同善恶无记性。<a id="a-Fc"></a>偈曰。<a id="a-Fd"></a>随法界同界。<a id="a-Fe"></a>释曰。<a id="a-Ff"></a>若法随与界相应。<a id="a-Fg"></a>至得与法同界。<a id="a-Fh"></a>若法在欲色无色界。<a id="a-Fi"></a>彼至得亦同。<a id="a-Fj"></a>在欲色无色界。<a id="a-Fk"></a>偈曰。<a id="a-Fl"></a>离三界四种。<a id="a-Fm"></a>释曰。<a id="a-Fn"></a>离三界法。<a id="a-Fo"></a>谓一切无流法。<a id="a-Fp"></a>此无流法至得。<a id="a-Fq"></a>若略摄有四种。<a id="a-Fr"></a>谓三界相应。<a id="a-Fs"></a>及无流界相应此中非择灭至得有三界。<a id="a-Ft"></a>择灭至得。<a id="a-Fu"></a>或在色无色界及无流界。<a id="a-Fv"></a>道谛至得。<a id="a-Fw"></a>唯是无流故。<a id="a-Fx"></a>此至得若略摄。<a id="a-Fy"></a>成有四种。<a id="a-Fz"></a>有学法至得是有学。<a id="a-G0"></a>无学法至得是无学。<a id="a-G1"></a>非学非无学法至得有差别。<a id="a-G2"></a>偈曰。<a id="a-G3"></a>非学无学三。<a id="a-G4"></a>释曰。<a id="a-G5"></a>非学非无学法。<a id="a-G6"></a>谓有流及无为。<a id="a-G7"></a>由有学等差别。<a id="a-G8"></a>此法至得成三种有流至得。<a id="a-G9"></a>谓非学非无学法。<a id="a-GA"></a>及非圣人所得非择灭择灭至得。<a id="a-GB"></a>是择灭学无学道所得。<a id="a-GC"></a>此至得亦是学无学。<a id="a-GD"></a>见修二道所应灭惑至得。<a id="a-GE"></a>次第应为见修二道所破。<a id="a-GF"></a>若非二道所灭法至得。<a id="a-GG"></a>则有差别。<a id="a-GH"></a>今当说。<a id="a-GI"></a>偈曰。<a id="a-GJ"></a>非所灭二种。<a id="a-GK"></a>释曰。<a id="a-GL"></a>非所灭法。<a id="a-GM"></a>谓无流法。<a id="a-GN"></a>此中非择灭至得。<a id="a-GO"></a>唯修道所断。<a id="a-GP"></a>及非圣人所得择灭至得。<a id="a-GQ"></a>圣人所得择灭至得。<a id="a-GR"></a>唯是无流故非所灭。<a id="a-GS"></a>道谛至得亦如此。<a id="a-GT"></a>前说于三世三种。<a id="a-GU"></a>此是总说。<a id="a-GV"></a>为简别此总说故说此偈。<a id="a-GW"></a>偈曰。<a id="a-GX"></a>无记至俱起。<a id="a-GY"></a>释曰。<a id="a-GZ"></a>若无覆无记法至得。<a id="a-Ga"></a>但有现在。<a id="a-Gb"></a>无过去未来。<a id="a-Gc"></a>此法力弱故。<a id="a-Gd"></a>此法若过去。<a id="a-Ge"></a>至得则过去。<a id="a-Gf"></a>此法若现在。<a id="a-Gg"></a>至得则现在。<a id="a-Gh"></a>一切无覆无记至得。<a id="a-Gi"></a>皆如此耶。<a id="a-Gj"></a>偈曰。<a id="a-Gk"></a>除二通变化。<a id="a-Gl"></a>释曰。<a id="a-Gm"></a>二通慧是无记。<a id="a-Gn"></a>变化亦尔。<a id="a-Go"></a>除此三所余悉同。<a id="a-Gp"></a>此三势力强故。<a id="a-Gq"></a>由加行胜类成就故。<a id="a-Gr"></a>故此至得通三世。<a id="a-Gs"></a>工巧处无记。<a id="a-Gt"></a>及别威仪无记。<a id="a-Gu"></a>极所数习。<a id="a-Gv"></a>有余师欲此至得同三世。<a id="a-Gw"></a>唯无覆无记至得但现在耶。<a id="a-Gx"></a>偈曰。<a id="a-Gy"></a>又覆无记色。<a id="a-Gz"></a>释曰。<a id="a-H0"></a>有覆无记有教色至得但现在。<a id="a-H1"></a>何以故。<a id="a-H2"></a>若最上品不能起长无教色故。<a id="a-H3"></a>是故力弱。<a id="a-H4"></a>如无记法至得有差别。<a id="a-H5"></a>善恶法至得。<a id="a-H6"></a>为有如此差别不。<a id="a-H7"></a>答有。<a id="a-H8"></a>偈曰。<a id="a-H9"></a>欲界色无前。<a id="a-HA"></a>释曰。<a id="a-HB"></a>于欲界色过去一向无至得。<a id="a-HC"></a>现在及未来皆有至得。<a id="a-HD"></a>如至得非至得。<a id="a-HE"></a>亦有如此差别不。<a id="a-HF"></a>答无。<a id="a-HG"></a>何者。<a id="a-HH"></a>偈曰。<a id="a-HI"></a>非至无污记。<a id="a-HJ"></a>释曰。<a id="a-HK"></a>一切非至。<a id="a-HL"></a>唯无覆无记。<a id="a-HM"></a>约世差别。<a id="a-HN"></a>云何。<a id="a-HO"></a>偈曰。<a id="a-HP"></a>去来世三种。<a id="a-HQ"></a>释曰。<a id="a-HR"></a>现世法非至得但现世。<a id="a-HS"></a>若过去未来法非至得。<a id="a-HT"></a>各有三世。<a id="a-HU"></a>偈曰。<a id="a-HV"></a>欲等无垢有。<a id="a-HW"></a>释曰。<a id="a-HX"></a>亦有三种非至。<a id="a-HY"></a>欲界法非至得。<a id="a-HZ"></a>或在欲界。<a id="a-Ha"></a>或在色无色界。<a id="a-Hb"></a>如此色界无色界无流界。<a id="a-Hc"></a>非至得亦尔。<a id="a-Hd"></a>无有非至得是无流。<a id="a-He"></a>何故如此。<a id="a-Hf"></a>偈曰。<a id="a-Hg"></a>许圣道非至。<a id="a-Hh"></a>凡夫性。<a id="a-Hi"></a>释曰。<a id="a-Hj"></a>如发慧阿毗达磨藏说。<a id="a-Hk"></a>何法名凡夫性。<a id="a-Hl"></a>非至得圣法。<a id="a-Hm"></a>非至得即是非至。<a id="a-Hn"></a>若非至圣法。<a id="a-Ho"></a>是凡夫性。<a id="a-Hp"></a>凡夫性不应成无流。<a id="a-Hq"></a>不得何圣法。<a id="a-Hr"></a>一切圣法不别说故。<a id="a-Hs"></a>非至得者。<a id="a-Ht"></a>离实有得。<a id="a-Hu"></a>若不尔。<a id="a-Hv"></a>佛世尊与声闻独觉性不相应故。<a id="a-Hw"></a>应不成圣。<a id="a-Hx"></a>若尔应作决定说。<a id="a-Hy"></a>定非至得圣法。<a id="a-Hz"></a>不应说定言。<a id="a-I0"></a>何以故。<a id="a-I1"></a>是直文句能为决定。<a id="a-I2"></a>譬如说人食水食风。<a id="a-I3"></a>有余师说。<a id="a-I4"></a>不得苦法智忍及俱起法。<a id="a-I5"></a>名凡夫性。<a id="a-I6"></a>亦不可说由舍此还成凡夫。<a id="a-I7"></a>何以故。<a id="a-I8"></a>此苦法智忍。<a id="a-I9"></a>及俱起法。<a id="a-IA"></a>非至得永灭除故。<a id="a-IB"></a>若尔苦法智忍。<a id="a-IC"></a>及俱起法。<a id="a-ID"></a>亦有三性。<a id="a-IE"></a>非至得何法。<a id="a-IF"></a>一切。<a id="a-IG"></a>若尔如前难过失更至亦如前救。<a id="a-IH"></a>若尔立文句之功此复何用。<a id="a-II"></a>若立如此则为最胜。<a id="a-IJ"></a>如经部师所说。<a id="a-IK"></a>经部执云何。<a id="a-IL"></a>若未曾起圣法相续。<a id="a-IM"></a>名凡夫性。<a id="a-IN"></a>复次此非至云何。<a id="a-IO"></a>灭是法是非至得。<a id="a-IP"></a>偈曰。<a id="a-IQ"></a>由至度余地则舍。<a id="a-IR"></a>释曰。<a id="a-IS"></a>如非至得圣道名凡夫性。<a id="a-IT"></a>由至得圣道。<a id="a-IU"></a>即舍凡夫性。<a id="a-IV"></a>或由度余地。<a id="a-IW"></a>所余诸法非至。<a id="a-IX"></a>应如此思。<a id="a-IY"></a>非至非至若生起。<a id="a-IZ"></a>非至至若断。<a id="a-Ia"></a>说舍非至。<a id="a-Ib"></a>非至及至。<a id="a-Ic"></a>为更有至非至不。<a id="a-Id"></a>此二各各有二。<a id="a-Ie"></a>若尔于至非至。<a id="a-If"></a>有无穷过失。<a id="a-Ig"></a>无无穷过失。<a id="a-Ih"></a>更互相应。<a id="a-Ii"></a>故法若生以自体为第三生。<a id="a-Ij"></a>第一本法。<a id="a-Ik"></a>第二本法至得。<a id="a-Il"></a>第三至得至得。<a id="a-Im"></a>此中由至得生相续。<a id="a-In"></a>与本法相应。<a id="a-Io"></a>及与至得至得相应。<a id="a-Ip"></a>由至得至得生相续。<a id="a-Iq"></a>但与至得相应。<a id="a-Ir"></a>若作如此是本法以自体为第三。<a id="a-Is"></a>若善若染污。<a id="a-It"></a>于第二刹那有三至得生。<a id="a-Iu"></a>复有三同随至得俱生。<a id="a-Iv"></a>合成六。<a id="a-Iw"></a>于第三刹那第一第二刹那所生诸法。<a id="a-Ix"></a>有九大至得。<a id="a-Iy"></a>共同随至得。<a id="a-Iz"></a>成十八物。<a id="a-J0"></a>如此后后增长生故。<a id="a-J1"></a>诸至得流。<a id="a-J2"></a>一切过去未来。<a id="a-J3"></a>大惑小惑刹那。<a id="a-J4"></a>一切生得善刹那。<a id="a-J5"></a>共相应及俱生法至得。<a id="a-J6"></a>无始无终轮转生死众生中。<a id="a-J7"></a>随一众生。<a id="a-J8"></a>刹那刹那起成无边物。<a id="a-J9"></a>随一一诸众生身。<a id="a-JA"></a>相续刹那亦如此。<a id="a-JB"></a>今诸至得。<a id="a-JC"></a>最大集会希有生起。<a id="a-JD"></a>唯有一德。<a id="a-JE"></a>谓不相碍。<a id="a-JF"></a>故得处所。<a id="a-JG"></a>若不尔。<a id="a-JH"></a>于一人虚空亦非其器。<a id="a-JI"></a>何况第二。<a id="a-JJ"></a>何法名同分。<a id="a-JK"></a>偈曰。<a id="a-JL"></a>同分众生等。<a id="a-JM"></a>释曰。<a id="a-JN"></a>有物名同分。<a id="a-JO"></a>谓众生等类。<a id="a-JP"></a>于阿毗达磨藏说此。<a id="a-JQ"></a>名谓聚同分。<a id="a-JR"></a>此有不异异。<a id="a-JS"></a>不异谓一切众生与众生同分。<a id="a-JT"></a>随一众生同分。<a id="a-JU"></a>于一切众生悉有故。<a id="a-JV"></a>异谓是一切众生同分。<a id="a-JW"></a>由界地道杂生男女优婆塞比丘有学无学等差别。<a id="a-JX"></a>各不相应故。<a id="a-JY"></a>亦有法同分。<a id="a-JZ"></a>由阴入界等故。<a id="a-Ja"></a>不异如前。<a id="a-Jb"></a>若无聚同分。<a id="a-Jc"></a>非别有实物。<a id="a-Jd"></a>于众生由种种别类更互不同。<a id="a-Je"></a>此亦众生。<a id="a-Jf"></a>彼亦众生。<a id="a-Jg"></a>如此同智。<a id="a-Jh"></a>及同言说。<a id="a-Ji"></a>不应得成。<a id="a-Jj"></a>阴等同智及同言说亦尔。<a id="a-Jk"></a>有退亦生。<a id="a-Jl"></a>不舍聚同分。<a id="a-Jm"></a>不得同分。<a id="a-Jn"></a>不立此成四句。<a id="a-Jo"></a>第一句者。<a id="a-Jp"></a>从此退于中更受生。<a id="a-Jq"></a>第二句者。<a id="a-Jr"></a>入正定聚。<a id="a-Js"></a>何以故。<a id="a-Jt"></a>此人舍凡夫聚同分。<a id="a-Ju"></a>得圣人聚同分。<a id="a-Jv"></a>第三句者。<a id="a-Jw"></a>由度余道。<a id="a-Jx"></a>第四句者。<a id="a-Jy"></a>除前三句。<a id="a-Jz"></a>若有实物。<a id="a-K0"></a>名凡夫同分。<a id="a-K1"></a>何用别立凡夫性。<a id="a-K2"></a>何以故。<a id="a-K3"></a>若离人同分。<a id="a-K4"></a>无别人性可分别。<a id="a-K5"></a>复次世间亦不曾见有人同分法。<a id="a-K6"></a>以无色故。<a id="a-K7"></a>智慧亦不能分别众生生类不异。<a id="a-K8"></a>但许如此众生同分。<a id="a-K9"></a>若实有。<a id="a-KA"></a>于中何所能作。<a id="a-KB"></a>复次云何不许非众生有同分。<a id="a-KC"></a>如舍利谷麦豆波那婆庵罗铁金等。<a id="a-KD"></a>自性类等故。<a id="a-KE"></a>如此等同分更互有异。<a id="a-KF"></a>云何可说不异同分。<a id="a-KG"></a>若尔鞞世师外道。<a id="a-KH"></a>由此执得显成。<a id="a-KI"></a>何以故。<a id="a-KJ"></a>此执即是鞞世师悉檀。<a id="a-KK"></a>彼立六句义中。<a id="a-KL"></a>此执是同异句义。<a id="a-KM"></a>由此法于不同物中生起同智。<a id="a-KN"></a>说名同异。<a id="a-KO"></a>毗婆沙师说。<a id="a-KP"></a>彼执有异。<a id="a-KQ"></a>彼谓同异唯是一物遍在多物。<a id="a-KR"></a>众生同分则不尔。<a id="a-KS"></a>若显成若不显成。<a id="a-KT"></a>实有同分。<a id="a-KU"></a>由经所证。<a id="a-KV"></a>佛世尊说。<a id="a-KW"></a>若此人还成此类。<a id="a-KX"></a>谓于人聚同分实有如此说。<a id="a-KY"></a>非说别有物。<a id="a-KZ"></a>若尔此经所显同分是何法。<a id="a-Ka"></a>是有为法。<a id="a-Kb"></a>如此生起。<a id="a-Kc"></a>于中假说人天等。<a id="a-Kd"></a>如说舍利谷等同分。<a id="a-Ke"></a>如此义非毗婆沙师所赞许。<a id="a-Kf"></a>何法名无想有。<a id="a-Kg"></a>偈曰。<a id="a-Kh"></a>无想于彼天。<a id="a-Ki"></a>能灭心心法。<a id="a-Kj"></a>释曰。<a id="a-Kk"></a>于无想众生天中受生。<a id="a-Kl"></a>有法能遮灭彼心及心法。<a id="a-Km"></a>此说名无想有。<a id="a-Kn"></a>由此法心及心法。<a id="a-Ko"></a>于未来中暂时不起。<a id="a-Kp"></a>于生无有功能。<a id="a-Kq"></a>如堰遏江水。<a id="a-Kr"></a>此法一向。<a id="a-Ks"></a>偈曰。<a id="a-Kt"></a>果报。<a id="a-Ku"></a>释曰。<a id="a-Kv"></a>此是何业果报。<a id="a-Kw"></a>无想定业于何处众生有此无想天。<a id="a-Kx"></a>偈曰。<a id="a-Ky"></a>诸广果。<a id="a-Kz"></a>释曰。<a id="a-L0"></a>有诸天名广果。<a id="a-L1"></a>于彼一处有众生名无想天。<a id="a-L2"></a>如初定中间。<a id="a-L3"></a>彼众生为一向无想。<a id="a-L4"></a>为或暂一时有想故名无想。<a id="a-L5"></a>有时有想。<a id="a-L6"></a>谓受生时退堕时。<a id="a-L7"></a>于长时起想故。<a id="a-L8"></a>彼众生从此处方退堕。<a id="a-L9"></a>经言如此。<a id="a-LA"></a>于彼众生如久时熟眠觉起。<a id="a-LB"></a>即便退堕。<a id="a-LC"></a>必欲界受生。<a id="a-LD"></a>更无余处。<a id="a-LE"></a>由宿世定业功能尽故。<a id="a-LF"></a>不能生长未曾有业故。<a id="a-LG"></a>譬如放箭速疾势尽故即便堕地。<a id="a-LH"></a>若众生必应生彼天。<a id="a-LI"></a>此众生定有欲界后报业。<a id="a-LJ"></a>譬如北鸠娄必有生天后报业。<a id="a-LK"></a>阿毗达磨藏说。<a id="a-LL"></a>何者为二三摩跋提无想定及灭想受定。<a id="a-LM"></a>何法名无想定。<a id="a-LN"></a>如前所说。<a id="a-LO"></a>无想有能灭心心法偈曰。<a id="a-LP"></a>如此无想定。<a id="a-LQ"></a>释曰。<a id="a-LR"></a>无想观行人。<a id="a-LS"></a>定名无想定。<a id="a-LT"></a>又此定无想。<a id="a-LU"></a>名无想定。<a id="a-LV"></a>此定能遮灭心及心法。<a id="a-LW"></a>是如此言所引。<a id="a-LX"></a>此定在何处。<a id="a-LY"></a>偈曰。<a id="a-LZ"></a>后定。<a id="a-La"></a>释曰。<a id="a-Lb"></a>最后定。<a id="a-Lc"></a>谓第四定最上品。<a id="a-Ld"></a>此定于中相应。<a id="a-Le"></a>非于余地何用修此定。<a id="a-Lf"></a>偈曰。<a id="a-Lg"></a>欲解脱。<a id="a-Lh"></a>释曰。<a id="a-Li"></a>诸外观行人。<a id="a-Lj"></a>执此定为决定出离。<a id="a-Lk"></a>是故由求解脱故。<a id="a-Ll"></a>修习此定。<a id="a-Lm"></a>无想有是果报故。<a id="a-Ln"></a>成无记法此定偈曰。<a id="a-Lo"></a>善。<a id="a-Lp"></a>释曰。<a id="a-Lq"></a>此无想定一向是。<a id="a-Lr"></a>善此定于无想天五阴为果报。<a id="a-Ls"></a>若善于三报位中是何位。<a id="a-Lt"></a>偈曰。<a id="a-Lu"></a>必有生报。<a id="a-Lv"></a>释曰。<a id="a-Lw"></a>此定唯生报。<a id="a-Lx"></a>非现报及后报。<a id="a-Ly"></a>亦非不定报。<a id="a-Lz"></a>若人已生起此定。<a id="a-M0"></a>后更退失。<a id="a-M1"></a>彼说此人必还更得受无想天生。<a id="a-M2"></a>是故若人得此定。<a id="a-M3"></a>必不得入正定聚。<a id="a-M4"></a>此定但凡夫所得。<a id="a-M5"></a>偈曰。<a id="a-M6"></a>非圣。<a id="a-M7"></a>释曰。<a id="a-M8"></a>圣人不得修习此定。<a id="a-M9"></a>彼见此定如见深坑。<a id="a-MA"></a>何以故。<a id="a-MB"></a>若人于此定起解脱心乃修此定。<a id="a-MC"></a>圣人于生死不起解脱心。<a id="a-MD"></a>圣人若已得第四定。<a id="a-ME"></a>为于过去未来得此定。<a id="a-MF"></a>不犹如诸定非圣亦不得。<a id="a-MG"></a>何以故。<a id="a-MH"></a>此定若已曾数数所习。<a id="a-MI"></a>大功用所成故。<a id="a-MJ"></a>又无心故。<a id="a-MK"></a>偈曰。<a id="a-ML"></a>一世得。<a id="a-MM"></a>释曰。<a id="a-MN"></a>但一时得。<a id="a-MO"></a>谓现在得。<a id="a-MP"></a>如波罗提木叉戒。<a id="a-MQ"></a>得此定于第二刹那有过去至得。<a id="a-MR"></a>乃至未舍此定。<a id="a-MS"></a>无心故于未来无修。<a id="a-MT"></a>今灭心定其相云何。<a id="a-MU"></a>偈曰。<a id="a-MV"></a>灭定亦如此。<a id="a-MW"></a>释曰。<a id="a-MX"></a>如无想定。<a id="a-MY"></a>无心定亦如此。<a id="a-MZ"></a>如此言引何义。<a id="a-Ma"></a>能灭心及心法。<a id="a-Mb"></a>此二定异相云何。<a id="a-Mc"></a>此定偈曰。<a id="a-Md"></a>为静住。<a id="a-Me"></a>释曰。<a id="a-Mf"></a>寂静住想为思惟先故。<a id="a-Mg"></a>圣人修此定。<a id="a-Mh"></a>彼定解脱想为思惟先。<a id="a-Mi"></a>彼与第四定同地。<a id="a-Mj"></a>此定偈曰。<a id="a-Mk"></a>有顶。<a id="a-Ml"></a>释曰。<a id="a-Mm"></a>此定以非想非非想为地。<a id="a-Mn"></a>此定偈曰。<a id="a-Mo"></a>善。<a id="a-Mp"></a>释曰。<a id="a-Mq"></a>此定必是善。<a id="a-Mr"></a>无染污故。<a id="a-Ms"></a>非无记。<a id="a-Mt"></a>虽复是善。<a id="a-Mu"></a>偈曰二报不定。<a id="a-Mv"></a>释曰。<a id="a-Mw"></a>此定由二因有二报。<a id="a-Mx"></a>或生报或后报。<a id="a-My"></a>有时于果报不定有时无果报。<a id="a-Mz"></a>若得定人般涅槃。<a id="a-N0"></a>此定于有顶以四阴为果报。<a id="a-N1"></a>此定一向。<a id="a-N2"></a>偈曰。<a id="a-N3"></a>唯圣。<a id="a-N4"></a>释曰。<a id="a-N5"></a>但圣人能得此定非凡夫。<a id="a-N6"></a>何以故。<a id="a-N7"></a>凡夫不能得修此定。<a id="a-N8"></a>怖畏断绝故。<a id="a-N9"></a>又由圣道力所生起故。<a id="a-NA"></a>云何如此。<a id="a-NB"></a>于中生现世涅槃愿乐故。<a id="a-NC"></a>此定虽是圣人所得。<a id="a-ND"></a>非离欲所得云何得。<a id="a-NE"></a>偈曰。<a id="a-NF"></a>由修得。<a id="a-NG"></a>释曰。<a id="a-NH"></a>此定由修习力得。<a id="a-NI"></a>非过去得。<a id="a-NJ"></a>未来不可修。<a id="a-NK"></a>由心力强故成。<a id="a-NL"></a>若尔于佛世尊。<a id="a-NM"></a>亦由修习得耶不。<a id="a-NN"></a>云何。<a id="a-NO"></a>偈曰。<a id="a-NP"></a>菩提得。<a id="a-NQ"></a>释曰。<a id="a-NR"></a>诸佛世尊。<a id="a-NS"></a>与尽智同时得此定。<a id="a-NT"></a>何以故。<a id="a-NU"></a>诸佛无有一德由功用得。<a id="a-NV"></a>由一切圆德现前。<a id="a-NW"></a>皆随佛欲成故。<a id="a-NX"></a>是故一切功德。<a id="a-NY"></a>于佛悉是离欲所得。<a id="a-NZ"></a>若尔先未生灭心定。<a id="a-Na"></a>于尽智时。<a id="a-Nb"></a>佛世尊云何成俱解脱人。<a id="a-Nc"></a>得成如于已生。<a id="a-Nd"></a>此中得自在故。<a id="a-Ne"></a>西国诸师说。<a id="a-Nf"></a>菩萨在有学位。<a id="a-Ng"></a>先已生此定。<a id="a-Nh"></a>后方得菩提。<a id="a-Ni"></a>云何不许如此。<a id="a-Nj"></a>若尔与大德优波掘多所造道理足论。<a id="a-Nk"></a>彼顺成证。<a id="a-Nl"></a>彼论说。<a id="a-Nm"></a>先已起灭想受定。<a id="a-Nn"></a>后方得尽智。<a id="a-No"></a>应说如来如此。<a id="a-Np"></a>偈曰。<a id="a-Nq"></a>非前。<a id="a-Nr"></a>释曰。<a id="a-Ns"></a>罽宾国毗婆沙师说。<a id="a-Nt"></a>先入无心定后得尽智。<a id="a-Nu"></a>是义不然。<a id="a-Nv"></a>何以故偈曰。<a id="a-Nw"></a>三十四念得故。<a id="a-Nx"></a>释曰。<a id="a-Ny"></a>彼说三十四心刹那中菩萨得无上菩提。<a id="a-Nz"></a>在四谛观有十六心刹那。<a id="a-O0"></a>于离欲有顶有十八心刹那。<a id="a-O1"></a>为除有顶九分惑。<a id="a-O2"></a>由修九品次第道九品解脱道故。<a id="a-O3"></a>合此心足三十四刹那。<a id="a-O4"></a>菩萨先已离欲无所有处。<a id="a-O5"></a>后方入正定聚。<a id="a-O6"></a>下地诸惑不复更除灭。<a id="a-O7"></a>是故于此中间不同类心不生起故。<a id="a-O8"></a>无道理得入灭心定。<a id="a-O9"></a>此何所为。<a id="a-OA"></a>若于中间不同类心生起现前。<a id="a-OB"></a>有更起心。<a id="a-OC"></a>诸菩萨无更起心。<a id="a-OD"></a>实如此无更起心。<a id="a-OE"></a>不由无流道不更起。<a id="a-OF"></a>若尔立不更起。<a id="a-OG"></a>云何佛说。<a id="a-OH"></a>我未坏金刚座。<a id="a-OI"></a>乃至未得诸流尽。<a id="a-OJ"></a>如此意无改故。<a id="a-OK"></a>是故说无更起。<a id="a-OL"></a>于一坐时一切事究竟故。<a id="a-OM"></a>此义如前。<a id="a-ON"></a>是外国诸师所说。<a id="a-OO"></a>若此二定。<a id="a-OP"></a>多种别异相。<a id="a-OQ"></a>偈曰。<a id="a-OR"></a>二依欲色。<a id="a-OS"></a>释曰。<a id="a-OT"></a>此二定。<a id="a-OU"></a>谓无想定无心定。<a id="a-OV"></a>依欲色二界修得。<a id="a-OW"></a>若人不许于色界修得无色定。<a id="a-OX"></a>是伽兰他。<a id="a-OY"></a>于此人相违。<a id="a-OZ"></a>或时色有不成有。<a id="a-Oa"></a>此中有五种判。<a id="a-Ob"></a>一色界众生。<a id="a-Oc"></a>二有想诸天。<a id="a-Od"></a>住于不同分心。<a id="a-Oe"></a>三入无想定。<a id="a-Of"></a>四入无心定。<a id="a-Og"></a>五无想诸天。<a id="a-Oh"></a>已得无想天生。<a id="a-Oi"></a>各是彼有。<a id="a-Oj"></a>由此文句。<a id="a-Ok"></a>是故此二定。<a id="a-Ol"></a>决定依止欲色二界。<a id="a-Om"></a>此中是二定差别。<a id="a-On"></a>偈曰。<a id="a-Oo"></a>灭定初人道。<a id="a-Op"></a>释曰。<a id="a-Oq"></a>此灭心定。<a id="a-Or"></a>初于人道中修得已。<a id="a-Os"></a>昔经退人后方于色界修得。<a id="a-Ot"></a>于灭心定为退不说有。<a id="a-Ou"></a>若不尔。<a id="a-Ov"></a>则与大德优陀夷经相违经言净命。<a id="a-Ow"></a>有诸比丘。<a id="a-Ox"></a>在正法内。<a id="a-Oy"></a>具清净戒。<a id="a-Oz"></a>具清净定。<a id="a-P0"></a>具清净慧。<a id="a-P1"></a>是人数数入观。<a id="a-P2"></a>修灭想受定。<a id="a-P3"></a>数数出观。<a id="a-P4"></a>则有是处。<a id="a-P5"></a>应如实知。<a id="a-P6"></a>此人于现法。<a id="a-P7"></a>先若不得知已根。<a id="a-P8"></a>及于临死时。<a id="a-P9"></a>由身破灭故。<a id="a-PA"></a>过段食诸天。<a id="a-PB"></a>随一意生诸天中。<a id="a-PC"></a>或于中受生。<a id="a-PD"></a>此人于中生已。<a id="a-PE"></a>数数入无心定观。<a id="a-PF"></a>不更出此定。<a id="a-PG"></a>无有是处。<a id="a-PH"></a>应如实知。<a id="a-PI"></a>此中意生天者。<a id="a-PJ"></a>世尊说是色界。<a id="a-PK"></a>是定与有顶相应。<a id="a-PL"></a>若人得此定不退。<a id="a-PM"></a>云何得于色界受生。<a id="a-PN"></a>有余部执。<a id="a-PO"></a>此灭心定。<a id="a-PP"></a>以第四定为地。<a id="a-PQ"></a>于此部若离退堕。<a id="a-PR"></a>是义亦成。<a id="a-PS"></a>是义不得成。<a id="a-PT"></a>谓无心定。<a id="a-PU"></a>以第四定为地。<a id="a-PV"></a>何以故。<a id="a-PW"></a>由经言故。<a id="a-PX"></a>经说有九种次第定。<a id="a-PY"></a>若有如此决定超越定云何得成此定次第决定。<a id="a-PZ"></a>约初学人。<a id="a-Pa"></a>若观行人。<a id="a-Pb"></a>已至定自在位超越亦得。<a id="a-Pc"></a>修如此二定。<a id="a-Pd"></a>约地有差别。<a id="a-Pe"></a>一以第四定为地。<a id="a-Pf"></a>一以有顶为地。<a id="a-Pg"></a>复由加行有异。<a id="a-Ph"></a>谓解脱静住想。<a id="a-Pi"></a>为思惟先所修习故。<a id="a-Pj"></a>复由相续有异。<a id="a-Pk"></a>谓生在凡夫圣人相续中故。<a id="a-Pl"></a>复由果有异。<a id="a-Pm"></a>谓无想有及有顶为果故。<a id="a-Pn"></a>复由受报有异。<a id="a-Po"></a>谓定受报不定受报。<a id="a-Pp"></a>及二受报故。<a id="a-Pq"></a>复由初生有异。<a id="a-Pr"></a>谓于二界。<a id="a-Ps"></a>及于人道初生故。<a id="a-Pt"></a>云何此二定。<a id="a-Pu"></a>同灭离心及心法为自性。<a id="a-Pv"></a>说第一为无想定。<a id="a-Pw"></a>说第二为灭想受定。<a id="a-Px"></a>由违逆想违逆想受故。<a id="a-Py"></a>此二修观得成。<a id="a-Pz"></a>譬如于他心通中亦知他受等。<a id="a-Q0"></a>但说名知他心通。<a id="a-Q1"></a>今云何从久久时灭心后更生心。<a id="a-Q2"></a>毗婆沙师说。<a id="a-Q3"></a>虽复过去。<a id="a-Q4"></a>以是有故。<a id="a-Q5"></a>是故前灭成后次第缘。<a id="a-Q6"></a>有余师说。<a id="a-Q7"></a>云何于无色界生众生。<a id="a-Q8"></a>色久久时断尽。<a id="a-Q9"></a>后时更生色。<a id="a-QA"></a>此色定从心生。<a id="a-QB"></a>不从色生。<a id="a-QC"></a>若尔心亦从此有根身更生。<a id="a-QD"></a>不从心生。<a id="a-QE"></a>何以故。<a id="a-QF"></a>此二更互为种子。<a id="a-QG"></a>谓心及有根身。<a id="a-QH"></a>宿旧诸师皆说如此。<a id="a-QI"></a>大德婆须蜜多罗。<a id="a-QJ"></a>于问中说。<a id="a-QK"></a>若人执灭心定无心。<a id="a-QL"></a>此人则有如此失。<a id="a-QM"></a>我今执灭心定有心。<a id="a-QN"></a>大德瞿沙说。<a id="a-QO"></a>此执不然。<a id="a-QP"></a>若识有从三和合有触。<a id="a-QQ"></a>佛世尊说。<a id="a-QR"></a>依触生受想作意等。<a id="a-QS"></a>是故于此定中想受等法不应灭。<a id="a-QT"></a>若汝言佛世尊说缘受生爱。<a id="a-QU"></a>今有受于阿罗汉爱不生。<a id="a-QV"></a>如此于无心定虽复有触。<a id="a-QW"></a>受想等不生。<a id="a-QX"></a>是义不然。<a id="a-QY"></a>有简别故。<a id="a-QZ"></a>缘无明触所生受则贪爱生起。<a id="a-Qa"></a>于生受中不简别触。<a id="a-Qb"></a>是故此义不平。<a id="a-Qc"></a>是故毗婆沙师说。<a id="a-Qd"></a>灭想受三摩跋提。<a id="a-Qe"></a>必定无心。<a id="a-Qf"></a>若无心云何成三摩跋提。<a id="a-Qg"></a>由成立四大平等义。<a id="a-Qh"></a>复由三摩跋提心故至此定。<a id="a-Qi"></a>此二定为由实物有。<a id="a-Qj"></a>为由假名有。<a id="a-Qk"></a>彼说实有物。<a id="a-Ql"></a>由能遮碍心相续生故。<a id="a-Qm"></a>是义不然。<a id="a-Qn"></a>由三摩跋提心此心。<a id="a-Qo"></a>相续断故。<a id="a-Qp"></a>三摩跋提心与余心相违生起。<a id="a-Qq"></a>由此心生起。<a id="a-Qr"></a>于中间时唯余心不生起为相故。<a id="a-Qs"></a>无有别物。<a id="a-Qt"></a>此定能引与余识相违。<a id="a-Qu"></a>相续为依止故。<a id="a-Qv"></a>名三摩跋提。<a id="a-Qw"></a>此定唯心心法不起为相若观行人出定。<a id="a-Qx"></a>此定先无后无故。<a id="a-Qy"></a>此定假说名有为。<a id="a-Qz"></a>复次此定唯能令依止如此平等故。<a id="a-R0"></a>名三摩跋提。<a id="a-R1"></a>应知无想有亦如此。<a id="a-R2"></a>此定但心于此位中与心生起相违。<a id="a-R3"></a>此心唯不起。<a id="a-R4"></a>假说为无想。<a id="a-R5"></a>有毗婆沙师不说如此。<a id="a-R6"></a>彼执实有物。</p>
 </body>
</html>