<!doctype html>
<html id="z3IBVzD18p" data-ver="1957">
 <head>
  <meta charset="utf-8">
  <meta author="婆薮盘豆">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">阿毗达磨俱舍释论卷第十三</h1>
  <h2 id="a2">分别业品第四之四</h2>
  <p id="a3">由分别安立业道。<a id="a-4"></a>此中是义应说。<a id="a-5"></a>几种业道故意。<a id="a-6"></a>与彼相应俱起。<a id="a-7"></a>偈曰。<a id="a-8"></a>故意俱乃至。<a id="a-9"></a>与八恶业道。<a id="a-A"></a>释曰。<a id="a-B"></a>有时故意。<a id="a-C"></a>与一恶业道俱起。<a id="a-D"></a>离余业道。<a id="a-E"></a>若贪欲等起现前。<a id="a-F"></a>若人无染污心。<a id="a-G"></a>由先教他作有色业道。<a id="a-H"></a>随一成就时。<a id="a-I"></a>与二俱起者。<a id="a-J"></a>若人起嗔恚心杀生时。<a id="a-K"></a>或贪欲所染心行。<a id="a-L"></a>盗及邪淫时。<a id="a-M"></a>或说非应语。<a id="a-N"></a>与三俱起者。<a id="a-O"></a>若人起嗔恚心。<a id="a-P"></a>于他众生俱时杀盗。<a id="a-Q"></a>若尔是时偷盗不由贪欲成就。<a id="a-R"></a>若人心不异成就业道时。<a id="a-S"></a>应知前决义。<a id="a-T"></a>若人贪欲等所染。<a id="a-U"></a>由教他有色二业道成就时。<a id="a-V"></a>如此等与三与四俱起者。<a id="a-W"></a>若人有欲破他和合意。<a id="a-X"></a>说妄语恶语。<a id="a-Y"></a>此中意业道随一。<a id="a-Z"></a>口业道有三。<a id="a-a"></a>有时贪欲等所染。<a id="a-b"></a>由教他别三成就时。<a id="a-c"></a>余五六七应知。<a id="a-d"></a>合如此义。<a id="a-e"></a>与八俱起者。<a id="a-f"></a>于六教他。<a id="a-g"></a>自行邪淫。<a id="a-h"></a>若彼共一时俱成。<a id="a-i"></a>由恶业道义极于此偈曰。<a id="a-j"></a>若善乃至十。<a id="a-k"></a>释曰。<a id="a-l"></a>若论故意与善业道相应不相应。<a id="a-m"></a>乃至得与十业道相应。<a id="a-n"></a>已作如此通说。<a id="a-o"></a>为简择此故。<a id="a-p"></a>更作别说。<a id="a-q"></a>偈曰。<a id="a-r"></a>不共一八五。<a id="a-s"></a>释曰。<a id="a-t"></a>故意无与一八五业道相应义。<a id="a-u"></a>此中与二相应者。<a id="a-v"></a>于善五识起时。<a id="a-w"></a>入无色定时。<a id="a-x"></a>尽智无生智起时。<a id="a-y"></a>与三相应者。<a id="a-z"></a>与正见相应意识起时。<a id="a-10"></a>与四相应者。<a id="a-11"></a>恶心无记心起时。<a id="a-12"></a>正受优婆塞护及沙弥护。<a id="a-13"></a>与六相应者。<a id="a-14"></a>善五识起时。<a id="a-15"></a>受前二护。<a id="a-16"></a>与七相应者。<a id="a-17"></a>善意识起时。<a id="a-18"></a>受前二护。<a id="a-19"></a>或恶心或无记心起时。<a id="a-1A"></a>受比丘护。<a id="a-1B"></a>与九相应者。<a id="a-1C"></a>善五识起时。<a id="a-1D"></a>受比丘护。<a id="a-1E"></a>若意识与尽智无生智相应。<a id="a-1F"></a>是尽智无生智相应心。<a id="a-1G"></a>与定相应。<a id="a-1H"></a>与十相应者。<a id="a-1I"></a>异此于余处善意识起时。<a id="a-1J"></a>受比丘护。<a id="a-1K"></a>一切定护无流护相应故意。<a id="a-1L"></a>离尽智无生智。<a id="a-1M"></a>若与非护所摄。<a id="a-1N"></a>亦得与一相应。<a id="a-1O"></a>若人异心受一远离分。<a id="a-1P"></a>亦得与五八相应。<a id="a-1Q"></a>若人善意识起时。<a id="a-1R"></a>一时受二远离分。<a id="a-1S"></a>或受五远离分。<a id="a-1T"></a>复于何道几业道。<a id="a-1U"></a>或恶或善。<a id="a-1V"></a>由现前及至得俱起。<a id="a-1W"></a>偈曰。<a id="a-1X"></a>非应语恶语。<a id="a-1Y"></a>嗔于地狱二。<a id="a-1Z"></a>释曰。<a id="a-1a"></a>是三种业道。<a id="a-1b"></a>于地狱由二种义有。<a id="a-1c"></a>一由现前有。<a id="a-1d"></a>二由至得有。<a id="a-1e"></a>由悲泣有非应语。<a id="a-1f"></a>由互相骂有恶语。<a id="a-1g"></a>由相续恼互相憎故有嗔恚。<a id="a-1h"></a>偈曰。<a id="a-1i"></a>由至得贪欲。<a id="a-1j"></a>邪见。<a id="a-1k"></a>释曰。<a id="a-1l"></a>若由至得有贪爱邪见。<a id="a-1m"></a>不由现前有。<a id="a-1n"></a>无可爱尘故。<a id="a-1o"></a>证知业果故。<a id="a-1p"></a>由业尽死故无杀生。<a id="a-1q"></a>不摄财及妇故无偷盗邪淫。<a id="a-1r"></a>无用故无妄语。<a id="a-1s"></a>恒自无和合故无破语。<a id="a-1t"></a>偈曰。<a id="a-1u"></a>北洲三。<a id="a-1v"></a>释曰。<a id="a-1w"></a>由至得言流。<a id="a-1x"></a>贪欲嗔恚邪见。<a id="a-1y"></a>不由现前有。<a id="a-1z"></a>无我所无摄故。<a id="a-20"></a>相续软滑故。<a id="a-21"></a>嗔恚类境无故。<a id="a-22"></a>无恶意故。<a id="a-23"></a>偈曰。<a id="a-24"></a>第七彼自有。<a id="a-25"></a>释曰。<a id="a-26"></a>非应语于彼现前有。<a id="a-27"></a>何以故。<a id="a-28"></a>彼人有时起染污心歌。<a id="a-29"></a>无恶意故。<a id="a-2A"></a>无杀生等。<a id="a-2B"></a>寿命定故。<a id="a-2C"></a>不摄财及妇故。<a id="a-2D"></a>无用故。<a id="a-2E"></a>彼人云何作非梵行。<a id="a-2F"></a>彼人若欲共此女人和合戏。<a id="a-2G"></a>即执彼手俱往树下。<a id="a-2H"></a>此女若堪行。<a id="a-2I"></a>树即密覆。<a id="a-2J"></a>便与交通。<a id="a-2K"></a>若不堪行树则不覆。<a id="a-2L"></a>即相背去。<a id="a-2M"></a>偈曰。<a id="a-2N"></a>于余欲十恶。<a id="a-2O"></a>释曰。<a id="a-2P"></a>自有言流。<a id="a-2Q"></a>除地狱及北洲。<a id="a-2R"></a>于余处十种恶业道。<a id="a-2S"></a>由现前亦有。<a id="a-2T"></a>于畜生鬼神天道中。<a id="a-2U"></a>有非不护业道。<a id="a-2V"></a>于人道中。<a id="a-2W"></a>不护所摄业道亦有。<a id="a-2X"></a>若天不能杀余天。<a id="a-2Y"></a>能杀余道众生。<a id="a-2Z"></a>诸天若斩首斩腰。<a id="a-2a"></a>即便舍命。<a id="a-2b"></a>说恶业道已。<a id="a-2c"></a>偈曰。<a id="a-2d"></a>后三一切有。<a id="a-2e"></a>现前至得故。<a id="a-2f"></a>释曰。<a id="a-2g"></a>于五道及三界。<a id="a-2h"></a>一切处无贪无嗔正见。<a id="a-2i"></a>由现前及至得皆有。<a id="a-2j"></a>偈曰。<a id="a-2k"></a>无色无想天。<a id="a-2l"></a>由至得七。<a id="a-2m"></a>释曰。<a id="a-2n"></a>身口七善业道。<a id="a-2o"></a>于无色界及无想天中。<a id="a-2p"></a>但由至得有。<a id="a-2q"></a>圣人已生无色界。<a id="a-2r"></a>与过去未来无流护至得相应故。<a id="a-2s"></a>无想天与定护至得相应。<a id="a-2t"></a>随所依止地。<a id="a-2u"></a>圣人所生及所舍无流护。<a id="a-2v"></a>若生无色界。<a id="a-2w"></a>与此过去护相应。<a id="a-2x"></a>与依五地未来护亦相应。<a id="a-2y"></a>偈曰。<a id="a-2z"></a>余。<a id="a-30"></a>由现前亦有。<a id="a-31"></a>除地狱北洲。<a id="a-32"></a>释曰。<a id="a-33"></a>余者谓别界别道。<a id="a-34"></a>于余界余道中。<a id="a-35"></a>是七种善业道。<a id="a-36"></a>由现前亦有。<a id="a-37"></a>除地狱及北洲。<a id="a-38"></a>是余者谓畜生鬼神。<a id="a-39"></a>于中唯有非护。<a id="a-3A"></a>于色界但护所摄。<a id="a-3B"></a>于余处具有二种。<a id="a-3C"></a>复次是十种恶业道。<a id="a-3D"></a>及善业道。<a id="a-3E"></a>偈曰。<a id="a-3F"></a>一切皆能与。<a id="a-3G"></a>增上流报果。<a id="a-3H"></a>释曰。<a id="a-3I"></a>今且论恶。<a id="a-3J"></a>由一切十恶所事修习数起故。<a id="a-3K"></a>生于地狱。<a id="a-3L"></a>是名果报果。<a id="a-3M"></a>若受地狱报竟。<a id="a-3N"></a>得如此类。<a id="a-3O"></a>谓人道等聚同分。<a id="a-3P"></a>由断命故。<a id="a-3Q"></a>寿命短促。<a id="a-3R"></a>由偷盗故。<a id="a-3S"></a>有财物障难。<a id="a-3T"></a>由邪淫故多怨憎。<a id="a-3U"></a>于妻妾有障碍。<a id="a-3V"></a>由妄语故。<a id="a-3W"></a>多被诽谤。<a id="a-3X"></a>由破语故。<a id="a-3Y"></a>亲友不和穆。<a id="a-3Z"></a>由恶语故。<a id="a-3a"></a>恒闻不可爱声。<a id="a-3b"></a>由非应语故。<a id="a-3c"></a>有理实言人不信受。<a id="a-3d"></a>由贪欲故多重贪欲。<a id="a-3e"></a>由嗔恚故多重嗔恚。<a id="a-3f"></a>由邪见故。<a id="a-3g"></a>闇钝多痴。<a id="a-3h"></a>此见多无明故。<a id="a-3i"></a>是名十恶等流果。<a id="a-3j"></a>于人道中寿命若短促。<a id="a-3k"></a>亦是善业果。<a id="a-3l"></a>此云何是杀生等流果。<a id="a-3m"></a>不说人寿命是等流果。<a id="a-3n"></a>何者由恶业令寿命减少。<a id="a-3o"></a>杀生是人道寿命障碍因。<a id="a-3p"></a>此义应知。<a id="a-3q"></a>增上果者。<a id="a-3r"></a>由杀生所事修习数起。<a id="a-3s"></a>一切外资生具无复势味。<a id="a-3t"></a>由偷盗故。<a id="a-3u"></a>多霹雳多尘。<a id="a-3v"></a>由邪淫故多尘垢。<a id="a-3w"></a>由妄语故多臭秽。<a id="a-3x"></a>由破语故。<a id="a-3y"></a>外器有高深。<a id="a-3z"></a>由恶语故其地恶味。<a id="a-40"></a>高燥相违不宜一切。<a id="a-41"></a>由非应语故。<a id="a-42"></a>时节不调适。<a id="a-43"></a>四大变异不平等。<a id="a-44"></a>由贪欲故。<a id="a-45"></a>一切所种果实少弱。<a id="a-46"></a>由嗔恚故。<a id="a-47"></a>一切所生皆悉莶苦。<a id="a-48"></a>由邪见故。<a id="a-49"></a>一切资生或少果或无果。<a id="a-4A"></a>是名十恶增上果。<a id="a-4B"></a>为由此业今生寿命短促。<a id="a-4C"></a>为由别业。<a id="a-4D"></a>有余师说即是此业。<a id="a-4E"></a>何以故。<a id="a-4F"></a>昔时此业果报果已。<a id="a-4G"></a>成今时是其等流果。<a id="a-4H"></a>有余师说。<a id="a-4I"></a>昔时由前分。<a id="a-4J"></a>今时由根本。<a id="a-4K"></a>由执共伴类故是所说。<a id="a-4L"></a>杀生等等流果者。<a id="a-4M"></a>非等流种类。<a id="a-4N"></a>由相似差别故说如此。<a id="a-4O"></a>复次云何十业道。<a id="a-4P"></a>有三种果生。<a id="a-4Q"></a>若人作杀生事。<a id="a-4R"></a>生被杀者苦故。<a id="a-4S"></a>断彼命故。<a id="a-4T"></a>除彼势味故。<a id="a-4U"></a>是故彼偈曰。<a id="a-4V"></a>由困苦除命。<a id="a-4W"></a>灭势味果三。<a id="a-4X"></a>释曰。<a id="a-4Y"></a>由困苦他故。<a id="a-4Z"></a>有果报果故。<a id="a-4a"></a>于地狱受害困苦。<a id="a-4b"></a>由行杀故。<a id="a-4c"></a>故有等流果。<a id="a-4d"></a>今生可爱寿命短促。<a id="a-4e"></a>由减他势味故。<a id="a-4f"></a>有增上果。<a id="a-4g"></a>外草药等势味或无或弱。<a id="a-4h"></a>所余业道三果。<a id="a-4i"></a>应知亦尔。<a id="a-4j"></a>善业道三果。<a id="a-4k"></a>应知亦如此。<a id="a-4l"></a>佛世尊所说。<a id="a-4m"></a>有邪语邪业邪命。<a id="a-4n"></a>有何邪命。<a id="a-4o"></a>异于此二。<a id="a-4p"></a>无异此二。<a id="a-4q"></a>偈曰。<a id="a-4r"></a>贪生身口业。<a id="a-4s"></a>别立为邪命。<a id="a-4t"></a>释曰。<a id="a-4u"></a>若于众生从嗔痴生身口二业。<a id="a-4v"></a>名邪语邪业。<a id="a-4w"></a>异此二别立为邪命。<a id="a-4x"></a>偈曰。<a id="a-4y"></a>难治。<a id="a-4z"></a>释曰。<a id="a-50"></a>贪欲法通引众生。<a id="a-51"></a>是故从彼所生业。<a id="a-52"></a>中心难可禁护。<a id="a-53"></a>是故正命不易可治。<a id="a-54"></a>于中为生他殷重心故。<a id="a-55"></a>今此二立为第三。<a id="a-56"></a>此中说偈。</p>
  <p id="a57">在家见难治　　恒执种种见</p>
  <p id="a58">比丘命难治　　资生属他故</p>
  <p id="a59">偈曰。<a id="a-5A"></a>资贪生。<a id="a-5B"></a>若执。<a id="a-5C"></a>释曰。<a id="a-5D"></a>若有人执命资粮。<a id="a-5E"></a>贪欲所生身口二业。<a id="a-5F"></a>名邪命非余。<a id="a-5G"></a>何以故。<a id="a-5H"></a>为自身游戏于舞歌等。<a id="a-5I"></a>不立为命资粮。<a id="a-5J"></a>偈曰。<a id="a-5K"></a>非经故。<a id="a-5L"></a>释曰。<a id="a-5M"></a>是义不然。<a id="a-5N"></a>何以故。<a id="a-5O"></a>由经言。<a id="a-5P"></a>于戒聚经中。<a id="a-5Q"></a>看象斗等事。<a id="a-5R"></a>佛世尊安立于邪命中。<a id="a-5S"></a>何以故。<a id="a-5T"></a>由邪受用尘故。<a id="a-5U"></a>此义已竟。<a id="a-5V"></a>先于前所说五种果。<a id="a-5W"></a>于中何业由几果有果。<a id="a-5X"></a>偈曰。<a id="a-5Y"></a>于灭道有垢。<a id="a-5Z"></a>业有果由五。<a id="a-5a"></a>释曰。<a id="a-5b"></a>为得灭故修此道。<a id="a-5c"></a>复由此道故惑灭故。<a id="a-5d"></a>说名灭道。<a id="a-5e"></a>谓次第道。<a id="a-5f"></a>此道若有流。<a id="a-5g"></a>于中所有业。<a id="a-5h"></a>有五种果为果。<a id="a-5i"></a>何以故。<a id="a-5j"></a>此业于自地中所得可爱果。<a id="a-5k"></a>是名果报果。<a id="a-5l"></a>后时或等或胜相似法。<a id="a-5m"></a>是等流果。<a id="a-5n"></a>相离果者。<a id="a-5o"></a>谓择灭心离诸结。<a id="a-5p"></a>功力果者。<a id="a-5q"></a>是道所引生诸法。<a id="a-5r"></a>谓解脱道及俱起诸法。<a id="a-5s"></a>未来应得余法。<a id="a-5t"></a>及此择灭。<a id="a-5u"></a>增上果者。<a id="a-5v"></a>离自性所余有为法。<a id="a-5w"></a>除前生。<a id="a-5x"></a>偈曰。<a id="a-5y"></a>于无垢由四。<a id="a-5z"></a>释曰。<a id="a-60"></a>于无流灭道中业。<a id="a-61"></a>由四果有果。<a id="a-62"></a>除果报果。<a id="a-63"></a>偈曰。<a id="a-64"></a>有流余善恶。<a id="a-65"></a>释曰。<a id="a-66"></a>若善有流业。<a id="a-67"></a>异于灭道及恶业。<a id="a-68"></a>此二由四果有果。<a id="a-69"></a>除相离果。<a id="a-6A"></a>偈曰。<a id="a-6B"></a>所余无流业。<a id="a-6C"></a>由三无记尔。<a id="a-6D"></a>释曰。<a id="a-6E"></a>所有无流业。<a id="a-6F"></a>若异灭道及无记业。<a id="a-6G"></a>由三果有果。<a id="a-6H"></a>除果报果及相离果。<a id="a-6I"></a>偈曰。<a id="a-6J"></a>四二及余三。<a id="a-6K"></a>善业善等果。<a id="a-6L"></a>释曰。<a id="a-6M"></a>此义应知次第。<a id="a-6N"></a>后当说之。<a id="a-6O"></a>有时善业以善法为果则有四果。<a id="a-6P"></a>除果报果。<a id="a-6Q"></a>若以恶法为果则有二果。<a id="a-6R"></a>谓功力果增上果。<a id="a-6S"></a>若以无记法为果则有三果。<a id="a-6T"></a>除等流果及相离果。<a id="a-6U"></a>偈曰。<a id="a-6V"></a>若恶善等二。<a id="a-6W"></a>三四如次第。<a id="a-6X"></a>释曰。<a id="a-6Y"></a>此义应知次第。<a id="a-6Z"></a>若恶业以善法为果则有二果。<a id="a-6a"></a>谓功力果增上果。<a id="a-6b"></a>若以恶法为果则有三果。<a id="a-6c"></a>除果报果及相离果。<a id="a-6d"></a>若以无记法为果则有四果。<a id="a-6e"></a>除相离果等流果。<a id="a-6f"></a>云何。<a id="a-6g"></a>谓无记身见边见。<a id="a-6h"></a>是见苦谛所灭。<a id="a-6i"></a>不善遍行惑等流果。<a id="a-6j"></a>偈曰。<a id="a-6k"></a>无记有二三。<a id="a-6l"></a>三复于善等。<a id="a-6m"></a>释曰若无记业以善法为果则有二果。<a id="a-6n"></a>谓功力果及增上果。<a id="a-6o"></a>若以恶法为果则有三果。<a id="a-6p"></a>除果报果及相离果。<a id="a-6q"></a>云何如此。<a id="a-6r"></a>见苦谛所灭不善惑。<a id="a-6s"></a>是无记二见等流果。<a id="a-6t"></a>若以无记法为果则有三果。<a id="a-6u"></a>偈曰。<a id="a-6v"></a>过去一切四。<a id="a-6w"></a>释曰。<a id="a-6x"></a>一切谓三世法。<a id="a-6y"></a>此法若为过去业果。<a id="a-6z"></a>各有四果除相离果。<a id="a-70"></a>偈曰。<a id="a-71"></a>中业来果尔。<a id="a-72"></a>释曰。<a id="a-73"></a>若现世业。<a id="a-74"></a>以未来法为。<a id="a-75"></a>果则有四果。<a id="a-76"></a>如前。<a id="a-77"></a>偈曰中。<a id="a-78"></a>果二。<a id="a-79"></a>释曰若现世法为现世业果。<a id="a-7A"></a>但有二果。<a id="a-7B"></a>谓功力果及增上果。<a id="a-7C"></a>偈曰。<a id="a-7D"></a>来业。<a id="a-7E"></a>未来果有三。<a id="a-7F"></a>释曰。<a id="a-7G"></a>若未来业以未来法为果则有三果。<a id="a-7H"></a>除等流果及相离果。<a id="a-7I"></a>偈曰。<a id="a-7J"></a>同地法有四。<a id="a-7K"></a>释曰。<a id="a-7L"></a>除相离果。<a id="a-7M"></a>所余皆有。<a id="a-7N"></a>偈曰。<a id="a-7O"></a>三二若异地。<a id="a-7P"></a>释曰。<a id="a-7Q"></a>异地业若无流则有三果。<a id="a-7R"></a>除果报果及相离果。<a id="a-7S"></a>由不堕界故。<a id="a-7T"></a>若有流则有二果。<a id="a-7U"></a>谓功力果及增上果。<a id="a-7V"></a>偈曰。<a id="a-7W"></a>有学三学等。<a id="a-7X"></a>释曰。<a id="a-7Y"></a>若有学业以有学法为果则有三果。<a id="a-7Z"></a>除果报果及相离果。<a id="a-7a"></a>若以无学法为果亦尔。<a id="a-7b"></a>若以非学非非学法为果则有三果。<a id="a-7c"></a>除果报果及等流果。<a id="a-7d"></a>偈曰。<a id="a-7e"></a>无学业学等。<a id="a-7f"></a>诸法但一果。<a id="a-7g"></a>或三果及二。<a id="a-7h"></a>释曰。<a id="a-7i"></a>若无学业以有学法为果则有一果。<a id="a-7j"></a>谓增上果。<a id="a-7k"></a>若以无学法为果则有三果。<a id="a-7l"></a>除果报果及相离果。<a id="a-7m"></a>若以非学非非学法为果则有二果。<a id="a-7n"></a>谓功力果及增上果。<a id="a-7o"></a>偈曰。<a id="a-7p"></a>异此二学等。<a id="a-7q"></a>二二及五果。<a id="a-7r"></a>释曰。<a id="a-7s"></a>异学无学业。<a id="a-7t"></a>谓非学非无学业。<a id="a-7u"></a>若以有学法为果则有二果。<a id="a-7v"></a>谓功力果及增上果。<a id="a-7w"></a>以无学法为果亦尔。<a id="a-7x"></a>若以非学非无学法为果则有五果。<a id="a-7y"></a>偈曰。<a id="a-7z"></a>三四果及一。<a id="a-80"></a>见灭业彼等。<a id="a-81"></a>释曰。<a id="a-82"></a>若见谛所灭业。<a id="a-83"></a>以见谛所灭法为果则有三果。<a id="a-84"></a>除果报果及相离果。<a id="a-85"></a>若以修道所灭法为果则有四果。<a id="a-86"></a>除相离果。<a id="a-87"></a>若以非所减法为果则有一果。<a id="a-88"></a>谓增上果。<a id="a-89"></a>偈曰。<a id="a-8A"></a>二果四及三。<a id="a-8B"></a>修道所灭业。<a id="a-8C"></a>释曰。<a id="a-8D"></a>若修道所灭业。<a id="a-8E"></a>以见谛所灭法为果则有二果。<a id="a-8F"></a>谓功力果及增上果。<a id="a-8G"></a>若以修道所灭法为果则有四果。<a id="a-8H"></a>除相离果。<a id="a-8I"></a>若以非所灭法为果则有三果。<a id="a-8J"></a>除果报果及等流果。<a id="a-8K"></a>偈曰。<a id="a-8L"></a>非灭业彼一。<a id="a-8M"></a>二四果次第。<a id="a-8N"></a>释曰。<a id="a-8O"></a>非所灭业。<a id="a-8P"></a>若以见谛所灭法为果则有一果。<a id="a-8Q"></a>谓增上果。<a id="a-8R"></a>若以修道所灭法为果则有二果。<a id="a-8S"></a>谓功力果及增上果。<a id="a-8T"></a>若以非所灭法为果则有四果。<a id="a-8U"></a>除果报果。<a id="a-8V"></a>更说次第言者。<a id="a-8W"></a>应知于前中后。<a id="a-8X"></a>为显因果重说诸义。<a id="a-8Y"></a>由分别业相应义故。<a id="a-8Z"></a>此业体相亦应问。<a id="a-8a"></a>于阿毗达磨藏中。<a id="a-8b"></a>说有三业。<a id="a-8c"></a>谓非理作。<a id="a-8d"></a>如理作。<a id="a-8e"></a>非理非非理作。<a id="a-8f"></a>此业其相云何。<a id="a-8g"></a>偈曰。<a id="a-8h"></a>非理作有染。<a id="a-8i"></a>余说非方次。<a id="a-8j"></a>释曰。<a id="a-8k"></a>若业有染污。<a id="a-8l"></a>说名非理作。<a id="a-8m"></a>从不正思生故。<a id="a-8n"></a>余师说如此。<a id="a-8o"></a>或有师说。<a id="a-8p"></a>失方便次第名非理作。<a id="a-8q"></a>若人应如此行。<a id="a-8r"></a>应如此住。<a id="a-8s"></a>应如此啖食。<a id="a-8t"></a>应如此着衣。<a id="a-8u"></a>如此等事若作不如。<a id="a-8v"></a>此名非理作。<a id="a-8w"></a>此业由非应理所造故。<a id="a-8x"></a>悉名非理作。<a id="a-8y"></a>一切善业名如理作。<a id="a-8z"></a>及不失方便次第。<a id="a-90"></a>亦名如理作。<a id="a-91"></a>异此二名非理非非理作业。<a id="a-92"></a>为一业引一生。<a id="a-93"></a>为一业引多生。<a id="a-94"></a>复次为多业引一生。<a id="a-95"></a>为一业引一生。<a id="a-96"></a>若约此悉檀应说如此。<a id="a-97"></a>偈曰。<a id="a-98"></a>一业引一生。<a id="a-99"></a>释曰。<a id="a-9A"></a>但一生唯一业能引。<a id="a-9B"></a>不能引多生。<a id="a-9C"></a>生者是聚同分名。<a id="a-9D"></a>若得彼说名生。<a id="a-9E"></a>若尔大德阿尼娄驮。<a id="a-9F"></a>云何说言。<a id="a-9G"></a>我今由昔时所施一食果报故。<a id="a-9H"></a>七反生三十三天。<a id="a-9I"></a>七反作转轮王已。<a id="a-9J"></a>乃至今犹于大富释迦家生。<a id="a-9K"></a>由此业果报得大富果。<a id="a-9L"></a>及得忆持宿住事。<a id="a-9M"></a>更生别业。<a id="a-9N"></a>欲显功能故说此言。<a id="a-9O"></a>譬如有人由一金钱作功力得千金钱。<a id="a-9P"></a>方说此言。<a id="a-9Q"></a>我今由一金钱故得大富。<a id="a-9R"></a>复说此人。<a id="a-9S"></a>以此时施食为依止。<a id="a-9T"></a>诸故意相续最长大起。<a id="a-9U"></a>于中有诸故意。<a id="a-9V"></a>能引摄果报。<a id="a-9W"></a>不得多业感一生。<a id="a-9X"></a>勿分分所引聚同分。<a id="a-9Y"></a>成此聚同分。<a id="a-9Z"></a>由一业所引许余业。<a id="a-9a"></a>偈曰。<a id="a-9b"></a>多业能圆满。<a id="a-9c"></a>释曰。<a id="a-9d"></a>譬如画师由一色画人形貌。<a id="a-9e"></a>以多色圆满。<a id="a-9f"></a>何以故。<a id="a-9g"></a>于世间中有众生。<a id="a-9h"></a>同人聚同分。<a id="a-9i"></a>有具足根身及。<a id="a-9j"></a>身分色形貌量力端正等相圆满故。<a id="a-9k"></a>于人聚中最分明可爱。<a id="a-9l"></a>有余人于中不具分。<a id="a-9m"></a>不但唯业能引生。<a id="a-9n"></a>何为所余有果报法。<a id="a-9o"></a>若一切种。<a id="a-9p"></a>偈曰。<a id="a-9q"></a>二定非能引。<a id="a-9r"></a>无心及至得。<a id="a-9s"></a>释曰。<a id="a-9t"></a>二无心定亦有果报。<a id="a-9u"></a>不能引聚同分。<a id="a-9v"></a>与业不俱起故。<a id="a-9w"></a>至得亦尔。<a id="a-9x"></a>与业不同果故。<a id="a-9y"></a>佛世尊说。<a id="a-9z"></a>障有三种。<a id="a-A0"></a>谓业障烦恼障果报障此三障体性云何。<a id="a-A1"></a>偈曰。<a id="a-A2"></a>无间等重业。<a id="a-A3"></a>染住惑恶道。<a id="a-A4"></a>北洲无想天。<a id="a-A5"></a>说此名三障。<a id="a-A6"></a>释曰。<a id="a-A7"></a>有五无间业等。<a id="a-A8"></a>是名业障谓杀母杀父。<a id="a-A9"></a>杀阿罗汉。<a id="a-AA"></a>破僧和合。<a id="a-AB"></a>于如来身有害意出血。<a id="a-AC"></a>是名业障。<a id="a-AD"></a>染住惑名烦恼障。<a id="a-AE"></a>惑有二种。<a id="a-AF"></a>一染住。<a id="a-AG"></a>谓恒行。<a id="a-AH"></a>二强利。<a id="a-AI"></a>谓重品。<a id="a-AJ"></a>此中染住惑名烦恼障。<a id="a-AK"></a>譬如黄门等。<a id="a-AL"></a>惑强利惑非障。<a id="a-AM"></a>何以故。<a id="a-AN"></a>若惑由重品故强利此惑有时起不恒故。<a id="a-AO"></a>有时可灭。<a id="a-AP"></a>非轻品惑恒起。<a id="a-AQ"></a>何以故。<a id="a-AR"></a>若惑恒起为灭。<a id="a-AS"></a>此不得人功时。<a id="a-AT"></a>此惑依轻品成中品。<a id="a-AU"></a>依中品成上品故。<a id="a-AV"></a>此惑是正障。<a id="a-AW"></a>三种恶道名果报障。<a id="a-AX"></a>善道一分亦尔。<a id="a-AY"></a>谓北洲人及无想天。<a id="a-AZ"></a>此三障障何法。<a id="a-Aa"></a>能障圣道及障圣道加行善根。<a id="a-Ab"></a>复有余业于恶道等报定。<a id="a-Ac"></a>谓于卵生湿生。<a id="a-Ad"></a>生女人身。<a id="a-Ae"></a>生第八有中定。<a id="a-Af"></a>亦应说为业障。<a id="a-Ag"></a>若业由五种因可了可说。<a id="a-Ah"></a>立此业为障。<a id="a-Ai"></a>何者为五。<a id="a-Aj"></a>一由依。<a id="a-Ak"></a>二由果。<a id="a-Al"></a>三由道。<a id="a-Am"></a>四由生。<a id="a-An"></a>五由人。<a id="a-Ao"></a>故但说五。<a id="a-Ap"></a>于中惑障最粗。<a id="a-Aq"></a>业障次粗。<a id="a-Ar"></a>何以故。<a id="a-As"></a>由此二于第二生。<a id="a-At"></a>是人不可治。<a id="a-Au"></a>毗婆沙师说。<a id="a-Av"></a>后后能乘故。<a id="a-Aw"></a>故次第说。<a id="a-Ax"></a>无间者何义。<a id="a-Ay"></a>于生果报中。<a id="a-Az"></a>无别业及别生果能遮碍。<a id="a-B0"></a>复次作此业人。<a id="a-B1"></a>若舍寿命无间生地狱果无法能碍。<a id="a-B2"></a>是人由与此法相应。<a id="a-B3"></a>于生地狱中无间故。<a id="a-B4"></a>说为无间。<a id="a-B5"></a>譬如沙门。<a id="a-B6"></a>复次此三种障。<a id="a-B7"></a>应知于何道中有。<a id="a-B8"></a>若决定者。<a id="a-B9"></a>偈曰。<a id="a-BA"></a>于三洲无间。<a id="a-BB"></a>释曰。<a id="a-BC"></a>于北洲及余道皆无。<a id="a-BD"></a>何况余界。<a id="a-BE"></a>于人道中男女二人能作此业。<a id="a-BF"></a>偈曰。<a id="a-BG"></a>黄门等不许。<a id="a-BH"></a>释曰。<a id="a-BI"></a>何因是彼无。<a id="a-BJ"></a>护因即是此因。<a id="a-BK"></a>复有别因。<a id="a-BL"></a>偈曰。<a id="a-BM"></a>少恩少惭羞。<a id="a-BN"></a>释曰。<a id="a-BO"></a>次第父母于某。<a id="a-BP"></a>某于父母。<a id="a-BQ"></a>父母于某恩少。<a id="a-BR"></a>由不具身分为增上故。<a id="a-BS"></a>爱念少故。<a id="a-BT"></a>某于父母不起重品惭羞。<a id="a-BU"></a>由破此惭羞。<a id="a-BV"></a>为无间罪所触。<a id="a-BW"></a>由此因故。<a id="a-BX"></a>畜生鬼神道中。<a id="a-BY"></a>不许有无间业。<a id="a-BZ"></a>大德说。<a id="a-Ba"></a>若智慧明了。<a id="a-Bb"></a>有五无间。<a id="a-Bc"></a>譬如聪慧马故。<a id="a-Bd"></a>若人杀非人父母。<a id="a-Be"></a>无无间业。<a id="a-Bf"></a>说业障已。<a id="a-Bg"></a>偈曰。<a id="a-Bh"></a>余障于五道。<a id="a-Bi"></a>释曰。<a id="a-Bj"></a>何者为余。<a id="a-Bk"></a>谓惑障果报障。<a id="a-Bl"></a>果报障者。<a id="a-Bm"></a>于人道中北洲人。<a id="a-Bn"></a>于天道中无想天。<a id="a-Bo"></a>此无间业体性云何。<a id="a-Bp"></a>四身业为体。<a id="a-Bq"></a>一口业为体。<a id="a-Br"></a>三杀生为性。<a id="a-Bs"></a>一妄语为性。<a id="a-Bt"></a>一杀生前分为性。<a id="a-Bu"></a>诸佛如来不可杀害为法。<a id="a-Bv"></a>于因立果名故。<a id="a-Bw"></a>说僧和合破为无间业。<a id="a-Bx"></a>僧由此因破故因得破名。<a id="a-By"></a>此破其义云何。<a id="a-Bz"></a>偈曰。<a id="a-C0"></a>僧破非和合。<a id="a-C1"></a>性非相应法。<a id="a-C2"></a>无染无记法。<a id="a-C3"></a>释曰。<a id="a-C4"></a>和合者。<a id="a-C5"></a>谓与心不相应行无覆无记。<a id="a-C6"></a>僧破亦尔。<a id="a-C7"></a>此云何成无间业。<a id="a-C8"></a>能破人与此不相应何为偈曰。<a id="a-C9"></a>众与此相应。<a id="a-CA"></a>释曰。<a id="a-CB"></a>何以故。<a id="a-CC"></a>是破属所破不属能破。<a id="a-CD"></a>若尔能破。<a id="a-CE"></a>与何法相应。<a id="a-CF"></a>偈曰。<a id="a-CG"></a>依此妄语罪。<a id="a-CH"></a>能破与相应。<a id="a-CI"></a>释曰。<a id="a-CJ"></a>能破人与破僧和合罪相应。<a id="a-CK"></a>此罪谓妄语。<a id="a-CL"></a>复次此妄语。<a id="a-CM"></a>与僧和合破俱起有教无教。<a id="a-CN"></a>能破与此罪相应。<a id="a-CO"></a>偈曰。<a id="a-CP"></a>毗指一劫熟。<a id="a-CQ"></a>释曰。<a id="a-CR"></a>一别劫果报。<a id="a-CS"></a>于阿毗指大地狱熟。<a id="a-CT"></a>所余无间业不决定。<a id="a-CU"></a>于阿毗指大地狱熟。<a id="a-CV"></a>若人作多无间业。<a id="a-CW"></a>此多业悉无间熟。<a id="a-CX"></a>由此业是人何所得。<a id="a-CY"></a>偈曰。<a id="a-CZ"></a>如增苦受增。<a id="a-Ca"></a>释曰。<a id="a-Cb"></a>此人由多无间业熟。<a id="a-Cc"></a>于阿毗指地狱。<a id="a-Cd"></a>得最大最厚柔软依止。<a id="a-Ce"></a>是苦恼事最多种最难忍。<a id="a-Cf"></a>起由此二因。<a id="a-Cg"></a>所受苦受。<a id="a-Ch"></a>二三四五分增。<a id="a-Ci"></a>何人能破僧和合。<a id="a-Cj"></a>偈曰。<a id="a-Ck"></a>比丘见好行。<a id="a-Cl"></a>破。<a id="a-Cm"></a>释曰。<a id="a-Cn"></a>在家不能破比丘。<a id="a-Co"></a>尼等亦不能破。<a id="a-Cp"></a>是比丘多见行。<a id="a-Cq"></a>非贪爱行。<a id="a-Cr"></a>住于正行。<a id="a-Cs"></a>由行不可诃。<a id="a-Ct"></a>邪行不能破。<a id="a-Cu"></a>何以故。<a id="a-Cv"></a>此人教不可信受故。<a id="a-Cw"></a>何处得破。<a id="a-Cx"></a>偈曰。<a id="a-Cy"></a>余处。<a id="a-Cz"></a>释曰。<a id="a-D0"></a>若世尊在此处。<a id="a-D1"></a>异此处故得破。<a id="a-D2"></a>不得亲对世尊。<a id="a-D3"></a>诸佛如来不可轻逼故。<a id="a-D4"></a>言教最可信受故。<a id="a-D5"></a>若破何人。<a id="a-D6"></a>偈曰。<a id="a-D7"></a>凡夫。<a id="a-D8"></a>释曰。<a id="a-D9"></a>但破凡夫僧和合不能破圣人。<a id="a-DA"></a>自证见正理法故。<a id="a-DB"></a>是凡夫未得忍前。<a id="a-DC"></a>余师说如此。<a id="a-DD"></a>由几量僧得破。<a id="a-DE"></a>偈曰。<a id="a-DF"></a>别师道忍时。<a id="a-DG"></a>已破。<a id="a-DH"></a>释曰。<a id="a-DI"></a>是时彼僧忍受别师异如来。<a id="a-DJ"></a>及信受别道。<a id="a-DK"></a>异如来所说正道。<a id="a-DL"></a>由此量应说僧已破。<a id="a-DM"></a>破已几时得住。<a id="a-DN"></a>此夜。<a id="a-DO"></a>偈曰。<a id="a-DP"></a>不宿住。<a id="a-DQ"></a>释曰。<a id="a-DR"></a>大众已破。<a id="a-DS"></a>不度此夜。<a id="a-DT"></a>必定更和合。<a id="a-DU"></a>是所说破僧和合。<a id="a-DV"></a>偈曰。<a id="a-DW"></a>说此名破轮。<a id="a-DX"></a>释曰。<a id="a-DY"></a>何以故。<a id="a-DZ"></a>是时佛世尊法轮已破。<a id="a-Da"></a>能障碍圣道生起故。<a id="a-Db"></a>故名轮破。<a id="a-Dc"></a>或说僧破。<a id="a-Dd"></a>此轮破何处得成。<a id="a-De"></a>偈曰剡浮洲。<a id="a-Df"></a>释曰。<a id="a-Dg"></a>但于剡浮洲破。<a id="a-Dh"></a>余处则无。<a id="a-Di"></a>由几人得破。<a id="a-Dj"></a>偈曰。<a id="a-Dk"></a>九等。<a id="a-Dl"></a>释曰。<a id="a-Dm"></a>定取九为破。<a id="a-Dn"></a>过此无定。<a id="a-Do"></a>八比丘是名僧第九为能破。<a id="a-Dp"></a>何以故。<a id="a-Dq"></a>僧必定应于二聚二助中住。<a id="a-Dr"></a>若尔得破别有僧破。<a id="a-Ds"></a>从羯磨破成。<a id="a-Dt"></a>若于一别住不和合作羯磨。<a id="a-Du"></a>是名羯磨破。<a id="a-Dv"></a>此破偈曰。<a id="a-Dw"></a>三洲有破业。<a id="a-Dx"></a>释曰。<a id="a-Dy"></a>于三洲等若有如来正教。<a id="a-Dz"></a>此由几比丘成。<a id="a-E0"></a>偈曰。<a id="a-E1"></a>此由八及余。<a id="a-E2"></a>释曰。<a id="a-E3"></a>此中但作羯磨。<a id="a-E4"></a>不立十四破类法故。<a id="a-E5"></a>以八为定。<a id="a-E6"></a>是破轮于六时不得成。<a id="a-E7"></a>偈曰。<a id="a-E8"></a>初后頞浮前。<a id="a-E9"></a>双前师灭时。<a id="a-EA"></a>未结别住时。<a id="a-EB"></a>破轮不得成。<a id="a-EC"></a>释曰。<a id="a-ED"></a>初者转法轮未久。<a id="a-EE"></a>后者世尊将般涅槃时。<a id="a-EF"></a>此二时中大众恭敬修。<a id="a-EG"></a>同一味故无破。<a id="a-EH"></a>于中间在頞浮陀前僧不破。<a id="a-EI"></a>于正法中。<a id="a-EJ"></a>乃至戒頞浮陀见頞浮陀未起时。<a id="a-EK"></a>于双前亦不破。<a id="a-EL"></a>乃至二弟子奢摩他毗钵舍那双未起时。<a id="a-EM"></a>由已破不经宿故。<a id="a-EN"></a>由二更和合故。<a id="a-EO"></a>若大师已般涅槃时。<a id="a-EP"></a>无相对立故无破。<a id="a-EQ"></a>乃至未结别住时亦无破。<a id="a-ER"></a>何以故。<a id="a-ES"></a>若共一别住安立二助。<a id="a-ET"></a>则名僧破。<a id="a-EU"></a>于此六时破轮不成。<a id="a-EV"></a>非一切佛皆有此破轮。<a id="a-EW"></a>此事依业成故。<a id="a-EX"></a>云何杀母等事中有无间业。<a id="a-EY"></a>于余处无。<a id="a-EZ"></a>偈曰。<a id="a-Ea"></a>有恩功德田。<a id="a-Eb"></a>由舍离除故。<a id="a-Ec"></a>释曰。<a id="a-Ed"></a>于杀父母中。<a id="a-Ee"></a>由舍有恩人。<a id="a-Ef"></a>云何彼有恩。<a id="a-Eg"></a>是自身生本故。<a id="a-Eh"></a>云何舍彼。<a id="a-Ei"></a>谓除彼命根。<a id="a-Ej"></a>功德田者。<a id="a-Ek"></a>谓阿罗汉。<a id="a-El"></a>阿罗汉身是三界惑择灭。<a id="a-Em"></a>及戒等阴器故。<a id="a-En"></a>故名功德田。<a id="a-Eo"></a>由除此身故成无间业。<a id="a-Ep"></a>若父母转根。<a id="a-Eq"></a>于此一依止中。<a id="a-Er"></a>偈曰。<a id="a-Es"></a>别根障亦有。<a id="a-Et"></a>释曰。<a id="a-Eu"></a>是故经中说云。<a id="a-Ev"></a>为有如此不令男人离命根。<a id="a-Ew"></a>非父非阿罗汉。<a id="a-Ex"></a>而为无间罪所触不。<a id="a-Ey"></a>有。<a id="a-Ez"></a>若母转根。<a id="a-F0"></a>令女人离命根。<a id="a-F1"></a>非母非阿罗汉。<a id="a-F2"></a>而为无间罪所触不有。<a id="a-F3"></a>若父转根。<a id="a-F4"></a>有女人柯罗逻堕。<a id="a-F5"></a>有别女人。<a id="a-F6"></a>即取安置产门中。<a id="a-F7"></a>此人以何女为母。<a id="a-F8"></a>若杀于何女成无间业。<a id="a-F9"></a>偈曰。<a id="a-FA"></a>从血生是母。<a id="a-FB"></a>释曰。<a id="a-FC"></a>若从此女人血成此人身。<a id="a-FD"></a>此女是其生母。<a id="a-FE"></a>于第二女人。<a id="a-FF"></a>一切事中皆应问听。<a id="a-FG"></a>何以故。<a id="a-FH"></a>此女能饮此儿。<a id="a-FI"></a>及能长养教训是非。<a id="a-FJ"></a>若人于母行杀害方便。<a id="a-FK"></a>误杀余人。<a id="a-FL"></a>无无间业。<a id="a-FM"></a>不于自母行杀害方便。<a id="a-FN"></a>误杀自母。<a id="a-FO"></a>亦无无间业。<a id="a-FP"></a>因子欲杀方便母隐床中。<a id="a-FQ"></a>父走余处故死。<a id="a-FR"></a>此人成无间业。<a id="a-FS"></a>若人行一害事。<a id="a-FT"></a>杀母及杀余人。<a id="a-FU"></a>二无教业并起。<a id="a-FV"></a>有教唯无间业。<a id="a-FW"></a>由此无间业力强故。<a id="a-FX"></a>大德瞿沙说。<a id="a-FY"></a>邻虚所成故。<a id="a-FZ"></a>有教亦有二种。<a id="a-Fa"></a>若不想是阿罗汉。<a id="a-Fb"></a>杀阿罗汉。<a id="a-Fc"></a>有无间业。<a id="a-Fd"></a>谓我今必杀。<a id="a-Fe"></a>于此依止意决定故。<a id="a-Ff"></a>若人杀父。<a id="a-Fg"></a>父是阿罗汉。<a id="a-Fh"></a>此人但得一无间业。<a id="a-Fi"></a>由依止一故。<a id="a-Fj"></a>若尔此阿婆陀那经云何。<a id="a-Fk"></a>将经云。<a id="a-Fl"></a>汝去语始看持。<a id="a-Fm"></a>汝今造二无间业。<a id="a-Fn"></a>由汝令父离命根。<a id="a-Fo"></a>亦令阿罗汉离命根。<a id="a-Fp"></a>显此无间业由二因缘所成。<a id="a-Fq"></a>故说此言。<a id="a-Fr"></a>复次由此二门诃责彼人。<a id="a-Fs"></a>故说此言。<a id="a-Ft"></a>为决定于如来边起恶心出血故。<a id="a-Fu"></a>有无间业为不。<a id="a-Fv"></a>若由杀意故有无间业。<a id="a-Fw"></a>偈曰。<a id="a-Fx"></a>于佛打意无。<a id="a-Fy"></a>释曰。<a id="a-Fz"></a>若人唯有打故意出佛血。<a id="a-G0"></a>则无无间业。<a id="a-G1"></a>若人于非阿罗汉行杀害事。<a id="a-G2"></a>害后成阿罗汉。<a id="a-G3"></a>得无间业不。<a id="a-G4"></a>偈曰。<a id="a-G5"></a>害后无学无。<a id="a-G6"></a>释曰。<a id="a-G7"></a>于此人无无间业。<a id="a-G8"></a>何以故。<a id="a-G9"></a>此杀方便不于阿罗汉起故。<a id="a-GA"></a>若人已作无间方便。<a id="a-GB"></a>未转方便时。<a id="a-GC"></a>为先得离欲及圣果不。<a id="a-GD"></a>偈曰。<a id="a-GE"></a>行无间前人。<a id="a-GF"></a>无离欲及果。<a id="a-GG"></a>释曰。<a id="a-GH"></a>若人作无间业。<a id="a-GI"></a>方便必定应成。<a id="a-GJ"></a>是方便时中。<a id="a-GK"></a>无离欲及得圣果。<a id="a-GL"></a>若不定则不如。<a id="a-GM"></a>若人于余业道。<a id="a-GN"></a>作前方便道生时。<a id="a-GO"></a>得离欲及圣果。<a id="a-GP"></a>后业道不生。<a id="a-GQ"></a>何以故。<a id="a-GR"></a>是今依止与彼业一向相违故。<a id="a-GS"></a>于五无间中何无间业罪最重。<a id="a-GT"></a>偈曰。<a id="a-GU"></a>破僧和妄语。<a id="a-GV"></a>许最大重罪。<a id="a-GW"></a>释曰。<a id="a-GX"></a>了别法非法人。<a id="a-GY"></a>妄语是僧和合破。<a id="a-GZ"></a>因显翻倒理故。<a id="a-Ga"></a>于一切邪行是最大重罪。<a id="a-Gb"></a>何以故。<a id="a-Gc"></a>能害诸如来法身故。<a id="a-Gd"></a>能障碍世间天道及涅槃道故。<a id="a-Ge"></a>何以故。<a id="a-Gf"></a>大众正破时。<a id="a-Gg"></a>世间入正定聚证果。<a id="a-Gh"></a>离欲流尽等悉皆被遮。<a id="a-Gi"></a>修定读诵一切正思事并不得起。<a id="a-Gj"></a>一切世间及人天。<a id="a-Gk"></a>皆纷扰生忧恼乱心。<a id="a-Gl"></a>此事乃至僧未更和合。<a id="a-Gm"></a>复次由此业报。<a id="a-Gn"></a>于阿毗指地狱熟具满一劫。<a id="a-Go"></a>故言大重。<a id="a-Gp"></a>所余无间业次第应知。<a id="a-Gq"></a>第五第三第一为重。<a id="a-Gr"></a>一切中第二最轻。<a id="a-Gs"></a>若尔佛世尊说。<a id="a-Gt"></a>于三种治罚中。<a id="a-Gu"></a>意治罚最重。<a id="a-Gv"></a>复说。<a id="a-Gw"></a>一切罪中邪见最胜。<a id="a-Gx"></a>于无间业中定判破僧为最重罪。<a id="a-Gy"></a>此言云何。<a id="a-Gz"></a>若约无间一劫果报。<a id="a-H0"></a>无胜破僧妄语。<a id="a-H1"></a>若决判三业。<a id="a-H2"></a>意治罚最重。<a id="a-H3"></a>余治罚随此故。<a id="a-H4"></a>若决判诸见邪见最重。<a id="a-H5"></a>非拨彼境界故。<a id="a-H6"></a>复次依大果报。<a id="a-H7"></a>依杀害多众生。<a id="a-H8"></a>依断除善根。<a id="a-H9"></a>故说此言。<a id="a-HA"></a>次第应知。<a id="a-HB"></a>于善行中何善行果报最大。<a id="a-HC"></a>偈曰。<a id="a-HD"></a>世有顶故意善中最大果。<a id="a-HE"></a>释曰。<a id="a-HF"></a>于善业中非想非非想故意果报最大。<a id="a-HG"></a>何以故。<a id="a-HH"></a>于八万大劫微妙寂静。<a id="a-HI"></a>是其果报故。<a id="a-HJ"></a>此言约果报果说。<a id="a-HK"></a>若约相离果。<a id="a-HL"></a>金刚三摩提故意。<a id="a-HM"></a>于一切中为最大果。<a id="a-HN"></a>一切结灭尽为果故。<a id="a-HO"></a>是故说于世间为由无间业于地狱得无间生。<a id="a-HP"></a>为亦由无间同类。<a id="a-HQ"></a>由二种。<a id="a-HR"></a>有余师说。<a id="a-HS"></a>唯由无间业必定得无间生。<a id="a-HT"></a>由同类不定。<a id="a-HU"></a>何者为无间同类。<a id="a-HV"></a>偈曰。<a id="a-HW"></a>污母阿罗汉。<a id="a-HX"></a>杀定地菩萨。<a id="a-HY"></a>及有学圣人。<a id="a-HZ"></a>夺僧和合缘。<a id="a-Ha"></a>是无间同类。<a id="a-Hb"></a>五破佛支提。<a id="a-Hc"></a>释曰。<a id="a-Hd"></a>如此五业与五无间业。<a id="a-He"></a>应知次第同类。<a id="a-Hf"></a>若人污坏自母阿罗汉。<a id="a-Hg"></a>由行非梵行故。<a id="a-Hh"></a>若人杀至住定地菩萨。<a id="a-Hi"></a>若杀有学圣人。<a id="a-Hj"></a>若夺大众和合因缘。<a id="a-Hk"></a>若起佛支提想。<a id="a-Hl"></a>破佛薮斗波。<a id="a-Hm"></a>此业说名无间同类。<a id="a-Hn"></a>有余业若有果报。<a id="a-Ho"></a>于三时中最急起障。<a id="a-Hp"></a>何者三时。<a id="a-Hq"></a>偈曰。<a id="a-Hr"></a>忍那含罗汉。<a id="a-Hs"></a>位中业起障。<a id="a-Ht"></a>释曰。<a id="a-Hu"></a>若人从顶思想忍。<a id="a-Hv"></a>是时一切引恶道果报业。<a id="a-Hw"></a>悉起为障。<a id="a-Hx"></a>由应过彼果报地故。<a id="a-Hy"></a>譬如有人应舍离自国土。<a id="a-Hz"></a>一切债主皆起诸业亦尔。<a id="a-I0"></a>若人应至阿那含果。<a id="a-I1"></a>一切欲界杂业。<a id="a-I2"></a>悉起为障。<a id="a-I3"></a>唯除现报业。<a id="a-I4"></a>若人应至阿罗汉果。<a id="a-I5"></a>一切色界无色界业。<a id="a-I6"></a>悉起为障。<a id="a-I7"></a>于前已说。<a id="a-I8"></a>若人杀定地菩萨。<a id="a-I9"></a>偈曰。<a id="a-IA"></a>菩萨从何位。<a id="a-IB"></a>释曰。<a id="a-IC"></a>取何位应说此是菩萨。<a id="a-ID"></a>偈曰。<a id="a-IE"></a>从作相业时。<a id="a-IF"></a>释曰。<a id="a-IG"></a>从修行能感三十二相八十随相果报业时。<a id="a-IH"></a>何以故。<a id="a-II"></a>此人于此时中。<a id="a-IJ"></a>已入菩萨正定位。<a id="a-IK"></a>云何如此。<a id="a-IL"></a>此人从此时。<a id="a-IM"></a>向后恒尔。<a id="a-IN"></a>偈曰。<a id="a-IO"></a>善道贵家具。<a id="a-IP"></a>男忆宿不退。<a id="a-IQ"></a>释曰。<a id="a-IR"></a>善道者。<a id="a-IS"></a>最胜可赞故名善道。<a id="a-IT"></a>由生于人天道中故。<a id="a-IU"></a>复于善道中。<a id="a-IV"></a>生刹帝利种姓。<a id="a-IW"></a>婆罗门种姓。<a id="a-IX"></a>大长者种姓。<a id="a-IY"></a>于中生摩诃婆罗家。<a id="a-IZ"></a>此人已生贵家。<a id="a-Ia"></a>有贵家人具根。<a id="a-Ib"></a>有不具根。<a id="a-Ic"></a>此根有二种。<a id="a-Id"></a>谓色根法根。<a id="a-Ie"></a>若不具此。<a id="a-If"></a>是从明向闇。<a id="a-Ig"></a>若具此。<a id="a-Ih"></a>是从明向明。<a id="a-Ii"></a>恒得丈夫身。<a id="a-Ij"></a>非女人身。<a id="a-Ik"></a>何况作黄门等。<a id="a-Il"></a>此人忆一切生中一切宿住事。<a id="a-Im"></a>由闻思二慧圆满故。<a id="a-In"></a>于安乐利益众生事中。<a id="a-Io"></a>由一切苦品类。<a id="a-Ip"></a>由一切他违逆恶事不厌极故。<a id="a-Iq"></a>是世间所说。<a id="a-Ir"></a>非直买得陀婆。<a id="a-Is"></a>应知是菩萨。<a id="a-It"></a>何以故。<a id="a-Iu"></a>是诸大士。<a id="a-Iv"></a>已至一切胜德最上上品位。<a id="a-Iw"></a>无余因缘。<a id="a-Ix"></a>唯由系属大悲故。<a id="a-Iy"></a>于一切众生。<a id="a-Iz"></a>安立自身。<a id="a-J0"></a>似彼仆使。<a id="a-J1"></a>由无憍慢故。<a id="a-J2"></a>于一切众生。<a id="a-J3"></a>能忍受一切最难求。<a id="a-J4"></a>欲恒荷负一切苦行事。<a id="a-J5"></a>由碍他故。<a id="a-J6"></a>不立自事。<a id="a-J7"></a>是故说非直买得是所说。<a id="a-J8"></a>能感相果报业者。<a id="a-J9"></a>偈曰。<a id="a-JA"></a>剡浮洲丈夫。<a id="a-JB"></a>对佛佛故意。<a id="a-JC"></a>思慧类百劫。<a id="a-JD"></a>于余得引此。<a id="a-JE"></a>释曰。<a id="a-JF"></a>唯于剡浮洲菩萨修引相报业。<a id="a-JG"></a>非余洲何以故。<a id="a-JH"></a>剡浮洲人。<a id="a-JI"></a>智根最利故。<a id="a-JJ"></a>唯丈夫非女人。<a id="a-JK"></a>过女人位故。<a id="a-JL"></a>此修于何时。<a id="a-JM"></a>大师在现前时。<a id="a-JN"></a>由缘佛为境故意故。<a id="a-JO"></a>此业思慧为类。<a id="a-JP"></a>非闻修慧。<a id="a-JQ"></a>于余时谓百大劫量。<a id="a-JR"></a>非于多余。<a id="a-JS"></a>一切佛皆尔。<a id="a-JT"></a>唯释迦牟尼世尊。<a id="a-JU"></a>正勤最炽盛故。<a id="a-JV"></a>能超九劫。<a id="a-JW"></a>于九十一劫引所余相业。<a id="a-JX"></a>是故如来说。<a id="a-JY"></a>土主我从此生前所经九十一劫。<a id="a-JZ"></a>不忆不见。<a id="a-Ja"></a>昔时于一家生中。<a id="a-Jb"></a>因施一熟食。<a id="a-Jc"></a>有间有损。<a id="a-Jd"></a>何况大事。<a id="a-Je"></a>从此时自性念宿住故。<a id="a-Jf"></a>已出初阿僧祇。<a id="a-Jg"></a>菩萨除灭四种过失。<a id="a-Jh"></a>恒得二种最胜德。<a id="a-Ji"></a>宿旧师说如此。<a id="a-Jj"></a>于菩萨诸相中。<a id="a-Jk"></a>偈曰。<a id="a-Jl"></a>一一百福生。<a id="a-Jm"></a>释曰。<a id="a-Jn"></a>此福量云何。<a id="a-Jo"></a>除近行菩萨。<a id="a-Jp"></a>一切十方众生。<a id="a-Jq"></a>能感富乐业为量。<a id="a-Jr"></a>余师说如此。<a id="a-Js"></a>如众生业增上缘。<a id="a-Jt"></a>能感三千大千世界生。<a id="a-Ju"></a>如此量。<a id="a-Jv"></a>毗婆沙师说如此。<a id="a-Jw"></a>有余师说。<a id="a-Jx"></a>唯诸佛能知此业数量。<a id="a-Jy"></a>复次今世尊。<a id="a-Jz"></a>昔在菩萨位中。<a id="a-K0"></a>事几诸佛。<a id="a-K1"></a>于初阿僧祇事七十五千佛。<a id="a-K2"></a>于第二阿僧祇事七十六千佛。<a id="a-K3"></a>于第三阿僧祇事七十七千佛。<a id="a-K4"></a>一一阿僧祇最后时。<a id="a-K5"></a>何佛世尊出。<a id="a-K6"></a>由逆时应知次第。<a id="a-K7"></a>偈曰。<a id="a-K8"></a>三僧祇后出。<a id="a-K9"></a>毗婆尸燃灯。<a id="a-KA"></a>宝光。<a id="a-KB"></a>释曰。<a id="a-KC"></a>于剌那尸弃佛世尊。<a id="a-KD"></a>第一阿僧祇究竟。<a id="a-KE"></a>于燃灯佛世尊。<a id="a-KF"></a>第二阿僧祇究竟。<a id="a-KG"></a>于毗婆尸佛世尊。<a id="a-KH"></a>第三阿僧祇究竟。<a id="a-KI"></a>于一切佛。<a id="a-KJ"></a>偈曰。<a id="a-KK"></a>先释迦。<a id="a-KL"></a>释曰。<a id="a-KM"></a>有佛世尊。<a id="a-KN"></a>号释迦牟尼。<a id="a-KO"></a>昔已出世。<a id="a-KP"></a>于此世尊所。<a id="a-KQ"></a>今佛世尊求修菩萨行。<a id="a-KR"></a>初发菩提愿。<a id="a-KS"></a>愿我成佛。<a id="a-KT"></a>皆同如此相。<a id="a-KU"></a>昔时世尊。<a id="a-KV"></a>如今末世时生。<a id="a-KW"></a>乃至世尊正法住唯一千年内。<a id="a-KX"></a>菩萨在于何位。<a id="a-KY"></a>圆满何波罗蜜。<a id="a-KZ"></a>偈曰。<a id="a-Ka"></a>遍处施一切。<a id="a-Kb"></a>由大悲施满。<a id="a-Kc"></a>释曰。<a id="a-Kd"></a>是时于一切众生。<a id="a-Ke"></a>平等一切所应施类。<a id="a-Kf"></a>若施财乃至眼及骨髓。<a id="a-Kg"></a>若施法无师秘密。<a id="a-Kh"></a>若施无畏现在未来二世救济。<a id="a-Ki"></a>唯有大悲无所求。<a id="a-Kj"></a>为由此量施波罗蜜得圆满。<a id="a-Kk"></a>偈曰。<a id="a-Kl"></a>分斫身无怪。<a id="a-Km"></a>有欲戒忍成。<a id="a-Kn"></a>释曰。<a id="a-Ko"></a>若是时菩萨未得离欲法。<a id="a-Kp"></a>若被斩斫身分分断。<a id="a-Kq"></a>于自他无爱憎故。<a id="a-Kr"></a>最轻怪心亦不起。<a id="a-Ks"></a>是时戒忍波罗蜜二俱圆满。<a id="a-Kt"></a>偈曰。<a id="a-Ku"></a>赞底沙精进。<a id="a-Kv"></a>释曰。<a id="a-Kw"></a>昔有如来号底沙。<a id="a-Kx"></a>于宝山岩中入火界定。<a id="a-Ky"></a>令佛世尊昔在菩萨位。<a id="a-Kz"></a>以别意行遇见此如来。<a id="a-L0"></a>一脚着地一脚未下。<a id="a-L1"></a>于七日七夜。<a id="a-L2"></a>诵一偈赞叹已方坐。<a id="a-L3"></a>偈曰。</p>
  <p id="aL4">地天梵静处皆无　　三世十方未曾有</p>
  <p id="aL5">遍行寻此地山林　　何人等尊由三德</p>
  <p id="aL6">是时精进波罗蜜已圆满。<a id="a-L7"></a>九大劫已超究竟。<a id="a-L8"></a>偈曰。<a id="a-L9"></a>定慧觉无间。<a id="a-LA"></a>释曰。<a id="a-LB"></a>先无上菩提。<a id="a-LC"></a>持诃那波罗蜜。<a id="a-LD"></a>般若波罗蜜已圆满。<a id="a-LE"></a>于金刚三摩提位。<a id="a-LF"></a>此六云何名波罗蜜多。<a id="a-LG"></a>由至自圆德际故。<a id="a-LH"></a>复次波罗摩者。<a id="a-LI"></a>谓菩萨最上品故。<a id="a-LJ"></a>是彼正行。<a id="a-LK"></a>名波罗美(眠履反)是彼正行聚。<a id="a-LL"></a>名波罗美多。<a id="a-LM"></a>互不相离故。<a id="a-LN"></a>经中说有三福业类。<a id="a-LO"></a>一施性福业类。<a id="a-LP"></a>二戒性福业类。<a id="a-LQ"></a>三修性福业类。<a id="a-LR"></a>此三云何名福业类偈曰。<a id="a-LS"></a>福业福业类。<a id="a-LT"></a>此三如业道。<a id="a-LU"></a>释曰。<a id="a-LV"></a>此施等三。<a id="a-LW"></a>亦福亦业亦类。<a id="a-LX"></a>如应次第。<a id="a-LY"></a>譬如业道。<a id="a-LZ"></a>彼亦业亦道。<a id="a-La"></a>但业家道非业。<a id="a-Lb"></a>故说业道。<a id="a-Lc"></a>此三亦尔。<a id="a-Ld"></a>于施性福业类中。<a id="a-Le"></a>身口业有三种。<a id="a-Lf"></a>能发起故。<a id="a-Lg"></a>意有二。<a id="a-Lh"></a>亦福亦业。<a id="a-Li"></a>余诸法共彼俱起。<a id="a-Lj"></a>但福非业非类。<a id="a-Lk"></a>于戒性中但身口业故唯有三种。<a id="a-Ll"></a>于修性中慈无量修。<a id="a-Lm"></a>但福亦是福业类。<a id="a-Ln"></a>与此相应故意。<a id="a-Lo"></a>由慈门所生起故。<a id="a-Lp"></a>与此观俱起故。<a id="a-Lq"></a>意及戒亦福亦业。<a id="a-Lr"></a>所余信等相应法。<a id="a-Ls"></a>但福非余。<a id="a-Lt"></a>复次造作福名福业。<a id="a-Lu"></a>谓福前分行。<a id="a-Lv"></a>此三是前分依止类。<a id="a-Lw"></a>为成就此三。<a id="a-Lx"></a>是故作福真实福业唯是故意。<a id="a-Ly"></a>此三是故意所缘福业类。<a id="a-Lz"></a>余师说如此。<a id="a-M0"></a>施者是何法。<a id="a-M1"></a>或说所施名施。<a id="a-M2"></a>此三中偈曰。<a id="a-M3"></a>由此施是施。<a id="a-M4"></a>释曰。<a id="a-M5"></a>若由此因施事得成。<a id="a-M6"></a>说此因为施。<a id="a-M7"></a>由怖畏求得爱欲等。<a id="a-M8"></a>施事亦成。<a id="a-M9"></a>此中不许彼为施因。<a id="a-MA"></a>为简别彼故说此言。<a id="a-MB"></a>偈曰。<a id="a-MC"></a>欲供养利意。<a id="a-MD"></a>释曰。<a id="a-ME"></a>于他由欲作供养及利益事故施。<a id="a-MF"></a>是故此二是施因。<a id="a-MG"></a>若尔则施但因非业。<a id="a-MH"></a>虽然若正由此法起故施得成。<a id="a-MI"></a>此正是施。<a id="a-MJ"></a>此法何相。<a id="a-MK"></a>偈曰。<a id="a-ML"></a>身口及缘起。<a id="a-MM"></a>释曰。<a id="a-MN"></a>缘起是何法。<a id="a-MO"></a>是法聚能生起身口业。<a id="a-MP"></a>此名缘起。<a id="a-MQ"></a>此中说偈。</p>
  <p id="aMR">慧人由善心　　若舍财于他</p>
  <p id="aMS">此刹那善阴　　说此名施业</p>
  <p id="aMT">偈曰。<a id="a-MU"></a>此大富为果。<a id="a-MV"></a>释曰。<a id="a-MW"></a>是施性福业类。<a id="a-MX"></a>能得大富乐果报。<a id="a-MY"></a>此施复何为。<a id="a-MZ"></a>偈曰。<a id="a-Ma"></a>为利自他二。<a id="a-Mb"></a>不为二故施。<a id="a-Mc"></a>释曰。<a id="a-Md"></a>此中若未离欲圣人。<a id="a-Me"></a>及未离欲凡夫。<a id="a-Mf"></a>于支提施物。<a id="a-Mg"></a>此施唯利益自身。<a id="a-Mh"></a>不为利他。<a id="a-Mi"></a>他由此无利益故若已离欲圣人。<a id="a-Mj"></a>以物施他众生。<a id="a-Mk"></a>除现报业。<a id="a-Ml"></a>此施但为利他。<a id="a-Mm"></a>他由此得利益故。<a id="a-Mn"></a>不为自身。<a id="a-Mo"></a>此业果报地。<a id="a-Mp"></a>永已过故。<a id="a-Mq"></a>若未离欲圣人。<a id="a-Mr"></a>及未离欲凡夫。<a id="a-Ms"></a>以物施他众生。<a id="a-Mt"></a>此施为二利。<a id="a-Mu"></a>谓自他。<a id="a-Mv"></a>若已离欲圣人。<a id="a-Mw"></a>于支提施物。<a id="a-Mx"></a>除现报业。<a id="a-My"></a>此业不为二利。<a id="a-Mz"></a>谓自他。<a id="a-N0"></a>此施唯为恭敬知恩故施。<a id="a-N1"></a>若约通义说。<a id="a-N2"></a>此施以大富乐为果报。<a id="a-N3"></a>偈曰。<a id="a-N4"></a>胜别由能施。<a id="a-N5"></a>施类由胜故。<a id="a-N6"></a>释曰。<a id="a-N7"></a>此中能施胜者。<a id="a-N8"></a>偈曰。<a id="a-N9"></a>由信等人胜。<a id="a-NA"></a>释曰。<a id="a-NB"></a>由信戒闻等德相应故为胜。<a id="a-NC"></a>此人所行施。<a id="a-ND"></a>由施主有胜德。<a id="a-NE"></a>于与果最胜。<a id="a-NF"></a>若施主有如此德。<a id="a-NG"></a>偈曰。<a id="a-NH"></a>以敬重等施。<a id="a-NI"></a>释曰。<a id="a-NJ"></a>若敬重心行施。<a id="a-NK"></a>自手行施。<a id="a-NL"></a>应时行施。<a id="a-NM"></a>不损恼行施。<a id="a-NN"></a>是故偈曰。<a id="a-NO"></a>得尊重大乐。<a id="a-NP"></a>应时及难夺。<a id="a-NQ"></a>释曰。<a id="a-NR"></a>若施主能行四德施。<a id="a-NS"></a>次第得四种可爱胜果。<a id="a-NT"></a>谓得他恭敬尊重。<a id="a-NU"></a>于大胜可爱尘起受用意乐。<a id="a-NV"></a>应受用时即得财物。<a id="a-NW"></a>不过受用时。<a id="a-NX"></a>所得财物不可侵夺。<a id="a-NY"></a>谓怨亲水火等。<a id="a-NZ"></a>说施主胜德义已。<a id="a-Na"></a>由施主有胜德故。<a id="a-Nb"></a>施有胜类。<a id="a-Nc"></a>复次所施物有胜德云何。<a id="a-Nd"></a>偈曰。<a id="a-Ne"></a>色等德物胜。<a id="a-Nf"></a>释曰。<a id="a-Ng"></a>若所施物色香味触等德随一相应。<a id="a-Nh"></a>此物由此德胜若施如此有德物此施何。<a id="a-Ni"></a>有次第应知。<a id="a-Nj"></a>偈曰。<a id="a-Nk"></a>妙色好名闻。<a id="a-Nl"></a>可爱相软滑。<a id="a-Nm"></a>随时乐触身。<a id="a-Nn"></a>释曰。<a id="a-No"></a>若施有色德物。<a id="a-Np"></a>得端正可爱色报。<a id="a-Nq"></a>若施有香德物。<a id="a-Nr"></a>得大好名闻。<a id="a-Ns"></a>如香于四方名闻遍覆。<a id="a-Nt"></a>若施有味德物。<a id="a-Nu"></a>得报如美味。<a id="a-Nv"></a>为一切世间所爱。<a id="a-Nw"></a>若施有触德物。<a id="a-Nx"></a>得柔软细滑身。<a id="a-Ny"></a>复得随时安乐触身。<a id="a-Nz"></a>譬如宝女身田。<a id="a-O0"></a>何德为胜。<a id="a-O1"></a>偈曰。<a id="a-O2"></a>由道苦恩德。<a id="a-O3"></a>施田有胜德。<a id="a-O4"></a>释曰。<a id="a-O5"></a>如世尊说。<a id="a-O6"></a>若施物于畜生。<a id="a-O7"></a>应受百倍果报。<a id="a-O8"></a>若施物于人道破戒众生。<a id="a-O9"></a>应受千倍果报。<a id="a-OA"></a>由苦差别。<a id="a-OB"></a>田有胜德者。<a id="a-OC"></a>如有摄福业类中说。<a id="a-OD"></a>一于病人行施。<a id="a-OE"></a>二于看治病人行施。<a id="a-OF"></a>三于寒时行施。<a id="a-OG"></a>说如此等施。<a id="a-OH"></a>复说。<a id="a-OI"></a>若与此有摄七种福业类相应。<a id="a-OJ"></a>有信善男子善女人。<a id="a-OK"></a>所得福德不可校量。<a id="a-OL"></a>由恩差别田有胜德者。<a id="a-OM"></a>如父母及余有恩人。<a id="a-ON"></a>譬如熊鹿本生经说。<a id="a-OO"></a>由德差别田有胜德者。<a id="a-OP"></a>如经言。<a id="a-OQ"></a>若施物于有戒人。<a id="a-OR"></a>应受百千倍果报。<a id="a-OS"></a>如此等。<a id="a-OT"></a>于一切施中。<a id="a-OU"></a>偈曰。<a id="a-OV"></a>脱人施脱胜。<a id="a-OW"></a>释曰。<a id="a-OX"></a>若离欲人。<a id="a-OY"></a>施物于离欲人。<a id="a-OZ"></a>此施于一切财施中。<a id="a-Oa"></a>佛世尊说最胜。<a id="a-Ob"></a>偈曰。<a id="a-Oc"></a>菩萨释曰菩萨所行施。<a id="a-Od"></a>此施是一切众生安乐利益事因故。<a id="a-Oe"></a>此施若非离欲人所行。<a id="a-Of"></a>及不于离欲人施。<a id="a-Og"></a>此施于一切施最胜。<a id="a-Oh"></a>除菩萨施。<a id="a-Oi"></a>是佛世尊所说八种施。<a id="a-Oj"></a>于中偈曰。<a id="a-Ok"></a>及第八。<a id="a-Ol"></a>释曰。<a id="a-Om"></a>最胜何者为八。<a id="a-On"></a>一已至施。<a id="a-Oo"></a>二怖畏施。<a id="a-Op"></a>三已施我施。<a id="a-Oq"></a>四当施我施。<a id="a-Or"></a>五昔已施施。<a id="a-Os"></a>谓父及先亡等。<a id="a-Ot"></a>六为得天道施。<a id="a-Ou"></a>七为得好名闻施。<a id="a-Ov"></a>八为庄严心施。<a id="a-Ow"></a>为心资粮施。<a id="a-Ox"></a>为应众理施。<a id="a-Oy"></a>为得最上品己利施。<a id="a-Oz"></a>已至施者。<a id="a-P0"></a>先旧师解。<a id="a-P1"></a>于已至及亲近人所行施。<a id="a-P2"></a>怖畏施者。<a id="a-P3"></a>此人见财物现前向灭坏。<a id="a-P4"></a>若施胜自灭坏。<a id="a-P5"></a>由此意故行施。<a id="a-P6"></a>所余易解故不分别。<a id="a-P7"></a>若施物于须陀洹向人。<a id="a-P8"></a>此施果报不可称量。<a id="a-P9"></a>若施物于须陀洹。<a id="a-PA"></a>百倍无量。<a id="a-PB"></a>如此广说。<a id="a-PC"></a>应知如经。<a id="a-PD"></a>复次偈曰。<a id="a-PE"></a>父母病说法。<a id="a-PF"></a>人后生菩萨。<a id="a-PG"></a>虽凡夫中施。<a id="a-PH"></a>果报无数量。<a id="a-PI"></a>释曰。<a id="a-PJ"></a>此五人若皆是凡夫。<a id="a-PK"></a>于彼行施。<a id="a-PL"></a>约果报无数无量。<a id="a-PM"></a>于中最后生菩萨说法人。<a id="a-PN"></a>于四种胜田中。<a id="a-PO"></a>安立在何田。<a id="a-PP"></a>入恩田摄。<a id="a-PQ"></a>何以故。<a id="a-PR"></a>此人是善知识。<a id="a-PS"></a>世间无明所闇。<a id="a-PT"></a>能施慧眼。<a id="a-PU"></a>能显示平等不平等。<a id="a-PV"></a>能生起无流法身。<a id="a-PW"></a>若略说此人能作佛所应作事。<a id="a-PX"></a>若人欲知诸业轻重相。<a id="a-PY"></a>略说应知。<a id="a-PZ"></a>有六种因。<a id="a-Pa"></a>偈曰。<a id="a-Pb"></a>后分田及依。<a id="a-Pc"></a>前分故意愿。<a id="a-Pd"></a>此下上品故。<a id="a-Pe"></a>故业有下上。<a id="a-Pf"></a>释曰。<a id="a-Pg"></a>后分者。<a id="a-Ph"></a>若作此业已。<a id="a-Pi"></a>复更数数随作。<a id="a-Pj"></a>田者是处行损行益。<a id="a-Pk"></a>依者谓业道。<a id="a-Pl"></a>前分者。<a id="a-Pm"></a>为得业道。<a id="a-Pn"></a>身口故意。<a id="a-Po"></a>若由此业道究竟。<a id="a-Pp"></a>故意者。<a id="a-Pq"></a>如此如此我应作。<a id="a-Pr"></a>如此如此我正作。<a id="a-Ps"></a>愿者谓求当来用。<a id="a-Pt"></a>有人由属后分故。<a id="a-Pu"></a>成重品业。<a id="a-Pv"></a>定安立果报故。<a id="a-Pw"></a>复有人由属田故业成重品于田由属依止。<a id="a-Px"></a>此业成重品不由。<a id="a-Py"></a>余因依止谓业道。<a id="a-Pz"></a>譬如父母及余众生。<a id="a-Q0"></a>由杀生依止重。<a id="a-Q1"></a>不由偷盗等重。<a id="a-Q2"></a>所余应知亦尔。<a id="a-Q3"></a>若人作业。<a id="a-Q4"></a>此六因一切皆是上品。<a id="a-Q5"></a>应知此业是最重品。<a id="a-Q6"></a>若人作业。<a id="a-Q7"></a>此六因一切皆是下品。<a id="a-Q8"></a>应知此业是最轻品。<a id="a-Q9"></a>经中说业有二种。<a id="a-QA"></a>一所作。<a id="a-QB"></a>二所长。<a id="a-QC"></a>云何业是所长。<a id="a-QD"></a>由五种因。<a id="a-QE"></a>偈曰。<a id="a-QF"></a>故意作圆满。<a id="a-QG"></a>无忧悔对治。<a id="a-QH"></a>由伴类果报说业所增长。<a id="a-QI"></a>释曰。<a id="a-QJ"></a>云何由故意作。<a id="a-QK"></a>此业故意所作。<a id="a-QL"></a>非无意为先非匆促所作。<a id="a-QM"></a>熟研寻简择然后方作。<a id="a-QN"></a>云何由圆满。<a id="a-QO"></a>有人由一邪行堕恶道。<a id="a-QP"></a>有人乃至由三。<a id="a-QQ"></a>有人由一业道堕恶道。<a id="a-QR"></a>乃至有人由十堕恶道。<a id="a-QS"></a>此中若人由此业量应堕恶道。<a id="a-QT"></a>此量未圆满。<a id="a-QU"></a>此业但是所作未是所长。<a id="a-QV"></a>若已圆满方是所长。<a id="a-QW"></a>云何由无忧悔对治。<a id="a-QX"></a>若人作业于中无忧悔心。<a id="a-QY"></a>不受善行为对治。<a id="a-QZ"></a>云何由伴类。<a id="a-Qa"></a>惑作恶以恶为伴类。<a id="a-Qb"></a>云何由果报。<a id="a-Qc"></a>此业已定能与果报。<a id="a-Qd"></a>善业亦应如此思。<a id="a-Qe"></a>若异此相所作业。<a id="a-Qf"></a>但作非长。<a id="a-Qg"></a>前已说。<a id="a-Qh"></a>未离欲人。<a id="a-Qi"></a>于支提施物。<a id="a-Qj"></a>此施但为自利不为利他。<a id="a-Qk"></a>此中若无能受用施物。<a id="a-Ql"></a>云何此业成福。<a id="a-Qm"></a>福业有二种。<a id="a-Qn"></a>一弃舍为类。<a id="a-Qo"></a>若由舍物此福业生。<a id="a-Qp"></a>二受用为类。<a id="a-Qq"></a>若由受用所施物此福业生。<a id="a-Qr"></a>此中偈曰。<a id="a-Qs"></a>支提舍类福。<a id="a-Qt"></a>释曰。<a id="a-Qu"></a>于中无受用类福。<a id="a-Qv"></a>彼若不受云何有福。<a id="a-Qw"></a>何因为证。<a id="a-Qx"></a>若有能受必有福。<a id="a-Qy"></a>若无能受则无福。<a id="a-Qz"></a>随一无利益故。<a id="a-R0"></a>此因不成证。<a id="a-R1"></a>何以故。<a id="a-R2"></a>若福由利他故。<a id="a-R3"></a>成修慈等无量及正见应无福。<a id="a-R4"></a>是故应许此义。<a id="a-R5"></a>于支提福唯舍为类。<a id="a-R6"></a>偈曰。<a id="a-R7"></a>如慈虽不受。<a id="a-R8"></a>释曰。<a id="a-R9"></a>譬如于慈悲等观中。<a id="a-RA"></a>虽无能受及利益他事。<a id="a-RB"></a>有无量福生。<a id="a-RC"></a>从自心起。<a id="a-RD"></a>如此若有德人已灭。<a id="a-RE"></a>敬事心所作。<a id="a-RF"></a>从自心起福。<a id="a-RG"></a>若尔施恭敬等业。<a id="a-RH"></a>应成无果。<a id="a-RI"></a>是义不然。<a id="a-RJ"></a>何以故。<a id="a-RK"></a>业生缘敬事心最胜故。<a id="a-RL"></a>譬如有人欲杀怨家。<a id="a-RM"></a>怨家先已死。<a id="a-RN"></a>此人犹想怨家起故意。<a id="a-RO"></a>造身口业生多非福。<a id="a-RP"></a>不但由欲杀意。<a id="a-RQ"></a>如此大师已去世。<a id="a-RR"></a>若人由敬事心起恭敬施等事。<a id="a-RS"></a>最生多福。<a id="a-RT"></a>不但由敬事心。<a id="a-RU"></a>若于善田行施。<a id="a-RV"></a>及起恭敬等业种子。<a id="a-RW"></a>得可爱报。<a id="a-RX"></a>若于恶田应得不可爱报。<a id="a-RY"></a>偈曰。<a id="a-RZ"></a>恶田有好果。<a id="a-Ra"></a>果种不倒故。<a id="a-Rb"></a>释曰。<a id="a-Rc"></a>于恶田见果。<a id="a-Rd"></a>从种子无倒。<a id="a-Re"></a>谓从蒲桃种子。<a id="a-Rf"></a>唯蒲桃子生。<a id="a-Rg"></a>其味甘美。<a id="a-Rh"></a>从维婆种子。<a id="a-Ri"></a>唯维婆子生。<a id="a-Rj"></a>其味莶苦。<a id="a-Rk"></a>如此于恶田由安乐利益他意。<a id="a-Rl"></a>所生施业种子。<a id="a-Rm"></a>唯可爱果报生。<a id="a-Rn"></a>非不可爱。<a id="a-Ro"></a>恶行亦尔。<a id="a-Rp"></a>由田过失此种子或少果或无果。<a id="a-Rq"></a>说施性福业类及有立破已。<a id="a-Rr"></a>戒性今当说。<a id="a-Rs"></a>偈曰。<a id="a-Rt"></a>邪戒谓恶色。<a id="a-Ru"></a>正戒离此二。<a id="a-Rv"></a>释曰。<a id="a-Rw"></a>恶性色。<a id="a-Rx"></a>谓身口业说名恶戒。<a id="a-Ry"></a>远离此业说名善戒。<a id="a-Rz"></a>此远离戒有二种。<a id="a-S0"></a>有教身口业。<a id="a-S1"></a>能远离恶说名有教戒。<a id="a-S2"></a>但是远离性类说名无教戒。<a id="a-S3"></a>不但远离恶戒名善戒。<a id="a-S4"></a>何者偈曰。<a id="a-S5"></a>及是佛遮制。<a id="a-S6"></a>释曰。<a id="a-S7"></a>此业虽非自性恶戒。<a id="a-S8"></a>为守人及正法故。<a id="a-S9"></a>佛世尊立遮制戒。<a id="a-SA"></a>如非时食等远离所遮制名善戒。<a id="a-SB"></a>此戒有二种。<a id="a-SC"></a>谓有教无教。<a id="a-SD"></a>若人受此戒。<a id="a-SE"></a>由犯事故得破戒罪。<a id="a-SF"></a>若由略义戒性已说。<a id="a-SG"></a>偈曰。<a id="a-SH"></a>此清净四德。<a id="a-SI"></a>释曰。<a id="a-SJ"></a>若具四德名清净戒。<a id="a-SK"></a>若翻四德名染污戒。<a id="a-SL"></a>云何具四德。<a id="a-SM"></a>偈曰。<a id="a-SN"></a>非邪戒因污。<a id="a-SO"></a>依对治寂灭。<a id="a-SP"></a>释曰。<a id="a-SQ"></a>非邪戒所污者。<a id="a-SR"></a>如前所说。<a id="a-SS"></a>破戒相随一所不毁犯。<a id="a-ST"></a>贪等诸烦恼及利等染污。<a id="a-SU"></a>皆所不触。<a id="a-SV"></a>此戒依止。<a id="a-SW"></a>破戒对治。<a id="a-SX"></a>谓依念处等故。<a id="a-SY"></a>此戒依止寂灭起。<a id="a-SZ"></a>不依止善道生胜类起。<a id="a-Sa"></a>为得涅槃所回向故。<a id="a-Sb"></a>有余师说。<a id="a-Sc"></a>由五因故得清净。<a id="a-Sd"></a>一由根本业道清净。<a id="a-Se"></a>二由前分清净。<a id="a-Sf"></a>三非邪觉观所侵触。<a id="a-Sg"></a>四四念处所摄持。<a id="a-Sh"></a>五于涅槃所回向。<a id="a-Si"></a>有余师说。<a id="a-Sj"></a>戒有四种。<a id="a-Sk"></a>一怖畏戒。<a id="a-Sl"></a>由无资粮忧恼重罚恶道怖畏所得。<a id="a-Sm"></a>二望得戒。<a id="a-Sn"></a>谓生死乐具及他恭敬利养好名贪欲所得。<a id="a-So"></a>三顺觉分戒。<a id="a-Sp"></a>谓能引解脱。<a id="a-Sq"></a>有正见人。<a id="a-Sr"></a>厌患生死。<a id="a-Ss"></a>求出离所得。<a id="a-St"></a>四无流戒。<a id="a-Su"></a>能对治诸惑。<a id="a-Sv"></a>是无垢清净。<a id="a-Sw"></a>说戒性已。<a id="a-Sx"></a>修性福业类今当说。<a id="a-Sy"></a>偈曰。<a id="a-Sz"></a>寂静地善业修。<a id="a-T0"></a>释曰。<a id="a-T1"></a>寂静者何法。<a id="a-T2"></a>业与定地自性法俱起。<a id="a-T3"></a>云何说此法名修。<a id="a-T4"></a>偈曰。<a id="a-T5"></a>能薰心故。<a id="a-T6"></a>释曰。<a id="a-T7"></a>云何薰习。<a id="a-T8"></a>此寂静地善业最极能薰习心。<a id="a-T9"></a>能令心与德成一性故。<a id="a-TA"></a>及相续亦尔。<a id="a-TB"></a>譬如以花熏麻。<a id="a-TC"></a>前已说。<a id="a-TD"></a>此施以大富乐为果报。<a id="a-TE"></a>戒修云何。<a id="a-TF"></a>偈曰。<a id="a-TG"></a>由胜戒感天。<a id="a-TH"></a>修感相离果。<a id="a-TI"></a>释曰。<a id="a-TJ"></a>施亦能感天道。<a id="a-TK"></a>戒由胜能能感天道。<a id="a-TL"></a>亦能感相离果等。<a id="a-TM"></a>修由胜能能感相离果。<a id="a-TN"></a>亦能感天道等。<a id="a-TO"></a>经中说。<a id="a-TP"></a>有四人能生梵福业。<a id="a-TQ"></a>何法名梵福。<a id="a-TR"></a>毗婆沙师说。<a id="a-TS"></a>为校量能感相报业故。<a id="a-TT"></a>说梵福业。<a id="a-TU"></a>随一业菩萨所修。<a id="a-TV"></a>能令得诸相中一相。<a id="a-TW"></a>此业量说名梵福。<a id="a-TX"></a>先旧诸师说。<a id="a-TY"></a>偈曰。<a id="a-TZ"></a>四业名梵福。<a id="a-Ta"></a>劫生天乐故。<a id="a-Tb"></a>释曰。<a id="a-Tc"></a>随福业量。<a id="a-Td"></a>能感一劫天道生及乐报。<a id="a-Te"></a>此业名梵福。<a id="a-Tf"></a>说此业有四种。<a id="a-Tg"></a>何者为四。<a id="a-Th"></a>一若此地处。<a id="a-Ti"></a>未经建立如来支提。<a id="a-Tj"></a>于中造立如来薮斗波。<a id="a-Tk"></a>二若此地处。<a id="a-Tl"></a>未经建立僧伽蓝。<a id="a-Tm"></a>于中造立僧伽蓝。<a id="a-Tn"></a>三世尊弟子众已破。<a id="a-To"></a>能更引摄令和合。<a id="a-Tp"></a>四于十方众生。<a id="a-Tq"></a>修四无量心观。<a id="a-Tr"></a>此四种人。<a id="a-Ts"></a>如梵先行寿量。<a id="a-Tt"></a>于天道中生。<a id="a-Tu"></a>受喜乐报。<a id="a-Tv"></a>梵先行天寿量一劫故。<a id="a-Tw"></a>佛说此人业同彼福业。<a id="a-Tx"></a>于别部中彼师说此偈。</p>
  <p id="aTy">有信正见人　　若修十胜行</p>
  <p id="aTz">即生梵福业　　劫生天乐故</p>
  <p id="aU0">说财施已。<a id="a-U1"></a>法施今当说。<a id="a-U2"></a>偈曰。<a id="a-U3"></a>法施如实理。<a id="a-U4"></a>无染说经等。<a id="a-U5"></a>释曰。<a id="a-U6"></a>修多罗等十二部正教如实道理。<a id="a-U7"></a>无染污心显释文义。<a id="a-U8"></a>是名法施。<a id="a-U9"></a>是故此人自作最广大。<a id="a-UA"></a>自福减失及损他福。<a id="a-UB"></a>若人颠倒说法。<a id="a-UC"></a>或有染污心。<a id="a-UD"></a>为求利养恭敬名闻故说法。<a id="a-UE"></a>此人亦尔。<a id="a-UF"></a>说福业类差别已。<a id="a-UG"></a>复有三种业类差别。<a id="a-UH"></a>偈曰。<a id="a-UI"></a>福解脱决择。<a id="a-UJ"></a>能感善有三。<a id="a-UK"></a>释曰。<a id="a-UL"></a>复有别三种业类差别。<a id="a-UM"></a>一福德分能。<a id="a-UN"></a>若此业能感人天可爱报。<a id="a-UO"></a>二解脱分能。<a id="a-UP"></a>若业已起。<a id="a-UQ"></a>此人后时必定以涅槃为法。<a id="a-UR"></a>若人听闻生死过失诸法无我涅槃功德。<a id="a-US"></a>诸佛恩德相应正说。<a id="a-UT"></a>毛竖泪落悲赞等事起。<a id="a-UU"></a>此人昔已有解脱分能善根。<a id="a-UV"></a>应如此决。<a id="a-UW"></a>譬如于夏月由见芽生知地坎坼中先有种子。<a id="a-UX"></a>三决择分能。<a id="a-UY"></a>于暖等位有四种。<a id="a-UZ"></a>后当说。<a id="a-Ua"></a>是世间所说。<a id="a-Ub"></a>谓字印算量文章数。<a id="a-Uc"></a>此五体相云何。<a id="a-Ud"></a>偈曰。<a id="a-Ue"></a>如理所成业。<a id="a-Uf"></a>共缘起有三。<a id="a-Ug"></a>字印及算量。<a id="a-Uh"></a>文章数次第。<a id="a-Ui"></a>释曰。<a id="a-Uj"></a>如理所成者。<a id="a-Uk"></a>正方便所生。<a id="a-Ul"></a>有三者。<a id="a-Um"></a>谓身口意业。<a id="a-Un"></a>此中字印。<a id="a-Uo"></a>若胜方便所作属身业。<a id="a-Up"></a>此共缘起。<a id="a-Uq"></a>算量文章若胜方便所作属口业。<a id="a-Ur"></a>亦共缘起。<a id="a-Us"></a>此四五阴为性。<a id="a-Ut"></a>数若胜方便所作属意业。<a id="a-Uu"></a>亦共缘起。<a id="a-Uv"></a>四阴为性。<a id="a-Uw"></a>此数即是心思。<a id="a-Ux"></a>诸法众名今当说。<a id="a-Uy"></a>偈曰。<a id="a-Uz"></a>有诃覆下性。<a id="a-V0"></a>染污。<a id="a-V1"></a>释曰。<a id="a-V2"></a>若法有染污。<a id="a-V3"></a>有时说名有诃。<a id="a-V4"></a>或说为有覆。<a id="a-V5"></a>或说为下劣性。<a id="a-V6"></a>偈曰。<a id="a-V7"></a>善无。<a id="a-V8"></a>流美妙。<a id="a-V9"></a>释曰。<a id="a-VA"></a>若善无流说名美妙。<a id="a-VB"></a>异下性及美妙法。<a id="a-VC"></a>应知此名中。<a id="a-VD"></a>偈曰。<a id="a-VE"></a>有为善。<a id="a-VF"></a>应事。<a id="a-VG"></a>释曰。<a id="a-VH"></a>若善有为说此名应事。<a id="a-VI"></a>所余不应事此义自成。<a id="a-VJ"></a>云何无为不应事。<a id="a-VK"></a>不可数习增长故。<a id="a-VL"></a>又无果故。<a id="a-VM"></a>一切事皆为得果。<a id="a-VN"></a>一切余法皆有上。<a id="a-VO"></a>何法独无上。<a id="a-VP"></a>偈曰。<a id="a-VQ"></a>脱无上。<a id="a-VR"></a>释曰。<a id="a-VS"></a>涅槃是出离一切生死法。<a id="a-VT"></a>故名解脱。<a id="a-VU"></a>此法于一切法无等。<a id="a-VV"></a>何以故。<a id="a-VW"></a>善真实常住故。<a id="a-VX"></a>尚无法等涅槃。<a id="a-VY"></a>何况有上。</p>
 </body>
</html>