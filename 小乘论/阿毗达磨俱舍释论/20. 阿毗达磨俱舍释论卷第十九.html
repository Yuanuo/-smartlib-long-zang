<!doctype html>
<html id="z3IBVzN18v" data-ver="1282">
 <head>
  <meta charset="utf-8">
  <meta author="婆薮盘豆">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">阿毗达磨俱舍释论卷第十九</h1>
  <h2 id="a2">释分别慧品第七之一</h2>
  <p id="a3">已说诸忍及诸智已。<a id="a-4"></a>说正见及正智。<a id="a-5"></a>诸忍为非智。<a id="a-6"></a>正智为非正见耶。<a id="a-7"></a>偈曰。<a id="a-8"></a>无垢忍非智。<a id="a-9"></a>释曰。<a id="a-A"></a>是前所说八种无流忍非智。<a id="a-B"></a>是所应灭随眠疑惑未灭故。<a id="a-C"></a>可说彼名见。<a id="a-D"></a>决度寻觅为体性故。<a id="a-E"></a>如忍但是见性非智如此。<a id="a-F"></a>偈曰。<a id="a-G"></a>尽无生非见。<a id="a-H"></a>释曰。<a id="a-I"></a>尽智无生智非见。<a id="a-J"></a>非决度寻觅为性故。<a id="a-K"></a>偈曰。<a id="a-L"></a>异彼圣智二。<a id="a-M"></a>释曰。<a id="a-N"></a>异于忍及尽智无生智。<a id="a-O"></a>所余无流般若。<a id="a-P"></a>亦见亦智。<a id="a-Q"></a>偈曰。<a id="a-R"></a>余智。<a id="a-S"></a>释曰。<a id="a-T"></a>世间般若一切皆是智。<a id="a-U"></a>偈曰。<a id="a-V"></a>见有六。<a id="a-W"></a>释曰。<a id="a-X"></a>五见及世间正见。<a id="a-Y"></a>此六种世间般若。<a id="a-Z"></a>名见亦智。<a id="a-a"></a>所余非见但智。<a id="a-b"></a>由几量能摄一切智。<a id="a-c"></a>由十智。<a id="a-d"></a>若略摄十智。<a id="a-e"></a>唯有二智。<a id="a-f"></a>偈曰。<a id="a-g"></a>有流无流智。<a id="a-h"></a>释曰。<a id="a-i"></a>一切智不出二性。<a id="a-j"></a>谓世智出世智。<a id="a-k"></a>此二中偈曰。<a id="a-l"></a>第一名俗智。<a id="a-m"></a>释曰。<a id="a-n"></a>有流智说名世俗智。<a id="a-o"></a>何以故。<a id="a-p"></a>此智由多缘瓶衣男女等俗类为境故。<a id="a-q"></a>偈曰。<a id="a-r"></a>无流智有二。<a id="a-s"></a>法智及类智。<a id="a-t"></a>释曰。<a id="a-u"></a>无流分为二智。<a id="a-v"></a>谓法智类智。<a id="a-w"></a>以此二智合前成三智。<a id="a-x"></a>谓世俗智法智类智。<a id="a-y"></a>此中偈曰。<a id="a-z"></a>俗智一切境。<a id="a-10"></a>释曰。<a id="a-11"></a>一切有为无为法。<a id="a-12"></a>皆是俗智境。<a id="a-13"></a>偈曰。<a id="a-14"></a>欲苦等为境。<a id="a-15"></a>法智。<a id="a-16"></a>释曰。<a id="a-17"></a>法智者。<a id="a-18"></a>于欲界中以苦苦集苦灭苦灭对治为境。<a id="a-19"></a>偈曰。<a id="a-1A"></a>若类智。<a id="a-1B"></a>上苦等为境。<a id="a-1C"></a>释曰。<a id="a-1D"></a>类智者。<a id="a-1E"></a>于色无色界中以苦苦集苦灭苦灭对治为境。<a id="a-1F"></a>偈曰。<a id="a-1G"></a>此二由谛异。<a id="a-1H"></a>成四。<a id="a-1I"></a>释曰。<a id="a-1J"></a>法智类智。<a id="a-1K"></a>由谛有差别故成四智。<a id="a-1L"></a>谓苦智集灭道智。<a id="a-1M"></a>由缘四谛起故。<a id="a-1N"></a>偈曰。<a id="a-1O"></a>四更二。<a id="a-1P"></a>名尽无生智。<a id="a-1Q"></a>释曰。<a id="a-1R"></a>法智类智。<a id="a-1S"></a>由境已成四种。<a id="a-1T"></a>于中若非无学正见为性。<a id="a-1U"></a>名尽智无生智。<a id="a-1V"></a>偈曰。<a id="a-1W"></a>此智复初生。<a id="a-1X"></a>苦集类智性。<a id="a-1Y"></a>释曰。<a id="a-1Z"></a>此二智若初生。<a id="a-1a"></a>名尽智无生智。<a id="a-1b"></a>以苦集类智为性。<a id="a-1c"></a>由苦集各四行相。<a id="a-1d"></a>缘有顶阴为境界故。<a id="a-1e"></a>金刚譬三摩提。<a id="a-1f"></a>与此二所缘境同不。<a id="a-1g"></a>若金刚譬三摩提缘苦集为境则与二智同境。<a id="a-1h"></a>若缘灭道为境则与二智不同。<a id="a-1i"></a>偈曰。<a id="a-1j"></a>从四他心智。<a id="a-1k"></a>释曰。<a id="a-1l"></a>他心智从四智成。<a id="a-1m"></a>谓法类道世俗智。<a id="a-1n"></a>此他心智。<a id="a-1o"></a>更须决判。<a id="a-1p"></a>偈曰。<a id="a-1q"></a>过地根人上。<a id="a-1r"></a>释曰。<a id="a-1s"></a>若过地心。<a id="a-1t"></a>下地不能知上。<a id="a-1u"></a>谓下地定心不能知上地定心。<a id="a-1v"></a>若过根软根不能知上。<a id="a-1w"></a>谓信乐得人。<a id="a-1x"></a>及时解脱人道。<a id="a-1y"></a>不能知见至得人及非时解脱人道。<a id="a-1z"></a>若过人下人不能知上人心。<a id="a-20"></a>谓阿那含阿罗汉声闻独觉佛道。<a id="a-21"></a>下不能知上。<a id="a-22"></a>偈曰。<a id="a-23"></a>灭未生不知。<a id="a-24"></a>释曰。<a id="a-25"></a>若过去未来他心。<a id="a-26"></a>他心智则不能知。<a id="a-27"></a>以现在他心为境界故。<a id="a-28"></a>复有何非所知。<a id="a-29"></a>偈曰。<a id="a-2A"></a>法类互不知。<a id="a-2B"></a>释曰。<a id="a-2C"></a>法智种性他心智。<a id="a-2D"></a>不能知类智种性他心。<a id="a-2E"></a>类智种性他心智。<a id="a-2F"></a>不能知法智种性他心。<a id="a-2G"></a>何以故。<a id="a-2H"></a>此二心以欲界上界对治为境界故。<a id="a-2I"></a>于见位中无他心智通。<a id="a-2J"></a>以时促故。<a id="a-2K"></a>见位得为他心智境。<a id="a-2L"></a>此中若人由他心智。<a id="a-2M"></a>欲知见道心。<a id="a-2N"></a>先作加行已。<a id="a-2O"></a>偈曰。<a id="a-2P"></a>见位初二念。<a id="a-2Q"></a>声闻犀喻二。<a id="a-2R"></a>佛自然具知。<a id="a-2S"></a>释曰。<a id="a-2T"></a>若声闻修他心智。<a id="a-2U"></a>欲知见道中他心。<a id="a-2V"></a>得知前二刹那心。<a id="a-2W"></a>谓法智忍法智。<a id="a-2X"></a>知类智种性境。<a id="a-2Y"></a>别加行所成故。<a id="a-2Z"></a>是时于中修彼他心智方便。<a id="a-2a"></a>此修观人。<a id="a-2b"></a>已度至第十六心。<a id="a-2c"></a>于中间不能得知。<a id="a-2d"></a>若犀角喻独觉。<a id="a-2e"></a>欲知见道中他心。<a id="a-2f"></a>得知三刹那心。<a id="a-2g"></a>谓前二心及第八集类智心。<a id="a-2h"></a>由加行软故。<a id="a-2i"></a>余师说。<a id="a-2j"></a>知第一二第十五心。<a id="a-2k"></a>佛世尊一切见道刹那心。<a id="a-2l"></a>不由加行心知。<a id="a-2m"></a>但以自性心知。<a id="a-2n"></a>复次尽智无生智。<a id="a-2o"></a>此二有何差别。<a id="a-2p"></a>偈曰。<a id="a-2q"></a>尽智于四谛。<a id="a-2r"></a>已知等决知。<a id="a-2s"></a>不更应知等。<a id="a-2t"></a>说名无生智。<a id="a-2u"></a>释曰。<a id="a-2v"></a>阿毗达磨藏云。<a id="a-2w"></a>何者尽智。<a id="a-2x"></a>苦谛我已知厌。<a id="a-2y"></a>集谛我已断除。<a id="a-2z"></a>灭谛我已证得。<a id="a-30"></a>道谛我已修习。<a id="a-31"></a>以此义。<a id="a-32"></a>是知见明觉慧解先正对观。<a id="a-33"></a>是名尽智。<a id="a-34"></a>何者无生智。<a id="a-35"></a>苦谛我已知厌。<a id="a-36"></a>不更知厌。<a id="a-37"></a>乃至道谛我已修习。<a id="a-38"></a>不更修习。<a id="a-39"></a>以此义。<a id="a-3A"></a>是知乃至正对观。<a id="a-3B"></a>是名无生智。<a id="a-3C"></a>云何由无流智得知如此。<a id="a-3D"></a>由无流智后智出。<a id="a-3E"></a>观已得知如此。<a id="a-3F"></a>由后智有差别故。<a id="a-3G"></a>立尽无生智有差别。<a id="a-3H"></a>罽宾国阿毗达磨师说如此。<a id="a-3I"></a>有余师说。<a id="a-3J"></a>由无流智得知此义。<a id="a-3K"></a>说尽无生智为见者。<a id="a-3L"></a>为以一切名释此义故。<a id="a-3M"></a>复次由证智为性故名见。<a id="a-3N"></a>是故阿毗达磨藏中说。<a id="a-3O"></a>若法是智即此法是见。<a id="a-3P"></a>复次为显今所说见异前所说见。<a id="a-3Q"></a>如此名十智。<a id="a-3R"></a>谓法智类智世俗智他心智苦智集智灭智道智尽智无生智。<a id="a-3S"></a>此中世俗智。<a id="a-3T"></a>是一智一智分。<a id="a-3U"></a>法智是一智七智分。<a id="a-3V"></a>类智亦尔。<a id="a-3W"></a>苦智是一智四智分。<a id="a-3X"></a>集智灭智亦尔。<a id="a-3Y"></a>道智是一智是五智分。<a id="a-3Z"></a>他心智是一智四智分。<a id="a-3a"></a>尽智是一智六智分。<a id="a-3b"></a>无生智亦尔。<a id="a-3c"></a>云何智唯三。<a id="a-3d"></a>安立为十。<a id="a-3e"></a>偈曰。<a id="a-3f"></a>由自性对治。<a id="a-3g"></a>行相行相境。<a id="a-3h"></a>加行作事办。<a id="a-3i"></a>因圆故说十。<a id="a-3j"></a>释曰。<a id="a-3k"></a>彼说由七种因缘。<a id="a-3l"></a>安立智成十。<a id="a-3m"></a>一由自性故安立世俗智。<a id="a-3n"></a>非能知真实义故。<a id="a-3o"></a>二由对治故安立法类二智。<a id="a-3p"></a>由能对治欲界上界故。<a id="a-3q"></a>三由所缘相异故安立苦集二智。<a id="a-3r"></a>不由境界体异故。<a id="a-3s"></a>四由所缘相及境界体异故安立灭道二智。<a id="a-3t"></a>五由加行异故安立他心智。<a id="a-3u"></a>何以故。<a id="a-3v"></a>由此智他心法非所知故。<a id="a-3w"></a>唯欲知他心故。<a id="a-3x"></a>修加行人。<a id="a-3y"></a>得他心智。<a id="a-3z"></a>六由作事已办故安立尽智。<a id="a-40"></a>由事已办人相续初生故。<a id="a-41"></a>七由因缘圆满故安立无生智。<a id="a-42"></a>以一切无流法为因故。<a id="a-43"></a>是一切三界具对治故。<a id="a-44"></a>于前已说。<a id="a-45"></a>法智唯能对治欲界。<a id="a-46"></a>复次偈曰。<a id="a-47"></a>法智于灭谛。<a id="a-48"></a>及道谛修道。<a id="a-49"></a>是三界对治。<a id="a-4A"></a>释曰。<a id="a-4B"></a>灭道二法智。<a id="a-4C"></a>若修道所摄。<a id="a-4D"></a>能对治三界。<a id="a-4E"></a>偈曰。<a id="a-4F"></a>类智非欲治。<a id="a-4G"></a>释曰。<a id="a-4H"></a>类智一向不能对治欲界。<a id="a-4I"></a>此智异二故。<a id="a-4J"></a>说具对治。<a id="a-4K"></a>此十种智中。<a id="a-4L"></a>几智有行相。<a id="a-4M"></a>复有几行相。<a id="a-4N"></a>偈曰。<a id="a-4O"></a>法智及类智。<a id="a-4P"></a>有十六行相。<a id="a-4Q"></a>释曰。<a id="a-4R"></a>此二智一一皆具十六行相。<a id="a-4S"></a>此行相后当说。<a id="a-4T"></a>偈曰。<a id="a-4U"></a>俗智如不如。<a id="a-4V"></a>释曰。<a id="a-4W"></a>世俗智有十六行相。<a id="a-4X"></a>有别相能缘一切法通相别相等故。<a id="a-4Y"></a>偈曰。<a id="a-4Z"></a>由自谛相四。<a id="a-4a"></a>释曰。<a id="a-4b"></a>苦集灭道智。<a id="a-4c"></a>由缘自谛行相起故。<a id="a-4d"></a>一一有四行相。<a id="a-4e"></a>偈曰。<a id="a-4f"></a>他心智亦尔。<a id="a-4g"></a>无垢。<a id="a-4h"></a>释曰。<a id="a-4i"></a>无流他心智。<a id="a-4j"></a>亦如此由缘自谛行相故。<a id="a-4k"></a>亦成四行相。<a id="a-4l"></a>唯道智故。<a id="a-4m"></a>偈曰。<a id="a-4n"></a>复有垢。<a id="a-4o"></a>如应知自相。<a id="a-4p"></a>释曰。<a id="a-4q"></a>若有流他心智。<a id="a-4r"></a>是自所应知心及心法如。<a id="a-4s"></a>如彼相思想亦尔。<a id="a-4t"></a>能取别相为境故。<a id="a-4u"></a>此二种偈曰。<a id="a-4v"></a>缘一物为境。<a id="a-4w"></a>释曰。<a id="a-4x"></a>是时若缘心为境。<a id="a-4y"></a>不能缘心法为境。<a id="a-4z"></a>若缘受不能缘想。<a id="a-50"></a>如此等。<a id="a-51"></a>若尔云何佛世尊说。<a id="a-52"></a>若心有欲如实能知。<a id="a-53"></a>此心有欲。<a id="a-54"></a>如此等心及心法。<a id="a-55"></a>不得一时取。<a id="a-56"></a>譬如衣及衣垢非俱时取故。<a id="a-57"></a>有欲心者。<a id="a-58"></a>有欲有二种。<a id="a-59"></a>一相杂有欲。<a id="a-5A"></a>二相应有欲。<a id="a-5B"></a>此中若心与欲相杂。<a id="a-5C"></a>由二义有欲。<a id="a-5D"></a>若异此有流心由相应义。<a id="a-5E"></a>是故有欲。<a id="a-5F"></a>此经中所说有欲。<a id="a-5G"></a>是相应有欲。<a id="a-5H"></a>若欲对治说名无欲。<a id="a-5I"></a>余师说如此。<a id="a-5J"></a>何以故。<a id="a-5K"></a>若与欲相应说名无欲。<a id="a-5L"></a>何有与别惑相杂亦应成无欲。<a id="a-5M"></a>是义不然。<a id="a-5N"></a>何以故。<a id="a-5O"></a>此心非欲对治故。<a id="a-5P"></a>若无染污心。<a id="a-5Q"></a>非有欲非无欲。<a id="a-5R"></a>不应成无欲如此等。<a id="a-5S"></a>是故与欲相应心。<a id="a-5T"></a>此中说名有欲。<a id="a-5U"></a>乃至有痴无痴等。<a id="a-5V"></a>应知亦尔。<a id="a-5W"></a>略心者是善心。<a id="a-5X"></a>由境界少故。<a id="a-5Y"></a>散心者是染污心。<a id="a-5Z"></a>与散乱相应故。<a id="a-5a"></a>复次略心者与睡眠相应。<a id="a-5b"></a>散心者所余有染污心。<a id="a-5c"></a>西国诸师说如此。<a id="a-5d"></a>毗婆沙师不许作此说。<a id="a-5e"></a>彼说。<a id="a-5f"></a>此一心亦略亦散。<a id="a-5g"></a>染污睡眠相应故。<a id="a-5h"></a>若尔则与阿毗达磨藏相违。<a id="a-5i"></a>彼藏云。<a id="a-5j"></a>若如实知略心。<a id="a-5k"></a>此智成四智。<a id="a-5l"></a>谓法智类智世俗智道智。<a id="a-5m"></a>下劣心者。<a id="a-5n"></a>是染污心。<a id="a-5o"></a>与懒惰相应故。<a id="a-5p"></a>上胜心者。<a id="a-5q"></a>是善心。<a id="a-5r"></a>与精进相应故。<a id="a-5s"></a>小行心者。<a id="a-5t"></a>是染污心。<a id="a-5u"></a>或善小净品所治故。<a id="a-5v"></a>大行心者。<a id="a-5w"></a>翻于前心。<a id="a-5x"></a>由根价伴类随从力少多故。<a id="a-5y"></a>何以故。<a id="a-5z"></a>若有染污心则与二根相应。<a id="a-60"></a>若善心则与三善根相应。<a id="a-61"></a>若染污心则少价。<a id="a-62"></a>不由功用所成故。<a id="a-63"></a>若善心则大价。<a id="a-64"></a>由多功用所成故。<a id="a-65"></a>若染污心。<a id="a-66"></a>无未来同类修故。<a id="a-67"></a>无多伴类若善心有过去未来同类修故。<a id="a-68"></a>有多伴类。<a id="a-69"></a>若染污心则少随从。<a id="a-6A"></a>三阴所随从故。<a id="a-6B"></a>若善心则多随从。<a id="a-6C"></a>四阴所随从故。<a id="a-6D"></a>染污心力少。<a id="a-6E"></a>彼所断善根更相续故。<a id="a-6F"></a>善心力多。<a id="a-6G"></a>由一刹那苦法智忍生。<a id="a-6H"></a>能杀害十惑永不生故。<a id="a-6I"></a>是故有染污心说名小。<a id="a-6J"></a>善心说名大。<a id="a-6K"></a>动心者是染污心。<a id="a-6L"></a>与掉起相应故。<a id="a-6M"></a>不动心者是善心。<a id="a-6N"></a>能对治彼故。<a id="a-6O"></a>非寂静心寂静心亦尔。<a id="a-6P"></a>非定心者。<a id="a-6Q"></a>是染污心。<a id="a-6R"></a>与散乱相应故。<a id="a-6S"></a>定心者是善心。<a id="a-6T"></a>能对治彼故。<a id="a-6U"></a>非修心者是染污心。<a id="a-6V"></a>非生修及事修所修故。<a id="a-6W"></a>修心者是善心。<a id="a-6X"></a>生事二修所修故。<a id="a-6Y"></a>非解脱心者是染污心。<a id="a-6Z"></a>由非自性解脱相续解脱所解脱故。<a id="a-6a"></a>解脱心者是善心。<a id="a-6b"></a>由二解脱所解脱故。<a id="a-6c"></a>毗婆沙师说如此。<a id="a-6d"></a>若作此解则不随顺经。<a id="a-6e"></a>亦不能释如此文句差别义。<a id="a-6f"></a>云何不随顺经。<a id="a-6g"></a>如经言。<a id="a-6h"></a>云何心于内成略。<a id="a-6i"></a>若心与羸弱睡眠相应。<a id="a-6j"></a>或于内摄持相应。<a id="a-6k"></a>不与毗钵舍那相应。<a id="a-6l"></a>云何心于外成散。<a id="a-6m"></a>若心于五欲尘倒乱驰动故。<a id="a-6n"></a>于前不已说耶。<a id="a-6o"></a>此心亦略亦散。<a id="a-6p"></a>已说不应理。<a id="a-6q"></a>说睡眠相应染污心不立为散故。<a id="a-6r"></a>于前不已说耶。<a id="a-6s"></a>与阿毗达磨藏相违。<a id="a-6t"></a>阿毗达磨藏相违。<a id="a-6u"></a>此亦可然。<a id="a-6v"></a>但勿与经相违。<a id="a-6w"></a>云何不能释文句差别义。<a id="a-6x"></a>不说散下劣动不寂静不定非修非解脱心差别义故。<a id="a-6y"></a>略上胜等亦尔。<a id="a-6z"></a>若非不已说诸文句差别义。<a id="a-70"></a>同是染污心。<a id="a-71"></a>由显彼过失差别故。<a id="a-72"></a>同是善心。<a id="a-73"></a>由显彼功德差别故。<a id="a-74"></a>是故彼义差别已说。<a id="a-75"></a>不救经相违故。<a id="a-76"></a>此所说义。<a id="a-77"></a>非文句义。<a id="a-78"></a>若于经中许此心是下劣。<a id="a-79"></a>心即是动心。<a id="a-7A"></a>汝释可然。<a id="a-7B"></a>经中不说此义。<a id="a-7C"></a>经言是时若心下劣。<a id="a-7D"></a>或疑欲下劣。<a id="a-7E"></a>于此时中轻安三摩提舍觉分。<a id="a-7F"></a>非是修时。<a id="a-7G"></a>是时若心驰动。<a id="a-7H"></a>或疑欲驰动。<a id="a-7I"></a>于此时中择法精进喜觉分非是修时。<a id="a-7J"></a>诸觉分为有散心修不思量。<a id="a-7K"></a>彼此中说名修。<a id="a-7L"></a>由能令现前故。<a id="a-7M"></a>是故无失。<a id="a-7N"></a>此中若心由懒惰胜。<a id="a-7O"></a>说名下劣。<a id="a-7P"></a>若心由掉起胜。<a id="a-7Q"></a>说名驰动。<a id="a-7R"></a>是故无失。<a id="a-7S"></a>如此等或共生故。<a id="a-7T"></a>是故我等说。<a id="a-7U"></a>若心下劣即有驰动此语与密意相应。<a id="a-7V"></a>我亦不遮。<a id="a-7W"></a>于经中意不尔故。<a id="a-7X"></a>我说如此。<a id="a-7Y"></a>是汝所说。<a id="a-7Z"></a>一切欲相应心。<a id="a-7a"></a>说名有欲。<a id="a-7b"></a>何心与欲相应。<a id="a-7c"></a>若汝言欲至得相应故。<a id="a-7d"></a>说与欲相应。<a id="a-7e"></a>无流心应成有欲。<a id="a-7f"></a>谓有学心。<a id="a-7g"></a>若言缘欲为境界说名有欲。<a id="a-7h"></a>阿罗汉心亦应有欲。<a id="a-7i"></a>何以故。<a id="a-7j"></a>此心有时缘有流心分别有欲。<a id="a-7k"></a>由缘欲为境界故。<a id="a-7l"></a>是心云何得成有流。<a id="a-7m"></a>若汝言缘通惑为境故。<a id="a-7n"></a>是故说有欲。<a id="a-7o"></a>若尔是心但有痴非是有欲。<a id="a-7p"></a>由缘痴为境界故。<a id="a-7q"></a>缘他心为境界心。<a id="a-7r"></a>不缘至得为境界。<a id="a-7s"></a>非此心境界。<a id="a-7t"></a>缘欲为境界。<a id="a-7u"></a>是故不由欲相应故心有欲。<a id="a-7v"></a>此中应知。<a id="a-7w"></a>若尔有欲心云何。<a id="a-7x"></a>与欲相杂是名有欲。<a id="a-7y"></a>不与欲相杂。<a id="a-7z"></a>是名无欲。<a id="a-80"></a>见经意如此。<a id="a-81"></a>余经中所说是人心无欲无嗔无痴。<a id="a-82"></a>不回转为法。<a id="a-83"></a>于欲界色界无色界依欲等至得灭。<a id="a-84"></a>故说此文。<a id="a-85"></a>若尔于前为不已说耶。<a id="a-86"></a>若心与别惑相杂。<a id="a-87"></a>由但不与欲相杂故。<a id="a-88"></a>应成无欲。<a id="a-89"></a>由此经意则无过失。<a id="a-8A"></a>不得取此心为无欲。<a id="a-8B"></a>云何不取。<a id="a-8C"></a>由经已说。<a id="a-8D"></a>此心有嗔有痴等。<a id="a-8E"></a>故勿复广论。<a id="a-8F"></a>应说本悉檀。<a id="a-8G"></a>为取他心行相。<a id="a-8H"></a>为取他心所缘境。<a id="a-8I"></a>不取此二为境。<a id="a-8J"></a>不观行相境界起故。<a id="a-8K"></a>但知此心有欲。<a id="a-8L"></a>不能知色等境。<a id="a-8M"></a>是心生欲处。<a id="a-8N"></a>若不尔。<a id="a-8O"></a>此心则缘色等为境界。<a id="a-8P"></a>若取他心缘色等为境。<a id="a-8Q"></a>他心智应成取自性。<a id="a-8R"></a>一切他心智知物别相。<a id="a-8S"></a>谓心及心法。<a id="a-8T"></a>现世他相续。<a id="a-8U"></a>欲色相应不相应为境界。<a id="a-8V"></a>于见位被遮。<a id="a-8W"></a>于修位中得。<a id="a-8X"></a>非空无相不相应法尽智无生智所摄。<a id="a-8Y"></a>无间道所遮。<a id="a-8Z"></a>此义应知。<a id="a-8a"></a>说他心智已。<a id="a-8b"></a>偈曰。<a id="a-8c"></a>后二十四相。<a id="a-8d"></a>空无我所杂。<a id="a-8e"></a>释曰。<a id="a-8f"></a>后二者。<a id="a-8g"></a>谓尽智无生智。<a id="a-8h"></a>此二智行相有十四。<a id="a-8i"></a>离空无我二行相故。<a id="a-8j"></a>此二虽缘真如。<a id="a-8k"></a>多缘虚假知。<a id="a-8l"></a>我生已尽。<a id="a-8m"></a>我不见从此后更受别有。<a id="a-8n"></a>由观中智力故。<a id="a-8o"></a>出观说如此言。<a id="a-8p"></a>为有无流别行相心。<a id="a-8q"></a>为无。<a id="a-8r"></a>若依罽宾国师说。<a id="a-8s"></a>偈曰。<a id="a-8t"></a>无净出十六。<a id="a-8u"></a>行相。<a id="a-8v"></a>释曰。<a id="a-8w"></a>彼说无无流行相出四谛十六行相心。<a id="a-8x"></a>偈曰余师有。<a id="a-8y"></a>释曰。<a id="a-8z"></a>西国师说。<a id="a-90"></a>阿毗达磨藏中说。<a id="a-91"></a>异十六心别有无流心。<a id="a-92"></a>云何得知。<a id="a-93"></a>彼藏云。<a id="a-94"></a>若不相应心。<a id="a-95"></a>为得知与欲界相应法不得知。<a id="a-96"></a>由无常苦空无我。<a id="a-97"></a>或由因集有缘得知。<a id="a-98"></a>或有是处有是义。<a id="a-99"></a>由道理相应故得知。<a id="a-9A"></a>无是处无是义。<a id="a-9B"></a>由道理不相应故得知。<a id="a-9C"></a>此执非彼藏义。<a id="a-9D"></a>谓有是处有是义由道理相应故得知等。<a id="a-9E"></a>此何为有是处有是义。<a id="a-9F"></a>由无常等相故得知。<a id="a-9G"></a>是彼藏义。<a id="a-9H"></a>是义不然。<a id="a-9I"></a>何以故。<a id="a-9J"></a>于余文中不说此义故。<a id="a-9K"></a>如此执若是彼藏义。<a id="a-9L"></a>此文句于余处亦必定应说。<a id="a-9M"></a>彼藏云。<a id="a-9N"></a>由见谛所灭心。<a id="a-9O"></a>为知与欲界相应法不。<a id="a-9P"></a>得知。<a id="a-9Q"></a>由我由我所由断由常由无因由无事由非拨由胜由上由无等由极由净。<a id="a-9R"></a>由解脱由出离由不决由二心由疑由爱着由嗔恚由高慢由不了。<a id="a-9S"></a>由如此非理相应得知。<a id="a-9T"></a>若为结前此文句中应说前文句。<a id="a-9U"></a>谓有是处有是义等。<a id="a-9V"></a>由不说故。<a id="a-9W"></a>是故知非是此义四谛十六行相。<a id="a-9X"></a>为由名有十六。<a id="a-9Y"></a>为由实物有十六。<a id="a-9Z"></a>余师说。<a id="a-9a"></a>由实物唯有七。<a id="a-9b"></a>由名有十六。<a id="a-9c"></a>集灭道行相。<a id="a-9d"></a>各共显一物故。<a id="a-9e"></a>毗婆沙师说不尔。<a id="a-9f"></a>彼说云何。<a id="a-9g"></a>偈曰。<a id="a-9h"></a>实物有十六。<a id="a-9i"></a>释曰。<a id="a-9j"></a>此中随属缘故无常。<a id="a-9k"></a>逼恼为性故苦。<a id="a-9l"></a>对治我所执故空。<a id="a-9m"></a>对治我见故非我。<a id="a-9n"></a>同种子法道理故因。<a id="a-9o"></a>和合显现行故集。<a id="a-9p"></a>生所显故有相应能成故缘譬如土聚弋轮绳水等聚集故。<a id="a-9q"></a>能成瓶等果。<a id="a-9r"></a>此法亦尔。<a id="a-9s"></a>诸阴断绝故灭。<a id="a-9t"></a>能杀三火故静。<a id="a-9u"></a>无灾横故妙。<a id="a-9v"></a>出一切过失外故离。<a id="a-9w"></a>由行义故道。<a id="a-9x"></a>与理相应故如。<a id="a-9y"></a>正所成就故行。<a id="a-9z"></a>一向过度故出。<a id="a-A0"></a>复次一向不定故无常。<a id="a-A1"></a>负重故苦。<a id="a-A2"></a>由人所离故空。<a id="a-A3"></a>不如意作故非我来义故因。<a id="a-A4"></a>生起故集。<a id="a-A5"></a>行相应故有。<a id="a-A6"></a>为胜依故缘。<a id="a-A7"></a>无相应相应断故灭。<a id="a-A8"></a>三有为相所离故静真实善故妙。<a id="a-A9"></a>极至止息故离。<a id="a-AA"></a>能对治邪道故道。<a id="a-AB"></a>能对治不如故如。<a id="a-AC"></a>顺趣涅槃土故行。<a id="a-AD"></a>一切有对治故出。<a id="a-AE"></a>如我等所信受今当说。<a id="a-AF"></a>生灭为法故无常。<a id="a-AG"></a>违意故苦我所离故空。<a id="a-AH"></a>自非我故非我。<a id="a-AI"></a>因集有缘。<a id="a-AJ"></a>如经中说。<a id="a-AK"></a>是五取阴。<a id="a-AL"></a>依欲为根依欲为集。<a id="a-AM"></a>依欲为生。<a id="a-AN"></a>依欲为有。<a id="a-AO"></a>有名应在后说。<a id="a-AP"></a>此四于欲有何差别。<a id="a-AQ"></a>爱欲有四种。<a id="a-AR"></a>于自体称我起爱欲。<a id="a-AS"></a>名自体无差别。<a id="a-AT"></a>爱欲。<a id="a-AU"></a>谓我应生名无差别后有爱欲。<a id="a-AV"></a>谓我应生如此如此。<a id="a-AW"></a>名有差别后有爱欲结生爱欲名受生爱欲。<a id="a-AX"></a>此中第一是苦初因似根。<a id="a-AY"></a>譬如于果种子故名因。<a id="a-AZ"></a>第二由前所。<a id="a-Aa"></a>引譬如果初出芽等故名集。<a id="a-Ab"></a>第三是如此种类苦缘。<a id="a-Ac"></a>譬如于果田水土等为缘。<a id="a-Ad"></a>何以故。<a id="a-Ae"></a>由随田等缘于果中香味力熟威德差别得成故名缘等。<a id="a-Af"></a>四即是生。<a id="a-Ag"></a>从此生成故。<a id="a-Ah"></a>譬如于果华终故名有于爱欲行经中有二五二四有四欲。<a id="a-Ai"></a>生起事尽故灭。<a id="a-Aj"></a>无苦故静。<a id="a-Ak"></a>如经言。<a id="a-Al"></a>比丘如此诸行皆苦唯涅槃寂静。<a id="a-Am"></a>无上故妙。<a id="a-An"></a>不更回转故离。<a id="a-Ao"></a>由成路故道。<a id="a-Ap"></a>如实生起故如。<a id="a-Aq"></a>定净故行。<a id="a-Ar"></a>如经偈言唯此道无余。<a id="a-As"></a>能清净见故。<a id="a-At"></a>永破有故出。<a id="a-Au"></a>复次为对治常乐我所我见行故。<a id="a-Av"></a>修无常苦空无我行相。<a id="a-Aw"></a>为对治无因一因转变因知先因见行故。<a id="a-Ax"></a>修因集有缘行相。<a id="a-Ay"></a>为对治无解脱见行故。<a id="a-Az"></a>修灭行相为对治计解脱为苦见行故。<a id="a-B0"></a>修静行相。<a id="a-B1"></a>为对治于定起美妙见行故。<a id="a-B2"></a>修妙行相。<a id="a-B3"></a>为对治数数退故解脱非极定见行故。<a id="a-B4"></a>修离行相。<a id="a-B5"></a>为对治无道邪道有余道此道更回转见行故。<a id="a-B6"></a>修道如行出行相。<a id="a-B7"></a>行相是何法。<a id="a-B8"></a>偈曰。<a id="a-B9"></a>行相谓智慧。<a id="a-BA"></a>释曰。<a id="a-BB"></a>若尔行相不成智慧。<a id="a-BC"></a>智慧与别智慧不相应故。<a id="a-BD"></a>若执如此则应道理。<a id="a-BE"></a>谓一切心及心法。<a id="a-BF"></a>于境界中取差别名行相。<a id="a-BG"></a>为但智慧能取境差别耶。<a id="a-BH"></a>非。<a id="a-BI"></a>云何。<a id="a-BJ"></a>偈曰。<a id="a-BK"></a>共此缘境法。<a id="a-BL"></a>释曰。<a id="a-BM"></a>般若及一切有境界法。<a id="a-BN"></a>皆能取境差别。<a id="a-BO"></a>偈曰。<a id="a-BP"></a>所取别有法。<a id="a-BQ"></a>释曰。<a id="a-BR"></a>若法是有一切必定取差别所取。<a id="a-BS"></a>若如此执。<a id="a-BT"></a>此义则成。<a id="a-BU"></a>智慧是行相。<a id="a-BV"></a>复由取差别能观有法。<a id="a-BW"></a>复为余法所观。<a id="a-BX"></a>所余有境界法。<a id="a-BY"></a>由取差别能观有法。<a id="a-BZ"></a>复为余法所观。<a id="a-Ba"></a>若无境界法。<a id="a-Bb"></a>但是取差别所观。<a id="a-Bc"></a>从此后是十种智。<a id="a-Bd"></a>今当说善等差别。<a id="a-Be"></a>偈曰。<a id="a-Bf"></a>初智三余善。<a id="a-Bg"></a>释曰。<a id="a-Bh"></a>是一初智谓世俗智最先所说故言初。<a id="a-Bi"></a>此智有三性谓善恶无记。<a id="a-Bj"></a>所余九智唯是善性。<a id="a-Bk"></a>偈曰。<a id="a-Bl"></a>此智通诸地。<a id="a-Bm"></a>释曰。<a id="a-Bn"></a>一切地者。<a id="a-Bo"></a>谓欲界乃至有顶。<a id="a-Bp"></a>偈曰。<a id="a-Bq"></a>法智六地。<a id="a-Br"></a>释曰。<a id="a-Bs"></a>法智于四定及未至中间定所得。<a id="a-Bt"></a>偈曰。<a id="a-Bu"></a>类。<a id="a-Bv"></a>九地。<a id="a-Bw"></a>释曰。<a id="a-Bx"></a>类智于前六地及三无色所得。<a id="a-By"></a>偈曰。<a id="a-Bz"></a>复六智。<a id="a-C0"></a>释曰。<a id="a-C1"></a>苦集灭道尽无生此六智。<a id="a-C2"></a>若通论亦于九地所得。<a id="a-C3"></a>若别论法智所摄。<a id="a-C4"></a>则于六地得。<a id="a-C5"></a>若类智所摄。<a id="a-C6"></a>则于九地得。<a id="a-C7"></a>偈曰。<a id="a-C8"></a>四定他心智。<a id="a-C9"></a>释曰。<a id="a-CA"></a>他心智但于四定得。<a id="a-CB"></a>非余处。<a id="a-CC"></a>偈曰。<a id="a-CD"></a>欲色身依止。<a id="a-CE"></a>释曰。<a id="a-CF"></a>此他心智。<a id="a-CG"></a>于欲色界得修令现前。<a id="a-CH"></a>偈曰。<a id="a-CI"></a>法智依欲身。<a id="a-CJ"></a>释曰。<a id="a-CK"></a>法智但依欲界身现前。<a id="a-CL"></a>非于色无色界身可令现前。<a id="a-CM"></a>偈曰。<a id="a-CN"></a>余智依三界。<a id="a-CO"></a>释曰。<a id="a-CP"></a>何者为余智。<a id="a-CQ"></a>除他心智及法智。<a id="a-CR"></a>所余八智。<a id="a-CS"></a>分别诸智地及依止已。<a id="a-CT"></a>以四念处摄诸智今当说。<a id="a-CU"></a>偈曰。<a id="a-CV"></a>念处一灭智。<a id="a-CW"></a>释曰。<a id="a-CX"></a>是一灭智名法念处。<a id="a-CY"></a>偈曰。<a id="a-CZ"></a>他心智三念。<a id="a-Ca"></a>释曰。<a id="a-Cb"></a>他心智若缘他心起。<a id="a-Cc"></a>必定缘受想行等。<a id="a-Cd"></a>偈曰。<a id="a-Ce"></a>所余四念处。<a id="a-Cf"></a>释曰。<a id="a-Cg"></a>除灭智他心智。<a id="a-Ch"></a>所余八智。<a id="a-Ci"></a>通四念处摄。<a id="a-Cj"></a>何智几智为所缘境。<a id="a-Ck"></a>偈曰。<a id="a-Cl"></a>法智境九智。<a id="a-Cm"></a>释曰。<a id="a-Cn"></a>法智缘九智为境。<a id="a-Co"></a>除类智。<a id="a-Cp"></a>偈曰。<a id="a-Cq"></a>类道智境九。<a id="a-Cr"></a>释曰。<a id="a-Cs"></a>类智亦缘九智为境。<a id="a-Ct"></a>除法智。<a id="a-Cu"></a>道智亦缘九智为境。<a id="a-Cv"></a>除世俗智。<a id="a-Cw"></a>偈曰。<a id="a-Cx"></a>苦集智境二。<a id="a-Cy"></a>释曰。<a id="a-Cz"></a>世俗智若他心智是有流。<a id="a-D0"></a>此二智是苦集智境。<a id="a-D1"></a>偈曰。<a id="a-D2"></a>四智十。<a id="a-D3"></a>释曰。<a id="a-D4"></a>世俗智他心智尽智无生智此四智。<a id="a-D5"></a>缘十智为境。<a id="a-D6"></a>偈曰。<a id="a-D7"></a>非一。<a id="a-D8"></a>释曰。<a id="a-D9"></a>唯一灭智不缘智为境。<a id="a-DA"></a>缘无为法为境故。<a id="a-DB"></a>偈曰。<a id="a-DC"></a>应合法有十。<a id="a-DD"></a>释曰。<a id="a-DE"></a>为分别智境。<a id="a-DF"></a>于十种法中应合十智。<a id="a-DG"></a>何者十法。<a id="a-DH"></a>偈曰。<a id="a-DI"></a>三界无流法。<a id="a-DJ"></a>无为二二种。<a id="a-DK"></a>释曰。<a id="a-DL"></a>有为法分为八。<a id="a-DM"></a>欲界色界无色界无流界。<a id="a-DN"></a>与心相应。<a id="a-DO"></a>与心不相应差别故。<a id="a-DP"></a>无为分为二。<a id="a-DQ"></a>善无记差别故。<a id="a-DR"></a>是名十法。<a id="a-DS"></a>此云何合。<a id="a-DT"></a>何智缘几。<a id="a-DU"></a>法为境。<a id="a-DV"></a>此中世俗智。<a id="a-DW"></a>缘一切十法为境。<a id="a-DX"></a>法智缘五法为境。<a id="a-DY"></a>欲界及无流四法善无为法。<a id="a-DZ"></a>类智缘七法为境。<a id="a-Da"></a>色界无色界及无流六法善无为法。<a id="a-Db"></a>苦智集智缘欲界色界无色界六法为境。<a id="a-Dc"></a>灭智但缘善无为一法为境。<a id="a-Dd"></a>道智缘无流二法为境。<a id="a-De"></a>他心智缘三法为境。<a id="a-Df"></a>欲界色界及无流相应法。<a id="a-Dg"></a>尽智无生智缘九法为境。<a id="a-Dh"></a>除无记无为。<a id="a-Di"></a>由一智能知一切法不。<a id="a-Dj"></a>不得。<a id="a-Dk"></a>虽不得。<a id="a-Dl"></a>偈曰。<a id="a-Dm"></a>世智除类初。<a id="a-Dn"></a>一智由无我。<a id="a-Do"></a>释曰。<a id="a-Dp"></a>世俗智除自类初刹那。<a id="a-Dq"></a>一切余法由无我相能解。<a id="a-Dr"></a>谓一切法无我。<a id="a-Ds"></a>是自体及自体共生诸法名自类。<a id="a-Dt"></a>不能缘此法。<a id="a-Du"></a>有境界及境界有差别故。<a id="a-Dv"></a>共一境界故。<a id="a-Dw"></a>最近同时故。<a id="a-Dx"></a>此智若是欲界智。<a id="a-Dy"></a>是闻思二慧。<a id="a-Dz"></a>若是色界智。<a id="a-E0"></a>但是闻慧非修慧。<a id="a-E1"></a>修慧缘别地为境故。<a id="a-E2"></a>此义已度。<a id="a-E3"></a>是义今当说。<a id="a-E4"></a>何人与几智相应。<a id="a-E5"></a>若凡夫人。<a id="a-E6"></a>但与一世俗智相应。<a id="a-E7"></a>若离欲凡夫人。<a id="a-E8"></a>与他心智相应。<a id="a-E9"></a>复次若圣人。<a id="a-EA"></a>偈曰。<a id="a-EB"></a>一智应有欲。<a id="a-EC"></a>于无流初念。<a id="a-ED"></a>释曰。<a id="a-EE"></a>若未离欲圣人。<a id="a-EF"></a>若法智忍初生刹那。<a id="a-EG"></a>与一世俗智相应。<a id="a-EH"></a>忍非智故。<a id="a-EI"></a>偈曰。<a id="a-EJ"></a>第二三应。<a id="a-EK"></a>释曰。<a id="a-EL"></a>于苦法智刹那。<a id="a-EM"></a>与三智相应。<a id="a-EN"></a>世俗智法智苦智。<a id="a-EO"></a>偈曰。<a id="a-EP"></a>上。<a id="a-EQ"></a>于四一一增。<a id="a-ER"></a>释曰。<a id="a-ES"></a>从第二刹那上第四刹那。<a id="a-ET"></a>应知一一智增。<a id="a-EU"></a>苦类智刹那苦类智增。<a id="a-EV"></a>集灭道法智刹那集灭道智增。<a id="a-EW"></a>是故于道法智与七智相应。<a id="a-EX"></a>若先离欲人。<a id="a-EY"></a>应知一切位中。<a id="a-EZ"></a>他心智增相应。<a id="a-Ea"></a>复次于何位中修习得智有几。<a id="a-Eb"></a>偈曰。<a id="a-Ec"></a>如生彼所修。<a id="a-Ed"></a>忍智于见位。<a id="a-Ee"></a>未来。<a id="a-Ef"></a>释曰。<a id="a-Eg"></a>于见道中若忍若智正生。<a id="a-Eh"></a>此二同类。<a id="a-Ei"></a>于未来被修。<a id="a-Ej"></a>是彼行相有四亦被修。<a id="a-Ek"></a>于见道中云何唯修同类智及行相。<a id="a-El"></a>未通达余性故。<a id="a-Em"></a>偈曰。<a id="a-En"></a>于中尔。<a id="a-Eo"></a>世智于三类。<a id="a-Ep"></a>释曰。<a id="a-Eq"></a>于见道中世俗智是所修于苦集灭三类智时。<a id="a-Er"></a>非法智时不能对观一切谛故。<a id="a-Es"></a>故偈曰。<a id="a-Et"></a>名对观后智。<a id="a-Eu"></a>释曰。<a id="a-Ev"></a>是故此世俗智。<a id="a-Ew"></a>说名对观后智。<a id="a-Ex"></a>于一一谛对观最后时所修故。<a id="a-Ey"></a>云何于道类智不修此智。<a id="a-Ez"></a>此道先由世道。<a id="a-F0"></a>未曾对观故。<a id="a-F1"></a>对观不遍故。<a id="a-F2"></a>何以故。<a id="a-F3"></a>一切苦可得遍知。<a id="a-F4"></a>一切集可得遍除。<a id="a-F5"></a>一切灭可得圆证。<a id="a-F6"></a>道则不尔。<a id="a-F7"></a>不可圆修故。<a id="a-F8"></a>是故无对观后。<a id="a-F9"></a>于中不得修对观后智。<a id="a-FA"></a>若尔是时一切集未皆灭除。<a id="a-FB"></a>集类智亦无对观后。<a id="a-FC"></a>不应得修对观后智。<a id="a-FD"></a>是义不然。<a id="a-FE"></a>何以故。<a id="a-FF"></a>见集谛所应灭集。<a id="a-FG"></a>皆已灭尽故。<a id="a-FH"></a>道者是见谛所灭惑对治。<a id="a-FI"></a>不可一切皆修令尽。<a id="a-FJ"></a>由性多故。<a id="a-FK"></a>是故道有别异。<a id="a-FL"></a>有余师说由见道伴类故。<a id="a-FM"></a>此执不可取。<a id="a-FN"></a>为证不成就故。<a id="a-FO"></a>对观后世俗智。<a id="a-FP"></a>有时可令现前不一向。<a id="a-FQ"></a>无时可令现前。<a id="a-FR"></a>此云何。<a id="a-FS"></a>偈曰。<a id="a-FT"></a>此无生为法。<a id="a-FU"></a>释曰。<a id="a-FV"></a>此智于在观及出观位。<a id="a-FW"></a>一向不生为法。<a id="a-FX"></a>若入观不得生此智。<a id="a-FY"></a>以相违故。<a id="a-FZ"></a>若出观亦不得生此智。<a id="a-Fa"></a>以心粗故。<a id="a-Fb"></a>若尔此云何可修。<a id="a-Fc"></a>先未曾得今始得故。<a id="a-Fd"></a>今时云何得。<a id="a-Fe"></a>若不可令现前生。<a id="a-Ff"></a>由至得故得。<a id="a-Fg"></a>由得故得。<a id="a-Fh"></a>此释所未曾闻。<a id="a-Fi"></a>是故如此修必定不成。<a id="a-Fj"></a>若执如此。<a id="a-Fk"></a>修义得成。<a id="a-Fl"></a>如宿旧师说。<a id="a-Fm"></a>彼说云何。<a id="a-Fn"></a>由出世法功力故。<a id="a-Fo"></a>此对观后智则是所修。<a id="a-Fp"></a>云何已修观后出观人。<a id="a-Fq"></a>缘四谛为境。<a id="a-Fr"></a>最胜世间智。<a id="a-Fs"></a>今得现前。<a id="a-Ft"></a>即彼是修如此修即是至得。<a id="a-Fu"></a>若得能现前彼依止相续。<a id="a-Fv"></a>何以故。<a id="a-Fw"></a>若得性已性果必可得。<a id="a-Fx"></a>毗婆沙师不乐受此义。<a id="a-Fy"></a>复次此世俗智。<a id="a-Fz"></a>为依几地修。<a id="a-G0"></a>随见道地。<a id="a-G1"></a>偈曰。<a id="a-G2"></a>自下地。<a id="a-G3"></a>释曰。<a id="a-G4"></a>随见道所依止地。<a id="a-G5"></a>或即依此地。<a id="a-G6"></a>或依此地之下地。<a id="a-G7"></a>修世俗智。<a id="a-G8"></a>若是道依止未至定地生。<a id="a-G9"></a>所修世俗智有二地。<a id="a-GA"></a>或依未至定地。<a id="a-GB"></a>或依欲界地。<a id="a-GC"></a>乃至若见道依止第四定地生。<a id="a-GD"></a>所修世俗智。<a id="a-GE"></a>或同或下。<a id="a-GF"></a>有此世俗智。<a id="a-GG"></a>几念处摄。<a id="a-GH"></a>偈曰。<a id="a-GI"></a>灭后。<a id="a-GJ"></a>释曰。<a id="a-GK"></a>若观灭谛已后。<a id="a-GL"></a>所得世俗智。<a id="a-GM"></a>是最后念处摄。<a id="a-GN"></a>谓法念处由决判一世俗智。<a id="a-GO"></a>所余应知。<a id="a-GP"></a>皆是四念处摄。<a id="a-GQ"></a>此观后世俗智。<a id="a-GR"></a>偈曰。<a id="a-GS"></a>共谛相。<a id="a-GT"></a>释曰。<a id="a-GU"></a>随正对观谛所得。<a id="a-GV"></a>此智行相则同此谛行相。<a id="a-GW"></a>由说与对观同行相。<a id="a-GX"></a>则已说此智与彼所缘同谛。<a id="a-GY"></a>由见道所得故。<a id="a-GZ"></a>偈曰。<a id="a-Ga"></a>用得。<a id="a-Gb"></a>释曰。<a id="a-Gc"></a>世俗。<a id="a-Gd"></a>智有二种。<a id="a-Ge"></a>一性法得。<a id="a-Gf"></a>二修习得。<a id="a-Gg"></a>由执此智共同类起。<a id="a-Gh"></a>于欲界色界四阴五阴为自性。<a id="a-Gi"></a>偈曰。<a id="a-Gj"></a>十六六有欲。<a id="a-Gk"></a>释曰。<a id="a-Gl"></a>所修此言流。<a id="a-Gm"></a>若未离欲人。<a id="a-Gn"></a>于第十六道类智刹那中。<a id="a-Go"></a>有二智现在修。<a id="a-Gp"></a>有六智未来修。<a id="a-Gq"></a>谓法智类智苦集灭道智。<a id="a-Gr"></a>偈曰。<a id="a-Gs"></a>离欲人有七。<a id="a-Gt"></a>释曰。<a id="a-Gu"></a>若人先已离欲。<a id="a-Gv"></a>于道类智中。<a id="a-Gw"></a>他心智是第七所修。<a id="a-Gx"></a>偈曰。<a id="a-Gy"></a>有欲修道中。<a id="a-Gz"></a>从此上七修。<a id="a-H0"></a>释曰。<a id="a-H1"></a>从第十六刹那上。<a id="a-H2"></a>于修道中乃至未得离欲。<a id="a-H3"></a>于一切加行无间解脱增进道中修七智。<a id="a-H4"></a>谓法智类智苦集灭道智世俗智。<a id="a-H5"></a>若修世间道世俗世智。<a id="a-H6"></a>是现在修。<a id="a-H7"></a>若修出世道。<a id="a-H8"></a>四种法智中。<a id="a-H9"></a>随一是现在修。<a id="a-HA"></a>余六智是未来修。<a id="a-HB"></a>偈曰。<a id="a-HC"></a>七地胜通解。<a id="a-HD"></a>得不坏杂修。<a id="a-HE"></a>于无间道。<a id="a-HF"></a>释曰。<a id="a-HG"></a>七智所修此言流。<a id="a-HH"></a>七地者。<a id="a-HI"></a>四定三无色。<a id="a-HJ"></a>放彼离欲故名为胜。<a id="a-HK"></a>于五通慧通达不坏性时。<a id="a-HL"></a>若有学人于杂修定位并论。<a id="a-HM"></a>在一切无间道中。<a id="a-HN"></a>则修七智。<a id="a-HO"></a>如前所说。<a id="a-HP"></a>若修世俗道。<a id="a-HQ"></a>现在修世俗智。<a id="a-HR"></a>若修出世道。<a id="a-HS"></a>四种类智及二种法智中。<a id="a-HT"></a>随一现在修。<a id="a-HU"></a>通达不坏性时。<a id="a-HV"></a>不修世俗智。<a id="a-HW"></a>非有顶对治故。<a id="a-HX"></a>此中应知。<a id="a-HY"></a>尽智为第七。<a id="a-HZ"></a>偈曰。<a id="a-Ha"></a>上。<a id="a-Hb"></a>诸八解脱道。<a id="a-Hc"></a>释曰。<a id="a-Hd"></a>从离欲七地上离欲有顶。<a id="a-He"></a>于诸八解脱道中修七智。<a id="a-Hf"></a>谓法智类智苦集灭道智及他心智。<a id="a-Hg"></a>不修世俗智。<a id="a-Hh"></a>非有顶对治故。<a id="a-Hi"></a>若现在修四种类智。<a id="a-Hj"></a>及二种法智中。<a id="a-Hk"></a>随修一智。<a id="a-Hl"></a>偈曰。<a id="a-Hm"></a>学练根解脱。<a id="a-Hn"></a>六七智修余。<a id="a-Ho"></a>释曰。<a id="a-Hp"></a>若有学人。<a id="a-Hq"></a>修练根时。<a id="a-Hr"></a>于解脱道中。<a id="a-Hs"></a>若有欲人。<a id="a-Ht"></a>但修六智。<a id="a-Hu"></a>谓法智类智苦集灭道智。<a id="a-Hv"></a>若离欲人修七智。<a id="a-Hw"></a>以他心智为第七。<a id="a-Hx"></a>有余师说。<a id="a-Hy"></a>世俗智于二位中所修。<a id="a-Hz"></a>此二道于前加行中。<a id="a-I0"></a>得修世俗智。<a id="a-I1"></a>偈曰。<a id="a-I2"></a>无间道六修。<a id="a-I3"></a>释曰。<a id="a-I4"></a>若已离欲未离欲有学人。<a id="a-I5"></a>修练根无间道中。<a id="a-I6"></a>但修六智。<a id="a-I7"></a>如前。<a id="a-I8"></a>不得修世俗智。<a id="a-I9"></a>似见道故。<a id="a-IA"></a>不得修他心智。<a id="a-IB"></a>一切无间道中所遮故。<a id="a-IC"></a>云何遮非惑对治故。<a id="a-ID"></a>偈曰。<a id="a-IE"></a>有顶胜亦尔。<a id="a-IF"></a>释曰。<a id="a-IG"></a>若离欲有顶时。<a id="a-IH"></a>于诸无间道中如此修六智。<a id="a-II"></a>偈曰。<a id="a-IJ"></a>于尽智修九。<a id="a-IK"></a>释曰。<a id="a-IL"></a>离欲有顶时第九解脱道。<a id="a-IM"></a>即名尽智。<a id="a-IN"></a>此中修九智。<a id="a-IO"></a>除无生智。<a id="a-IP"></a>偈曰。<a id="a-IQ"></a>得不坏修十。<a id="a-IR"></a>释曰。<a id="a-IS"></a>若人本以不坏法为性。<a id="a-IT"></a>此人于尽智位中。<a id="a-IU"></a>得修十智。<a id="a-IV"></a>得无生智故。<a id="a-IW"></a>偈曰。<a id="a-IX"></a>练不坏解脱。<a id="a-IY"></a>释曰。<a id="a-IZ"></a>若人练根至不坏性。<a id="a-Ia"></a>此人于最后解脱道中。<a id="a-Ib"></a>亦得修十智。<a id="a-Ic"></a>偈曰。<a id="a-Id"></a>所说余修八。<a id="a-Ie"></a>释曰。<a id="a-If"></a>何者为余。<a id="a-Ig"></a>离欲欲界时。<a id="a-Ih"></a>第九解脱道中。<a id="a-Ii"></a>离欲七地五通慧。<a id="a-Ij"></a>有学杂修定中。<a id="a-Ik"></a>一切解脱道。<a id="a-Il"></a>为通达不坏性。<a id="a-Im"></a>诸八解脱道中。<a id="a-In"></a>一切离欲人加行及增进道。<a id="a-Io"></a>于此一切道中得修未来八智。<a id="a-Ip"></a>除尽智无生智。<a id="a-Iq"></a>若有学判如此。<a id="a-Ir"></a>若无学人五通慧杂修定。<a id="a-Is"></a>加行解脱道增进道中。<a id="a-It"></a>或修九智。<a id="a-Iu"></a>或修十智。<a id="a-Iv"></a>五通慧杂修定无间道中。<a id="a-Iw"></a>或修八智。<a id="a-Ix"></a>或修九智。<a id="a-Iy"></a>二通慧解脱道中。<a id="a-Iz"></a>由无记故。<a id="a-J0"></a>无未来修。<a id="a-J1"></a>若凡夫人欲界及三定离欲。<a id="a-J2"></a>最后解脱道中。<a id="a-J3"></a>依定地修加行。<a id="a-J4"></a>三通慧解脱道无量等功德摄。<a id="a-J5"></a>于时世俗智未来修。<a id="a-J6"></a>他心智亦尔。<a id="a-J7"></a>除决择分能善根见道伴类故。<a id="a-J8"></a>于余处得未曾得道时。<a id="a-J9"></a>但世俗智未来修。<a id="a-JA"></a>复次于何道中所修智有几地。<a id="a-JB"></a>世俗智者。<a id="a-JC"></a>随道所依地。<a id="a-JD"></a>此地或由道初得。<a id="a-JE"></a>以此地为依止。<a id="a-JF"></a>未来修世俗智。<a id="a-JG"></a>无流道者。<a id="a-JH"></a>非一向随道所依地未来修。<a id="a-JI"></a>此云何。<a id="a-JJ"></a>偈曰。<a id="a-JK"></a>为离此地欲。<a id="a-JL"></a>是得此下修。<a id="a-JM"></a>释曰。<a id="a-JN"></a>若为离欲此地修二种道。<a id="a-JO"></a>谓加行道等。<a id="a-JP"></a>随地由离欲初所得。<a id="a-JQ"></a>或以此地为依止。<a id="a-JR"></a>或以下地为依止。<a id="a-JS"></a>一切无流智必定是所修。<a id="a-JT"></a>偈曰。<a id="a-JU"></a>有流于尽智。<a id="a-JV"></a>释曰。<a id="a-JW"></a>于尽智生时。<a id="a-JX"></a>一切地诸有流功德。<a id="a-JY"></a>凡是尽智所应得。<a id="a-JZ"></a>皆是所修。<a id="a-Ja"></a>谓不净观。<a id="a-Jb"></a>阿那波那。<a id="a-Jc"></a>念处。<a id="a-Jd"></a>无量八解脱等。<a id="a-Je"></a>譬如同时绳断诸被绞人一时气通。<a id="a-Jf"></a>复次此人已至心自在王位。<a id="a-Jg"></a>一切善根由至得故。<a id="a-Jh"></a>并皆起迎。<a id="a-Ji"></a>譬如有人得大王位。<a id="a-Jj"></a>由贡献财物说国土迎。<a id="a-Jk"></a>随有所得皆是所修不。<a id="a-Jl"></a>于前若未得则是所修。<a id="a-Jm"></a>何以故。<a id="a-Jn"></a>偈曰。<a id="a-Jo"></a>先曾得非修。<a id="a-Jp"></a>释曰。<a id="a-Jq"></a>若法退已还得。<a id="a-Jr"></a>此非所修。<a id="a-Js"></a>已修所弃舍故。<a id="a-Jt"></a>为但得为修为复有余。<a id="a-Ju"></a>非唯得。<a id="a-Jv"></a>何以故。<a id="a-Jw"></a>修有四种。<a id="a-Jx"></a>一得修。<a id="a-Jy"></a>二习修。<a id="a-Jz"></a>三对治修。<a id="a-K0"></a>四治净修。<a id="a-K1"></a>此中偈曰。<a id="a-K2"></a>得修及习修。<a id="a-K3"></a>是善有为修。<a id="a-K4"></a>对治治净修。<a id="a-K5"></a>有流诸法修。<a id="a-K6"></a>释曰。<a id="a-K7"></a>得修习修者。<a id="a-K8"></a>谓修一切有为善法。<a id="a-K9"></a>于未来有一修。<a id="a-KA"></a>于现在有二修。<a id="a-KB"></a>此二修依前二正勤成。<a id="a-KC"></a>未生令生。<a id="a-KD"></a>已生令长。<a id="a-KE"></a>对治修治净修者。<a id="a-KF"></a>谓修诸有流法。<a id="a-KG"></a>此二修依后二正勤成。<a id="a-KH"></a>未生令不生。<a id="a-KI"></a>已生令灭。<a id="a-KJ"></a>若尔有流善法。<a id="a-KK"></a>则具四修。<a id="a-KL"></a>若无流法。<a id="a-KM"></a>但有前二修。<a id="a-KN"></a>若染污及无记法。<a id="a-KO"></a>但有后二修。<a id="a-KP"></a>西国阿毗达磨师说。<a id="a-KQ"></a>有六种修。<a id="a-KR"></a>四修同前。<a id="a-KS"></a>五守修。<a id="a-KT"></a>六择修。<a id="a-KU"></a>守修是六根修。<a id="a-KV"></a>择修是身修。<a id="a-KW"></a>如经言。<a id="a-KX"></a>是六根已善调伏已善修。<a id="a-KY"></a>复次经言。<a id="a-KZ"></a>于身中有如此物。<a id="a-Ka"></a>谓发齿爪毛等。<a id="a-Kb"></a>广说如经。<a id="a-Kc"></a>如此于身简择故。<a id="a-Kd"></a>自爱不起。<a id="a-Ke"></a>罽宾国师说。<a id="a-Kf"></a>此二修入对治修及治净修摄。</p>
 </body>
</html>