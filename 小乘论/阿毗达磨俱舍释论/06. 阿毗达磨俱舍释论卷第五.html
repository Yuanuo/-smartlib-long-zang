<!doctype html>
<html id="z3IBVye18h" data-ver="1594">
 <head>
  <meta charset="utf-8">
  <meta author="婆薮盘豆">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">阿毗达磨俱舍释论卷第五</h1>
  <h2 id="a2">分别根品第二之四</h2>
  <p id="a3">为不如此耶。<a id="a-4"></a>是因于他生有分皆是无常。<a id="a-5"></a>由此言此无为法唯不遮为能故立为因。<a id="a-6"></a>此义已拨。<a id="a-7"></a>于余经中说所缘境不说不能遮为因。<a id="a-8"></a>于经中无为法因义不成。<a id="a-9"></a>以不说故。<a id="a-A"></a>虽复不说亦不正拨。<a id="a-B"></a>无量余经能显此义。<a id="a-C"></a>皆已磨灭。<a id="a-D"></a>云何决执此义。<a id="a-E"></a>非经所说。<a id="a-F"></a>若尔何法名离灭。<a id="a-G"></a>为于前不已说耶。<a id="a-H"></a>择灭谓永离。<a id="a-I"></a>各各对诸结。<a id="a-J"></a>于前问何法为择灭。<a id="a-K"></a>答是离灭。<a id="a-L"></a>今问何法为离灭。<a id="a-M"></a>答是择灭。<a id="a-N"></a>此释更互相依。<a id="a-O"></a>终不能显自性。<a id="a-P"></a>是故应引别义显其体性。<a id="a-Q"></a>诸圣人能自证此法体性。<a id="a-R"></a>若欲说如此等相。<a id="a-S"></a>亦可得说。<a id="a-T"></a>谓常住善有别物。<a id="a-U"></a>若思量即是离灭择灭。<a id="a-V"></a>经部师说。<a id="a-W"></a>一切无为法皆是无物。<a id="a-X"></a>何以故。<a id="a-Y"></a>此法不如色受等有别体物。<a id="a-Z"></a>云何无别物。<a id="a-a"></a>唯无有触。<a id="a-b"></a>说名虚空。<a id="a-c"></a>何故如此。<a id="a-d"></a>于闇中彼人不得碍。<a id="a-e"></a>逆说为虚空。<a id="a-f"></a>由简择力。<a id="a-g"></a>现在随眠惑及生离灭。<a id="a-h"></a>后余集苦不更生。<a id="a-i"></a>说名择灭。<a id="a-j"></a>离此简择。<a id="a-k"></a>由缘不具故。<a id="a-l"></a>诸法不更生。<a id="a-m"></a>说名非择灭譬如聚同分残于中间死不更生。<a id="a-n"></a>余部师说。<a id="a-o"></a>于随眠惑不更生中。<a id="a-p"></a>般若有功能。<a id="a-q"></a>唯此名择灭。<a id="a-r"></a>此中后苦不更生。<a id="a-s"></a>由随眠惑灭坏生缘不具故。<a id="a-t"></a>此法得成。<a id="a-u"></a>于中般若无功能。<a id="a-v"></a>说此灭名非择灭。<a id="a-w"></a>此法若离简择则不得成。<a id="a-x"></a>是故此灭即是择灭。<a id="a-y"></a>有余师说。<a id="a-z"></a>若法先已生后灭。<a id="a-10"></a>是自味灭。<a id="a-11"></a>说名非择灭。<a id="a-12"></a>于此执中非择灭应成无常。<a id="a-13"></a>若法未灭未有非择灭故。<a id="a-14"></a>为不如此耶。<a id="a-15"></a>是汝择灭同前难不异。<a id="a-16"></a>以简择为先故。<a id="a-17"></a>若我等不执择灭在简择后。<a id="a-18"></a>何以故。<a id="a-19"></a>非先简择后方未生诸法不得生。<a id="a-1A"></a>所执云何。<a id="a-1B"></a>先时已有诸法无生。<a id="a-1C"></a>若离简择是法应生。<a id="a-1D"></a>简择起时后永不生。<a id="a-1E"></a>于此中是简择功能。<a id="a-1F"></a>谓先未有生障。<a id="a-1G"></a>今为生障。<a id="a-1H"></a>若汝执唯不生为涅槃。<a id="a-1I"></a>云何会释此经文句。<a id="a-1J"></a>经言若信等五根。<a id="a-1K"></a>被事被修被数习。<a id="a-1L"></a>为离灭过去未来现世众苦故。<a id="a-1M"></a>生起离灭即是涅槃。<a id="a-1N"></a>不生但约未来。<a id="a-1O"></a>于过去现世无不生义。<a id="a-1P"></a>实有如此。<a id="a-1Q"></a>虽然能缘三世惑灭故。<a id="a-1R"></a>世尊说名苦灭。<a id="a-1S"></a>云何判如此。<a id="a-1T"></a>如别经言。<a id="a-1U"></a>于色贪爱汝等应除灭。<a id="a-1V"></a>若贪爱已灭。<a id="a-1W"></a>此色于汝等则灭则离。<a id="a-1X"></a>广说如经。<a id="a-1Y"></a>乃至识亦尔。<a id="a-1Z"></a>若尔于三世苦离灭亦尔。<a id="a-1a"></a>若有如此执。<a id="a-1b"></a>为除过去未来现世惑故说此经。<a id="a-1c"></a>解释道理悉应如此。<a id="a-1d"></a>若有如此执。<a id="a-1e"></a>过去惑在过去生。<a id="a-1f"></a>现世惑在现世生。<a id="a-1g"></a>譬如贪爱行中说十八贪爱行。<a id="a-1h"></a>约过去世谓约过去生。<a id="a-1i"></a>乃至现世亦尔。<a id="a-1j"></a>由此二世惑。<a id="a-1k"></a>于今相续中。<a id="a-1l"></a>已安立种子。<a id="a-1m"></a>为生未来惑。<a id="a-1n"></a>由种子灭故说彼亦灭。<a id="a-1o"></a>譬如由果报尽故亦说业尽。<a id="a-1p"></a>是未来苦。<a id="a-1q"></a>及未来惑。<a id="a-1r"></a>无种子故。<a id="a-1s"></a>永不更生。<a id="a-1t"></a>说名离灭。<a id="a-1u"></a>若执异此过去及现世。<a id="a-1v"></a>有何可灭。<a id="a-1w"></a>于已灭及定向灭。<a id="a-1x"></a>是灭功用复有何果。<a id="a-1y"></a>若无为实无有物。<a id="a-1z"></a>是佛世尊所说经云。<a id="a-20"></a>所有诸法。<a id="a-21"></a>谓有为无为。<a id="a-22"></a>于中说离欲法无等。<a id="a-23"></a>云何于无中无法说无等。<a id="a-24"></a>若我等不说无为无。<a id="a-25"></a>我说如此有。<a id="a-26"></a>如我所说。<a id="a-27"></a>如说声有先不有有后不有。<a id="a-28"></a>虽有有言非有物。<a id="a-29"></a>终不成有。<a id="a-2A"></a>应知无为法亦尔。<a id="a-2B"></a>有无所有。<a id="a-2C"></a>最可称叹。<a id="a-2D"></a>谓一切。<a id="a-2E"></a>灾横永不复有。<a id="a-2F"></a>此不有于余。<a id="a-2G"></a>不有最胜无。<a id="a-2H"></a>等故可称叹。<a id="a-2I"></a>为令应受化弟子乐求此法。<a id="a-2J"></a>若无为唯无所有。<a id="a-2K"></a>灭离则非圣谛。<a id="a-2L"></a>何以故。<a id="a-2M"></a>此无所有故。<a id="a-2N"></a>若尔谛有何义。<a id="a-2O"></a>为不如此耶。<a id="a-2P"></a>无倒为义。<a id="a-2Q"></a>此二亦无倒。<a id="a-2R"></a>如圣人所见苦如苦。<a id="a-2S"></a>苦无所有。<a id="a-2T"></a>如无所有。<a id="a-2U"></a>若尔于圣谛有何相违。<a id="a-2V"></a>君云何无所有。<a id="a-2W"></a>成第三圣谛。<a id="a-2X"></a>成圣谛义。<a id="a-2Y"></a>已说第二次无间圣所见所说。<a id="a-2Z"></a>故成第三。<a id="a-2a"></a>君若无为唯无所有。<a id="a-2b"></a>缘虚空涅槃为境识。<a id="a-2c"></a>应成无境界。<a id="a-2d"></a>此义于过去未来实有思量中当决判。<a id="a-2e"></a>君若许无为法实有别物。<a id="a-2f"></a>有何所有。<a id="a-2g"></a>复何所有。<a id="a-2h"></a>毗婆沙本义。<a id="a-2i"></a>则便被护。<a id="a-2j"></a>诸天应护。<a id="a-2k"></a>若彼知此。<a id="a-2l"></a>必应可护。<a id="a-2m"></a>此执非真实。<a id="a-2n"></a>云何非真实。<a id="a-2o"></a>此无为不如色受等自性可证。<a id="a-2p"></a>不如眼根等可以事证。<a id="a-2q"></a>此离灭是惑苦离灭。<a id="a-2r"></a>如此安立。<a id="a-2s"></a>云何可成。<a id="a-2t"></a>何以故。<a id="a-2u"></a>此离灭与惑等不相关。<a id="a-2v"></a>因果等义不有故。<a id="a-2w"></a>唯遮拨彼。<a id="a-2x"></a>是义可然。<a id="a-2y"></a>谓某甲某甲不有。<a id="a-2z"></a>若执实有别物。<a id="a-30"></a>由惑至得断至得此离灭故。<a id="a-31"></a>说此是惑离灭。<a id="a-32"></a>复有何因。<a id="a-33"></a>能决定此法至得。<a id="a-34"></a>经中说。<a id="a-35"></a>比丘已至得现法涅槃。<a id="a-36"></a>若无所有。<a id="a-37"></a>云何至得。<a id="a-38"></a>由至得对治故。<a id="a-39"></a>至得烦恼及后生永相违依止故。<a id="a-3A"></a>故说至得涅槃。<a id="a-3B"></a>诸阿含显此法。<a id="a-3C"></a>唯无所有为义。<a id="a-3D"></a>阿含云。<a id="a-3E"></a>是众苦无余灭。<a id="a-3F"></a>弃舍无际。<a id="a-3G"></a>尽离欲离灭。<a id="a-3H"></a>寂静断没。<a id="a-3I"></a>不续余苦不取不生。<a id="a-3J"></a>是法寂静美妙。<a id="a-3K"></a>谓舍一切余爱。<a id="a-3L"></a>尽离欲离灭名涅槃。<a id="a-3M"></a>云何不许如此于彼不生故名无生。<a id="a-3N"></a>我等见此义与理不相应。<a id="a-3O"></a>此文何所显。<a id="a-3P"></a>若与已有相应。<a id="a-3Q"></a>本来应无生。<a id="a-3R"></a>涅槃常住故。<a id="a-3S"></a>若与已至得相应。<a id="a-3T"></a>从此至得可分别此法已有惑已得。<a id="a-3U"></a>汝应许若不生。<a id="a-3V"></a>是譬喻最与理相应。<a id="a-3W"></a>譬如光涅槃心解脱亦尔。<a id="a-3X"></a>如光涅槃非有物。<a id="a-3Y"></a>世尊心解脱亦尔。<a id="a-3Z"></a>阿毗达磨藏。<a id="a-3a"></a>亦说如此。<a id="a-3b"></a>彼藏云何者无类法。<a id="a-3c"></a>答无为法。<a id="a-3d"></a>无类谓无体。<a id="a-3e"></a>此言显无自性。<a id="a-3f"></a>毗婆沙师说。<a id="a-3g"></a>文句义不如此。<a id="a-3h"></a>若尔何义。<a id="a-3i"></a>类有五种。<a id="a-3j"></a>一自性类。<a id="a-3k"></a>如经言。<a id="a-3l"></a>若已得此类。<a id="a-3m"></a>是人必与其相应。<a id="a-3n"></a>二境类。<a id="a-3o"></a>如经言。<a id="a-3p"></a>一切法如类智慧所知。<a id="a-3q"></a>三结类。<a id="a-3r"></a>如经言。<a id="a-3s"></a>若于此类中与欲结相应。<a id="a-3t"></a>即与嗔结相应不。<a id="a-3u"></a>四因类。<a id="a-3v"></a>如经言。<a id="a-3w"></a>何者有类法。<a id="a-3x"></a>一切有为法。<a id="a-3y"></a>五摄类。<a id="a-3z"></a>如经言。<a id="a-40"></a>田类宅类等。<a id="a-41"></a>此文中是因以类名显之。<a id="a-42"></a>是故一切无为实有别物。<a id="a-43"></a>毗婆沙师说如此。<a id="a-44"></a>无为法无因无果。<a id="a-45"></a>说三无为已。<a id="a-46"></a>果有五种。<a id="a-47"></a>于中此果何因。<a id="a-48"></a>此因何果。<a id="a-49"></a>偈曰。<a id="a-4A"></a>后因果报果。<a id="a-4B"></a>释曰。<a id="a-4C"></a>果报因最后说故称后。<a id="a-4D"></a>此因以果报果为果。<a id="a-4E"></a>偈曰。<a id="a-4F"></a>前因增上果。<a id="a-4G"></a>释曰。<a id="a-4H"></a>随造因最初说故称前。<a id="a-4I"></a>此因以增上果为果。<a id="a-4J"></a>此因唯不能遮为性。<a id="a-4K"></a>有何增上。<a id="a-4L"></a>即此是增上。<a id="a-4M"></a>随造因复有助功能。<a id="a-4N"></a>譬如于五识十入有功德。<a id="a-4O"></a>又于器世界诸业有功能。<a id="a-4P"></a>耳等诸根。<a id="a-4Q"></a>于眼识生中。<a id="a-4R"></a>传传有增上。<a id="a-4S"></a>由闻欲见生故。<a id="a-4T"></a>如此等应思。<a id="a-4U"></a>偈曰。<a id="a-4V"></a>同类及遍行。<a id="a-4W"></a>等流。<a id="a-4X"></a>释曰。<a id="a-4Y"></a>此二因果皆似因故。<a id="a-4Z"></a>悉以等流果为果。<a id="a-4a"></a>偈曰。<a id="a-4b"></a>二功力。<a id="a-4c"></a>释曰。<a id="a-4d"></a>二谓俱有因相应因。<a id="a-4e"></a>同以功力果为果。<a id="a-4f"></a>不过丈夫能故名功力。<a id="a-4g"></a>此功力即是其果。<a id="a-4h"></a>何法名功力。<a id="a-4i"></a>此法于余法所有功能。<a id="a-4j"></a>此功力如丈夫能故名功力。<a id="a-4k"></a>如世间言鸦足草药醉象将军。<a id="a-4l"></a>为余因亦有功力果。<a id="a-4m"></a>为唯此二余因亦有。<a id="a-4n"></a>余果报因由功力果或俱生。<a id="a-4o"></a>或无间生。<a id="a-4p"></a>果报果不尔。<a id="a-4q"></a>此果报因。<a id="a-4r"></a>亦有远功力果。<a id="a-4s"></a>譬如农夫所应得稻。<a id="a-4t"></a>何法名果报果。<a id="a-4u"></a>乃至何法名增上果。<a id="a-4v"></a>偈曰。<a id="a-4w"></a>果报无记法。<a id="a-4x"></a>释曰。<a id="a-4y"></a>是无覆无记法。<a id="a-4z"></a>此果报为非众生名耶。<a id="a-50"></a>偈曰。<a id="a-51"></a>众生。<a id="a-52"></a>释曰。<a id="a-53"></a>此法唯属内。<a id="a-54"></a>非共得故。<a id="a-55"></a>称众生名。<a id="a-56"></a>此法为增长为等流。<a id="a-57"></a>偈曰。<a id="a-58"></a>有记生。<a id="a-59"></a>释曰。<a id="a-5A"></a>善恶二法。<a id="a-5B"></a>于果报可记故说有记。<a id="a-5C"></a>从此后时生非无间生。<a id="a-5D"></a>是名果报。<a id="a-5E"></a>果报相如此。<a id="a-5F"></a>非众生名法。<a id="a-5G"></a>亦从业生。<a id="a-5H"></a>云何不名果报。<a id="a-5I"></a>共所得故。<a id="a-5J"></a>此法余人亦能如此共用。<a id="a-5K"></a>果报无共得。<a id="a-5L"></a>何以故。<a id="a-5M"></a>是彼所作业果报。<a id="a-5N"></a>此得共用。<a id="a-5O"></a>无有是处。<a id="a-5P"></a>增上果亦是业所生。<a id="a-5Q"></a>云何共用。<a id="a-5R"></a>从共业生故。<a id="a-5S"></a>偈曰。<a id="a-5T"></a>等流似自因。<a id="a-5U"></a>释曰。<a id="a-5V"></a>若果与因相似。<a id="a-5W"></a>是名等流果。<a id="a-5X"></a>如同类遍行因果。<a id="a-5Y"></a>若同类遍行因果皆同类。<a id="a-5Z"></a>云何不许皆是同类因。<a id="a-5a"></a>由此果约地约染污同本因。<a id="a-5b"></a>不由一切类。<a id="a-5c"></a>若法由一切类与果相似故。<a id="a-5d"></a>许此法是同类因。<a id="a-5e"></a>为此义故立四句。<a id="a-5f"></a>若法于此法是同类因。<a id="a-5g"></a>于此法亦是遍行因不。<a id="a-5h"></a>有四句。<a id="a-5i"></a>第一句者。<a id="a-5j"></a>非遍行因。<a id="a-5k"></a>但是同类因。<a id="a-5l"></a>第二句者。<a id="a-5m"></a>别部遍行因。<a id="a-5n"></a>第三句者。<a id="a-5o"></a>一部遍行因。<a id="a-5p"></a>第四句者。<a id="a-5q"></a>除前三句。<a id="a-5r"></a>偈曰。<a id="a-5s"></a>离灭由智尽。<a id="a-5t"></a>释曰。<a id="a-5u"></a>尽谓永离灭。<a id="a-5v"></a>智谓三道中三根。<a id="a-5w"></a>因此智苦集次第尽故。<a id="a-5x"></a>名永离灭。<a id="a-5y"></a>即是择灭。<a id="a-5z"></a>说名离灭果。<a id="a-60"></a>偈曰。<a id="a-61"></a>若由法力生。<a id="a-62"></a>是果名功力。<a id="a-63"></a>释曰。<a id="a-64"></a>若由此法功能彼法生。<a id="a-65"></a>彼法是此法功力果。<a id="a-66"></a>如下地加行心。<a id="a-67"></a>上地三摩提有流无流定心变化心。<a id="a-68"></a>如是等择灭者。<a id="a-69"></a>由道功能。<a id="a-6A"></a>应但说至得。<a id="a-6B"></a>偈曰。<a id="a-6C"></a>先未有有为。<a id="a-6D"></a>有为增上果。<a id="a-6E"></a>释曰。<a id="a-6F"></a>从先已生有为法。<a id="a-6G"></a>别生有为法。<a id="a-6H"></a>名增上果。<a id="a-6I"></a>功力果与增上果其异云何。<a id="a-6J"></a>能作所得果名功力果。<a id="a-6K"></a>非能作所得果名增上果。<a id="a-6L"></a>如工巧师所得名功力果亦增上果。<a id="a-6M"></a>若余所得但是增上果。<a id="a-6N"></a>复次如此六因中。<a id="a-6O"></a>何因何时能取果及能与果。<a id="a-6P"></a>偈曰。<a id="a-6Q"></a>五现世取果。<a id="a-6R"></a>释曰。<a id="a-6S"></a>离随造因。<a id="a-6T"></a>所余五因。<a id="a-6U"></a>在现世能取自果。<a id="a-6V"></a>非过去果已取故亦非未来无功力故。<a id="a-6W"></a>随造亦尔。<a id="a-6X"></a>此因不定有果。<a id="a-6Y"></a>是故不说。<a id="a-6Z"></a>偈曰。<a id="a-6a"></a>二是时与果。<a id="a-6b"></a>释曰。<a id="a-6c"></a>俱有相应二因。<a id="a-6d"></a>亦在现世能与果。<a id="a-6e"></a>何以故。<a id="a-6f"></a>此二因取果与果同在一时故。<a id="a-6g"></a>偈曰。<a id="a-6h"></a>二现世过去。<a id="a-6i"></a>释曰。<a id="a-6j"></a>与果同类遍行二因。<a id="a-6k"></a>此二因若过去与果。<a id="a-6l"></a>此义可然。<a id="a-6m"></a>云何此二因于现世与等流果。<a id="a-6n"></a>由次第生故。<a id="a-6o"></a>若果已生此二因即谢过去。<a id="a-6p"></a>若与果已后不更与。<a id="a-6q"></a>有同类因。<a id="a-6r"></a>但能取果不与果不。<a id="a-6s"></a>此中有四句。<a id="a-6t"></a>第一句者。<a id="a-6u"></a>若人断善根。<a id="a-6v"></a>最后所断至得。<a id="a-6w"></a>第二句者。<a id="a-6x"></a>若人还接善根。<a id="a-6y"></a>最初所得至得。<a id="a-6z"></a>应说如此是人还接前至得。<a id="a-70"></a>第三句者。<a id="a-71"></a>不断善人于所余位。<a id="a-72"></a>第四句者。<a id="a-73"></a>除前三句。<a id="a-74"></a>若恶同类因。<a id="a-75"></a>第一句者。<a id="a-76"></a>是人正得离欲。<a id="a-77"></a>欲界最后。<a id="a-78"></a>所舍至得。<a id="a-79"></a>第二句者。<a id="a-7A"></a>若人退欲界离欲。<a id="a-7B"></a>最初所得至得。<a id="a-7C"></a>应说如此是退人前至得。<a id="a-7D"></a>第三句者。<a id="a-7E"></a>不离欲欲界。<a id="a-7F"></a>于所余位。<a id="a-7G"></a>第四句者。<a id="a-7H"></a>除前三句。<a id="a-7I"></a>如此有覆无记同类。<a id="a-7J"></a>因至得阿罗汉果及退。<a id="a-7K"></a>于中如理应思。<a id="a-7L"></a>无覆无记无后句。<a id="a-7M"></a>若因能与果必能取果。<a id="a-7N"></a>有能取果不能与果。<a id="a-7O"></a>如阿罗汉最后阴。<a id="a-7P"></a>若约有境界同类因。<a id="a-7Q"></a>随刹那判。<a id="a-7R"></a>有善同类因。<a id="a-7S"></a>但取果不与果不。<a id="a-7T"></a>此中有四句。<a id="a-7U"></a>第一句者。<a id="a-7V"></a>若从善心次第起染污无记心现前。<a id="a-7W"></a>第二句者。<a id="a-7X"></a>翻前。<a id="a-7Y"></a>第三句者。<a id="a-7Z"></a>善心次第起善心。<a id="a-7a"></a>第四句者。<a id="a-7b"></a>除前三句。<a id="a-7c"></a>如善不善等四句。<a id="a-7d"></a>亦应如理思。<a id="a-7e"></a>偈曰。<a id="a-7f"></a>一过去与果。<a id="a-7g"></a>释曰。<a id="a-7h"></a>果报因在过去能与果。<a id="a-7i"></a>何以故。<a id="a-7j"></a>果报无俱起。<a id="a-7k"></a>无无间起故。<a id="a-7l"></a>有余师说。<a id="a-7m"></a>有四种果。<a id="a-7n"></a>一依止果。<a id="a-7o"></a>譬如水轮为风轮果。<a id="a-7p"></a>乃至草等为地果。<a id="a-7q"></a>二加行果。<a id="a-7r"></a>譬如不净观无生智。<a id="a-7s"></a>三集果。<a id="a-7t"></a>譬如眼等眼识等。<a id="a-7u"></a>四修习果。<a id="a-7v"></a>譬如色界道变化为果。<a id="a-7w"></a>此四种果。<a id="a-7x"></a>属增上果功力果摄。<a id="a-7y"></a>说因及果已。<a id="a-7z"></a>何者为法。<a id="a-80"></a>由何因生。<a id="a-81"></a>由几因生。<a id="a-82"></a>若略说法有四种。<a id="a-83"></a>一染污法二果报生法。<a id="a-84"></a>三初无流法。<a id="a-85"></a>四前二残法。<a id="a-86"></a>何者为残法。<a id="a-87"></a>离果报所余无记。<a id="a-88"></a>离初无流所余善法。<a id="a-89"></a>此四种法。<a id="a-8A"></a>偈曰。<a id="a-8B"></a>染污果报余。<a id="a-8C"></a>初无流次第。<a id="a-8D"></a>除果报遍行。<a id="a-8E"></a>二同类余生。<a id="a-8F"></a>释曰。<a id="a-8G"></a>染污法除一果报因。<a id="a-8H"></a>从余五因生。<a id="a-8I"></a>果报生法。<a id="a-8J"></a>除一遍行因。<a id="a-8K"></a>从余五因生。<a id="a-8L"></a>所余法除果报遍行二因。<a id="a-8M"></a>从余四因生。<a id="a-8N"></a>初无流法。<a id="a-8O"></a>除果报遍行二因。<a id="a-8P"></a>又除同类因。<a id="a-8Q"></a>从余三因生。<a id="a-8R"></a>此四法是何法。<a id="a-8S"></a>偈曰。<a id="a-8T"></a>心及心法。<a id="a-8U"></a>释曰。<a id="a-8V"></a>此四法从余因生。<a id="a-8W"></a>但是心心法。<a id="a-8X"></a>若尔非相应法及色。<a id="a-8Y"></a>此云何。<a id="a-8Z"></a>偈曰。<a id="a-8a"></a>如余相应所离。<a id="a-8b"></a>释曰。<a id="a-8c"></a>除一相应因。<a id="a-8d"></a>是染污等余法。<a id="a-8e"></a>如心心法如此生。<a id="a-8f"></a>此中染污法从四因生。<a id="a-8g"></a>果报生法从四因生。<a id="a-8h"></a>所余法皆从三因生。<a id="a-8i"></a>初无流法从二因生。<a id="a-8j"></a>无一法从一因生。<a id="a-8k"></a>广解因究竟。<a id="a-8l"></a>缘是何法有几种。<a id="a-8m"></a>偈曰。<a id="a-8n"></a>说缘有四种。<a id="a-8o"></a>释曰。<a id="a-8p"></a>何处说。<a id="a-8q"></a>于经中说。<a id="a-8r"></a>经云有四缘类。<a id="a-8s"></a>一因缘类。<a id="a-8t"></a>二次第缘类。<a id="a-8u"></a>三缘缘类。<a id="a-8v"></a>四增上缘类。<a id="a-8w"></a>此中类者。<a id="a-8x"></a>是缘自性。<a id="a-8y"></a>此中因缘者。<a id="a-8z"></a>偈曰。<a id="a-90"></a>因缘是五因。<a id="a-91"></a>释曰。<a id="a-92"></a>除一随造因。<a id="a-93"></a>所余五因说名因缘。<a id="a-94"></a>偈曰。<a id="a-95"></a>心心法非后。<a id="a-96"></a>已生次第缘。<a id="a-97"></a>释曰。<a id="a-98"></a>除阿罗汉最后心心法。<a id="a-99"></a>已生余心心法。<a id="a-9A"></a>名次第缘。<a id="a-9B"></a>云何名次第缘。<a id="a-9C"></a>此法等无间缘故。<a id="a-9D"></a>名次第缘。<a id="a-9E"></a>是故色非次第缘。<a id="a-9F"></a>生不等故。<a id="a-9G"></a>何以故。<a id="a-9H"></a>从欲界色。<a id="a-9I"></a>后时次第欲界色界无教色生。<a id="a-9J"></a>后时欲界色无流色生。<a id="a-9K"></a>后时三种色生。<a id="a-9L"></a>是色现前乱过因生。<a id="a-9M"></a>次第缘无过乱。<a id="a-9N"></a>是缘生义。<a id="a-9O"></a>大德婆须蜜多罗说。<a id="a-9P"></a>于不相违一相续增长。<a id="a-9Q"></a>后二生故。<a id="a-9R"></a>大德说。<a id="a-9S"></a>后从因最少最多生故。<a id="a-9T"></a>后时从大色小色生。<a id="a-9U"></a>譬如稻穰生灰。<a id="a-9V"></a>或从小色大色生譬如贝多核中人。<a id="a-9W"></a>次第生乃至垂条繁茂。<a id="a-9X"></a>转成尼瞿卢陀树。<a id="a-9Y"></a>为不如此耶。<a id="a-9Z"></a>心心法有时生多有时生少。<a id="a-9a"></a>谓于善恶无记位。<a id="a-9b"></a>有觉观等位。<a id="a-9c"></a>于三定。<a id="a-9d"></a>有如此约别类。<a id="a-9e"></a>不约自类无时受多生。<a id="a-9f"></a>想等亦尔。<a id="a-9g"></a>为约自类立次第缘不。<a id="a-9h"></a>无如此义。<a id="a-9i"></a>何以故。<a id="a-9j"></a>具足一聚。<a id="a-9k"></a>于具足二。<a id="a-9l"></a>为次第缘。<a id="a-9m"></a>非从少受等法多受等生。<a id="a-9n"></a>此义已如前说。<a id="a-9o"></a>说相续同类部。<a id="a-9p"></a>作如此执。<a id="a-9q"></a>自类是次第缘非余类。<a id="a-9r"></a>譬如心为心次第缘。<a id="a-9s"></a>受等亦尔。<a id="a-9t"></a>如广应知。<a id="a-9u"></a>若从无染污。<a id="a-9v"></a>次第生染污法。<a id="a-9w"></a>以先灭染污。<a id="a-9x"></a>为今染污次第缘。<a id="a-9y"></a>如入无心定心于出定心。<a id="a-9z"></a>今不弘此执。<a id="a-A0"></a>非相应行法。<a id="a-A1"></a>亦由现前乱过因生故。<a id="a-A2"></a>不成次第缘。<a id="a-A3"></a>属三界法及无系属法。<a id="a-A4"></a>一时现前生故。<a id="a-A5"></a>云何不许未来法为次第缘。<a id="a-A6"></a>次第缘杂乱故。<a id="a-A7"></a>未来世无前后差别故。<a id="a-A8"></a>若尔云何世尊得如此智。<a id="a-A9"></a>此未来法应在前生。<a id="a-AA"></a>次此法应在后生。<a id="a-AB"></a>约一切众生。<a id="a-AC"></a>乃至穷生死际。<a id="a-AD"></a>次第皆知。<a id="a-AE"></a>由约过去现在比知故。<a id="a-AF"></a>彼言佛世尊。<a id="a-AG"></a>见过去世。<a id="a-AH"></a>从如此类业。<a id="a-AI"></a>如此类果报已生。<a id="a-AJ"></a>从法法生亦尔。<a id="a-AK"></a>今世亦有如此类业。<a id="a-AL"></a>从此类业如此类果报。<a id="a-AM"></a>来世当生。<a id="a-AN"></a>从法法生亦尔。<a id="a-AO"></a>得知如此如此。<a id="a-AP"></a>是如来愿智非比智。<a id="a-AQ"></a>由过去现世比。<a id="a-AR"></a>世尊于未来世众物散乱相杂证见已。<a id="a-AS"></a>生如此智。<a id="a-AT"></a>此人作如是业已。<a id="a-AU"></a>必应摄如是等未来果报。<a id="a-AV"></a>若尔世尊未见前际。<a id="a-AW"></a>应不能知后际。<a id="a-AX"></a>有余师说。<a id="a-AY"></a>于一切众生相续中。<a id="a-AZ"></a>有与心相应有为差别法。<a id="a-Aa"></a>为当来果相。<a id="a-Ab"></a>世尊观此。<a id="a-Ac"></a>知未来果。<a id="a-Ad"></a>若未现前诸定及通慧。<a id="a-Ae"></a>若尔如来则是观相故知。<a id="a-Af"></a>不能更证。<a id="a-Ag"></a>是故世尊一切境界。<a id="a-Ah"></a>随欲正遍知。<a id="a-Ai"></a>经部说如此。<a id="a-Aj"></a>何以故。<a id="a-Ak"></a>世尊说。<a id="a-Al"></a>诸佛境界不可思议。<a id="a-Am"></a>若未来法。<a id="a-An"></a>无次第成立。<a id="a-Ao"></a>云何世第一法次后苦法智忍生。<a id="a-Ap"></a>非余法生。<a id="a-Aq"></a>乃至金刚譬心次后尽智生。<a id="a-Ar"></a>非余法生。<a id="a-As"></a>若法能碍余法生。<a id="a-At"></a>从此法无间余法得生。<a id="a-Au"></a>譬如从种子等芽等无次第缘。<a id="a-Av"></a>云何阿罗汉最后心非次第缘。<a id="a-Aw"></a>不与余心相应故。<a id="a-Ax"></a>若尔无间灭心为意不。<a id="a-Ay"></a>何以故。<a id="a-Az"></a>无间后识不生故。<a id="a-B0"></a>若不立为次第缘。<a id="a-B1"></a>亦应不立最后心为意。<a id="a-B2"></a>意依止性所显。<a id="a-B3"></a>非功能所显。<a id="a-B4"></a>故有依义。<a id="a-B5"></a>由余缘不具故。<a id="a-B6"></a>余识不生不。<a id="a-B7"></a>由彼非依止故识不生。<a id="a-B8"></a>次第缘是功能所显。<a id="a-B9"></a>若有法此缘所取为果。<a id="a-BA"></a>此法一切余法及诸众生。<a id="a-BB"></a>无能遮碍令彼不生。<a id="a-BC"></a>若法与心有次第。<a id="a-BD"></a>可说与心无间不。<a id="a-BE"></a>此中有四句。<a id="a-BF"></a>第一句者。<a id="a-BG"></a>从无心定出观心。<a id="a-BH"></a>及第二三摩跋提刹那等。<a id="a-BI"></a>第二句者。<a id="a-BJ"></a>初三摩跋提刹那。<a id="a-BK"></a>于后心位及生等。<a id="a-BL"></a>第三句者。<a id="a-BM"></a>初三摩跋提刹那。<a id="a-BN"></a>及有心位。<a id="a-BO"></a>第四句者。<a id="a-BP"></a>第二三摩跋提刹那等。<a id="a-BQ"></a>及生等于出定心。<a id="a-BR"></a>若法与心次第。<a id="a-BS"></a>与三摩跋提为次第不。<a id="a-BT"></a>此中有四句。<a id="a-BU"></a>前第三第四句。<a id="a-BV"></a>即是此中第一第二句。<a id="a-BW"></a>前第一第二句。<a id="a-BX"></a>即是此中第三第四句。<a id="a-BY"></a>出灭定心。<a id="a-BZ"></a>于前心断隔极远时。<a id="a-Ba"></a>今云何从前心。<a id="a-Bb"></a>说为次第。<a id="a-Bc"></a>无别心隔故。<a id="a-Bd"></a>说次第缘已。<a id="a-Be"></a>缘缘相云何。<a id="a-Bf"></a>偈曰。<a id="a-Bg"></a>缘缘一切法。<a id="a-Bh"></a>释曰。<a id="a-Bi"></a>一切法即五聚。<a id="a-Bj"></a>此中如理应知缘缘相。<a id="a-Bk"></a>譬如眼识及相应法。<a id="a-Bl"></a>以色为缘缘耳识声。<a id="a-Bm"></a>鼻识香。<a id="a-Bn"></a>舌识味。<a id="a-Bo"></a>身识触。<a id="a-Bp"></a>意识一切法亦尔。<a id="a-Bq"></a>若法是此法缘缘。<a id="a-Br"></a>此法无时非此法缘缘。<a id="a-Bs"></a>若非所缘。<a id="a-Bt"></a>亦是缘缘。<a id="a-Bu"></a>体相一故。<a id="a-Bv"></a>譬如薪非所烧亦名薪。<a id="a-Bw"></a>体相一故。<a id="a-Bx"></a>心及心法。<a id="a-By"></a>由定入物刹那。<a id="a-Bz"></a>于如自所缘境定。<a id="a-C0"></a>为由依止定为不定。<a id="a-C1"></a>尔定若生必与依止相应。<a id="a-C2"></a>未生及已过去。<a id="a-C3"></a>与依止相离。<a id="a-C4"></a>余师说。<a id="a-C5"></a>若过去亦依止所立。<a id="a-C6"></a>说缘缘已。<a id="a-C7"></a>偈曰。<a id="a-C8"></a>随造增上缘。<a id="a-C9"></a>释曰。<a id="a-CA"></a>随造因即是增上缘。<a id="a-CB"></a>故增上缘即是缘缘。<a id="a-CC"></a>何以故。<a id="a-CD"></a>一切法是缘缘故。<a id="a-CE"></a>此二缘何者广。<a id="a-CF"></a>俱有法为缘缘。<a id="a-CG"></a>无有是处。<a id="a-CH"></a>有是处。<a id="a-CI"></a>得为增上缘。<a id="a-CJ"></a>故增上缘广。<a id="a-CK"></a>由缘义广故名增上。<a id="a-CL"></a>此缘于一切有为法离自性。<a id="a-CM"></a>皆是增上缘。<a id="a-CN"></a>有法于余法。<a id="a-CO"></a>由四缘成缘。<a id="a-CP"></a>不有谓自性于自性。<a id="a-CQ"></a>他性于他性。<a id="a-CR"></a>无为于有为。<a id="a-CS"></a>无为于无为。<a id="a-CT"></a>此四缘若起功能。<a id="a-CU"></a>于何位法中起功能。<a id="a-CV"></a>因缘者已说五种。<a id="a-CW"></a>偈曰。<a id="a-CX"></a>于正灭二因。<a id="a-CY"></a>作功能释曰。<a id="a-CZ"></a>正灭者。<a id="a-Ca"></a>谓现世法。<a id="a-Cb"></a>何以故。<a id="a-Cc"></a>现世法已得生。<a id="a-Cd"></a>今向灭故。<a id="a-Ce"></a>此位中俱有因。<a id="a-Cf"></a>及相应因作功能。<a id="a-Cg"></a>何以故。<a id="a-Ch"></a>于俱生果中此因有功能。<a id="a-Ci"></a>偈曰。<a id="a-Cj"></a>三因。<a id="a-Ck"></a>于正生。<a id="a-Cl"></a>释曰。<a id="a-Cm"></a>正生者。<a id="a-Cn"></a>谓未来法。<a id="a-Co"></a>何以故。<a id="a-Cp"></a>未来法未得生。<a id="a-Cq"></a>今向生故。<a id="a-Cr"></a>此位中同类因。<a id="a-Cs"></a>遍行因果报因。<a id="a-Ct"></a>作功能。<a id="a-Cu"></a>因缘功能如此。<a id="a-Cv"></a>偈曰。<a id="a-Cw"></a>二缘。<a id="a-Cx"></a>翻前有功能。<a id="a-Cy"></a>释曰。<a id="a-Cz"></a>由功能道理。<a id="a-D0"></a>分因缘为二。<a id="a-D1"></a>翻此功能。<a id="a-D2"></a>应知即是次第缘缘缘功能位。<a id="a-D3"></a>次第缘。<a id="a-D4"></a>于正生作功能。<a id="a-D5"></a>为与彼位故。<a id="a-D6"></a>缘缘。<a id="a-D7"></a>于正灭作功能。<a id="a-D8"></a>现世心心法所取故。<a id="a-D9"></a>增上缘于一切位。<a id="a-DA"></a>由不遮故成缘。<a id="a-DB"></a>即是其功能。<a id="a-DC"></a>说诸缘及功能已。<a id="a-DD"></a>复次何者为法。<a id="a-DE"></a>由几缘得生。<a id="a-DF"></a>偈曰。<a id="a-DG"></a>由四缘心法。<a id="a-DH"></a>释曰。<a id="a-DI"></a>此中心及心法。<a id="a-DJ"></a>因缘者有五因。<a id="a-DK"></a>次第缘者。<a id="a-DL"></a>在前心心法。<a id="a-DM"></a>非余心心法所间。<a id="a-DN"></a>缘缘者。<a id="a-DO"></a>如应色等五尘及一切法。<a id="a-DP"></a>增上缘者。<a id="a-DQ"></a>离自性一切余法。<a id="a-DR"></a>偈曰。<a id="a-DS"></a>二定由三缘。<a id="a-DT"></a>释曰。<a id="a-DU"></a>灭心定无想定无缘缘。<a id="a-DV"></a>此二定不缘境起故。<a id="a-DW"></a>此中因缘者。<a id="a-DX"></a>有二因。<a id="a-DY"></a>谓俱有因。<a id="a-DZ"></a>即生等。<a id="a-Da"></a>同类因。<a id="a-Db"></a>即先已生同地善法。<a id="a-Dc"></a>次第缘者。<a id="a-Dd"></a>谓共相应法三摩跋提心。<a id="a-De"></a>增上缘如前。<a id="a-Df"></a>此二定由心功用生故。<a id="a-Dg"></a>故以心为次第缘。<a id="a-Dh"></a>由能遮心生故。<a id="a-Di"></a>自外非次第缘。<a id="a-Dj"></a>偈曰。<a id="a-Dk"></a>余法由二生。<a id="a-Dl"></a>释曰。<a id="a-Dm"></a>余法。<a id="a-Dn"></a>谓与心不相应法及有色法。<a id="a-Do"></a>由因缘增上缘生。<a id="a-Dp"></a>从如前所立六因四缘。<a id="a-Dq"></a>一切有生法得生。<a id="a-Dr"></a>一切世间。<a id="a-Ds"></a>不如自在我胜性等为一生因。<a id="a-Dt"></a>此中以何因为证。<a id="a-Du"></a>若汝执一切成立事因。<a id="a-Dv"></a>缘所作。<a id="a-Dw"></a>为不如此耶。<a id="a-Dx"></a>由此执则乖弃汝所说本义。<a id="a-Dy"></a>谓一自在等。<a id="a-Dz"></a>为一切世间因。<a id="a-E0"></a>复次偈曰。<a id="a-E1"></a>非自在次故。<a id="a-E2"></a>释曰。<a id="a-E3"></a>世间不从自在等生。<a id="a-E4"></a>次第生故。<a id="a-E5"></a>若汝执唯一自在是一切世间生因。<a id="a-E6"></a>或执余因。<a id="a-E7"></a>一切世间应一时俱起。<a id="a-E8"></a>一切次第生。<a id="a-E9"></a>皆明了可见。<a id="a-EA"></a>若汝执此次第随自在欲成。<a id="a-EB"></a>愿此法于今生。<a id="a-EC"></a>愿此法于今灭。<a id="a-ED"></a>愿此法在后生灭。<a id="a-EE"></a>由欲有异。<a id="a-EF"></a>此义得成。<a id="a-EG"></a>谓因不一。<a id="a-EH"></a>是欲有异。<a id="a-EI"></a>应一时俱起。<a id="a-EJ"></a>有欲自在。<a id="a-EK"></a>非有异故。<a id="a-EL"></a>若观余因差别故成。<a id="a-EM"></a>则非自在为因。<a id="a-EN"></a>是欲次第生中。<a id="a-EO"></a>若观别因。<a id="a-EP"></a>则有无穷过失。<a id="a-EQ"></a>若不观别因。<a id="a-ER"></a>则无次第义。<a id="a-ES"></a>是因传传无边差别。<a id="a-ET"></a>由信无始故。<a id="a-EU"></a>此人乐执自在为因。<a id="a-EV"></a>不过释迦弟子所显道理。<a id="a-EW"></a>若汝言。<a id="a-EX"></a>自在欲虽复俱起。<a id="a-EY"></a>世间不俱起。<a id="a-EZ"></a>随欲生故。<a id="a-Ea"></a>是义不然。<a id="a-Eb"></a>是自在欲于后世无所以故。<a id="a-Ec"></a>由如此大功用化生世间。<a id="a-Ed"></a>自在得何利益。<a id="a-Ee"></a>若汝言常喜乐为用。<a id="a-Ef"></a>是义不然。<a id="a-Eg"></a>此乐若离方便自在则不能得故。<a id="a-Eh"></a>于乐自在非自在。<a id="a-Ei"></a>于余亦尔。<a id="a-Ej"></a>复次若自在。<a id="a-Ek"></a>见地狱等世间多为抂苦之所逼恼。<a id="a-El"></a>由此故生乐。<a id="a-Em"></a>咄哉何用此粗恶自在。<a id="a-En"></a>依自在天。<a id="a-Eo"></a>世间首卢柯。<a id="a-Ep"></a>则成善哥。</p>
  <p id="aEq">由能烧崄利　　可畏恒苦他</p>
  <p id="aEr">乐食肉血髓　　令啼称律他</p>
  <p id="aEs">若汝信受自在等为世间一因。<a id="a-Et"></a>有余法以所证见。<a id="a-Eu"></a>人功为因。<a id="a-Ev"></a>则被弃舍。<a id="a-Ew"></a>若汝分别执。<a id="a-Ex"></a>自在共余因成因。<a id="a-Ey"></a>此执但为爱敬故说。<a id="a-Ez"></a>何以故。<a id="a-F0"></a>离众因。<a id="a-F1"></a>自在功能不可见故。<a id="a-F2"></a>诸因必须与余因和合故。<a id="a-F3"></a>能作自在。<a id="a-F4"></a>若尔则非自在。<a id="a-F5"></a>复次若初化作。<a id="a-F6"></a>以自在为因。<a id="a-F7"></a>此不观余因故。<a id="a-F8"></a>应成立如自在无初。<a id="a-F9"></a>于我及胜性等。<a id="a-FA"></a>立及破亦尔。<a id="a-FB"></a>是故世间无一因义。<a id="a-FC"></a>是自所造业。<a id="a-FD"></a>于道于杂能生世间。<a id="a-FE"></a>不学慧人。<a id="a-FF"></a>良足可悲。<a id="a-FG"></a>自受自果报果。<a id="a-FH"></a>及自受功力果。<a id="a-FI"></a>而起邪分别。<a id="a-FJ"></a>谓自在等为因。<a id="a-FK"></a>此义已去。<a id="a-FL"></a>前云余法由二生。<a id="a-FM"></a>此言云何。<a id="a-FN"></a>若大于大成因缘。<a id="a-FO"></a>偈曰。<a id="a-FP"></a>二种大大因。<a id="a-FQ"></a>释曰。<a id="a-FR"></a>若立四大为四大因。<a id="a-FS"></a>则有二种因。<a id="a-FT"></a>谓同类因。<a id="a-FU"></a>俱有因。<a id="a-FV"></a>偈曰。<a id="a-FW"></a>于所造五种。<a id="a-FX"></a>释曰。<a id="a-FY"></a>若四大是所造色因。<a id="a-FZ"></a>则成五种因。<a id="a-Fa"></a>云何成。<a id="a-Fb"></a>一能生故。<a id="a-Fc"></a>二能为依止故。<a id="a-Fd"></a>三能持故。<a id="a-Fe"></a>四令住故。<a id="a-Ff"></a>五令增长故。<a id="a-Fg"></a>是随造因。<a id="a-Fh"></a>由此义分为五种。<a id="a-Fi"></a>一能生因。<a id="a-Fj"></a>从此生故。<a id="a-Fk"></a>二依止因。<a id="a-Fl"></a>已生随逐此故。<a id="a-Fm"></a>三持因。<a id="a-Fn"></a>为此所持故。<a id="a-Fo"></a>譬如画色与壁。<a id="a-Fp"></a>四住因。<a id="a-Fq"></a>此令彼相续不断故。<a id="a-Fr"></a>五增长因。<a id="a-Fs"></a>此令彼圆满故。<a id="a-Ft"></a>如此四大。<a id="a-Fu"></a>于所造色。<a id="a-Fv"></a>为生变异持住长因。<a id="a-Fw"></a>五义得显。<a id="a-Fx"></a>偈曰。<a id="a-Fy"></a>所造互三种。<a id="a-Fz"></a>释曰。<a id="a-G0"></a>若所造色作所造色。<a id="a-G1"></a>由三种因。<a id="a-G2"></a>谓俱有因。<a id="a-G3"></a>同类因。<a id="a-G4"></a>果报因。<a id="a-G5"></a>随造因平等起故。<a id="a-G6"></a>不恒数之。<a id="a-G7"></a>此中俱有更互因者。<a id="a-G8"></a>随心变身口二业。<a id="a-G9"></a>非余所造色。<a id="a-GA"></a>同类因者。<a id="a-GB"></a>一切前生。<a id="a-GC"></a>于后同类。<a id="a-GD"></a>果报因者。<a id="a-GE"></a>若身口二业。<a id="a-GF"></a>感眼等根为果报。<a id="a-GG"></a>偈曰。<a id="a-GH"></a>所造大因一。<a id="a-GI"></a>释曰。<a id="a-GJ"></a>若所造色造四大但一因。<a id="a-GK"></a>谓果报因。<a id="a-GL"></a>若身业口业。<a id="a-GM"></a>以四大为果报。<a id="a-GN"></a>前已总说。<a id="a-GO"></a>心及心法。<a id="a-GP"></a>为次第缘。<a id="a-GQ"></a>未说决定。<a id="a-GR"></a>何心为次第缘。<a id="a-GS"></a>何心从次第缘生。<a id="a-GT"></a>今当说此义。<a id="a-GU"></a>此中若略说有十二心。<a id="a-GV"></a>云何十二。<a id="a-GW"></a>偈曰。<a id="a-GX"></a>欲界心善恶。<a id="a-GY"></a>有覆及无覆。<a id="a-GZ"></a>释曰。<a id="a-Ga"></a>欲界中心有四种。<a id="a-Gb"></a>谓善恶。<a id="a-Gc"></a>有覆无记。<a id="a-Gd"></a>无覆无记。<a id="a-Ge"></a>偈曰。<a id="a-Gf"></a>于二界除恶。<a id="a-Gg"></a>余有。<a id="a-Gh"></a>释曰。<a id="a-Gi"></a>于色界无恶有余三。<a id="a-Gj"></a>无色界亦尔。<a id="a-Gk"></a>如此十心皆是有流。<a id="a-Gl"></a>偈曰。<a id="a-Gm"></a>无流二。<a id="a-Gn"></a>释曰。<a id="a-Go"></a>谓有学无流。<a id="a-Gp"></a>无学无流。<a id="a-Gq"></a>由如此心合成十二。<a id="a-Gr"></a>此中偈曰。<a id="a-Gs"></a>于欲从善九。<a id="a-Gt"></a>释曰。<a id="a-Gu"></a>次第言后应说。<a id="a-Gv"></a>于欲界中所有善心。<a id="a-Gw"></a>从此九心次第得生。<a id="a-Gx"></a>于自地有四心。<a id="a-Gy"></a>色无色界有二心。<a id="a-Gz"></a>若正入观是善心。<a id="a-H0"></a>若托生是有覆无记心。<a id="a-H1"></a>无色界但有有覆无记心。<a id="a-H2"></a>谓托生时最远故无善。<a id="a-H3"></a>无色界由四远。<a id="a-H4"></a>于欲界最为远。<a id="a-H5"></a>谓依止取相境界对治远故。<a id="a-H6"></a>及有学无学心。<a id="a-H7"></a>偈曰。<a id="a-H8"></a>此善从八生。<a id="a-H9"></a>释曰。<a id="a-HA"></a>复次此欲界善心。<a id="a-HB"></a>从八心次第生。<a id="a-HC"></a>自地四心。<a id="a-HD"></a>色界二心善心。<a id="a-HE"></a>谓出定时。<a id="a-HF"></a>有覆无记心。<a id="a-HG"></a>谓为有染污定所逼。<a id="a-HH"></a>还依下地善心。<a id="a-HI"></a>有学无学心。<a id="a-HJ"></a>谓出观时。<a id="a-HK"></a>偈曰。<a id="a-HL"></a>从十恶心生。<a id="a-HM"></a>释曰。<a id="a-HN"></a>除有学无学心。<a id="a-HO"></a>何以故。<a id="a-HP"></a>若人于欲界托生。<a id="a-HQ"></a>从一切欲界色界无色界心次第得生。<a id="a-HR"></a>恶心偈曰。<a id="a-HS"></a>从此四。<a id="a-HT"></a>释曰。<a id="a-HU"></a>从欲界恶心。<a id="a-HV"></a>但自地四心次第生。<a id="a-HW"></a>如说于欲界恶心。<a id="a-HX"></a>偈曰。<a id="a-HY"></a>覆尔。<a id="a-HZ"></a>释曰。<a id="a-Ha"></a>欲界有覆无记心。<a id="a-Hb"></a>亦从三界十心次第生。<a id="a-Hc"></a>从欲界有覆无记心。<a id="a-Hd"></a>亦但自地四心次第生。<a id="a-He"></a>偈曰。<a id="a-Hf"></a>从五无覆心。<a id="a-Hg"></a>释曰。<a id="a-Hh"></a>于欲界所有无覆无记心。<a id="a-Hi"></a>从五心次第生。<a id="a-Hj"></a>自地四心。<a id="a-Hk"></a>色界善心。<a id="a-Hl"></a>谓生欲界变化心。<a id="a-Hm"></a>偈曰。<a id="a-Hn"></a>复从此七心。<a id="a-Ho"></a>释曰。<a id="a-Hp"></a>从欲界无覆无记心。<a id="a-Hq"></a>七心次第生。<a id="a-Hr"></a>自地四心。<a id="a-Hs"></a>色界二心善心。<a id="a-Ht"></a>谓从变化心次第生染污心。<a id="a-Hu"></a>谓托生时。<a id="a-Hv"></a>无色界染污心。<a id="a-Hw"></a>谓托生时。<a id="a-Hx"></a>偈曰。<a id="a-Hy"></a>从色善十一。<a id="a-Hz"></a>释曰。<a id="a-I0"></a>从色界所有善心。<a id="a-I1"></a>十一心次第生。<a id="a-I2"></a>除无色界无覆无记心。<a id="a-I3"></a>偈曰。<a id="a-I4"></a>从九此复生。<a id="a-I5"></a>释曰。<a id="a-I6"></a>色界善心。<a id="a-I7"></a>从九心次第生。<a id="a-I8"></a>除欲界二染污心。<a id="a-I9"></a>及无色界无覆无记心。<a id="a-IA"></a>偈曰。<a id="a-IB"></a>从八有覆生。<a id="a-IC"></a>释曰。<a id="a-ID"></a>色界有覆无记心。<a id="a-IE"></a>从八心次第生。<a id="a-IF"></a>除欲界二染污心。<a id="a-IG"></a>及有学无学心。<a id="a-IH"></a>偈曰。<a id="a-II"></a>此六。<a id="a-IJ"></a>释曰。<a id="a-IK"></a>从色界有覆无记心。<a id="a-IL"></a>六心次第生。<a id="a-IM"></a>自地三心。<a id="a-IN"></a>欲界三心。<a id="a-IO"></a>除无覆无记。<a id="a-IP"></a>偈曰。<a id="a-IQ"></a>三无覆。<a id="a-IR"></a>释曰。<a id="a-IS"></a>色界无覆无记心。<a id="a-IT"></a>但从自地三心次第生。<a id="a-IU"></a>偈曰。<a id="a-IV"></a>此六。<a id="a-IW"></a>释曰。<a id="a-IX"></a>从色界无覆无记心。<a id="a-IY"></a>六心次第生。<a id="a-IZ"></a>自地三心。<a id="a-Ia"></a>欲界二染污心。<a id="a-Ib"></a>无色界染污心。<a id="a-Ic"></a>如说于色界无覆无记心。<a id="a-Id"></a>于无色界道理亦尔。<a id="a-Ie"></a>偈曰。<a id="a-If"></a>无色如是理。<a id="a-Ig"></a>释曰。<a id="a-Ih"></a>无色界无覆无记心。<a id="a-Ii"></a>于自地亦但从三心次第生。<a id="a-Ij"></a>从此六心次第生自地三心。<a id="a-Ik"></a>下地三染污心。<a id="a-Il"></a>偈曰。<a id="a-Im"></a>从善九。<a id="a-In"></a>释曰。<a id="a-Io"></a>从无色界善心。<a id="a-Ip"></a>九心次第生。<a id="a-Iq"></a>除欲界善心及欲界色界无覆无记心。<a id="a-Ir"></a>所余心得生。<a id="a-Is"></a>偈曰。<a id="a-It"></a>此从六。<a id="a-Iu"></a>释曰。<a id="a-Iv"></a>无色界善心。<a id="a-Iw"></a>从六心次第生。<a id="a-Ix"></a>自地三心。<a id="a-Iy"></a>色界善心有学无学心。<a id="a-Iz"></a>偈曰。<a id="a-J0"></a>有覆七。<a id="a-J1"></a>释曰。<a id="a-J2"></a>从无色界有覆无记心。<a id="a-J3"></a>七心次第生。<a id="a-J4"></a>自地三心。<a id="a-J5"></a>色界善心。<a id="a-J6"></a>及染污心。<a id="a-J7"></a>欲界二染污心。<a id="a-J8"></a>偈曰。<a id="a-J9"></a>此尔。<a id="a-JA"></a>释曰。<a id="a-JB"></a>此无色界有覆无记心。<a id="a-JC"></a>从七心次第生。<a id="a-JD"></a>除欲界色界染污心及有学无学心。<a id="a-JE"></a>从所余心生。<a id="a-JF"></a>偈曰。<a id="a-JG"></a>从此四。<a id="a-JH"></a>有学。<a id="a-JI"></a>释曰。<a id="a-JJ"></a>此有学心。<a id="a-JK"></a>从四心次第生。<a id="a-JL"></a>三界善心及有学心。<a id="a-JM"></a>偈曰。<a id="a-JN"></a>从此五。<a id="a-JO"></a>释曰。<a id="a-JP"></a>从此有学心。<a id="a-JQ"></a>五心次第生。<a id="a-JR"></a>即前四及无学心。<a id="a-JS"></a>偈曰。<a id="a-JT"></a>无学亦从五。<a id="a-JU"></a>释曰。<a id="a-JV"></a>此无学心。<a id="a-JW"></a>从如前所说五心次第生。<a id="a-JX"></a>偈曰。<a id="a-JY"></a>从无学四心。<a id="a-JZ"></a>释曰。<a id="a-Ja"></a>从无学心。<a id="a-Jb"></a>四心次第生。<a id="a-Jc"></a>三界善心及无学心。<a id="a-Jd"></a>说十二心已。<a id="a-Je"></a>今复作偈曰。<a id="a-Jf"></a>十二作二十。<a id="a-Jg"></a>释曰。<a id="a-Jh"></a>云何作。<a id="a-Ji"></a>偈曰。<a id="a-Jj"></a>加行及生得。<a id="a-Jk"></a>分三界善二。<a id="a-Jl"></a>释曰。<a id="a-Jm"></a>于三界中善心。<a id="a-Jn"></a>各分为二心。<a id="a-Jo"></a>一加行得。<a id="a-Jp"></a>二生得。<a id="a-Jq"></a>偈曰。<a id="a-Jr"></a>果报及威仪。<a id="a-Js"></a>工巧并变化。<a id="a-Jt"></a>欲界四无记。<a id="a-Ju"></a>释曰。<a id="a-Jv"></a>欲界无覆无记心分为四。<a id="a-Jw"></a>一果报生心。<a id="a-Jx"></a>二作威仪心。<a id="a-Jy"></a>三工巧处心。<a id="a-Jz"></a>四变化心。<a id="a-K0"></a>偈曰。<a id="a-K1"></a>色界除工巧。<a id="a-K2"></a>释曰。<a id="a-K3"></a>于色界无覆无记心分为三。<a id="a-K4"></a>除工巧处心。<a id="a-K5"></a>于彼无工巧故。<a id="a-K6"></a>如此十二心。<a id="a-K7"></a>更分成二十心。<a id="a-K8"></a>善有六心。<a id="a-K9"></a>无覆无记有八心。<a id="a-KA"></a>威仪等心。<a id="a-KB"></a>于无色界中。<a id="a-KC"></a>无威仪等事故。<a id="a-KD"></a>色香味触四尘。<a id="a-KE"></a>是三心境界。<a id="a-KF"></a>工巧心亦以声为境。<a id="a-KG"></a>此四心唯是意识。<a id="a-KH"></a>是五识于威仪工巧处亦加行心所引。<a id="a-KI"></a>余师说有意识威仪所引起。<a id="a-KJ"></a>以十二入为境界。<a id="a-KK"></a>如此二十心中。<a id="a-KL"></a>何心为次第缘。<a id="a-KM"></a>何心从次第生。<a id="a-KN"></a>欲界八心中。<a id="a-KO"></a>从加行心。<a id="a-KP"></a>十心次第生。<a id="a-KQ"></a>于自地有七心。<a id="a-KR"></a>除变化心。<a id="a-KS"></a>色界加行心。<a id="a-KT"></a>及有学无学心。<a id="a-KU"></a>此心从八心次第生。<a id="a-KV"></a>从自地善心染污心。<a id="a-KW"></a>色界加行心染污心。<a id="a-KX"></a>有学无学心。<a id="a-KY"></a>从生得心。<a id="a-KZ"></a>九心次第生。<a id="a-Ka"></a>自地七心。<a id="a-Kb"></a>除通果心。<a id="a-Kc"></a>色无色界染污心。<a id="a-Kd"></a>此心从十一心次第生。<a id="a-Ke"></a>从自地七心生如前。<a id="a-Kf"></a>色界加行心。<a id="a-Kg"></a>及染污心。<a id="a-Kh"></a>有学无学心。<a id="a-Ki"></a>从恶心及有覆无记心。<a id="a-Kj"></a>七心次第生。<a id="a-Kk"></a>谓自地心如前。<a id="a-Kl"></a>此二心从十四心次第生。<a id="a-Km"></a>自地七心。<a id="a-Kn"></a>色界四心。<a id="a-Ko"></a>除加行心及通果心。<a id="a-Kp"></a>无色界三心。<a id="a-Kq"></a>除加行心。<a id="a-Kr"></a>从威仪心果报心。<a id="a-Ks"></a>八心次第生。<a id="a-Kt"></a>自地六心。<a id="a-Ku"></a>除加行心及通果心。<a id="a-Kv"></a>色无色界二染污心。<a id="a-Kw"></a>此二心从七心次第生。<a id="a-Kx"></a>谓自地七心如前。<a id="a-Ky"></a>从工巧心。<a id="a-Kz"></a>六心次第生。<a id="a-L0"></a>谓自地六。<a id="a-L1"></a>心除加行心及通果心。<a id="a-L2"></a>此心从七心次第生。<a id="a-L3"></a>谓自地七心。<a id="a-L4"></a>除通果心。<a id="a-L5"></a>从变化心。<a id="a-L6"></a>二心次第生。<a id="a-L7"></a>谓自地通果心。<a id="a-L8"></a>及色界加行心。<a id="a-L9"></a>此心亦从二心次第生。<a id="a-LA"></a>即前二心。<a id="a-LB"></a>今当约色界说六心次第。<a id="a-LC"></a>从色界加行心。<a id="a-LD"></a>十二心次第生。<a id="a-LE"></a>欲界二善心通果心。<a id="a-LF"></a>自地六心。<a id="a-LG"></a>无色界加行心。<a id="a-LH"></a>有学无学心。<a id="a-LI"></a>此心从十心次第生。<a id="a-LJ"></a>欲界加行心通果心。<a id="a-LK"></a>自地四心。<a id="a-LL"></a>除威仪心果报心。<a id="a-LM"></a>无色界加行心。<a id="a-LN"></a>染污心。<a id="a-LO"></a>有学无学心。<a id="a-LP"></a>从生得心。<a id="a-LQ"></a>八心次第生。<a id="a-LR"></a>欲界二染污心自地五心。<a id="a-LS"></a>除通果心。<a id="a-LT"></a>无色界染污心。<a id="a-LU"></a>此心从五心次第生。<a id="a-LV"></a>谓自地五心。<a id="a-LW"></a>除通果心。<a id="a-LX"></a>从染污心。<a id="a-LY"></a>九心次第生。<a id="a-LZ"></a>欲界四心。<a id="a-La"></a>善心染污心。<a id="a-Lb"></a>自地五心。<a id="a-Lc"></a>除通果心。<a id="a-Ld"></a>此心从十一心次第生。<a id="a-Le"></a>欲界生得心。<a id="a-Lf"></a>威仪心果报心。<a id="a-Lg"></a>自地五心。<a id="a-Lh"></a>除通果心。<a id="a-Li"></a>无色界三心。<a id="a-Lj"></a>除加行心。<a id="a-Lk"></a>从威仪心。<a id="a-Ll"></a>七心次第生。<a id="a-Lm"></a>欲界二染污心。<a id="a-Ln"></a>自地四心。<a id="a-Lo"></a>除加行心通果心。<a id="a-Lp"></a>无色界染污心。<a id="a-Lq"></a>此心从五心次第生。<a id="a-Lr"></a>自地五心。<a id="a-Ls"></a>除通果心果报心亦尔。<a id="a-Lt"></a>从通果心。<a id="a-Lu"></a>二心次第生。<a id="a-Lv"></a>谓自地加行心通果心。<a id="a-Lw"></a>此心亦从二心次第生如前。<a id="a-Lx"></a>今当约无色界说四心次第。<a id="a-Ly"></a>从无色界加行心。<a id="a-Lz"></a>七心次第生。<a id="a-M0"></a>色界加行心。<a id="a-M1"></a>自地四心。<a id="a-M2"></a>有学无学心。<a id="a-M3"></a>此心从六心次第生。<a id="a-M4"></a>色界加行心自地三心。<a id="a-M5"></a>除果报心有学无学心从生得心。<a id="a-M6"></a>七心次第生。<a id="a-M7"></a>自地四心。<a id="a-M8"></a>下地染污心。<a id="a-M9"></a>此心从四心次第生。<a id="a-MA"></a>谓自地四心。<a id="a-MB"></a>从染污心。<a id="a-MC"></a>八心次第生。<a id="a-MD"></a>自地四心。<a id="a-ME"></a>色界加行心染污心。<a id="a-MF"></a>欲界二染污心。<a id="a-MG"></a>此心从十心次第生。<a id="a-MH"></a>自地四心。<a id="a-MI"></a>欲界色界。<a id="a-MJ"></a>生得威仪果报心。<a id="a-MK"></a>从果报心六心次第生。<a id="a-ML"></a>自地三心。<a id="a-MM"></a>除加行心。<a id="a-MN"></a>下地染污心。<a id="a-MO"></a>此心从四心次第生。<a id="a-MP"></a>谓自地四心。<a id="a-MQ"></a>从有学心。<a id="a-MR"></a>六心次第生。<a id="a-MS"></a>三界加行心。<a id="a-MT"></a>欲界生得心。<a id="a-MU"></a>有学无学心。<a id="a-MV"></a>此心从四心次第生。<a id="a-MW"></a>三界加行心。<a id="a-MX"></a>有学心。<a id="a-MY"></a>从无学心五心次第生。<a id="a-MZ"></a>如有学五心。<a id="a-Ma"></a>除有学心。<a id="a-Mb"></a>此心从五心次第生。<a id="a-Mc"></a>三界加行心。<a id="a-Md"></a>有学无学心。<a id="a-Me"></a>复有何因。<a id="a-Mf"></a>从加行心。<a id="a-Mg"></a>次第生果报威仪工巧心。<a id="a-Mh"></a>而此心不从彼生。<a id="a-Mi"></a>由加行力能引威仪工巧故。<a id="a-Mj"></a>羸弱心相续。<a id="a-Mk"></a>不能引将加行故。<a id="a-Ml"></a>是故不随从加行心。<a id="a-Mm"></a>出观心不由功用起。<a id="a-Mn"></a>从加行心后此生可然。<a id="a-Mo"></a>若尔从染污心不应得生加行心。<a id="a-Mp"></a>无德故。<a id="a-Mq"></a>虽然若人厌极。<a id="a-Mr"></a>或逼行加行心。<a id="a-Ms"></a>能令相离故。<a id="a-Mt"></a>从染污心后。<a id="a-Mu"></a>得生加行心。<a id="a-Mv"></a>欲界生得心。<a id="a-Mw"></a>由明了故。<a id="a-Mx"></a>从有学无学心。<a id="a-My"></a>色界加行心次第得生。<a id="a-Mz"></a>不由功用起故。<a id="a-N0"></a>从此彼心不得生。<a id="a-N1"></a>从色界染污心。<a id="a-N2"></a>欲界生得心得生。<a id="a-N3"></a>由明了故。<a id="a-N4"></a>从无色界染污心。<a id="a-N5"></a>色界生得心不得生。<a id="a-N6"></a>由不明了故。<a id="a-N7"></a>思惟有三种。<a id="a-N8"></a>一自相思惟。<a id="a-N9"></a>如色以变坏为相。<a id="a-NA"></a>乃至识以了别为相。<a id="a-NB"></a>如是等名自相思惟。<a id="a-NC"></a>二通相思惟。<a id="a-ND"></a>谓四谛十六取相相应思惟。<a id="a-NE"></a>三欲乐思惟。<a id="a-NF"></a>不净观。<a id="a-NG"></a>无量。<a id="a-NH"></a>解脱。<a id="a-NI"></a>制入。<a id="a-NJ"></a>遍入等思惟。<a id="a-NK"></a>从三思惟。<a id="a-NL"></a>次第能生圣道令现前。<a id="a-NM"></a>从圣道生思惟亦尔。<a id="a-NN"></a>若尔此言相应不相违。<a id="a-NO"></a>谓观行人。<a id="a-NP"></a>修习念觉分。<a id="a-NQ"></a>与不净观相应。<a id="a-NR"></a>余师说。<a id="a-NS"></a>通相思惟现前即是圣道。<a id="a-NT"></a>从此亦得次第生三思惟。<a id="a-NU"></a>若人由不净观调伏心已。<a id="a-NV"></a>从通相思惟。<a id="a-NW"></a>次第生圣道。<a id="a-NX"></a>约此传传故。<a id="a-NY"></a>说此言。<a id="a-NZ"></a>修习念觉分与不净观相应。<a id="a-Na"></a>有余师说。<a id="a-Nb"></a>从圣道次第但生通相思惟。<a id="a-Nc"></a>此义亦可然。<a id="a-Nd"></a>若依止非至等三地。<a id="a-Ne"></a>入正定聚。<a id="a-Nf"></a>从三地圣道。<a id="a-Ng"></a>次第生欲界通相思惟。<a id="a-Nh"></a>若依止第二定等入正定聚。<a id="a-Ni"></a>此义云何。<a id="a-Nj"></a>何以故。<a id="a-Nk"></a>此欲界心无能应此道。<a id="a-Nl"></a>以地最远故。<a id="a-Nm"></a>欲界地通相思惟。<a id="a-Nn"></a>非第二定地所得。<a id="a-No"></a>除决择分能。<a id="a-Np"></a>复次圣人更生决择分。<a id="a-Nq"></a>能令现前。<a id="a-Nr"></a>无有是处。<a id="a-Ns"></a>何以故。<a id="a-Nt"></a>若人已至得果。<a id="a-Nu"></a>更令加行果向现前。<a id="a-Nv"></a>此义亦不相应。<a id="a-Nw"></a>若尔此言云何相应。<a id="a-Nx"></a>有别通相思惟。<a id="a-Ny"></a>与彼同类八圣道后之所修习。<a id="a-Nz"></a>谓一切有为无常。<a id="a-O0"></a>一切法无我。<a id="a-O1"></a>涅槃寂静。<a id="a-O2"></a>必应令此现前。<a id="a-O3"></a>毗婆沙师不说此义若人依止非至定。<a id="a-O4"></a>得阿罗汉果。<a id="a-O5"></a>后出观心。<a id="a-O6"></a>或以非至定为地。<a id="a-O7"></a>或以欲界为地。<a id="a-O8"></a>若依无所有处为地。<a id="a-O9"></a>得阿罗汉果。<a id="a-OA"></a>后出观心。<a id="a-OB"></a>或以无所有处为地。<a id="a-OC"></a>或以有顶为地。<a id="a-OD"></a>于所余地出观。<a id="a-OE"></a>唯依自地。<a id="a-OF"></a>于欲界有三种思惟。<a id="a-OG"></a>一闻慧思惟。<a id="a-OH"></a>二思慧思惟。<a id="a-OI"></a>三生得慧思惟。<a id="a-OJ"></a>于色界亦有三种思惟。<a id="a-OK"></a>谓闻修生得。<a id="a-OL"></a>无思慧。<a id="a-OM"></a>何以故。<a id="a-ON"></a>若彼人作功用思惟。<a id="a-OO"></a>即入三摩提。<a id="a-OP"></a>于无色界有二种思惟。<a id="a-OQ"></a>谓修得生得。<a id="a-OR"></a>此中从五思惟。<a id="a-OS"></a>得次第生圣道令现前。<a id="a-OT"></a>除三生得。<a id="a-OU"></a>由圣道属加行故。<a id="a-OV"></a>从圣道但得次第生一生得思惟。<a id="a-OW"></a>谓欲界生得。<a id="a-OX"></a>以明了故。<a id="a-OY"></a>前所说十二心。<a id="a-OZ"></a>于中何心现前。<a id="a-Oa"></a>应得几心。<a id="a-Ob"></a>偈曰。<a id="a-Oc"></a>三界染心中。<a id="a-Od"></a>得六六二心。<a id="a-Oe"></a>释曰。<a id="a-Of"></a>欲界染污心。<a id="a-Og"></a>正起现前。<a id="a-Oh"></a>应得六心先与六心不相应。<a id="a-Oi"></a>后还得故欲界善心先已相离。<a id="a-Oj"></a>由疑惑还接善根故。<a id="a-Ok"></a>由退还下界。<a id="a-Ol"></a>更得不善心有覆无记心。<a id="a-Om"></a>又得色界染污心。<a id="a-On"></a>由退还故。<a id="a-Oo"></a>复由退定故。<a id="a-Op"></a>又得无色界染污心及退定故。<a id="a-Oq"></a>又得有学心。<a id="a-Or"></a>色界染污心正起现前。<a id="a-Os"></a>亦得六心。<a id="a-Ot"></a>得色界三心。<a id="a-Ou"></a>又得欲界无覆无记心。<a id="a-Ov"></a>由退还下界故。<a id="a-Ow"></a>又得无色界染污心。<a id="a-Ox"></a>及有学心。<a id="a-Oy"></a>由退定故。<a id="a-Oz"></a>无色界染污心。<a id="a-P0"></a>正起现前得二心。<a id="a-P1"></a>由退定故。<a id="a-P2"></a>得染污心及有学心。<a id="a-P3"></a>偈曰。<a id="a-P4"></a>于色界善三。<a id="a-P5"></a>释曰。<a id="a-P6"></a>色界善心。<a id="a-P7"></a>正起现前得三心。<a id="a-P8"></a>得自地善心。<a id="a-P9"></a>又得欲界色界无覆无记心。<a id="a-PA"></a>偈曰。<a id="a-PB"></a>学四。<a id="a-PC"></a>释曰。<a id="a-PD"></a>有学心正起现前得四心。<a id="a-PE"></a>谓有学心。<a id="a-PF"></a>欲界色界无覆无记心。<a id="a-PG"></a>无色界善心。<a id="a-PH"></a>由圣道离欲欲界色界时。<a id="a-PI"></a>偈曰。<a id="a-PJ"></a>余准此。<a id="a-PK"></a>释曰。<a id="a-PL"></a>若有处不说得心。<a id="a-PM"></a>于中应知准得此心。<a id="a-PN"></a>有余师说。<a id="a-PO"></a>不分别得心。<a id="a-PP"></a>如偈言。</p>
  <p id="aPQ">染污心起时　　说得九种心</p>
  <p id="aPR">于善得六心　　于无记准此</p>
  <p id="aPS">此中于善心应说得七心。<a id="a-PT"></a>一得欲界善心。<a id="a-PU"></a>由正见接善根时。<a id="a-PV"></a>得欲界色界无覆无记心。<a id="a-PW"></a>由得离欲故。<a id="a-PX"></a>得色界无色界善心。<a id="a-PY"></a>由得彼定故。<a id="a-PZ"></a>得有学无学心。<a id="a-Pa"></a>由入正定聚。<a id="a-Pb"></a>及证阿罗汉果时。<a id="a-Pc"></a>是所余由此解释。<a id="a-Pd"></a>应自思惟。<a id="a-Pe"></a>为摄前义故说此偈。</p>
  <p id="aPf">托生入观时　　离欲退定时</p>
  <p id="aPg">接善时得心　　是非先所得</p>
  <p id="aPh">分别四缘义究竟。</p>
 </body>
</html>