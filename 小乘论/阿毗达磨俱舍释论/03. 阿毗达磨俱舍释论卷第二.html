<!doctype html>
<html id="z3IBVyZ18e" data-ver="2232">
 <head>
  <meta charset="utf-8">
  <meta author="婆薮盘豆">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">阿毗达磨俱舍释论卷第二</h1>
  <h2 id="a2">分别界品第一之二</h2>
  <p id="a3">于十八界中何法能斫何法所斫。<a id="a-4"></a>何法能烧何法所烧。<a id="a-5"></a>何法能称何法所称。<a id="a-6"></a>偈曰。<a id="a-7"></a>能斫及所斫。<a id="a-8"></a>谓是外四界。<a id="a-9"></a>释曰。<a id="a-A"></a>色香味触名斧名薪。<a id="a-B"></a>即是能斫所斫。<a id="a-C"></a>何法名斫。<a id="a-D"></a>聚流相应生。<a id="a-E"></a>断隔其生起名斫。<a id="a-F"></a>身根等非所斫。<a id="a-G"></a>若斫则无余。<a id="a-H"></a>不可令二故。<a id="a-I"></a>何以故。<a id="a-J"></a>诸根若分为多。<a id="a-K"></a>则不成根。<a id="a-L"></a>所斫诸分非根故。<a id="a-M"></a>亦非能斫。<a id="a-N"></a>如宝光清净故。<a id="a-O"></a>如能斫所斫。<a id="a-P"></a>唯外四界。<a id="a-Q"></a>偈曰。<a id="a-R"></a>所烧所称尔。<a id="a-S"></a>释曰。<a id="a-T"></a>唯外四界。<a id="a-U"></a>是所烧是所称。<a id="a-V"></a>非诸根。<a id="a-W"></a>何以故。<a id="a-X"></a>微细清净故。<a id="a-Y"></a>犹如光明。<a id="a-Z"></a>声亦尔。<a id="a-a"></a>自性断故。<a id="a-b"></a>偈曰。<a id="a-c"></a>争能烧所称。<a id="a-d"></a>释曰。<a id="a-e"></a>有诸师说。<a id="a-f"></a>外四界是能烧是所称。<a id="a-g"></a>有诸师说。<a id="a-h"></a>于中唯火大能烧。<a id="a-i"></a>唯重触是所称。<a id="a-j"></a>几界从果报生。<a id="a-k"></a>几界从增长生。<a id="a-l"></a>几界从等流生。<a id="a-m"></a>几界有实物。<a id="a-n"></a>几界唯一刹那生。<a id="a-o"></a>偈曰。<a id="a-p"></a>果报增长生。<a id="a-q"></a>五内。<a id="a-r"></a>释曰。<a id="a-s"></a>五内界。<a id="a-t"></a>谓眼等五根。<a id="a-u"></a>从果报及增长生。<a id="a-v"></a>不从等流生。<a id="a-w"></a>离果报增长无别等流故。<a id="a-x"></a>此中从果报因生。<a id="a-y"></a>名果报生。<a id="a-z"></a>除中间因名故。<a id="a-10"></a>譬如牛车。<a id="a-11"></a>复次是业至果报熟时。<a id="a-12"></a>说名果报。<a id="a-13"></a>正能熟故。<a id="a-14"></a>从此生故。<a id="a-15"></a>说果报生果者名熟。<a id="a-16"></a>复次于因可立果名。<a id="a-17"></a>如果中立因名。<a id="a-18"></a>如经言。<a id="a-19"></a>此六种触入。<a id="a-1A"></a>应知是宿业。<a id="a-1B"></a>饮食将养寝卧。<a id="a-1C"></a>三摩提等胜缘所资益。<a id="a-1D"></a>名增长生。<a id="a-1E"></a>有余师说。<a id="a-1F"></a>由梵行故增长。<a id="a-1G"></a>此言不然。<a id="a-1H"></a>何以故。<a id="a-1I"></a>梵行但不为损。<a id="a-1J"></a>无有益义。<a id="a-1K"></a>于果报相续增长相续。<a id="a-1L"></a>能为护持。<a id="a-1M"></a>犹如外城防守内城。<a id="a-1N"></a>声界或增长生。<a id="a-1O"></a>或等流生。<a id="a-1P"></a>偈曰。<a id="a-1Q"></a>声非报。<a id="a-1R"></a>释曰。<a id="a-1S"></a>云何不从果报生。<a id="a-1T"></a>随欲生故。<a id="a-1U"></a>若尔于假名论中。<a id="a-1V"></a>云何说由永离恶口。<a id="a-1W"></a>善修不恶口戒故。<a id="a-1X"></a>得梵音大人相生。<a id="a-1Y"></a>余师说。<a id="a-1Z"></a>声属第三传。<a id="a-1a"></a>从业生霜佉四大。<a id="a-1b"></a>从霜佉四大生声。<a id="a-1c"></a>复有余师说。<a id="a-1d"></a>声属第五传。<a id="a-1e"></a>从业生果报四大。<a id="a-1f"></a>从果报四大。<a id="a-1g"></a>生增长四大。<a id="a-1h"></a>从增长四大。<a id="a-1i"></a>生等流四大。<a id="a-1j"></a>从等流四大生声。<a id="a-1k"></a>若尔身受从业所生四大生。<a id="a-1l"></a>不应成果报。<a id="a-1m"></a>若受如声。<a id="a-1n"></a>则违道理。<a id="a-1o"></a>偈曰。<a id="a-1p"></a>八种无碍界。<a id="a-1q"></a>流生果报生。<a id="a-1r"></a>释曰。<a id="a-1s"></a>何者为八。<a id="a-1t"></a>七识界及法界。<a id="a-1u"></a>是等流所生。<a id="a-1v"></a>从同类因及遍行因所生故。<a id="a-1w"></a>果报生者。<a id="a-1x"></a>谓从果报因生。<a id="a-1y"></a>此八界无增长生。<a id="a-1z"></a>无碍法无增长故。<a id="a-20"></a>偈曰。<a id="a-21"></a>余三。<a id="a-22"></a>释曰。<a id="a-23"></a>余四界谓色香味触。<a id="a-24"></a>或果报生。<a id="a-25"></a>或增长生。<a id="a-26"></a>或等流生。<a id="a-27"></a>偈曰。<a id="a-28"></a>一有物。<a id="a-29"></a>释曰。<a id="a-2A"></a>是无为法有贞实故成物。<a id="a-2B"></a>此于法界中有故。<a id="a-2C"></a>唯一法界有物。<a id="a-2D"></a>偈曰。<a id="a-2E"></a>后三一刹那。<a id="a-2F"></a>释曰。<a id="a-2G"></a>意界法界意识界。<a id="a-2H"></a>由文句次第故言后三。<a id="a-2I"></a>此三于初无流。<a id="a-2J"></a>苦法忍一刹那中。<a id="a-2K"></a>非等流生故。<a id="a-2L"></a>言一刹那。<a id="a-2M"></a>此中苦法忍相应心。<a id="a-2N"></a>谓意界意识界。<a id="a-2O"></a>与彼共生相应法。<a id="a-2P"></a>应简择此义。<a id="a-2Q"></a>若人不与眼界相应。<a id="a-2R"></a>后至得相应。<a id="a-2S"></a>为与眼识界相应不。<a id="a-2T"></a>若人与眼识界相应。<a id="a-2U"></a>为与眼界相应不。<a id="a-2V"></a>偈曰。<a id="a-2W"></a>眼根与识界。<a id="a-2X"></a>独俱得复有。<a id="a-2Y"></a>释曰。<a id="a-2Z"></a>独得者。<a id="a-2a"></a>有与眼界相应。<a id="a-2b"></a>不与眼识相应。<a id="a-2c"></a>如人于欲界中次第至得眼根。<a id="a-2d"></a>或从无色界堕。<a id="a-2e"></a>于第二定等中生。<a id="a-2f"></a>有与眼识相应。<a id="a-2g"></a>不与眼界相应。<a id="a-2h"></a>如人已生第二定已。<a id="a-2i"></a>引眼识现前。<a id="a-2j"></a>从彼退于下界生。<a id="a-2k"></a>或俱得者。<a id="a-2l"></a>有与眼界眼识界一时相应。<a id="a-2m"></a>如人从无色界堕生欲界。<a id="a-2n"></a>或生初定。<a id="a-2o"></a>或俱不得者。<a id="a-2p"></a>除前三句。<a id="a-2q"></a>若人与眼界相应。<a id="a-2r"></a>为与眼识界相应不。<a id="a-2s"></a>有四句。<a id="a-2t"></a>第一句者。<a id="a-2u"></a>若人于第二定等中。<a id="a-2v"></a>已受生不引眼识令现前。<a id="a-2w"></a>第二句者。<a id="a-2x"></a>若人于欲界未得眼根。<a id="a-2y"></a>及已失眼根。<a id="a-2z"></a>第三句者。<a id="a-30"></a>若人于欲界。<a id="a-31"></a>已得眼根不失。<a id="a-32"></a>或生初定二定等中正见色。<a id="a-33"></a>第四句者。<a id="a-34"></a>除前三句。<a id="a-35"></a>眼界与色界。<a id="a-36"></a>眼识界与色界。<a id="a-37"></a>至得句义。<a id="a-38"></a>应如此思量。<a id="a-39"></a>为引如此思量故。<a id="a-3A"></a>言复有几界为我依。<a id="a-3B"></a>几界为我依外。<a id="a-3C"></a>偈曰。<a id="a-3D"></a>十二界我依。<a id="a-3E"></a>释曰。<a id="a-3F"></a>何者十二。<a id="a-3G"></a>偈曰。<a id="a-3H"></a>除色等。<a id="a-3I"></a>释曰。<a id="a-3J"></a>六识六根。<a id="a-3K"></a>此十二界名我依。<a id="a-3L"></a>色等六尘界名外。<a id="a-3M"></a>我既是无。<a id="a-3N"></a>云何说我依及我依外。<a id="a-3O"></a>我慢依止故。<a id="a-3P"></a>假说心为我。<a id="a-3Q"></a>如偈言。</p>
  <p id="a3R">我是我善依　　异此何胜依</p>
  <p id="a3S">若我好调伏　　智人得解脱</p>
  <p id="a3T">有余处佛世尊说。<a id="a-3U"></a>唯调伏心。<a id="a-3V"></a>如偈言。</p>
  <p id="a3W">调伏心最胜　　心调引乐故</p>
  <p id="a3X">是心世间说为我。<a id="a-3Y"></a>眼等为此依止。<a id="a-3Z"></a>及亲近故。<a id="a-3a"></a>是故说眼等名我。<a id="a-3b"></a>依色等为境界故称外。<a id="a-3c"></a>若尔六识界。<a id="a-3d"></a>应不成我依。<a id="a-3e"></a>何以故。<a id="a-3f"></a>六识未至意界位。<a id="a-3g"></a>不得为心依。<a id="a-3h"></a>是时若作意界。<a id="a-3i"></a>即六识作非余故。<a id="a-3j"></a>六识不离意界体。<a id="a-3k"></a>若不尔。<a id="a-3l"></a>意界唯过去。<a id="a-3m"></a>非未来现在。<a id="a-3n"></a>彼部许十八界有三世故。<a id="a-3o"></a>若未来现在识。<a id="a-3p"></a>无意界体相。<a id="a-3q"></a>于过去中。<a id="a-3r"></a>亦不可立为意界。<a id="a-3s"></a>何以故。<a id="a-3t"></a>相于三世。<a id="a-3u"></a>无不定义故。<a id="a-3v"></a>几界有等分。<a id="a-3w"></a>几界非等分。<a id="a-3x"></a>若一向有等分。<a id="a-3y"></a>偈曰。<a id="a-3z"></a>法界等分。<a id="a-40"></a>释曰。<a id="a-41"></a>是尘于识定为境。<a id="a-42"></a>若识于中已生及定生为法。<a id="a-43"></a>是尘说名等分。<a id="a-44"></a>无一法界此中无边意识非已生非应生。<a id="a-45"></a>何以故。<a id="a-46"></a>一切圣人心缘法界。<a id="a-47"></a>必如此生。<a id="a-48"></a>谓一切法无我。<a id="a-49"></a>此心离自性及共有法。<a id="a-4A"></a>余一切法悉为境界。<a id="a-4B"></a>此刹那心。<a id="a-4C"></a>于第二刹那心。<a id="a-4D"></a>皆成境界。<a id="a-4E"></a>于二刹那中。<a id="a-4F"></a>一切法皆成境界。<a id="a-4G"></a>是故法界恒是等分。<a id="a-4H"></a>偈曰。<a id="a-4I"></a>非等分余。<a id="a-4J"></a>释曰。<a id="a-4K"></a>除法界所余界。<a id="a-4L"></a>非等分亦有等分。<a id="a-4M"></a>何法名非等分。<a id="a-4N"></a>偈曰。<a id="a-4O"></a>不作自事。<a id="a-4P"></a>释曰。<a id="a-4Q"></a>义至已说。<a id="a-4R"></a>若作自事名有等分。<a id="a-4S"></a>若眼界已见色正见色当见色。<a id="a-4T"></a>说名有等分。<a id="a-4U"></a>乃至意界亦尔。<a id="a-4V"></a>由于尘自功能立名等分。<a id="a-4W"></a>罽宾国师说非等分眼有四种。<a id="a-4X"></a>若眼根不见色。<a id="a-4Y"></a>已灭正灭当灭。<a id="a-4Z"></a>无生为法。<a id="a-4a"></a>西方诸师说。<a id="a-4b"></a>有五种无生为法。<a id="a-4c"></a>分为二分。<a id="a-4d"></a>一与识相应。<a id="a-4e"></a>一与识不相应。<a id="a-4f"></a>乃至身亦尔。<a id="a-4g"></a>意根但无生为法。<a id="a-4h"></a>名非等分。<a id="a-4i"></a>色者若已见正见当见。<a id="a-4j"></a>名有等分。<a id="a-4k"></a>非等分有四种。<a id="a-4l"></a>若色非所见。<a id="a-4m"></a>已灭正灭当灭。<a id="a-4n"></a>无生为法。<a id="a-4o"></a>名非等分。<a id="a-4p"></a>乃至触亦尔。<a id="a-4q"></a>由自根功能应知。<a id="a-4r"></a>色等有等分非等分义。<a id="a-4s"></a>是一人等分眼。<a id="a-4t"></a>于一切人非等分。<a id="a-4u"></a>乃至意亦尔。<a id="a-4v"></a>色则不尔。<a id="a-4w"></a>随能见者。<a id="a-4x"></a>于此人则成等分。<a id="a-4y"></a>若不能见。<a id="a-4z"></a>于此人则非等分。<a id="a-50"></a>何以故。<a id="a-51"></a>有如此义。<a id="a-52"></a>此色是一人所见。<a id="a-53"></a>亦可得为多人所见。<a id="a-54"></a>如观看时中见月舞相攒等色。<a id="a-55"></a>无如此义。<a id="a-56"></a>由一眼根二人见色。<a id="a-57"></a>是故诸根不共得故。<a id="a-58"></a>就一相续分别等分非等分。<a id="a-59"></a>色由共得故。<a id="a-5A"></a>不就一相续立等分非等分。<a id="a-5B"></a>如色声香味触界应知如此。<a id="a-5C"></a>声界可许如此。<a id="a-5D"></a>香等三界。<a id="a-5E"></a>随一一人所得。<a id="a-5F"></a>余人不得。<a id="a-5G"></a>何以故。<a id="a-5H"></a>此三皆至到根故不共得。<a id="a-5I"></a>别立似眼等。<a id="a-5J"></a>应是道理。<a id="a-5K"></a>虽不共得。<a id="a-5L"></a>有如此道理可立共得。<a id="a-5M"></a>何以故有如此义。<a id="a-5N"></a>是香等能生一人鼻等识。<a id="a-5O"></a>亦可得生余人鼻等识。<a id="a-5P"></a>眼等则不尔。<a id="a-5Q"></a>是故香等如色可得例说。<a id="a-5R"></a>眼等诸识等分非等分义。<a id="a-5S"></a>由定生定不生故。<a id="a-5T"></a>犹如意界。<a id="a-5U"></a>等分者有何义。<a id="a-5V"></a>根尘及识。<a id="a-5W"></a>更互相应。<a id="a-5X"></a>又共作一切能。<a id="a-5Y"></a>又同以一触为事故。<a id="a-5Z"></a>非等分者。<a id="a-5a"></a>是等分同类。<a id="a-5b"></a>虽似彼非彼。<a id="a-5c"></a>故名非等分。<a id="a-5d"></a>几界见谛所灭。<a id="a-5e"></a>几界修道所灭。<a id="a-5f"></a>几界非所灭。<a id="a-5g"></a>偈曰。<a id="a-5h"></a>十界修道灭。<a id="a-5i"></a>五亦。<a id="a-5j"></a>释曰。<a id="a-5k"></a>色等十界。<a id="a-5l"></a>并五识界。<a id="a-5m"></a>一向修道所灭。<a id="a-5n"></a>偈曰。<a id="a-5o"></a>后三三。<a id="a-5p"></a>释曰。<a id="a-5q"></a>意界法界意识界。<a id="a-5r"></a>此三各有三种。<a id="a-5s"></a>八十八随眠。<a id="a-5t"></a>或与彼共有法。<a id="a-5u"></a>是彼至得。<a id="a-5v"></a>共彼伴类。<a id="a-5w"></a>皆见谛灭。<a id="a-5x"></a>所余有流皆修道灭。<a id="a-5y"></a>无流非所灭。<a id="a-5z"></a>更有别法。<a id="a-60"></a>是见谛所灭为。<a id="a-61"></a>不尔。<a id="a-62"></a>何者别法。<a id="a-63"></a>凡夫性能感恶道。<a id="a-64"></a>身口二业与圣道相违故。<a id="a-65"></a>此非见谛灭。<a id="a-66"></a>此中略说见谛灭相。<a id="a-67"></a>偈曰。<a id="a-68"></a>非污非见灭。<a id="a-69"></a>非色非六生。<a id="a-6A"></a>释曰。<a id="a-6B"></a>见谛所灭随一法。<a id="a-6C"></a>无非染污。<a id="a-6D"></a>色亦非见谛灭。<a id="a-6E"></a>凡夫性。<a id="a-6F"></a>是无记无染污。<a id="a-6G"></a>断善根凡夫。<a id="a-6H"></a>及离欲人。<a id="a-6I"></a>与此相应故。<a id="a-6J"></a>身口二业是色故。<a id="a-6K"></a>是故非见谛灭。<a id="a-6L"></a>何以故。<a id="a-6M"></a>不能违四。<a id="a-6N"></a>谛理故。<a id="a-6O"></a>若尔苦法忍生时。<a id="a-6P"></a>凡夫性应在。<a id="a-6Q"></a>则成违许难。<a id="a-6R"></a>六谓意入。<a id="a-6S"></a>若离此于余处生。<a id="a-6T"></a>名非六生。<a id="a-6U"></a>谓从五根生。<a id="a-6V"></a>此法亦非见谛灭。<a id="a-6W"></a>十八界中几界是见几界非见。<a id="a-6X"></a>偈曰。<a id="a-6Y"></a>眼法界一分名见。<a id="a-6Z"></a>释曰。<a id="a-6a"></a>何者为一分。<a id="a-6b"></a>偈曰。<a id="a-6c"></a>有八种。<a id="a-6d"></a>释曰。<a id="a-6e"></a>身见等五见。<a id="a-6f"></a>世间正见。<a id="a-6g"></a>有学正见。<a id="a-6h"></a>无学正见。<a id="a-6i"></a>此八是法界一分名见。<a id="a-6j"></a>所余法界非见。<a id="a-6k"></a>此中身见等五见。<a id="a-6l"></a>分别惑品中。<a id="a-6m"></a>时至当广说。<a id="a-6n"></a>世间正见者。<a id="a-6o"></a>意识相应善有流慧。<a id="a-6p"></a>有学正见者。<a id="a-6q"></a>谓有学无流慧。<a id="a-6r"></a>无学亦尔。<a id="a-6s"></a>此四如有云无云夜昼见色。<a id="a-6t"></a>有染污无染污。<a id="a-6u"></a>世间有学无学见。<a id="a-6v"></a>观诸法亦尔。<a id="a-6w"></a>云何说世间正见。<a id="a-6x"></a>唯与意识相应。<a id="a-6y"></a>由此义。<a id="a-6z"></a>偈曰。<a id="a-70"></a>五识共生智。<a id="a-71"></a>非见不度故。<a id="a-72"></a>释曰。<a id="a-73"></a>见者度决为体。<a id="a-74"></a>能起简择是非故五识相应智则不尔。<a id="a-75"></a>无分别故。<a id="a-76"></a>是故非见。<a id="a-77"></a>若彼有染污无染污。<a id="a-78"></a>悉非见。<a id="a-79"></a>若尔眼根亦无决度。<a id="a-7A"></a>何故名见。<a id="a-7B"></a>由能观视色故。<a id="a-7C"></a>云何知。<a id="a-7D"></a>偈曰。<a id="a-7E"></a>眼见色。<a id="a-7F"></a>释曰。<a id="a-7G"></a>若眼见色。<a id="a-7H"></a>与余识相应。<a id="a-7I"></a>人应得见色。<a id="a-7J"></a>若非一切眼见色。<a id="a-7K"></a>何者能见。<a id="a-7L"></a>偈曰等分。<a id="a-7M"></a>释曰。<a id="a-7N"></a>是时此眼有识。<a id="a-7O"></a>是时能见。<a id="a-7P"></a>异此则不能见。<a id="a-7Q"></a>若尔应许依眼根识能见。<a id="a-7R"></a>偈曰。<a id="a-7S"></a>非能依眼识。<a id="a-7T"></a>释曰。<a id="a-7U"></a>不可立眼识能见。<a id="a-7V"></a>何以故。<a id="a-7W"></a>偈曰。<a id="a-7X"></a>由色非可见。<a id="a-7Y"></a>被障彼执尔。<a id="a-7Z"></a>释曰。<a id="a-7a"></a>是色壁等所障则不可见。<a id="a-7b"></a>若识能见。<a id="a-7c"></a>识无碍故。<a id="a-7d"></a>于壁等障则不为妨。<a id="a-7e"></a>是故应见被障之色。<a id="a-7f"></a>于被障色识既不生。<a id="a-7g"></a>云何能见。<a id="a-7h"></a>云何不生。<a id="a-7i"></a>若人执唯眼见色。<a id="a-7j"></a>于此人由眼有碍。<a id="a-7k"></a>于所障色无有功能。<a id="a-7l"></a>识不得生与依共一境起故。<a id="a-7m"></a>此义应然。<a id="a-7n"></a>若尔云何眼不至境。<a id="a-7o"></a>犹如身根。<a id="a-7p"></a>由不见被障色。<a id="a-7q"></a>以有碍故。<a id="a-7r"></a>若尔云母琉琉水精净水所障。<a id="a-7s"></a>色云何得见。<a id="a-7t"></a>是故不由有碍被障诸色眼不能见。<a id="a-7u"></a>若尔何故不见。<a id="a-7v"></a>是处光明相通无隔。<a id="a-7w"></a>于被障色眼识得生。<a id="a-7x"></a>若是处光明被隔不通。<a id="a-7y"></a>于中眼识不生。<a id="a-7z"></a>由不生故。<a id="a-80"></a>不能见被障色。<a id="a-81"></a>若尔云何经中说。<a id="a-82"></a>由眼见色。<a id="a-83"></a>此中明由依止得见。<a id="a-84"></a>是此经意。<a id="a-85"></a>如说由意根识法。<a id="a-86"></a>意不能识法。<a id="a-87"></a>以过去故。<a id="a-88"></a>何者能识唯是意识。<a id="a-89"></a>经说由眼见亦尔。<a id="a-8A"></a>复次于所依中说能依事。<a id="a-8B"></a>譬如楼叫。<a id="a-8C"></a>复次如余经说。<a id="a-8D"></a>眼所识诸色。<a id="a-8E"></a>可爱可欲悦心。<a id="a-8F"></a>此色非眼所识。<a id="a-8G"></a>复次有余经说婆罗门眼者唯门。<a id="a-8H"></a>为见众色。<a id="a-8I"></a>由此等证故。<a id="a-8J"></a>知藉眼为门以识见色。<a id="a-8K"></a>此义是证所显。<a id="a-8L"></a>于能见眼则成门。<a id="a-8M"></a>何以故。<a id="a-8N"></a>若眼成见为见诸色。<a id="a-8O"></a>是义不然。<a id="a-8P"></a>若识能见。<a id="a-8Q"></a>何法。<a id="a-8R"></a>能识。<a id="a-8S"></a>此二何异。<a id="a-8T"></a>何以故。<a id="a-8U"></a>是色识即是色见。<a id="a-8V"></a>譬如有解脱名见或名智。<a id="a-8W"></a>如此有识。<a id="a-8X"></a>或名见或名识。<a id="a-8Y"></a>复有余师说。<a id="a-8Z"></a>若眼能见。<a id="a-8a"></a>眼则成作者。<a id="a-8b"></a>何法为别见事。<a id="a-8c"></a>有如此过失。<a id="a-8d"></a>此言非难。<a id="a-8e"></a>如汝许识能识。<a id="a-8f"></a>于中不立作者及事差别。<a id="a-8g"></a>眼能见色亦尔。<a id="a-8h"></a>复有余师说。<a id="a-8i"></a>眼识名见。<a id="a-8j"></a>见依止故。<a id="a-8k"></a>说眼能见。<a id="a-8l"></a>譬如打依止故说钟作声。<a id="a-8m"></a>若尔识依止故。<a id="a-8n"></a>义至应言眼能识不应至。<a id="a-8o"></a>何以故。<a id="a-8p"></a>此眼识于世间成立名见。<a id="a-8q"></a>云何知。<a id="a-8r"></a>此识生时。<a id="a-8s"></a>说色是所见。<a id="a-8t"></a>不说是所识。<a id="a-8u"></a>毗婆沙中自说如此。<a id="a-8v"></a>若眼所至眼识所受。<a id="a-8w"></a>乃说所见。<a id="a-8x"></a>故说眼见不说眼识。<a id="a-8y"></a>但由识在。<a id="a-8z"></a>故名能识。<a id="a-90"></a>譬如说日作昼。<a id="a-91"></a>经部说。<a id="a-92"></a>何故共聚破空。<a id="a-93"></a>何以故。<a id="a-94"></a>依眼缘色。<a id="a-95"></a>眼识得生。<a id="a-96"></a>此中何法能见。<a id="a-97"></a>何法所见。<a id="a-98"></a>一切无事。<a id="a-99"></a>但唯有法。<a id="a-9A"></a>谓因及果。<a id="a-9B"></a>此中为互相解。<a id="a-9C"></a>随意假说。<a id="a-9D"></a>如说眼能见识能识。<a id="a-9E"></a>于中不应执着。<a id="a-9F"></a>佛世尊说。<a id="a-9G"></a>汝等莫执着方言。<a id="a-9H"></a>莫随逐世间所立名字。<a id="a-9I"></a>罽宾国毗婆沙师。<a id="a-9J"></a>悉檀判如此。<a id="a-9K"></a>眼能见。<a id="a-9L"></a>耳能闻。<a id="a-9M"></a>鼻能嗅。<a id="a-9N"></a>舌能尝。<a id="a-9O"></a>身能触。<a id="a-9P"></a>意能识。<a id="a-9Q"></a>为用一眼见色。<a id="a-9R"></a>为用二眼见色。<a id="a-9S"></a>此中无定。<a id="a-9T"></a>偈曰。<a id="a-9U"></a>或由二眼见。<a id="a-9V"></a>分明见色故。<a id="a-9W"></a>释曰。<a id="a-9X"></a>亦由二眼根见色。<a id="a-9Y"></a>阿毗达磨师说如此。<a id="a-9Z"></a>何以故。<a id="a-9a"></a>若开二眼见最明了。<a id="a-9b"></a>若开一眼。<a id="a-9c"></a>半闭一眼。<a id="a-9d"></a>则见二月。<a id="a-9e"></a>由随一变异见则不明。<a id="a-9f"></a>不可由依止处别分识为二。<a id="a-9g"></a>识无住处故。<a id="a-9h"></a>不同于色若眼能见。<a id="a-9i"></a>耳能闻。<a id="a-9j"></a>乃至意能识。<a id="a-9k"></a>彼尘为至为不至耶。<a id="a-9l"></a>偈曰。<a id="a-9m"></a>眼耳及意根。<a id="a-9n"></a>不至尘。<a id="a-9o"></a>释曰。<a id="a-9p"></a>云何如此眼能见远色。<a id="a-9q"></a>若以药涂眼则不能见。<a id="a-9r"></a>耳能闻远声。<a id="a-9s"></a>若眼耳缘至尘。<a id="a-9t"></a>修观行人。<a id="a-9u"></a>天眼天耳。<a id="a-9v"></a>不得应成。<a id="a-9w"></a>犹如鼻等。<a id="a-9x"></a>若尔云何不能见一切不至尘。<a id="a-9y"></a>及最远尘。<a id="a-9z"></a>并所障尘。<a id="a-A0"></a>若尔云何磁石不吸一切不至之铁。<a id="a-A1"></a>若能缘至尘。<a id="a-A2"></a>此难则齐。<a id="a-A3"></a>云何不能见一切至尘。<a id="a-A4"></a>谓眼药及筹等。<a id="a-A5"></a>如鼻等缘至尘。<a id="a-A6"></a>不缘一切至。<a id="a-A7"></a>不能取香等共有故。<a id="a-A8"></a>如此眼尘不至。<a id="a-A9"></a>非一切不至。<a id="a-AA"></a>皆是眼尘。<a id="a-AB"></a>意无色故。<a id="a-AC"></a>无有至能。<a id="a-AD"></a>故不缘至尘。<a id="a-AE"></a>有余师说。<a id="a-AF"></a>耳缘至不至尘。<a id="a-AG"></a>由闻耳内声故。<a id="a-AH"></a>所余鼻舌身。<a id="a-AI"></a>偈曰。<a id="a-AJ"></a>三异。<a id="a-AK"></a>释曰。<a id="a-AL"></a>以至到为尘。<a id="a-AM"></a>云何知鼻缘至尘。<a id="a-AN"></a>若断息则不闻香。<a id="a-AO"></a>至是何法。<a id="a-AP"></a>生无间为至。<a id="a-AQ"></a>邻虚为互相触。<a id="a-AR"></a>为不相触。<a id="a-AS"></a>罽宾国师说。<a id="a-AT"></a>不相触。<a id="a-AU"></a>何以故。<a id="a-AV"></a>若由一切体相触。<a id="a-AW"></a>诸物则应相杂。<a id="a-AX"></a>若由体一分相触。<a id="a-AY"></a>邻虚则有方分。<a id="a-AZ"></a>诸邻虚无方分故。<a id="a-Aa"></a>若尔云何发声。<a id="a-Ab"></a>由无间故。<a id="a-Ac"></a>若言相触。<a id="a-Ad"></a>二手相榼则应相着。<a id="a-Ae"></a>石投石亦尔。<a id="a-Af"></a>若尔微聚相榼云何不散。<a id="a-Ag"></a>风界所持故。<a id="a-Ah"></a>何以故。<a id="a-Ai"></a>有风界能破散。<a id="a-Aj"></a>如劫末时。<a id="a-Ak"></a>有风界能合持。<a id="a-Al"></a>如劫成时。<a id="a-Am"></a>云何今说三根尘由无间至缘于至尘。<a id="a-An"></a>是彼无间义。<a id="a-Ao"></a>说名为至。<a id="a-Ap"></a>谓于中间无有别物。<a id="a-Aq"></a>复次微聚物有方分故。<a id="a-Ar"></a>若相触则无失。<a id="a-As"></a>若作如此执。<a id="a-At"></a>毗婆沙中此文句得成。<a id="a-Au"></a>是触为以触为因生。<a id="a-Av"></a>为非触为因生。<a id="a-Aw"></a>作如此问。<a id="a-Ax"></a>约因为答。<a id="a-Ay"></a>有时以触为因。<a id="a-Az"></a>非触得生。<a id="a-B0"></a>若物分散。<a id="a-B1"></a>有时以非触为因。<a id="a-B2"></a>触得生。<a id="a-B3"></a>若物增长。<a id="a-B4"></a>有时以触为因。<a id="a-B5"></a>触得生。<a id="a-B6"></a>若聚与聚共合。<a id="a-B7"></a>有时以非触为因。<a id="a-B8"></a>非触得生。<a id="a-B9"></a>如隙中微尘。<a id="a-BA"></a>大德婆须蜜多罗说。<a id="a-BB"></a>若邻虚相触。<a id="a-BC"></a>应得住至后刹那。<a id="a-BD"></a>大德说。<a id="a-BE"></a>邻虚不相触。<a id="a-BF"></a>于无间中。<a id="a-BG"></a>世间假立触名。<a id="a-BH"></a>大德意可受。<a id="a-BI"></a>若不如此。<a id="a-BJ"></a>邻虚则有间。<a id="a-BK"></a>中间既空。<a id="a-BL"></a>何法能断其行。<a id="a-BM"></a>说其有碍。<a id="a-BN"></a>是聚不异邻虚。<a id="a-BO"></a>若聚相触。<a id="a-BP"></a>即是邻虚相触。<a id="a-BQ"></a>如可变坏。<a id="a-BR"></a>若汝言邻虚有方分。<a id="a-BS"></a>若触非触。<a id="a-BT"></a>皆成有分过失。<a id="a-BU"></a>若无方分。<a id="a-BV"></a>于汝不可许之。<a id="a-BW"></a>为色若有触。<a id="a-BX"></a>可立此难。<a id="a-BY"></a>眼等诸根取尘。<a id="a-BZ"></a>为称其自量。<a id="a-Ba"></a>由事速疾故。<a id="a-Bb"></a>犹如旋火。<a id="a-Bc"></a>乃至遍见大山等。<a id="a-Bd"></a>色为能取等不等量尘。<a id="a-Be"></a>是前所说。<a id="a-Bf"></a>缘至到尘。<a id="a-Bg"></a>偈曰。<a id="a-Bh"></a>三根谓鼻等。<a id="a-Bi"></a>许取如量尘。<a id="a-Bj"></a>释曰。<a id="a-Bk"></a>如根量邻虚。<a id="a-Bl"></a>尘邻虚亦尔。<a id="a-Bm"></a>共合生鼻等识。<a id="a-Bn"></a>眼耳则无定。<a id="a-Bo"></a>有时取最小尘。<a id="a-Bp"></a>若见毛端。<a id="a-Bq"></a>有时取等量尘。<a id="a-Br"></a>若见蒲桃子。<a id="a-Bs"></a>有时取最大尘。<a id="a-Bt"></a>若见大山。<a id="a-Bu"></a>即于闻时耳亦如此。<a id="a-Bv"></a>或闻蚊声。<a id="a-Bw"></a>或闻雷声。<a id="a-Bx"></a>意既无体。<a id="a-By"></a>不可说其形量。<a id="a-Bz"></a>眼等诸根邻虚形相云何可知。<a id="a-C0"></a>眼根邻虚。<a id="a-C1"></a>于眼童子中住。<a id="a-C2"></a>如时罗花青色所覆。<a id="a-C3"></a>是故不散。<a id="a-C4"></a>有余部说。<a id="a-C5"></a>如聚重累住。<a id="a-C6"></a>互不相障。<a id="a-C7"></a>清彻如颇梨柯宝。<a id="a-C8"></a>耳根邻虚。<a id="a-C9"></a>于耳中住。<a id="a-CA"></a>如浮休阇皮。<a id="a-CB"></a>鼻根邻虚。<a id="a-CC"></a>于鼻頞中住。<a id="a-CD"></a>前三根横作行度。<a id="a-CE"></a>无有高下。<a id="a-CF"></a>舌根邻虚如半月。<a id="a-CG"></a>彼说于舌中央。<a id="a-CH"></a>如发端量。<a id="a-CI"></a>非舌根邻虚所覆。<a id="a-CJ"></a>身根邻虚如身相。<a id="a-CK"></a>女根邻虚如鼓颡。<a id="a-CL"></a>男根邻虚如大指。<a id="a-CM"></a>此中眼根邻虚。<a id="a-CN"></a>或时一切等分。<a id="a-CO"></a>或时一切非等分。<a id="a-CP"></a>或时有等分有非等分。<a id="a-CQ"></a>乃至舌根邻虚亦尔。<a id="a-CR"></a>身根邻虚。<a id="a-CS"></a>无一切等分。<a id="a-CT"></a>若然焰地狱中。<a id="a-CU"></a>所执驻众生。<a id="a-CV"></a>有无量身邻虚。<a id="a-CW"></a>亦非一切等分。<a id="a-CX"></a>何以故。<a id="a-CY"></a>若一切皆发身识。<a id="a-CZ"></a>则身散坏。<a id="a-Ca"></a>无唯一邻虚根一邻虚尘能生识。<a id="a-Cb"></a>五识以微聚为根尘故。<a id="a-Cc"></a>是故邻虚无显。<a id="a-Cd"></a>不可见故。<a id="a-Ce"></a>是六识界如前所说。<a id="a-Cf"></a>谓眼识乃至意识。<a id="a-Cg"></a>于中五识尘唯现世。<a id="a-Ch"></a>最后识尘三世。<a id="a-Ci"></a>彼依为如此不。<a id="a-Cj"></a>说不尔。<a id="a-Ck"></a>云何不尔。<a id="a-Cl"></a>偈曰。<a id="a-Cm"></a>后界依过去。<a id="a-Cn"></a>释曰。<a id="a-Co"></a>意识界无间灭识为依。<a id="a-Cp"></a>偈曰。<a id="a-Cq"></a>五界依亦共。<a id="a-Cr"></a>释曰。<a id="a-Cs"></a>亦言显过去。<a id="a-Ct"></a>此中眼识依。<a id="a-Cu"></a>共有同一世故。<a id="a-Cv"></a>乃至身识亦尔。<a id="a-Cw"></a>彼过去依。<a id="a-Cx"></a>谓意根。<a id="a-Cy"></a>如此五识聚。<a id="a-Cz"></a>依二根生。<a id="a-D0"></a>故说如此。<a id="a-D1"></a>若法能为眼识依。<a id="a-D2"></a>为能作彼次第缘不。<a id="a-D3"></a>此中有四句。<a id="a-D4"></a>第一句。<a id="a-D5"></a>谓眼根。<a id="a-D6"></a>第二句。<a id="a-D7"></a>谓次第已灭心法法界。<a id="a-D8"></a>第三句。<a id="a-D9"></a>谓次第已灭心。<a id="a-DA"></a>第四句。<a id="a-DB"></a>除前三句。<a id="a-DC"></a>乃至身识自根。<a id="a-DD"></a>亦应如此说。<a id="a-DE"></a>于意识但无初句。<a id="a-DF"></a>若法为依。<a id="a-DG"></a>必为次第缘故。<a id="a-DH"></a>若有法为次第缘非依。<a id="a-DI"></a>谓无间灭心法法界。<a id="a-DJ"></a>识生随属二缘。<a id="a-DK"></a>复有何因。<a id="a-DL"></a>但说眼等为彼依。<a id="a-DM"></a>不说色等。<a id="a-DN"></a>偈曰。<a id="a-DO"></a>随根异识异。<a id="a-DP"></a>故眼等成依。<a id="a-DQ"></a>释曰。<a id="a-DR"></a>由眼等根有差别故。<a id="a-DS"></a>诸识亦有差别。<a id="a-DT"></a>眼等根若有增损。<a id="a-DU"></a>诸识随之则有明昧。<a id="a-DV"></a>不由色等差别诸识变异。<a id="a-DW"></a>于识二缘中眼等胜故。<a id="a-DX"></a>立为识依。<a id="a-DY"></a>不说色等。<a id="a-DZ"></a>色等是识所识。<a id="a-Da"></a>复有何因。<a id="a-Db"></a>说为眼识乃至意识。<a id="a-Dc"></a>不说为色识乃至法识。<a id="a-Dd"></a>由眼等是彼依故。<a id="a-De"></a>约根说识。<a id="a-Df"></a>复次偈曰。<a id="a-Dg"></a>由彼不共因。<a id="a-Dh"></a>故约根说识。<a id="a-Di"></a>释曰。<a id="a-Dj"></a>云何不共因。<a id="a-Dk"></a>此眼根不得为余识依色可。<a id="a-Dl"></a>得为意识缘缘。<a id="a-Dm"></a>及为他眼识境。<a id="a-Dn"></a>乃至身亦尔。<a id="a-Do"></a>由识依止。<a id="a-Dp"></a>及由不共因。<a id="a-Dq"></a>是故约根说识。<a id="a-Dr"></a>不约色等。<a id="a-Ds"></a>譬如鼓声麦芽。<a id="a-Dt"></a>若人在此身中。<a id="a-Du"></a>由眼见色。<a id="a-Dv"></a>是身眼色识。<a id="a-Dw"></a>为是一地。<a id="a-Dx"></a>为是别地。<a id="a-Dy"></a>一切皆异。<a id="a-Dz"></a>若人生欲界。<a id="a-E0"></a>由自地眼见自地色。<a id="a-E1"></a>此四种同在自地。<a id="a-E2"></a>若此人由初定眼见自地色。<a id="a-E3"></a>身及色俱在自地。<a id="a-E4"></a>眼及识属初定。<a id="a-E5"></a>若见初定色。<a id="a-E6"></a>则三种属初定。<a id="a-E7"></a>若由二定眼见自地色。<a id="a-E8"></a>身及色在自地。<a id="a-E9"></a>眼属二定。<a id="a-EA"></a>识属初定。<a id="a-EB"></a>若见初定色。<a id="a-EC"></a>色及识属初定。<a id="a-ED"></a>身在自地。<a id="a-EE"></a>眼属二定。<a id="a-EF"></a>若见二定色。<a id="a-EG"></a>眼及色属二定。<a id="a-EH"></a>身在自地。<a id="a-EI"></a>识属初定。<a id="a-EJ"></a>如此由三定四定。<a id="a-EK"></a>眼若见自地及下地色。<a id="a-EL"></a>应如理推合。<a id="a-EM"></a>若人生在初定地。<a id="a-EN"></a>由自地眼见自地色。<a id="a-EO"></a>此四皆属自地。<a id="a-EP"></a>若见下地色。<a id="a-EQ"></a>则三种在自地。<a id="a-ER"></a>若由二定眼见自地色。<a id="a-ES"></a>则三种在自地。<a id="a-ET"></a>若见欲界色。<a id="a-EU"></a>身及识在自地。<a id="a-EV"></a>色在下界。<a id="a-EW"></a>眼属二定。<a id="a-EX"></a>若见二定色。<a id="a-EY"></a>眼及色属二定。<a id="a-EZ"></a>余二在自地。<a id="a-Ea"></a>由三定等眼。<a id="a-Eb"></a>亦应如理推合。<a id="a-Ec"></a>若生二定等地。<a id="a-Ed"></a>由自地眼若见自他地色。<a id="a-Ee"></a>亦应如理推合。<a id="a-Ef"></a>此中是决判。<a id="a-Eg"></a>偈曰。<a id="a-Eh"></a>眼无下身义。<a id="a-Ei"></a>释曰。<a id="a-Ej"></a>身眼色有五地。<a id="a-Ek"></a>谓欲界地乃至第四定地。<a id="a-El"></a>眼识有二地。<a id="a-Em"></a>谓欲界及初定。<a id="a-En"></a>此中随身地。<a id="a-Eo"></a>眼根或等地或上地。<a id="a-Ep"></a>定无下地。<a id="a-Eq"></a>随眼根地。<a id="a-Er"></a>色或等地或下地。<a id="a-Es"></a>是眼境界。<a id="a-Et"></a>偈曰。<a id="a-Eu"></a>上色非下境。<a id="a-Ev"></a>释曰。<a id="a-Ew"></a>未曾有上地。<a id="a-Ex"></a>色下地眼能见。<a id="a-Ey"></a>偈曰。<a id="a-Ez"></a>识。<a id="a-F0"></a>释曰。<a id="a-F1"></a>识。<a id="a-F2"></a>不得在眼上。<a id="a-F3"></a>譬如色。<a id="a-F4"></a>偈曰。<a id="a-F5"></a>于此色遍于身二一切。<a id="a-F6"></a>释曰于此。<a id="a-F7"></a>谓于前所说眼识。<a id="a-F8"></a>一切色是其境界。<a id="a-F9"></a>或上或下或等。<a id="a-FA"></a>二谓识及色。<a id="a-FB"></a>于身此二一切有。<a id="a-FC"></a>如广说眼根。<a id="a-FD"></a>应知如此。<a id="a-FE"></a>偈曰。<a id="a-FF"></a>耳亦尔。<a id="a-FG"></a>释曰耳无下身。<a id="a-FH"></a>义上声非下境。<a id="a-FI"></a>识于此声遍于身二一切。<a id="a-FJ"></a>如理广说。<a id="a-FK"></a>应知如眼。<a id="a-FL"></a>偈曰。<a id="a-FM"></a>余三。<a id="a-FN"></a>一切属自地。<a id="a-FO"></a>释曰。<a id="a-FP"></a>鼻舌身界。<a id="a-FQ"></a>身自尘及识。<a id="a-FR"></a>皆属自地。<a id="a-FS"></a>如此已通立无差别。<a id="a-FT"></a>后为简别。<a id="a-FU"></a>更立别言。<a id="a-FV"></a>偈曰。<a id="a-FW"></a>身识下自地。<a id="a-FX"></a>释曰。<a id="a-FY"></a>身在欲界。<a id="a-FZ"></a>触亦尔。<a id="a-Fa"></a>此三恒在自地。<a id="a-Fb"></a>身识有处属自地。<a id="a-Fc"></a>如人生欲界及初定。<a id="a-Fd"></a>有处属下地。<a id="a-Fe"></a>如人生二定。<a id="a-Ff"></a>偈曰。<a id="a-Fg"></a>意根地不定。<a id="a-Fh"></a>释曰。<a id="a-Fi"></a>有时意根与身意识法。<a id="a-Fj"></a>同在一地。<a id="a-Fk"></a>有时上下为地。<a id="a-Fl"></a>于五地身意等属一切地。<a id="a-Fm"></a>谓入观时。<a id="a-Fn"></a>及受生时。<a id="a-Fo"></a>如此道理。<a id="a-Fp"></a>于分别三摩跋提品中当广说。<a id="a-Fq"></a>为离繁重言故。<a id="a-Fr"></a>不于此品中说。<a id="a-Fs"></a>何以故。<a id="a-Ft"></a>功多用少故。<a id="a-Fu"></a>前来往复。<a id="a-Fv"></a>与随所欲说相关竟。<a id="a-Fw"></a>今应思量此义。<a id="a-Fx"></a>于十八界及六识界。<a id="a-Fy"></a>何界所知。<a id="a-Fz"></a>何识能知。<a id="a-G0"></a>偈曰。<a id="a-G1"></a>五外二所知。<a id="a-G2"></a>释曰。<a id="a-G3"></a>色声香味触界。<a id="a-G4"></a>如其次第。<a id="a-G5"></a>眼耳鼻舌身识所识。<a id="a-G6"></a>复为意识所知。<a id="a-G7"></a>此外尘随一二识所知。<a id="a-G8"></a>余十三界非五识境故。<a id="a-G9"></a>唯一意识界所知。<a id="a-GA"></a>此是义至所显。<a id="a-GB"></a>十八界中几界常住几界无常。<a id="a-GC"></a>无一界具足常住。<a id="a-GD"></a>虽尔偈曰。<a id="a-GE"></a>常住法无为。<a id="a-GF"></a>释曰无为是法界一分。<a id="a-GG"></a>即是常住。<a id="a-GH"></a>余界皆是无常。<a id="a-GI"></a>几界是根几界非根。<a id="a-GJ"></a>偈曰。<a id="a-GK"></a>法界半名根。<a id="a-GL"></a>及十二我依。<a id="a-GM"></a>释曰。<a id="a-GN"></a>于经中说。<a id="a-GO"></a>根有二十二。<a id="a-GP"></a>何者是耶。<a id="a-GQ"></a>眼根耳根鼻根舌根身根意根。<a id="a-GR"></a>女根男根。<a id="a-GS"></a>命根乐根苦根喜根忧根舍根。<a id="a-GT"></a>信根精进根念根定根慧根。<a id="a-GU"></a>未知欲知根。<a id="a-GV"></a>知根。<a id="a-GW"></a>知已根。<a id="a-GX"></a>阿毗达磨师破。<a id="a-GY"></a>安立六内入次第。<a id="a-GZ"></a>次命根后说意根。<a id="a-Ga"></a>能缘境故。<a id="a-Gb"></a>此中法界半者。<a id="a-Gc"></a>命等十一根。<a id="a-Gd"></a>是三根分法界一分故。<a id="a-Ge"></a>十二我依者。<a id="a-Gf"></a>眼等五根。<a id="a-Gg"></a>如自名所说。<a id="a-Gh"></a>七心界名意根。<a id="a-Gi"></a>女根男根。<a id="a-Gj"></a>是身界一分。<a id="a-Gk"></a>后当说。<a id="a-Gl"></a>所余五界。<a id="a-Gm"></a>并法界一分。<a id="a-Gn"></a>成立非根。</p>
  <p data-pb></p>
  <h2 id="aGo">分别根品第二之一</h2>
  <p id="aGp">说二十二根已。<a id="a-Gq"></a>根义云何。<a id="a-Gr"></a>最胜自在为义。<a id="a-Gs"></a>于自事用中。<a id="a-Gt"></a>增上自在故。<a id="a-Gu"></a>复以光饰为义。<a id="a-Gv"></a>于身中最明显故。<a id="a-Gw"></a>是故以最胜自在光饰为义。<a id="a-Gx"></a>于中何根何处自在。<a id="a-Gy"></a>偈曰。<a id="a-Gz"></a>于四义五根。<a id="a-H0"></a>增上。<a id="a-H1"></a>释曰。<a id="a-H2"></a>眼耳二根随一。<a id="a-H3"></a>于四义中增上。<a id="a-H4"></a>一于光饰自身增上。<a id="a-H5"></a>若人盲聋。<a id="a-H6"></a>形相则丑陋故。<a id="a-H7"></a>二于引护自身增上。<a id="a-H8"></a>若见若闻。<a id="a-H9"></a>能离不安吉处故。<a id="a-HA"></a>三于生眼耳识。<a id="a-HB"></a>及共相应法中增上。<a id="a-HC"></a>由识及相应法随其增损有明昧故。<a id="a-HD"></a>四于见色闻声不共因增上。<a id="a-HE"></a>非意识他识因故。<a id="a-HF"></a>鼻舌身根。<a id="a-HG"></a>光饰自身。<a id="a-HH"></a>如前二根。<a id="a-HI"></a>二于引护自身增上。<a id="a-HJ"></a>由此三能用段食故。<a id="a-HK"></a>三于生鼻等三识及共相应法中增上。<a id="a-HL"></a>四于嗅香尝味觉触。<a id="a-HM"></a>不共因增上。<a id="a-HN"></a>偈曰。<a id="a-HO"></a>于二二四根。<a id="a-HP"></a>释曰。<a id="a-HQ"></a>女根男根命根意根。<a id="a-HR"></a>于二于二随一增上。<a id="a-HS"></a>女根男根。<a id="a-HT"></a>于众生差别及相貌不同增上。<a id="a-HU"></a>差别谓分别。<a id="a-HV"></a>男女相貌不同。<a id="a-HW"></a>谓乳等形状。<a id="a-HX"></a>音声威仪各异。<a id="a-HY"></a>复有余师说。<a id="a-HZ"></a>于染污清净增上。<a id="a-Ha"></a>何以故尔。<a id="a-Hb"></a>自性黄门。<a id="a-Hc"></a>故作黄门。<a id="a-Hd"></a>及二根人。<a id="a-He"></a>不护无间业断善根等不有。<a id="a-Hf"></a>守护至果离欲亦不有。<a id="a-Hg"></a>此二但于男女有。<a id="a-Hh"></a>命根于聚同分相应及执持中增上。<a id="a-Hi"></a>意根于托后有相应。<a id="a-Hj"></a>及随从自在中增上。<a id="a-Hk"></a>此中后有相应者。<a id="a-Hl"></a>如经言。<a id="a-Hm"></a>是时乾闼婆。<a id="a-Hn"></a>于二意中随一现前。<a id="a-Ho"></a>或与欲相应。<a id="a-Hp"></a>或与嗔相应。<a id="a-Hq"></a>随从者如偈言。</p>
  <p id="aHr">意引将世间　　意转令变异</p>
  <p id="aHs">是意根一法　　一切法随行</p>
  <p id="aHt">乐受等五根。<a id="a-Hu"></a>及信等八根。<a id="a-Hv"></a>增上云何。<a id="a-Hw"></a>偈曰。<a id="a-Hx"></a>五及八。<a id="a-Hy"></a>于染污清净。<a id="a-Hz"></a>释曰。<a id="a-I0"></a>次第应知彼增上。<a id="a-I1"></a>乐受等五根。<a id="a-I2"></a>于染污增上。<a id="a-I3"></a>欲等诸惑。<a id="a-I4"></a>于彼随眼故。<a id="a-I5"></a>信等八根。<a id="a-I6"></a>于清净增上。<a id="a-I7"></a>何以故。<a id="a-I8"></a>一切清净。<a id="a-I9"></a>皆由彼成故。<a id="a-IA"></a>有余师说。<a id="a-IB"></a>乐受等于清净亦有增上。<a id="a-IC"></a>由安乐故。<a id="a-ID"></a>心则得定。<a id="a-IE"></a>佛说信以苦为资粮。<a id="a-IF"></a>复次有六喜等受。<a id="a-IG"></a>是出离所依。<a id="a-IH"></a>毗婆沙师作如此说。<a id="a-II"></a>复有余师说。<a id="a-IJ"></a>不由眼耳二根引护自身。<a id="a-IK"></a>由先已知得离不安吉处故。<a id="a-IL"></a>此二但于识是增上。<a id="a-IM"></a>无有见色闻声异于识。<a id="a-IN"></a>是故眼耳二根。<a id="a-IO"></a>于不共因中不应更立增上。<a id="a-IP"></a>是故眼等不应有如此增上。<a id="a-IQ"></a>若尔彼增上云何。<a id="a-IR"></a>偈曰。<a id="a-IS"></a>得自尘增上。<a id="a-IT"></a>得一切六根。<a id="a-IU"></a>释曰。<a id="a-IV"></a>眼等五根于得自尘中增上。<a id="a-IW"></a>意根于得一切尘中增上。<a id="a-IX"></a>是故此六。<a id="a-IY"></a>一一皆立为根。<a id="a-IZ"></a>若尔诸尘于此中有增上。<a id="a-Ia"></a>云何不立为根。<a id="a-Ib"></a>无增上。<a id="a-Ic"></a>何以故。<a id="a-Id"></a>为最胜主故名增上。<a id="a-Ie"></a>眼于得色中。<a id="a-If"></a>为主最胜。<a id="a-Ig"></a>是得一切色通因故。<a id="a-Ih"></a>由其增损。<a id="a-Ii"></a>识随明昧故。<a id="a-Ij"></a>色则不尔。<a id="a-Ik"></a>反此二义故。<a id="a-Il"></a>如此乃至意根及法。<a id="a-Im"></a>应知亦尔。<a id="a-In"></a>偈曰。<a id="a-Io"></a>女男性增上。<a id="a-Ip"></a>从身立二根。<a id="a-Iq"></a>释曰。<a id="a-Ir"></a>复从身根更立女男二根。<a id="a-Is"></a>此二与身根不异。<a id="a-It"></a>是身根中有一分。<a id="a-Iu"></a>于下门处次第得女男根名。<a id="a-Iv"></a>于女男性为增上故。<a id="a-Iw"></a>女男性谓女相声行欲乐。<a id="a-Ix"></a>是名女性。<a id="a-Iy"></a>男相声行欲乐。<a id="a-Iz"></a>是名男性。<a id="a-J0"></a>由此身分。<a id="a-J1"></a>二性得成就。<a id="a-J2"></a>及可了别。<a id="a-J3"></a>于此二性是增上。<a id="a-J4"></a>故立为根。<a id="a-J5"></a>偈曰。<a id="a-J6"></a>住同分染污。<a id="a-J7"></a>于清净增上。<a id="a-J8"></a>寿命及五受。<a id="a-J9"></a>信等立为根。<a id="a-JA"></a>释曰。<a id="a-JB"></a>住聚同分中。<a id="a-JC"></a>寿命为增上。<a id="a-JD"></a>于染污五受为增上。<a id="a-JE"></a>云何如此。<a id="a-JF"></a>于乐受欲随眠。<a id="a-JG"></a>于苦受嗔。<a id="a-JH"></a>于不乐不苦受无明。<a id="a-JI"></a>经中说如此。<a id="a-JJ"></a>于清净信等五为增上。<a id="a-JK"></a>云何如此诸惑是彼所伏。<a id="a-JL"></a>不能上起。<a id="a-JM"></a>圣道由彼引生。<a id="a-JN"></a>是故许立彼一一为根。<a id="a-JO"></a>偈曰。<a id="a-JP"></a>未知欲知知。<a id="a-JQ"></a>知已立根尔。<a id="a-JR"></a>至得后后道。<a id="a-JS"></a>涅槃等增上。<a id="a-JT"></a>释曰。<a id="a-JU"></a>三中一一应立为根。<a id="a-JV"></a>为显此义故言尔。<a id="a-JW"></a>未知欲知。<a id="a-JX"></a>于至得知中增上。<a id="a-JY"></a>故立为根。<a id="a-JZ"></a>知于至得知已中增上。<a id="a-Ja"></a>知已于至得涅槃增上。<a id="a-Jb"></a>故立为根。<a id="a-Jc"></a>何以故。<a id="a-Jd"></a>若人心未解脱。<a id="a-Je"></a>无得涅槃义。<a id="a-Jf"></a>等言为显别类义。<a id="a-Jg"></a>何者别义。<a id="a-Jh"></a>于见谛应除惑灭中。<a id="a-Ji"></a>未知欲知根为增上。<a id="a-Jj"></a>于修道应除惑灭中。<a id="a-Jk"></a>知根为增上。<a id="a-Jl"></a>于现世安乐住中。<a id="a-Jm"></a>知已为增上。<a id="a-Jn"></a>能证受解脱喜乐故。<a id="a-Jo"></a>若由增上义立根。<a id="a-Jp"></a>无明等惑。<a id="a-Jq"></a>亦应立为根。<a id="a-Jr"></a>何以故。<a id="a-Js"></a>无明等诸分。<a id="a-Jt"></a>于行等中亦有增上。<a id="a-Ju"></a>是故应立无明等为根。<a id="a-Jv"></a>能言等亦尔。<a id="a-Jw"></a>谓舌手脚谷道男女阴。<a id="a-Jx"></a>皆应立为根。<a id="a-Jy"></a>于言说执捉离向弃舍戏乐中增上。<a id="a-Jz"></a>是故应立为根。<a id="a-K0"></a>不可立为根。<a id="a-K1"></a>何以故。<a id="a-K2"></a>由根用如此。<a id="a-K3"></a>偈曰。<a id="a-K4"></a>心依此差别。<a id="a-K5"></a>其住及染污。<a id="a-K6"></a>资粮并清净。<a id="a-K7"></a>如此量立根。<a id="a-K8"></a>释曰。<a id="a-K9"></a>此中心依。<a id="a-KA"></a>谓眼等六根。<a id="a-KB"></a>众生类以六入为根本故。<a id="a-KC"></a>此六种依差别。<a id="a-KD"></a>由女男二根。<a id="a-KE"></a>此一期住由命根。<a id="a-KF"></a>此染污由五受根。<a id="a-KG"></a>清净资粮由信等五根。<a id="a-KH"></a>实清净由三无流根。<a id="a-KI"></a>是故不许立无明等为根。<a id="a-KJ"></a>偈曰。<a id="a-KK"></a>复有生依生。<a id="a-KL"></a>生住生受用。<a id="a-KM"></a>立十四后八。<a id="a-KN"></a>约解脱立根。<a id="a-KO"></a>释曰。<a id="a-KP"></a>复言为显诸部别执。<a id="a-KQ"></a>余部说。<a id="a-KR"></a>生死依者。<a id="a-KS"></a>所谓六根。<a id="a-KT"></a>此依生由何法。<a id="a-KU"></a>由女男二根。<a id="a-KV"></a>此住由命根随命根相续故。<a id="a-KW"></a>受用由五受。<a id="a-KX"></a>为显此义故。<a id="a-KY"></a>立十四根。<a id="a-KZ"></a>依此四义。<a id="a-Ka"></a>约解脱所余亦立为根。<a id="a-Kb"></a>信等五是解脱依。<a id="a-Kc"></a>未知欲知是生。<a id="a-Kd"></a>知是住。<a id="a-Ke"></a>知已是受用。<a id="a-Kf"></a>是故根量如此不增不减是故次第亦尔。<a id="a-Kg"></a>不可颠倒。<a id="a-Kh"></a>舌不可于言说中立为根。<a id="a-Ki"></a>何以故。<a id="a-Kj"></a>观学胜能故。<a id="a-Kk"></a>手脚不应于执捉及离向中立为根。<a id="a-Kl"></a>无异故。<a id="a-Km"></a>此物由异相于余处生。<a id="a-Kn"></a>说名执捉及离向离手离脚。<a id="a-Ko"></a>蛇等亦能执捉能离向故。<a id="a-Kp"></a>手脚于此二不可立为根。<a id="a-Kq"></a>谷道不可于弃舍立为根。<a id="a-Kr"></a>重物在空中一切处落。<a id="a-Ks"></a>又由风引故出。<a id="a-Kt"></a>女男阴不可於戏乐中立为根。<a id="a-Ku"></a>女男戏乐不由自阴成。<a id="a-Kv"></a>互相发起故。<a id="a-Kw"></a>喉齿眼脸节解。<a id="a-Kx"></a>于吞嚼开闭屈伸事中增上故。<a id="a-Ky"></a>应立为根。<a id="a-Kz"></a>一切因缘。<a id="a-L0"></a>于其自事增上。<a id="a-L1"></a>皆应立为根。<a id="a-L2"></a>若不许如此舌等根义。<a id="a-L3"></a>此亦不成。<a id="a-L4"></a>此中眼根为初。<a id="a-L5"></a>男根为后。<a id="a-L6"></a>前已广释。<a id="a-L7"></a>命根是不相应行。<a id="a-L8"></a>于不相应法中当广释。<a id="a-L9"></a>信等五根于心法中当广释。<a id="a-LA"></a>乐受等未知欲知等。<a id="a-LB"></a>今当释之。<a id="a-LC"></a>即如次第释。<a id="a-LD"></a>偈曰。<a id="a-LE"></a>苦根非所爱。<a id="a-LF"></a>身受。<a id="a-LG"></a>释曰。<a id="a-LH"></a>非所爱。<a id="a-LI"></a>谓能损恼由苦故。<a id="a-LJ"></a>偈曰。<a id="a-LK"></a>乐根者。<a id="a-LL"></a>所爱。<a id="a-LM"></a>释曰。<a id="a-LN"></a>乐根谓所爱身受。<a id="a-LO"></a>能为利益故。<a id="a-LP"></a>偈曰。<a id="a-LQ"></a>第三定。<a id="a-LR"></a>心受名乐根。<a id="a-LS"></a>释曰。<a id="a-LT"></a>于第三定是可爱受。<a id="a-LU"></a>依心地起名乐根。<a id="a-LV"></a>何以故。<a id="a-LW"></a>于第三定中无有身受。<a id="a-LX"></a>以无五识故。<a id="a-LY"></a>偈曰。<a id="a-LZ"></a>此乐于余处。<a id="a-La"></a>喜根。<a id="a-Lb"></a>释曰。<a id="a-Lc"></a>除第三定于余处。<a id="a-Ld"></a>谓欲界及初定二定中。<a id="a-Le"></a>若在心地。<a id="a-Lf"></a>立名喜根。<a id="a-Lg"></a>于第三定由离欲喜故。<a id="a-Lh"></a>但成乐根。<a id="a-Li"></a>不成喜根。<a id="a-Lj"></a>何以故。<a id="a-Lk"></a>喜粗浊故。<a id="a-Ll"></a>但得喜根名。<a id="a-Lm"></a>偈曰。<a id="a-Ln"></a>心地苦。<a id="a-Lo"></a>忧根。<a id="a-Lp"></a>释曰。<a id="a-Lq"></a>非所爱受。<a id="a-Lr"></a>若在心地名忧根。<a id="a-Ls"></a>偈曰。<a id="a-Lt"></a>舍根者。<a id="a-Lu"></a>中。<a id="a-Lv"></a>释曰。<a id="a-Lw"></a>非所爱非非所爱。<a id="a-Lx"></a>谓非乐非苦受。<a id="a-Ly"></a>故名中立为舍根。<a id="a-Lz"></a>此为是身受为是心受。<a id="a-M0"></a>偈曰。<a id="a-M1"></a>二。<a id="a-M2"></a>释曰。<a id="a-M3"></a>或身受或心受。<a id="a-M4"></a>何因为合。<a id="a-M5"></a>此二受立为一根。<a id="a-M6"></a>偈曰。<a id="a-M7"></a>无别故。<a id="a-M8"></a>释曰。<a id="a-M9"></a>心地苦乐多从分别生。<a id="a-MA"></a>身受则不尔。<a id="a-MB"></a>但随尘生。<a id="a-MC"></a>于阿罗汉生亦如此。<a id="a-MD"></a>是故此二为根有差别。<a id="a-ME"></a>舍受者。<a id="a-MF"></a>若人不分别。<a id="a-MG"></a>由自性生。<a id="a-MH"></a>或在身或在心地。<a id="a-MI"></a>故合二为一根。<a id="a-MJ"></a>身乐利益有异。<a id="a-MK"></a>心乐亦尔。<a id="a-ML"></a>苦亦如此。<a id="a-MM"></a>身苦损害有异。<a id="a-MN"></a>心苦亦尔。<a id="a-MO"></a>此分别于舍受中无对舍。<a id="a-MP"></a>无此分别故。<a id="a-MQ"></a>是故不分为二根。<a id="a-MR"></a>偈曰见修无学道。<a id="a-MS"></a>九三。<a id="a-MT"></a>释曰。<a id="a-MU"></a>意乐喜舍信等五。<a id="a-MV"></a>是九根于三道中说名三根。<a id="a-MW"></a>于见道中名未知欲知根。<a id="a-MX"></a>于修道中名知根。<a id="a-MY"></a>于无学道中名知已根。<a id="a-MZ"></a>云何如此。<a id="a-Ma"></a>于见道中为知所未曾知实境。<a id="a-Mb"></a>是故修行。<a id="a-Mc"></a>于修道中无境先未曾知即方应知。<a id="a-Md"></a>是前所知今重知之。<a id="a-Me"></a>为除所余烦恼故。<a id="a-Mf"></a>于无学道中。<a id="a-Mg"></a>已知如此知。<a id="a-Mh"></a>复次能护已知故。<a id="a-Mi"></a>说已知护。<a id="a-Mj"></a>何以故。<a id="a-Mk"></a>由已得尽智无生智故。<a id="a-Ml"></a>苦我已离不应更离。<a id="a-Mm"></a>若人在此位所得根。<a id="a-Mn"></a>或名已知知根。<a id="a-Mo"></a>或名已知护根。<a id="a-Mp"></a>释体性已。<a id="a-Mq"></a>根类差别今当说。<a id="a-Mr"></a>几根有流几根无流。<a id="a-Ms"></a>如是等。<a id="a-Mt"></a>此中是根无间已说。<a id="a-Mu"></a>谓未知欲知等是根。<a id="a-Mv"></a>偈曰。<a id="a-Mw"></a>无垢三。<a id="a-Mx"></a>释曰。<a id="a-My"></a>无流是无垢义。<a id="a-Mz"></a>垢者是流别名故。<a id="a-N0"></a>偈曰。<a id="a-N1"></a>有色命二苦。<a id="a-N2"></a>有流。<a id="a-N3"></a>释曰。<a id="a-N4"></a>有色七根命根苦根忧根。<a id="a-N5"></a>一向有流。<a id="a-N6"></a>何以故。<a id="a-N7"></a>眼等有色七根。<a id="a-N8"></a>色阴摄故。<a id="a-N9"></a>故是有流。<a id="a-NA"></a>偈曰。<a id="a-NB"></a>九二种。<a id="a-NC"></a>释曰。<a id="a-ND"></a>意乐喜舍根及信等五根。<a id="a-NE"></a>此九根或有流或无流。<a id="a-NF"></a>有余师说。<a id="a-NG"></a>信等一向无流。<a id="a-NH"></a>何以故。<a id="a-NI"></a>佛世尊说。<a id="a-NJ"></a>若人一切种。<a id="a-NK"></a>无有信等五根。<a id="a-NL"></a>我说此人在正法外。<a id="a-NM"></a>住凡夫众类中。<a id="a-NN"></a>此经不足为证。<a id="a-NO"></a>依无流说。<a id="a-NP"></a>此经云何知。<a id="a-NQ"></a>佛世尊安立圣人已。<a id="a-NR"></a>方说此经。<a id="a-NS"></a>若人一切种。<a id="a-NT"></a>无信等五根。<a id="a-NU"></a>广说如经。<a id="a-NV"></a>凡夫有二种。<a id="a-NW"></a>一在正法内不断善根。<a id="a-NX"></a>二在正法外断善根。<a id="a-NY"></a>佛依此人故说此言。<a id="a-NZ"></a>谓我说此人在正法外住凡夫众类中。<a id="a-Na"></a>于经中佛说。<a id="a-Nb"></a>有诸众生。<a id="a-Nc"></a>生于世间。<a id="a-Nd"></a>长于世间。<a id="a-Ne"></a>若利根中根软根。<a id="a-Nf"></a>未转无上法轮时。<a id="a-Ng"></a>是故知有有流信等五根。<a id="a-Nh"></a>佛复于经中说。<a id="a-Ni"></a>乃至我未如实知。<a id="a-Nj"></a>信等五根。<a id="a-Nk"></a>集生及灭滋味过失及出离。<a id="a-Nl"></a>我未能从此世间有天有梵。<a id="a-Nm"></a>广说如经。<a id="a-Nn"></a>若诸法无流。<a id="a-No"></a>无如此简择品类。<a id="a-Np"></a>几根是果报。<a id="a-Nq"></a>几根非果报。<a id="a-Nr"></a>一向是果报者。<a id="a-Ns"></a>偈曰命果报。<a id="a-Nt"></a>释曰。<a id="a-Nu"></a>若尔阿罗汉比丘引命行。<a id="a-Nv"></a>令住此命行。<a id="a-Nw"></a>亦是命根。<a id="a-Nx"></a>是何法果报。<a id="a-Ny"></a>于阿毗达磨藏中说。<a id="a-Nz"></a>云何引命行。<a id="a-O0"></a>令住阿罗汉比丘。<a id="a-O1"></a>有圣如意成通慧。<a id="a-O2"></a>至得心自在位。<a id="a-O3"></a>或于大众。<a id="a-O4"></a>或于一人。<a id="a-O5"></a>舍施若钵若袈裟。<a id="a-O6"></a>或随一沙门命资粮。<a id="a-O7"></a>因此发愿。<a id="a-O8"></a>入第四定远际三摩提观。<a id="a-O9"></a>从此定起。<a id="a-OA"></a>作如是心。<a id="a-OB"></a>说如是言。<a id="a-OC"></a>凡是我业应熟感。<a id="a-OD"></a>富乐愿此业熟生我寿命。<a id="a-OE"></a>是时此阿罗汉业。<a id="a-OF"></a>应感富乐。<a id="a-OG"></a>转生寿命。<a id="a-OH"></a>复有余师执。<a id="a-OI"></a>残业果报转熟。<a id="a-OJ"></a>彼说宿生所作业。<a id="a-OK"></a>有残果报。<a id="a-OL"></a>由修习力。<a id="a-OM"></a>引取受用。<a id="a-ON"></a>云何弃舍命行。<a id="a-OO"></a>如此舍施发愿。<a id="a-OP"></a>入第四定远际三摩提观。<a id="a-OQ"></a>从此定起。<a id="a-OR"></a>作如是心。<a id="a-OS"></a>说如是言。<a id="a-OT"></a>凡是我业应熟感寿命。<a id="a-OU"></a>愿此业熟生我富乐。<a id="a-OV"></a>如彼欲乐。<a id="a-OW"></a>如此转熟。<a id="a-OX"></a>大德瞿沙说。<a id="a-OY"></a>于自依止中。<a id="a-OZ"></a>由定力。<a id="a-Oa"></a>引色界四大令现前。<a id="a-Ob"></a>能随顺寿命。<a id="a-Oc"></a>或相违四大。<a id="a-Od"></a>由如此方便。<a id="a-Oe"></a>引命行令住。<a id="a-Of"></a>及以弃舍。<a id="a-Og"></a>应如此成。<a id="a-Oh"></a>诸阿罗汉。<a id="a-Oi"></a>有如此定自在力。<a id="a-Oj"></a>由此力宿业所生。<a id="a-Ok"></a>诸根四大。<a id="a-Ol"></a>引住时量。<a id="a-Om"></a>皆悉回转。<a id="a-On"></a>先未曾有三摩提引住时量。<a id="a-Oo"></a>今则引接。<a id="a-Op"></a>是故如此寿命非果报。<a id="a-Oq"></a>异此名果报。<a id="a-Or"></a>从问更起别问。<a id="a-Os"></a>阿罗汉人。<a id="a-Ot"></a>何因发愿引命行令住。<a id="a-Ou"></a>或为利益他。<a id="a-Ov"></a>或为令正法久住。<a id="a-Ow"></a>是诸阿罗汉。<a id="a-Ox"></a>已见自身寿命将尽。<a id="a-Oy"></a>于此二中不见他有此能复以何因弃舍寿命。<a id="a-Oz"></a>于有命时。<a id="a-P0"></a>见利益他事少。<a id="a-P1"></a>自身疾苦所逼如偈言。</p>
  <p id="aP2">修梵行已竟　　圣道已善修</p>
  <p id="aP3">由舍命欢喜　　如人病得差</p>
  <p id="aP4">若尔。<a id="a-P5"></a>此引寿行命住及弃舍。<a id="a-P6"></a>应知何处何人。<a id="a-P7"></a>能为此事。<a id="a-P8"></a>于人道中。<a id="a-P9"></a>于三洲。<a id="a-PA"></a>于男女。<a id="a-PB"></a>非时解脱阿罗汉。<a id="a-PC"></a>俱解脱人。<a id="a-PD"></a>得远际三摩提。<a id="a-PE"></a>何以故。<a id="a-PF"></a>此人于诸定有自在。<a id="a-PG"></a>其相续非惑所熏。<a id="a-PH"></a>经中说。<a id="a-PI"></a>世尊愿留诸命行。<a id="a-PJ"></a>舍诸寿行。<a id="a-PK"></a>命寿二行差别云何。<a id="a-PL"></a>余师说。<a id="a-PM"></a>无有差别。<a id="a-PN"></a>云何知。<a id="a-PO"></a>经中说。<a id="a-PP"></a>何者为命根。<a id="a-PQ"></a>谓三界寿。<a id="a-PR"></a>复有余师说。<a id="a-PS"></a>宿业果报名寿行。<a id="a-PT"></a>现世业果名命行。<a id="a-PU"></a>复有师说。<a id="a-PV"></a>若由此得住聚同分中名寿行。<a id="a-PW"></a>若由此得暂时住名命行。<a id="a-PX"></a>诸言者。<a id="a-PY"></a>由愿留多寿命行生起故。<a id="a-PZ"></a>何以故。<a id="a-Pa"></a>于一刹那生起无愿留能故。<a id="a-Pb"></a>复有余师说。<a id="a-Pc"></a>无有一物名寿命得暂时住。<a id="a-Pd"></a>为显此义故有诸言。<a id="a-Pe"></a>复有余师说。<a id="a-Pf"></a>于多行中假立寿命名。<a id="a-Pg"></a>无别一物名寿命。<a id="a-Ph"></a>若不尔。<a id="a-Pi"></a>佛不应说行问云何世尊舍弃寿行愿留命行。<a id="a-Pj"></a>为显于死有自在故弃舍。<a id="a-Pk"></a>为显于寿命有自在故愿留。<a id="a-Pl"></a>云何但三月不过。<a id="a-Pm"></a>受化弟子利益事毕竟故。<a id="a-Pn"></a>复次世尊建立义言。<a id="a-Po"></a>若比丘修习数行四如意足。<a id="a-Pp"></a>若欲住可得一劫。<a id="a-Pq"></a>或过一劫。<a id="a-Pr"></a>为显所建立义故。<a id="a-Ps"></a>留舍命寿。<a id="a-Pt"></a>毗婆沙师说。<a id="a-Pu"></a>于五阴及死。<a id="a-Pv"></a>为显自胜能故。<a id="a-Pw"></a>先于菩提树下。<a id="a-Px"></a>已破烦恼魔及天魔得胜能。<a id="a-Py"></a>随应论且止。<a id="a-Pz"></a>所依本义今应说。<a id="a-Q0"></a>偈曰。<a id="a-Q1"></a>十二二种。<a id="a-Q2"></a>释曰。<a id="a-Q3"></a>何者为十二。<a id="a-Q4"></a>偈曰。<a id="a-Q5"></a>除后八。<a id="a-Q6"></a>及忧根。<a id="a-Q7"></a>释曰。<a id="a-Q8"></a>又除命根。<a id="a-Q9"></a>所余十二有二种。<a id="a-QA"></a>有是果报。<a id="a-QB"></a>有非果报。<a id="a-QC"></a>此中眼等七根。<a id="a-QD"></a>若是增长果。<a id="a-QE"></a>非果报。<a id="a-QF"></a>所余皆是果报。<a id="a-QG"></a>意苦乐喜舍根。<a id="a-QH"></a>若善若染污。<a id="a-QI"></a>非果报。<a id="a-QJ"></a>若威仪工巧变化相应。<a id="a-QK"></a>亦非果报。<a id="a-QL"></a>所余是果报。<a id="a-QM"></a>除命根及眼等十二根。<a id="a-QN"></a>所余非果报。<a id="a-QO"></a>此义至得成。<a id="a-QP"></a>若忧根非果报此经云何。<a id="a-QQ"></a>将经言。<a id="a-QR"></a>有业于喜受好。<a id="a-QS"></a>有业于忧受好。<a id="a-QT"></a>有业于舍受好。<a id="a-QU"></a>依相应好。<a id="a-QV"></a>故说此言。<a id="a-QW"></a>若业与忧受相应。<a id="a-QX"></a>名于忧受好。<a id="a-QY"></a>譬如触与乐受相应。<a id="a-QZ"></a>说触于乐受好。<a id="a-Qa"></a>若尔业于喜受舍受好。<a id="a-Qb"></a>亦应成如此。<a id="a-Qc"></a>如汝所欲。<a id="a-Qd"></a>我亦许之。<a id="a-Qe"></a>于相应无失。<a id="a-Qf"></a>于果报亦无失。<a id="a-Qg"></a>若尔由无能故皆许如此。<a id="a-Qh"></a>有何别道理。<a id="a-Qi"></a>能立忧非果报。<a id="a-Qj"></a>忧受由分别差别所生。<a id="a-Qk"></a>及分别所息果报则不然。<a id="a-Ql"></a>若尔于喜受亦应然。<a id="a-Qm"></a>不应立喜为果报若忧是果报。<a id="a-Qn"></a>作无间业人。<a id="a-Qo"></a>因无间业生忧受故。<a id="a-Qp"></a>此业应熟。<a id="a-Qq"></a>喜亦应尔。<a id="a-Qr"></a>若喜是果报。<a id="a-Qs"></a>作福业人。<a id="a-Qt"></a>因福业生喜受故。<a id="a-Qu"></a>是福业应熟。<a id="a-Qv"></a>是义不然。<a id="a-Qw"></a>复有别证。<a id="a-Qx"></a>诸离欲人无忧受故。<a id="a-Qy"></a>果报则不尔。<a id="a-Qz"></a>诸离欲人亦无无记喜根。<a id="a-R0"></a>若尔果报有何相。<a id="a-R1"></a>随其相若有宿业应位。<a id="a-R2"></a>虽复如此。<a id="a-R3"></a>喜根可有残果报。<a id="a-R4"></a>忧根则无。<a id="a-R5"></a>余一切种不行起故。<a id="a-R6"></a>故毗婆沙师说。<a id="a-R7"></a>忧非果报。<a id="a-R8"></a>以命根为第八。<a id="a-R9"></a>于善道中善业果报。<a id="a-RA"></a>于恶道中恶业果报。<a id="a-RB"></a>意根于二道二业果报。<a id="a-RC"></a>乐喜舍三根。<a id="a-RD"></a>是善业果报。<a id="a-RE"></a>苦根是恶业果报。<a id="a-RF"></a>于善道二根人。<a id="a-RG"></a>由恶业得。<a id="a-RH"></a>如此位此论已说。<a id="a-RI"></a>所余应说。<a id="a-RJ"></a>几根有果报。<a id="a-RK"></a>几根无果报。<a id="a-RL"></a>此中忧根。<a id="a-RM"></a>于前无间已说。<a id="a-RN"></a>偈曰。<a id="a-RO"></a>一定有报。<a id="a-RP"></a>释曰。<a id="a-RQ"></a>此一忧根有果报。<a id="a-RR"></a>定言为决。<a id="a-RS"></a>忧根异于余法。<a id="a-RT"></a>此根无无记。<a id="a-RU"></a>亦无无流。<a id="a-RV"></a>在散动地故。<a id="a-RW"></a>是故忧根无无果报。<a id="a-RX"></a>偈曰。<a id="a-RY"></a>十二种。<a id="a-RZ"></a>释曰。<a id="a-Ra"></a>二种。<a id="a-Rb"></a>谓有报无报。<a id="a-Rc"></a>何者为十。<a id="a-Rd"></a>偈曰。<a id="a-Re"></a>意余受信等。<a id="a-Rf"></a>释曰余受者。<a id="a-Rg"></a>应知异忧根。<a id="a-Rh"></a>信精进念定慧根。<a id="a-Ri"></a>此中意乐喜舍。<a id="a-Rj"></a>若是恶若善。<a id="a-Rk"></a>有流则有果报。<a id="a-Rl"></a>苦根若善若恶有果报。<a id="a-Rm"></a>若无记无果报。<a id="a-Rn"></a>信等五根。<a id="a-Ro"></a>若有流有果报。<a id="a-Rp"></a>无流无果报。<a id="a-Rq"></a>所余无果报义至自成。<a id="a-Rr"></a>几根是善。<a id="a-Rs"></a>几根是恶。<a id="a-Rt"></a>几根无记。<a id="a-Ru"></a>此中若一向善。<a id="a-Rv"></a>偈曰。<a id="a-Rw"></a>八根善。<a id="a-Rx"></a>释曰。<a id="a-Ry"></a>信等五。<a id="a-Rz"></a>未知欲知等三。<a id="a-S0"></a>偈曰。<a id="a-S1"></a>二种忧。<a id="a-S2"></a>释曰。<a id="a-S3"></a>或善或恶。<a id="a-S4"></a>偈曰。<a id="a-S5"></a>意及余受。<a id="a-S6"></a>三种。<a id="a-S7"></a>释曰。<a id="a-S8"></a>此五根有三种。<a id="a-S9"></a>善恶无记。<a id="a-SA"></a>偈曰。<a id="a-SB"></a>余一种。<a id="a-SC"></a>释曰。<a id="a-SD"></a>何者为余。<a id="a-SE"></a>眼根为第一。<a id="a-SF"></a>命根为第八。<a id="a-SG"></a>此八一向无记。</p>
  <p id="aSH">何根何界相应。<a id="a-SI"></a>于二十二根中。<a id="a-SJ"></a>偈曰。<a id="a-SK"></a>欲界有除净。<a id="a-SL"></a>释曰。<a id="a-SM"></a>于欲界相应相。<a id="a-SN"></a>应知除一向无流。<a id="a-SO"></a>未知欲知等三根。<a id="a-SP"></a>何以故。<a id="a-SQ"></a>此三决定非三界相应故。<a id="a-SR"></a>偈曰。<a id="a-SS"></a>色有除女男。<a id="a-ST"></a>二苦。<a id="a-SU"></a>释曰。<a id="a-SV"></a>如前除无流。<a id="a-SW"></a>二苦谓苦忧二根。<a id="a-SX"></a>于色界人离欲淫欲法。<a id="a-SY"></a>故又令依止非可爱故。<a id="a-SZ"></a>是故彼无女男二根若尔云何说彼为丈夫。<a id="a-Sa"></a>何处说。<a id="a-Sb"></a>如经言。<a id="a-Sc"></a>无处无理。<a id="a-Sd"></a>女人作梵。<a id="a-Se"></a>有处有理。<a id="a-Sf"></a>丈夫作梵。<a id="a-Sg"></a>于彼别有丈夫相。<a id="a-Sh"></a>于欲界但是丈夫所得。<a id="a-Si"></a>于彼无苦根。<a id="a-Sj"></a>依止净妙故。<a id="a-Sk"></a>又无恶业故。<a id="a-Sl"></a>亦无忧根。<a id="a-Sm"></a>奢摩他软滑相续故。<a id="a-Sn"></a>又无限类境界故。<a id="a-So"></a>偈曰。<a id="a-Sp"></a>无色有。<a id="a-Sq"></a>除二乐及色。<a id="a-Sr"></a>释曰。<a id="a-Ss"></a>除女男二根。<a id="a-St"></a>除二苦根。<a id="a-Su"></a>及无流根。<a id="a-Sv"></a>所余几根。<a id="a-Sw"></a>意命舍信等五根。<a id="a-Sx"></a>如此多根。<a id="a-Sy"></a>应知于无色界相应。<a id="a-Sz"></a>无余根。<a id="a-T0"></a>几根见谛灭。<a id="a-T1"></a>几根修道灭。<a id="a-T2"></a>几根非所灭。<a id="a-T3"></a>偈曰。<a id="a-T4"></a>意三受三种。<a id="a-T5"></a>释曰。<a id="a-T6"></a>何者三受。<a id="a-T7"></a>乐喜舍根。<a id="a-T8"></a>偈曰。<a id="a-T9"></a>见修灭忧根。<a id="a-TA"></a>释曰。<a id="a-TB"></a>忧根二道灭。<a id="a-TC"></a>见道修道所灭故。<a id="a-TD"></a>偈曰。<a id="a-TE"></a>九修道灭。<a id="a-TF"></a>释曰。<a id="a-TG"></a>眼根为第一。<a id="a-TH"></a>命根为第八。<a id="a-TI"></a>及苦根由修道灭。<a id="a-TJ"></a>偈曰。<a id="a-TK"></a>五或非灭。<a id="a-TL"></a>释曰。<a id="a-TM"></a>信等五根。<a id="a-TN"></a>或修道灭。<a id="a-TO"></a>或非所灭。<a id="a-TP"></a>有有流无流故。<a id="a-TQ"></a>偈曰。<a id="a-TR"></a>三非。<a id="a-TS"></a>释曰。<a id="a-TT"></a>未知欲知等三根。<a id="a-TU"></a>非见道修道所灭。<a id="a-TV"></a>以无流故。<a id="a-TW"></a>无过失法。<a id="a-TX"></a>不可除故。</p>
  <p id="aTY">说诸根品类差别已。<a id="a-TZ"></a>诸根至得今当说。<a id="a-Ta"></a>几根于何界果报先所得。<a id="a-Tb"></a>偈曰。<a id="a-Tc"></a>欲中初得二。<a id="a-Td"></a>果报。<a id="a-Te"></a>释曰。<a id="a-Tf"></a>身根命根是果报故。<a id="a-Tg"></a>正托胎时先得此二。<a id="a-Th"></a>偈曰。<a id="a-Ti"></a>非化生。<a id="a-Tj"></a>释曰。<a id="a-Tk"></a>四生中由除化生。<a id="a-Tl"></a>胎卵湿三生。<a id="a-Tm"></a>应知已许。<a id="a-Tn"></a>云何不说意舍二根。<a id="a-To"></a>正受生时。<a id="a-Tp"></a>此二根必是染污故。<a id="a-Tq"></a>若化生初得果报有几根。<a id="a-Tr"></a>偈曰。<a id="a-Ts"></a>彼得六。<a id="a-Tt"></a>释曰。<a id="a-Tu"></a>若彼无女男根。<a id="a-Tv"></a>如劫初生。<a id="a-Tw"></a>何者为六。<a id="a-Tx"></a>眼耳鼻舌身命根。<a id="a-Ty"></a>偈曰。<a id="a-Tz"></a>七。<a id="a-U0"></a>释曰。<a id="a-U1"></a>若彼生一根如于天等生。<a id="a-U2"></a>偈曰。<a id="a-U3"></a>八。<a id="a-U4"></a>释曰。<a id="a-U5"></a>若彼生二根。<a id="a-U6"></a>化生人可有二根耶。<a id="a-U7"></a>若于恶道可有。<a id="a-U8"></a>于欲界初得如此。<a id="a-U9"></a>于色界无色界云何。<a id="a-UA"></a>偈曰。<a id="a-UB"></a>色中六。<a id="a-UC"></a>释曰。<a id="a-UD"></a>由欲胜故名欲界。<a id="a-UE"></a>或但名欲。<a id="a-UF"></a>由色胜故名色界。<a id="a-UG"></a>或但名色。<a id="a-UH"></a>经中说。<a id="a-UI"></a>是寂静解脱过于色非色。<a id="a-UJ"></a>于色界中初所得果报有六根。<a id="a-UK"></a>彼根同欲界。<a id="a-UL"></a>无二根化生所得。<a id="a-UM"></a>偈曰。<a id="a-UN"></a>余一。<a id="a-UO"></a>释曰。<a id="a-UP"></a>无色界异色界故名余。<a id="a-UQ"></a>由三摩跋提异故。<a id="a-UR"></a>由生胜故。<a id="a-US"></a>此中初得果报。<a id="a-UT"></a>但有一命根。<a id="a-UU"></a>余根则非。<a id="a-UV"></a>说至得已。<a id="a-UW"></a>弃舍今当说。<a id="a-UX"></a>于何界正死。<a id="a-UY"></a>弃舍几根。<a id="a-UZ"></a>偈曰。<a id="a-Ua"></a>正死人弃舍。<a id="a-Ub"></a>于无色命意。<a id="a-Uc"></a>舍根。<a id="a-Ud"></a>释曰。<a id="a-Ue"></a>若人在无色界正死。<a id="a-Uf"></a>于最后心弃舍命意舍三根。<a id="a-Ug"></a>偈曰。<a id="a-Uh"></a>于色八。<a id="a-Ui"></a>释曰。<a id="a-Uj"></a>若人在色界正死。<a id="a-Uk"></a>于最后心弃舍八根。<a id="a-Ul"></a>三如前。<a id="a-Um"></a>又眼等五根。<a id="a-Un"></a>何以故。<a id="a-Uo"></a>一切化生众生。<a id="a-Up"></a>具根受生。<a id="a-Uq"></a>具根死堕故。<a id="a-Ur"></a>偈曰。<a id="a-Us"></a>欲界十九八。<a id="a-Ut"></a>释曰。<a id="a-Uu"></a>若人在欲界正死。<a id="a-Uv"></a>于最后心若具二根人弃舍十根。<a id="a-Uw"></a>八如前。<a id="a-Ux"></a>又女男根。<a id="a-Uy"></a>若一根人则弃舍九根。<a id="a-Uz"></a>若无根人但舍八根。<a id="a-V0"></a>若一时死道理则然。<a id="a-V1"></a>偈曰。<a id="a-V2"></a>次第死舍四。<a id="a-V3"></a>释曰。<a id="a-V4"></a>若人次第死。<a id="a-V5"></a>于最后心一时弃舍四根。<a id="a-V6"></a>谓身命意舍根。<a id="a-V7"></a>何以故。<a id="a-V8"></a>此四无相离尽故。<a id="a-V9"></a>若染污心。<a id="a-VA"></a>及无记心死。<a id="a-VB"></a>应知道理如此。<a id="a-VC"></a>若人于善心死。<a id="a-VD"></a>是时偈曰。<a id="a-VE"></a>于善诸处五。<a id="a-VF"></a>释曰。<a id="a-VG"></a>若人于善心死。<a id="a-VH"></a>一切处如前说。<a id="a-VI"></a>若弃舍根。<a id="a-VJ"></a>复舍信等五根。<a id="a-VK"></a>何以故。<a id="a-VL"></a>此信等五根。<a id="a-VM"></a>于善心必具足生。<a id="a-VN"></a>如此于无色界弃舍八根。<a id="a-VO"></a>于色界弃舍十三根。<a id="a-VP"></a>如此依前次第。<a id="a-VQ"></a>应更广数。<a id="a-VR"></a>于根伽兰他中。<a id="a-VS"></a>简择一切根法。<a id="a-VT"></a>应如此知。<a id="a-VU"></a>复次何沙门若果。<a id="a-VV"></a>由几根能得。<a id="a-VW"></a>偈曰。<a id="a-VX"></a>九得边二果。<a id="a-VY"></a>释曰。<a id="a-VZ"></a>由九根至得前后际沙门。<a id="a-Va"></a>若果何者为边。<a id="a-Vb"></a>须陀洹果。<a id="a-Vc"></a>及阿罗汉果。<a id="a-Vd"></a>前后际所得故。<a id="a-Ve"></a>几果在中际。<a id="a-Vf"></a>斯陀含果。<a id="a-Vg"></a>阿那含果。<a id="a-Vh"></a>此中须陀洹果信等。<a id="a-Vi"></a>除知已根并意根舍根。<a id="a-Vj"></a>由此九根得前际果。<a id="a-Vk"></a>未知欲知根在次第道。<a id="a-Vl"></a>知根在解脱道。<a id="a-Vm"></a>由此二根得须陀洹果。<a id="a-Vn"></a>次第能引择灭至得。<a id="a-Vo"></a>及能作彼依止故。<a id="a-Vp"></a>复有阿罗汉果信等。<a id="a-Vq"></a>除未知欲知根意根。<a id="a-Vr"></a>乐喜舍根中随一。<a id="a-Vs"></a>由此九根得后际果。<a id="a-Vt"></a>偈曰。<a id="a-Vu"></a>七八九中二。<a id="a-Vv"></a>释曰。<a id="a-Vw"></a>斯陀含果。<a id="a-Vx"></a>阿那含果。<a id="a-Vy"></a>观前后故名中。<a id="a-Vz"></a>此二果一一至得。<a id="a-W0"></a>由七八九根。<a id="a-W1"></a>云何如此。<a id="a-W2"></a>斯陀含果。<a id="a-W3"></a>若人。<a id="a-W4"></a>次第修方得。<a id="a-W5"></a>若依世间道。<a id="a-W6"></a>此果由七根得。<a id="a-W7"></a>信等五根并舍意二根。<a id="a-W8"></a>若依出世道。<a id="a-W9"></a>此果由八根得。<a id="a-WA"></a>七如前。<a id="a-WB"></a>知根为第八。<a id="a-WC"></a>若先多离欲人。<a id="a-WD"></a>方得此果。<a id="a-WE"></a>由九根得。<a id="a-WF"></a>如得须陀洹果。<a id="a-WG"></a>阿那含果。<a id="a-WH"></a>若人次第修方得。<a id="a-WI"></a>若依世间道。<a id="a-WJ"></a>此果由七根得。<a id="a-WK"></a>如前所说。<a id="a-WL"></a>得斯陀含果。<a id="a-WM"></a>若依出世道。<a id="a-WN"></a>此果由八根得。<a id="a-WO"></a>亦如前所说。<a id="a-WP"></a>得斯陀含果。<a id="a-WQ"></a>若先已离欲人。<a id="a-WR"></a>方得此果。<a id="a-WS"></a>由九根得。<a id="a-WT"></a>亦如前所说。<a id="a-WU"></a>得斯陀含果。<a id="a-WV"></a>此果与前果有异。<a id="a-WW"></a>谓乐喜舍随一根相应。<a id="a-WX"></a>由依止差别故。<a id="a-WY"></a>若次第修人。<a id="a-WZ"></a>于第九解脱道。<a id="a-Wa"></a>若入根本定。<a id="a-Wb"></a>依世间道。<a id="a-Wc"></a>是时由八根得阿那含果。<a id="a-Wd"></a>何以故。<a id="a-We"></a>于第九解脱道中。<a id="a-Wf"></a>喜根为第八。<a id="a-Wg"></a>于次第道则用舍根定。<a id="a-Wh"></a>由此二根得阿那含果。<a id="a-Wi"></a>若人依出世道。<a id="a-Wj"></a>入第九解脱道。<a id="a-Wk"></a>是人则由九根得阿那含果。<a id="a-Wl"></a>此中知根为第九。<a id="a-Wm"></a>若尔阿毗达磨藏中。<a id="a-Wn"></a>云何说如此。<a id="a-Wo"></a>彼藏中说。<a id="a-Wp"></a>由几根能得阿罗汉果。<a id="a-Wq"></a>彼中答由十一根。<a id="a-Wr"></a>云何此中说由九根得。<a id="a-Ws"></a>定由九根。<a id="a-Wt"></a>偈曰。<a id="a-Wu"></a>十一得罗汉。<a id="a-Wv"></a>说依一人成。<a id="a-Ww"></a>释曰。<a id="a-Wx"></a>有如此道理。<a id="a-Wy"></a>是一人已退。<a id="a-Wz"></a>已退由乐喜舍根。<a id="a-X0"></a>更得阿罗汉果。<a id="a-X1"></a>是故说由十一根。<a id="a-X2"></a>无有是处。<a id="a-X3"></a>乐受等三根。<a id="a-X4"></a>于一时中俱得生。<a id="a-X5"></a>云何于阿那含人。<a id="a-X6"></a>不论如此义。<a id="a-X7"></a>此阿那含。<a id="a-X8"></a>不得如此。<a id="a-X9"></a>何以故。<a id="a-XA"></a>无先已退后时由乐根更证本果故。<a id="a-XB"></a>复次若先离欲人无退堕义。<a id="a-XC"></a>此人离欲二道所证故。<a id="a-XD"></a>此义应当思量。<a id="a-XE"></a>与何根共相应。<a id="a-XF"></a>有几根必定共相应。<a id="a-XG"></a>此中偈曰。<a id="a-XH"></a>舍命意相应。<a id="a-XI"></a>必与三相应。<a id="a-XJ"></a>释曰。<a id="a-XK"></a>若人与舍等根随一相应。<a id="a-XL"></a>此人必与三根相应。<a id="a-XM"></a>三根者。<a id="a-XN"></a>谓舍命意。<a id="a-XO"></a>何以故。<a id="a-XP"></a>此三更互无离相应故。<a id="a-XQ"></a>与余根相应则不定。<a id="a-XR"></a>或相应或不相应。<a id="a-XS"></a>此中生无色界人。<a id="a-XT"></a>与眼耳鼻舌根不相应。<a id="a-XU"></a>于欲界亦尔谓若人未得及已失。<a id="a-XV"></a>生无色界人。<a id="a-XW"></a>与身根不相应。<a id="a-XX"></a>生色无色界人。<a id="a-XY"></a>与女根不相应。<a id="a-XZ"></a>于欲界亦尔。<a id="a-Xa"></a>谓若未得及已失。<a id="a-Xb"></a>与男根亦尔。<a id="a-Xc"></a>若凡夫人生第四定第二定处及无色界。<a id="a-Xd"></a>与乐根不相应。<a id="a-Xe"></a>若凡夫生第三定第四定及无色界。<a id="a-Xf"></a>与喜根不相应。<a id="a-Xg"></a>若凡夫生色无色界。<a id="a-Xh"></a>与苦根不相应。<a id="a-Xi"></a>若离欲人。<a id="a-Xj"></a>与忧根不相应。<a id="a-Xk"></a>若断善根人。<a id="a-Xl"></a>与信等根不相应。<a id="a-Xm"></a>凡夫及至得果人。<a id="a-Xn"></a>与未知欲知根不相应。<a id="a-Xo"></a>凡夫及见道人无学道人。<a id="a-Xp"></a>与知根不相应。<a id="a-Xq"></a>凡夫及有学人。<a id="a-Xr"></a>与知已根不相应。<a id="a-Xs"></a>于非遮位中如前所说。<a id="a-Xt"></a>应知与余根相应。<a id="a-Xu"></a>偈曰。<a id="a-Xv"></a>与四有乐身。<a id="a-Xw"></a>释曰。<a id="a-Xx"></a>若人与乐根相应。<a id="a-Xy"></a>此人必与四根相应。<a id="a-Xz"></a>谓舍等三根及乐根。<a id="a-Y0"></a>若人与身根相应。<a id="a-Y1"></a>此人必与四根相应。<a id="a-Y2"></a>三如前并身根。<a id="a-Y3"></a>偈曰。<a id="a-Y4"></a>与五有眼等。<a id="a-Y5"></a>释曰。<a id="a-Y6"></a>若人与眼根相应。<a id="a-Y7"></a>此人必与五根相应。<a id="a-Y8"></a>谓舍命意身及眼根。<a id="a-Y9"></a>与耳鼻舌相应。<a id="a-YA"></a>应知亦尔。<a id="a-YB"></a>偈曰。<a id="a-YC"></a>有喜亦。<a id="a-YD"></a>释曰。<a id="a-YE"></a>若人与喜根相应。<a id="a-YF"></a>此人必与五根相应。<a id="a-YG"></a>谓舍命意乐及喜根。<a id="a-YH"></a>若人生第二定。<a id="a-YI"></a>未得第三定。<a id="a-YJ"></a>与何乐根相应。<a id="a-YK"></a>与第三定染污乐根相应。<a id="a-YL"></a>偈曰。<a id="a-YM"></a>有苦。<a id="a-YN"></a>与七。<a id="a-YO"></a>释曰若人与苦根相应。<a id="a-YP"></a>此人必与七根相应。<a id="a-YQ"></a>谓身命意及余四受相应。<a id="a-YR"></a>偈曰。<a id="a-YS"></a>有女等。<a id="a-YT"></a>与八。<a id="a-YU"></a>释曰。<a id="a-YV"></a>若人与女根相应。<a id="a-YW"></a>此人必与八根相应。<a id="a-YX"></a>七如前。<a id="a-YY"></a>及女根。<a id="a-YZ"></a>等言七者摄男根。<a id="a-Ya"></a>忧根及信等根。<a id="a-Yb"></a>若人得如此根。<a id="a-Yc"></a>随一一皆与八根相应。<a id="a-Yd"></a>七如前。<a id="a-Ye"></a>男根为第八。<a id="a-Yf"></a>若人与忧根相应。<a id="a-Yg"></a>七如前。<a id="a-Yh"></a>忧根为第八。<a id="a-Yi"></a>若人与信等根相应。<a id="a-Yj"></a>此人必与信等五根。<a id="a-Yk"></a>及与舍命意根相应。<a id="a-Yl"></a>偈曰。<a id="a-Ym"></a>与十一。<a id="a-Yn"></a>有知知已根。<a id="a-Yo"></a>释曰。<a id="a-Yp"></a>若人与知根相应。<a id="a-Yq"></a>此人必与十一根相应。<a id="a-Yr"></a>谓乐喜舍命意五根。<a id="a-Ys"></a>又信等五根。<a id="a-Yt"></a>知根为第十一。<a id="a-Yu"></a>与知已根相应亦尔。<a id="a-Yv"></a>十根如前。<a id="a-Yw"></a>知已根为第十一。<a id="a-Yx"></a>偈曰。<a id="a-Yy"></a>未知欲知根。<a id="a-Yz"></a>与十三相应。<a id="a-Z0"></a>释曰。<a id="a-Z1"></a>何者为十三。<a id="a-Z2"></a>谓意命身根女男根随一。<a id="a-Z3"></a>及三受根。<a id="a-Z4"></a>信等五根。<a id="a-Z5"></a>未知欲知根为第十三。<a id="a-Z6"></a>复次若人与极少根相应。<a id="a-Z7"></a>与几根相应。<a id="a-Z8"></a>偈曰。<a id="a-Z9"></a>极少无善八。<a id="a-ZA"></a>受意身命应。<a id="a-ZB"></a>释曰。<a id="a-ZC"></a>若人断善根。<a id="a-ZD"></a>说名无善。<a id="a-ZE"></a>极少与八根相应。<a id="a-ZF"></a>谓五受根。<a id="a-ZG"></a>及身意命根。<a id="a-ZH"></a>如断善根人。<a id="a-ZI"></a>与极少根相应。<a id="a-ZJ"></a>偈曰。<a id="a-ZK"></a>凡夫无色尔。<a id="a-ZL"></a>释曰。<a id="a-ZM"></a>若凡夫生无色界。<a id="a-ZN"></a>与八根相应。<a id="a-ZO"></a>偈曰。<a id="a-ZP"></a>舍命意信等。<a id="a-ZQ"></a>释曰。<a id="a-ZR"></a>舍命意三根及信等五根。<a id="a-ZS"></a>信等一向善故。<a id="a-ZT"></a>除断善根人。<a id="a-ZU"></a>一切处皆通。<a id="a-ZV"></a>若尔未知欲知等根。<a id="a-ZW"></a>于彼亦应立。<a id="a-ZX"></a>此难不然。<a id="a-ZY"></a>由立八根故。<a id="a-ZZ"></a>依凡夫故。<a id="a-Za"></a>若人极多。<a id="a-Zb"></a>与几根相应。<a id="a-Zc"></a>偈曰。<a id="a-Zd"></a>极多与十九。<a id="a-Ze"></a>离三无流根。<a id="a-Zf"></a>二根。<a id="a-Zg"></a>释曰。<a id="a-Zh"></a>除三无流根。<a id="a-Zi"></a>若人具女男根。<a id="a-Zj"></a>及具余根。<a id="a-Zk"></a>则与十九根相应。<a id="a-Zl"></a>复有何别人。<a id="a-Zm"></a>与极多根相应。<a id="a-Zn"></a>偈曰。<a id="a-Zo"></a>有欲圣。<a id="a-Zp"></a>释曰。<a id="a-Zq"></a>若未离欲有学圣人若与极多根相应。<a id="a-Zr"></a>亦与十九根相应。<a id="a-Zs"></a>偈曰。<a id="a-Zt"></a>一根除二净。<a id="a-Zu"></a>释曰。<a id="a-Zv"></a>除一根及除二无流根。<a id="a-Zw"></a>谓除知已根。<a id="a-Zx"></a>前二随除一根。<a id="a-Zy"></a>诸根由分别界差别义。<a id="a-Zz"></a>所引来依广分别义已说。</p>
 </body>
</html>