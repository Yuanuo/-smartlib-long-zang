<!doctype html>
<html id="z3IBVyh18j" data-ver="1616">
 <head>
  <meta charset="utf-8">
  <meta author="婆薮盘豆">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">阿毗达磨俱舍释论卷第七</h1>
  <h2 id="a2">分别世间品第三之二</h2>
  <p id="a3">复次偈曰。<a id="a-4"></a>如引次第长。<a id="a-5"></a>相续由惑业。<a id="a-6"></a>更入于余世。<a id="a-7"></a>释曰。<a id="a-8"></a>一切阴相续牵引不平等。<a id="a-9"></a>能感寿命业有差别故。<a id="a-A"></a>此相续随能引势。<a id="a-B"></a>如此次第得增长。<a id="a-C"></a>何者次第。<a id="a-D"></a>如偈言。</p>
  <p id="aE">初名柯罗逻　　次生頞浮陀</p>
  <p id="aF">从此生俾尸　　俾尸生伽那</p>
  <p id="aG">伽那生舍佉　　及发毛爪等</p>
  <p id="aH">并有色诸根　　次第生身分</p>
  <p id="aI">此五位皆在胎内。<a id="a-J"></a>谓柯罗逻。<a id="a-K"></a>頞浮陀。<a id="a-L"></a>俾尸。<a id="a-M"></a>伽诃那。<a id="a-N"></a>波罗舍佉。<a id="a-O"></a>此胎中刺。<a id="a-P"></a>由时节次第增长至成熟位。<a id="a-Q"></a>于母腹中业报所生。<a id="a-R"></a>猛风吹之。<a id="a-S"></a>风转胎刺安置令向母身门。<a id="a-T"></a>此胎如强粪聚过量难忍。<a id="a-U"></a>次从此处堕。<a id="a-V"></a>是时二苦不可为譬。<a id="a-W"></a>复次或时母饮食威仪执作过差。<a id="a-X"></a>或由宿业过失。<a id="a-Y"></a>于胎内死。<a id="a-Z"></a>是时有诸女人善识方便。<a id="a-a"></a>及诸医师解养婴儿。<a id="a-b"></a>方温以酥油。<a id="a-c"></a>及睒摩梨滑汁用以涂手。<a id="a-d"></a>手着小利刃。<a id="a-e"></a>于胎内譬如粪坑。<a id="a-f"></a>最剧臭闇不净之器。<a id="a-g"></a>是无量千虫类住处。<a id="a-h"></a>秽汁常流。<a id="a-i"></a>恒须对治。<a id="a-j"></a>不净及血垢腻洟液。<a id="a-k"></a>湿烂臭滑之所染污。<a id="a-l"></a>鄙恶叵见。<a id="a-m"></a>穿漏薄皮以覆其上。<a id="a-n"></a>宿业所作。<a id="a-o"></a>身大创孔手内其中。<a id="a-p"></a>分分断割牵出于外。<a id="a-q"></a>此胎中子。<a id="a-r"></a>由宿后报业引入余道。<a id="a-s"></a>趣向难知。<a id="a-t"></a>复次若生无难。<a id="a-u"></a>是时或母乳子。<a id="a-v"></a>或余女人能瞻视之。<a id="a-w"></a>此儿体似新疮。<a id="a-x"></a>触如刀仗及烈灰汁。<a id="a-y"></a>爱此儿身及以洗拭。<a id="a-z"></a>次唅以清酥。<a id="a-10"></a>饮以母乳。<a id="a-11"></a>渐次饴以细粗饮食令稍习之。<a id="a-12"></a>此子由次第增长。<a id="a-13"></a>由诸根成熟诸惑更起。<a id="a-14"></a>诸业更生及更增长。<a id="a-15"></a>由此惑业舍命之后。<a id="a-16"></a>由中有相续如前。<a id="a-17"></a>更入余世。<a id="a-18"></a>偈曰。<a id="a-19"></a>故有轮无初。<a id="a-1A"></a>释曰。<a id="a-1B"></a>由此道理。<a id="a-1C"></a>生以惑业为因。<a id="a-1D"></a>惑业以生为因。<a id="a-1E"></a>生复以惑业为因。<a id="a-1F"></a>如是应知。<a id="a-1G"></a>生死轮无初。<a id="a-1H"></a>何以故。<a id="a-1I"></a>若分别执有初。<a id="a-1J"></a>此初应成无因。<a id="a-1K"></a>若初实无因。<a id="a-1L"></a>所余一切悉自然生。<a id="a-1M"></a>皆应无因。<a id="a-1N"></a>现见此事。<a id="a-1O"></a>于芽等中有种子等。<a id="a-1P"></a>功能。<a id="a-1Q"></a>由处时定故。<a id="a-1R"></a>火等诸因。<a id="a-1S"></a>于熟等果亦尔。<a id="a-1T"></a>是故无生无因。<a id="a-1U"></a>说常住为因。<a id="a-1V"></a>于前已破。<a id="a-1W"></a>是故生死必定无初。<a id="a-1X"></a>是生死终。<a id="a-1Y"></a>由因尽可然。<a id="a-1Z"></a>由生属因故。<a id="a-1a"></a>譬如芽属种子。<a id="a-1b"></a>由种子坏故芽灭。<a id="a-1c"></a>是阴相续所说。<a id="a-1d"></a>三生为位。<a id="a-1e"></a>偈曰。<a id="a-1f"></a>如此缘生法。<a id="a-1g"></a>十二分三节。<a id="a-1h"></a>释曰。<a id="a-1i"></a>此中十二分者。<a id="a-1j"></a>一无明二行三识四名色五六入六触七受八爱九取十有十一生。<a id="a-1k"></a>十二老死。<a id="a-1l"></a>三节者。<a id="a-1m"></a>一前际二后际三中际。<a id="a-1n"></a>谓过去未来现世。<a id="a-1o"></a>云何于三节安立十二分。<a id="a-1p"></a>偈曰。<a id="a-1q"></a>前后际二二。<a id="a-1r"></a>于中八。<a id="a-1s"></a>释曰。<a id="a-1t"></a>无明行在前际。<a id="a-1u"></a>生老死在后际。<a id="a-1v"></a>所余八在中际。<a id="a-1w"></a>此八分一切众生于此生为具有不。<a id="a-1x"></a>答非。<a id="a-1y"></a>若尔何众生具八。<a id="a-1z"></a>偈曰。<a id="a-20"></a>具生。<a id="a-21"></a>释曰。<a id="a-22"></a>若众生触一切位。<a id="a-23"></a>说名具生。<a id="a-24"></a>非于中阴死。<a id="a-25"></a>非托色无色界生。<a id="a-26"></a>何以故。<a id="a-27"></a>于大因缘经中。<a id="a-28"></a>但约欲界众生说经言。<a id="a-29"></a>阿难。<a id="a-2A"></a>若识不托母胎赤白。<a id="a-2B"></a>为得变异成柯罗逻不。<a id="a-2C"></a>不得世尊。<a id="a-2D"></a>广说如经。<a id="a-2E"></a>有时说缘生有二种。<a id="a-2F"></a>有属前际摄缘生。<a id="a-2G"></a>有属后际摄缘生。<a id="a-2H"></a>于中七分说名前际。<a id="a-2I"></a>谓从无明乃至受。<a id="a-2J"></a>所余五分说名后际。<a id="a-2K"></a>合前后际因果为二分故。<a id="a-2L"></a>何法名无明等。<a id="a-2M"></a>偈曰。<a id="a-2N"></a>宿惑位无明。<a id="a-2O"></a>释曰。<a id="a-2P"></a>于宿世中一切惑位。<a id="a-2Q"></a>于今名无明。<a id="a-2R"></a>与无明共行故。<a id="a-2S"></a>由无明力所余得起故。<a id="a-2T"></a>譬如于说王行中说导从行亦名王行。<a id="a-2U"></a>偈曰。<a id="a-2V"></a>及宿业名行。<a id="a-2W"></a>释曰。<a id="a-2X"></a>位言次第流。<a id="a-2Y"></a>于宿世中福等业位。<a id="a-2Z"></a>于今名行。<a id="a-2a"></a>若今有是彼果报。<a id="a-2b"></a>偈曰。<a id="a-2c"></a>托生阴名识。<a id="a-2d"></a>释曰。<a id="a-2e"></a>于母胎中初托生刹那。<a id="a-2f"></a>所有五阴名识。<a id="a-2g"></a>偈曰。<a id="a-2h"></a>此后称名色。<a id="a-2i"></a>先于六入生。<a id="a-2j"></a>释曰。<a id="a-2k"></a>从托生心。<a id="a-2l"></a>后乃至六入未生。<a id="a-2m"></a>此位称名色。<a id="a-2n"></a>应说先于四入生。<a id="a-2o"></a>云何言六。<a id="a-2p"></a>六者如此量立入故。<a id="a-2q"></a>是时四生。<a id="a-2r"></a>六圆满故。<a id="a-2s"></a>偈曰。<a id="a-2t"></a>此先三和合。<a id="a-2u"></a>释曰。<a id="a-2v"></a>若六入已生。<a id="a-2w"></a>此位说名六入。<a id="a-2x"></a>乃至根尘识三和合未起。<a id="a-2y"></a>偈曰。<a id="a-2z"></a>触先乐苦舍。<a id="a-30"></a>能分别因智。<a id="a-31"></a>释曰。<a id="a-32"></a>由三和合名触。<a id="a-33"></a>此人乃至未能了别三受因异。<a id="a-34"></a>此位名触。<a id="a-35"></a>若已能了别三受因。<a id="a-36"></a>偈曰。<a id="a-37"></a>受先淫欲爱。<a id="a-38"></a>释曰。<a id="a-39"></a>受位者。<a id="a-3A"></a>了别三受因为体乃至未起淫欲爱。<a id="a-3B"></a>偈曰。<a id="a-3C"></a>求淫乐具爱。<a id="a-3D"></a>释曰。<a id="a-3E"></a>于欲尘及情色爱欲生起位名爱。<a id="a-3F"></a>乃至未能寻求五尘。<a id="a-3G"></a>偈曰。<a id="a-3H"></a>四取谓生具。<a id="a-3I"></a>为得故遍寻释曰。<a id="a-3J"></a>若于此位中着心寻觅五尘。<a id="a-3K"></a>为得故于一切处驰求。<a id="a-3L"></a>此位名取。<a id="a-3M"></a>如此驰求。<a id="a-3N"></a>偈曰。<a id="a-3O"></a>当来有果报。<a id="a-3P"></a>能造业名有。<a id="a-3Q"></a>释曰。<a id="a-3R"></a>此人因求得欲尘心驰求。<a id="a-3S"></a>能生长感未来有报业。<a id="a-3T"></a>此位名有。<a id="a-3U"></a>由此业从今生更退。<a id="a-3V"></a>于未来世正托生位。<a id="a-3W"></a>偈曰。<a id="a-3X"></a>更接有名生。<a id="a-3Y"></a>释曰。<a id="a-3Z"></a>此位名更接。<a id="a-3a"></a>何以故。<a id="a-3b"></a>于今生是识分。<a id="a-3c"></a>于未来名生。<a id="a-3d"></a>从此后偈曰。<a id="a-3e"></a>老死乃至受。<a id="a-3f"></a>释曰。<a id="a-3g"></a>除生从此后乃至受。<a id="a-3h"></a>此位名老死。<a id="a-3i"></a>是四分谓名色六入触受。<a id="a-3j"></a>于未来名老死。<a id="a-3k"></a>分判十二分如此。<a id="a-3l"></a>此缘生余处说有四种。<a id="a-3m"></a>一约刹那说。<a id="a-3n"></a>二约多时说。<a id="a-3o"></a>三约相应说。<a id="a-3p"></a>四约位说。<a id="a-3q"></a>云何约刹那说。<a id="a-3r"></a>于一刹那中具有十二分。<a id="a-3s"></a>譬如有人由随贪爱染污断众生寿命。<a id="a-3t"></a>此人一刹那具有十二分。<a id="a-3u"></a>是中痴惑名无明。<a id="a-3v"></a>作杀意名行。<a id="a-3w"></a>了别尘类名识。<a id="a-3x"></a>与识俱起四阴名色。<a id="a-3y"></a>约名色清净根名六入。<a id="a-3z"></a>六入相对和合名触。<a id="a-40"></a>领触名受。<a id="a-41"></a>是贪名爱。<a id="a-42"></a>所余与爱相应上心惑名取。<a id="a-43"></a>彼所生身口二业名有。<a id="a-44"></a>如此等法起名生。<a id="a-45"></a>变异名老。<a id="a-46"></a>灭名死。<a id="a-47"></a>复说约刹那约相应。<a id="a-48"></a>如分别道理论说。<a id="a-49"></a>约位说者。<a id="a-4A"></a>十二分皆有五阴。<a id="a-4B"></a>无间生相续名多时。<a id="a-4C"></a>于四中今说何缘生。<a id="a-4D"></a>偈曰。<a id="a-4E"></a>此今约位说。<a id="a-4F"></a>释曰。<a id="a-4G"></a>若分分具有五阴。<a id="a-4H"></a>云何唯说无明等为分不说余。<a id="a-4I"></a>偈曰。<a id="a-4J"></a>由胜说为分。<a id="a-4K"></a>释曰。<a id="a-4L"></a>若于位中无明为胜。<a id="a-4M"></a>说此位名无明。<a id="a-4N"></a>若于中行胜说名行。<a id="a-4O"></a>乃至老死胜说名老死。<a id="a-4P"></a>是故无失。<a id="a-4Q"></a>复云何于经中说缘生有十二分。<a id="a-4R"></a>于分别道理论说异。<a id="a-4S"></a>彼论云。<a id="a-4T"></a>何者为缘生。<a id="a-4U"></a>谓一切有为法。<a id="a-4V"></a>于经有别意。<a id="a-4W"></a>故说十二。<a id="a-4X"></a>于阿毗达磨约法相说。<a id="a-4Y"></a>复有别说。<a id="a-4Z"></a>缘生有六种。<a id="a-4a"></a>谓约位说。<a id="a-4b"></a>约刹那说。<a id="a-4c"></a>约多时说。<a id="a-4d"></a>约相应说。<a id="a-4e"></a>约众生名说。<a id="a-4f"></a>约众生非众生名说。<a id="a-4g"></a>云何于经中但说众生名。<a id="a-4h"></a>偈曰。<a id="a-4i"></a>于前后中际。<a id="a-4j"></a>为除他无明。<a id="a-4k"></a>释曰。<a id="a-4l"></a>是故说三节。<a id="a-4m"></a>此中前际无明者。<a id="a-4n"></a>从此生疑。<a id="a-4o"></a>我于过去为已有为非有。<a id="a-4p"></a>何我已有云何我已有。<a id="a-4q"></a>后际无明者。<a id="a-4r"></a>从此生疑。<a id="a-4s"></a>我于未来为更有为不有。<a id="a-4t"></a>广说如前。<a id="a-4u"></a>中际无明者。<a id="a-4v"></a>从此生疑。<a id="a-4w"></a>此何法。<a id="a-4x"></a>此法云何。<a id="a-4y"></a>今何我当来何我。<a id="a-4z"></a>为除此三种无明。<a id="a-50"></a>是故约众生名。<a id="a-51"></a>三节说为十二缘生。<a id="a-52"></a>于经中如次第说。<a id="a-53"></a>谓无明行乃至生老死。<a id="a-54"></a>云何得知如此。<a id="a-55"></a>由经言。<a id="a-56"></a>比丘若比丘。<a id="a-57"></a>由如实正智能通达缘及缘生所生法。<a id="a-58"></a>是比丘不约疑耶。<a id="a-59"></a>思前际谓我于过去为已有为非有。<a id="a-5A"></a>广说如前。<a id="a-5B"></a>复有余师说。<a id="a-5C"></a>爱取有为前际后际无明。<a id="a-5D"></a>何以故。<a id="a-5E"></a>此三是未来果因故。<a id="a-5F"></a>此十二缘生。<a id="a-5G"></a>应知有三种自性。<a id="a-5H"></a>一惑二业三类。<a id="a-5I"></a>此中偈曰。<a id="a-5J"></a>三惑。<a id="a-5K"></a>释曰。<a id="a-5L"></a>三分以惑为性。<a id="a-5M"></a>谓无明爱取。<a id="a-5N"></a>偈曰。<a id="a-5O"></a>二分业。<a id="a-5P"></a>释曰。<a id="a-5Q"></a>二分以业为性。<a id="a-5R"></a>谓行及有。<a id="a-5S"></a>偈曰。<a id="a-5T"></a>七分类为果。<a id="a-5U"></a>释曰。<a id="a-5V"></a>七分以类为性。<a id="a-5W"></a>谓识名色六入触受生老死。<a id="a-5X"></a>惑业依故。<a id="a-5Y"></a>此类或说名果。<a id="a-5Z"></a>此七分于余处说名果。<a id="a-5a"></a>所余诸分说名因。<a id="a-5b"></a>惑业为性故。<a id="a-5c"></a>何因缘于中际说果因广。<a id="a-5d"></a>类有五种差别故。<a id="a-5e"></a>离惑为二分故。<a id="a-5f"></a>于后际说果略。<a id="a-5g"></a>离为二分故。<a id="a-5h"></a>于前际说因略。<a id="a-5i"></a>说惑一门故。<a id="a-5j"></a>偈曰。<a id="a-5k"></a>略果及略因。<a id="a-5l"></a>由中可比二。<a id="a-5m"></a>释曰。<a id="a-5n"></a>由广说中际。<a id="a-5o"></a>前际后际。<a id="a-5p"></a>广因广果。<a id="a-5q"></a>例此可知。<a id="a-5r"></a>是故前后际不复广说。<a id="a-5s"></a>若复广说此言无用。<a id="a-5t"></a>若缘生唯十二分。<a id="a-5u"></a>由不说无明因。<a id="a-5v"></a>生死应至有始。<a id="a-5w"></a>不说老死果故。<a id="a-5x"></a>生死应至有边。<a id="a-5y"></a>若立无明因老死果。<a id="a-5z"></a>应更说别分。<a id="a-60"></a>若说此二别分。<a id="a-61"></a>则有无穷之过。<a id="a-62"></a>若不说别分。<a id="a-63"></a>又不免前难。<a id="a-64"></a>不应别立。<a id="a-65"></a>此中由佛世尊已显此义故。<a id="a-66"></a>偈曰。<a id="a-67"></a>从惑惑业生。<a id="a-68"></a>从业更果类。<a id="a-69"></a>从类类惑生。<a id="a-6A"></a>有分理如此。<a id="a-6B"></a>释曰。<a id="a-6C"></a>从惑惑生者。<a id="a-6D"></a>谓从爱取生。<a id="a-6E"></a>从惑业生者。<a id="a-6F"></a>谓从取有生。<a id="a-6G"></a>从无明行生。<a id="a-6H"></a>从业果类生者。<a id="a-6I"></a>谓从行识生。<a id="a-6J"></a>从有生生。<a id="a-6K"></a>从类类生者。<a id="a-6L"></a>谓从识名色生。<a id="a-6M"></a>乃至从触受生。<a id="a-6N"></a>从生老死生。<a id="a-6O"></a>从类惑生者。<a id="a-6P"></a>谓从受爱生。<a id="a-6Q"></a>由世尊安立有分道理如此。<a id="a-6R"></a>由无明是烦恼性故。<a id="a-6S"></a>惑从类生。<a id="a-6T"></a>惑从惑生。<a id="a-6U"></a>此义自显。<a id="a-6V"></a>由老死类以受为边故。<a id="a-6W"></a>从此更生惑。<a id="a-6X"></a>是故于中不可增减如此纯大苦聚缘和合生由此言。<a id="a-6Y"></a>若不尔。<a id="a-6Z"></a>此文有何义相应。<a id="a-6a"></a>有余师说。<a id="a-6b"></a>于余经中说。<a id="a-6c"></a>无明以不正思惟为因。<a id="a-6d"></a>不正思惟以无明为因。<a id="a-6e"></a>于此经中不正思惟。<a id="a-6f"></a>亦是所说由入取摄故。<a id="a-6g"></a>云何不正思惟入四取摄。<a id="a-6h"></a>若说由相应故。<a id="a-6i"></a>亦应说入爱无明摄。<a id="a-6j"></a>与彼相应故。<a id="a-6k"></a>若在彼摄。<a id="a-6l"></a>此中云何能证。<a id="a-6m"></a>谓无明以不正思惟为因。<a id="a-6n"></a>若但由位摄能证因果义。<a id="a-6o"></a>爱及无明入取摄故。<a id="a-6p"></a>不应立为别分。<a id="a-6q"></a>如不正思惟。<a id="a-6r"></a>有余师说。<a id="a-6s"></a>于余经说不正思惟为无明因。<a id="a-6t"></a>此不正思惟说在触时。<a id="a-6u"></a>如经言。<a id="a-6v"></a>依眼根缘色尘。<a id="a-6w"></a>染浊思惟生。<a id="a-6x"></a>能起无明。<a id="a-6y"></a>于受时无明必生。<a id="a-6z"></a>如经言。<a id="a-70"></a>缘无明触所生受。<a id="a-71"></a>故爱得生。<a id="a-72"></a>由此别经故知。<a id="a-73"></a>不正思惟于触时起。<a id="a-74"></a>能为受时所起无明作因缘。<a id="a-75"></a>是故无明无无因义。<a id="a-76"></a>故不须立别分。<a id="a-77"></a>无无穷之过。<a id="a-78"></a>此不正思惟。<a id="a-79"></a>由说复从无明生。<a id="a-7A"></a>染浊思惟从痴生。<a id="a-7B"></a>此经言为证。<a id="a-7C"></a>于余经不无此义。<a id="a-7D"></a>若汝意欲立如此义。<a id="a-7E"></a>此中则应更说。<a id="a-7F"></a>彼文句不应说。<a id="a-7G"></a>若不说云何知有。<a id="a-7H"></a>由道理知有。<a id="a-7I"></a>何者为道理。<a id="a-7J"></a>若受无无明。<a id="a-7K"></a>不能为爱因缘。<a id="a-7L"></a>譬如于阿罗汉。<a id="a-7M"></a>若触不颠倒。<a id="a-7N"></a>不能作染污受因。<a id="a-7O"></a>云何知不正思惟从无明生。<a id="a-7P"></a>由于阿罗汉无无明故。<a id="a-7Q"></a>触不颠倒。<a id="a-7R"></a>若由此道理故。<a id="a-7S"></a>不更说则成太甚过失。<a id="a-7T"></a>若此义由道理可见不须别说。<a id="a-7U"></a>自可得知。<a id="a-7V"></a>不但不正思惟。<a id="a-7W"></a>所余诸分不说亦应可知。<a id="a-7X"></a>则悉不须说故。<a id="a-7Y"></a>此执不成救义。<a id="a-7Z"></a>前所立难亦不成难。<a id="a-7a"></a>谓度无明老死。<a id="a-7b"></a>不说余故。<a id="a-7c"></a>故生死有初有边正说非不圆满。<a id="a-7d"></a>何以故。<a id="a-7e"></a>受化众生迷惑于有生。<a id="a-7f"></a>云何从宿世现世起。<a id="a-7g"></a>复从现世来世起。<a id="a-7h"></a>此三世次第相应。<a id="a-7i"></a>如来唯欲说如此多义。<a id="a-7j"></a>此义于前已说。<a id="a-7k"></a>如偈言。<a id="a-7l"></a>于前后中际。<a id="a-7m"></a>为除他无明。<a id="a-7n"></a>佛世尊说。<a id="a-7o"></a>比丘我今为汝等。<a id="a-7p"></a>说缘生及缘生此所生诸法。<a id="a-7q"></a>此二句其义何异。<a id="a-7r"></a>若依阿毗达磨义。<a id="a-7s"></a>此二无别义。<a id="a-7t"></a>何以故。<a id="a-7u"></a>此二是一切有为法故。<a id="a-7v"></a>云何未来法。<a id="a-7w"></a>未生说名所生。<a id="a-7x"></a>若尔。<a id="a-7y"></a>云何未来未是所作。<a id="a-7z"></a>说名有为。<a id="a-80"></a>由能生故。<a id="a-81"></a>意所引故。<a id="a-82"></a>说名有为。<a id="a-83"></a>若尔无流云何。<a id="a-84"></a>是彼亦由善故意所引若尔于涅槃约至得。<a id="a-85"></a>亦应有如此义。<a id="a-86"></a>此有为是所生种类故。<a id="a-87"></a>虽复未生。<a id="a-88"></a>亦说名所生。<a id="a-89"></a>譬如色未变坏亦说名色。<a id="a-8A"></a>由是变坏种类故。<a id="a-8B"></a>是故无失。</p>
  <p id="a8C">今当说经正意。<a id="a-8D"></a>偈曰。<a id="a-8E"></a>此中缘生因。<a id="a-8F"></a>所生已名果。<a id="a-8G"></a>释曰。<a id="a-8H"></a>是分正是因。<a id="a-8I"></a>说名缘生。<a id="a-8J"></a>从此生余法生故。<a id="a-8K"></a>是分正是果。<a id="a-8L"></a>说名所生。<a id="a-8M"></a>如此一切分。<a id="a-8N"></a>皆二种成就。<a id="a-8O"></a>由是因果故。<a id="a-8P"></a>若尔安立不应成是义。<a id="a-8Q"></a>不然。<a id="a-8R"></a>所观有差别故。<a id="a-8S"></a>若观此分。<a id="a-8T"></a>是分成缘生。<a id="a-8U"></a>不即观此分更成所生。<a id="a-8V"></a>譬如因果及父子。<a id="a-8W"></a>彼言大德富娄那舍说。<a id="a-8X"></a>有法是缘生。<a id="a-8Y"></a>非缘生所生。<a id="a-8Z"></a>此有四句。<a id="a-8a"></a>第一句。<a id="a-8b"></a>谓一切未来法。<a id="a-8c"></a>第二句。<a id="a-8d"></a>谓过去现世阿罗汉最后心。<a id="a-8e"></a>第三句。<a id="a-8f"></a>谓过去现世所余诸法。<a id="a-8g"></a>第四句。<a id="a-8h"></a>谓无为法。<a id="a-8i"></a>此中经部师曰。<a id="a-8j"></a>此执为是要术。<a id="a-8k"></a>为是经义。<a id="a-8l"></a>是经义。<a id="a-8m"></a>若说是经义则非经义。<a id="a-8n"></a>云何非是。<a id="a-8o"></a>前所说缘生。<a id="a-8p"></a>约位立十二分。<a id="a-8q"></a>一一位皆具五阴。<a id="a-8r"></a>此执与经不相应。<a id="a-8s"></a>何以故。<a id="a-8t"></a>于经中分别十二分。<a id="a-8u"></a>有别义故。<a id="a-8v"></a>经云。<a id="a-8w"></a>何者为无明。<a id="a-8x"></a>谓于前际无知。<a id="a-8y"></a>于后际无知。<a id="a-8z"></a>于前后际无知。<a id="a-90"></a>广说如经。<a id="a-91"></a>若经是了义。<a id="a-92"></a>不可引令入不了义摄。<a id="a-93"></a>是故此执非经义。<a id="a-94"></a>君非一切经但由分别故成了义。<a id="a-95"></a>有时诸经如胜分别作义。<a id="a-96"></a>如象迹譬经中说。<a id="a-97"></a>何者地界。<a id="a-98"></a>谓发毛等。<a id="a-99"></a>于发毛亦有色等余物。<a id="a-9A"></a>于此经中亦尔。<a id="a-9B"></a>随胜分别义。<a id="a-9C"></a>此经不可引为证。<a id="a-9D"></a>何以故。<a id="a-9E"></a>于中不由地界分别发毛等故。<a id="a-9F"></a>成不具说。<a id="a-9G"></a>于中由发毛等分别地界。<a id="a-9H"></a>非过发毛等别有地界。<a id="a-9I"></a>是故此言是具足说。<a id="a-9J"></a>于此经中具说无明等。<a id="a-9K"></a>无复所余。<a id="a-9L"></a>为不如此耶。<a id="a-9M"></a>过发毛等。<a id="a-9N"></a>于余物中如泪洟唾等亦有地界。<a id="a-9O"></a>泪等皆是所说。<a id="a-9P"></a>如经言。<a id="a-9Q"></a>于身中若有所余亦尔名地界。<a id="a-9R"></a>我今亦得许如此无明所余法。<a id="a-9S"></a>若尔可得显现别类诸法引入无明。<a id="a-9T"></a>此摄有何义。<a id="a-9U"></a>若于此位中必有五阴。<a id="a-9V"></a>若此法有无。<a id="a-9W"></a>彼法必定有无。<a id="a-9X"></a>立此法为分。<a id="a-9Y"></a>若有五阴诸行未必有。<a id="a-9Z"></a>及识随福非福不动行乃至爱等。<a id="a-9a"></a>是故如经了别。<a id="a-9b"></a>乃是经义。<a id="a-9c"></a>前所说四句。<a id="a-9d"></a>于中若谓未来法非缘生。<a id="a-9e"></a>所生此执与此经相违。<a id="a-9f"></a>经云何者缘生所生法。<a id="a-9g"></a>谓无明乃至老死。<a id="a-9h"></a>复次生老死二分。<a id="a-9i"></a>勿许未来世摄。<a id="a-9j"></a>亦应破安立三节。<a id="a-9k"></a>有余部说。<a id="a-9l"></a>缘生是无为法。<a id="a-9m"></a>云何得知。<a id="a-9n"></a>若如来出世若不出世。<a id="a-9o"></a>此法如常住。<a id="a-9p"></a>由此经言。<a id="a-9q"></a>此言若如此意判可然。<a id="a-9r"></a>若不如此则非。<a id="a-9s"></a>云何如此不如此。<a id="a-9t"></a>若如此意判。<a id="a-9u"></a>若如来出世若不出世。<a id="a-9v"></a>恒缘无明等行等得生。<a id="a-9w"></a>无时不缘无缘余法。<a id="a-9x"></a>是故常住实尔。<a id="a-9y"></a>此执可受。<a id="a-9z"></a>若作如此执。<a id="a-A0"></a>谓有别法名缘生。<a id="a-A1"></a>此法常住。<a id="a-A2"></a>此执应拨。<a id="a-A3"></a>谓无如此。<a id="a-A4"></a>何以故。<a id="a-A5"></a>生是有为法相故。<a id="a-A6"></a>不曾见余常住法应成无常法相。<a id="a-A7"></a>生者是未有向有法相。<a id="a-A8"></a>此与无明等有何相应。<a id="a-A9"></a>而说彼为缘生。<a id="a-AA"></a>句义亦不相应。<a id="a-AB"></a>此法亦常住亦缘生。<a id="a-AC"></a>本言至行集生。<a id="a-AD"></a>此句有何义。<a id="a-AE"></a>若合此句所显义。<a id="a-AF"></a>谓诸行法至因及缘。<a id="a-AG"></a>由聚集未有成有。<a id="a-AH"></a>是义至行集生所显。<a id="a-AI"></a>此句义不相应。<a id="a-AJ"></a>何以故。<a id="a-AK"></a>若一作者。<a id="a-AL"></a>于二事中。<a id="a-AM"></a>于前事一义成。<a id="a-AN"></a>于后事第二义成。<a id="a-AO"></a>譬如浴已方食。<a id="a-AP"></a>若法在至生前此法则无所有。<a id="a-AQ"></a>何法前至后生。<a id="a-AR"></a>无事不依作者成故。<a id="a-AS"></a>此中彼说偈。<a id="a-AT"></a>能至先于生。<a id="a-AU"></a>无有故不然。<a id="a-AV"></a>言俱亦不然。<a id="a-AW"></a>由事约前后。<a id="a-AX"></a>无如此过失。<a id="a-AY"></a>于此义中应问学声论人。<a id="a-AZ"></a>此法若生在何位。<a id="a-Aa"></a>为在现世。<a id="a-Ab"></a>为在未来。<a id="a-Ac"></a>若尔何有。<a id="a-Ad"></a>若汝言生在现世。<a id="a-Ae"></a>云何在现世。<a id="a-Af"></a>若未有若已生。<a id="a-Ag"></a>何用更生。<a id="a-Ah"></a>若已生更生有。<a id="a-Ai"></a>无穷过失。<a id="a-Aj"></a>若汝说于未来位生。<a id="a-Ak"></a>云何未有法成作者。<a id="a-Al"></a>若无作者事云何成。<a id="a-Am"></a>是故于此位若生。<a id="a-An"></a>即于此位去至何位得生。<a id="a-Ao"></a>未来正向生。<a id="a-Ap"></a>在此位中至于缘。<a id="a-Aq"></a>声论师安立作者及事。<a id="a-Ar"></a>此立不成就。<a id="a-As"></a>能有名作者。<a id="a-At"></a>有名事我今不见。<a id="a-Au"></a>离能有法。<a id="a-Av"></a>有别事名有。<a id="a-Aw"></a>是故于名言无复可难。<a id="a-Ax"></a>前所立名。<a id="a-Ay"></a>今更显其义。<a id="a-Az"></a>谓若此有彼有。<a id="a-B0"></a>由此生彼生。<a id="a-B1"></a>此二句义。<a id="a-B2"></a>即是至行集生名义。<a id="a-B3"></a>此中说偈。</p>
  <p id="aB4">如不有得生　　至于缘亦尔</p>
  <p id="aB5">若已生得生　　无穷由已有</p>
  <p id="aB6">汝论中决判。<a id="a-B7"></a>一作者于二事中。<a id="a-B8"></a>于前事一义成。<a id="a-B9"></a>于后事第二义成。<a id="a-BA"></a>此判不定。<a id="a-BB"></a>或见于一作者。<a id="a-BC"></a>二事俱成。<a id="a-BD"></a>譬如灯至闇灭。<a id="a-BE"></a>又如开口眠。<a id="a-BF"></a>若汝说眼在后。<a id="a-BG"></a>云何非闭时。<a id="a-BH"></a>若别时作。<a id="a-BI"></a>有余师于此难中分别救义。<a id="a-BJ"></a>波罗底以重为义。<a id="a-BK"></a>一底也是不住法。<a id="a-BL"></a>谓无常。<a id="a-BM"></a>三以聚集为义。<a id="a-BN"></a>郁波陀以生为义。<a id="a-BO"></a>此句说如此义。<a id="a-BP"></a>对种种因缘。<a id="a-BQ"></a>无常法由聚集故生。<a id="a-BR"></a>故称波罗底底也三物波拖。<a id="a-BS"></a>如此分别。<a id="a-BT"></a>于此经中立。<a id="a-BU"></a>于余处云何成。<a id="a-BV"></a>如经言至于眼至于色眼识得生。<a id="a-BW"></a>云何世尊。<a id="a-BX"></a>约缘生说此二句。<a id="a-BY"></a>谓若此法有彼法必有。<a id="a-BZ"></a>由此法生彼法必生。<a id="a-Ba"></a>为决定故。<a id="a-Bb"></a>令彼生此智故。<a id="a-Bc"></a>若无明有行必有非余。<a id="a-Bd"></a>是故行缘无明生。<a id="a-Be"></a>复次或为显诸分传传。<a id="a-Bf"></a>故说二句。<a id="a-Bg"></a>若此分有彼分必有。<a id="a-Bh"></a>由此分生彼分必生。<a id="a-Bi"></a>复次或为显生传传。<a id="a-Bj"></a>故说二句。<a id="a-Bk"></a>若前际有中际亦有。<a id="a-Bl"></a>由中际生后际亦生。<a id="a-Bm"></a>复次或为显证因传因故。<a id="a-Bn"></a>说二句。<a id="a-Bo"></a>何以故。<a id="a-Bp"></a>有时从无明次第诸行生。<a id="a-Bq"></a>有时从无明诸行传传生。<a id="a-Br"></a>有余师说。<a id="a-Bs"></a>为除无因执常住因执。<a id="a-Bt"></a>故说二句。<a id="a-Bu"></a>若无因诸有不有。<a id="a-Bv"></a>亦不从无生生。<a id="a-Bw"></a>如彼所计常住。<a id="a-Bx"></a>谓自性我等。<a id="a-By"></a>若执如此。<a id="a-Bz"></a>立前句则无用。<a id="a-C0"></a>但由此生彼生句。<a id="a-C1"></a>破二偏执。<a id="a-C2"></a>及说得成就故。<a id="a-C3"></a>复次有余道分别如此。<a id="a-C4"></a>若我有为依止。<a id="a-C5"></a>行等诸法必有。<a id="a-C6"></a>由无明等生故。<a id="a-C7"></a>行等得生。<a id="a-C8"></a>为破此执。<a id="a-C9"></a>是故世尊决判此义。<a id="a-CA"></a>若由此生彼必生。<a id="a-CB"></a>此法若有彼必有非余。<a id="a-CC"></a>谓诸行以无明为缘。<a id="a-CD"></a>乃至云如此纯大苦聚得生。<a id="a-CE"></a>复有余师说。<a id="a-CF"></a>为显不灭及生。<a id="a-CG"></a>故说二句。<a id="a-CH"></a>若无明不灭诸行不灭。<a id="a-CI"></a>由无明生故诸行生。<a id="a-CJ"></a>复有余师说。<a id="a-CK"></a>为显住及生。<a id="a-CL"></a>故说二句。<a id="a-CM"></a>乃至因缘相续有。<a id="a-CN"></a>事相续必随有。<a id="a-CO"></a>由因缘生事必得生。<a id="a-CP"></a>世尊正欲显生说住有何相关。<a id="a-CQ"></a>云何世尊。<a id="a-CR"></a>破次第令颠倒。<a id="a-CS"></a>先说住后托生。<a id="a-CT"></a>复有余师说。<a id="a-CU"></a>若此有彼有者。<a id="a-CV"></a>若事有缘灭必有。<a id="a-CW"></a>若尔此事应不由因生。<a id="a-CX"></a>是义不然无无因义。<a id="a-CY"></a>何以故。<a id="a-CZ"></a>由此生彼生故。<a id="a-Ca"></a>若经义如此。<a id="a-Cb"></a>唯应说前句。<a id="a-Cc"></a>若此有彼有。<a id="a-Cd"></a>复次先应说事生后说。<a id="a-Ce"></a>此有彼有。<a id="a-Cf"></a>若作此说。<a id="a-Cg"></a>文句不倒。<a id="a-Ch"></a>若不尔。<a id="a-Ci"></a>正问何者缘生。<a id="a-Cj"></a>说灭则非次第。<a id="a-Ck"></a>是故如此等执。<a id="a-Cl"></a>并非经意。<a id="a-Cm"></a>云何诸行以无明为缘。<a id="a-Cn"></a>乃至老死以生为缘。<a id="a-Co"></a>此中我等应显唯相应义。<a id="a-Cp"></a>于世间中诸婴儿凡夫。<a id="a-Cq"></a>不知依因缘生唯是有为更无余法。<a id="a-Cr"></a>由不知故。<a id="a-Cs"></a>我见我慢染污其心。<a id="a-Ct"></a>为自我得受乐及不苦不乐。<a id="a-Cu"></a>由身等作三种业。<a id="a-Cv"></a>为得未来乐故作福行。<a id="a-Cw"></a>为得受乐及不苦不乐故。<a id="a-Cx"></a>修不动行。<a id="a-Cy"></a>为得现世乐故。<a id="a-Cz"></a>作非福行。<a id="a-D0"></a>此三种业说名缘无明生行。<a id="a-D1"></a>由随业引诸识相续。<a id="a-D2"></a>与中阴相应受种种道。<a id="a-D3"></a>犹如灯光。<a id="a-D4"></a>行说名缘行生识。<a id="a-D5"></a>若执如此应知此识已生。<a id="a-D6"></a>于分别识分中云。<a id="a-D7"></a>何者为识。<a id="a-D8"></a>谓六种识聚。<a id="a-D9"></a>以识为先。<a id="a-DA"></a>次于此随名色生具足五阴。<a id="a-DB"></a>于分别中如此说故。<a id="a-DC"></a>余言如前。<a id="a-DD"></a>次名色成熟故。<a id="a-DE"></a>次第六入生。<a id="a-DF"></a>次于尘起乱心时。<a id="a-DG"></a>由识生故。<a id="a-DH"></a>从三和合生触。<a id="a-DI"></a>谓于乐受等胜。<a id="a-DJ"></a>次从此生三受。<a id="a-DK"></a>次从此受生爱。<a id="a-DL"></a>若人由苦所逼。<a id="a-DM"></a>于乐受生欲爱。<a id="a-DN"></a>于乐不苦不乐生色爱。<a id="a-DO"></a>于不苦不乐生无色爱。<a id="a-DP"></a>次由爱所乐受故取欲等四法。<a id="a-DQ"></a>此中欲者。<a id="a-DR"></a>谓五欲尘。<a id="a-DS"></a>见者谓六十二见。<a id="a-DT"></a>如梵网经说。<a id="a-DU"></a>戒者谓离恶戒。<a id="a-DV"></a>执者谓心决执犹如执狗。<a id="a-DW"></a>牛等行又如尼乾陀行。<a id="a-DX"></a>如经言。<a id="a-DY"></a>此人裸形不畜着衣。<a id="a-DZ"></a>广说如经。<a id="a-Da"></a>又如婆罗门。<a id="a-Db"></a>波输波多。<a id="a-Dc"></a>波立婆等外道。<a id="a-Dd"></a>执取杖乌鹿皮编发灰囊三杖秃头等。<a id="a-De"></a>我言者谓身。<a id="a-Df"></a>此中有言说谓此是我。<a id="a-Dg"></a>故说身名我言。<a id="a-Dh"></a>有余师说。<a id="a-Di"></a>于身中由有我见及我慢。<a id="a-Dj"></a>说此二名我言。<a id="a-Dk"></a>云何此二成我言。<a id="a-Dl"></a>由此二说言有我故。<a id="a-Dm"></a>有余师说。<a id="a-Dn"></a>由我不有故。<a id="a-Do"></a>但有言说。<a id="a-Dp"></a>无实义故称我言。<a id="a-Dq"></a>如经言。<a id="a-Dr"></a>比丘无闻婴儿凡夫。<a id="a-Ds"></a>随逐世间假名言堕于我执。<a id="a-Dt"></a>于中实无我及我所。<a id="a-Du"></a>复次欲者离后三。<a id="a-Dv"></a>所余诸法。<a id="a-Dw"></a>见取戒执取如前释。<a id="a-Dx"></a>通三界我言但在色无色界。<a id="a-Dy"></a>所有诸法离前二。<a id="a-Dz"></a>于四中取是何法。<a id="a-E0"></a>于中贪欲名取。<a id="a-E1"></a>何以故。<a id="a-E2"></a>此义于一切处。<a id="a-E3"></a>世尊皆作此释。<a id="a-E4"></a>如经言。<a id="a-E5"></a>何者为取。<a id="a-E6"></a>于中贪欲。<a id="a-E7"></a>次以取为缘。<a id="a-E8"></a>能引未来有。<a id="a-E9"></a>此业生长说名有。<a id="a-EA"></a>如经言。<a id="a-EB"></a>阿难是业于未来。<a id="a-EC"></a>能引后有。<a id="a-ED"></a>此中说名有。<a id="a-EE"></a>次以有为缘。<a id="a-EF"></a>识更托生。<a id="a-EG"></a>是未来生说名生。<a id="a-EH"></a>具有五阴。<a id="a-EI"></a>次若生已。<a id="a-EJ"></a>有老死等应知。<a id="a-EK"></a>如经中说。<a id="a-EL"></a>如此纯者。<a id="a-EM"></a>谓离我我所故。<a id="a-EN"></a>大者无初无边故。<a id="a-EO"></a>苦聚者由有流诸行聚集故。<a id="a-EP"></a>缘和合生者无果。<a id="a-EQ"></a>单因缘所生故。<a id="a-ER"></a>此道理是毗婆沙师所显。<a id="a-ES"></a>是故先说。<a id="a-ET"></a>复次无明者何义。<a id="a-EU"></a>非明是名无明。<a id="a-EV"></a>若尔有过量失。<a id="a-EW"></a>眼等亦应成无明。<a id="a-EX"></a>若尔明无应是无明。<a id="a-EY"></a>若尔应以无所有为无明。<a id="a-EZ"></a>此二执不相应故。<a id="a-Ea"></a>应以别法为无明。<a id="a-Eb"></a>别法者。<a id="a-Ec"></a>偈曰。<a id="a-Ed"></a>明翻别无明。<a id="a-Ee"></a>如非亲实等。<a id="a-Ef"></a>释曰。<a id="a-Eg"></a>翻亲有别人。<a id="a-Eh"></a>是亲对治说名非亲。<a id="a-Ei"></a>非随余所有。<a id="a-Ej"></a>及非亲无。<a id="a-Ek"></a>非实者。<a id="a-El"></a>如言说及不虚有言语能对治。<a id="a-Em"></a>此说名非实。<a id="a-En"></a>非法非利非事等。<a id="a-Eo"></a>能对治法等余法。<a id="a-Ep"></a>是名非法等。<a id="a-Eq"></a>非余非无。<a id="a-Er"></a>无明亦尔。<a id="a-Es"></a>有别法能对治明名无明。<a id="a-Et"></a>此义云何可知。<a id="a-Eu"></a>由说为因缘故。<a id="a-Ev"></a>复次偈曰。<a id="a-Ew"></a>由说为结等。<a id="a-Ex"></a>释曰。<a id="a-Ey"></a>有余经说。<a id="a-Ez"></a>无明为结缚随眠流相应。<a id="a-F0"></a>若唯无所有。<a id="a-F1"></a>不应说如此等义。<a id="a-F2"></a>亦不可立为眼等故。<a id="a-F3"></a>实有别法名无明。<a id="a-F4"></a>若尔如世言。<a id="a-F5"></a>恶妇说无妇。<a id="a-F6"></a>恶子说无子。<a id="a-F7"></a>无明亦应尔恶。<a id="a-F8"></a>明名无明偈曰。<a id="a-F9"></a>非恶明见故。<a id="a-FA"></a>释曰。<a id="a-FB"></a>若汝言非者。<a id="a-FC"></a>可诃义可诃。<a id="a-FD"></a>诸明说名无明是义。<a id="a-FE"></a>不然。<a id="a-FF"></a>何以故。<a id="a-FG"></a>若智可诃必有染污。<a id="a-FH"></a>此即以见为性故。<a id="a-FI"></a>不应成无明。<a id="a-FJ"></a>若尔此智应即是无明。<a id="a-FK"></a>不可立此智为无明。<a id="a-FL"></a>何以故。<a id="a-FM"></a>偈曰。<a id="a-FN"></a>见共相应故。<a id="a-FO"></a>释曰。<a id="a-FP"></a>若无明成恶慧性。<a id="a-FQ"></a>诸见不应与无明相应。<a id="a-FR"></a>二智不得一时相应起故。<a id="a-FS"></a>复次偈曰。<a id="a-FT"></a>说能染智故。<a id="a-FU"></a>释曰。<a id="a-FV"></a>经言由欲染污心不解脱。<a id="a-FW"></a>由无明染污慧不清净。<a id="a-FX"></a>若此是慧不应成慧染污。<a id="a-FY"></a>如心有别染污与心性异。<a id="a-FZ"></a>谓欲无明于慧亦尔。<a id="a-Fa"></a>云何不许如此。<a id="a-Fb"></a>由善慧与染污慧相杂。<a id="a-Fc"></a>是故不清净。<a id="a-Fd"></a>故说此为彼染污。<a id="a-Fe"></a>是心欲所染污。<a id="a-Ff"></a>说不解脱。<a id="a-Fg"></a>为决定欲所变异耶。<a id="a-Fh"></a>由欲所害故不得解脱。<a id="a-Fi"></a>若人治转欲熏修即得解脱。<a id="a-Fj"></a>如此无明所染污慧不清净。<a id="a-Fk"></a>我等分别。<a id="a-Fl"></a>由无明害故慧不清净。<a id="a-Fm"></a>若欲分别。<a id="a-Fn"></a>何人相遮。<a id="a-Fo"></a>诸师说无明与智别类。<a id="a-Fp"></a>如欲与心。<a id="a-Fq"></a>若有人执一切惑名无明。<a id="a-Fr"></a>应以前道理破此执。<a id="a-Fs"></a>何以故。<a id="a-Ft"></a>若无明是一切惑性类。<a id="a-Fu"></a>不应于结等义中立为别惑。<a id="a-Fv"></a>若即是见。<a id="a-Fw"></a>不应说与见相应。<a id="a-Fx"></a>余惑与见等互不相摄故。<a id="a-Fy"></a>亦应说无明染污心。<a id="a-Fz"></a>故不解脱。<a id="a-G0"></a>若汝言为分别差别故作此说。<a id="a-G1"></a>于慧亦应分别无明差别。<a id="a-G2"></a>我许无明是别惑。<a id="a-G3"></a>此无明以何为性。<a id="a-G4"></a>不能了别谛实业果为性。<a id="a-G5"></a>此不可解。<a id="a-G6"></a>何法名不了别。<a id="a-G7"></a>为非了别。<a id="a-G8"></a>为了别无。<a id="a-G9"></a>若尔二皆有失。<a id="a-GA"></a>如无明若有别法。<a id="a-GB"></a>是了别对治名非了别。<a id="a-GC"></a>如此亦不可解。<a id="a-GD"></a>是故此何物分别法性。<a id="a-GE"></a>如此等类。<a id="a-GF"></a>不无如经。<a id="a-GG"></a>言何者为眼根。<a id="a-GH"></a>谓清净色。<a id="a-GI"></a>是眼识依止。<a id="a-GJ"></a>复有法不可分别。<a id="a-GK"></a>而不可说无。<a id="a-GL"></a>譬如于慈观中无贪性。<a id="a-GM"></a>不净观中无嗔性等。<a id="a-GN"></a>大德达磨多罗说。<a id="a-GO"></a>我有如此计类名无明。<a id="a-GP"></a>离我慢有何别法名类。<a id="a-GQ"></a>是经中所说。<a id="a-GR"></a>经云我今由知如此。<a id="a-GS"></a>由见如此。<a id="a-GT"></a>一切爱。<a id="a-GU"></a>一切见。<a id="a-GV"></a>一切类。<a id="a-GW"></a>一切我执我所执。<a id="a-GX"></a>我慢随眠灭尽故。<a id="a-GY"></a>不更生故无影般涅槃。<a id="a-GZ"></a>有如此类。<a id="a-Ga"></a>云何决判此是无明。<a id="a-Gb"></a>由不可说此类有别惑。<a id="a-Gc"></a>为不如此所余慢嗔等诸惑可非类耶。<a id="a-Gd"></a>此中若更思量。<a id="a-Ge"></a>有多言应说。<a id="a-Gf"></a>是故须止此论。<a id="a-Gg"></a>复次名色者何义。<a id="a-Gh"></a>色于前已广说。<a id="a-Gi"></a>偈曰。<a id="a-Gj"></a>名者无色阴。<a id="a-Gk"></a>释曰。<a id="a-Gl"></a>云何说为名。<a id="a-Gm"></a>随属名及根尘。<a id="a-Gn"></a>于义中转变故。<a id="a-Go"></a>故称名。<a id="a-Gp"></a>所随属何名。<a id="a-Gq"></a>是世间所了别。<a id="a-Gr"></a>能目种种诸义。<a id="a-Gs"></a>谓牛马人色声等。<a id="a-Gt"></a>此能目义。<a id="a-Gu"></a>云何称名。<a id="a-Gv"></a>于种种义由约用转变故称名。<a id="a-Gw"></a>有余师说。<a id="a-Gx"></a>于此道中弃舍身已。<a id="a-Gy"></a>能转变更作别生说为名谓无色阴。<a id="a-Gz"></a>六入于前已说。<a id="a-H0"></a>触今当说。<a id="a-H1"></a>偈曰。<a id="a-H2"></a>触六。<a id="a-H3"></a>释曰。<a id="a-H4"></a>谓眼触乃至意触。<a id="a-H5"></a>此六触是何法。<a id="a-H6"></a>偈曰。<a id="a-H7"></a>和合生。<a id="a-H8"></a>释曰。<a id="a-H9"></a>从三法和合生谓根尘识。<a id="a-HA"></a>此义可然。<a id="a-HB"></a>五根与尘及识。<a id="a-HC"></a>共和合同时起故。<a id="a-HD"></a>意根已谢。<a id="a-HE"></a>与未来现世法尘意识。<a id="a-HF"></a>云何得和合。<a id="a-HG"></a>即是此三和合。<a id="a-HH"></a>谓因果成和合义者。<a id="a-HI"></a>或成就一事为义。<a id="a-HJ"></a>是一切三。<a id="a-HK"></a>于生起触中最有胜能。<a id="a-HL"></a>此中诸师智慧种种起不同。<a id="a-HM"></a>有诸师说。<a id="a-HN"></a>但和合名触。<a id="a-HO"></a>彼亦引经为证。<a id="a-HP"></a>经云是三法相会和合聚集说名触。<a id="a-HQ"></a>有余师说。<a id="a-HR"></a>有别法与心相应名触。<a id="a-HS"></a>彼亦引经为证。<a id="a-HT"></a>经云六六法门。<a id="a-HU"></a>何者为法门。<a id="a-HV"></a>内入有六。<a id="a-HW"></a>外入有六。<a id="a-HX"></a>识聚有六。<a id="a-HY"></a>触聚有六。<a id="a-HZ"></a>受聚有六。<a id="a-Ha"></a>爱聚有六。<a id="a-Hb"></a>何以故。<a id="a-Hc"></a>此经中从根尘识。<a id="a-Hd"></a>别说触聚故。<a id="a-He"></a>此中若诸师说。<a id="a-Hf"></a>唯和合名触。<a id="a-Hg"></a>彼救义如此。<a id="a-Hh"></a>君非为别说故诸法有别类。<a id="a-Hi"></a>勿从法入受爱等法成有别类。<a id="a-Hj"></a>无如此失。<a id="a-Hk"></a>异受爱等。<a id="a-Hl"></a>法入有故。<a id="a-Hm"></a>从三成触。<a id="a-Hn"></a>无如此别三。<a id="a-Ho"></a>于中可执余为是。<a id="a-Hp"></a>于中若有根尘无识为余。<a id="a-Hq"></a>无有别识无有根尘为余。<a id="a-Hr"></a>是故若已说三更说触。<a id="a-Hs"></a>则无复义。<a id="a-Ht"></a>有余师说。<a id="a-Hu"></a>非一切眼及色是眼识因。<a id="a-Hv"></a>非一切眼识是眼色事。<a id="a-Hw"></a>是故于中若有成因成果安立。<a id="a-Hx"></a>是诸为触。<a id="a-Hy"></a>若诸师说触异和合。<a id="a-Hz"></a>云何避此经。<a id="a-I0"></a>经云是三法相会和合聚集说名触。<a id="a-I1"></a>彼诵经异。<a id="a-I2"></a>复次由因说果名。<a id="a-I3"></a>譬如天上乐地狱苦。<a id="a-I4"></a>此言由多立破差别故。<a id="a-I5"></a>则成漫说。<a id="a-I6"></a>须止此论。<a id="a-I7"></a>阿毗达磨师说。<a id="a-I8"></a>触定是别法。<a id="a-I9"></a>于六触中。<a id="a-IA"></a>偈曰。<a id="a-IB"></a>五是有碍触。<a id="a-IC"></a>第六依言触。<a id="a-ID"></a>释曰。<a id="a-IE"></a>眼耳鼻舌身触。<a id="a-IF"></a>此五名有碍触。<a id="a-IG"></a>依止有碍根故。<a id="a-IH"></a>第六意触称依言触。<a id="a-II"></a>何以故。<a id="a-IJ"></a>依言者谓名。<a id="a-IK"></a>此名是意识长境界故。<a id="a-IL"></a>意识得依言称。<a id="a-IM"></a>是故意触称依言。<a id="a-IN"></a>如经言。<a id="a-IO"></a>由眼识但识青不能识此是青。<a id="a-IP"></a>若由意识识青亦能识此是青。<a id="a-IQ"></a>第一触依止所显。<a id="a-IR"></a>第二触境界所显。<a id="a-IS"></a>有余师说。<a id="a-IT"></a>意识依言于境生起。<a id="a-IU"></a>非五识。<a id="a-IV"></a>是故唯此一称依言。<a id="a-IW"></a>与此相应触。<a id="a-IX"></a>称依言触。<a id="a-IY"></a>故第一依止所显。<a id="a-IZ"></a>第二相应所显。<a id="a-Ia"></a>复次此六触更立成三触。<a id="a-Ib"></a>偈曰。<a id="a-Ic"></a>明无明余触。<a id="a-Id"></a>释曰。<a id="a-Ie"></a>有明触有无明触。<a id="a-If"></a>有异于二触。<a id="a-Ig"></a>谓非明非无明触。<a id="a-Ih"></a>此触次第应知。<a id="a-Ii"></a>偈曰。<a id="a-Ij"></a>无流染污余。<a id="a-Ik"></a>释曰。<a id="a-Il"></a>若无流说为明触。<a id="a-Im"></a>若染污说为无明触。<a id="a-In"></a>与明无明相应故。<a id="a-Io"></a>余为非明非无明触。<a id="a-Ip"></a>与二不相应故。<a id="a-Iq"></a>何者为余。<a id="a-Ir"></a>谓有流善及无覆无记。<a id="a-Is"></a>复次无明触由数数起故。<a id="a-It"></a>取一边成二触。<a id="a-Iu"></a>偈曰。<a id="a-Iv"></a>嗔恚贪欲触。<a id="a-Iw"></a>释曰。<a id="a-Ix"></a>由与嗔恚贪欲相应故。<a id="a-Iy"></a>复次由摄一切故。<a id="a-Iz"></a>偈曰。<a id="a-J0"></a>乐苦舍领三。<a id="a-J1"></a>释曰。<a id="a-J2"></a>复有三触。<a id="a-J3"></a>谓乐受所领触。<a id="a-J4"></a>苦受所领触。<a id="a-J5"></a>不苦不乐受所领触。<a id="a-J6"></a>于乐受等好故。<a id="a-J7"></a>复次是领复易领。<a id="a-J8"></a>说此名受。<a id="a-J9"></a>此受于中有故。<a id="a-JA"></a>说为乐受触。<a id="a-JB"></a>如此苦受触不苦不乐受触。<a id="a-JC"></a>应知亦尔。<a id="a-JD"></a>若尔此触应成十六。<a id="a-JE"></a>说触已受今当说。<a id="a-JF"></a>此中触前已说六种。<a id="a-JG"></a>偈曰。<a id="a-JH"></a>从此生六受。<a id="a-JI"></a>释曰。<a id="a-JJ"></a>六受者。<a id="a-JK"></a>眼触所生受。<a id="a-JL"></a>耳鼻舌身意触所生受。<a id="a-JM"></a>于中偈曰。<a id="a-JN"></a>五属身余心。<a id="a-JO"></a>释曰。<a id="a-JP"></a>此受从眼触。<a id="a-JQ"></a>乃至身触生有五。<a id="a-JR"></a>说名身受。<a id="a-JS"></a>依止有色根故。<a id="a-JT"></a>心触生受。<a id="a-JU"></a>此一名心受。<a id="a-JV"></a>唯依止心故。<a id="a-JW"></a>复次若受生。<a id="a-JX"></a>为在触后。<a id="a-JY"></a>为与触俱。<a id="a-JZ"></a>毗婆沙师说。<a id="a-Ja"></a>一时俱起。<a id="a-Jb"></a>互为俱有因故。<a id="a-Jc"></a>云何俱生二法中。<a id="a-Jd"></a>能生所生差别得成。<a id="a-Je"></a>云何不成。<a id="a-Jf"></a>无能故。<a id="a-Jg"></a>于已生法余法无复能。<a id="a-Jh"></a>此证与立义不异。<a id="a-Ji"></a>何以故。<a id="a-Jj"></a>是时说。<a id="a-Jk"></a>云何俱生二法中能生所生差别得成。<a id="a-Jl"></a>于此时中。<a id="a-Jm"></a>此义亦彼说。<a id="a-Jn"></a>谓于已生法余法无复能若尔更互能生故有失。<a id="a-Jo"></a>是所许故有何失。<a id="a-Jp"></a>俱有因互为果。<a id="a-Jq"></a>此实所许。<a id="a-Jr"></a>于此经中非所许。<a id="a-Js"></a>谓触与受互为因果。<a id="a-Jt"></a>曾闻如此缘眼触。<a id="a-Ju"></a>眼触所生受生。<a id="a-Jv"></a>不曾闻缘眼触所生受眼触生。<a id="a-Jw"></a>复次是义不然。<a id="a-Jx"></a>由过能生家法故。<a id="a-Jy"></a>若法能生此法必别时不得俱。<a id="a-Jz"></a>譬如先有种后生芽。<a id="a-K0"></a>先乳后酪。<a id="a-K1"></a>先击后声。<a id="a-K2"></a>先意后识。<a id="a-K3"></a>如此等非不成因果前后差别。<a id="a-K4"></a>同时因果亦成。<a id="a-K5"></a>譬如眼识等与眼色等四大及四大所造色。<a id="a-K6"></a>此中先有根尘后方有识。<a id="a-K7"></a>从先有四大及四大所造色。<a id="a-K8"></a>后时所造色生。<a id="a-K9"></a>若执如此。<a id="a-KA"></a>复有何难。<a id="a-KB"></a>若尔如芽影。<a id="a-KC"></a>触受亦然。<a id="a-KD"></a>有余师说。<a id="a-KE"></a>从触后受生。<a id="a-KF"></a>何以故。<a id="a-KG"></a>先有根尘次有识。<a id="a-KH"></a>是三和合为触。<a id="a-KI"></a>缘触后受生。<a id="a-KJ"></a>于第三刹那。<a id="a-KK"></a>若尔于一切识不必有受。<a id="a-KL"></a>亦非一切识有触。<a id="a-KM"></a>无如此失。<a id="a-KN"></a>何以故。<a id="a-KO"></a>以前触为因。<a id="a-KP"></a>于后触中受生故。<a id="a-KQ"></a>一切触有受。<a id="a-KR"></a>今非道理更起。<a id="a-KS"></a>此中云何非道理。<a id="a-KT"></a>于二触中各有境界。<a id="a-KU"></a>以先触为因。<a id="a-KV"></a>于后触受生。<a id="a-KW"></a>别类境界触所生受。<a id="a-KX"></a>应缘别境界起。<a id="a-KY"></a>此义云何可然。<a id="a-KZ"></a>复次是心共受相应。<a id="a-Ka"></a>此受与心不同境界。<a id="a-Kb"></a>此义复云何成。<a id="a-Kc"></a>若尔应立此义。<a id="a-Kd"></a>是时识成触。<a id="a-Ke"></a>此识无受。<a id="a-Kf"></a>从此后识有受无触。<a id="a-Kg"></a>因缘不相应故。<a id="a-Kh"></a>此执何失。<a id="a-Ki"></a>若尔大地定义即破。<a id="a-Kj"></a>谓于一切心十大地。<a id="a-Kk"></a>必俱。<a id="a-Kl"></a>此大地定义于何处立。<a id="a-Km"></a>于阿毗达磨中立。<a id="a-Kn"></a>君我等以经为依。<a id="a-Ko"></a>不以阿毗达磨为依。<a id="a-Kp"></a>佛世尊说。<a id="a-Kq"></a>汝等应依经行。<a id="a-Kr"></a>大地义不尔。<a id="a-Ks"></a>于一切心必有。<a id="a-Kt"></a>若尔大地义云何地有三。<a id="a-Ku"></a>谓有觉有观地。<a id="a-Kv"></a>无觉有观地。<a id="a-Kw"></a>无觉无观地。<a id="a-Kx"></a>复有三地。<a id="a-Ky"></a>谓善地。<a id="a-Kz"></a>恶地。<a id="a-L0"></a>无记地。<a id="a-L1"></a>复有三地。<a id="a-L2"></a>谓有学地。<a id="a-L3"></a>无学地。<a id="a-L4"></a>非有学非无学地。<a id="a-L5"></a>是故于前三初地若有是名大地。<a id="a-L6"></a>若法定于善地中有。<a id="a-L7"></a>是法说名善大地。<a id="a-L8"></a>若法定于染污地中有。<a id="a-L9"></a>是法说名恶大地。<a id="a-LA"></a>此法如应相代。<a id="a-LB"></a>有非一切时俱起。<a id="a-LC"></a>余师说。<a id="a-LD"></a>如此善大地等者。<a id="a-LE"></a>由应文句。<a id="a-LF"></a>是故被引。<a id="a-LG"></a>今说先不说。<a id="a-LH"></a>若从触后受生。<a id="a-LI"></a>汝应救此经。<a id="a-LJ"></a>经云依眼缘色眼识生。<a id="a-LK"></a>三和合有触。<a id="a-LL"></a>俱生受想故。<a id="a-LM"></a>意等经中说俱生。<a id="a-LN"></a>不说与触俱生。<a id="a-LO"></a>此何所救。<a id="a-LP"></a>若俱必应触。<a id="a-LQ"></a>此俱言亦曾见于次第中。<a id="a-LR"></a>如经云何修习与慈俱起念觉分。<a id="a-LS"></a>故俱言非证。<a id="a-LT"></a>是义不然。<a id="a-LU"></a>何以故。<a id="a-LV"></a>于经中说是受是想。<a id="a-LW"></a>是故意是识。<a id="a-LX"></a>此法并相杂不相离。<a id="a-LY"></a>是故无识与受不相杂。<a id="a-LZ"></a>此义应思量。<a id="a-La"></a>相杂是何义。<a id="a-Lb"></a>于此经中亦说如此。<a id="a-Lc"></a>是所受即是所思。<a id="a-Ld"></a>是所思即是所想。<a id="a-Le"></a>是所想即是所识。<a id="a-Lf"></a>此义未可解。<a id="a-Lg"></a>为决四法境界。<a id="a-Lh"></a>为决四法刹那。<a id="a-Li"></a>寿命及暖触俱起中。<a id="a-Lj"></a>由说相杂言。<a id="a-Lk"></a>决定刹那成。<a id="a-Ll"></a>复有经说。<a id="a-Lm"></a>三和合名触。<a id="a-Ln"></a>云何有识非三和合。<a id="a-Lo"></a>有三和合非触。<a id="a-Lp"></a>是故此义必定应然。<a id="a-Lq"></a>谓一切识中。<a id="a-Lr"></a>有触受等与触俱起。<a id="a-Ls"></a>前来多种争论。<a id="a-Lt"></a>于事已足。<a id="a-Lu"></a>本所依义今次当说。<a id="a-Lv"></a>于前已略说心受。<a id="a-Lw"></a>偈曰。<a id="a-Lx"></a>此复成十八。<a id="a-Ly"></a>由心分别行。<a id="a-Lz"></a>释曰。<a id="a-M0"></a>此心受更分成十八。<a id="a-M1"></a>由分别十八意行故。<a id="a-M2"></a>何者十八心分别行。<a id="a-M3"></a>有六喜分别行。<a id="a-M4"></a>有六忧分别行。<a id="a-M5"></a>有六舍分别行。<a id="a-M6"></a>此云何成立。<a id="a-M7"></a>若由自性应成三。<a id="a-M8"></a>谓喜忧舍分别行。<a id="a-M9"></a>若由相应应成一。<a id="a-MA"></a>与意识相应故。<a id="a-MB"></a>若由境界应成六。<a id="a-MC"></a>缘色等六尘故。<a id="a-MD"></a>若成立十八。<a id="a-ME"></a>必依三。<a id="a-MF"></a>于中十五名色等分别行。<a id="a-MG"></a>非相杂境界。<a id="a-MH"></a>决定缘色等起故。<a id="a-MI"></a>三名法分别行。<a id="a-MJ"></a>有二种心分别行。<a id="a-MK"></a>此句何义。<a id="a-ML"></a>彼说依意识喜等分别境界。<a id="a-MM"></a>余师说于六尘令意分别行。<a id="a-MN"></a>由随受故。<a id="a-MO"></a>于境界中。<a id="a-MP"></a>意数数分别行故。<a id="a-MQ"></a>云何身受不说为意分别。<a id="a-MR"></a>此受不依意不能分别。<a id="a-MS"></a>由五识无分别故。<a id="a-MT"></a>是故不应为分别行。<a id="a-MU"></a>第三定乐云何不入分别行中摄从初于欲界中无心地乐根故。<a id="a-MV"></a>能对治此苦分别行无故。<a id="a-MW"></a>若彼但依心地起。<a id="a-MX"></a>此义云何。<a id="a-MY"></a>经言由眼见色已。<a id="a-MZ"></a>堪为喜处即分别行。<a id="a-Ma"></a>如是等依五识所引意故说如此。<a id="a-Mb"></a>若实判十八。<a id="a-Mc"></a>皆以意识为地。<a id="a-Md"></a>譬如不净观。<a id="a-Me"></a>眼识所引在于心地。<a id="a-Mf"></a>复次见已乃至触已。<a id="a-Mg"></a>由此言说故。<a id="a-Mh"></a>不可为难。<a id="a-Mi"></a>若不见乃至不触。<a id="a-Mj"></a>起分别行。<a id="a-Mk"></a>此亦意分别行。<a id="a-Ml"></a>若不尔。<a id="a-Mm"></a>于欲界中缘色界。<a id="a-Mn"></a>于色等中不应有分别行。<a id="a-Mo"></a>缘欲界香味触。<a id="a-Mp"></a>于色界中分别行亦不应成。<a id="a-Mq"></a>随明了道理故。<a id="a-Mr"></a>如此说。<a id="a-Ms"></a>若人见色。<a id="a-Mt"></a>于声分别行。<a id="a-Mu"></a>此亦是分别行。<a id="a-Mv"></a>随不相滥故说。<a id="a-Mw"></a>由定判根尘故。<a id="a-Mx"></a>为有如此色定为喜处乃至定为舍处不。<a id="a-My"></a>有约相续决定。<a id="a-Mz"></a>非约境界。<a id="a-N0"></a>于分别行中几与欲界相应。<a id="a-N1"></a>于中几种。<a id="a-N2"></a>何法为境界。<a id="a-N3"></a>乃至于无色界。<a id="a-N4"></a>亦应如此问。<a id="a-N5"></a>偈曰。<a id="a-N6"></a>一切缘欲界。<a id="a-N7"></a>释曰。<a id="a-N8"></a>于欲界中具有十八。<a id="a-N9"></a>是五为一切境界。<a id="a-NA"></a>于中偈曰。<a id="a-NB"></a>有色十二境。<a id="a-NC"></a>释曰。<a id="a-ND"></a>色界十二意分别行境界。<a id="a-NE"></a>除六香味分别。<a id="a-NF"></a>于彼无此二故。<a id="a-NG"></a>偈曰。<a id="a-NH"></a>三后。<a id="a-NI"></a>释曰。<a id="a-NJ"></a>境界从上流。<a id="a-NK"></a>若无色界。<a id="a-NL"></a>但三法分别行境界。<a id="a-NM"></a>于彼色等无故。<a id="a-NN"></a>说欲界相应已。<a id="a-NO"></a>与色界相应今当说。<a id="a-NP"></a>偈曰。<a id="a-NQ"></a>于二定十二。<a id="a-NR"></a>释曰。<a id="a-NS"></a>除六忧分别行。<a id="a-NT"></a>所余十二与二定相应。<a id="a-NU"></a>云何如此。<a id="a-NV"></a>偈曰。<a id="a-NW"></a>行欲界。<a id="a-NX"></a>释曰。<a id="a-NY"></a>若彼缘欲界。<a id="a-NZ"></a>偈曰。<a id="a-Na"></a>自八境。<a id="a-Nb"></a>释曰。<a id="a-Nc"></a>此色界若为自分别行境界。<a id="a-Nd"></a>但八分别行境界。<a id="a-Ne"></a>除香味四分别行故。<a id="a-Nf"></a>偈曰。<a id="a-Ng"></a>无色二。<a id="a-Nh"></a>释曰。<a id="a-Ni"></a>无色界为二法分别行境界。<a id="a-Nj"></a>偈曰。<a id="a-Nk"></a>于二定六。<a id="a-Nl"></a>释曰。<a id="a-Nm"></a>于第三第四定。<a id="a-Nn"></a>但六舍分别行无余。<a id="a-No"></a>此六境界。<a id="a-Np"></a>偈曰。<a id="a-Nq"></a>欲界六。<a id="a-Nr"></a>释曰。<a id="a-Ns"></a>若缘欲界。<a id="a-Nt"></a>此成六舍分别行境界。<a id="a-Nu"></a>偈曰。<a id="a-Nv"></a>自四。<a id="a-Nw"></a>释曰。<a id="a-Nx"></a>若缘自界。<a id="a-Ny"></a>但四舍分别行境界。<a id="a-Nz"></a>无香味故。<a id="a-O0"></a>偈曰。<a id="a-O1"></a>余界一境界。<a id="a-O2"></a>释曰。<a id="a-O3"></a>无色界异下二界故称余。<a id="a-O4"></a>此唯一法分别行境界。<a id="a-O5"></a>说色界相应已。<a id="a-O6"></a>与无色界相应今当说。<a id="a-O7"></a>偈曰。<a id="a-O8"></a>有四于色边。<a id="a-O9"></a>释曰。<a id="a-OA"></a>空无边入道。<a id="a-OB"></a>说此名色边。<a id="a-OC"></a>于中有四分别行。<a id="a-OD"></a>谓色声触法分别行。<a id="a-OE"></a>偈曰。<a id="a-OF"></a>行色。<a id="a-OG"></a>释曰。<a id="a-OH"></a>此四缘第四定为境。<a id="a-OI"></a>若人执如此。<a id="a-OJ"></a>则离四为境界。<a id="a-OK"></a>若人执合第四定为境界。<a id="a-OL"></a>于中但一总境界。<a id="a-OM"></a>谓法尘分别行。<a id="a-ON"></a>偈曰。<a id="a-OO"></a>一行上。<a id="a-OP"></a>释曰。<a id="a-OQ"></a>若道分别行。<a id="a-OR"></a>缘无色界起但一。<a id="a-OS"></a>谓法尘分别行。<a id="a-OT"></a>偈曰。<a id="a-OU"></a>一于本。<a id="a-OV"></a>释曰。<a id="a-OW"></a>若于根本无色界。<a id="a-OX"></a>但一法尘分别行无余。<a id="a-OY"></a>此行偈曰。<a id="a-OZ"></a>自境。<a id="a-Oa"></a>释曰。<a id="a-Ob"></a>但缘无色界。<a id="a-Oc"></a>何以故。<a id="a-Od"></a>无色根本定。<a id="a-Oe"></a>不得取下界为境界故。<a id="a-Of"></a>此义后当显说。<a id="a-Og"></a>如此等意分别行。<a id="a-Oh"></a>偈曰。<a id="a-Oi"></a>诸十八有流。<a id="a-Oj"></a>释曰。<a id="a-Ok"></a>于中无一分别行。<a id="a-Ol"></a>是无流故。<a id="a-Om"></a>言诸有流。<a id="a-On"></a>何人复几意分别行共相应。<a id="a-Oo"></a>若人生于欲界。<a id="a-Op"></a>未得色界善心。<a id="a-Oq"></a>与一切欲界分别行相应。<a id="a-Or"></a>与初定二定地。<a id="a-Os"></a>八分别行相应。<a id="a-Ot"></a>与三定四定。<a id="a-Ou"></a>四分别行相应。<a id="a-Ov"></a>悉有染污。<a id="a-Ow"></a>除缘香味境故。<a id="a-Ox"></a>于无色界与一染污分别行相应。<a id="a-Oy"></a>若人得色界心未得离欲。<a id="a-Oz"></a>与欲界一切分别行相应。<a id="a-P0"></a>与初定有十分别行相应。<a id="a-P1"></a>有四染污喜分别行。<a id="a-P2"></a>除能缘香味境故。<a id="a-P3"></a>有六种舍分别行。<a id="a-P4"></a>未来定为地。<a id="a-P5"></a>第二第三第四定及无色界。<a id="a-P6"></a>分别行相应。<a id="a-P7"></a>应知如前。<a id="a-P8"></a>由此道理。<a id="a-P9"></a>所余应自随判。<a id="a-PA"></a>若人已生定地。<a id="a-PB"></a>于欲界与一舍法分别行相应。<a id="a-PC"></a>谓欲界变化心。<a id="a-PD"></a>有余师说。<a id="a-PE"></a>有如此意分别行义。<a id="a-PF"></a>如毗婆沙师立。<a id="a-PG"></a>于经中见分别行义异于此。<a id="a-PH"></a>何以故。<a id="a-PI"></a>若人从此地离欲。<a id="a-PJ"></a>此人不得缘此为境起分别行。<a id="a-PK"></a>是故虽复有流。<a id="a-PL"></a>非一切喜等是意分别行。<a id="a-PM"></a>若尔以何为分别行。<a id="a-PN"></a>若有染污。<a id="a-PO"></a>若意由彼能分别行于境界故。<a id="a-PP"></a>彼名分别行。<a id="a-PQ"></a>云何分别行。<a id="a-PR"></a>或爱着于境。<a id="a-PS"></a>或憎恶于境。<a id="a-PT"></a>或不简择舍境。<a id="a-PU"></a>为对治此三故。<a id="a-PV"></a>如来说六恒住法门。<a id="a-PW"></a>如经言。<a id="a-PX"></a>由眼见色。<a id="a-PY"></a>不生喜心。<a id="a-PZ"></a>不生忧心。<a id="a-Pa"></a>住舍心有念有智。<a id="a-Pb"></a>乃至由意知诸法亦如此。<a id="a-Pc"></a>云何知如此。<a id="a-Pd"></a>诸阿罗汉人。<a id="a-Pe"></a>不无世间善缘法喜根。<a id="a-Pf"></a>若有染污为分别行。<a id="a-Pg"></a>应知此法门为对治。<a id="a-Ph"></a>复次喜等或三十六寂静。<a id="a-Pi"></a>足由依爱着出离差别故。<a id="a-Pj"></a>此差别是阿毗达磨所说故。<a id="a-Pk"></a>此中依爱着皆悉染污。<a id="a-Pl"></a>依出离皆悉是善。<a id="a-Pm"></a>如此有分名受。<a id="a-Pn"></a>应知有无量差别。<a id="a-Po"></a>所余诸分不复更说。<a id="a-Pp"></a>云何不说由此义故。<a id="a-Pq"></a>偈曰。<a id="a-Pr"></a>由已说当说。<a id="a-Ps"></a>释曰。<a id="a-Pt"></a>此中有有分。<a id="a-Pu"></a>于前已说。<a id="a-Pv"></a>有有分于后当说。<a id="a-Pw"></a>此中识者前已说。<a id="a-Px"></a>如偈言。</p>
  <p id="aPy">识阴对对视　　或说为意入</p>
  <p id="aPz">或说为七界　　谓六识意根</p>
  <p id="aQ0">六入者前已说如偈言。</p>
  <p id="aQ1">此识依净色　　说名眼等根</p>
  <p id="aQ2">行有于业俱舍中当说。<a id="a-Q3"></a>爱取于惑俱舍中当说。</p>
 </body>
</html>