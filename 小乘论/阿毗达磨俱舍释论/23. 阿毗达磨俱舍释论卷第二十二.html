<!doctype html>
<html id="z3IBVzT18y" data-ver="1448">
 <head>
  <meta charset="utf-8">
  <meta author="婆薮盘豆">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">阿毗达磨俱舍释论卷第二十二</h1>
  <h2 id="a2">释破说我品第九</h2>
  <p id="a3">大师世间眼已闭　　又证教人稍灭散</p>
  <p id="a4">不见实义无制人　　由不如思动乱法</p>
  <p id="a5">自觉已入最妙静　　荷负教人随入灭</p>
  <p id="a6">世间无主能坏德　　无钩制惑随意行</p>
  <p id="a7">若知佛法寿　　将尽已至喉</p>
  <p id="a8">是惑力盛时　　求脱勿放逸</p>
  <p id="a9">离此法于余法为无得解脱耶。<a id="a-A"></a>无。<a id="a-B"></a>云何如此。<a id="a-C"></a>非如我见诳于心故。<a id="a-D"></a>何以故。<a id="a-E"></a>彼人不于五阴相续中假立我言故。<a id="a-F"></a>何为由彼分别有别实物名我一切。<a id="a-G"></a>或以我执为生本故。<a id="a-H"></a>于余法无解脱义。<a id="a-I"></a>云何得知。<a id="a-J"></a>如此但于五阴相续中。<a id="a-K"></a>假起我言。<a id="a-L"></a>非于余义。<a id="a-M"></a>由我非证比二量所知故。<a id="a-N"></a>余法若实有若无障碍。<a id="a-O"></a>必定由证量得知。<a id="a-P"></a>譬如六尘及心。<a id="a-Q"></a>或由比量得知。<a id="a-R"></a>譬如五根。<a id="a-S"></a>此中如此比知。<a id="a-T"></a>若有因缘。<a id="a-U"></a>余因缘不有故。<a id="a-V"></a>不见事生。<a id="a-W"></a>若有则见事生。<a id="a-X"></a>色尘等缘若具有。<a id="a-Y"></a>能障碍法若悉不有。<a id="a-Z"></a>盲聋等人及非盲聋等人。<a id="a-a"></a>于色等尘眼等识不生生故。<a id="a-b"></a>可得比量别因不有有义。<a id="a-c"></a>别因即是眼等根。<a id="a-d"></a>如此证量及比量。<a id="a-e"></a>于我不有故。<a id="a-f"></a>是故说决定无我。<a id="a-g"></a>是跋私弗多罗部所说。<a id="a-h"></a>必定有我。<a id="a-i"></a>与五阴不一不异。<a id="a-j"></a>此言宜应简择。<a id="a-k"></a>为彼执由实物故有。<a id="a-l"></a>由假名故有。<a id="a-m"></a>实有相云何。<a id="a-n"></a>假有相云何。<a id="a-o"></a>若如色等别有。<a id="a-p"></a>名实有物。<a id="a-q"></a>若如乳等但聚集有。<a id="a-r"></a>名假名有。<a id="a-s"></a>若由实物有与阴别性故。<a id="a-t"></a>应说与阴有异。<a id="a-u"></a>譬如别别阴。<a id="a-v"></a>必定须说此我因。<a id="a-w"></a>若无因即是无为。<a id="a-x"></a>则同外论师说。<a id="a-y"></a>亦无别用。<a id="a-z"></a>若汝执由假名有故有。<a id="a-10"></a>此说最胜。<a id="a-11"></a>我等亦说如此。<a id="a-12"></a>我等立我有。<a id="a-13"></a>不由实有说有。<a id="a-14"></a>亦不由假名有说有。<a id="a-15"></a>此何为。<a id="a-16"></a>约内所取现世诸阴执说为我。<a id="a-17"></a>今此别言。<a id="a-18"></a>于义复不开显。<a id="a-19"></a>非我等所解。<a id="a-1A"></a>此约言显何义。<a id="a-1B"></a>若义如此。<a id="a-1C"></a>谓缘诸阴。<a id="a-1D"></a>于诸阴中假名说我。<a id="a-1E"></a>此义应成。<a id="a-1F"></a>譬如缘色。<a id="a-1G"></a>等物假名说乳。<a id="a-1H"></a>复次若义如此。<a id="a-1I"></a>谓因诸阴故。<a id="a-1J"></a>我言成诸阴。<a id="a-1K"></a>是说我言因故。<a id="a-1L"></a>此执亦同前失。<a id="a-1M"></a>我等说我不如此。<a id="a-1N"></a>若不尔云何。<a id="a-1O"></a>如约薪执说火。<a id="a-1P"></a>约阴执说人亦尔。<a id="a-1Q"></a>云何约薪执说火。<a id="a-1R"></a>若离薪火不可执说。<a id="a-1S"></a>不可立火与薪有异与薪无异。<a id="a-1T"></a>若火异薪。<a id="a-1U"></a>薪应不热。<a id="a-1V"></a>若火不异薪。<a id="a-1W"></a>所烧应即是能烧。<a id="a-1X"></a>如此离诸阴。<a id="a-1Y"></a>不可执说人。<a id="a-1Z"></a>亦不可说人异诸阴。<a id="a-1a"></a>由有常过失故。<a id="a-1b"></a>亦不可说人与诸阴不异。<a id="a-1c"></a>由有断过失故。<a id="a-1d"></a>善友愿汝为我说。<a id="a-1e"></a>何物为薪。<a id="a-1f"></a>何物为火。<a id="a-1g"></a>后我当得知约薪执说火义。<a id="a-1h"></a>此中何所应说。<a id="a-1i"></a>所烧是薪。<a id="a-1j"></a>能烧是火。<a id="a-1k"></a>若有应说必如此说。<a id="a-1l"></a>此中汝须更决说。<a id="a-1m"></a>何物是所烧。<a id="a-1n"></a>何物是能烧。<a id="a-1o"></a>于世间中可然物说名薪。<a id="a-1p"></a>亦名所烧。<a id="a-1q"></a>若然能烧光最热说名火。<a id="a-1r"></a>何以故。<a id="a-1s"></a>此物能然彼能烧彼。<a id="a-1t"></a>由能变异彼相续后不如本故。<a id="a-1u"></a>此二各有八物所成。<a id="a-1v"></a>缘薪火得生。<a id="a-1w"></a>譬如缘乳酪生。<a id="a-1x"></a>缘摩偷酢生。<a id="a-1y"></a>是故言约薪热说火。<a id="a-1z"></a>若尔则知火与薪异。<a id="a-20"></a>由不同时故。<a id="a-21"></a>若人如火必定缘阴生异于阴则成无常。<a id="a-22"></a>复次若于然薪中。<a id="a-23"></a>是热触说名火。<a id="a-24"></a>所余三大与此共生。<a id="a-25"></a>许此名薪。<a id="a-26"></a>此二互有差别。<a id="a-27"></a>明了易知。<a id="a-28"></a>由相有异故。<a id="a-29"></a>约薪有火义。<a id="a-2A"></a>汝今应说。<a id="a-2B"></a>云何约薪热说火。<a id="a-2C"></a>何以故。<a id="a-2D"></a>此薪非是火因。<a id="a-2E"></a>亦非热说火因。<a id="a-2F"></a>何以故。<a id="a-2G"></a>但火是热说火因。<a id="a-2H"></a>若汝说约言。<a id="a-2I"></a>是依止义。<a id="a-2J"></a>或共有义若尔诸阴于人应成依止。<a id="a-2K"></a>应成共生。<a id="a-2L"></a>彼互差别亦明了易知。<a id="a-2M"></a>复次若阴灭人应即灭。<a id="a-2N"></a>譬如薪灭火即灭。<a id="a-2O"></a>是汝所说。<a id="a-2P"></a>若火异薪。<a id="a-2Q"></a>薪应不热。<a id="a-2R"></a>此中何物名热。<a id="a-2S"></a>若汝说热性名热。<a id="a-2T"></a>薪应不热。<a id="a-2U"></a>别火性故。<a id="a-2V"></a>复次若汝说。<a id="a-2W"></a>若有热性名热。<a id="a-2X"></a>此物虽与热性火异。<a id="a-2Y"></a>此复成热。<a id="a-2Z"></a>与热性相应故。<a id="a-2a"></a>是故于别异无过失。<a id="a-2b"></a>复次若汝言。<a id="a-2c"></a>正然物说名薪。<a id="a-2d"></a>亦说名火。<a id="a-2e"></a>是故约义。<a id="a-2f"></a>汝今应说若是阴即是人。<a id="a-2g"></a>此不异义。<a id="a-2h"></a>即至不可遮。<a id="a-2i"></a>是故此譬不成。<a id="a-2j"></a>如前云约薪执说火。<a id="a-2k"></a>约阴执说人亦尔复次若不可说人与阴异所知。<a id="a-2l"></a>有五种。<a id="a-2m"></a>谓过去未来现在无为不可言。<a id="a-2n"></a>此应不可说。<a id="a-2o"></a>何以故。<a id="a-2p"></a>此所知于过去等。<a id="a-2q"></a>不可说为第五及非第五故是时汝等执说人为观诸阴执说人。<a id="a-2r"></a>为观人执说人。<a id="a-2s"></a>若观诸阴执说人名。<a id="a-2t"></a>但约阴中执说人名。<a id="a-2u"></a>由人不可得故。<a id="a-2v"></a>若观人执说人。<a id="a-2w"></a>云何言约阴执说人。<a id="a-2x"></a>何以故。<a id="a-2y"></a>此执说但人是所缘境故。<a id="a-2z"></a>若汝言诸阴若有人则可知是故言约阴执说有人。<a id="a-30"></a>若尔眼根思惟光明等。<a id="a-31"></a>若有是时此色方可知。<a id="a-32"></a>亦应约眼根等执说色。<a id="a-33"></a>是有此义。<a id="a-34"></a>汝应说。<a id="a-35"></a>人于六识中。<a id="a-36"></a>是何识所知。<a id="a-37"></a>彼说由六识所知。<a id="a-38"></a>此义云何。<a id="a-39"></a>若缘眼所知色分别观人。<a id="a-3A"></a>应说此人是眼所知。<a id="a-3B"></a>不可说即色非即色。<a id="a-3C"></a>乃至若缘意所知法分别观人。<a id="a-3D"></a>应说此人是意所知。<a id="a-3E"></a>不可说即法非即法。<a id="a-3F"></a>若尔此人应成与乳等同。<a id="a-3G"></a>若缘眼所知色分别观乳。<a id="a-3H"></a>或观水等。<a id="a-3I"></a>应说乳水是眼所知。<a id="a-3J"></a>不可说即色非即色。<a id="a-3K"></a>如此应说。<a id="a-3L"></a>鼻舌身所知亦尔。<a id="a-3M"></a>乃至不可说即触非即触。<a id="a-3N"></a>勿乳水等非四物所成。<a id="a-3O"></a>此非所许义。<a id="a-3P"></a>是故如色等具物假说名乳及水等。<a id="a-3Q"></a>如此亦应具诸阴假说名人。<a id="a-3R"></a>此义应成。<a id="a-3S"></a>是汝所说。<a id="a-3T"></a>缘眼所知色分别观人。<a id="a-3U"></a>此言有何义。<a id="a-3V"></a>为色是观察人智因。<a id="a-3W"></a>为正证知色即证知人。<a id="a-3X"></a>若色是人智因。<a id="a-3Y"></a>亦不可说人异于彼。<a id="a-3Z"></a>若尔色与光明眼根觉观等。<a id="a-3a"></a>亦应不可说异。<a id="a-3b"></a>彼是色智因故。<a id="a-3c"></a>若正证知色。<a id="a-3d"></a>即证知人。<a id="a-3e"></a>为即由色证智证知人。<a id="a-3f"></a>为由别智。<a id="a-3g"></a>若即由色证智证知人。<a id="a-3h"></a>人与色不应成异性。<a id="a-3i"></a>或于色但假说人。<a id="a-3j"></a>若不尔。<a id="a-3k"></a>若由一智所证知。<a id="a-3l"></a>此人非色此色非人。<a id="a-3m"></a>此二云何可分别若不能如此分别。<a id="a-3n"></a>云何强立此言。<a id="a-3o"></a>谓色是有。<a id="a-3p"></a>人亦是有。<a id="a-3q"></a>何以故。<a id="a-3r"></a>由随证知可说彼有如色乃至于法亦应说如此。<a id="a-3s"></a>若由别智分别此二。<a id="a-3t"></a>别时所得故。<a id="a-3u"></a>人应成异色。<a id="a-3v"></a>譬如黄色异青等。<a id="a-3w"></a>又如前后刹那。<a id="a-3x"></a>乃至于法亦应说如此。<a id="a-3y"></a>若汝言。<a id="a-3z"></a>如色及人一异不可说能证知。<a id="a-40"></a>此二智一异亦不可说。<a id="a-41"></a>是故此智亦不可说是有为。<a id="a-42"></a>则破自悉檀。<a id="a-43"></a>若说人是有。<a id="a-44"></a>但不可说即色非即色云何佛世尊说。<a id="a-45"></a>色无我乃至识亦无我。<a id="a-46"></a>是汝所说。<a id="a-47"></a>眼识能证见人。<a id="a-48"></a>此识为缘色生。<a id="a-49"></a>为缘人生。<a id="a-4A"></a>为缘二生。<a id="a-4B"></a>若尔何有。<a id="a-4C"></a>若缘色生。<a id="a-4D"></a>则不能缘人生。<a id="a-4E"></a>譬如声等。<a id="a-4F"></a>何以故。<a id="a-4G"></a>若缘此尘此识得生。<a id="a-4H"></a>唯此尘是此识缘缘。<a id="a-4I"></a>若缘人及二。<a id="a-4J"></a>此执与经不相应故。<a id="a-4K"></a>则为佛经所违何以故。<a id="a-4L"></a>经中已决判此义。<a id="a-4M"></a>唯依缘二法诸识得生。<a id="a-4N"></a>复有别经。<a id="a-4O"></a>亦违此执。<a id="a-4P"></a>经云比丘眼是因色是缘。<a id="a-4Q"></a>能生眼识。<a id="a-4R"></a>何以故。<a id="a-4S"></a>一切所有眼识。<a id="a-4T"></a>唯因眼缘色生。<a id="a-4U"></a>若如汝所执。<a id="a-4V"></a>此人应成无常。<a id="a-4W"></a>何以故。<a id="a-4X"></a>是因是缘能生眼识。<a id="a-4Y"></a>彼皆无常。<a id="a-4Z"></a>由此经言故。<a id="a-4a"></a>若汝执。<a id="a-4b"></a>人非眼识境人则非眼识所知。<a id="a-4c"></a>复次若汝立义。<a id="a-4d"></a>人是六识所知。<a id="a-4e"></a>此人由耳识所知故。<a id="a-4f"></a>应成异色。<a id="a-4g"></a>譬如声由眼识所知故。<a id="a-4h"></a>应成异声。<a id="a-4i"></a>譬如色。<a id="a-4j"></a>于余尘应知亦如此复次此经文句。<a id="a-4k"></a>违汝所执。<a id="a-4l"></a>经云婆罗门。<a id="a-4m"></a>是五根各别行处。<a id="a-4n"></a>各别境界。<a id="a-4o"></a>是因自行处境界。<a id="a-4p"></a>彼各各受用。<a id="a-4q"></a>非别根能受用别根行处境界。<a id="a-4r"></a>谓眼根耳根鼻根舌根身根。<a id="a-4s"></a>心能受用五根行处境界。<a id="a-4t"></a>是故心是彼所依止。<a id="a-4u"></a>人非境界。<a id="a-4v"></a>若非境界。<a id="a-4w"></a>不应是六识所知。<a id="a-4x"></a>若尔意根应成别不通经云有六种根。<a id="a-4y"></a>各别行处各别境界。<a id="a-4z"></a>乐欲自自行处境界。<a id="a-50"></a>此言于六众生我譬中说。<a id="a-51"></a>是义不然。<a id="a-52"></a>于此经中不定说六根为根。<a id="a-53"></a>是五根乐欲见等事不有故。<a id="a-54"></a>彼识亦尔。<a id="a-55"></a>彼增上处所引意识。<a id="a-56"></a>立此为根。<a id="a-57"></a>故说名根。<a id="a-58"></a>是独类心增上缘所引意识。<a id="a-59"></a>此识非能乐欲受用余根行处境界。<a id="a-5A"></a>是故无失。<a id="a-5B"></a>复次佛世尊说。<a id="a-5C"></a>比丘我今为汝等说一切所应知一切所应识法门。<a id="a-5D"></a>眼根是所应知。<a id="a-5E"></a>是所应识。<a id="a-5F"></a>色眼识眼触。<a id="a-5G"></a>由眼触因缘。<a id="a-5H"></a>于内生受。<a id="a-5I"></a>谓苦乐不苦不乐等。<a id="a-5J"></a>乃至由意触因缘。<a id="a-5K"></a>于内生受。<a id="a-5L"></a>谓苦乐不苦不乐等。<a id="a-5M"></a>是名一切所应知一切所应识法门。<a id="a-5N"></a>由此经。<a id="a-5O"></a>若有所应知及所应识决。<a id="a-5P"></a>唯此量不出于此。<a id="a-5Q"></a>于中不说人。<a id="a-5R"></a>是故人决定非所应知。<a id="a-5S"></a>智及识境界同故。<a id="a-5T"></a>执我诸人说云。<a id="a-5U"></a>我等由眼见人。<a id="a-5V"></a>于非我所。<a id="a-5W"></a>见有我故。<a id="a-5X"></a>彼则堕我见处深坑。<a id="a-5Y"></a>于经中佛世尊自了义说云。<a id="a-5Z"></a>但于五阴说假名人。<a id="a-5a"></a>于人经中说。<a id="a-5b"></a>依眼缘色生眼识。<a id="a-5c"></a>由三和合生触。<a id="a-5d"></a>共生受想作意等。<a id="a-5e"></a>是四种无色阴。<a id="a-5f"></a>及眼根并色。<a id="a-5g"></a>唯如此量说名人。<a id="a-5h"></a>于此中立诸名。<a id="a-5i"></a>谓萨埵那罗摩[少/(兔-、<a id="a-5j"></a>)]阇摩那婆弗伽罗时婆布洒善斗。<a id="a-5k"></a>于中立言。<a id="a-5l"></a>我由眼见色。<a id="a-5m"></a>于中有世传云。<a id="a-5n"></a>此命者如此名。<a id="a-5o"></a>如此姓。<a id="a-5p"></a>如此种类。<a id="a-5q"></a>如此食。<a id="a-5r"></a>如此受苦乐。<a id="a-5s"></a>如此长寿。<a id="a-5t"></a>如此久住。<a id="a-5u"></a>如此寿际。<a id="a-5v"></a>比丘如此事。<a id="a-5w"></a>唯名为量。<a id="a-5x"></a>唯言为量。<a id="a-5y"></a>唯传为量如此等一切法无常有为。<a id="a-5z"></a>故意所造。<a id="a-60"></a>由因缘生。<a id="a-61"></a>如此了义经。<a id="a-62"></a>于此执中。<a id="a-63"></a>佛世尊说为依为量。<a id="a-64"></a>此经不可更别思量。<a id="a-65"></a>复次有别经说。<a id="a-66"></a>婆罗门若说一切有。<a id="a-67"></a>唯是十二入。<a id="a-68"></a>若人非人所摄。<a id="a-69"></a>此人必定不有。<a id="a-6A"></a>此义则成。<a id="a-6B"></a>若入入摄。<a id="a-6C"></a>非不可言。<a id="a-6D"></a>于彼部中有如此经。<a id="a-6E"></a>经言比丘。<a id="a-6F"></a>若所有眼。<a id="a-6G"></a>若所有色。<a id="a-6H"></a>广说如经。<a id="a-6I"></a>由唯此量。<a id="a-6J"></a>比丘诸佛如来。<a id="a-6K"></a>说一切有穷显一切说。<a id="a-6L"></a>又频琵娑罗经中说。<a id="a-6M"></a>比丘婴儿无闻凡夫随逐假名我言。<a id="a-6N"></a>此中无我无我所。<a id="a-6O"></a>唯苦欲生得生。<a id="a-6P"></a>广说如经。<a id="a-6Q"></a>有阿罗汉比丘尼。<a id="a-6R"></a>名世罗。<a id="a-6S"></a>对魔王说此偈言。</p>
  <p id="a6T">如从和合分　　于中说车名</p>
  <p id="a6U">如此依诸阴　　假名说众生</p>
  <p id="a6V">于少分阿含中。<a id="a-6W"></a>为波遮利婆罗门。<a id="a-6X"></a>说此偈言。</p>
  <p id="a6Y">波遮利汝听　　能解诸结法</p>
  <p id="a6Z">由此心有染　　复由此心净</p>
  <p id="a6a">我者无我体　　颠倒故分别</p>
  <p id="a6b">无我无众生　　唯法谓因果</p>
  <p id="a6c">有分唯十二　　唯有阴入界</p>
  <p id="a6d">熟思寻此法　　人实不可得</p>
  <p id="a6e">如观内是空　　观外亦如是</p>
  <p id="a6f">此二不可得　　能修及空义</p>
  <p id="a6g">复有经说。<a id="a-6h"></a>我执中有五种过失。<a id="a-6i"></a>谓起我见众生见。<a id="a-6j"></a>堕于见处。<a id="a-6k"></a>与外道不异。<a id="a-6l"></a>僻行邪道心。<a id="a-6m"></a>不入空义。<a id="a-6n"></a>不生净信心。<a id="a-6o"></a>于中不住。<a id="a-6p"></a>于此人圣法不得清净。<a id="a-6q"></a>彼不以此文为依量。<a id="a-6r"></a>何以故。<a id="a-6s"></a>此文于我部中。<a id="a-6t"></a>非所诵说。<a id="a-6u"></a>为以部为依量。<a id="a-6v"></a>为以佛言为依量。<a id="a-6w"></a>若取部为依量。<a id="a-6x"></a>佛世尊于彼则非正教师。<a id="a-6y"></a>彼便非释迦种子。<a id="a-6z"></a>若取佛言为依量。<a id="a-70"></a>如此等文句。<a id="a-71"></a>云何不取为依量。<a id="a-72"></a>彼云如此等文句。<a id="a-73"></a>非是佛言。<a id="a-74"></a>云何非佛言。<a id="a-75"></a>于我部中非昔所诵故。<a id="a-76"></a>于今非理事起。<a id="a-77"></a>此中有何非理。<a id="a-78"></a>此文句是一切余部所读诵。<a id="a-79"></a>此文句不违佛经及法尔。<a id="a-7A"></a>由我等不读诵故。<a id="a-7B"></a>此非佛言。<a id="a-7C"></a>此言一向非正思量。<a id="a-7D"></a>但由强作。<a id="a-7E"></a>于彼为无此经耶。<a id="a-7F"></a>谓一切法无我。<a id="a-7G"></a>若汝言。<a id="a-7H"></a>不说人是法。<a id="a-7I"></a>不说人异法。<a id="a-7J"></a>若尔此人应成非意识所知。<a id="a-7K"></a>缘二识得生。<a id="a-7L"></a>由经文决故。<a id="a-7M"></a>于此文中汝云何分别救难。<a id="a-7N"></a>经言于无我我执。<a id="a-7O"></a>是想倒心倒见倒。<a id="a-7P"></a>于无我我执是颠倒非于我。<a id="a-7Q"></a>何者非我。<a id="a-7R"></a>诸阴入界。<a id="a-7S"></a>汝于前云。<a id="a-7T"></a>不可说我是色非色。<a id="a-7U"></a>此言最不可忍。<a id="a-7V"></a>何以故。<a id="a-7W"></a>于余经说。<a id="a-7X"></a>比丘若有沙门婆罗门。<a id="a-7Y"></a>观执有我。<a id="a-7Z"></a>彼一切但依五取阴。<a id="a-7a"></a>起此观执。<a id="a-7b"></a>是故一切不于我起我执。<a id="a-7c"></a>复有经说。<a id="a-7d"></a>若有诸人。<a id="a-7e"></a>能忆种种宿住。<a id="a-7f"></a>已忆正忆当忆。<a id="a-7g"></a>彼一切唯依五阴。<a id="a-7h"></a>若尔此经云何说此言。<a id="a-7i"></a>我如此色等。<a id="a-7j"></a>于宿世已生。<a id="a-7k"></a>此言为显能忆宿住人能忆多种宿住。<a id="a-7l"></a>若见人有色。<a id="a-7m"></a>应堕身见过失。<a id="a-7n"></a>若不说我。<a id="a-7o"></a>一切色等则无属处故说。<a id="a-7p"></a>此言不为显我。<a id="a-7q"></a>是故人是假名有。<a id="a-7r"></a>譬如聚流等。<a id="a-7s"></a>若尔佛世尊。<a id="a-7t"></a>不应成一切智人。<a id="a-7u"></a>何以故。<a id="a-7v"></a>无有心及心法能知一切法刹那刹那生灭故。<a id="a-7w"></a>是故人能知。<a id="a-7x"></a>若尔心灭时。<a id="a-7y"></a>由执人不灭故。<a id="a-7z"></a>汝则已信许人是常住。<a id="a-80"></a>我等不说于一切境由智一时现前佛世尊是一切智。<a id="a-81"></a>若不尔此云何。<a id="a-82"></a>是相续称为佛。<a id="a-83"></a>有如此胜能。<a id="a-84"></a>于随所欲知境中。<a id="a-85"></a>唯由回心生智无倒故。<a id="a-86"></a>称一切智。<a id="a-87"></a>此中说偈。</p>
  <p id="a88">由相续有能　　称火食一切</p>
  <p id="a89">说遍知亦然　　不由俱悉解</p>
  <p id="a8A">此义云何可知。<a id="a-8B"></a>由说过去等世故。<a id="a-8C"></a>如偈曰。</p>
  <p id="a8D">是过去诸佛　　是未来诸佛</p>
  <p id="a8E">是现在世佛　　能除众生忧</p>
  <p id="a8F">汝等但许五阴有三世非许人。<a id="a-8G"></a>若唯五阴名人。<a id="a-8H"></a>云何说此经。<a id="a-8I"></a>经云我今为汝。<a id="a-8J"></a>说重担取重担舍重担荷负重担。<a id="a-8K"></a>云何此言不可说。<a id="a-8L"></a>重担不能自荷负重担故。<a id="a-8M"></a>云何不能此事。<a id="a-8N"></a>非所曾见故不可言。<a id="a-8O"></a>亦不可言此事非所曾见故。<a id="a-8P"></a>复次应立取重担非阴所摄。<a id="a-8Q"></a>为成此义故。<a id="a-8R"></a>佛世尊分别荷负重担人。<a id="a-8S"></a>是命者如此名。<a id="a-8T"></a>如此姓。<a id="a-8U"></a>乃至如此久住。<a id="a-8V"></a>及寿际。<a id="a-8W"></a>应知是名荷负重担。<a id="a-8X"></a>勿作别物意知。<a id="a-8Y"></a>或执为常住。<a id="a-8Z"></a>或执为不可言。<a id="a-8a"></a>诸阴自能灭诸阴。<a id="a-8b"></a>谓前阴于后阴。<a id="a-8c"></a>为显荷负重担义。<a id="a-8d"></a>故说此文。<a id="a-8e"></a>必定有人。<a id="a-8f"></a>何以故。<a id="a-8g"></a>由此经言。<a id="a-8h"></a>无自然生众生。<a id="a-8i"></a>此执是邪见。<a id="a-8j"></a>何人说无自然生众生。<a id="a-8k"></a>如佛世尊分别众生。<a id="a-8l"></a>我说亦尔。<a id="a-8m"></a>是故若人拨无于余生中自然生。<a id="a-8n"></a>五阴相续世一间立名自然生众生。<a id="a-8o"></a>说此人起邪见。<a id="a-8p"></a>谓无自然生众生。<a id="a-8q"></a>由有诸阴自然生故。<a id="a-8r"></a>是汝所说拨人邪见。<a id="a-8s"></a>见何谛所灭。<a id="a-8t"></a>此邪见不应由见谛灭。<a id="a-8u"></a>亦不应由修道灭。<a id="a-8v"></a>何以故。<a id="a-8w"></a>人不属四谛摄故。<a id="a-8x"></a>若汝言有别经为证。<a id="a-8y"></a>显人非阴。<a id="a-8z"></a>经言一人于世间向生。<a id="a-90"></a>生为利益安乐多人。<a id="a-91"></a>广说如经。<a id="a-92"></a>由此经言故人非阴。<a id="a-93"></a>是义不然。<a id="a-94"></a>由于聚中假说一故。<a id="a-95"></a>譬如说一麻一米。<a id="a-96"></a>或于一聚说一言。<a id="a-97"></a>如说一山一屋。<a id="a-98"></a>应说人即是有为。<a id="a-99"></a>由汝许有生故。<a id="a-9A"></a>如阴先未有后有。<a id="a-9B"></a>人生不尔不尔云何。<a id="a-9C"></a>生由取别阴故。<a id="a-9D"></a>譬如延若师生毗伽罗论师生。<a id="a-9E"></a>由取明处故说名生。<a id="a-9F"></a>又如比丘生道人生。<a id="a-9G"></a>由取相故说名。<a id="a-9H"></a>生又如老者已生病者已生。<a id="a-9I"></a>由取别位故说名生。<a id="a-9J"></a>是义不然。<a id="a-9K"></a>由被拨故。<a id="a-9L"></a>于经中佛世尊已拨此义。<a id="a-9M"></a>何经于真实空经。<a id="a-9N"></a>经云。<a id="a-9O"></a>比丘如此有业有果报。<a id="a-9P"></a>作者不可得。<a id="a-9Q"></a>实无有故。<a id="a-9R"></a>是能弃舍此阴。<a id="a-9S"></a>往取彼阴。<a id="a-9T"></a>唯除于法世流布语所立人。<a id="a-9U"></a>又于颇求那经中说。<a id="a-9V"></a>我亦不说众生能取阴。<a id="a-9W"></a>唯诸法相续起。<a id="a-9X"></a>由此经。<a id="a-9Y"></a>是故知。<a id="a-9Z"></a>无有一人能取诸阴能舍诸阴。<a id="a-9a"></a>汝今信执何延若师生。<a id="a-9b"></a>乃至病者生。<a id="a-9c"></a>立为人譬。<a id="a-9d"></a>若执我此不成就。<a id="a-9e"></a>非有故。<a id="a-9f"></a>若执心及心法。<a id="a-9g"></a>彼刹那刹那。<a id="a-9h"></a>未曾有有故。<a id="a-9i"></a>不可为譬。<a id="a-9j"></a>若执身亦如心。<a id="a-9k"></a>如身明相。<a id="a-9l"></a>阴及人应成差别。<a id="a-9m"></a>老病此二是别身。<a id="a-9n"></a>是僧佉所立变异义。<a id="a-9o"></a>于前已破。<a id="a-9p"></a>是故延若师等不成譬。<a id="a-9q"></a>若汝执。<a id="a-9r"></a>诸阴有未有有义。<a id="a-9s"></a>人则不尔。<a id="a-9t"></a>若尔人应异阴。<a id="a-9u"></a>亦是常住。<a id="a-9v"></a>此义分明所显。<a id="a-9w"></a>汝说阴五人一。<a id="a-9x"></a>云何不说人与阴异。<a id="a-9y"></a>汝云何说四大色一。<a id="a-9z"></a>色不异四大。<a id="a-A0"></a>如此是立义过失。<a id="a-A1"></a>何者立义。<a id="a-A2"></a>立唯有大义。<a id="a-A3"></a>虽然如唯四大是色如此唯五阴是人。<a id="a-A4"></a>此义已许。<a id="a-A5"></a>若唯阴名人。<a id="a-A6"></a>云何佛世尊。<a id="a-A7"></a>不记命者即是身。<a id="a-A8"></a>命者异于身。<a id="a-A9"></a>由观问人意。<a id="a-AA"></a>是故不记。<a id="a-AB"></a>此问人执。<a id="a-AC"></a>有一别实物名命者。<a id="a-AD"></a>于内是作者。<a id="a-AE"></a>彼人依此为问。<a id="a-AF"></a>此物必定实无。<a id="a-AG"></a>云何可记是一是异。<a id="a-AH"></a>譬如龟毛强涩软滑。<a id="a-AI"></a>此结宿旧诸师先已解释。<a id="a-AJ"></a>有大德那伽斯那阿罗汉。<a id="a-AK"></a>旻邻陀王。<a id="a-AL"></a>至大德所说云。<a id="a-AM"></a>我今欲问大德。<a id="a-AN"></a>沙门多漫言。<a id="a-AO"></a>如我所问。<a id="a-AP"></a>若大德直答。<a id="a-AQ"></a>我当问大德。<a id="a-AR"></a>大德言。<a id="a-AS"></a>王但问。<a id="a-AT"></a>王即问。<a id="a-AU"></a>命者为即是身。<a id="a-AV"></a>为命者异身异。<a id="a-AW"></a>大德言。<a id="a-AX"></a>此义非所记。<a id="a-AY"></a>王言。<a id="a-AZ"></a>大德。<a id="a-Aa"></a>我先为不令大德立誓耶。<a id="a-Ab"></a>谓不应说别语。<a id="a-Ac"></a>我有别语。<a id="a-Ad"></a>此义非可语。<a id="a-Ae"></a>大德言。<a id="a-Af"></a>我今欲问大王。<a id="a-Ag"></a>诸王多漫言。<a id="a-Ah"></a>如我所问。<a id="a-Ai"></a>王若直答。<a id="a-Aj"></a>我当问王。<a id="a-Ak"></a>王言。<a id="a-Al"></a>大德但问。<a id="a-Am"></a>大德即问。<a id="a-An"></a>于王内中庵罗树。<a id="a-Ao"></a>此子为酸为甜。<a id="a-Ap"></a>王言。<a id="a-Aq"></a>我内中无庵罗树。<a id="a-Ar"></a>大德言。<a id="a-As"></a>大王。<a id="a-At"></a>我先为不令王立誓耶。<a id="a-Au"></a>谓不应说别语。<a id="a-Av"></a>王言。<a id="a-Aw"></a>我说何别语。<a id="a-Ax"></a>我内中无庵罗树。<a id="a-Ay"></a>树既无云何得记子味酸甜。<a id="a-Az"></a>大王。<a id="a-B0"></a>如此命者既无。<a id="a-B1"></a>我云何能记异身不异身。<a id="a-B2"></a>云何佛世尊。<a id="a-B3"></a>不直记无我。<a id="a-B4"></a>由佛观问人意。<a id="a-B5"></a>故不直记。<a id="a-B6"></a>何以故。<a id="a-B7"></a>是诸阴相续。<a id="a-B8"></a>立名命者。<a id="a-B9"></a>勿问人由执此不有堕于邪见。<a id="a-BA"></a>是故不说。<a id="a-BB"></a>由彼未通达十二缘生理故。<a id="a-BC"></a>是故彼非受此正说器。<a id="a-BD"></a>复次由此道理应决此义。<a id="a-BE"></a>为是由世尊说。<a id="a-BF"></a>此言阿难。<a id="a-BG"></a>跋娑同姓外道问我。<a id="a-BH"></a>我为有为不有。<a id="a-BI"></a>我不答。<a id="a-BJ"></a>若说此言。<a id="a-BK"></a>为非相应耶。<a id="a-BL"></a>谓一切法无我。<a id="a-BM"></a>阿难。<a id="a-BN"></a>若我答跋娑同姓外道问。<a id="a-BO"></a>说一切法无我。<a id="a-BP"></a>此外道于先已在痴闇。<a id="a-BQ"></a>为不更过前量入痴闇耶。<a id="a-BR"></a>昔时我有我。<a id="a-BS"></a>今时永无我。<a id="a-BT"></a>若执有我则堕常见。<a id="a-BU"></a>若执无我则堕断见。<a id="a-BV"></a>广说如经。<a id="a-BW"></a>此中说偈。</p>
  <p id="aBX">观见牙伤身　　及弃舍善业</p>
  <p id="aBY">诸佛说正法　　如雌虎衔子</p>
  <p id="aBZ">若信说有我　　见牙伤彻身</p>
  <p id="aBa">若弃假名我　　善子即堕落</p>
  <p id="aBb">复说偈言。</p>
  <p id="aBc">由人实无故　　佛不记一异</p>
  <p id="aBd">亦不得说无　　勿执无假我</p>
  <p id="aBe">是阴相续中　　有善恶果理</p>
  <p id="aBf">说命者拨无　　由说无命者</p>
  <p id="aBg">彼人未堪受　　正说真空理</p>
  <p id="aBh">问有我无我　　故不答我无</p>
  <p id="aBi">若由观问意　　于有何不记</p>
  <p id="aBj">同前无涅槃　　堕难故不记</p>
  <p id="aBk">世间常住等问。<a id="a-Bl"></a>佛亦不记。<a id="a-Bm"></a>由观问人意故。<a id="a-Bn"></a>若彼执我为世间。<a id="a-Bo"></a>此无故四答不应理。<a id="a-Bp"></a>若彼执一切生死名世间答此亦不应理。<a id="a-Bq"></a>何以故。<a id="a-Br"></a>若世间常住。<a id="a-Bs"></a>无一人得般涅槃若非常住。<a id="a-Bt"></a>则一切皆断灭。<a id="a-Bu"></a>自然般涅槃。<a id="a-Bv"></a>若具二必定。<a id="a-Bw"></a>一分不得涅槃。<a id="a-Bx"></a>一分自得。<a id="a-By"></a>若非二。<a id="a-Bz"></a>应成非得涅槃非非得涅槃。<a id="a-C0"></a>由涅槃至得随属道故。<a id="a-C1"></a>是故不可定为四答。<a id="a-C2"></a>譬如不记尼干弟子握中之雀。<a id="a-C3"></a>由此义世间有边等四问。<a id="a-C4"></a>佛亦不记。<a id="a-C5"></a>此四问同前四义故。<a id="a-C6"></a>何以知然。<a id="a-C7"></a>有外道名郁胝柯。<a id="a-C8"></a>以此四问佛。<a id="a-C9"></a>复问。<a id="a-CA"></a>为一切世间由此道得出离。<a id="a-CB"></a>为世间一分。<a id="a-CC"></a>大德阿难言。<a id="a-CD"></a>郁胝柯。<a id="a-CE"></a>是义汝于初已问世尊。<a id="a-CF"></a>今何故。<a id="a-CG"></a>复以方便更问此义。<a id="a-CH"></a>如来有异死等四问。<a id="a-CI"></a>由观问人意故。<a id="a-CJ"></a>佛亦不记。<a id="a-CK"></a>何以故。<a id="a-CL"></a>彼人执已解脱我名如来。<a id="a-CM"></a>故为此问。<a id="a-CN"></a>于执有我人。<a id="a-CO"></a>应作如此问云何世尊记生存人有。<a id="a-CP"></a>不记于异死人有。<a id="a-CQ"></a>为离堕常过失故。<a id="a-CR"></a>此事云何记。<a id="a-CS"></a>佛言。<a id="a-CT"></a>弥底(知履反)履也。<a id="a-CU"></a>今汝于未来当成如来阿罗诃三藐三佛陀。<a id="a-CV"></a>复云何声闻过世已死于后生。<a id="a-CW"></a>记彼言。<a id="a-CX"></a>某甲某处受生。<a id="a-CY"></a>如此亦应堕常过失。<a id="a-CZ"></a>若世尊先时见众生存在。<a id="a-Ca"></a>般涅槃已则不复见。<a id="a-Cb"></a>故不记者。<a id="a-Cc"></a>此应由无明故不记。<a id="a-Cd"></a>则拨大师一切智德。<a id="a-Ce"></a>汝或应信受此义。<a id="a-Cf"></a>谓由我不有故佛不记。<a id="a-Cg"></a>若佛见人不记。<a id="a-Ch"></a>虽不记此人是有。<a id="a-Ci"></a>亦是常住。<a id="a-Cj"></a>此义自成。<a id="a-Ck"></a>若汝说此义亦不可言。<a id="a-Cl"></a>谓佛见及不见。<a id="a-Cm"></a>若尔汝应渐渐成此义。<a id="a-Cn"></a>令皆不可言佛世尊是一切智。<a id="a-Co"></a>不可言非一切智。<a id="a-Cp"></a>亦不可言我必定有。<a id="a-Cq"></a>由此言依实依住。<a id="a-Cr"></a>拨我无我说名见处。<a id="a-Cs"></a>说有亦是见处。<a id="a-Ct"></a>是故此言不可以为证。<a id="a-Cu"></a>阿毗达磨师说。<a id="a-Cv"></a>此二皆是边见。<a id="a-Cw"></a>断常二边见所摄故。<a id="a-Cx"></a>此言是理。<a id="a-Cy"></a>如跋婆经中言。<a id="a-Cz"></a>阿难若说有我。<a id="a-D0"></a>此人则堕常见。<a id="a-D1"></a>若说无我。<a id="a-D2"></a>此人则堕断见。<a id="a-D3"></a>若汝言。<a id="a-D4"></a>人无何物往还生死。<a id="a-D5"></a>何以故。<a id="a-D6"></a>生死自往还。<a id="a-D7"></a>此义不可言。<a id="a-D8"></a>佛世尊说。<a id="a-D9"></a>诸众生以无明为盖。<a id="a-DA"></a>贪爱为缚。<a id="a-DB"></a>往还此彼。<a id="a-DC"></a>或于地狱。<a id="a-DD"></a>或于畜生饿鬼人天道中。<a id="a-DE"></a>如此长夜受于众苦。<a id="a-DF"></a>增益贪爱。<a id="a-DG"></a>常聚血滴。<a id="a-DH"></a>若尔此人云何往还生死。<a id="a-DI"></a>由舍此阴。<a id="a-DJ"></a>受彼别阴。<a id="a-DK"></a>汝今所立义。<a id="a-DL"></a>于前已破。<a id="a-DM"></a>若尔离人生死云何自往还。<a id="a-DN"></a>譬如火刹那刹那灭。<a id="a-DO"></a>由相续故说行。<a id="a-DP"></a>如此阴聚。<a id="a-DQ"></a>说名众生。<a id="a-DR"></a>以贪爱为取。<a id="a-DS"></a>约相续说名往还。<a id="a-DT"></a>若世间唯是阴聚。<a id="a-DU"></a>云何佛世尊说。<a id="a-DV"></a>今我于昔时曾作世师。<a id="a-DW"></a>名曰善目。<a id="a-DX"></a>云何不应说如此。<a id="a-DY"></a>由诸阴异故。<a id="a-DZ"></a>若尔何者有人。<a id="a-Da"></a>若昔人即是今人。<a id="a-Db"></a>人则常住是故今我是昔世师。<a id="a-Dc"></a>此言显一相续。<a id="a-Dd"></a>譬如有言。<a id="a-De"></a>是于彼火烧然至此。<a id="a-Df"></a>若我实有。<a id="a-Dg"></a>唯诸佛如来能明了见。<a id="a-Dh"></a>见已世尊即立我执。<a id="a-Di"></a>令成坚实。<a id="a-Dj"></a>我既是有我所亦成。<a id="a-Dk"></a>由佛说经为显此义。<a id="a-Dl"></a>众生于五阴中。<a id="a-Dm"></a>生我所执。<a id="a-Dn"></a>则成坚实。<a id="a-Do"></a>是彼于五阴则成。<a id="a-Dp"></a>身见我所见有已。<a id="a-Dq"></a>彼我所爱复成坚实。<a id="a-Dr"></a>彼以我所爱。<a id="a-Ds"></a>为坚实系缚。<a id="a-Dt"></a>则于解脱转成极远。<a id="a-Du"></a>若汝言。<a id="a-Dv"></a>于我不生我爱。<a id="a-Dw"></a>此言应何道理。<a id="a-Dx"></a>谓于无我由信有我起我爱。<a id="a-Dy"></a>于实我不起我爱。<a id="a-Dz"></a>是故于如来正法中。<a id="a-E0"></a>无因缘起见疮疱。<a id="a-E1"></a>谓有诸人拨无我。<a id="a-E2"></a>起有我执。<a id="a-E3"></a>复有诸人。<a id="a-E4"></a>拨有执一切无。<a id="a-E5"></a>是诸外道计。<a id="a-E6"></a>执我实有别物。<a id="a-E7"></a>正法内人起有我执。<a id="a-E8"></a>及执一切无。<a id="a-E9"></a>如此等人同不得解脱。<a id="a-EA"></a>由无差别故。<a id="a-EB"></a>若由一切种我实不有。<a id="a-EC"></a>心既刹那刹那生灭。<a id="a-ED"></a>久远时所曾更事。<a id="a-EE"></a>今云何忆。<a id="a-EF"></a>云何更知。<a id="a-EG"></a>从忆念境界相类差别。<a id="a-EH"></a>心念及更知生。<a id="a-EI"></a>从此想类差别心。<a id="a-EJ"></a>无间念得生。<a id="a-EK"></a>其相云何。<a id="a-EL"></a>由与于彼回向觉观同有相应及想等。<a id="a-EM"></a>无依止差别。<a id="a-EN"></a>忧悲散乱等损其势力。<a id="a-EO"></a>何以故。<a id="a-EP"></a>此想类差别心。<a id="a-EQ"></a>若同境非同类。<a id="a-ER"></a>不能生此念。<a id="a-ES"></a>若同类非同境。<a id="a-ET"></a>亦不能生此念。<a id="a-EU"></a>若二同但一刹那。<a id="a-EV"></a>亦不能生此念。<a id="a-EW"></a>若异此三。<a id="a-EX"></a>则能生此念。<a id="a-EY"></a>若念生必由此生。<a id="a-EZ"></a>不见余物。<a id="a-Ea"></a>于念有功能故。<a id="a-Eb"></a>今云何别心所见余心得忆。<a id="a-Ec"></a>何以故。<a id="a-Ed"></a>天与心所见。<a id="a-Ee"></a>祠与心不应得忆是义不然。<a id="a-Ef"></a>不相应故。<a id="a-Eg"></a>天与心祠与心。<a id="a-Eh"></a>此二不相应。<a id="a-Ei"></a>非因果故。<a id="a-Ej"></a>如一相续心有相应。<a id="a-Ek"></a>彼则不尔。<a id="a-El"></a>我等不说。<a id="a-Em"></a>别心所见。<a id="a-En"></a>别心能忆。<a id="a-Eo"></a>此云何。<a id="a-Ep"></a>从见心有别忆念心生。<a id="a-Eq"></a>由相续变异故。<a id="a-Er"></a>如前所说。<a id="a-Es"></a>若尔有何失。<a id="a-Et"></a>从忆念心。<a id="a-Eu"></a>更知心生若无我孰能忆能忆是何义。<a id="a-Ev"></a>由念能取境。<a id="a-Ew"></a>此取境为异念。<a id="a-Ex"></a>不异此念。<a id="a-Ey"></a>能作取故。<a id="a-Ez"></a>是我前所说。<a id="a-F0"></a>因缘能生此念。<a id="a-F1"></a>谓想类差别心。<a id="a-F2"></a>复次是汝所说。<a id="a-F3"></a>及多忆念从此相续称名及多见忆念生。<a id="a-F4"></a>说名忆念。<a id="a-F5"></a>若无我此念是谁念。<a id="a-F6"></a>又第六别言是何义主为义。<a id="a-F7"></a>譬如人问。<a id="a-F8"></a>此以何为主。<a id="a-F9"></a>譬如婆罗门牛。<a id="a-FA"></a>云何婆罗门为此牛主。<a id="a-FB"></a>由乘将使等事属婆罗门故。<a id="a-FC"></a>若尔此念。<a id="a-FD"></a>于何处可使。<a id="a-FE"></a>由此以我为彼主。<a id="a-FF"></a>于应忆境中。<a id="a-FG"></a>于中何用。<a id="a-FH"></a>使彼为忆境故。<a id="a-FI"></a>希有乐自在人。<a id="a-FJ"></a>作此言说谓使此为生此。<a id="a-FK"></a>云何此可使为生彼名使为遣彼名使。<a id="a-FL"></a>由念无行故。<a id="a-FM"></a>因生说使。<a id="a-FN"></a>若尔主应成财因。<a id="a-FO"></a>财应成主果。<a id="a-FP"></a>何以故。<a id="a-FQ"></a>由因于果果有增上。<a id="a-FR"></a>由果因有所得。<a id="a-FS"></a>是因能生念。<a id="a-FT"></a>此念属此因。<a id="a-FU"></a>是故主以因为义。<a id="a-FV"></a>诸行聚相续摄在一处。<a id="a-FW"></a>立名天与。<a id="a-FX"></a>立名牛主。<a id="a-FY"></a>此假名人。<a id="a-FZ"></a>于余处牛变异生中。<a id="a-Fa"></a>思量为因缘故。<a id="a-Fb"></a>说名牛主。<a id="a-Fc"></a>于中无一人名天与。<a id="a-Fd"></a>无一物名牛。<a id="a-Fe"></a>是故于中若离因义。<a id="a-Ff"></a>不可立为主。<a id="a-Fg"></a>何物能识。<a id="a-Fh"></a>此识是谁识。<a id="a-Fi"></a>应如念释。<a id="a-Fj"></a>此识因缘。<a id="a-Fk"></a>谓根尘觉观思惟。<a id="a-Fl"></a>如理应知。<a id="a-Fm"></a>是此差别。<a id="a-Fn"></a>若有人说我有。<a id="a-Fo"></a>由有观有者故。<a id="a-Fp"></a>一切有等事必定观有者等。<a id="a-Fq"></a>譬如天与行。<a id="a-Fr"></a>此中有事名行。<a id="a-Fs"></a>必定观行者天与识事亦尔。<a id="a-Ft"></a>是物能识。<a id="a-Fu"></a>此识必应依彼生。<a id="a-Fv"></a>应问此人。<a id="a-Fw"></a>汝所说天与是何物。<a id="a-Fx"></a>若说我为天与。<a id="a-Fy"></a>此我于前已破。<a id="a-Fz"></a>不可成立。<a id="a-G0"></a>若汝说。<a id="a-G1"></a>世流布所显。<a id="a-G2"></a>此人不成一物。<a id="a-G3"></a>诸行聚得如此名。<a id="a-G4"></a>此中如说天与行。<a id="a-G5"></a>说天与识亦尔云何说天与行。<a id="a-G6"></a>诸行刹那刹那生灭相应无别异说名天与。<a id="a-G7"></a>诸凡夫执彼。<a id="a-G8"></a>许为一众生彼于别处作自相续因。<a id="a-G9"></a>世间于彼说天与行。<a id="a-GA"></a>于余处生说名行。<a id="a-GB"></a>譬如光声相续于别处生说名行。<a id="a-GC"></a>是彼正作识因。<a id="a-GD"></a>说名天与识。<a id="a-GE"></a>圣人由世流布所立。<a id="a-GF"></a>亦说彼事。<a id="a-GG"></a>为与言说相应故。<a id="a-GH"></a>于经中说识识境。<a id="a-GI"></a>此中识何所作。<a id="a-GJ"></a>悉无所作。<a id="a-GK"></a>如识果随似因。<a id="a-GL"></a>悉无所作。<a id="a-GM"></a>但由得相似体故说如此。<a id="a-GN"></a>说识识境亦尔。<a id="a-GO"></a>悉无所作。<a id="a-GP"></a>但由得相似体。<a id="a-GQ"></a>识相似有何义。<a id="a-GR"></a>体生似彼。<a id="a-GS"></a>是故此识。<a id="a-GT"></a>虽从根生。<a id="a-GU"></a>但说识尘。<a id="a-GV"></a>不说识根。<a id="a-GW"></a>复次此中识相续。<a id="a-GX"></a>由于后识是因故。<a id="a-GY"></a>说识识境。<a id="a-GZ"></a>此言无失由于因中立作者名故。<a id="a-Ga"></a>譬如说铃正鸣。<a id="a-Gb"></a>复次譬如灯行。<a id="a-Gc"></a>识识境亦尔。<a id="a-Gd"></a>云何灯行。<a id="a-Ge"></a>于光相续。<a id="a-Gf"></a>假名说灯。<a id="a-Gg"></a>此相续正生于余处说灯行余处。<a id="a-Gh"></a>如此于心相续。<a id="a-Gi"></a>假名说识。<a id="a-Gj"></a>此心相续于余尘中生识。<a id="a-Gk"></a>此识彼尘复次譬如世间说。<a id="a-Gl"></a>色有色生色住。<a id="a-Gm"></a>此中能有等不异有等。<a id="a-Gn"></a>亦有二言。<a id="a-Go"></a>于识二言亦尔。<a id="a-Gp"></a>若从识识生。<a id="a-Gq"></a>不从我生。<a id="a-Gr"></a>云何生不恒似本。<a id="a-Gs"></a>又不由决定次第生。<a id="a-Gt"></a>譬如芽节叶等。<a id="a-Gu"></a>由住异诸行相故。<a id="a-Gv"></a>一切有为法性。<a id="a-Gw"></a>皆如此必定。<a id="a-Gx"></a>相续不同。<a id="a-Gy"></a>若不尔。<a id="a-Gz"></a>入如意得定。<a id="a-H0"></a>观人身心。<a id="a-H1"></a>相似生故。<a id="a-H2"></a>一切相续。<a id="a-H3"></a>与初刹那不异故。<a id="a-H4"></a>后时不应自然出定。<a id="a-H5"></a>亦有决定次第心生。<a id="a-H6"></a>若心应从此心生。<a id="a-H7"></a>从此彼必定生故。<a id="a-H8"></a>亦有别心。<a id="a-H9"></a>同相有功能生同相心。<a id="a-HA"></a>由性差别故。<a id="a-HB"></a>譬如从女人心次第若秽污身心生。<a id="a-HC"></a>或此夫及子等心生。<a id="a-HD"></a>复于后时。<a id="a-HE"></a>由相续变异故。<a id="a-HF"></a>更生女人心。<a id="a-HG"></a>此心于秽污身心生中。<a id="a-HH"></a>或于此夫及子等心生中有功能。<a id="a-HI"></a>由同性故。<a id="a-HJ"></a>若异此则无功能。<a id="a-HK"></a>复次从此女人心。<a id="a-HL"></a>由别因缘。<a id="a-HM"></a>生无量别心。<a id="a-HN"></a>于此众心中。<a id="a-HO"></a>若心多生。<a id="a-HP"></a>明了生最近生。<a id="a-HQ"></a>从此心次第先生。<a id="a-HR"></a>是彼修习力最强故。<a id="a-HS"></a>除现时身外因缘差别。<a id="a-HT"></a>此心修习力强。<a id="a-HU"></a>云何不恒受果。<a id="a-HV"></a>由此心有住异相故。<a id="a-HW"></a>此住异相。<a id="a-HX"></a>于别修习果生中。<a id="a-HY"></a>随顺功德故。<a id="a-HZ"></a>此法相于一切心种类中。<a id="a-Ha"></a>是方无间因智中。<a id="a-Hb"></a>诸佛世尊有自在。<a id="a-Hc"></a>此中说偈。</p>
  <p id="aHd">于孔雀一尾　　具一切相因</p>
  <p id="aHe">余人不能知　　此智是佛力</p>
  <p id="aHf">何况无色诸心差别。<a id="a-Hg"></a>我等能知。<a id="a-Hh"></a>有余外道执。<a id="a-Hi"></a>从我心生。<a id="a-Hj"></a>此二难。<a id="a-Hk"></a>于彼外道最明了成。<a id="a-Hl"></a>云何心不恒生同一相。<a id="a-Hm"></a>云何不决定次第生。<a id="a-Hn"></a>譬如芽节叶等。<a id="a-Ho"></a>若汝执。<a id="a-Hp"></a>由观心和合差别故异。<a id="a-Hq"></a>是义不然。<a id="a-Hr"></a>由别和合不成就故。<a id="a-Hs"></a>由二和合物有定量故。<a id="a-Ht"></a>彼说和合相者。<a id="a-Hu"></a>非至为先后至说名和合。<a id="a-Hv"></a>由彼所执和合相。<a id="a-Hw"></a>则应立我有定量。<a id="a-Hx"></a>遍义则不成。<a id="a-Hy"></a>是故由心有行。<a id="a-Hz"></a>亦应说我有行及灭。<a id="a-I0"></a>若汝执。<a id="a-I1"></a>由于一分和合。<a id="a-I2"></a>是义不然。<a id="a-I3"></a>此一物无分故。<a id="a-I4"></a>我亦许汝有和合。<a id="a-I5"></a>虽然若心恒不异。<a id="a-I6"></a>云何和合有差别。<a id="a-I7"></a>若汝说。<a id="a-I8"></a>由观智有差别。<a id="a-I9"></a>是故心有差别。<a id="a-IA"></a>是义不然。<a id="a-IB"></a>智与心同难故。<a id="a-IC"></a>我既无差别。<a id="a-ID"></a>智云何有差别。<a id="a-IE"></a>若汝执。<a id="a-IF"></a>观功用差别。<a id="a-IG"></a>从我和合智差别生。<a id="a-IH"></a>是义不然。<a id="a-II"></a>云何不执。<a id="a-IJ"></a>但从功用差别。<a id="a-IK"></a>相应心智差别生。<a id="a-IL"></a>何以故。<a id="a-IM"></a>此中无有我功能。<a id="a-IN"></a>随一可知得故。<a id="a-IO"></a>譬如药事成时有诳惑医说部莎诃言。<a id="a-IP"></a>若汝说由我有此二得成。<a id="a-IQ"></a>此执但有语言。<a id="a-IR"></a>若汝言。<a id="a-IS"></a>此我是彼依止。<a id="a-IT"></a>若尔于中何者是所依。<a id="a-IU"></a>何者是能依。<a id="a-IV"></a>何以故。<a id="a-IW"></a>此二非所持。<a id="a-IX"></a>譬如画色及婆陀罗子。<a id="a-IY"></a>亦非能持。<a id="a-IZ"></a>譬如壁及瓶由有相碍。<a id="a-Ia"></a>俱有二过失故。<a id="a-Ib"></a>若我为彼依止不如此。<a id="a-Ic"></a>若不尔。<a id="a-Id"></a>云何如地大。<a id="a-Ie"></a>是香等依止。<a id="a-If"></a>我今大喜此譬。<a id="a-Ig"></a>乃证我义。<a id="a-Ih"></a>谓我无如离香等别地大不可得。<a id="a-Ii"></a>于香等假名说地大。<a id="a-Ij"></a>如此于功用及心。<a id="a-Ik"></a>无有别我。<a id="a-Il"></a>但于此二假名说我。<a id="a-Im"></a>何人能决了有地异于香等。<a id="a-In"></a>汝今应知。<a id="a-Io"></a>譬如无自在人有第二头。<a id="a-Ip"></a>异色等五尘。<a id="a-Iq"></a>若离香等无别地。<a id="a-Ir"></a>云何说于地有四德。<a id="a-Is"></a>为各分别彼令他得知香等得地等名无别地等。<a id="a-It"></a>譬如说木像身形虽然若由观功用差别故。<a id="a-Iu"></a>智有差别。<a id="a-Iv"></a>云何不一时生一切智。<a id="a-Iw"></a>若功用最强。<a id="a-Ix"></a>是功用遮余功用。<a id="a-Iy"></a>若尔是最强功用。<a id="a-Iz"></a>云何不恒生果。<a id="a-J0"></a>是彼道理。<a id="a-J1"></a>是彼道理即是彼修分别。<a id="a-J2"></a>我则无复用。<a id="a-J3"></a>必定应信受。<a id="a-J4"></a>有我念等。<a id="a-J5"></a>由求那性故。<a id="a-J6"></a>此求那必定依止物故。<a id="a-J7"></a>是故念依我。<a id="a-J8"></a>是我德若执彼依止余物。<a id="a-J9"></a>则不相应。<a id="a-JA"></a>离我余物无觉故。<a id="a-JB"></a>是义不然。<a id="a-JC"></a>彼求那性不成就故。<a id="a-JD"></a>是汝所立。<a id="a-JE"></a>念等是求那性。<a id="a-JF"></a>于我不成就。<a id="a-JG"></a>我等执一切所有皆名陀蜡脾(毗邪反)。<a id="a-JH"></a>由经言。<a id="a-JI"></a>沙门果者唯有六物。<a id="a-JJ"></a>是故彼依止陀蜡脾为性不成。<a id="a-JK"></a>何以故。<a id="a-JL"></a>是依止义。<a id="a-JM"></a>前已简择。<a id="a-JN"></a>不成就故。<a id="a-JO"></a>是故此言。<a id="a-JP"></a>但是漫说。<a id="a-JQ"></a>若我实无。<a id="a-JR"></a>造业何用。<a id="a-JS"></a>我当受乐。<a id="a-JT"></a>我当受苦。<a id="a-JU"></a>为此故造业。<a id="a-JV"></a>我是何物。<a id="a-JW"></a>我计执境界。<a id="a-JX"></a>我计执何法为境界。<a id="a-JY"></a>诸聚为境界。<a id="a-JZ"></a>汝云何知。<a id="a-Ja"></a>由于彼生爱故。<a id="a-Jb"></a>与白黑等智。<a id="a-Jc"></a>同依止故。<a id="a-Jd"></a>如说我白我黑我肥我瘦我老我少等。<a id="a-Je"></a>见此计执我与白黑等智悉同依止。<a id="a-Jf"></a>汝不许于我有如此等差别。<a id="a-Jg"></a>是故此我计执。<a id="a-Jh"></a>但约阴起于我有恩故。<a id="a-Ji"></a>于身假名说我。<a id="a-Jj"></a>譬如世言。<a id="a-Jk"></a>彼臣即是我。<a id="a-Jl"></a>此于我有恩。<a id="a-Jm"></a>假立我言。<a id="a-Jn"></a>我计执则不尔。<a id="a-Jo"></a>若但缘身为境界。<a id="a-Jp"></a>云何不缘他身为境界。<a id="a-Jq"></a>是义不然。<a id="a-Jr"></a>不相应故。<a id="a-Js"></a>此我计执。<a id="a-Jt"></a>随所有法共相应。<a id="a-Ju"></a>或身或心。<a id="a-Jv"></a>于中起我计执。<a id="a-Jw"></a>非于余处。<a id="a-Jx"></a>于无始生死所数习故。<a id="a-Jy"></a>何者为相应。<a id="a-Jz"></a>谓因果道理。<a id="a-K0"></a>若无我此我计执。<a id="a-K1"></a>是谁计执。<a id="a-K2"></a>又第六别言是何义。<a id="a-K3"></a>此问已去。<a id="a-K4"></a>今复更来。<a id="a-K5"></a>答亦如此。<a id="a-K6"></a>乃至若法是此计执。<a id="a-K7"></a>因此计执属此法。<a id="a-K8"></a>若尔何法为计执。<a id="a-K9"></a>因昔我计执所熏习。<a id="a-KA"></a>缘自相续为境界。<a id="a-KB"></a>有垢秽心。<a id="a-KC"></a>若无我谁受苦谁受乐。<a id="a-KD"></a>是依止中或苦生或乐生。<a id="a-KE"></a>譬如树有花林有果。<a id="a-KF"></a>此苦乐以何法为依止。<a id="a-KG"></a>内六入随一。<a id="a-KH"></a>如前所说。<a id="a-KI"></a>应知如此。<a id="a-KJ"></a>若执我无。<a id="a-KK"></a>谁造作业。<a id="a-KL"></a>谁受用果。<a id="a-KM"></a>造作及受用。<a id="a-KN"></a>此言有何义。<a id="a-KO"></a>先未有能令有名作。<a id="a-KP"></a>正得先业果名受用。<a id="a-KQ"></a>此言说别名。<a id="a-KR"></a>非显别义。<a id="a-KS"></a>解判法相师说。<a id="a-KT"></a>于事有自在名作者。<a id="a-KU"></a>见世间有人。<a id="a-KV"></a>于余事中有自在能。<a id="a-KW"></a>譬如天与。<a id="a-KX"></a>于住食行等事中。<a id="a-KY"></a>汝今说何法为天与。<a id="a-KZ"></a>若汝说我为名天与。<a id="a-Ka"></a>我前已破。<a id="a-Kb"></a>此不成有。<a id="a-Kc"></a>若说五阴是作者。<a id="a-Kd"></a>则无自在。<a id="a-Ke"></a>业有三种。<a id="a-Kf"></a>谓身口意。<a id="a-Kg"></a>此中于身业者。<a id="a-Kh"></a>是身为作事。<a id="a-Ki"></a>必系属心。<a id="a-Kj"></a>是心事于身亦系属。<a id="a-Kk"></a>自因缘心于自事亦尔。<a id="a-Kl"></a>是故随一无自在。<a id="a-Km"></a>一切有法。<a id="a-Kn"></a>皆系属因缘故。<a id="a-Ko"></a>生起悉无自在。<a id="a-Kp"></a>汝法中是所执我。<a id="a-Kq"></a>若不观余因缘。<a id="a-Kr"></a>不许为作者故。<a id="a-Ks"></a>是故此自在不成。<a id="a-Kt"></a>由无此相。<a id="a-Ku"></a>是故随立一为作者。<a id="a-Kv"></a>皆不得成。<a id="a-Kw"></a>于事中若因由功能胜。<a id="a-Kx"></a>假名说为作者。<a id="a-Ky"></a>于余事不见我有一功能故。<a id="a-Kz"></a>不可立我为作者。<a id="a-L0"></a>何以故。<a id="a-L1"></a>意欲从忆念。<a id="a-L2"></a>生觉观从意欲生。<a id="a-L3"></a>功用从觉观生。<a id="a-L4"></a>风从功用生。<a id="a-L5"></a>从风起业。<a id="a-L6"></a>于中我作何功能。<a id="a-L7"></a>受用果何相。<a id="a-L8"></a>若我正用此事。<a id="a-L9"></a>说我为受者。<a id="a-LA"></a>是受用果相。<a id="a-LB"></a>此言何义。<a id="a-LC"></a>若汝说觉知为受。<a id="a-LD"></a>是义不然。<a id="a-LE"></a>我于觉知无功能。<a id="a-LF"></a>由已破于识我功能故。<a id="a-LG"></a>若我无。<a id="a-LH"></a>云何不以非众生为依止所有善恶业生长。<a id="a-LI"></a>非受等依止故。<a id="a-LJ"></a>以何为依止。<a id="a-LK"></a>六入为依止。<a id="a-LL"></a>非我此义前已说。<a id="a-LM"></a>我既无。<a id="a-LN"></a>从已谢灭业。<a id="a-LO"></a>于未来果云何生。<a id="a-LP"></a>若我有。<a id="a-LQ"></a>从已谢灭业。<a id="a-LR"></a>于未来果云何生。<a id="a-LS"></a>从能依法非法生。<a id="a-LT"></a>如汝所言。<a id="a-LU"></a>有何能依及所依。<a id="a-LV"></a>此语前已破。<a id="a-LW"></a>是故法非法。<a id="a-LX"></a>无所依止。<a id="a-LY"></a>复次我等不说。<a id="a-LZ"></a>从已谢灭业。<a id="a-La"></a>于未来中果报得生。<a id="a-Lb"></a>若尔云何从业相续转异。<a id="a-Lc"></a>胜类果生。<a id="a-Ld"></a>譬如种子果。<a id="a-Le"></a>如世间说从种子果生。<a id="a-Lf"></a>此果不从已谢灭种子生。<a id="a-Lg"></a>非无间生。<a id="a-Lh"></a>云何生。<a id="a-Li"></a>从种子相续转异胜类生。<a id="a-Lj"></a>谓芽节叶等次第所生花。<a id="a-Lk"></a>及花后此果既从花生。<a id="a-Ll"></a>云何说为种子果。<a id="a-Lm"></a>由转转于花中生果功能。<a id="a-Ln"></a>是种子所作故。<a id="a-Lo"></a>是最后花功能。<a id="a-Lp"></a>若不以种子功能为先。<a id="a-Lq"></a>此花无功能。<a id="a-Lr"></a>得生如此等流果。<a id="a-Ls"></a>如此从此业说果报生。<a id="a-Lt"></a>不异此义。<a id="a-Lu"></a>果报不从已谢灭业生。<a id="a-Lv"></a>亦非无间生。<a id="a-Lw"></a>若尔云何从业相续转异。<a id="a-Lx"></a>胜类果生。<a id="a-Ly"></a>此中相续是何法。<a id="a-Lz"></a>转异是何法。<a id="a-M0"></a>胜类是何法。<a id="a-M1"></a>以业为先后后心生。<a id="a-M2"></a>说名相续。<a id="a-M3"></a>此相续后后异前。<a id="a-M4"></a>说名转异。<a id="a-M5"></a>于此转异中。<a id="a-M6"></a>若有转异无间最能生果。<a id="a-M7"></a>说名胜类。<a id="a-M8"></a>此于余转异最胜故。<a id="a-M9"></a>譬如有取死心于后有生有功能。<a id="a-MA"></a>虽以种种业为先。<a id="a-MB"></a>若业重最近数习。<a id="a-MC"></a>是三所生功能。<a id="a-MD"></a>此中明了显现非余业。<a id="a-ME"></a>如偈言。</p>
  <p id="aMF">若重近数习　　及昔作诸业</p>
  <p id="aMG">先先先后熟　　于轮转有续</p>
  <p id="aMH">此中果报因所立。<a id="a-MI"></a>于果报果中功能。<a id="a-MJ"></a>生果报已。<a id="a-MK"></a>即便谢灭。<a id="a-ML"></a>同类因所立。<a id="a-MM"></a>于等流果中功能。<a id="a-MN"></a>若有染污法。<a id="a-MO"></a>对治生时。<a id="a-MP"></a>即便谢灭若无染污法。<a id="a-MQ"></a>由心相续永谢灭故。<a id="a-MR"></a>此功能即灭。<a id="a-MS"></a>谓般涅槃时。<a id="a-MT"></a>复次云何从果报。<a id="a-MU"></a>别果报不更生。<a id="a-MV"></a>譬如从种子果更生。<a id="a-MW"></a>种子果。<a id="a-MX"></a>此中一切所立义。<a id="a-MY"></a>与譬义不必悉同。<a id="a-MZ"></a>此中不从果更生别果。<a id="a-Ma"></a>若尔云何生。<a id="a-Mb"></a>从湿胀转异胜类所生。<a id="a-Mc"></a>此中四大种类。<a id="a-Md"></a>能生芽等。<a id="a-Me"></a>是果种子非余。<a id="a-Mf"></a>复次是前相续。<a id="a-Mg"></a>由当有名说为种子。<a id="a-Mh"></a>以相似故。<a id="a-Mi"></a>此中亦尔。<a id="a-Mj"></a>从此果报。<a id="a-Mk"></a>听闻正邪二法等。<a id="a-Ml"></a>因缘差别所生。<a id="a-Mm"></a>或有流善。<a id="a-Mn"></a>或不善心。<a id="a-Mo"></a>转异若生。<a id="a-Mp"></a>从此更生别果报。<a id="a-Mq"></a>不由别理故。<a id="a-Mr"></a>此譬与立义同。<a id="a-Ms"></a>复次由此譬。<a id="a-Mt"></a>更应知此义。<a id="a-Mu"></a>譬如从勒荷汁所点摩东笼伽花。<a id="a-Mv"></a>相续转异所生。<a id="a-Mw"></a>于果内赤色瓤得生。<a id="a-Mx"></a>从余不生如此从业所生果报。<a id="a-My"></a>别果报不得生。<a id="a-Mz"></a>若由如前所说道理。<a id="a-N0"></a>此则得生。<a id="a-N1"></a>随粗如我智慧所知。<a id="a-N2"></a>此理已显。<a id="a-N3"></a>由种种胜能有差别。<a id="a-N4"></a>诸业所熏习。<a id="a-N5"></a>相续至如此位。<a id="a-N6"></a>能生如此。<a id="a-N7"></a>如此果报。<a id="a-N8"></a>此义唯诸佛世尊境界。<a id="a-N9"></a>此中说偈。</p>
  <p id="aNA">业熏习胜类　　果报位及净</p>
  <p id="aNB">由一切种理　　离佛余不知</p>
  <p id="aNC">佛经理互应　　解真义胜量</p>
  <p id="aND">依二说无伤　　何用难堕身</p>
  <p id="aNE">如此善立理清净　　已见诸佛教法尔</p>
  <p id="aNF">盲闇种种邪见行　　愿舍外执得明行</p>
  <p id="aNG">此涅槃土一广道　　诸佛日言光所照</p>
  <p id="aNH">众圣行熟无我理　　虽开昧眼人不见</p>
  <p id="aNI">佛世尊告富娄那　　汝等正勤持此法</p>
  <p id="aNJ">若人依此修观行　　必定皆得五五德</p>
  <p id="aNK">如此已显正义方　　为开智人智毒门</p>
  <p id="aNL">愿彼舍离外邪执　　为自及他得实义</p>
 </body>
</html>