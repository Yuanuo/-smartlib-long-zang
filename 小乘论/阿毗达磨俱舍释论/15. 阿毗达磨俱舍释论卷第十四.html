<!doctype html>
<html id="z3IBVzF18q" data-ver="1675">
 <head>
  <meta charset="utf-8">
  <meta author="婆薮盘豆">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">阿毗达磨俱舍释论卷第十四</h1>
  <h2 id="a2">释分别惑品第五之一</h2>
  <p id="a3">前已说。<a id="a-4"></a>世间多种异从业生。<a id="a-5"></a>诸业由随属惑故。<a id="a-6"></a>至得生长。<a id="a-7"></a>若离随眠惑。<a id="a-8"></a>于生诸有诸业。<a id="a-9"></a>无复功能。<a id="a-A"></a>是故应知。<a id="a-B"></a>彼偈曰。<a id="a-C"></a>随眠惑有本。<a id="a-D"></a>释曰。<a id="a-E"></a>云何为有本。<a id="a-F"></a>若惑现在正起。<a id="a-G"></a>能作十种事。<a id="a-H"></a>一坚固根本。<a id="a-I"></a>二安立相续。<a id="a-J"></a>三数治自田。<a id="a-K"></a>四生起等流。<a id="a-L"></a>五能引生业有。<a id="a-M"></a>六圆满自资粮。<a id="a-N"></a>七令迷境界。<a id="a-O"></a>八引将识相续。<a id="a-P"></a>九令离净品善法类。<a id="a-Q"></a>十成就缚义。<a id="a-R"></a>由不得过自界故。<a id="a-S"></a>彼随眠惑有几种。<a id="a-T"></a>若略说有。<a id="a-U"></a>偈曰。<a id="a-V"></a>六。<a id="a-W"></a>释曰。<a id="a-X"></a>何者为六。<a id="a-Y"></a>偈曰。<a id="a-Z"></a>谓如欲嗔。<a id="a-a"></a>憍慢无明见。<a id="a-b"></a>心疑。<a id="a-c"></a>释曰。<a id="a-d"></a>如欲者。<a id="a-e"></a>显余惑与欲同。<a id="a-f"></a>由境界随眠故。<a id="a-g"></a>此义后当说。<a id="a-h"></a>偈曰。<a id="a-i"></a>复说彼。<a id="a-j"></a>六由欲别七。<a id="a-k"></a>释曰。<a id="a-l"></a>于前偈中所说。<a id="a-m"></a>六随眠惑。<a id="a-n"></a>于中分欲为二。<a id="a-o"></a>更说彼为七。<a id="a-p"></a>谓欲欲随眠。<a id="a-q"></a>嗔随眠。<a id="a-r"></a>有欲随眠。<a id="a-s"></a>憍慢随眠。<a id="a-t"></a>无明随眠。<a id="a-u"></a>心见随眠。<a id="a-v"></a>疑随眠。<a id="a-w"></a>此义云何应知。<a id="a-x"></a>为随眠即是欲欲。<a id="a-y"></a>为随眠异欲欲。<a id="a-z"></a>譬如石子体及提婆达多衣。<a id="a-10"></a>若尔何有。<a id="a-11"></a>若欲欲即是随眠。<a id="a-12"></a>则违佛经。<a id="a-13"></a>经云。<a id="a-14"></a>世间有人。<a id="a-15"></a>非欲欲上心惑所染心数数长时住。<a id="a-16"></a>如实见知是欲欲上心惑出离义。<a id="a-17"></a>于此人是欲欲上心惑。<a id="a-18"></a>由根由力。<a id="a-19"></a>正所断除。<a id="a-1A"></a>及与随眠永得灭离。<a id="a-1B"></a>若汝执别欲别随眠。<a id="a-1C"></a>由立随眠与欲不相应。<a id="a-1D"></a>则与阿毗达磨藏相违。<a id="a-1E"></a>彼藏云。<a id="a-1F"></a>欲欲随眠与三根相应。<a id="a-1G"></a>毗婆沙师说。<a id="a-1H"></a>欲欲即是随眠。<a id="a-1I"></a>乃至疑即是随眠。<a id="a-1J"></a>前不说与经相违耶。<a id="a-1K"></a>无相违。<a id="a-1L"></a>何以故。<a id="a-1M"></a>经云及与随眠永得灭离者。<a id="a-1N"></a>与随从法永得灭离。<a id="a-1O"></a>复次于经中随眠言。<a id="a-1P"></a>是方便语。<a id="a-1Q"></a>或至得语。<a id="a-1R"></a>譬如地狱苦天上乐及说火苦。<a id="a-1S"></a>阿毗达磨藏言。<a id="a-1T"></a>皆依直相起。<a id="a-1U"></a>随眠即是惑故。<a id="a-1V"></a>一切随眠皆与受相应。<a id="a-1W"></a>云何得知。<a id="a-1X"></a>由随眠起心染污故。<a id="a-1Y"></a>能为障故。<a id="a-1Z"></a>与善相违故。<a id="a-1a"></a>由心为随眠惑所染污。<a id="a-1b"></a>未生善不得生。<a id="a-1c"></a>从已生善亦退故。<a id="a-1d"></a>故知随眠惑与心不相离。<a id="a-1e"></a>若由不相应。<a id="a-1f"></a>此义得成。<a id="a-1g"></a>无时善法可得。<a id="a-1h"></a>由彼恒在故。<a id="a-1i"></a>由善法有时可得故。<a id="a-1j"></a>知随眠与心相应。<a id="a-1k"></a>经部师说此义非证。<a id="a-1l"></a>若人执随眠惑不与心相应。<a id="a-1m"></a>此三义彼不执为随眠所作。<a id="a-1n"></a>但是上心所作。<a id="a-1o"></a>若作如此执。<a id="a-1p"></a>则无过失。<a id="a-1q"></a>如经部执。<a id="a-1r"></a>随眠者是欲欲随眠。<a id="a-1s"></a>此随眠不与心相应。<a id="a-1t"></a>亦不与心相离。<a id="a-1u"></a>由非别类故。<a id="a-1v"></a>若惑眠说名随眠。<a id="a-1w"></a>若惑觉说名上心。<a id="a-1x"></a>此惑眠何相。<a id="a-1y"></a>不在现前种子随逐惑觉。<a id="a-1z"></a>何相正现前起。<a id="a-20"></a>何者惑种子。<a id="a-21"></a>是身相续功能。<a id="a-22"></a>从惑生能生惑。<a id="a-23"></a>说名种子。<a id="a-24"></a>譬如牙等。<a id="a-25"></a>从舍利子生。<a id="a-26"></a>能生舍利子。<a id="a-27"></a>若人执诸惑种子是别法。<a id="a-28"></a>谓随眠不相应。<a id="a-29"></a>此人应立别法为念种子。<a id="a-2A"></a>若说随眠非相应非非相应。<a id="a-2B"></a>于六六经中。<a id="a-2C"></a>此义云何经言。<a id="a-2D"></a>此惑于此人乐受成欲随眠。<a id="a-2E"></a>由此等言。<a id="a-2F"></a>此惑是时未得随眠。<a id="a-2G"></a>若尔于何时。<a id="a-2H"></a>眠时是时。<a id="a-2I"></a>或于因说果名。<a id="a-2J"></a>故称随眠。<a id="a-2K"></a>且置此论。<a id="a-2L"></a>应更显本义。<a id="a-2M"></a>于经中所说欲差别。<a id="a-2N"></a>谓欲欲有欲。<a id="a-2O"></a>此有欲是何法。<a id="a-2P"></a>偈曰。<a id="a-2Q"></a>有欲二界生。<a id="a-2R"></a>释曰。<a id="a-2S"></a>色界无色界中生欲。<a id="a-2T"></a>说名有欲。<a id="a-2U"></a>为何因作如此名。<a id="a-2V"></a>偈曰。<a id="a-2W"></a>内门起故说断彼解脱想。<a id="a-2X"></a>释曰。<a id="a-2Y"></a>于彼二界人。<a id="a-2Z"></a>多起三摩跋提欲。<a id="a-2a"></a>此欲依内门起故。<a id="a-2b"></a>说名有欲。<a id="a-2c"></a>复次于此二界中。<a id="a-2d"></a>有余人起涅槃想。<a id="a-2e"></a>为除彼涅槃想故。<a id="a-2f"></a>说此欲名有欲。<a id="a-2g"></a>有者谓身体。<a id="a-2h"></a>即是五阴。<a id="a-2i"></a>于彼众生啖三摩跋提及依止味。<a id="a-2j"></a>离欲欲界故。<a id="a-2k"></a>是故此欲名有欲。<a id="a-2l"></a>此六种随眠。<a id="a-2m"></a>于阿毗达磨藏中复分为十。<a id="a-2n"></a>云何为十。<a id="a-2o"></a>偈曰。<a id="a-2p"></a>见五。<a id="a-2q"></a>谓身见。<a id="a-2r"></a>边见及邪见。<a id="a-2s"></a>见取戒执取。<a id="a-2t"></a>由此复成十。<a id="a-2u"></a>释曰。<a id="a-2v"></a>本立六为随眠惑。<a id="a-2w"></a>于中分见为五故成十。<a id="a-2x"></a>于中五以见为自性。<a id="a-2y"></a>谓身见边见邪见见取戒执取。<a id="a-2z"></a>五以非见为性。<a id="a-30"></a>谓欲嗔慢无明疑。<a id="a-31"></a>复次此十随眠惑。<a id="a-32"></a>于阿毗达磨藏中。<a id="a-33"></a>更立为九十八。<a id="a-34"></a>于欲界中有三十六。<a id="a-35"></a>色界中有三十一。<a id="a-36"></a>无色界中有三十一。<a id="a-37"></a>若略说此随眠惑名三界惑。<a id="a-38"></a>或说名见修所灭惑。<a id="a-39"></a>于中欲界见谛所灭有三十二。<a id="a-3A"></a>何者三十二。<a id="a-3B"></a>偈曰。<a id="a-3C"></a>彼十七七八。<a id="a-3D"></a>三二见所离。<a id="a-3E"></a>次第俱断灭。<a id="a-3F"></a>见欲苦等故。<a id="a-3G"></a>释曰。<a id="a-3H"></a>是所说十惑。<a id="a-3I"></a>于欲界具十见苦所灭。<a id="a-3J"></a>于中七见集所灭。<a id="a-3K"></a>七见灭所灭。<a id="a-3L"></a>除身见边见戒执取故。<a id="a-3M"></a>八见道所灭。<a id="a-3N"></a>除身见边见故。<a id="a-3O"></a>如此欲界三十二惑说名见谛所灭。<a id="a-3P"></a>由唯见谛除灭故。<a id="a-3Q"></a>偈曰。<a id="a-3R"></a>四惑名修灭。<a id="a-3S"></a>释曰。<a id="a-3T"></a>四惑者。<a id="a-3U"></a>谓欲嗔慢无明。<a id="a-3V"></a>彼云何是修所灭。<a id="a-3W"></a>若人先已见四谛。<a id="a-3X"></a>后由数修习道。<a id="a-3Y"></a>方能灭除如此身见。<a id="a-3Z"></a>于中但一品见苦所灭。<a id="a-3a"></a>边见亦尔。<a id="a-3b"></a>邪见有四品。<a id="a-3c"></a>见苦集灭道所灭。<a id="a-3d"></a>见取疑亦尔。<a id="a-3e"></a>戒执取有二品。<a id="a-3f"></a>见苦道所灭。<a id="a-3g"></a>欲嗔慢无明有五品。<a id="a-3h"></a>见四谛及修道所灭。<a id="a-3i"></a>于中彼何相见苦所灭。<a id="a-3j"></a>乃至何相修道所灭。<a id="a-3k"></a>由见谛相彼灭。<a id="a-3l"></a>及能缘彼故。<a id="a-3m"></a>说见谛灭。<a id="a-3n"></a>所余名修道所灭。<a id="a-3o"></a>若立如此见成十二。<a id="a-3p"></a>疑成四欲五嗔五慢五无明五。<a id="a-3q"></a>如此欲界惑。<a id="a-3r"></a>合成三十六种。<a id="a-3s"></a>偈曰。<a id="a-3t"></a>合彼唯除嗔。<a id="a-3u"></a>色惑。<a id="a-3v"></a>释曰。<a id="a-3w"></a>除五品嗔。<a id="a-3x"></a>如此名色界惑。<a id="a-3y"></a>合三十一。<a id="a-3z"></a>如色界惑。<a id="a-40"></a>偈曰。<a id="a-41"></a>无色尔。<a id="a-42"></a>释曰。<a id="a-43"></a>无色界惑亦三十一。<a id="a-44"></a>偈曰。<a id="a-45"></a>故立九十八。<a id="a-46"></a>释曰。<a id="a-47"></a>如此六随眠惑。<a id="a-48"></a>所缘法相及对治并界差别故。<a id="a-49"></a>阿毗达磨师。<a id="a-4A"></a>立为九十八随眠惑。<a id="a-4B"></a>是见谛所灭随眠惑为决定。<a id="a-4C"></a>唯由见四谛灭。<a id="a-4D"></a>为非。<a id="a-4E"></a>说非。<a id="a-4F"></a>云何偈曰。<a id="a-4G"></a>有顶忍所灭。<a id="a-4H"></a>定见灭。<a id="a-4I"></a>释曰。<a id="a-4J"></a>此随眠惑。<a id="a-4K"></a>于有顶生类忍所灭。<a id="a-4L"></a>是彼必定见谛所灭。<a id="a-4M"></a>非修道所灭。<a id="a-4N"></a>偈曰。<a id="a-4O"></a>余生。<a id="a-4P"></a>见修灭。<a id="a-4Q"></a>释曰。<a id="a-4R"></a>忍所灭此言流。<a id="a-4S"></a>于所余地如理法忍类忍所灭随眠惑。<a id="a-4T"></a>于圣人是见谛所灭。<a id="a-4U"></a>于凡夫是修道所灭。<a id="a-4V"></a>偈曰。<a id="a-4W"></a>非忍灭。<a id="a-4X"></a>必修道灭。<a id="a-4Y"></a>释曰。<a id="a-4Z"></a>于一切地中惑。<a id="a-4a"></a>凡是智所灭。<a id="a-4b"></a>于二人恒修道所灭。<a id="a-4c"></a>有余师说。<a id="a-4d"></a>见谛所灭惑。<a id="a-4e"></a>非外凡夫所灭。<a id="a-4f"></a>何以故。<a id="a-4g"></a>于大分别业经中说。<a id="a-4h"></a>分别前际人说常住。<a id="a-4i"></a>或说随一常住。<a id="a-4j"></a>或说不由因生。<a id="a-4k"></a>此三离欲人。<a id="a-4l"></a>缘欲界起诸见。<a id="a-4m"></a>说有通行。<a id="a-4n"></a>若色界惑。<a id="a-4o"></a>不能以欲界法为境。<a id="a-4p"></a>由离欲界欲故。<a id="a-4q"></a>是故知欲界相应诸见不得灭。<a id="a-4r"></a>同诸见生时。<a id="a-4s"></a>彼已退定。<a id="a-4t"></a>犹如提婆达多毗婆沙师说如此。<a id="a-4u"></a>此五见由名已说。<a id="a-4v"></a>不由自性。<a id="a-4w"></a>彼自性云何。<a id="a-4x"></a>偈曰。<a id="a-4y"></a>我我所常断。<a id="a-4z"></a>无于下胜见。<a id="a-50"></a>非因道此见。<a id="a-51"></a>是名五见性。<a id="a-52"></a>释曰。<a id="a-53"></a>我及我所见名身见。<a id="a-54"></a>由刹那刹那坏故说灭。<a id="a-55"></a>由聚集故名身。<a id="a-56"></a>以阴为义。<a id="a-57"></a>此法亦坏亦聚故名灭身。<a id="a-58"></a>谓五取阴。<a id="a-59"></a>为除彼计常想。<a id="a-5A"></a>及于聚执一想。<a id="a-5B"></a>故说如此。<a id="a-5C"></a>何以故。<a id="a-5D"></a>彼我见于五阴以此想为先。<a id="a-5E"></a>于灭及身。<a id="a-5F"></a>不如执说名身见。<a id="a-5G"></a>一切见能缘有流法为境。<a id="a-5H"></a>悉缘灭身。<a id="a-5I"></a>而但立我我所见名灭身见者。<a id="a-5J"></a>欲令彼知此见唯于灭于身起。<a id="a-5K"></a>非于我我所。<a id="a-5L"></a>如经言。<a id="a-5M"></a>世间若有沙门婆罗门。<a id="a-5N"></a>起见谓有我。<a id="a-5O"></a>是彼一切唯于五阴起。<a id="a-5P"></a>我见是类彼所许为我。<a id="a-5Q"></a>或执见为常。<a id="a-5R"></a>或执见为断。<a id="a-5S"></a>是名边见。<a id="a-5T"></a>由执常边断边故。<a id="a-5U"></a>于实有苦等谛执见为无。<a id="a-5V"></a>故名邪见。<a id="a-5W"></a>一切见皆翻违理起。<a id="a-5X"></a>悉是邪见。<a id="a-5Y"></a>但说一见为邪见者。<a id="a-5Z"></a>由此见最恶能断善根故。<a id="a-5a"></a>故说为邪见。<a id="a-5b"></a>譬如臭酥及恶旃陀罗。<a id="a-5c"></a>此一向非拨故。<a id="a-5d"></a>所余诸见但有增益。<a id="a-5e"></a>于下品法执为最胜。<a id="a-5f"></a>说名见取。<a id="a-5g"></a>何法名下品。<a id="a-5h"></a>谓一切有流法。<a id="a-5i"></a>圣人所弃舍故。<a id="a-5j"></a>执此法为最胜。<a id="a-5k"></a>是名见取。<a id="a-5l"></a>应说见等胜取见。<a id="a-5m"></a>此中除等见言。<a id="a-5n"></a>非因中因见。<a id="a-5o"></a>非道中道见。<a id="a-5p"></a>名戒执取见。<a id="a-5q"></a>譬如摩醯首罗非世间因。<a id="a-5r"></a>彼观为因。<a id="a-5s"></a>世主天等所余诸物亦尔。<a id="a-5t"></a>入火水等非生天因。<a id="a-5u"></a>彼观为因。<a id="a-5v"></a>唯执僧佉踰伽等智非解脱道。<a id="a-5w"></a>彼观为道。<a id="a-5x"></a>此中应知除等见言。<a id="a-5y"></a>如此五见性应知。<a id="a-5z"></a>若非因中起因见。<a id="a-60"></a>云何此见非见集所灭。<a id="a-61"></a>若有人见自在及世主为因。<a id="a-62"></a>此人必执此为常为一我作者。<a id="a-63"></a>是故此偈曰。<a id="a-64"></a>于自在等处。<a id="a-65"></a>从常我倒生。<a id="a-66"></a>因等虚妄执。<a id="a-67"></a>是故见苦灭。<a id="a-68"></a>释曰。<a id="a-69"></a>由见苦谛。<a id="a-6A"></a>于自在等处。<a id="a-6B"></a>常执我执俱灭。<a id="a-6C"></a>非因执是二倒所作。<a id="a-6D"></a>是故与此见共灭。<a id="a-6E"></a>若人由入火水等方便起生天执。<a id="a-6F"></a>由戒及执计得清净。<a id="a-6G"></a>此执亦见苦所灭。<a id="a-6H"></a>阿毗达磨藏文言如此。<a id="a-6I"></a>复言。<a id="a-6J"></a>若有人执说如此。<a id="a-6K"></a>是时善男子受持牛戒。<a id="a-6L"></a>行鹿戒狗戒。<a id="a-6M"></a>由此行清净解脱出离。<a id="a-6N"></a>过度苦乐得至过苦乐处。<a id="a-6O"></a>若信非因为因。<a id="a-6P"></a>戒执取见。<a id="a-6Q"></a>见苦所灭。<a id="a-6R"></a>广说如彼藏。<a id="a-6S"></a>云何此执见苦所灭。<a id="a-6T"></a>于苦乖违故。<a id="a-6U"></a>此执太过为失。<a id="a-6V"></a>一切缘有流境。<a id="a-6W"></a>或于苦乖违。<a id="a-6X"></a>与非因执因。<a id="a-6Y"></a>复有何相。<a id="a-6Z"></a>别戒执取。<a id="a-6a"></a>见道所灭。<a id="a-6b"></a>缘见道所灭法为境。<a id="a-6c"></a>此于苦亦乖违。<a id="a-6d"></a>若人缘道起邪见及疑。<a id="a-6e"></a>或谓无解脱道。<a id="a-6f"></a>或思此道为是解脱道。<a id="a-6g"></a>为非依此二。<a id="a-6h"></a>云何分别观为清净。<a id="a-6i"></a>若彼执别有解脱道故。<a id="a-6j"></a>拨无此解脱道。<a id="a-6k"></a>是人由别解脱道。<a id="a-6l"></a>执计为清净。<a id="a-6m"></a>不由邪见。<a id="a-6n"></a>是故此执不成缘见道。<a id="a-6o"></a>所灭惑为境。<a id="a-6p"></a>若人由见集灭二谛所灭邪见。<a id="a-6q"></a>计为清净。<a id="a-6r"></a>云何此戒执取。<a id="a-6s"></a>非见集灭谛所灭。<a id="a-6t"></a>是故汝所执义更须简择。<a id="a-6u"></a>是前所说。<a id="a-6v"></a>有常倒我倒为唯此名倒。<a id="a-6w"></a>为更有余说。<a id="a-6x"></a>颠倒有四。<a id="a-6y"></a>谓于无常常颠倒。<a id="a-6z"></a>于苦乐颠倒。<a id="a-70"></a>于不净净颠倒。<a id="a-71"></a>于无我我颠倒。<a id="a-72"></a>此四种颠倒体相云何。<a id="a-73"></a>偈曰。<a id="a-74"></a>从二见半生四倒。<a id="a-75"></a>释曰。<a id="a-76"></a>从边见中取常见为常颠倒。<a id="a-77"></a>从见取立乐颠倒净颠倒。<a id="a-78"></a>从身见立我见为我颠倒。<a id="a-79"></a>余师说。<a id="a-7A"></a>见取云何以我所为倒。<a id="a-7B"></a>彼见我于是处自在故。<a id="a-7C"></a>于是处起我所见。<a id="a-7D"></a>是故此见皆是身见。<a id="a-7E"></a>由二门起。<a id="a-7F"></a>若汝计我是第一执。<a id="a-7G"></a>我所是第二执。<a id="a-7H"></a>若我与带物称我。<a id="a-7I"></a>此二文应成别执。<a id="a-7J"></a>云何不立余惑为颠倒。<a id="a-7K"></a>由以三因成立颠倒义故。<a id="a-7L"></a>何者为三。<a id="a-7M"></a>偈曰。<a id="a-7N"></a>颠倒故。<a id="a-7O"></a>决度增益故。<a id="a-7P"></a>释曰。<a id="a-7Q"></a>此二见半。<a id="a-7R"></a>一向颠倒故。<a id="a-7S"></a>于境界决定度故。<a id="a-7T"></a>增益义故。<a id="a-7U"></a>断见邪见不能增益。<a id="a-7V"></a>非有门起故。<a id="a-7W"></a>戒执取非一向倒。<a id="a-7X"></a>随分量清净为境界故。<a id="a-7Y"></a>所余诸惑不能决度。<a id="a-7Z"></a>是故不立为颠倒。<a id="a-7a"></a>若尔于经中。<a id="a-7b"></a>说于无常执常。<a id="a-7c"></a>是名想倒心倒见倒。<a id="a-7d"></a>此中云何唯见为倒。<a id="a-7e"></a>偈曰。<a id="a-7f"></a>想心随见故。<a id="a-7g"></a>释曰。<a id="a-7h"></a>由随属见倒与见倒相应。<a id="a-7i"></a>想及心亦说为倒。<a id="a-7j"></a>云何不说受等为倒。<a id="a-7k"></a>由世间成故。<a id="a-7l"></a>于世间说。<a id="a-7m"></a>此人颠倒想颠倒心。<a id="a-7n"></a>此义明了。<a id="a-7o"></a>不说颠倒受。<a id="a-7p"></a>如此颠倒于须陀洹人一切皆灭。<a id="a-7q"></a>由诸见见谛所灭故。<a id="a-7r"></a>余相应法亦同灭。<a id="a-7s"></a>颠倒有十二种。<a id="a-7t"></a>于无常计常。<a id="a-7u"></a>是想心见颠倒。<a id="a-7v"></a>乃至于无我计我。<a id="a-7w"></a>是想心见颠倒。<a id="a-7x"></a>于中八倒见谛所灭。<a id="a-7y"></a>四倒修道所灭。<a id="a-7z"></a>谓于苦计乐。<a id="a-80"></a>是想心倒。<a id="a-81"></a>于不净计净。<a id="a-82"></a>是想心倒。<a id="a-83"></a>余部说如此。<a id="a-84"></a>若不尔。<a id="a-85"></a>离乐想倒及净想倒。<a id="a-86"></a>未离欲圣人。<a id="a-87"></a>云何淫欲欲得起。<a id="a-88"></a>毗婆沙师不许此义。<a id="a-89"></a>何以故。<a id="a-8A"></a>彼言。<a id="a-8B"></a>若由乐净想心生起故。<a id="a-8C"></a>于圣人立此二为颠倒。<a id="a-8D"></a>众生想心生起故。<a id="a-8E"></a>云何不立此二为我颠倒。<a id="a-8F"></a>何以故。<a id="a-8G"></a>于女人及自身。<a id="a-8H"></a>若离众生想。<a id="a-8I"></a>淫欲欲不应成。<a id="a-8J"></a>复于经中说。<a id="a-8K"></a>由多闻圣弟子是苦圣谛如实已见已知。<a id="a-8L"></a>乃至此圣弟子。<a id="a-8M"></a>于此时中于无常计常。<a id="a-8N"></a>想倒心倒见倒。<a id="a-8O"></a>皆悉永灭。<a id="a-8P"></a>广说如经。<a id="a-8Q"></a>是故若从见生想心。<a id="a-8R"></a>则成颠倒非余。<a id="a-8S"></a>由暂时心乱故。<a id="a-8T"></a>譬如于火轮心乱。<a id="a-8U"></a>及夜叉心乱。<a id="a-8V"></a>若尔大德阿难依婆耆舍大德。<a id="a-8W"></a>说言。</p>
  <p id="a8X">由起想颠倒　　故汝心焦热</p>
  <p id="a8Y">此言云何。<a id="a-8Z"></a>将是故一切八想倒及心倒。<a id="a-8a"></a>于圣人未灭。<a id="a-8b"></a>余部说如此。<a id="a-8c"></a>若尔云何不违佛经。<a id="a-8d"></a>是八终由如实见知四谛。<a id="a-8e"></a>方皆灭尽。<a id="a-8f"></a>离四谛观无得灭义。<a id="a-8g"></a>由说灭方便故。<a id="a-8h"></a>故不相违。<a id="a-8i"></a>为唯见倒有差别。<a id="a-8j"></a>为余惑亦有。<a id="a-8k"></a>慢亦有。<a id="a-8l"></a>云何有差别。<a id="a-8m"></a>偈曰。<a id="a-8n"></a>七慢。<a id="a-8o"></a>释曰。<a id="a-8p"></a>何者为七。<a id="a-8q"></a>一慢。<a id="a-8r"></a>二过慢。<a id="a-8s"></a>三过过慢。<a id="a-8t"></a>四我慢。<a id="a-8u"></a>五增上慢。<a id="a-8v"></a>六下慢。<a id="a-8w"></a>七邪慢。<a id="a-8x"></a>若不分别。<a id="a-8y"></a>但以心高为慢。<a id="a-8z"></a>此心高由生起差别故成七种。<a id="a-90"></a>于下计自胜。<a id="a-91"></a>或与等计自同。<a id="a-92"></a>若人如此分别起高心名慢。<a id="a-93"></a>于等计自胜名过慢。<a id="a-94"></a>于上品计自胜名过过慢。<a id="a-95"></a>于五取阴分别计是我及我所名我慢。<a id="a-96"></a>未至胜德计自己得名增上慢。<a id="a-97"></a>于多量胜计自少量劣名下慢。<a id="a-98"></a>实自无德计自有德名邪慢。<a id="a-99"></a>若尔于阿毗达磨藏中说慢类有九种。<a id="a-9A"></a>一我胜慢类。<a id="a-9B"></a>二我等慢类。<a id="a-9C"></a>三我下慢类。<a id="a-9D"></a>四有胜我慢类。<a id="a-9E"></a>五有等我慢类。<a id="a-9F"></a>六有劣我慢类。<a id="a-9G"></a>七无胜我慢类。<a id="a-9H"></a>八无等我慢类。<a id="a-9I"></a>九无下我慢类。<a id="a-9J"></a>此义云何。<a id="a-9K"></a>此九从前七慢生。<a id="a-9L"></a>偈曰。<a id="a-9M"></a>九慢类。<a id="a-9N"></a>从三。<a id="a-9O"></a>释曰。<a id="a-9P"></a>何者为三。<a id="a-9Q"></a>谓从过慢慢下慢。<a id="a-9R"></a>此中第一三慢。<a id="a-9S"></a>依止见起。<a id="a-9T"></a>即是三慢。<a id="a-9U"></a>谓过慢慢下慢。<a id="a-9V"></a>下慢慢过慢。<a id="a-9W"></a>即是第二三慢。<a id="a-9X"></a>慢过慢下慢。<a id="a-9Y"></a>即是第三三慢。<a id="a-9Z"></a>此义相应。<a id="a-9a"></a>于多量为胜。<a id="a-9b"></a>计自少量为劣立为慢。<a id="a-9c"></a>有高处故。<a id="a-9d"></a>计无他下劣于自。<a id="a-9e"></a>此中何为高处。<a id="a-9f"></a>有如此高处。<a id="a-9g"></a>于自所乐最下劣众生聚中。<a id="a-9h"></a>知自最下。<a id="a-9i"></a>于自起尊重心。<a id="a-9j"></a>复次于发慧论中分明说此事。<a id="a-9k"></a>如言我是王旃陀罗。<a id="a-9l"></a>若依分别道理论说。<a id="a-9m"></a>计我胜此慢。<a id="a-9n"></a>或慢或过慢或过过慢。<a id="a-9o"></a>由观下等胜品人故。<a id="a-9p"></a>复次此七种慢。<a id="a-9q"></a>何法所灭。<a id="a-9r"></a>故说偈曰。<a id="a-9s"></a>见修灭。<a id="a-9t"></a>释曰。<a id="a-9u"></a>由见及修故说彼灭。<a id="a-9v"></a>一切七见谛修道所灭。<a id="a-9w"></a>是修道所灭。<a id="a-9x"></a>于圣人未灭。<a id="a-9y"></a>为必定于圣人现前起。<a id="a-9z"></a>为不起。<a id="a-A0"></a>不定。<a id="a-A1"></a>譬如偈曰。<a id="a-A2"></a>杀等上心惑。<a id="a-A3"></a>修灭如彼尔。<a id="a-A4"></a>释曰。<a id="a-A5"></a>有上心惑。<a id="a-A6"></a>能起故意为作。<a id="a-A7"></a>杀生乃至说妄语。<a id="a-A8"></a>此皆修道所灭。<a id="a-A9"></a>缘修道所灭法为境界故。<a id="a-AA"></a>复次偈曰。<a id="a-AB"></a>非有爱圣人不起。<a id="a-AC"></a>释曰。<a id="a-AD"></a>非有贪爱亦修道所灭。<a id="a-AE"></a>此非有是何法。<a id="a-AF"></a>谓于三界不有。<a id="a-AG"></a>于中起爱乐名非有爱。<a id="a-AH"></a>如言显有爱一分。<a id="a-AI"></a>谓彼愿我生成伊罗槃那象王等。<a id="a-AJ"></a>偈曰。<a id="a-AK"></a>慢类等。<a id="a-AL"></a>释曰。<a id="a-AM"></a>九慢类中。<a id="a-AN"></a>有慢类修道所破。<a id="a-AO"></a>我慢亦尔。<a id="a-AP"></a>如此等于圣人不现前起。<a id="a-AQ"></a>九慢类非我慢。<a id="a-AR"></a>由等言乃至摄非有爱。<a id="a-AS"></a>何因如此等法未灭。<a id="a-AT"></a>非现前起。<a id="a-AU"></a>偈曰。<a id="a-AV"></a>无见所圆故。<a id="a-AW"></a>释曰。<a id="a-AX"></a>由见圆满故。<a id="a-AY"></a>故彼不起。<a id="a-AZ"></a>此义云何。<a id="a-Aa"></a>九慢类及我慢。<a id="a-Ab"></a>身见所圆满。<a id="a-Ac"></a>由背折故不能更起。<a id="a-Ad"></a>杀生等上心惑。<a id="a-Ae"></a>邪见所圆满故。<a id="a-Af"></a>非有爱断见所圆满故。<a id="a-Ag"></a>有爱一分常见所圆满故。<a id="a-Ah"></a>偈曰。<a id="a-Ai"></a>恶性忧亦无。<a id="a-Aj"></a>释曰。<a id="a-Ak"></a>忧悔心若是恶性。<a id="a-Al"></a>亦是修道所灭。<a id="a-Am"></a>于圣人亦不得现前起。<a id="a-An"></a>疑惑所圆满故。<a id="a-Ao"></a>复次于九十八惑中。<a id="a-Ap"></a>几惑遍行几惑非遍行。<a id="a-Aq"></a>偈曰。<a id="a-Ar"></a>遍行见苦集。<a id="a-As"></a>灭惑谓诸见。<a id="a-At"></a>疑共彼无明。<a id="a-Au"></a>及独行无明。<a id="a-Av"></a>释曰。<a id="a-Aw"></a>见苦集所灭诸见及疑惑。<a id="a-Ax"></a>与彼共相应起无明及独行无明。<a id="a-Ay"></a>皆见苦集所灭。<a id="a-Az"></a>此十一惑。<a id="a-B0"></a>于非同类部界中说名遍行。<a id="a-B1"></a>七见二疑二无明故成十一。<a id="a-B2"></a>缘具自界生起故。<a id="a-B3"></a>有何人以具欲界计执为清净。<a id="a-B4"></a>以非因缘计执为因缘。<a id="a-B5"></a>不说具由缘具自界及一时起。<a id="a-B6"></a>虽不然能缘一切五品自界故。<a id="a-B7"></a>说能缘具自界。<a id="a-B8"></a>若尔不可唯立十一为遍行惑。<a id="a-B9"></a>是处有我见必有我爱。<a id="a-BA"></a>是处有胜见清净见。<a id="a-BB"></a>此中必有乐得。<a id="a-BC"></a>由此等起高心。<a id="a-BD"></a>是故爱及慢应成遍行惑。<a id="a-BE"></a>若尔此二惑。<a id="a-BF"></a>缘见灭修灭为境界。<a id="a-BG"></a>此二何道所灭。<a id="a-BH"></a>修道所灭。<a id="a-BI"></a>杂乱境界故。<a id="a-BJ"></a>复次或执见谛所灭。<a id="a-BK"></a>由见力所生立故。<a id="a-BL"></a>此二是别相惑非通相惑。<a id="a-BM"></a>是故非遍行。<a id="a-BN"></a>毗婆沙师说如此。<a id="a-BO"></a>于非同类部界。<a id="a-BP"></a>是所说遍行惑有十一种。<a id="a-BQ"></a>于中偈曰。<a id="a-BR"></a>九惑上地境。<a id="a-BS"></a>于彼除二见。<a id="a-BT"></a>释曰。<a id="a-BU"></a>于十一中除身见边见。<a id="a-BV"></a>所余九惑说名遍行。<a id="a-BW"></a>非同类界惑。<a id="a-BX"></a>有时能缘一不同类界为境。<a id="a-BY"></a>或缘二界。<a id="a-BZ"></a>如阿毗达磨藏云。<a id="a-Ba"></a>是惑于欲界相应。<a id="a-Bb"></a>有时能缘色界相应法为境。<a id="a-Bc"></a>是惑于欲界相应。<a id="a-Bd"></a>有时能缘无色界相应法为境。<a id="a-Be"></a>是惑于欲界相应。<a id="a-Bf"></a>有时能缘色界无色界相应法为境。<a id="a-Bg"></a>由此文句应知此义。<a id="a-Bh"></a>若人生在欲界。<a id="a-Bi"></a>于梵王起众生见及常见。<a id="a-Bj"></a>云何身见及边见。<a id="a-Bk"></a>不立缘不同类上界为境。<a id="a-Bl"></a>由不执为自我及自我所故。<a id="a-Bm"></a>边见从此起故。<a id="a-Bn"></a>此是何见。<a id="a-Bo"></a>此二执非见。<a id="a-Bp"></a>但是邪智。<a id="a-Bq"></a>为一切遍行皆是惑邪。<a id="a-Br"></a>说非。<a id="a-Bs"></a>偈曰。<a id="a-Bt"></a>离至得与彼。<a id="a-Bu"></a>俱起亦遍行。<a id="a-Bv"></a>释曰。<a id="a-Bw"></a>与遍行惑俱起所余诸法皆是遍行至得。<a id="a-Bx"></a>不尔果不一故。<a id="a-By"></a>是故说四句。<a id="a-Bz"></a>有遍行惑不由遍行因成因。<a id="a-C0"></a>此中应立四句。<a id="a-C1"></a>初句者。<a id="a-C2"></a>谓未来世遍行惑。<a id="a-C3"></a>第二句者。<a id="a-C4"></a>过去现世俱起余法。<a id="a-C5"></a>第三第四。<a id="a-C6"></a>应自思立。<a id="a-C7"></a>于九十八惑中。<a id="a-C8"></a>几惑缘有流法为境。<a id="a-C9"></a>几惑缘无流法为境。<a id="a-CA"></a>偈曰。<a id="a-CB"></a>邪见疑与二。<a id="a-CC"></a>应无明独行。<a id="a-CD"></a>见灭道所灭。<a id="a-CE"></a>六无流为境。<a id="a-CF"></a>释曰。<a id="a-CG"></a>见灭所灭三惑。<a id="a-CH"></a>谓邪见疑与二相应无明。<a id="a-CI"></a>及独行无明。<a id="a-CJ"></a>见道所灭。<a id="a-CK"></a>亦是此三如此六惑缘无流法为境。<a id="a-CL"></a>所余诸惑缘有流为境。<a id="a-CM"></a>此义自成。<a id="a-CN"></a>复次此中偈曰。<a id="a-CO"></a>自地灭及道。<a id="a-CP"></a>六地及九地。<a id="a-CQ"></a>缘无流惑境。<a id="a-CR"></a>由道互为因。<a id="a-CS"></a>释曰。<a id="a-CT"></a>邪见等诸惑。<a id="a-CU"></a>能缘灭谛为境。<a id="a-CV"></a>自地灭是其境。<a id="a-CW"></a>若行欲界欲界灭。<a id="a-CX"></a>乃至行有顶有顶灭。<a id="a-CY"></a>缘道为境。<a id="a-CZ"></a>行欲界惑。<a id="a-Ca"></a>一切六地法智类道为境。<a id="a-Cb"></a>若色无色界对治。<a id="a-Cc"></a>缘道为境。<a id="a-Cd"></a>行色界无色界八地惑。<a id="a-Ce"></a>一切九地类智类道为境。<a id="a-Cf"></a>何以故。<a id="a-Cg"></a>由道互相因故。<a id="a-Ch"></a>虽复法智类智更互相因。<a id="a-Ci"></a>类智非欲界对治故。<a id="a-Cj"></a>缘道为境。<a id="a-Ck"></a>行欲界惑。<a id="a-Cl"></a>不能缘类智类道为境。<a id="a-Cm"></a>若尔法智是色无色界对治故。<a id="a-Cn"></a>缘道为境。<a id="a-Co"></a>行色无色界惑。<a id="a-Cp"></a>应成所缘境。<a id="a-Cq"></a>此法智类道非具对治。<a id="a-Cr"></a>苦集法智。<a id="a-Cs"></a>非色无色界对治故。<a id="a-Ct"></a>又非具色无色界惑对治故。<a id="a-Cu"></a>前后无故。<a id="a-Cv"></a>是故非境。<a id="a-Cw"></a>复次云何欲嗔慢见取戒执取。<a id="a-Cx"></a>不许彼缘无流为境。<a id="a-Cy"></a>偈曰。<a id="a-Cz"></a>非欲所离故。<a id="a-D0"></a>释曰。<a id="a-D1"></a>欲者必应舍离。<a id="a-D2"></a>若此缘无流为境。<a id="a-D3"></a>则不应可离。<a id="a-D4"></a>譬如欲乐善法。<a id="a-D5"></a>偈曰。<a id="a-D6"></a>非嗔非过故。<a id="a-D7"></a>释曰。<a id="a-D8"></a>嗔者若起缘他过失起。<a id="a-D9"></a>灭道谛既非过失故。<a id="a-DA"></a>嗔不缘此起。<a id="a-DB"></a>偈曰。<a id="a-DC"></a>非慢非二取静净胜性故。<a id="a-DD"></a>释曰。<a id="a-DE"></a>灭道二谛。<a id="a-DF"></a>寂静为性故。<a id="a-DG"></a>必不由此二起于高心。<a id="a-DH"></a>由此二是自己真实清净故。<a id="a-DI"></a>于二清净执不成戒执取。<a id="a-DJ"></a>此二法于一切法中最胜。<a id="a-DK"></a>于下劣法中起胜执。<a id="a-DL"></a>说名见取。<a id="a-DM"></a>是故如此等惑。<a id="a-DN"></a>不应缘无流法为境。<a id="a-DO"></a>于九十八随眠惑中。<a id="a-DP"></a>几惑由缘境随眠。<a id="a-DQ"></a>几惑由相应随眠。<a id="a-DR"></a>偈曰。<a id="a-DS"></a>遍行随眠惑。<a id="a-DT"></a>具自地随眠。<a id="a-DU"></a>唯由缘缘故。<a id="a-DV"></a>释曰。<a id="a-DW"></a>遍行诸惑。<a id="a-DX"></a>于自地缘自部及他部。<a id="a-DY"></a>得生起增长。<a id="a-DZ"></a>偈曰。<a id="a-Da"></a>非遍行自部。<a id="a-Db"></a>释曰。<a id="a-Dc"></a>所余非遍行惑。<a id="a-Dd"></a>于自地中但缘自部随眠。<a id="a-De"></a>譬如见苦所灭惑。<a id="a-Df"></a>缘见苦所灭惑部随眠。<a id="a-Dg"></a>乃至修道所灭惑。<a id="a-Dh"></a>缘修道所灭惑部随眠。<a id="a-Di"></a>不缘余部。<a id="a-Dj"></a>作通说已今更简别。<a id="a-Dk"></a>偈曰。<a id="a-Dl"></a>非无流上境。<a id="a-Dm"></a>释曰。<a id="a-Dn"></a>此惑若缘无流为境。<a id="a-Do"></a>不由所缘境故。<a id="a-Dp"></a>随眠缘上地为境亦尔。<a id="a-Dq"></a>何因如此是彼所缘法偈曰。<a id="a-Dr"></a>非自取对故。<a id="a-Ds"></a>释曰。<a id="a-Dt"></a>若是法类我见我爱执取为自依。<a id="a-Du"></a>于此中余惑亦能缘彼随眠。<a id="a-Dv"></a>譬如于湿衣埃尘及于湿田种子。<a id="a-Dw"></a>无流法不尔。<a id="a-Dx"></a>上地亦不尔。<a id="a-Dy"></a>是故缘彼为境。<a id="a-Dz"></a>或于彼无随眠义。<a id="a-E0"></a>若人在下界求得上地。<a id="a-E1"></a>此是善法欲非惑。<a id="a-E2"></a>涅槃及道。<a id="a-E3"></a>是能缘诸惑对治上地。<a id="a-E4"></a>亦是下地惑对治。<a id="a-E5"></a>是故彼惑于此三境不得依住。<a id="a-E6"></a>譬如于热石蹠下不得住。<a id="a-E7"></a>随眠言者。<a id="a-E8"></a>随长为义。<a id="a-E9"></a>虽可缘于中无有随长。<a id="a-EA"></a>不如风病服粗涩药。<a id="a-EB"></a>若惑由缘境随眠已说。<a id="a-EC"></a>偈曰。<a id="a-ED"></a>若彼与相应。<a id="a-EE"></a>于此由相应。<a id="a-EF"></a>释曰。<a id="a-EG"></a>随眠言流。<a id="a-EH"></a>若惑与此法相应。<a id="a-EI"></a>彼惑于此法由相应故得随眠。<a id="a-EJ"></a>乃至未灭。<a id="a-EK"></a>有诸惑不缘无流为境。<a id="a-EL"></a>非遍行不同分界。<a id="a-EM"></a>此惑但由相应得随眠。<a id="a-EN"></a>不由缘境不。<a id="a-EO"></a>有。<a id="a-EP"></a>谓遍行非同分地惑。<a id="a-EQ"></a>九十八惑中。<a id="a-ER"></a>几惑恶性。<a id="a-ES"></a>几惑无记性。<a id="a-ET"></a>偈曰。<a id="a-EU"></a>上界惑无记。<a id="a-EV"></a>释曰。<a id="a-EW"></a>一切色界无色界惑。<a id="a-EX"></a>无记为性。<a id="a-EY"></a>何以故。<a id="a-EZ"></a>一切恶性染污有苦受果报。<a id="a-Ea"></a>此苦报于彼无。<a id="a-Eb"></a>非他逼恼因故。<a id="a-Ec"></a>偈曰。<a id="a-Ed"></a>于欲界身见。<a id="a-Ee"></a>边见共无明。<a id="a-Ef"></a>释曰。<a id="a-Eg"></a>于欲界中身见边见。<a id="a-Eh"></a>及与二相应无明。<a id="a-Ei"></a>此三无记为性。<a id="a-Ej"></a>何因如此。<a id="a-Ek"></a>与施等不相违故。<a id="a-El"></a>谓我于未来世必应受乐故。<a id="a-Em"></a>今世行善持戒修定。<a id="a-En"></a>边见既随顺解脱。<a id="a-Eo"></a>是故世尊说。<a id="a-Ep"></a>于外五见中此见最胜。<a id="a-Eq"></a>谓我不有我所不有我。<a id="a-Er"></a>当不有我所亦尔。<a id="a-Es"></a>此二执无苦果报。<a id="a-Et"></a>迷于自体故。<a id="a-Eu"></a>不逼恼他生起故。<a id="a-Ev"></a>若尔贪爱天上。<a id="a-Ew"></a>及我慢应同此义。<a id="a-Ex"></a>生得身见是无记。<a id="a-Ey"></a>若于禽兽等有。<a id="a-Ez"></a>若有分别则成恶。<a id="a-F0"></a>先旧诸师说如此。<a id="a-F1"></a>偈曰。<a id="a-F2"></a>所余惑恶性。<a id="a-F3"></a>释曰。<a id="a-F4"></a>于欲界异此二诸惑皆不善。<a id="a-F5"></a>几惑非善根。<a id="a-F6"></a>几惑非非善根。<a id="a-F7"></a>偈曰。<a id="a-F8"></a>于欲界恶根。<a id="a-F9"></a>贪欲嗔无明。<a id="a-FA"></a>释曰。<a id="a-FB"></a>于欲界中一切欲一切嗔一切无明。<a id="a-FC"></a>除与身见边见相应。<a id="a-FD"></a>余惑次第说为三不善根。<a id="a-FE"></a>谓贪欲不善根。<a id="a-FF"></a>嗔恚不善根。<a id="a-FG"></a>无明不善根。<a id="a-FH"></a>若惑非善。<a id="a-FI"></a>又为非善法根。<a id="a-FJ"></a>许此法为不善根。<a id="a-FK"></a>所余诸惑非非善根。<a id="a-FL"></a>此义自成。<a id="a-FM"></a>几法为无记根。<a id="a-FN"></a>几法非。<a id="a-FO"></a>偈曰。<a id="a-FP"></a>无记根有三。<a id="a-FQ"></a>释曰。<a id="a-FR"></a>何者为三。<a id="a-FS"></a>偈曰。<a id="a-FT"></a>爱无明及慧。<a id="a-FU"></a>释曰。<a id="a-FV"></a>随有无记贪爱无明及果报生慧。<a id="a-FW"></a>如此等一切是无记根。<a id="a-FX"></a>罽宾国师说如此。<a id="a-FY"></a>偈曰。<a id="a-FZ"></a>二缘高生故。<a id="a-Fa"></a>余非。<a id="a-Fb"></a>释曰。<a id="a-Fc"></a>彼说疑者由二缘生。<a id="a-Fd"></a>不应成根。<a id="a-Fe"></a>以转动故。<a id="a-Ff"></a>慢以高生为相。<a id="a-Fg"></a>由高生故。<a id="a-Fh"></a>非根异根法故。<a id="a-Fi"></a>何以故。<a id="a-Fj"></a>根者坚着下生。<a id="a-Fk"></a>此义世间所了。<a id="a-Fl"></a>疑慢无此义故。<a id="a-Fm"></a>不立为根。<a id="a-Fn"></a>偈曰。<a id="a-Fo"></a>外师说。<a id="a-Fp"></a>四。<a id="a-Fq"></a>释曰。<a id="a-Fr"></a>罽宾国外诸师说。<a id="a-Fs"></a>无记根有四。<a id="a-Ft"></a>偈曰。<a id="a-Fu"></a>谓爱见慢痴。<a id="a-Fv"></a>释曰。<a id="a-Fw"></a>此四但无记。<a id="a-Fx"></a>谓无记爱无记见无记慢无记无明。<a id="a-Fy"></a>何因此四成无记根。<a id="a-Fz"></a>偈曰。<a id="a-G0"></a>三观人由痴。<a id="a-G1"></a>释曰。<a id="a-G2"></a>由修定人有三。<a id="a-G3"></a>谓由爱见慢修上观行。<a id="a-G4"></a>此三人由依无明故得成三。<a id="a-G5"></a>于经中所说。<a id="a-G6"></a>有十四种无记。<a id="a-G7"></a>类为彼无记故说无记。<a id="a-G8"></a>为由别义。<a id="a-G9"></a>非。<a id="a-GA"></a>云何。<a id="a-GB"></a>若问应遮断说名无记。<a id="a-GC"></a>问有四种。<a id="a-GD"></a>一应一向记。<a id="a-GE"></a>二应分别记。<a id="a-GF"></a>三应反问记。<a id="a-GG"></a>四应置记。<a id="a-GH"></a>此中次第应知。<a id="a-GI"></a>偈曰。<a id="a-GJ"></a>一向记分别。<a id="a-GK"></a>反问及置记。<a id="a-GL"></a>譬如死生胜。<a id="a-GM"></a>及我异等义。<a id="a-GN"></a>释曰。<a id="a-GO"></a>若问一切众生皆应死不。<a id="a-GP"></a>应一向记。<a id="a-GQ"></a>定皆应死。<a id="a-GR"></a>若问已死一切更生不。<a id="a-GS"></a>应分别记。<a id="a-GT"></a>若有惑则更生。<a id="a-GU"></a>无惑则不生。<a id="a-GV"></a>若问人道为胜为劣。<a id="a-GW"></a>应反问记。<a id="a-GX"></a>汝今依何问此。<a id="a-GY"></a>若彼答依天。<a id="a-GZ"></a>应记人劣。<a id="a-Ga"></a>若彼答依恶道。<a id="a-Gb"></a>应记人胜。<a id="a-Gc"></a>若问众生与五阴为一为异。<a id="a-Gd"></a>此应置记。<a id="a-Ge"></a>众生非实有故。<a id="a-Gf"></a>譬如石女儿黑白等色。<a id="a-Gg"></a>云何此置成记。<a id="a-Gh"></a>此不可记有此记故。<a id="a-Gi"></a>复有余师说。<a id="a-Gj"></a>此义亦一向应记。<a id="a-Gk"></a>谓非一切应生。<a id="a-Gl"></a>若有人问若众生当死彼为更生不。<a id="a-Gm"></a>此应分别记。<a id="a-Gn"></a>于人道中有二种。<a id="a-Go"></a>谓有劣有胜。<a id="a-Gp"></a>此二各有所观。<a id="a-Gq"></a>是故此二一向应记。<a id="a-Gr"></a>譬如识亦因亦果。<a id="a-Gs"></a>若人一向问由不一向记。<a id="a-Gt"></a>应成分别记。<a id="a-Gu"></a>众生与五阴为异不。<a id="a-Gv"></a>说非所记。<a id="a-Gw"></a>此非记不应成记。<a id="a-Gx"></a>此应置记问。<a id="a-Gy"></a>由置如此应记。<a id="a-Gz"></a>此云何不成记。<a id="a-H0"></a>阿毗达磨师说。<a id="a-H1"></a>多他阿伽睹婆伽婆阿罗诃三若三佛陀。<a id="a-H2"></a>此法正说。<a id="a-H3"></a>弟子众正行。<a id="a-H4"></a>色无常乃至识。<a id="a-H5"></a>说苦乃至说道。<a id="a-H6"></a>如此等应一向记。<a id="a-H7"></a>由与利他相应故。<a id="a-H8"></a>分别记者。<a id="a-H9"></a>若有人言。<a id="a-HA"></a>请尊说法。<a id="a-HB"></a>此人应问。<a id="a-HC"></a>彼诸法多。<a id="a-HD"></a>或过去现世未来。<a id="a-HE"></a>何法我所应说。<a id="a-HF"></a>若彼言应说过去法。<a id="a-HG"></a>应问彼过去法多。<a id="a-HH"></a>谓色乃至识。<a id="a-HI"></a>若彼言应说色。<a id="a-HJ"></a>应问彼色有多种。<a id="a-HK"></a>谓善恶无记。<a id="a-HL"></a>若彼言应说善色。<a id="a-HM"></a>应问彼善色有七种。<a id="a-HN"></a>谓离杀生乃至离无义语。<a id="a-HO"></a>若彼言应说离杀生。<a id="a-HP"></a>应问彼离杀生有三种。<a id="a-HQ"></a>谓从无贪无嗔无痴生。<a id="a-HR"></a>若彼言应说无贪。<a id="a-HS"></a>应问彼从无贪生有二种。<a id="a-HT"></a>谓有教无教差别故。<a id="a-HU"></a>如此名分别记。<a id="a-HV"></a>若谄曲心人作如此问。<a id="a-HW"></a>应如此分别记。<a id="a-HX"></a>对彼应言。<a id="a-HY"></a>诸法多不应自分别。<a id="a-HZ"></a>乃至彼默然住。<a id="a-Ha"></a>及彼自记。<a id="a-Hb"></a>此二人无所问。<a id="a-Hc"></a>一向互请说。<a id="a-Hd"></a>此二人无一有记。<a id="a-He"></a>一向互相问。<a id="a-Hf"></a>云何彼成问此成记。<a id="a-Hg"></a>此中二义皆成。<a id="a-Hh"></a>何以故。<a id="a-Hi"></a>若人言请为说道。<a id="a-Hj"></a>此人为不问道耶。<a id="a-Hk"></a>由问彼故记彼问。<a id="a-Hl"></a>若尔此云何非反问记耶。<a id="a-Hm"></a>置记者。<a id="a-Hn"></a>谓世间有边及无边等。<a id="a-Ho"></a>复次依经应见有四问记相。<a id="a-Hp"></a>大德摩诃僧祇说经言。<a id="a-Hq"></a>比丘记问有四种。<a id="a-Hr"></a>何者为四。<a id="a-Hs"></a>比丘有问应一向记。<a id="a-Ht"></a>乃至有问应置记。<a id="a-Hu"></a>比丘。<a id="a-Hv"></a>何者问应一向记。<a id="a-Hw"></a>一切有为无常。<a id="a-Hx"></a>比丘。<a id="a-Hy"></a>何者问应分别记。<a id="a-Hz"></a>若人问若故意造业受何果报。<a id="a-I0"></a>此问应分别记。<a id="a-I1"></a>比丘。<a id="a-I2"></a>何者问应反问记。<a id="a-I3"></a>若人问想为即是我为想异我。<a id="a-I4"></a>若彼此问应反问。<a id="a-I5"></a>彼长老汝依何我作如此问。<a id="a-I6"></a>若答问粗我。<a id="a-I7"></a>应记我异想异。<a id="a-I8"></a>比丘。<a id="a-I9"></a>是名反问记。<a id="a-IA"></a>比丘。<a id="a-IB"></a>何者问应置记。<a id="a-IC"></a>谓十四非记类。<a id="a-ID"></a>世间常非常亦常非常非常非非常。<a id="a-IE"></a>世间有边无边亦有边无边非有边非无边。<a id="a-IF"></a>如来异死不异死。<a id="a-IG"></a>亦异死不异死。<a id="a-IH"></a>非异死非非异死。<a id="a-II"></a>命者即是身。<a id="a-IJ"></a>命者异于身。<a id="a-IK"></a>若人随眠惑于境界中生起。<a id="a-IL"></a>此人由此惑于此境界相应。<a id="a-IM"></a>此义应说。<a id="a-IN"></a>由过去惑于何境相应。<a id="a-IO"></a>乃至由现世惑于何境相应。<a id="a-IP"></a>若略说诸惑有二种。<a id="a-IQ"></a>一别相惑。<a id="a-IR"></a>谓欲嗔慢。<a id="a-IS"></a>二通相惑。<a id="a-IT"></a>谓见疑无明。<a id="a-IU"></a>于中偈曰。<a id="a-IV"></a>由欲嗔高慢。<a id="a-IW"></a>过去及现世。<a id="a-IX"></a>是处起未灭。<a id="a-IY"></a>于此类相应。<a id="a-IZ"></a>释曰。<a id="a-Ia"></a>过去现世欲嗔慢。<a id="a-Ib"></a>是处已起乃至未灭。<a id="a-Ic"></a>于此处中三是众生与彼相应。<a id="a-Id"></a>何以故。<a id="a-Ie"></a>此三是别相惑。<a id="a-If"></a>非必一切一切处起。<a id="a-Ig"></a>偈曰。<a id="a-Ih"></a>一切中由当心地。<a id="a-Ii"></a>释曰。<a id="a-Ij"></a>已起未灭此言流。<a id="a-Ik"></a>由未来欲嗔慢。<a id="a-Il"></a>依心地起。<a id="a-Im"></a>一切类中相应。<a id="a-In"></a>谓于三世。<a id="a-Io"></a>偈曰。<a id="a-Ip"></a>余自世。<a id="a-Iq"></a>释曰。<a id="a-Ir"></a>欲嗔慢异心地惑。<a id="a-Is"></a>在未来世。<a id="a-It"></a>但于未来境相应。<a id="a-Iu"></a>云何为余。<a id="a-Iv"></a>依五识起故。<a id="a-Iw"></a>定生为法由彼惑。<a id="a-Ix"></a>偈曰不生一切中。<a id="a-Iy"></a>释曰。<a id="a-Iz"></a>此三惑若不生为法依五识起。<a id="a-J0"></a>尚于一切类相应。<a id="a-J1"></a>谓三世。<a id="a-J2"></a>偈曰。<a id="a-J3"></a>一切余中应。<a id="a-J4"></a>释曰。<a id="a-J5"></a>何者为余。<a id="a-J6"></a>谓见疑无明。<a id="a-J7"></a>此三若三世。<a id="a-J8"></a>于一切境及一切世中与彼相应。<a id="a-J9"></a>彼是通相惑故。<a id="a-JA"></a>乃至未灭此言流过去未来为实有物。<a id="a-JB"></a>为假名有。<a id="a-JC"></a>若实有于一切时有故。<a id="a-JD"></a>一切有为法应成常住。<a id="a-JE"></a>若无于无中由无物。<a id="a-JF"></a>云何相应及解脱。<a id="a-JG"></a>毗婆沙师。<a id="a-JH"></a>成立一切有为法非常住。<a id="a-JI"></a>由与行相相应故。<a id="a-JJ"></a>彼成立此义分明。<a id="a-JK"></a>谓偈曰。<a id="a-JL"></a>三世有。<a id="a-JM"></a>释曰。<a id="a-JN"></a>何因为证。<a id="a-JO"></a>偈曰。<a id="a-JP"></a>说故。<a id="a-JQ"></a>释曰。<a id="a-JR"></a>佛世尊说。<a id="a-JS"></a>比丘过去色若不有。<a id="a-JT"></a>多闻圣弟子。<a id="a-JU"></a>于过去色。<a id="a-JV"></a>不应成无所观惜。<a id="a-JW"></a>由过去色有。<a id="a-JX"></a>是故多闻圣弟子。<a id="a-JY"></a>于过去色成不观惜。<a id="a-JZ"></a>未来色若不有。<a id="a-Ja"></a>多闻圣弟子。<a id="a-Jb"></a>于未来色不应成无所求欲。<a id="a-Jc"></a>由未来色有。<a id="a-Jd"></a>是故多闻圣弟子。<a id="a-Je"></a>于未来色成无所求欲。<a id="a-Jf"></a>复次偈曰。<a id="a-Jg"></a>由二。<a id="a-Jh"></a>释曰。<a id="a-Ji"></a>依二识生。<a id="a-Jj"></a>此义是经所说。<a id="a-Jk"></a>何者为二。<a id="a-Jl"></a>谓眼及色。<a id="a-Jm"></a>乃至意及法。<a id="a-Jn"></a>彼经云。<a id="a-Jo"></a>过去未来若无。<a id="a-Jp"></a>能缘彼识不由二生。<a id="a-Jq"></a>如此由阿含证。<a id="a-Jr"></a>得知过去未来是有。<a id="a-Js"></a>若以道理为证。<a id="a-Jt"></a>偈曰。<a id="a-Ju"></a>有境。<a id="a-Jv"></a>释曰。<a id="a-Jw"></a>若有尘识得生非无尘。<a id="a-Jx"></a>过去未来尘若无。<a id="a-Jy"></a>应有缘无为境识。<a id="a-Jz"></a>是故因此义。<a id="a-K0"></a>识亦不应有。<a id="a-K1"></a>所缘境无故。<a id="a-K2"></a>复次偈曰。<a id="a-K3"></a>果。<a id="a-K4"></a>释曰。<a id="a-K5"></a>过去法若无。<a id="a-K6"></a>善恶二业于未来云何有果。<a id="a-K7"></a>何以故。<a id="a-K8"></a>于果报生时。<a id="a-K9"></a>果报因必不在。<a id="a-KA"></a>是故知过去未来是。<a id="a-KB"></a>有毗婆沙师立如此。<a id="a-KC"></a>若人自说我是萨婆多部同学。<a id="a-KD"></a>此义必应信受。<a id="a-KE"></a>何以故。<a id="a-KF"></a>偈曰。<a id="a-KG"></a>由执说一切。<a id="a-KH"></a>有许。<a id="a-KI"></a>释曰。<a id="a-KJ"></a>若人说一切有。<a id="a-KK"></a>谓过去未来现世。<a id="a-KL"></a>虚空择灭。<a id="a-KM"></a>非择灭。<a id="a-KN"></a>许彼为说一切有部。<a id="a-KO"></a>复有余人说。<a id="a-KP"></a>现世法必有过去业。<a id="a-KQ"></a>若未与果是有。<a id="a-KR"></a>若过去业已与果。<a id="a-KS"></a>及未来无果此皆是无。<a id="a-KT"></a>若如此分别故。<a id="a-KU"></a>说三世有。<a id="a-KV"></a>此人非说一切有部摄。<a id="a-KW"></a>是说分别部所摄。<a id="a-KX"></a>说一切有部中有几种人。<a id="a-KY"></a>偈曰。<a id="a-KZ"></a>彼四种。<a id="a-Ka"></a>彼师有相位。<a id="a-Kb"></a>异异分别名。<a id="a-Kc"></a>释曰。<a id="a-Kd"></a>大德达磨多罗。<a id="a-Ke"></a>分别有异故安立三世。<a id="a-Kf"></a>彼说若法行于世。<a id="a-Kg"></a>唯有有异。<a id="a-Kh"></a>非物类异。<a id="a-Ki"></a>譬如打破金器作别庄严具。<a id="a-Kj"></a>有别形相故有异。<a id="a-Kk"></a>不由物类异故异。<a id="a-Kl"></a>色等同故。<a id="a-Km"></a>复次譬如乳变异成酪。<a id="a-Kn"></a>舍味力熟等不舍。<a id="a-Ko"></a>色法亦如此。<a id="a-Kp"></a>从未来世正行现世。<a id="a-Kq"></a>舍未来有相。<a id="a-Kr"></a>不舍自物类。<a id="a-Ks"></a>从现世正行过去世。<a id="a-Kt"></a>舍现世有相。<a id="a-Ku"></a>不舍自物类。<a id="a-Kv"></a>大德瞿沙说。<a id="a-Kw"></a>由相别异故立三世。<a id="a-Kx"></a>彼说若法行于世。<a id="a-Ky"></a>若过去与过去相相应。<a id="a-Kz"></a>与未来现世相亦不相离。<a id="a-L0"></a>若未来与未来相相应。<a id="a-L1"></a>与过去现世相亦不相离。<a id="a-L2"></a>若现世与现世相相应。<a id="a-L3"></a>与过去未来相亦不相离。<a id="a-L4"></a>譬如有人爱着一妇。<a id="a-L5"></a>于余亦不离欲。<a id="a-L6"></a>诸法亦尔。<a id="a-L7"></a>大德婆须蜜多罗说。<a id="a-L8"></a>由位别异故立三世。<a id="a-L9"></a>彼说若法行于世。<a id="a-LA"></a>至位位说为异异。<a id="a-LB"></a>由位异故异。<a id="a-LC"></a>不由物异故异。<a id="a-LD"></a>譬如一画。<a id="a-LE"></a>安置一处说为一。<a id="a-LF"></a>若安置十印位说为十。<a id="a-LG"></a>若安置百印位说为百。<a id="a-LH"></a>若安置千印位说为千。<a id="a-LI"></a>法于三世亦尔。<a id="a-LJ"></a>大德佛陀提婆说。<a id="a-LK"></a>由异异故立三世。<a id="a-LL"></a>彼说若法行于世。<a id="a-LM"></a>观前观后。<a id="a-LN"></a>说异异。<a id="a-LO"></a>譬如一女或说为子或说为母。<a id="a-LP"></a>法于三世亦尔。<a id="a-LQ"></a>是萨婆多部师中。<a id="a-LR"></a>第一由说变异立世故。<a id="a-LS"></a>引置僧佉义中。<a id="a-LT"></a>于第二。<a id="a-LU"></a>三世义相杂。<a id="a-LV"></a>一切世与一切相相应故。<a id="a-LW"></a>彼立人为譬。<a id="a-LX"></a>谓此人于一妇起欲心。<a id="a-LY"></a>于余妇唯有至得。<a id="a-LZ"></a>此中何义为同。<a id="a-La"></a>于第四。<a id="a-Lb"></a>一世中三世俱至。<a id="a-Lc"></a>于过去世有前后刹那。<a id="a-Ld"></a>名过去未来。<a id="a-Le"></a>中刹那名现世。<a id="a-Lf"></a>余世亦尔。<a id="a-Lg"></a>是故于四师中。<a id="a-Lh"></a>偈曰。<a id="a-Li"></a>第三可。<a id="a-Lj"></a>释曰。<a id="a-Lk"></a>若师以位异立世。<a id="a-Ll"></a>于此人。<a id="a-Lm"></a>偈曰。<a id="a-Ln"></a>诸世。<a id="a-Lo"></a>由功能立故。<a id="a-Lp"></a>释曰。<a id="a-Lq"></a>若是时诸法未作功能说为未来。<a id="a-Lr"></a>是时正作功能说为现在。<a id="a-Ls"></a>是时作功能已谢说为过去。<a id="a-Lt"></a>此师于功能执胜于法体与彼同。<a id="a-Lu"></a>彼执不过此义。<a id="a-Lv"></a>此义汝今应说。<a id="a-Lw"></a>若法已过去。<a id="a-Lx"></a>由物类实有。<a id="a-Ly"></a>未来亦尔。<a id="a-Lz"></a>云何说名过去未来。<a id="a-M0"></a>为前不已说耶。<a id="a-M1"></a>谓诸世由功能所安立。<a id="a-M2"></a>若尔正现世非等分眼根。<a id="a-M3"></a>有何功能感果与果。<a id="a-M4"></a>复次是未来同类等因。<a id="a-M5"></a>由正感果故。<a id="a-M6"></a>已立有功能。<a id="a-M7"></a>或立半功能。<a id="a-M8"></a>是故立世相相杂。<a id="a-M9"></a>复次此义应说。<a id="a-MA"></a>谓此法由自体恒有。<a id="a-MB"></a>应恒作功能。<a id="a-MC"></a>偈曰。<a id="a-MD"></a>何碍。<a id="a-ME"></a>释曰。<a id="a-MF"></a>何法为碍。<a id="a-MG"></a>由此碍故。<a id="a-MH"></a>是法有时作功能。<a id="a-MI"></a>有时不作。<a id="a-MJ"></a>偈曰。<a id="a-MK"></a>缘不具。<a id="a-ML"></a>非常。<a id="a-MM"></a>释曰。<a id="a-MN"></a>若汝言因缘不具故。<a id="a-MO"></a>是义不然。<a id="a-MP"></a>由汝执彼体恒有故。<a id="a-MQ"></a>复次偈曰。<a id="a-MR"></a>此云何。<a id="a-MS"></a>释曰。<a id="a-MT"></a>由功能为因故。<a id="a-MU"></a>说此法过去未来现世。<a id="a-MV"></a>此功能于汝云何。<a id="a-MW"></a>为更别有功能为无。<a id="a-MX"></a>偈曰。<a id="a-MY"></a>坏悉檀理故。<a id="a-MZ"></a>释曰。<a id="a-Ma"></a>若汝言。<a id="a-Mb"></a>此功能非过去未来现世而有。<a id="a-Mc"></a>若尔此功能。<a id="a-Md"></a>由非有为故义至恒有。<a id="a-Me"></a>是故不应说此言。<a id="a-Mf"></a>谓是时诸法未作功能说为未来。<a id="a-Mg"></a>是时正作功能说为现世。<a id="a-Mh"></a>是时作功能已谢说为过去。<a id="a-Mi"></a>偈曰。<a id="a-Mj"></a>非能不异故。<a id="a-Mk"></a>释曰。<a id="a-Ml"></a>无如此失。<a id="a-Mm"></a>若功能与法异可有此失。<a id="a-Mn"></a>由功能与法不异故无此失。<a id="a-Mo"></a>若尔终不免本失。<a id="a-Mp"></a>谓偈曰。<a id="a-Mq"></a>世义则不成。<a id="a-Mr"></a>释曰。<a id="a-Ms"></a>若汝言。<a id="a-Mt"></a>法即是功能。<a id="a-Mu"></a>此法由体恒有。<a id="a-Mv"></a>云何有时说为过去。<a id="a-Mw"></a>有时说为未来。<a id="a-Mx"></a>是故安立三世不成。<a id="a-My"></a>此中何世义不成。<a id="a-Mz"></a>若法未生。<a id="a-N0"></a>是名未来世。<a id="a-N1"></a>若法已生未灭。<a id="a-N2"></a>是名现在世。<a id="a-N3"></a>若法已谢灭。<a id="a-N4"></a>是名过去世此中是义汝必应说。<a id="a-N5"></a>若如现世法是实有物。<a id="a-N6"></a>过去未来亦尔者。<a id="a-N7"></a>偈曰。<a id="a-N8"></a>未生灭云何。<a id="a-N9"></a>释曰。<a id="a-NA"></a>若法由自体实有。<a id="a-NB"></a>此言云何成。<a id="a-NC"></a>谓此法未生。<a id="a-ND"></a>此法已灭。<a id="a-NE"></a>于前世何法先不有。<a id="a-NF"></a>由此故说此法未生。<a id="a-NG"></a>复由何法后不有。<a id="a-NH"></a>由此故说此法已灭。<a id="a-NI"></a>是故三世义一切种皆不成就。<a id="a-NJ"></a>若不信受此义。<a id="a-NK"></a>谓未有有已有方无。<a id="a-NL"></a>是汝所言。<a id="a-NM"></a>由行相相应故。<a id="a-NN"></a>是法不应成常住。<a id="a-NO"></a>此言一向但有言与生灭不相应故。<a id="a-NP"></a>此法恒有而非常住。<a id="a-NQ"></a>此言及理所未曾有。<a id="a-NR"></a>此中说偈。</p>
  <p id="aNS">法体性恒有　　而不许法常</p>
  <p id="aNT">有法不异性　　是真自在事</p>
  <p id="aNU">是汝等所说。<a id="a-NV"></a>由佛说故。<a id="a-NW"></a>故三世是有。<a id="a-NX"></a>我等亦说过去未来有。<a id="a-NY"></a>过去者。<a id="a-NZ"></a>若法昔曾有。<a id="a-Na"></a>未来者若有因法当有。<a id="a-Nb"></a>若如此立义可得说有。<a id="a-Nc"></a>不由实有故说。<a id="a-Nd"></a>何人说如此如现世有。<a id="a-Ne"></a>过去未来亦尔若异此云何有。<a id="a-Nf"></a>偈曰。<a id="a-Ng"></a>由去来体故。<a id="a-Nh"></a>释曰由过去未来体故有此言。<a id="a-Ni"></a>今复来。<a id="a-Nj"></a>云何说名过去未来。<a id="a-Nk"></a>是故先曾有因。<a id="a-Nl"></a>当应有果。<a id="a-Nm"></a>为令他解。<a id="a-Nn"></a>欲除彼拨因果邪见故。<a id="a-No"></a>佛世尊说。<a id="a-Np"></a>有过去有未来。<a id="a-Nq"></a>如说有灯先无有灯后无。<a id="a-Nr"></a>于世间中有如此言。<a id="a-Ns"></a>复有世言。<a id="a-Nt"></a>如说有灯已灭非我所灭。<a id="a-Nu"></a>说过去未来有言亦如此。<a id="a-Nv"></a>若不尔。<a id="a-Nw"></a>过去未来义则不得成。<a id="a-Nx"></a>是汝所言。<a id="a-Ny"></a>佛世尊为杖胜外道说。<a id="a-Nz"></a>若业已谢灭尽过坏。<a id="a-O0"></a>此业亦有。<a id="a-O1"></a>为彼不许此业先时已有故。<a id="a-O2"></a>说是有为已许。<a id="a-O3"></a>若尔佛何故为彼更说有。<a id="a-O4"></a>此中佛世尊依自相续。<a id="a-O5"></a>有宿业功能。<a id="a-O6"></a>能与今后二世果报故说此言。<a id="a-O7"></a>若不尔此业由自体性有。<a id="a-O8"></a>则不成过去。<a id="a-O9"></a>此义汝必应然。<a id="a-OA"></a>由佛世尊于真实空经中说。<a id="a-OB"></a>眼根若生无所从来。<a id="a-OC"></a>若灭无所增集。<a id="a-OD"></a>比丘如此眼根先未有有。<a id="a-OE"></a>有已后无。<a id="a-OF"></a>若未来眼根是有则无此说。<a id="a-OG"></a>谓未有有等。<a id="a-OH"></a>若汝执此言。<a id="a-OI"></a>谓于现世中未有有。<a id="a-OJ"></a>是义不然。<a id="a-OK"></a>何以故。<a id="a-OL"></a>世与法义不异故。<a id="a-OM"></a>若汝执于自体未有有此义自成。<a id="a-ON"></a>谓未来眼根无是汝所说。<a id="a-OO"></a>由缘二识生故。<a id="a-OP"></a>此言今应思。<a id="a-OQ"></a>依意根缘法尘。<a id="a-OR"></a>是所生意识。<a id="a-OS"></a>为如意根于此识作生缘法尘亦尔。<a id="a-OT"></a>为但作所缘境。<a id="a-OU"></a>若诸法为识作生缘。<a id="a-OV"></a>是未来法当来千劫应有。<a id="a-OW"></a>或不有彼法。<a id="a-OX"></a>云何能生今识。<a id="a-OY"></a>复次涅槃能违一切生。<a id="a-OZ"></a>云何可立为意识生缘。<a id="a-Oa"></a>若执诸法但是所缘境。<a id="a-Ob"></a>我等亦说。<a id="a-Oc"></a>未来诸法唯是所缘境。<a id="a-Od"></a>若无云何作境界。<a id="a-Oe"></a>此中我说。<a id="a-Of"></a>如成境界如此有云何成境界。<a id="a-Og"></a>已有当有。<a id="a-Oh"></a>何以故。<a id="a-Oi"></a>无有人忆念过去色受等观此为有。<a id="a-Oj"></a>何为已有。<a id="a-Ok"></a>如人正受现世色。<a id="a-Ol"></a>若过去忆念亦如此。<a id="a-Om"></a>如彼于现世应有。<a id="a-On"></a>诸佛如来见彼亦尔。<a id="a-Oo"></a>若彼法如今有。<a id="a-Op"></a>应成现世。<a id="a-Oq"></a>若不如今有。<a id="a-Or"></a>是故有缘无法为境识。<a id="a-Os"></a>此义应成。<a id="a-Ot"></a>若汝执此法已散是义不然。<a id="a-Ou"></a>何以故。<a id="a-Ov"></a>已散不可知故。<a id="a-Ow"></a>若汝执彼色由邻虚分散。<a id="a-Ox"></a>若尔邻虚应成常住。<a id="a-Oy"></a>唯有邻虚和合及分散。<a id="a-Oz"></a>无有一物能生能灭。<a id="a-P0"></a>汝今便信受裸形外道执而弃舍佛经。<a id="a-P1"></a>经言。<a id="a-P2"></a>是眼根若生无所从来。<a id="a-P3"></a>广说如经。<a id="a-P4"></a>受等非邻虚聚成。<a id="a-P5"></a>云何分散。<a id="a-P6"></a>是彼如正生所受如此忆念。<a id="a-P7"></a>若彼如昔今有。<a id="a-P8"></a>义至应成常住。<a id="a-P9"></a>若不有缘无法为境。<a id="a-PA"></a>此义自成。<a id="a-PB"></a>若无所有亦是识境界。<a id="a-PC"></a>应立为第十三入以摄此境。<a id="a-PD"></a>若无第十三入。<a id="a-PE"></a>此识以何入为境。<a id="a-PF"></a>如此名即是境界。<a id="a-PG"></a>若尔此智应缘名于名作无解若人缘声先无为境。<a id="a-PH"></a>于此人以何法为境。<a id="a-PI"></a>声为境。<a id="a-PJ"></a>若尔若人未得无声。<a id="a-PK"></a>此人必应作声。<a id="a-PL"></a>若汝言此境在未来位。<a id="a-PM"></a>是义不然。<a id="a-PN"></a>何以故。<a id="a-PO"></a>此是有于中云何作无解。<a id="a-PP"></a>若汝执未来无现世。<a id="a-PQ"></a>是义不然。<a id="a-PR"></a>何以故。<a id="a-PS"></a>此境一故。<a id="a-PT"></a>复次是未来境差别。<a id="a-PU"></a>未有有则成。<a id="a-PV"></a>是故识境界成有二种。<a id="a-PW"></a>谓有及无。<a id="a-PX"></a>若尔菩萨所说经云何。<a id="a-PY"></a>言若法于世间无。<a id="a-PZ"></a>我应知我应见无有是处。<a id="a-Pa"></a>此证不然。<a id="a-Pb"></a>非经意故。<a id="a-Pc"></a>经说诸外道起增上慢。<a id="a-Pd"></a>定相实未有。<a id="a-Pe"></a>彼见已有我今不尔。<a id="a-Pf"></a>若定相实有我则见有。<a id="a-Pg"></a>此是经意。<a id="a-Ph"></a>若不尔。<a id="a-Pi"></a>一切智以实有法为境故。<a id="a-Pj"></a>疑及简择云何成。<a id="a-Pk"></a>复有何差别。<a id="a-Pl"></a>复次此义由此证。<a id="a-Pm"></a>必定应尔。<a id="a-Pn"></a>于余经中佛世尊说。<a id="a-Po"></a>善来比丘。<a id="a-Pp"></a>为我弟子。<a id="a-Pq"></a>若我朝教汝暮至证胜得。<a id="a-Pr"></a>若暮教汝朝至证胜得。<a id="a-Ps"></a>若有汝应知有。<a id="a-Pt"></a>若无汝应知无。<a id="a-Pu"></a>若有上汝应知有上。<a id="a-Pv"></a>若无上汝应知无上。<a id="a-Pw"></a>是故此言非证。<a id="a-Px"></a>谓由识必有境故。<a id="a-Py"></a>是汝所言。<a id="a-Pz"></a>由业有果报故。<a id="a-Q0"></a>过去世不无者。<a id="a-Q1"></a>此中今共论之。<a id="a-Q2"></a>何以故。<a id="a-Q3"></a>诸经部师不说。<a id="a-Q4"></a>从过去业果报得生。<a id="a-Q5"></a>此云何从昔相续转异胜类生。<a id="a-Q6"></a>此义于破说我品中当显示。<a id="a-Q7"></a>若人执过去未来实有物。<a id="a-Q8"></a>于此人果报恒有。<a id="a-Q9"></a>于此果报业有何能。<a id="a-QA"></a>若汝说于生有能。<a id="a-QB"></a>若尔生者以未有有义。<a id="a-QC"></a>是故本无今有。<a id="a-QD"></a>此义自成。<a id="a-QE"></a>若如汝所执一切皆有。<a id="a-QF"></a>今于何法何处。<a id="a-QG"></a>应有功能。<a id="a-QH"></a>若执如此婆沙干若义则被随顺。<a id="a-QI"></a>彼言若有必有。<a id="a-QJ"></a>若无必无。<a id="a-QK"></a>若无不生。<a id="a-QL"></a>若有不灭。<a id="a-QM"></a>令成现世因有功能。<a id="a-QN"></a>令成现世是何法引至于余处。<a id="a-QO"></a>若尔此法应成常住。<a id="a-QP"></a>若无色于中云何是因引功能。<a id="a-QQ"></a>未有有此义自成。<a id="a-QR"></a>若汝执自性差别是因功能。<a id="a-QS"></a>未有有此义亦自然成。<a id="a-QT"></a>是故于说一切有部法中。<a id="a-QU"></a>此义不如道理。<a id="a-QV"></a>谓一切过去未来有。<a id="a-QW"></a>若如经中说。<a id="a-QX"></a>一切有义。<a id="a-QY"></a>若执如此此执最胜。<a id="a-QZ"></a>云何经中说一切有。<a id="a-Qa"></a>如经言。<a id="a-Qb"></a>婆罗门若说一切有唯十二入。<a id="a-Qc"></a>或唯三世。<a id="a-Qd"></a>若如道理应有必如此有。<a id="a-Qe"></a>若过去未来无有实物。<a id="a-Qf"></a>云何众生由此于此相应。<a id="a-Qg"></a>从彼生以彼为因惑生故。<a id="a-Qh"></a>缘彼为境惑随眠生故。<a id="a-Qi"></a>故说于此二世类相应是故毗婆沙师说。<a id="a-Qj"></a>实有过去未来世。<a id="a-Qk"></a>若义证比圣言。<a id="a-Ql"></a>可得了达。<a id="a-Qm"></a>自爱人于中必应信受。<a id="a-Qn"></a>若不尔。<a id="a-Qo"></a>自爱人于中应作如此知是法如最甚深。<a id="a-Qp"></a>非必定由自思量之所能解。<a id="a-Qq"></a>是故不应非拨。<a id="a-Qr"></a>有别义是生即是灭。<a id="a-Qs"></a>谓色生色灭。<a id="a-Qt"></a>有别义别生别灭。<a id="a-Qu"></a>谓未来生现世灭。<a id="a-Qv"></a>有别义世生。<a id="a-Qw"></a>正生世所摄故。<a id="a-Qx"></a>从世生。<a id="a-Qy"></a>未来世不同刹那故。<a id="a-Qz"></a>未来世应有未有。<a id="a-R0"></a>从应有至现有。</p>
 </body>
</html>