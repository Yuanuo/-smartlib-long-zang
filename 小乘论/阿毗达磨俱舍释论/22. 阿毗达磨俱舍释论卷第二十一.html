<!doctype html>
<html id="z3IBVzR18x" data-ver="2000">
 <head>
  <meta charset="utf-8">
  <meta author="婆薮盘豆">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">阿毗达磨俱舍释论卷第二十一</h1>
  <h2 id="a2">释分别三摩跋提品第八</h2>
  <p id="a3">由依止智慧一切功德。<a id="a-4"></a>谓智慧种类分别说已。<a id="a-5"></a>别性类功德今当分别说。<a id="a-6"></a>是故最初依定应作分别说。<a id="a-7"></a>由一切功德依止彼故。<a id="a-8"></a>偈曰。<a id="a-9"></a>四定有二种。<a id="a-A"></a>释曰。<a id="a-B"></a>若略说定有二种。<a id="a-C"></a>由生得定修得定差别故。<a id="a-D"></a>复次此定唯有四种。<a id="a-E"></a>谓初定二定三定四定。<a id="a-F"></a>此中受生中定。<a id="a-G"></a>不应更说。<a id="a-H"></a>于分别世间品中。<a id="a-I"></a>偈曰。<a id="a-J"></a>生得定已说。<a id="a-K"></a>释曰。<a id="a-L"></a>云何说。<a id="a-M"></a>各各定三地。<a id="a-N"></a>四定有八地。<a id="a-O"></a>修得定必定应说。<a id="a-P"></a>故说此言。<a id="a-Q"></a>偈曰。<a id="a-R"></a>修定善一类。<a id="a-S"></a>释曰。<a id="a-T"></a>若不分别。<a id="a-U"></a>唯心善一类名定。<a id="a-V"></a>是三摩提性故。<a id="a-W"></a>偈曰。<a id="a-X"></a>共伴类五阴。<a id="a-Y"></a>释曰。<a id="a-Z"></a>若分别诸定。<a id="a-a"></a>共随行相应法。<a id="a-b"></a>应知五阴为性。<a id="a-c"></a>何法名一类。<a id="a-d"></a>谓一境等。<a id="a-e"></a>若尔唯心一境成定。<a id="a-f"></a>非别类心法成定。<a id="a-g"></a>不说诸心是定。<a id="a-h"></a>由彼法诸心成一类故。<a id="a-i"></a>说彼法为定。<a id="a-j"></a>彼法名一类。<a id="a-k"></a>为不如此耶。<a id="a-l"></a>一切心刹那刹那灭故。<a id="a-m"></a>皆是一类。<a id="a-n"></a>若汝言第二心从此境不散故。<a id="a-o"></a>是一类。<a id="a-p"></a>是义不然。<a id="a-q"></a>于相应法中。<a id="a-r"></a>定大地应无用。<a id="a-s"></a>由此是三摩提。<a id="a-t"></a>是故诸心共缘一境。<a id="a-u"></a>汝何故不许此义。<a id="a-v"></a>若言由定大地故诸心成一类。<a id="a-w"></a>应立一切心皆成一类。<a id="a-x"></a>此亦成失。<a id="a-y"></a>是义不然。<a id="a-z"></a>由此定势力弱故。<a id="a-10"></a>经部师说。<a id="a-11"></a>是心同一类故说名定。<a id="a-12"></a>何以故。<a id="a-13"></a>三摩提者。<a id="a-14"></a>谓依心学。<a id="a-15"></a>心清净为胜。<a id="a-16"></a>经中说名四定。<a id="a-17"></a>余师说。<a id="a-18"></a>如此定者。<a id="a-19"></a>名持诃那。<a id="a-1A"></a>持诃那是何义。<a id="a-1B"></a>由此得知得见故。<a id="a-1C"></a>名持诃那。<a id="a-1D"></a>何以故。<a id="a-1E"></a>若心得定。<a id="a-1F"></a>则能如实知见。<a id="a-1G"></a>此名以思量为义。<a id="a-1H"></a>思者即是般若。<a id="a-1I"></a>此悉檀作如此说。<a id="a-1J"></a>若尔一切三摩提。<a id="a-1K"></a>皆应名持诃那。<a id="a-1L"></a>由一类能令如实知见故。<a id="a-1M"></a>是义不然。<a id="a-1N"></a>于胜类中立彼名故。<a id="a-1O"></a>譬如作光名曰。<a id="a-1P"></a>于中与何胜法类相应。<a id="a-1Q"></a>若定与分相应此定则与胜类相应。<a id="a-1R"></a>何以故。<a id="a-1S"></a>此共奢摩他毗钵舍那。<a id="a-1T"></a>双生起故。<a id="a-1U"></a>故说为现法安乐住。<a id="a-1V"></a>及迟速乐行。<a id="a-1W"></a>由彼最明了思量故。<a id="a-1X"></a>故彼是胜类。<a id="a-1Y"></a>若善一类。<a id="a-1Z"></a>名持诃那。<a id="a-1a"></a>有染污云何名持诃那。<a id="a-1b"></a>由邪思惟故。<a id="a-1c"></a>若尔则有大过之失。<a id="a-1d"></a>是义不然。<a id="a-1e"></a>于相似中。<a id="a-1f"></a>由但立名故。<a id="a-1g"></a>譬如坏种子。<a id="a-1h"></a>故佛世尊。<a id="a-1i"></a>亦说恶法。<a id="a-1j"></a>为持诃那。<a id="a-1k"></a>复次是善一类。<a id="a-1l"></a>有何相名初定。<a id="a-1m"></a>乃至是善一类。<a id="a-1n"></a>有何相名第四定。<a id="a-1o"></a>偈曰。<a id="a-1p"></a>有观及喜乐。<a id="a-1q"></a>释曰。<a id="a-1r"></a>觉观喜乐相应善一类。<a id="a-1s"></a>说名初定。<a id="a-1t"></a>由说观觉。<a id="a-1u"></a>即被说觉观。<a id="a-1v"></a>如火及烟。<a id="a-1w"></a>相应行故。<a id="a-1x"></a>有不相离相离故。<a id="a-1y"></a>无有观有喜乐与觉相离。<a id="a-1z"></a>所余三定偈曰。<a id="a-20"></a>前前分所离。<a id="a-21"></a>释曰。<a id="a-22"></a>善一类言流。<a id="a-23"></a>觉观所离。<a id="a-24"></a>但有喜乐。<a id="a-25"></a>是第二定觉观喜所离但有乐。<a id="a-26"></a>是第三定。<a id="a-27"></a>觉观喜乐所离但有舍。<a id="a-28"></a>是第四定。<a id="a-29"></a>如说四定。<a id="a-2A"></a>偈曰。<a id="a-2B"></a>无色尔。<a id="a-2C"></a>释曰。<a id="a-2D"></a>无色有几种。<a id="a-2E"></a>义与定同。<a id="a-2F"></a>彼亦有二种。<a id="a-2G"></a>由修得生得故。<a id="a-2H"></a>亦有四种。<a id="a-2I"></a>由减损想故。<a id="a-2J"></a>是彼生得。<a id="a-2K"></a>于前已说。<a id="a-2L"></a>谓无色界无处。<a id="a-2M"></a>由生有四种聚同分及命。<a id="a-2N"></a>依此心相续。<a id="a-2O"></a>修得无色定。<a id="a-2P"></a>若不分别。<a id="a-2Q"></a>但以善一类为性。<a id="a-2R"></a>由此义无色定与四定同。<a id="a-2S"></a>偈曰。<a id="a-2T"></a>四阴。<a id="a-2U"></a>释曰。<a id="a-2V"></a>若分别诸定。<a id="a-2W"></a>共随行相应法。<a id="a-2X"></a>应知四阴为性。<a id="a-2Y"></a>无随行色故。<a id="a-2Z"></a>偈曰。<a id="a-2a"></a>寂离下地生。<a id="a-2b"></a>释曰。<a id="a-2c"></a>空遍入从寂离第四定生。<a id="a-2d"></a>识遍入从寂离空遍入生。<a id="a-2e"></a>无所有遍入。<a id="a-2f"></a>从寂离识遍入生。<a id="a-2g"></a>非想非非想遍入。<a id="a-2h"></a>从寂离无所有遍入生。<a id="a-2i"></a>无色定由此故成四。<a id="a-2j"></a>何法名寂离。<a id="a-2k"></a>由此道彼解脱他地故。<a id="a-2l"></a>说此道名寂离。<a id="a-2m"></a>彼定至得离欲故。<a id="a-2n"></a>是四无色定。<a id="a-2o"></a>偈曰。<a id="a-2p"></a>制伏色想名。<a id="a-2q"></a>共三种近分。<a id="a-2r"></a>释曰。<a id="a-2s"></a>空遍入近分定。<a id="a-2t"></a>缘第四定为境界故。<a id="a-2u"></a>未得制伏色想名。<a id="a-2v"></a>何以故。<a id="a-2w"></a>于中制伏色想未竟故。<a id="a-2x"></a>未得灭离。<a id="a-2y"></a>是前所说。<a id="a-2z"></a>无色界但有四阴。<a id="a-30"></a>此言不成就。<a id="a-31"></a>谓于无色界无色。<a id="a-32"></a>若无色界有色。<a id="a-33"></a>云何说为无色界。<a id="a-34"></a>由色细故。<a id="a-35"></a>譬如阿宾伽罗。<a id="a-36"></a>执彼所有色。<a id="a-37"></a>其相云何。<a id="a-38"></a>若唯有身口护色。<a id="a-39"></a>身口既无。<a id="a-3A"></a>云何得有身口护色若无四大。<a id="a-3B"></a>说有四大所造色。<a id="a-3C"></a>无如此义。<a id="a-3D"></a>若汝言如无流护。<a id="a-3E"></a>是义不然。<a id="a-3F"></a>由有流四大有故。<a id="a-3G"></a>于说彼三摩跋提。<a id="a-3H"></a>中乃至有拨言。<a id="a-3I"></a>谓无色等想。<a id="a-3J"></a>若彼有身必定有色根。<a id="a-3K"></a>云何许彼有细色。<a id="a-3L"></a>若汝执由身量极细故说无色。<a id="a-3M"></a>于不可见色水虫。<a id="a-3N"></a>应成无色。<a id="a-3O"></a>若汝执彼色极净故说无色。<a id="a-3P"></a>于中阴及色界。<a id="a-3Q"></a>亦应立为无色。<a id="a-3R"></a>若汝执由无胜。<a id="a-3S"></a>彼净色故说无色。<a id="a-3T"></a>则但有顶成无色。<a id="a-3U"></a>所余应非。<a id="a-3V"></a>何以故。<a id="a-3W"></a>如修三摩跋提。<a id="a-3X"></a>三摩跋提生差别亦尔。<a id="a-3Y"></a>彼定生色。<a id="a-3Z"></a>由非下地根所取故。<a id="a-3a"></a>于彼有何差别。<a id="a-3b"></a>若汝言二界名随义立。<a id="a-3c"></a>第三界名非随义立。<a id="a-3d"></a>此中以何道理为证。<a id="a-3e"></a>由说寿命暖触相应故。<a id="a-3f"></a>如二芦束互相依持。<a id="a-3g"></a>名色及识。<a id="a-3h"></a>由说互相依故。<a id="a-3i"></a>于十二缘生中。<a id="a-3j"></a>说依识名色生。<a id="a-3k"></a>依名色识生。<a id="a-3l"></a>复有别证。<a id="a-3m"></a>离色乃至离行。<a id="a-3n"></a>由拨识去来故。<a id="a-3o"></a>是故于无色界。<a id="a-3p"></a>有色义成。<a id="a-3q"></a>是义不然。<a id="a-3r"></a>应更思量故。<a id="a-3s"></a>此义必定应共思量。<a id="a-3t"></a>谓说寿命暖触相应义。<a id="a-3u"></a>此言为依欲界寿命说。<a id="a-3v"></a>为依一切寿命说。<a id="a-3w"></a>名色及识互相依言。<a id="a-3x"></a>为依欲界色界识说。<a id="a-3y"></a>为依一切识说。<a id="a-3z"></a>说名色依识生言。<a id="a-40"></a>说识依名色生言。<a id="a-41"></a>此中为一切识以名色为依。<a id="a-42"></a>一切名色以识为依。<a id="a-43"></a>为不皆尔。<a id="a-44"></a>此中说离色等。<a id="a-45"></a>拨识去来言。<a id="a-46"></a>为离一切色等。<a id="a-47"></a>拨识去来义。<a id="a-48"></a>为随离一。<a id="a-49"></a>若汝言。<a id="a-4A"></a>由佛不分别故。<a id="a-4B"></a>不可自分别思量。<a id="a-4C"></a>是义不然。<a id="a-4D"></a>有大过之失故。<a id="a-4E"></a>是外暖触不应成与寿命相离。<a id="a-4F"></a>复次外色应依止名。<a id="a-4G"></a>由不分别说故。<a id="a-4H"></a>由佛说四识住及四食。<a id="a-4I"></a>于色无色界应有段食及色识住。<a id="a-4J"></a>若汝言。<a id="a-4K"></a>说过用段食诸天。<a id="a-4L"></a>及说喜食诸天。<a id="a-4M"></a>由此言故。<a id="a-4N"></a>无大过之失。<a id="a-4O"></a>于无色亦应尔。<a id="a-4P"></a>不应立有色。<a id="a-4Q"></a>由佛说无色是一切色出离故。<a id="a-4R"></a>如经言。<a id="a-4S"></a>是寂静解脱。<a id="a-4T"></a>过一切色是无色。<a id="a-4U"></a>复有说有众生无色。<a id="a-4V"></a>复有说由过一切色想及有碍想故。<a id="a-4W"></a>知无色界中无色。<a id="a-4X"></a>何以故。<a id="a-4Y"></a>若彼实有色。<a id="a-4Z"></a>彼必定应生想分别自色。<a id="a-4a"></a>若汝执。<a id="a-4b"></a>观下地粗色故说无色。<a id="a-4c"></a>是义不然。<a id="a-4d"></a>何以故。<a id="a-4e"></a>于段食中。<a id="a-4f"></a>此义应同。<a id="a-4g"></a>四定出离下地故。<a id="a-4h"></a>于中应立无色。<a id="a-4i"></a>云何不说彼是受等出离。<a id="a-4j"></a>由是下地受等出离故。<a id="a-4k"></a>彼已过一切种色类。<a id="a-4l"></a>不过一切种受等类。<a id="a-4m"></a>是故说彼但是色出离非受等。<a id="a-4n"></a>由有不说出离有者。<a id="a-4o"></a>由有不得出离有故。<a id="a-4p"></a>不能出离一切有。<a id="a-4q"></a>及永出离有故。<a id="a-4r"></a>复次佛世尊。<a id="a-4s"></a>于色定中。<a id="a-4t"></a>说言于色定中。<a id="a-4u"></a>若有色类乃至识类。<a id="a-4v"></a>于无色定中。<a id="a-4w"></a>说言于无色定中。<a id="a-4x"></a>若有受类乃至识类。<a id="a-4y"></a>于无色界。<a id="a-4z"></a>若有色类。<a id="a-50"></a>云何不说若有色类言耶。<a id="a-51"></a>是故偈曰。<a id="a-52"></a>无色定无色。<a id="a-53"></a>释曰。<a id="a-54"></a>由此二证应知。<a id="a-55"></a>于无色界必定无色。<a id="a-56"></a>说有色者。<a id="a-57"></a>此是邪言。<a id="a-58"></a>与理相违故。<a id="a-59"></a>若尔于彼中无量劫色相续已断绝。<a id="a-5A"></a>后从彼退时。<a id="a-5B"></a>色云何更生。<a id="a-5C"></a>偈曰。<a id="a-5D"></a>更生色从心。<a id="a-5E"></a>释曰。<a id="a-5F"></a>色从心更生。<a id="a-5G"></a>昔时色报因所熏习故。<a id="a-5H"></a>此心有功能生于今色。<a id="a-5I"></a>若不依止色。<a id="a-5J"></a>心云何得生起。<a id="a-5K"></a>云何不得生起。<a id="a-5L"></a>此中非所曾见故。<a id="a-5M"></a>若尔离段食。<a id="a-5N"></a>于色界中不应得生起。<a id="a-5O"></a>何以故。<a id="a-5P"></a>此中非所曾见故。<a id="a-5Q"></a>于前已说。<a id="a-5R"></a>此依止能令彼心相续生起。<a id="a-5S"></a>说此义已。<a id="a-5T"></a>复次此义今当说。<a id="a-5U"></a>为空无边入等必定以空等为境界故。<a id="a-5V"></a>说彼以此名。<a id="a-5W"></a>为不尔非。<a id="a-5X"></a>此云何前三者。<a id="a-5Y"></a>偈曰。<a id="a-5Z"></a>空无边及识。<a id="a-5a"></a>无边无所有。<a id="a-5b"></a>由加行立名。<a id="a-5c"></a>释曰。<a id="a-5d"></a>空无边识无边无所有。<a id="a-5e"></a>彼作如此思惟。<a id="a-5f"></a>得修观行。<a id="a-5g"></a>因此加行。<a id="a-5h"></a>是故彼如次第得此三名。<a id="a-5i"></a>偈曰。<a id="a-5j"></a>昧故非想非。<a id="a-5k"></a>释曰。<a id="a-5l"></a>由想软昧故。<a id="a-5m"></a>说名非想非非想。<a id="a-5n"></a>何以故。<a id="a-5o"></a>彼想不明了。<a id="a-5p"></a>非全无想。<a id="a-5q"></a>若彼于中修如此观行。<a id="a-5r"></a>想即是病。<a id="a-5s"></a>想即是痈。<a id="a-5t"></a>想即是刺。<a id="a-5u"></a>无想即是痴闇。<a id="a-5v"></a>是寂静。<a id="a-5w"></a>是美妙。<a id="a-5x"></a>谓非想非非想入。<a id="a-5y"></a>虽然不由此加行立名。<a id="a-5z"></a>云何彼执如此观行。<a id="a-60"></a>决定应。<a id="a-61"></a>释曰。<a id="a-62"></a>相微细故。<a id="a-63"></a>此义于前已说。<a id="a-64"></a>偈曰。<a id="a-65"></a>如此根本定。<a id="a-66"></a>八物释曰。<a id="a-67"></a>根本定若约实法。<a id="a-68"></a>唯有八物。<a id="a-69"></a>谓四色定四无色定。<a id="a-6A"></a>此中偈曰。<a id="a-6B"></a>有三种。<a id="a-6C"></a>七。<a id="a-6D"></a>释曰。<a id="a-6E"></a>除有顶所余七定。<a id="a-6F"></a>各有三种。<a id="a-6G"></a>何者为三。<a id="a-6H"></a>偈曰。<a id="a-6I"></a>有啖清净。<a id="a-6J"></a>无流。<a id="a-6K"></a>释曰。<a id="a-6L"></a>此七定有与啖味相应。<a id="a-6M"></a>有清净有无流。<a id="a-6N"></a>偈曰。<a id="a-6O"></a>第八二。<a id="a-6P"></a>释曰。<a id="a-6Q"></a>第八是有顶。<a id="a-6R"></a>此定有二种。<a id="a-6S"></a>有与啖味相应。<a id="a-6T"></a>有清净无无流。<a id="a-6U"></a>复次此中偈曰。<a id="a-6V"></a>啖味相应定。<a id="a-6W"></a>有爱。<a id="a-6X"></a>释曰。<a id="a-6Y"></a>啖味谓贪爱味。<a id="a-6Z"></a>是定所有功德。<a id="a-6a"></a>缘此起爱欲心。<a id="a-6b"></a>爱欲即是能啖故。<a id="a-6c"></a>说贪爱所染污定。<a id="a-6d"></a>名与啖味相应。<a id="a-6e"></a>偈曰。<a id="a-6f"></a>世间净。<a id="a-6g"></a>清净。<a id="a-6h"></a>释曰。<a id="a-6i"></a>世间定法若善为性。<a id="a-6j"></a>说名清净。<a id="a-6k"></a>与无贪等白净法相应故。<a id="a-6l"></a>复次此中何定是啖味相应所啖。<a id="a-6m"></a>偈曰。<a id="a-6n"></a>是堪啖。<a id="a-6o"></a>释曰。<a id="a-6p"></a>是所堪啖即是清净三摩跋提法。<a id="a-6q"></a>此法是彼所啖。<a id="a-6r"></a>必从一刹那等已灭。<a id="a-6s"></a>若是所啖则已出。<a id="a-6t"></a>彼能啖即是所修观偈曰。<a id="a-6u"></a>出世定无流。<a id="a-6v"></a>释曰。<a id="a-6w"></a>出世三摩跋提法。<a id="a-6x"></a>是名无流。<a id="a-6y"></a>此三摩跋提法中。<a id="a-6z"></a>唯四持诃那有分。<a id="a-70"></a>四无色定无分。<a id="a-71"></a>此中偈曰。<a id="a-72"></a>于初有五分。<a id="a-73"></a>释曰。<a id="a-74"></a>初持诃那中有五分。<a id="a-75"></a>五者偈曰。<a id="a-76"></a>觉观喜乐住。<a id="a-77"></a>释曰。<a id="a-78"></a>觉观喜乐善一类。<a id="a-79"></a>此五于定能引治安。<a id="a-7A"></a>依体故说为五分。<a id="a-7B"></a>此五分中第五彼说亦定亦分。<a id="a-7C"></a>所余但分非定。<a id="a-7D"></a>若实说如四分军。<a id="a-7E"></a>五分持诃那亦尔。<a id="a-7F"></a>偈曰。<a id="a-7G"></a>熹等及内净。<a id="a-7H"></a>于第二四分。<a id="a-7I"></a>释曰。<a id="a-7J"></a>于第二持诃那有四分。<a id="a-7K"></a>一内澄净。<a id="a-7L"></a>二熹。<a id="a-7M"></a>三乐。<a id="a-7N"></a>四善一类。<a id="a-7O"></a>此四应知如前。<a id="a-7P"></a>偈曰。<a id="a-7Q"></a>第三有五分。<a id="a-7R"></a>舍念慧乐住。<a id="a-7S"></a>释曰。<a id="a-7T"></a>于第三持诃那有五分。<a id="a-7U"></a>一舍二念三慧四乐五住住即是善一类。<a id="a-7V"></a>何以故。<a id="a-7W"></a>住是三摩提别名故。<a id="a-7X"></a>如经言。<a id="a-7Y"></a>何者为三摩提。<a id="a-7Z"></a>是心住于正境于正位由此经故。<a id="a-7a"></a>知住是三摩提别名。<a id="a-7b"></a>偈曰。<a id="a-7c"></a>最后有四分。<a id="a-7d"></a>中受舍念住。<a id="a-7e"></a>释曰。<a id="a-7f"></a>第四持诃那是最后。<a id="a-7g"></a>于中有四分。<a id="a-7h"></a>谓非苦非乐受。<a id="a-7i"></a>舍清净念清净善一类。<a id="a-7j"></a>若依如此文。<a id="a-7k"></a>定分有十八。<a id="a-7l"></a>初定三定各有五分。<a id="a-7m"></a>二定四定各有四分故。<a id="a-7n"></a>如此数由名立。<a id="a-7o"></a>若由实物。<a id="a-7p"></a>偈曰。<a id="a-7q"></a>实物有十一。<a id="a-7r"></a>释曰。<a id="a-7s"></a>初定分有五。<a id="a-7t"></a>于第二内澄净增。<a id="a-7u"></a>于第三舍念慧乐增。<a id="a-7v"></a>于第四非苦非乐受增。<a id="a-7w"></a>由此义故有十一。<a id="a-7x"></a>是故说。<a id="a-7y"></a>若分在于初定。<a id="a-7z"></a>于第二为是分不。<a id="a-80"></a>有四句。<a id="a-81"></a>第一句是觉观。<a id="a-82"></a>第二句是内澄净。<a id="a-83"></a>第三句是喜乐善一类。<a id="a-84"></a>第四句除前所说是余法。<a id="a-85"></a>如此一切定分。<a id="a-86"></a>皆应以四句更互相摄。<a id="a-87"></a>云何于第三定中。<a id="a-88"></a>说乐为别物。<a id="a-89"></a>由此乐于第三定成受乐。<a id="a-8A"></a>于前二定中。<a id="a-8B"></a>偈曰。<a id="a-8C"></a>轻安乐前二。<a id="a-8D"></a>释曰。<a id="a-8E"></a>于第一第二定。<a id="a-8F"></a>是轻安说名乐。<a id="a-8G"></a>于前二轻安乐。<a id="a-8H"></a>于第三是受乐。<a id="a-8I"></a>此义云何成。<a id="a-8J"></a>前二持诃那。<a id="a-8K"></a>与乐根不相应故。<a id="a-8L"></a>何以故。<a id="a-8M"></a>于前二定中所说乐。<a id="a-8N"></a>不应成身乐。<a id="a-8O"></a>入观人五识不有故。<a id="a-8P"></a>不可立为心乐。<a id="a-8Q"></a>已说为喜故。<a id="a-8R"></a>喜者谓心踊跃。<a id="a-8S"></a>喜乐二种。<a id="a-8T"></a>一时俱生。<a id="a-8U"></a>无如此义。<a id="a-8V"></a>喜乐或于定中递互生起。<a id="a-8W"></a>此不可执。<a id="a-8X"></a>由说定有五分故。<a id="a-8Y"></a>有余师说。<a id="a-8Z"></a>于前三定中。<a id="a-8a"></a>心地乐根。<a id="a-8b"></a>皆悉不有。<a id="a-8c"></a>但安立身乐根。<a id="a-8d"></a>以为彼分。<a id="a-8e"></a>若尔经中云何说。<a id="a-8f"></a>如此经云。<a id="a-8g"></a>何者为乐根。<a id="a-8h"></a>缘能起乐触。<a id="a-8i"></a>身心受乐。<a id="a-8j"></a>所爱胜受类。<a id="a-8k"></a>说此名乐根。<a id="a-8l"></a>此文不知何人所增加。<a id="a-8m"></a>何以故。<a id="a-8n"></a>于一切部中。<a id="a-8o"></a>唯有身乐文故。<a id="a-8p"></a>文言修观人由身正受乐。<a id="a-8q"></a>此义由自名所说故。<a id="a-8r"></a>若汝执由心身受者。<a id="a-8s"></a>若作此说。<a id="a-8t"></a>得何功德。<a id="a-8u"></a>于第四定轻安最极。<a id="a-8v"></a>不说为乐故。<a id="a-8w"></a>若汝言。<a id="a-8x"></a>是轻安随顺乐受故。<a id="a-8y"></a>亦得说名乐。<a id="a-8z"></a>是义不然。<a id="a-90"></a>第三定中何故不说轻安名乐。<a id="a-91"></a>若汝言。<a id="a-92"></a>由为舍所损害故。<a id="a-93"></a>是义不然。<a id="a-94"></a>由舍彼增进故。<a id="a-95"></a>品类胜前二故。<a id="a-96"></a>复次由经轻安与乐有差别如经言。<a id="a-97"></a>是时圣弟子。<a id="a-98"></a>从轻安生喜。<a id="a-99"></a>由身证已生起。<a id="a-9A"></a>此已于其中住。<a id="a-9B"></a>于此经中由别说轻安及乐。<a id="a-9C"></a>是故知轻安非乐。<a id="a-9D"></a>若汝言。<a id="a-9E"></a>正入观人身识云何生。<a id="a-9F"></a>此不相违。<a id="a-9G"></a>何以故。<a id="a-9H"></a>有风从三摩提生。<a id="a-9I"></a>名轻安与乐受相符。<a id="a-9J"></a>依内起遍满身故。<a id="a-9K"></a>若汝言。<a id="a-9L"></a>由外散乱即便退定。<a id="a-9M"></a>是义不然。<a id="a-9N"></a>从定生依内身起。<a id="a-9O"></a>由此身乐与定相随故。<a id="a-9P"></a>无有退义。<a id="a-9Q"></a>若汝言。<a id="a-9R"></a>身识起时。<a id="a-9S"></a>观行人即出定。<a id="a-9T"></a>是义不然。<a id="a-9U"></a>由前言所成故若汝言。<a id="a-9V"></a>由欲界所生身根。<a id="a-9W"></a>色界相应触识不应得生。<a id="a-9X"></a>是义不然。<a id="a-9Y"></a>自轻安识生故。<a id="a-9Z"></a>若尔身根所领触及身识。<a id="a-9a"></a>应成无流。<a id="a-9b"></a>勿有一分有流一分无流。<a id="a-9c"></a>由说身轻安为觉分。<a id="a-9d"></a>是义可然。<a id="a-9e"></a>若汝言。<a id="a-9f"></a>由随顺觉分故。<a id="a-9g"></a>说为觉分。<a id="a-9h"></a>无流义亦应尔。<a id="a-9i"></a>若汝言。<a id="a-9j"></a>此执与经相违。<a id="a-9k"></a>经云。<a id="a-9l"></a>何者名有流法。<a id="a-9m"></a>一切眼根乃至触尘。<a id="a-9n"></a>是故相违。<a id="a-9o"></a>是义不然。<a id="a-9p"></a>由依别触身识别意说故。<a id="a-9q"></a>若汝言。<a id="a-9r"></a>于无流法。<a id="a-9s"></a>无一分有流一分无流。<a id="a-9t"></a>是义不然。<a id="a-9u"></a>不俱时起故。<a id="a-9v"></a>于中复有何失。<a id="a-9w"></a>若汝言。<a id="a-9x"></a>乐及喜不并起故。<a id="a-9y"></a>初定应无五分。<a id="a-9z"></a>是义不然。<a id="a-A0"></a>依应有义说故。<a id="a-A1"></a>譬如说觉观。<a id="a-A2"></a>若汝言。<a id="a-A3"></a>此义未成。<a id="a-A4"></a>由譬不成就故。<a id="a-A5"></a>是义不然。<a id="a-A6"></a>由粗细二心一时相违故。<a id="a-A7"></a>由汝不说此义中过失故。<a id="a-A8"></a>是故于初定五分中。<a id="a-A9"></a>由减二三四分故。<a id="a-AA"></a>安立第二定等。<a id="a-AB"></a>由此义故。<a id="a-AC"></a>于初定说有五分。<a id="a-AD"></a>为欲减前安立后定故。<a id="a-AE"></a>是故不减想等。<a id="a-AF"></a>若不尔。<a id="a-AG"></a>云何唯五为分。<a id="a-AH"></a>若汝言。<a id="a-AI"></a>由有益故立别分。<a id="a-AJ"></a>是义不然。<a id="a-AK"></a>觉观二法。<a id="a-AL"></a>于念慧中最有益故。<a id="a-AM"></a>有诸部师。<a id="a-AN"></a>作如此诤论。<a id="a-AO"></a>宿旧诸师。<a id="a-AP"></a>不说如此不随。<a id="a-AQ"></a>可知所有法立为定分。<a id="a-AR"></a>是故彼执应须思量。<a id="a-AS"></a>何法名内澄净。<a id="a-AT"></a>觉观散动灭离故。<a id="a-AU"></a>相续清净流。<a id="a-AV"></a>说名内澄净。<a id="a-AW"></a>何以故。<a id="a-AX"></a>如江有浪。<a id="a-AY"></a>由觉观散动故。<a id="a-AZ"></a>此相续生起。<a id="a-Aa"></a>不得清净。<a id="a-Ab"></a>若尔此非别物。<a id="a-Ac"></a>云何由此实物定分有十一。<a id="a-Ad"></a>是故偈曰。<a id="a-Ae"></a>信根内净。<a id="a-Af"></a>释曰。<a id="a-Ag"></a>有别物谓信根。<a id="a-Ah"></a>此人由得第二定地故。<a id="a-Ai"></a>于出离寂静地中。<a id="a-Aj"></a>生起决信故。<a id="a-Ak"></a>此中说信根。<a id="a-Al"></a>为内澄净。<a id="a-Am"></a>有余师说。<a id="a-An"></a>觉观三摩提内澄净。<a id="a-Ao"></a>悉非别物。<a id="a-Ap"></a>若彼非实别物。<a id="a-Aq"></a>云何成心法。<a id="a-Ar"></a>心位差别。<a id="a-As"></a>有时说为心法。<a id="a-At"></a>由心成故。<a id="a-Au"></a>阿毗达磨悉檀。<a id="a-Av"></a>不说如此。<a id="a-Aw"></a>是汝所说。<a id="a-Ax"></a>喜者是适心。<a id="a-Ay"></a>此义云何可知。<a id="a-Az"></a>若不尔。<a id="a-B0"></a>欲以何法为别。<a id="a-B1"></a>如别部所许。<a id="a-B2"></a>别部云何许。<a id="a-B3"></a>彼执有别心法名喜适心。<a id="a-B4"></a>是三定中乐。<a id="a-B5"></a>若非于三定中乐应成适心。<a id="a-B6"></a>偈曰。<a id="a-B7"></a>喜。<a id="a-B8"></a>适心由二证。<a id="a-B9"></a>释曰。<a id="a-BA"></a>佛世尊于毗波利多经中说。<a id="a-BB"></a>第三定已于中先生适心。<a id="a-BC"></a>根灭尽无余。<a id="a-BD"></a>于第四定中。<a id="a-BE"></a>乐根灭尽无余。<a id="a-BF"></a>佛复于余经中说。<a id="a-BG"></a>由乐根苦根灭故。<a id="a-BH"></a>于前忧根适心根灭故。<a id="a-BI"></a>广说如经。<a id="a-BJ"></a>由此二证。<a id="a-BK"></a>于第三定中。<a id="a-BL"></a>必定无有适心根。<a id="a-BM"></a>是故喜根即是适心根非乐。<a id="a-BN"></a>如清净定中所说分。<a id="a-BO"></a>于染污定为有不。<a id="a-BP"></a>不有何分于彼不有。<a id="a-BQ"></a>偈曰。<a id="a-BR"></a>染污无喜乐。<a id="a-BS"></a>内澄净念慧。<a id="a-BT"></a>及舍念清净。<a id="a-BU"></a>释曰。<a id="a-BV"></a>若定有染污。<a id="a-BW"></a>初定无寂离生喜乐。<a id="a-BX"></a>不能寂离惑故。<a id="a-BY"></a>第二定无内澄净。<a id="a-BZ"></a>由惑所染浊故。<a id="a-Ba"></a>第三定无念慧。<a id="a-Bb"></a>由染污乐所乱故。<a id="a-Bc"></a>第四定无舍清净念。<a id="a-Bd"></a>清净由与惑相应故。<a id="a-Be"></a>有余师说。<a id="a-Bf"></a>唯如此。<a id="a-Bg"></a>偈曰。<a id="a-Bh"></a>余说无轻舍释曰。<a id="a-Bi"></a>有余师说。<a id="a-Bj"></a>初定二定。<a id="a-Bk"></a>若有染污则无轻安。<a id="a-Bl"></a>第三第四定。<a id="a-Bm"></a>若有染污则无舍。<a id="a-Bn"></a>由此二法是善大地故。<a id="a-Bo"></a>佛世尊说。<a id="a-Bp"></a>三定有动变。<a id="a-Bq"></a>由有过失故。<a id="a-Br"></a>偈曰。<a id="a-Bs"></a>离八过失故。<a id="a-Bt"></a>说第四不动。<a id="a-Bu"></a>释曰何者为八过失。<a id="a-Bv"></a>偈曰。<a id="a-Bw"></a>觉观及二息。<a id="a-Bx"></a>余乐等四种。<a id="a-By"></a>释曰。<a id="a-Bz"></a>觉观乐苦喜忧出息入息。<a id="a-C0"></a>此八是诸定过失。<a id="a-C1"></a>此八过失中随一过失。<a id="a-C2"></a>于第四定中无。<a id="a-C3"></a>是故唯说第四定为不动。<a id="a-C4"></a>觉观喜乐等所不能动变故。<a id="a-C5"></a>故经中说。<a id="a-C6"></a>第四定为不动。<a id="a-C7"></a>譬如内密室无风灯光。<a id="a-C8"></a>余师说如此。<a id="a-C9"></a>于前二定。<a id="a-CA"></a>说有适心受。<a id="a-CB"></a>由与喜相应故。<a id="a-CC"></a>第三乐第四舍。<a id="a-CD"></a>如修观定中受。<a id="a-CE"></a>于生得定中受为如此不。<a id="a-CF"></a>非此云何。<a id="a-CG"></a>偈曰。<a id="a-CH"></a>喜受乐舍受。<a id="a-CI"></a>舍受及喜受。<a id="a-CJ"></a>乐舍及舍受。<a id="a-CK"></a>生得定诸受。<a id="a-CL"></a>释曰。<a id="a-CM"></a>于初生得定中有三受。<a id="a-CN"></a>一乐受与三识俱起。<a id="a-CO"></a>二喜受以意识为地。<a id="a-CP"></a>三舍受与四识相应起。<a id="a-CQ"></a>于第二生得定中有二受。<a id="a-CR"></a>谓喜及舍。<a id="a-CS"></a>此二以意识为地。<a id="a-CT"></a>无乐余识不有故。<a id="a-CU"></a>于第三生得定中有二受。<a id="a-CV"></a>谓乐舍。<a id="a-CW"></a>此二以意识为地。<a id="a-CX"></a>于第四生得定中。<a id="a-CY"></a>唯有舍受。<a id="a-CZ"></a>由如此义。<a id="a-Ca"></a>生得定受。<a id="a-Cb"></a>与修得定受不同。<a id="a-Cc"></a>于第二定等。<a id="a-Cd"></a>若无三识及觉。<a id="a-Ce"></a>彼众生云何得见闻触。<a id="a-Cf"></a>彼复云何得起有教身口业。<a id="a-Cg"></a>不说于彼受生众生眼识等不有。<a id="a-Ch"></a>虽有。<a id="a-Ci"></a>不属二定等地。<a id="a-Cj"></a>此云何偈曰。<a id="a-Ck"></a>眼耳身三识。<a id="a-Cl"></a>身口业缘起。<a id="a-Cm"></a>二等初定得。<a id="a-Cn"></a>释曰。<a id="a-Co"></a>眼等三识。<a id="a-Cp"></a>及能起有教业识。<a id="a-Cq"></a>于第二定等虽不有。<a id="a-Cr"></a>彼能令现前。<a id="a-Cs"></a>譬如变化心。<a id="a-Ct"></a>彼由此识能见闻触。<a id="a-Cu"></a>及能起有教业。<a id="a-Cv"></a>偈曰。<a id="a-Cw"></a>此无染无记。<a id="a-Cx"></a>释曰。<a id="a-Cy"></a>此四识无染污亦无记。<a id="a-Cz"></a>第二定等众生所引四识令现前。<a id="a-D0"></a>此四识应知以初定为地。<a id="a-D1"></a>非有染污。<a id="a-D2"></a>由彼离欲下地故。<a id="a-D3"></a>非善下劣品故。<a id="a-D4"></a>说定事已。<a id="a-D5"></a>复次清净等四色定。<a id="a-D6"></a>及四无色定至得云何。<a id="a-D7"></a>偈曰。<a id="a-D8"></a>不得得清净。<a id="a-D9"></a>由离欲及生。<a id="a-DA"></a>释曰。<a id="a-DB"></a>若人不至得彼。<a id="a-DC"></a>此人能得清净四色定及四无色定。<a id="a-DD"></a>或由离欲下地。<a id="a-DE"></a>或由受生下地。<a id="a-DF"></a>除有顶。<a id="a-DG"></a>何以故。<a id="a-DH"></a>清净有顶。<a id="a-DI"></a>不由受生得故。<a id="a-DJ"></a>不得者此言云何。<a id="a-DK"></a>若人未曾得。<a id="a-DL"></a>及舍至得。<a id="a-DM"></a>由加行能得清净。<a id="a-DN"></a>或得决择分清净。<a id="a-DO"></a>由退故得退分定。<a id="a-DP"></a>是故毗婆沙中说此言。<a id="a-DQ"></a>为有如此不。<a id="a-DR"></a>或由离欲至得清净定。<a id="a-DS"></a>或由离欲弃舍清净定。<a id="a-DT"></a>由退堕及受生亦尔。<a id="a-DU"></a>说有约退堕分初定。<a id="a-DV"></a>论此六义。<a id="a-DW"></a>何以故。<a id="a-DX"></a>由离欲得此故。<a id="a-DY"></a>由离欲大梵处弃舍此故。<a id="a-DZ"></a>由退堕大梵处离欲得此故。<a id="a-Da"></a>由退堕离欲欲界弃舍此故。<a id="a-Db"></a>由舍上大梵处受生得此故。<a id="a-Dc"></a>由从此退堕受生欲界弃舍此故。<a id="a-Dd"></a>偈曰。<a id="a-De"></a>无流由离欲。<a id="a-Df"></a>释曰。<a id="a-Dg"></a>不得得此言流。<a id="a-Dh"></a>若人已曾得。<a id="a-Di"></a>由尽智更得无学无流。<a id="a-Dj"></a>若由修练根道。<a id="a-Dk"></a>或得有学。<a id="a-Dl"></a>或得无学。<a id="a-Dm"></a>为不如此耶。<a id="a-Dn"></a>由入正定聚。<a id="a-Do"></a>初得无流。<a id="a-Dp"></a>次第修观人。<a id="a-Dq"></a>不必定由未曾得得此无流定。<a id="a-Dr"></a>如必定应得。<a id="a-Ds"></a>是今所说。<a id="a-Dt"></a>偈曰。<a id="a-Du"></a>染污退生得。<a id="a-Dv"></a>释曰。<a id="a-Dw"></a>不得得此言流。<a id="a-Dx"></a>由退得者。<a id="a-Dy"></a>若人退此离欲。<a id="a-Dz"></a>更还得此。<a id="a-E0"></a>由受生得者。<a id="a-E1"></a>从上地更生下地。<a id="a-E2"></a>复次从何定法。<a id="a-E3"></a>后几种定次第得生。<a id="a-E4"></a>从无流初定。<a id="a-E5"></a>后有六定。<a id="a-E6"></a>无间得生。<a id="a-E7"></a>于自地清净定无流定为二。<a id="a-E8"></a>于第二第三定。<a id="a-E9"></a>亦各有二。<a id="a-EA"></a>从无所有入后次第生有七。<a id="a-EB"></a>于自地清净无流为二。<a id="a-EC"></a>识无边入。<a id="a-ED"></a>空无边入。<a id="a-EE"></a>亦各有二。<a id="a-EF"></a>于有顶但有清净无无流。<a id="a-EG"></a>从第二定。<a id="a-EH"></a>后次第生有八。<a id="a-EI"></a>于自地清净无流为二。<a id="a-EJ"></a>于第三第四及初定。<a id="a-EK"></a>亦各有二。<a id="a-EL"></a>从识无边入后次第生有九。<a id="a-EM"></a>自地有二。<a id="a-EN"></a>空无边入及第四定有四。<a id="a-EO"></a>无所有入及有顶有三。<a id="a-EP"></a>由如此方。<a id="a-EQ"></a>所余色无色定次第十十定法。<a id="a-ER"></a>应如此知。<a id="a-ES"></a>此中是略摄。<a id="a-ET"></a>偈曰。<a id="a-EU"></a>从第三上下无流后善生。<a id="a-EV"></a>释曰。<a id="a-EW"></a>由说善性清净及无流皆彼摄。<a id="a-EX"></a>同是善性故。<a id="a-EY"></a>无流定法后次第。<a id="a-EZ"></a>或依自地二种定法生。<a id="a-Ea"></a>谓清净无流。<a id="a-Eb"></a>或上地下地。<a id="a-Ec"></a>乃至第三亦尔。<a id="a-Ed"></a>何以故。<a id="a-Ee"></a>超修观人过第三处求超不得成。<a id="a-Ef"></a>云何如此。<a id="a-Eg"></a>由过远故。<a id="a-Eh"></a>从类智次第能修无色定观。<a id="a-Ei"></a>从法智次第不得如此。<a id="a-Ej"></a>以下地依止为境界故。<a id="a-Ek"></a>如说从无流次第生诸定。<a id="a-El"></a>所余应知亦尔。<a id="a-Em"></a>偈曰。<a id="a-En"></a>从净生亦尔。<a id="a-Eo"></a>长染污自地。<a id="a-Ep"></a>释曰。<a id="a-Eq"></a>此中生自地染污定长于前。<a id="a-Er"></a>此从清净定后次第得生。<a id="a-Es"></a>所余诸义如无流。<a id="a-Et"></a>何以故。<a id="a-Eu"></a>无流定后。<a id="a-Ev"></a>染污不得生故。<a id="a-Ew"></a>偈曰。<a id="a-Ex"></a>从污自地净。<a id="a-Ey"></a>染。<a id="a-Ez"></a>释曰。<a id="a-F0"></a>从染污定后次第。<a id="a-F1"></a>于自地清净及染污定得生。<a id="a-F2"></a>偈曰。<a id="a-F3"></a>一下地净。<a id="a-F4"></a>释曰。<a id="a-F5"></a>若人为惑所逼下地若清净。<a id="a-F6"></a>于中亦生尊重。<a id="a-F7"></a>若人已了别此定。<a id="a-F8"></a>谓此定染污行于下地定。<a id="a-F9"></a>则从善行于善。<a id="a-FA"></a>不从染污。<a id="a-FB"></a>若不分别。<a id="a-FC"></a>云何得行于下地清净定。<a id="a-FD"></a>由前引心力。<a id="a-FE"></a>何以故。<a id="a-FF"></a>此人于前。<a id="a-FG"></a>有如此欲乐。<a id="a-FH"></a>谓宁得下地清净。<a id="a-FI"></a>不用上地染污。<a id="a-FJ"></a>是先意欲众生相续亦能随逐。<a id="a-FK"></a>譬如人先发愿方眠如所要期时即觉。<a id="a-FL"></a>若无流从染污后。<a id="a-FM"></a>一切种次第不得生。<a id="a-FN"></a>此言约修观时说。<a id="a-FO"></a>谓从清净定及染污定。<a id="a-FP"></a>后次第自地染污定生。<a id="a-FQ"></a>非于余地。<a id="a-FR"></a>偈曰。<a id="a-FS"></a>退时从净染。<a id="a-FT"></a>一切。<a id="a-FU"></a>释曰。<a id="a-FV"></a>死堕时从生得清净定。<a id="a-FW"></a>后次第一切地染污定生。<a id="a-FX"></a>偈曰。<a id="a-FY"></a>染非上释曰。<a id="a-FZ"></a>从染污四色定四无色定。<a id="a-Fa"></a>后死堕时。<a id="a-Fb"></a>次第自地下地染污定生。<a id="a-Fc"></a>非上地。<a id="a-Fd"></a>复次非从一切清净定后无流定生。<a id="a-Fe"></a>若尔此义云何。<a id="a-Ff"></a>偈曰。<a id="a-Fg"></a>清净定有四。<a id="a-Fh"></a>退分等。<a id="a-Fi"></a>释曰。<a id="a-Fj"></a>退堕分。<a id="a-Fk"></a>安住分。<a id="a-Fl"></a>增进分。<a id="a-Fm"></a>决择分。<a id="a-Fn"></a>清净定有此四种。<a id="a-Fo"></a>有顶有三种。<a id="a-Fp"></a>除决择分故。<a id="a-Fq"></a>此四其相云何。<a id="a-Fr"></a>偈曰。<a id="a-Fs"></a>次第。<a id="a-Ft"></a>或生自上地。<a id="a-Fu"></a>无流随得故。<a id="a-Fv"></a>释曰。<a id="a-Fw"></a>若此定功德随顺烦恼生。<a id="a-Fx"></a>名退堕分。<a id="a-Fy"></a>若此定功德随顺自地名安住分。<a id="a-Fz"></a>若此定功德随顺上地名增进分。<a id="a-G0"></a>若此定功德随顺无流名决择分。<a id="a-G1"></a>是故说此定名无流。<a id="a-G2"></a>此四种定中几定从几定后次第生。<a id="a-G3"></a>偈曰。<a id="a-G4"></a>二三三及一。<a id="a-G5"></a>从退等次第。<a id="a-G6"></a>释曰。<a id="a-G7"></a>退堕分定后。<a id="a-G8"></a>次第二定得生。<a id="a-G9"></a>谓退堕分。<a id="a-GA"></a>及安住分。<a id="a-GB"></a>安住分定后。<a id="a-GC"></a>次第三定得生。<a id="a-GD"></a>除决择分。<a id="a-GE"></a>增进分定。<a id="a-GF"></a>后次第三定得生。<a id="a-GG"></a>除退堕分。<a id="a-GH"></a>所余次第得生。<a id="a-GI"></a>决择分定后。<a id="a-GJ"></a>次第一定得生。<a id="a-GK"></a>谓决择分定。<a id="a-GL"></a>修超定观。<a id="a-GM"></a>云何得成。<a id="a-GN"></a>偈曰。<a id="a-GO"></a>去来于二类。<a id="a-GP"></a>八地密超一。<a id="a-GQ"></a>修超诸定观。<a id="a-GR"></a>行非等分三。<a id="a-GS"></a>释曰。<a id="a-GT"></a>去者谓次第修观。<a id="a-GU"></a>来者谓逆修观。<a id="a-GV"></a>于二类者。<a id="a-GW"></a>谓有流无流。<a id="a-GX"></a>八地者。<a id="a-GY"></a>谓四色定四无色定。<a id="a-GZ"></a>密者谓上下次第。<a id="a-Ga"></a>超一者谓过一一地。<a id="a-Gb"></a>先于有流八地。<a id="a-Gc"></a>或顺或逆修观。<a id="a-Gd"></a>修观成熟已。<a id="a-Ge"></a>次于七无流地修观亦尔。<a id="a-Gf"></a>修观成熟已。<a id="a-Gg"></a>后时为成就。<a id="a-Gh"></a>于修自在故。<a id="a-Gi"></a>从有流初定。<a id="a-Gj"></a>超入有流第三定。<a id="a-Gk"></a>从有流第三定。<a id="a-Gl"></a>超入空无边入。<a id="a-Gm"></a>从空无边入。<a id="a-Gn"></a>超入无所有入。<a id="a-Go"></a>次更如此逆超。<a id="a-Gp"></a>若此修已成熟。<a id="a-Gq"></a>后于无流定修顺逆超一亦尔。<a id="a-Gr"></a>应如此次第修顺逆观为超定加行。<a id="a-Gs"></a>是时若从有流初定。<a id="a-Gt"></a>能入无流第三定。<a id="a-Gu"></a>从无流第三定。<a id="a-Gv"></a>能入有流空无边入。<a id="a-Gw"></a>从有流空无边入。<a id="a-Gx"></a>能入无流无所有入。<a id="a-Gy"></a>次修逆超亦如此。<a id="a-Gz"></a>是时非等分第三定中去来成故。<a id="a-H0"></a>超修定得成。<a id="a-H1"></a>由最远故。<a id="a-H2"></a>第四不可超修。<a id="a-H3"></a>此修于三洲中。<a id="a-H4"></a>是非时解脱阿罗汉。<a id="a-H5"></a>所修得惑灭尽故。<a id="a-H6"></a>于定有自在故。<a id="a-H7"></a>见至圣人。<a id="a-H8"></a>彼根虽利。<a id="a-H9"></a>于定若有自在。<a id="a-HA"></a>彼惑未尽故不得修。<a id="a-HB"></a>时解脱阿罗汉。<a id="a-HC"></a>惑虽已尽。<a id="a-HD"></a>于定不得自在。<a id="a-HE"></a>亦不得修。<a id="a-HF"></a>由何依止。<a id="a-HG"></a>有几色定无色定可令现前。<a id="a-HH"></a>偈曰。<a id="a-HI"></a>自下地依止色无色。<a id="a-HJ"></a>释曰有顶定于有顶处可修令现前。<a id="a-HK"></a>于下地乃至欲界皆能修令现前。<a id="a-HL"></a>如判有顶。<a id="a-HM"></a>所余诸定。<a id="a-HN"></a>于自地及下地。<a id="a-HO"></a>皆得修令现前。<a id="a-HP"></a>云何如此。<a id="a-HQ"></a>若人生于上地。<a id="a-HR"></a>不能令下地诸定现前。<a id="a-HS"></a>何以故。<a id="a-HT"></a>于此人偈曰。<a id="a-HU"></a>非下。<a id="a-HV"></a>释曰。<a id="a-HW"></a>生上地人。<a id="a-HX"></a>下地定于彼无毫厘用。<a id="a-HY"></a>由下劣被轻故。<a id="a-HZ"></a>说通义已。<a id="a-Ha"></a>此中更说别义。<a id="a-Hb"></a>偈曰。<a id="a-Hc"></a>圣现无所有。<a id="a-Hd"></a>入于有顶流尽。<a id="a-He"></a>释曰。<a id="a-Hf"></a>若圣人已生有顶。<a id="a-Hg"></a>由现前修无流无所有入。<a id="a-Hh"></a>至得流尽。<a id="a-Hi"></a>云何已生有顶。<a id="a-Hj"></a>能现前修无流无所有入。<a id="a-Hk"></a>于自地无故。<a id="a-Hl"></a>此熟所悉故。<a id="a-Hm"></a>得现前修。<a id="a-Hn"></a>复次色定。<a id="a-Ho"></a>无色定所缘何境。<a id="a-Hp"></a>偈曰。<a id="a-Hq"></a>有爱自有境。<a id="a-Hr"></a>释曰。<a id="a-Hs"></a>若定与啖味相应。<a id="a-Ht"></a>说名有爱。<a id="a-Hu"></a>缘自地有起。<a id="a-Hv"></a>有言者显取有流境。<a id="a-Hw"></a>不能缘下地。<a id="a-Hx"></a>已离欲故。<a id="a-Hy"></a>不能缘上地。<a id="a-Hz"></a>由诸地贪爱各所隔碍故。<a id="a-I0"></a>不能缘无流为境。<a id="a-I1"></a>应成清净故。<a id="a-I2"></a>偈曰。<a id="a-I3"></a>善定遍有境。<a id="a-I4"></a>释曰。<a id="a-I5"></a>若定以善为性。<a id="a-I6"></a>谓清净及无流。<a id="a-I7"></a>此定以一切法为境。<a id="a-I8"></a>彼境实有物。<a id="a-I9"></a>谓有为无为。<a id="a-IA"></a>偈曰。<a id="a-IB"></a>本善色无色。<a id="a-IC"></a>非有流下境。<a id="a-ID"></a>释曰。<a id="a-IE"></a>根本清净色定。<a id="a-IF"></a>及无色定。<a id="a-IG"></a>下地有流法。<a id="a-IH"></a>非彼境界。<a id="a-II"></a>缘自地及上地为境界故。<a id="a-IJ"></a>若无流为境界。<a id="a-IK"></a>一切类智种类。<a id="a-IL"></a>是彼境界。<a id="a-IM"></a>非法智种类。<a id="a-IN"></a>非下地灭。<a id="a-IO"></a>若近分定及无间道。<a id="a-IP"></a>以下地为境界。<a id="a-IQ"></a>此三种色定无色定中。<a id="a-IR"></a>何定能灭惑。<a id="a-IS"></a>偈曰。<a id="a-IT"></a>由无流惑灭。<a id="a-IU"></a>释曰。<a id="a-IV"></a>惑灭不由清净定。<a id="a-IW"></a>何况由染污定。<a id="a-IX"></a>由此下界惑不得灭。<a id="a-IY"></a>于下未离欲故。<a id="a-IZ"></a>自不能对治自故。<a id="a-Ia"></a>是故不能灭自地惑。<a id="a-Ib"></a>由最胜故。<a id="a-Ic"></a>不能灭上地惑。<a id="a-Id"></a>但由无流定得灭。<a id="a-Ie"></a>复次偈曰。<a id="a-If"></a>及诸定近分。<a id="a-Ig"></a>释曰。<a id="a-Ih"></a>由色无色近分清净定。<a id="a-Ii"></a>诸惑亦得灭是下地对治故。<a id="a-Ij"></a>此近分有几种。<a id="a-Ik"></a>偈曰。<a id="a-Il"></a>彼定近分八。<a id="a-Im"></a>释曰。<a id="a-In"></a>随一一定。<a id="a-Io"></a>近分亦尔。<a id="a-Ip"></a>依近分得入根本故。<a id="a-Iq"></a>近分为如根本有三种不。<a id="a-Ir"></a>近分受为如根本受不。<a id="a-Is"></a>非。<a id="a-It"></a>偈曰。<a id="a-Iu"></a>清净非苦乐。<a id="a-Iv"></a>释曰。<a id="a-Iw"></a>彼近分定。<a id="a-Ix"></a>但是清净一类。<a id="a-Iy"></a>与舍受相应。<a id="a-Iz"></a>由功用所引故。<a id="a-J0"></a>未离下地厌怖故。<a id="a-J1"></a>离欲为果故。<a id="a-J2"></a>是故唯舍受无啖味。<a id="a-J3"></a>偈曰。<a id="a-J4"></a>初圣。<a id="a-J5"></a>释曰。<a id="a-J6"></a>最初近分定。<a id="a-J7"></a>名非至定。<a id="a-J8"></a>此有二种。<a id="a-J9"></a>有清净有无流。<a id="a-JA"></a>若由近分心结生。<a id="a-JB"></a>即有染污。<a id="a-JC"></a>若入观必无染污。<a id="a-JD"></a>由前已遮故。<a id="a-JE"></a>偈曰。<a id="a-JF"></a>余说三。<a id="a-JG"></a>释曰。<a id="a-JH"></a>有余师说。<a id="a-JI"></a>非至近分定。<a id="a-JJ"></a>亦与啖味相应。<a id="a-JK"></a>此中有说。<a id="a-JL"></a>名近分定。<a id="a-JM"></a>有说。<a id="a-JN"></a>名中间定。<a id="a-JO"></a>此二名为一义。<a id="a-JP"></a>为有别义。<a id="a-JQ"></a>有别义。<a id="a-JR"></a>何以故。<a id="a-JS"></a>近分者是离欲道。<a id="a-JT"></a>偈曰。<a id="a-JU"></a>无觉中间定。<a id="a-JV"></a>释曰。<a id="a-JW"></a>此定与觉不相应。<a id="a-JX"></a>说名中间定。<a id="a-JY"></a>与二定异故。<a id="a-JZ"></a>由胜初定故。<a id="a-Ja"></a>于初定中不立。<a id="a-Jb"></a>于第二定等中。<a id="a-Jc"></a>亦非所立。<a id="a-Jd"></a>由无胜类故。<a id="a-Je"></a>复次此中间定。<a id="a-Jf"></a>有几种有几受。<a id="a-Jg"></a>偈曰。<a id="a-Jh"></a>三种无苦乐。<a id="a-Ji"></a>释曰。<a id="a-Jj"></a>此定或与啖味相应。<a id="a-Jk"></a>或清净或无流。<a id="a-Jl"></a>是无苦无乐受。<a id="a-Jm"></a>与舍根相应故。<a id="a-Jn"></a>不与喜根相应。<a id="a-Jo"></a>大功用所引故。<a id="a-Jp"></a>故说为苦迟速行。<a id="a-Jq"></a>此中间定果差别云何。<a id="a-Jr"></a>偈曰。<a id="a-Js"></a>大梵王为果。<a id="a-Jt"></a>释曰。<a id="a-Ju"></a>若人修习上品中间定。<a id="a-Jv"></a>受大梵王报。<a id="a-Jw"></a>复次摄一切诸定。<a id="a-Jx"></a>于经中说有三定。<a id="a-Jy"></a>一有觉有观三摩提。<a id="a-Jz"></a>二无觉有观三摩提。<a id="a-K0"></a>三无觉无观三摩提。<a id="a-K1"></a>此中中间定。<a id="a-K2"></a>即是无觉有观三摩提。<a id="a-K3"></a>由此经第二言所证。<a id="a-K4"></a>但遮觉故从此定。<a id="a-K5"></a>偈曰。<a id="a-K6"></a>有觉观此下。<a id="a-K7"></a>释曰。<a id="a-K8"></a>从此向下所有诸定。<a id="a-K9"></a>悉名有觉有观。<a id="a-KA"></a>谓初定及依初定余定。<a id="a-KB"></a>偈曰。<a id="a-KC"></a>此上定无二。<a id="a-KD"></a>释曰。<a id="a-KE"></a>于彼中无二。<a id="a-KF"></a>谓过中间定。<a id="a-KG"></a>向上余定。<a id="a-KH"></a>无觉观二。<a id="a-KI"></a>从第二定近分。<a id="a-KJ"></a>乃至有顶皆无二。<a id="a-KK"></a>复次经中说。<a id="a-KL"></a>三摩提有三种。<a id="a-KM"></a>谓空定。<a id="a-KN"></a>无愿定。<a id="a-KO"></a>无相定。<a id="a-KP"></a>此中偈曰。<a id="a-KQ"></a>无相应静相。<a id="a-KR"></a>释曰。<a id="a-KS"></a>与灭谛行相相应定。<a id="a-KT"></a>说名无相定。<a id="a-KU"></a>此定有四行相。<a id="a-KV"></a>何以故。<a id="a-KW"></a>涅槃者由离十相。<a id="a-KX"></a>说名无相。<a id="a-KY"></a>此定以涅槃为境。<a id="a-KZ"></a>故名无相。<a id="a-Ka"></a>十相者。<a id="a-Kb"></a>谓五尘男女三有为相。<a id="a-Kc"></a>是名十相。<a id="a-Kd"></a>偈曰。<a id="a-Ke"></a>空定无我空。<a id="a-Kf"></a>释曰。<a id="a-Kg"></a>与无我空二行相相应定。<a id="a-Kh"></a>说名空定。<a id="a-Ki"></a>此定有二行相。<a id="a-Kj"></a>偈曰。<a id="a-Kk"></a>无愿定所余。<a id="a-Kl"></a>谛相相应故。<a id="a-Km"></a>释曰。<a id="a-Kn"></a>与所余诸谛行相相应定。<a id="a-Ko"></a>说名无愿定。<a id="a-Kp"></a>此定有十行相。<a id="a-Kq"></a>何以故。<a id="a-Kr"></a>于无常苦及彼因生厌背故。<a id="a-Ks"></a>于道由筏喻义。<a id="a-Kt"></a>必定应弃舍。<a id="a-Ku"></a>观行人于彼生过背意故。<a id="a-Kv"></a>彼皆不可愿。<a id="a-Kw"></a>以彼为境。<a id="a-Kx"></a>故名无愿。<a id="a-Ky"></a>于无我空中无厌背义。<a id="a-Kz"></a>由与涅槃相似故。<a id="a-L0"></a>此三定有二。<a id="a-L1"></a>偈曰。<a id="a-L2"></a>彼清净无垢。<a id="a-L3"></a>释曰。<a id="a-L4"></a>此三定以清净及无流为种类。<a id="a-L5"></a>属世出世故。<a id="a-L6"></a>若世间定。<a id="a-L7"></a>依十一地成。<a id="a-L8"></a>若出世定。<a id="a-L9"></a>随无流道地。<a id="a-LA"></a>偈曰。<a id="a-LB"></a>净三解脱门。<a id="a-LC"></a>释曰。<a id="a-LD"></a>此三定若无流。<a id="a-LE"></a>说名三解脱门。<a id="a-LF"></a>谓空解脱门。<a id="a-LG"></a>无愿解脱门。<a id="a-LH"></a>无相解脱门。<a id="a-LI"></a>由彼是解脱门故。<a id="a-LJ"></a>由别义于彼更说别名。<a id="a-LK"></a>偈曰。<a id="a-LL"></a>空空等名定。<a id="a-LM"></a>复有三别定。<a id="a-LN"></a>释曰。<a id="a-LO"></a>有空空定。<a id="a-LP"></a>有无愿无愿定。<a id="a-LQ"></a>有无相无相定。<a id="a-LR"></a>以空定等为境界故。<a id="a-LS"></a>彼名空空定等。<a id="a-LT"></a>于中偈曰。<a id="a-LU"></a>二定缘无学。<a id="a-LV"></a>由空无常相。<a id="a-LW"></a>释曰。<a id="a-LX"></a>有二别定。<a id="a-LY"></a>缘无学诸定为境。<a id="a-LZ"></a>空空定缘无学空定为境。<a id="a-La"></a>由空行相故。<a id="a-Lb"></a>无愿无愿定。<a id="a-Lc"></a>缘无学无愿定为境。<a id="a-Ld"></a>由无常行相故。<a id="a-Le"></a>不由苦及因等行相。<a id="a-Lf"></a>无流法不以彼为相故。<a id="a-Lg"></a>不由道谛行相彼所应厌背故。<a id="a-Lh"></a>偈曰。<a id="a-Li"></a>无相无相定。<a id="a-Lj"></a>静相非择灭。<a id="a-Lk"></a>释曰。<a id="a-Ll"></a>无相无相定。<a id="a-Lm"></a>缘无学无相定非择灭为境。<a id="a-Ln"></a>由寂静行相故。<a id="a-Lo"></a>不由灭。<a id="a-Lp"></a>妙离行相。<a id="a-Lq"></a>何以故。<a id="a-Lr"></a>与无常灭同故。<a id="a-Ls"></a>无记性故。<a id="a-Lt"></a>非永出离故。<a id="a-Lu"></a>此三别定一向。<a id="a-Lv"></a>偈曰。<a id="a-Lw"></a>有流。<a id="a-Lx"></a>释曰。<a id="a-Ly"></a>由背舍圣道故。<a id="a-Lz"></a>彼是有流。<a id="a-M0"></a>若无流则不尔。<a id="a-M1"></a>此定是何道所得。<a id="a-M2"></a>偈曰。<a id="a-M3"></a>人。<a id="a-M4"></a>释曰。<a id="a-M5"></a>于人道中非于天道。<a id="a-M6"></a>于何人相续中生。<a id="a-M7"></a>偈曰。<a id="a-M8"></a>不坏。<a id="a-M9"></a>释曰。<a id="a-MA"></a>唯不坏相阿罗汉。<a id="a-MB"></a>能得此定。<a id="a-MC"></a>由事究竟故。<a id="a-MD"></a>非余阿罗汉。<a id="a-ME"></a>此定依几地生。<a id="a-MF"></a>偈曰。<a id="a-MG"></a>七近分所离。<a id="a-MH"></a>释曰。<a id="a-MI"></a>除七近分定。<a id="a-MJ"></a>于十一地。<a id="a-MK"></a>谓欲界。<a id="a-ML"></a>非至定。<a id="a-MM"></a>中间定。<a id="a-MN"></a>四色定。<a id="a-MO"></a>四无色定。<a id="a-MP"></a>复有经说有四三摩提修。<a id="a-MQ"></a>经云。<a id="a-MR"></a>有三摩提修。<a id="a-MS"></a>若修若事若习成。<a id="a-MT"></a>为得现世安乐住。<a id="a-MU"></a>广说如经。<a id="a-MV"></a>此中偈曰有别修四定。<a id="a-MW"></a>净初为现乐。<a id="a-MX"></a>释曰。<a id="a-MY"></a>若初定是善性类。<a id="a-MZ"></a>或清净或无流。<a id="a-Ma"></a>此三摩提。<a id="a-Mb"></a>必定能得现世安乐住。<a id="a-Mc"></a>初定既尔。<a id="a-Md"></a>余定应知亦然。<a id="a-Me"></a>不必定得未来安乐住。<a id="a-Mf"></a>或退堕。<a id="a-Mg"></a>或生上地。<a id="a-Mh"></a>或入涅槃。<a id="a-Mi"></a>于中未来安乐住。<a id="a-Mj"></a>或不成就故。<a id="a-Mk"></a>偈曰。<a id="a-Ml"></a>为知见眼通。<a id="a-Mm"></a>释曰。<a id="a-Mn"></a>第二三摩提修。<a id="a-Mo"></a>为得知见三摩提修。<a id="a-Mp"></a>谓天眼通慧修。<a id="a-Mq"></a>偈曰。<a id="a-Mr"></a>为别慧行生。<a id="a-Ms"></a>释曰。<a id="a-Mt"></a>第三三摩提修。<a id="a-Mu"></a>为得差别慧三摩提修。<a id="a-Mv"></a>一切胜德。<a id="a-Mw"></a>皆从加行生。<a id="a-Mx"></a>谓三界无流诸德。<a id="a-My"></a>若定能得此德。<a id="a-Mz"></a>说此定修。<a id="a-N0"></a>为差别慧三摩提修。<a id="a-N1"></a>偈曰。<a id="a-N2"></a>金刚譬后定。<a id="a-N3"></a>能灭有流修。<a id="a-N4"></a>释曰。<a id="a-N5"></a>于第四定有三摩提。<a id="a-N6"></a>名金刚譬修。<a id="a-N7"></a>此定能得一切流尽。<a id="a-N8"></a>彼言佛世尊说。<a id="a-N9"></a>四三摩提修。<a id="a-NA"></a>依佛自修行说。<a id="a-NB"></a>此义云何可知。<a id="a-NC"></a>由依第四定。<a id="a-ND"></a>约时分别故。<a id="a-NE"></a>说诸三摩提已。<a id="a-NF"></a>一切德依止三摩提成。<a id="a-NG"></a>说时已至。<a id="a-NH"></a>是故今说。<a id="a-NI"></a>偈曰。<a id="a-NJ"></a>无量定有四。<a id="a-NK"></a>释曰。<a id="a-NL"></a>四无量定。<a id="a-NM"></a>谓慈悲喜舍无量。<a id="a-NN"></a>以无量众生为境界故。<a id="a-NO"></a>感无量果报故。<a id="a-NP"></a>云何立四。<a id="a-NQ"></a>偈曰。<a id="a-NR"></a>由嗔等对治。<a id="a-NS"></a>释曰。<a id="a-NT"></a>多行杀害嗔逼恼嗔嫉妒嗔爱起憎嗔。<a id="a-NU"></a>众生为灭此行。<a id="a-NV"></a>是故次第应修此四无量定。<a id="a-NW"></a>不净观及舍无量定。<a id="a-NX"></a>若同对治欲界爱欲。<a id="a-NY"></a>有何差别。<a id="a-NZ"></a>毗婆沙师说。<a id="a-Na"></a>色欲对治是不净观。<a id="a-Nb"></a>淫欲对治是舍无量观。<a id="a-Nc"></a>若执如此则与理相应。<a id="a-Nd"></a>淫欲对治是不净观。<a id="a-Ne"></a>能除色形貌触威仪欲故。<a id="a-Nf"></a>母父及儿亲等欲对治是舍。<a id="a-Ng"></a>此四定性类云何。<a id="a-Nh"></a>偈曰。<a id="a-Ni"></a>慈无嗔及悲。<a id="a-Nj"></a>释曰。<a id="a-Nk"></a>慈以无嗔善根为性。<a id="a-Nl"></a>悲亦如此。<a id="a-Nm"></a>偈曰。<a id="a-Nn"></a>喜定谓适心。<a id="a-No"></a>释曰。<a id="a-Np"></a>于他欢适事。<a id="a-Nq"></a>心随彼欢适。<a id="a-Nr"></a>说名为喜。<a id="a-Ns"></a>偈曰。<a id="a-Nt"></a>舍无贪。<a id="a-Nu"></a>释曰。<a id="a-Nv"></a>舍以无贪善根为性。<a id="a-Nw"></a>若尔云何对治嗔。<a id="a-Nx"></a>由嗔是贪爱所引故。<a id="a-Ny"></a>若尔此定应以二善根为性。<a id="a-Nz"></a>此义应理。<a id="a-O0"></a>此慈等无量定。<a id="a-O1"></a>行相云何。<a id="a-O2"></a>偈曰。<a id="a-O3"></a>行相。<a id="a-O4"></a>有乐及有苦。<a id="a-O5"></a>得喜及众生。<a id="a-O6"></a>释曰。<a id="a-O7"></a>若众生安乐。<a id="a-O8"></a>是慈定境界。<a id="a-O9"></a>于彼起行相思惟。<a id="a-OA"></a>谓众生安乐。<a id="a-OB"></a>由此得修慈无量观。<a id="a-OC"></a>若众生有苦。<a id="a-OD"></a>是悲定境界。<a id="a-OE"></a>于彼起行相思惟。<a id="a-OF"></a>谓众生有苦。<a id="a-OG"></a>由此得修悲无量观。<a id="a-OH"></a>若众生得喜。<a id="a-OI"></a>是喜定境界。<a id="a-OJ"></a>于彼起行相思惟。<a id="a-OK"></a>谓众生得喜。<a id="a-OL"></a>由此得修喜无量观。<a id="a-OM"></a>若不分别。<a id="a-ON"></a>但众生众生。<a id="a-OO"></a>是舍定境界。<a id="a-OP"></a>于彼起行相思惟。<a id="a-OQ"></a>谓众生众生。<a id="a-OR"></a>由此得修舍无量观。<a id="a-OS"></a>由是中心故。<a id="a-OT"></a>观若彼无乐于彼乐观乐。<a id="a-OU"></a>云何此观。<a id="a-OV"></a>不成颠倒。<a id="a-OW"></a>由愿得意故。<a id="a-OX"></a>非是颠倒。<a id="a-OY"></a>复由意无颠倒故。<a id="a-OZ"></a>复由是愿乐想定故。<a id="a-Oa"></a>复次若如此颠倒。<a id="a-Ob"></a>有何过失。<a id="a-Oc"></a>若汝言。<a id="a-Od"></a>非善性为过失。<a id="a-Oe"></a>是义不然。<a id="a-Of"></a>彼以善根为性故。<a id="a-Og"></a>又能对治嗔等恶法故。<a id="a-Oh"></a>说彼行相已。<a id="a-Oi"></a>若彼缘众生为境。<a id="a-Oj"></a>缘何众生为境。<a id="a-Ok"></a>偈曰。<a id="a-Ol"></a>彼欲众生境。<a id="a-Om"></a>释曰。<a id="a-On"></a>欲界众生。<a id="a-Oo"></a>是彼所缘境。<a id="a-Op"></a>能对治缘彼为境嗔恚等故。<a id="a-Oq"></a>若尔经中所说。<a id="a-Or"></a>约一方起慈等心。<a id="a-Os"></a>此义云何。<a id="a-Ot"></a>此言由显器。<a id="a-Ou"></a>在器中亦是所显。<a id="a-Ov"></a>此四无量依几地生。<a id="a-Ow"></a>偈曰。<a id="a-Ox"></a>于二定喜。<a id="a-Oy"></a>释曰。<a id="a-Oz"></a>于前二定。<a id="a-P0"></a>修喜无量观。<a id="a-P1"></a>适心为性故。<a id="a-P2"></a>偈曰。<a id="a-P3"></a>余六地。<a id="a-P4"></a>释曰。<a id="a-P5"></a>所余三无量观。<a id="a-P6"></a>于六地中修。<a id="a-P7"></a>谓非至定中间定及四定。<a id="a-P8"></a>偈曰。<a id="a-P9"></a>余说五。<a id="a-PA"></a>释曰。<a id="a-PB"></a>有余师说。<a id="a-PC"></a>除非至定。<a id="a-PD"></a>但于五地修。<a id="a-PE"></a>复有余师说于十地。<a id="a-PF"></a>谓欲界及四近分。<a id="a-PG"></a>由摄不定加行根本故。<a id="a-PH"></a>是前所说。<a id="a-PI"></a>彼能对治嗔恚等。<a id="a-PJ"></a>为由彼惑得灭不。<a id="a-PK"></a>偈曰。<a id="a-PL"></a>由彼惑不灭。<a id="a-PM"></a>释曰。<a id="a-PN"></a>根本定为地故。<a id="a-PO"></a>假愿思惟为体故。<a id="a-PP"></a>缘众生为境故。<a id="a-PQ"></a>由修彼加行。<a id="a-PR"></a>能制伏嗔恚等故。<a id="a-PS"></a>说彼是嗔恚等对治。<a id="a-PT"></a>已灭能令远故。<a id="a-PU"></a>有慈等观。<a id="a-PV"></a>以欲界及非至定为地。<a id="a-PW"></a>有以根本定为地。<a id="a-PX"></a>由前制伏诸惑已。<a id="a-PY"></a>后由灭道灭除诸惑。<a id="a-PZ"></a>次于离欲位中。<a id="a-Pa"></a>由得根本无量定故。<a id="a-Pb"></a>若得定强力缘时。<a id="a-Pc"></a>非复彼所能逼故。<a id="a-Pd"></a>初学人云何修慈无量观。<a id="a-Pe"></a>如计自身所得胜乐。<a id="a-Pf"></a>或见闻他得胜乐。<a id="a-Pg"></a>谓佛菩萨独觉声闻。<a id="a-Ph"></a>于众生起如此至得胜乐愿乐想。<a id="a-Pi"></a>谓愿诸众生。<a id="a-Pj"></a>得如此乐。<a id="a-Pk"></a>若不能等发此心。<a id="a-Pl"></a>由惑最强盛故。<a id="a-Pm"></a>先于亲属。<a id="a-Pn"></a>分为三品。<a id="a-Po"></a>于最上品亲。<a id="a-Pp"></a>起得胜乐愿想。<a id="a-Pq"></a>于彼若已成。<a id="a-Pr"></a>次于中及下亲。<a id="a-Ps"></a>观行亦尔。<a id="a-Pt"></a>于三品若得平等慈观已。<a id="a-Pu"></a>次于中人。<a id="a-Pv"></a>观行应知。<a id="a-Pw"></a>皆如前说。<a id="a-Px"></a>次于怨人。<a id="a-Py"></a>复分为三品。<a id="a-Pz"></a>于最下怨。<a id="a-Q0"></a>愿彼得胜乐次于中怨及上怨亦尔。<a id="a-Q1"></a>于最上怨。<a id="a-Q2"></a>愿得胜乐想。<a id="a-Q3"></a>若起不更退失。<a id="a-Q4"></a>如于最上品亲不异。<a id="a-Q5"></a>次第于家聚落方土中。<a id="a-Q6"></a>起得胜乐愿想。<a id="a-Q7"></a>乃至缘一方及遍一切世界。<a id="a-Q8"></a>起愿得胜乐想。<a id="a-Q9"></a>由慈无量心。<a id="a-QA"></a>周普无余。<a id="a-QB"></a>若人于一切众生。<a id="a-QC"></a>恒乐取德。<a id="a-QD"></a>此人必定速得成就慈观。<a id="a-QE"></a>何以故。<a id="a-QF"></a>于断善根人。<a id="a-QG"></a>若取彼德亦可得。<a id="a-QH"></a>于犀角喻独觉。<a id="a-QI"></a>若取彼过亦可得。<a id="a-QJ"></a>由能显昔福非福果故。<a id="a-QK"></a>于悲及喜。<a id="a-QL"></a>修观行亦尔。<a id="a-QM"></a>观彼众生没多灾横流内。<a id="a-QN"></a>愿彼解脱众苦。<a id="a-QO"></a>愿彼众生恒得欢喜。<a id="a-QP"></a>若人作如此愿想。<a id="a-QQ"></a>得入悲喜定观。<a id="a-QR"></a>舍观从中境成。<a id="a-QS"></a>但以众生众生为行相故。<a id="a-QT"></a>四无量定。<a id="a-QU"></a>是何道能修。<a id="a-QV"></a>偈曰。<a id="a-QW"></a>人道生。<a id="a-QX"></a>释曰。<a id="a-QY"></a>若修彼必定在于人道。<a id="a-QZ"></a>非于余道。<a id="a-Qa"></a>若人与一无量定相应。<a id="a-Qb"></a>必定与一切相应不。<a id="a-Qc"></a>不定。<a id="a-Qd"></a>与一切相应此何为。<a id="a-Qe"></a>偈曰。<a id="a-Qf"></a>三应定。<a id="a-Qg"></a>释曰。<a id="a-Qh"></a>若人生第三第四定。<a id="a-Qi"></a>与喜不相应。<a id="a-Qj"></a>若人得无量定。<a id="a-Qk"></a>恒与三相应。<a id="a-Ql"></a>偈曰。<a id="a-Qm"></a>解脱八。<a id="a-Qn"></a>释曰。<a id="a-Qo"></a>于内有色想于外观色。<a id="a-Qp"></a>是第一解脱。<a id="a-Qq"></a>于内无色想于外观色。<a id="a-Qr"></a>是第二解脱。<a id="a-Qs"></a>净解脱由身证已于修中住。<a id="a-Qt"></a>是第三解脱。<a id="a-Qu"></a>无色定为四解脱。<a id="a-Qv"></a>灭受想定为第八解脱。<a id="a-Qw"></a>于彼偈曰。<a id="a-Qx"></a>前二。<a id="a-Qy"></a>不净观。<a id="a-Qz"></a>释曰。<a id="a-R0"></a>前二解脱。<a id="a-R1"></a>不净观为体性。<a id="a-R2"></a>以黑烂等想为行相故。<a id="a-R3"></a>是故于此二。<a id="a-R4"></a>应知如不净观中观行义。<a id="a-R5"></a>此前二偈曰。<a id="a-R6"></a>二定。<a id="a-R7"></a>释曰。<a id="a-R8"></a>于前二定中。<a id="a-R9"></a>此二解脱是所修。<a id="a-RA"></a>非于余地。<a id="a-RB"></a>次第是欲界及初定。<a id="a-RC"></a>地色欲对治故。<a id="a-RD"></a>偈曰。<a id="a-RE"></a>三后定无贪。<a id="a-RF"></a>释曰。<a id="a-RG"></a>第三净解脱。<a id="a-RH"></a>但于第四定修。<a id="a-RI"></a>此亦以无贪善根为体性。<a id="a-RJ"></a>非不净观为体性。<a id="a-RK"></a>由净想为行相故。<a id="a-RL"></a>若摄彼共伴类。<a id="a-RM"></a>五阴为体性。<a id="a-RN"></a>无色解脱者。<a id="a-RO"></a>偈曰。<a id="a-RP"></a>净无色定地释曰。<a id="a-RQ"></a>若善若定地四无色观。<a id="a-RR"></a>是四无色解脱。<a id="a-RS"></a>非不定地。<a id="a-RT"></a>譬如于死有中。<a id="a-RU"></a>余部师说。<a id="a-RV"></a>无色定有时非定。<a id="a-RW"></a>如目干连所修。<a id="a-RX"></a>复次无色近分定解脱道。<a id="a-RY"></a>彼亦得解脱名。<a id="a-RZ"></a>若是善及定地。<a id="a-Ra"></a>非无间道缘下地为境故。<a id="a-Rb"></a>何以故。<a id="a-Rc"></a>背舍义即是解脱。<a id="a-Rd"></a>偈曰。<a id="a-Re"></a>灭心定解脱。<a id="a-Rf"></a>释曰。<a id="a-Rg"></a>灭受想定。<a id="a-Rh"></a>即是第八解脱。<a id="a-Ri"></a>此定于前已说。<a id="a-Rj"></a>由背受想故名解脱。<a id="a-Rk"></a>复由背舍一切有为法故。<a id="a-Rl"></a>复有余师说。<a id="a-Rm"></a>由此八能解脱一切定障故。<a id="a-Rn"></a>若人修灭心定。<a id="a-Ro"></a>偈曰。<a id="a-Rp"></a>最后细后成。<a id="a-Rq"></a>释曰。<a id="a-Rr"></a>有顶者由想最细故。<a id="a-Rs"></a>此定更修令最细。<a id="a-Rt"></a>方得入灭心定。<a id="a-Ru"></a>若人已入灭心定。<a id="a-Rv"></a>云何得出。<a id="a-Rw"></a>偈曰。<a id="a-Rx"></a>自地净下圣。<a id="a-Ry"></a>心从彼出观释曰。<a id="a-Rz"></a>或由于有顶清净心从彼得出。<a id="a-S0"></a>或由无所有入为地。<a id="a-S1"></a>清净心及无流心。<a id="a-S2"></a>从彼得出。<a id="a-S3"></a>如此依有流心。<a id="a-S4"></a>入无心定。<a id="a-S5"></a>出心通有流无流。<a id="a-S6"></a>于此八解脱中。<a id="a-S7"></a>偈曰。<a id="a-S8"></a>欲界可见境。<a id="a-S9"></a>前三。<a id="a-SA"></a>释曰。<a id="a-SB"></a>于前三解脱。<a id="a-SC"></a>通以欲界色入为境。<a id="a-SD"></a>或可憎或可爱如次第。<a id="a-SE"></a>偈曰。<a id="a-SF"></a>四无色。<a id="a-SG"></a>是类智种类。<a id="a-SH"></a>自上地谛境。<a id="a-SI"></a>释曰。<a id="a-SJ"></a>无色解脱缘上地及自地苦。<a id="a-SK"></a>苦集苦灭为境。<a id="a-SL"></a>一切类智种类道。<a id="a-SM"></a>及非择灭虚空为境。<a id="a-SN"></a>云何于第三定不立解脱。<a id="a-SO"></a>于第二定地。<a id="a-SP"></a>色欲不有故。<a id="a-SQ"></a>复于清凉乐有动故。<a id="a-SR"></a>云何彼修净解脱观为安乐。<a id="a-SS"></a>先不净观。<a id="a-ST"></a>损羸自相续故。<a id="a-SU"></a>复次为欲观察自能不能故。<a id="a-SV"></a>谓于前二解脱。<a id="a-SW"></a>为成不成。<a id="a-SX"></a>若尔则知彼二成。<a id="a-SY"></a>若更由净相观净境。<a id="a-SZ"></a>先惑不起。<a id="a-Sa"></a>何以故。<a id="a-Sb"></a>修观人由二种因故。<a id="a-Sc"></a>修解脱等观。<a id="a-Sd"></a>一为令诸惑极远相离。<a id="a-Se"></a>二为于定中得自在。<a id="a-Sf"></a>为能引取无诤等诸德。<a id="a-Sg"></a>及能引取圣通慧。<a id="a-Sh"></a>此通慧能变异物类。<a id="a-Si"></a>成就所愿。<a id="a-Sj"></a>延促寿等事。<a id="a-Sk"></a>云何于第三第八说身证。<a id="a-Sl"></a>于余不说。<a id="a-Sm"></a>由二胜故。<a id="a-Sn"></a>复由在界地穷际故。<a id="a-So"></a>偈曰。<a id="a-Sp"></a>制入有八种。<a id="a-Sq"></a>释曰。<a id="a-Sr"></a>于内有色相于外观色小量。<a id="a-Ss"></a>或好或恶。<a id="a-St"></a>制修此色。<a id="a-Su"></a>我见我知。<a id="a-Sv"></a>作如此想是第一制入。<a id="a-Sw"></a>无量亦尔。<a id="a-Sx"></a>于内无色想于外观色。<a id="a-Sy"></a>此二如前二合此成四通。<a id="a-Sz"></a>无内色想观青黄赤白色。<a id="a-T0"></a>我见我知。<a id="a-T1"></a>作如此想合此成八。<a id="a-T2"></a>偈曰。<a id="a-T3"></a>二如初解脱。<a id="a-T4"></a>释曰。<a id="a-T5"></a>如初解脱。<a id="a-T6"></a>应知二制入亦尔。<a id="a-T7"></a>偈曰。<a id="a-T8"></a>后二如第二。<a id="a-T9"></a>释曰。<a id="a-TA"></a>如第二解脱。<a id="a-TB"></a>应知第三第四制入亦尔。<a id="a-TC"></a>偈曰。<a id="a-TD"></a>余如净解脱。<a id="a-TE"></a>释曰。<a id="a-TF"></a>如净解脱。<a id="a-TG"></a>应知后四制入亦尔。<a id="a-TH"></a>若尔此彼有何异。<a id="a-TI"></a>由前八但背舍。<a id="a-TJ"></a>由后八制修。<a id="a-TK"></a>境界令随自意乐显现。<a id="a-TL"></a>及令惑不起。<a id="a-TM"></a>偈曰。<a id="a-TN"></a>十遍入。<a id="a-TO"></a>释曰。<a id="a-TP"></a>能普覆起一类。<a id="a-TQ"></a>无间隙故名无边。<a id="a-TR"></a>何法为无边。<a id="a-TS"></a>谓地水火风。<a id="a-TT"></a>青黄赤白。<a id="a-TU"></a>此色相普覆。<a id="a-TV"></a>空无边入。<a id="a-TW"></a>识无边入。<a id="a-TX"></a>此二亦普覆。<a id="a-TY"></a>于中偈曰。<a id="a-TZ"></a>无贪。<a id="a-Ta"></a>八。<a id="a-Tb"></a>释曰。<a id="a-Tc"></a>前八以无贪为性。<a id="a-Td"></a>偈曰。<a id="a-Te"></a>后定。<a id="a-Tf"></a>释曰。<a id="a-Tg"></a>第四定是彼所依地。<a id="a-Th"></a>偈曰。<a id="a-Ti"></a>彼境。<a id="a-Tj"></a>欲。<a id="a-Tk"></a>释曰。<a id="a-Tl"></a>欲界色入是彼境。<a id="a-Tm"></a>有余师说。<a id="a-Tn"></a>风无边入触为境界。<a id="a-To"></a>复有余师说。<a id="a-Tp"></a>前四触为境界。<a id="a-Tq"></a>后四色为境界。<a id="a-Tr"></a>偈曰。<a id="a-Ts"></a>二净无色。<a id="a-Tt"></a>释曰。<a id="a-Tu"></a>最后二无边入。<a id="a-Tv"></a>以清净无色定为性。<a id="a-Tw"></a>偈曰。<a id="a-Tx"></a>自地四阴境。<a id="a-Ty"></a>释曰。<a id="a-Tz"></a>自地四阴。<a id="a-U0"></a>是后二无边入境界。<a id="a-U1"></a>八制入是入解脱法门。<a id="a-U2"></a>十无边入是入制入法门。<a id="a-U3"></a>前前于后后胜故。<a id="a-U4"></a>此解脱等。<a id="a-U5"></a>以一切凡夫圣人相续为依止。<a id="a-U6"></a>唯除灭心解脱。<a id="a-U7"></a>偈曰。<a id="a-U8"></a>灭心定已说。<a id="a-U9"></a>释曰。<a id="a-UA"></a>灭心定解脱。<a id="a-UB"></a>于前已说。<a id="a-UC"></a>由一切义差别。<a id="a-UD"></a>偈曰。<a id="a-UE"></a>余离欲行得。<a id="a-UF"></a>释曰。<a id="a-UG"></a>异灭心定。<a id="a-UH"></a>所余解脱等。<a id="a-UI"></a>或离欲所得。<a id="a-UJ"></a>或加行所得。<a id="a-UK"></a>由前悉前未悉故。<a id="a-UL"></a>偈曰三界依无色。<a id="a-UM"></a>余人道修得。<a id="a-UN"></a>释曰。<a id="a-UO"></a>无色解脱。<a id="a-UP"></a>无色无边入。<a id="a-UQ"></a>此法以三界身为依止。<a id="a-UR"></a>三界人所修得故。<a id="a-US"></a>所余诸解脱。<a id="a-UT"></a>及诸制入无边入。<a id="a-UU"></a>依止人道相续得成。<a id="a-UV"></a>由正教力缘所生故。<a id="a-UW"></a>云何于色无色界。<a id="a-UX"></a>修得色定无色定差别。<a id="a-UY"></a>由三种因缘。<a id="a-UZ"></a>四持诃那无色三摩跋提得生。<a id="a-Ua"></a>由因业法尔力故。<a id="a-Ub"></a>此中偈曰。<a id="a-Uc"></a>因业力二界。<a id="a-Ud"></a>生色无色定。<a id="a-Ue"></a>释曰。<a id="a-Uf"></a>于二界。<a id="a-Ug"></a>谓色无色界。<a id="a-Uh"></a>生无色界定。<a id="a-Ui"></a>或由因力。<a id="a-Uj"></a>谓近修及数修。<a id="a-Uk"></a>或由业力。<a id="a-Ul"></a>谓上界分后报。<a id="a-Um"></a>业果报欲至故。<a id="a-Un"></a>何以故。<a id="a-Uo"></a>若人于下界不生欲。<a id="a-Up"></a>于上界不能得生。<a id="a-Uq"></a>偈曰。<a id="a-Ur"></a>于色界。<a id="a-Us"></a>色定由二法尔得。<a id="a-Ut"></a>释曰。<a id="a-Uu"></a>于色界中生差别定必由二力。<a id="a-Uv"></a>谓因力业力。<a id="a-Uw"></a>或由法尔力。<a id="a-Ux"></a>世界欲坏时。<a id="a-Uy"></a>一切众生。<a id="a-Uz"></a>是时来下地。<a id="a-V0"></a>生四色定。<a id="a-V1"></a>是时善法。<a id="a-V2"></a>最成就丰饶起故。<a id="a-V3"></a>是佛世尊正法。<a id="a-V4"></a>应更几时住。<a id="a-V5"></a>于中如此等诸法品类。<a id="a-V6"></a>明了可知可见。<a id="a-V7"></a>偈曰。<a id="a-V8"></a>世尊正法二。<a id="a-V9"></a>教修得为体。<a id="a-VA"></a>释曰。<a id="a-VB"></a>此中正教者。<a id="a-VC"></a>即是诸阿含。<a id="a-VD"></a>谓修多罗。<a id="a-VE"></a>毗那耶。<a id="a-VF"></a>阿毗达磨。<a id="a-VG"></a>正修得者。<a id="a-VH"></a>谓阿地伽摩。<a id="a-VI"></a>此是三乘人所修。<a id="a-VJ"></a>菩提助法。<a id="a-VK"></a>及三乘果。<a id="a-VL"></a>如此名二种正法。<a id="a-VM"></a>此中有几人。<a id="a-VN"></a>偈曰。<a id="a-VO"></a>于中有能持。<a id="a-VP"></a>能说及能行。<a id="a-VQ"></a>释曰。<a id="a-VR"></a>于阿含有二人。<a id="a-VS"></a>一能正持。<a id="a-VT"></a>二能正说。<a id="a-VU"></a>于阿地伽摩但有一人。<a id="a-VV"></a>谓能正修得。<a id="a-VW"></a>随此三人相传住时。<a id="a-VX"></a>正法亦随此时得住。<a id="a-VY"></a>何以故。<a id="a-VZ"></a>有二因缘。<a id="a-Va"></a>能令正法久住。<a id="a-Vb"></a>谓正说正受。<a id="a-Vc"></a>有余师说。<a id="a-Vd"></a>佛般涅槃后一千年。<a id="a-Ve"></a>正法得住。<a id="a-Vf"></a>此说约正修得。<a id="a-Vg"></a>不约阿含。<a id="a-Vh"></a>若约阿含则有多时。<a id="a-Vi"></a>何以故。<a id="a-Vj"></a>于末世中若能持此正法。<a id="a-Vk"></a>诸人有二种。<a id="a-Vl"></a>一随闻得信。<a id="a-Vm"></a>二随正解得信。<a id="a-Vn"></a>诸天皆拥护。<a id="a-Vo"></a>彼人令阿含及正修得。<a id="a-Vp"></a>于世不速隐没。<a id="a-Vq"></a>是故于中。<a id="a-Vr"></a>如文如义。<a id="a-Vs"></a>应急修正行。<a id="a-Vt"></a>此论中。<a id="a-Vu"></a>佛世尊阿毗达磨。<a id="a-Vv"></a>是我所说。<a id="a-Vw"></a>为如经部中所显。<a id="a-Vx"></a>为如毗婆沙中所显。<a id="a-Vy"></a>偈曰。<a id="a-Vz"></a>罽宾毗婆沙理成。<a id="a-W0"></a>我多随彼说此论。<a id="a-W1"></a>正法偏执是我失。<a id="a-W2"></a>判法正理佛为量。<a id="a-W3"></a>释曰。<a id="a-W4"></a>罽宾国毗婆沙师二证所成就。<a id="a-W5"></a>此阿毗达磨。<a id="a-W6"></a>我今多随彼义说。<a id="a-W7"></a>于中若有偏执。<a id="a-W8"></a>是我过失。<a id="a-W9"></a>离证能正判正法。<a id="a-WA"></a>唯佛世尊为最胜量。<a id="a-WB"></a>何以故。<a id="a-WC"></a>由证见一切法故。<a id="a-WD"></a>若佛圣弟子。<a id="a-WE"></a>离阿含及道理。<a id="a-WF"></a>判正法亦非中量。</p>
 </body>
</html>