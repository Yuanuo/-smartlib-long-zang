<!doctype html>
<html id="z3IBVzG18r" data-ver="1522">
 <head>
  <meta charset="utf-8">
  <meta author="婆薮盘豆">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">阿毗达磨俱舍释论卷第十五</h1>
  <h2 id="a2">释分别惑品第五之二</h2>
  <p id="a3">说世义已。<a id="a-4"></a>由相应故来。<a id="a-5"></a>今应思此义。<a id="a-6"></a>是类已灭众生于中得相离不。<a id="a-7"></a>复次众生于此类处已得相离。<a id="a-8"></a>此类为已灭不。<a id="a-9"></a>于中若已相离。<a id="a-A"></a>此类于此人必定已灭。<a id="a-B"></a>若类已灭。<a id="a-C"></a>于中众生或已相离或未相离。<a id="a-D"></a>譬如偈曰。<a id="a-E"></a>灭苦下惑中。<a id="a-F"></a>由余遍行应。<a id="a-G"></a>于前类已灭。<a id="a-H"></a>余同境惑应。<a id="a-I"></a>释曰。<a id="a-J"></a>苦智已生集智未生。<a id="a-K"></a>见苦所灭类聚皆已灭尽。<a id="a-L"></a>由见集谛所灭缘彼为境。<a id="a-M"></a>余遍行惑于彼相应。<a id="a-N"></a>于修道所灭类聚中有九品惑。<a id="a-O"></a>于先已灭品中。<a id="a-P"></a>由余惑缘彼为境。<a id="a-Q"></a>于彼相应此义应知。<a id="a-R"></a>于何类中几惑能缘彼类生。<a id="a-S"></a>若句句答此问。<a id="a-T"></a>应说无数法。<a id="a-U"></a>是故先旧师造略集毗婆沙。<a id="a-V"></a>彼云。<a id="a-W"></a>云何。<a id="a-X"></a>由少功力。<a id="a-Y"></a>我等应度最大问流。<a id="a-Z"></a>若略说有十六种法。<a id="a-a"></a>谓欲色无色界相应各有五品。<a id="a-b"></a>及无流心。<a id="a-c"></a>亦有十六同此类。<a id="a-d"></a>于中何法为何心境界。<a id="a-e"></a>若人已了知如此。<a id="a-f"></a>于中如此多惑缘彼得生。<a id="a-g"></a>此义方可思量。<a id="a-h"></a>此中偈曰。<a id="a-i"></a>见苦集修灭。<a id="a-j"></a>是欲相应法。<a id="a-k"></a>自界三一色。<a id="a-l"></a>无垢识境界。<a id="a-m"></a>释曰。<a id="a-n"></a>此法是自界法。<a id="a-o"></a>有三部故说自界三。<a id="a-p"></a>此法一部是色界法故说一色。<a id="a-q"></a>于欲界相应行法。<a id="a-r"></a>见苦集所灭。<a id="a-s"></a>及修道所灭。<a id="a-t"></a>皆是五识境。<a id="a-u"></a>于自界有三识。<a id="a-v"></a>谓是前三色界心一。<a id="a-w"></a>谓修道所灭及无流心。<a id="a-x"></a>偈曰。<a id="a-y"></a>自界下界三。<a id="a-z"></a>上一净识境。<a id="a-10"></a>释曰。<a id="a-11"></a>于色界相应行。<a id="a-12"></a>如前三部法。<a id="a-13"></a>是八心所缘境。<a id="a-14"></a>谓自界心三如前。<a id="a-15"></a>下界心三亦如前。<a id="a-16"></a>上界心一。<a id="a-17"></a>谓修道所灭心及无流心。<a id="a-18"></a>偈曰。<a id="a-19"></a>无色三界三。<a id="a-1A"></a>无流识境界。<a id="a-1B"></a>释曰。<a id="a-1C"></a>于无色界相应行三部法。<a id="a-1D"></a>是十心所缘境。<a id="a-1E"></a>谓三界心各三如前。<a id="a-1F"></a>无流心一。<a id="a-1G"></a>说三界见苦集所灭及修道所灭已。<a id="a-1H"></a>偈曰。<a id="a-1I"></a>见灭道所灭一切自长境。<a id="a-1J"></a>释曰。<a id="a-1K"></a>见灭道所灭法中是自心。<a id="a-1L"></a>谓见灭道所灭心。<a id="a-1M"></a>此心为长应知。<a id="a-1N"></a>彼法是此心境。<a id="a-1O"></a>云何如此。<a id="a-1P"></a>欲界相应见灭所灭法。<a id="a-1Q"></a>唯六识境界谓前所说五识及自长识。<a id="a-1R"></a>见道所灭法亦尔。<a id="a-1S"></a>谓前所说五识及自长识。<a id="a-1T"></a>如此色无色界见灭道所灭法。<a id="a-1U"></a>是见灭道所灭。<a id="a-1V"></a>自长识境界故。<a id="a-1W"></a>是故为九识。<a id="a-1X"></a>及十一识境。<a id="a-1Y"></a>说三界五部法已。<a id="a-1Z"></a>偈曰。<a id="a-1a"></a>无流三界后。<a id="a-1b"></a>三无流心境。<a id="a-1c"></a>释曰。<a id="a-1d"></a>若无流法为十心境界。<a id="a-1e"></a>谓三界后三部心。<a id="a-1f"></a>即见灭道修所灭心。<a id="a-1g"></a>及无流心。<a id="a-1h"></a>复次为摄此义故。<a id="a-1i"></a>造一偈半。</p>
  <p id="a1j">见苦集修灭　　于三界无流</p>
  <p id="a1k">五八及十识　　十识所缘境</p>
  <p id="a1l">见灭道所灭　　一切自长境</p>
  <p id="a1m">已解安立如此十六心。<a id="a-1n"></a>于十六境随眠正事。<a id="a-1o"></a>于中云何思量。<a id="a-1p"></a>我等为安立此义故显唯方。<a id="a-1q"></a>于缘乐根为境识中。<a id="a-1r"></a>几随眠惑依彼得生。<a id="a-1s"></a>若有如此问来。<a id="a-1t"></a>应自思量。<a id="a-1u"></a>乐根有七种。<a id="a-1v"></a>于欲界中唯有修道所灭。<a id="a-1w"></a>于色界五部及无流。<a id="a-1x"></a>此乐根若略说。<a id="a-1y"></a>是十二心境界。<a id="a-1z"></a>欲界四心。<a id="a-20"></a>除见灭所灭心。<a id="a-21"></a>色界心有五。<a id="a-22"></a>无色有二心。<a id="a-23"></a>谓见道修道所灭心及无流心。<a id="a-24"></a>如此十二识能缘乐根为境。<a id="a-25"></a>于中如理。<a id="a-26"></a>欲界部惑。<a id="a-27"></a>色界部惑。<a id="a-28"></a>缘有为境。<a id="a-29"></a>无色界二部。<a id="a-2A"></a>并遍行诸惑。<a id="a-2B"></a>于中随眠生。<a id="a-2C"></a>应知如此。<a id="a-2D"></a>于缘能缘乐根为境。<a id="a-2E"></a>心中几随眠惑依彼得生。<a id="a-2F"></a>所说能缘乐根为境。<a id="a-2G"></a>十二识复为何识境界。<a id="a-2H"></a>即是前所说十二识类。<a id="a-2I"></a>复次无色界有二部谓见苦集所灭心。<a id="a-2J"></a>是十四心。<a id="a-2K"></a>应知缘能缘受识为境。<a id="a-2L"></a>此中更增无色界见苦集所灭心。<a id="a-2M"></a>欲界有四心。<a id="a-2N"></a>缘有为境。<a id="a-2O"></a>色界有五心。<a id="a-2P"></a>缘有为境。<a id="a-2Q"></a>依此十四心随眠惑得生。<a id="a-2R"></a>此义应知。<a id="a-2S"></a>由此方所余亦应知。<a id="a-2T"></a>若由此惑心则有缚。<a id="a-2U"></a>此诸惑于此心中皆随眠不。<a id="a-2V"></a>得随眠。<a id="a-2W"></a>若惑与心相应不灭。<a id="a-2X"></a>及能缘彼为境亦不灭。<a id="a-2Y"></a>有不能随眠。<a id="a-2Z"></a>若惑与心相应已灭。<a id="a-2a"></a>若作如此义。<a id="a-2b"></a>偈曰。<a id="a-2c"></a>有缚心二种。<a id="a-2d"></a>染无染由眠。<a id="a-2e"></a>释曰。<a id="a-2f"></a>若心有染污。<a id="a-2g"></a>由惑能随眠是故心有缚。<a id="a-2h"></a>及由与心相应。<a id="a-2i"></a>缘彼为境惑由不能随眠。<a id="a-2j"></a>惑与彼相应未灭。<a id="a-2k"></a>互相应故。<a id="a-2l"></a>若无染污心。<a id="a-2m"></a>但由能随眠惑及能缘彼为境。<a id="a-2n"></a>惑不灭为缚。<a id="a-2o"></a>复次十种惑生起云何。<a id="a-2p"></a>从初者由痴相应故。<a id="a-2q"></a>迷闇于谛境。<a id="a-2r"></a>彼人不乐观苦苦相。<a id="a-2s"></a>于彼人不显现。<a id="a-2t"></a>乃至道亦尔。<a id="a-2u"></a>是故偈曰。<a id="a-2v"></a>从痴疑。<a id="a-2w"></a>释曰。<a id="a-2x"></a>若人已痴闻。<a id="a-2y"></a>二义起疑惑。<a id="a-2z"></a>谓此为是苦。<a id="a-30"></a>此为非苦。<a id="a-31"></a>乃至道亦尔。<a id="a-32"></a>偈曰。<a id="a-33"></a>邪见。<a id="a-34"></a>释曰。<a id="a-35"></a>从疑惑起邪见。<a id="a-36"></a>若人有疑心。<a id="a-37"></a>由邪闻邪思故。<a id="a-38"></a>决定邪智起。<a id="a-39"></a>乃至拨无苦等。<a id="a-3A"></a>偈曰。<a id="a-3B"></a>从身见释曰。<a id="a-3C"></a>彼说从邪见身见生由苦除五阴由我我所执故。<a id="a-3D"></a>偈曰。<a id="a-3E"></a>边见。<a id="a-3F"></a>释曰从身见边见生。<a id="a-3G"></a>由执我断常二边故。<a id="a-3H"></a>偈曰从此戒执取。<a id="a-3I"></a>释曰。<a id="a-3J"></a>从边见戒执取见生。<a id="a-3K"></a>何以故。<a id="a-3L"></a>若人随执一边。<a id="a-3M"></a>由此边计执清净故。<a id="a-3N"></a>偈曰。<a id="a-3O"></a>次见取。<a id="a-3P"></a>释曰。<a id="a-3Q"></a>从戒执取见见取生。<a id="a-3R"></a>何以故。<a id="a-3S"></a>若由此法计执清净。<a id="a-3T"></a>必执此法为最胜。<a id="a-3U"></a>于下执胜为见取故。<a id="a-3V"></a>偈曰。<a id="a-3W"></a>自见。<a id="a-3X"></a>欲慢。<a id="a-3Y"></a>释曰。<a id="a-3Z"></a>于自见爱着心起故。<a id="a-3a"></a>由自见高心起故。<a id="a-3b"></a>是故从自见欲起慢起。<a id="a-3c"></a>偈曰。<a id="a-3d"></a>于他见嗔起。<a id="a-3e"></a>释曰。<a id="a-3f"></a>若人爱着自见。<a id="a-3g"></a>于他见能对治自见。<a id="a-3h"></a>则起嗔恚。<a id="a-3i"></a>有余师说。<a id="a-3j"></a>于自见已取已。<a id="a-3k"></a>舍中起嗔恚。<a id="a-3l"></a>偈曰。<a id="a-3m"></a>如次第。<a id="a-3n"></a>释曰。<a id="a-3o"></a>见谛所灭欲等诸惑。<a id="a-3p"></a>缘依自相续见起故。<a id="a-3q"></a>生起次第如此。<a id="a-3r"></a>若惑欲生起。<a id="a-3s"></a>必由三因缘得起。<a id="a-3t"></a>能起因缘者。<a id="a-3u"></a>偈曰。<a id="a-3v"></a>从未灭随眠。<a id="a-3w"></a>及对根现尘由不正思惟惑起。<a id="a-3x"></a>释曰。<a id="a-3y"></a>惑者譬如欲随眠。<a id="a-3z"></a>此未灭未永离。<a id="a-40"></a>欲惑相应。<a id="a-41"></a>尘对根显现。<a id="a-42"></a>于中起不正思惟。<a id="a-43"></a>由具三故欲惑得起。<a id="a-44"></a>此三次第。<a id="a-45"></a>谓因缘加行力。<a id="a-46"></a>偈曰。<a id="a-47"></a>具因缘。<a id="a-48"></a>释曰。<a id="a-49"></a>若余惑有具因生。<a id="a-4A"></a>应知亦如此。<a id="a-4B"></a>彼说有时由尘力惑亦生。<a id="a-4C"></a>起不由因。<a id="a-4D"></a>力譬如退法阿罗汉。<a id="a-4E"></a>是随眠惑于经中世尊说为三流。<a id="a-4F"></a>谓欲流有流无明流。<a id="a-4G"></a>或说为四暴河。<a id="a-4H"></a>谓欲暴河有暴河见暴河无明暴河。<a id="a-4I"></a>或说为四系。<a id="a-4J"></a>即是四河或说为四取。<a id="a-4K"></a>谓欲取见取戒执取我言取。<a id="a-4L"></a>于中偈曰。<a id="a-4M"></a>欲界共倒起。<a id="a-4N"></a>烦恼名欲流。<a id="a-4O"></a>离痴。<a id="a-4P"></a>释曰。<a id="a-4Q"></a>除无明所余欲界行惑共诸倒起惑。<a id="a-4R"></a>应知名欲流。<a id="a-4S"></a>有四十一物。<a id="a-4T"></a>三十一随眠惑。<a id="a-4U"></a>除五种无明并十倒起惑。<a id="a-4V"></a>此但惑非随眠。<a id="a-4W"></a>偈曰。<a id="a-4X"></a>唯随眠。<a id="a-4Y"></a>色无色有流。<a id="a-4Z"></a>释曰。<a id="a-4a"></a>除无明言流。<a id="a-4b"></a>一切色无色界行随眠惑。<a id="a-4c"></a>除无明名有流。<a id="a-4d"></a>有五十二物。<a id="a-4e"></a>色界惑二十六。<a id="a-4f"></a>除五部无明。<a id="a-4g"></a>无色界亦尔。<a id="a-4h"></a>于上界为不有疲弱掉起二种倒起惑邪。<a id="a-4i"></a>如分别道理论说。<a id="a-4j"></a>何者为有流。<a id="a-4k"></a>除无明是所余诸惑。<a id="a-4l"></a>与色无色界相应。<a id="a-4m"></a>谓结缚随眠小惑倒起惑。<a id="a-4n"></a>此中云何不摄。<a id="a-4o"></a>罽宾国师云。<a id="a-4p"></a>由不自在故。<a id="a-4q"></a>复有何因缘。<a id="a-4r"></a>色无色界合说一有流。<a id="a-4s"></a>偈曰。<a id="a-4t"></a>无记内门起。<a id="a-4u"></a>依寂静地生。<a id="a-4v"></a>故合一。<a id="a-4w"></a>释曰。<a id="a-4x"></a>是二界惑同无记性。<a id="a-4y"></a>依内门起。<a id="a-4z"></a>依定地生。<a id="a-50"></a>由此三法等。<a id="a-51"></a>是故合立为一。<a id="a-52"></a>由此因立有欲义。<a id="a-53"></a>更由此因立有流义。<a id="a-54"></a>今三界无明立为无明流。<a id="a-55"></a>此义自成。<a id="a-56"></a>有十五物。<a id="a-57"></a>云何别立此无明为流。<a id="a-58"></a>一切流偈曰。<a id="a-59"></a>为根。<a id="a-5A"></a>立无明别流。<a id="a-5B"></a>释曰。<a id="a-5C"></a>一切流无明为根。<a id="a-5D"></a>是故别立无明为流。<a id="a-5E"></a>如说流应知余亦尔。<a id="a-5F"></a>偈曰。<a id="a-5G"></a>暴河系亦尔。<a id="a-5H"></a>别立见明故。<a id="a-5I"></a>释曰。<a id="a-5J"></a>是所说欲流。<a id="a-5K"></a>即是欲暴河。<a id="a-5L"></a>及欲系。<a id="a-5M"></a>是所说有流。<a id="a-5N"></a>即是有暴河。<a id="a-5O"></a>及有系。<a id="a-5P"></a>除诸见。<a id="a-5Q"></a>彼言由了别故。<a id="a-5R"></a>于暴河及系。<a id="a-5S"></a>立见为别品。<a id="a-5T"></a>偈曰。<a id="a-5U"></a>非于流无伴。<a id="a-5V"></a>由非顺流故。<a id="a-5W"></a>释曰。<a id="a-5X"></a>能令流故名流。<a id="a-5Y"></a>流等名后当释。<a id="a-5Z"></a>彼说若见独无伴。<a id="a-5a"></a>不随顺流。<a id="a-5b"></a>由明了故。<a id="a-5c"></a>是故于流不立为别品。<a id="a-5d"></a>合立为流品。<a id="a-5e"></a>是欲暴河。<a id="a-5f"></a>有二十九物。<a id="a-5g"></a>谓欲嗔慢有十五。<a id="a-5h"></a>疑有四并十倒起惑。<a id="a-5i"></a>有暴河有二十八物。<a id="a-5j"></a>谓欲慢有二十。<a id="a-5k"></a>疑八见暴河有三十六物。<a id="a-5l"></a>无明暴河有十五物。<a id="a-5m"></a>如暴河应知系亦尔。<a id="a-5n"></a>偈曰。<a id="a-5o"></a>如所说共痴。<a id="a-5p"></a>有二分见故名取。<a id="a-5q"></a>释曰。<a id="a-5r"></a>是欲系共无明立为欲取。<a id="a-5s"></a>有三十四物。<a id="a-5t"></a>谓欲嗔慢无明有二十。<a id="a-5u"></a>疑有四。<a id="a-5v"></a>并十倒起惑。<a id="a-5w"></a>是有系共无明立为我言取。<a id="a-5x"></a>有三十八物。<a id="a-5y"></a>谓欲慢无明有三十。<a id="a-5z"></a>疑有八。<a id="a-60"></a>是见系除戒执取。<a id="a-61"></a>立为见取。<a id="a-62"></a>有三十物。<a id="a-63"></a>是戒执取有六物。<a id="a-64"></a>云何从诸见中。<a id="a-65"></a>离戒执取立为别取。<a id="a-66"></a>由对治圣道故。<a id="a-67"></a>由欺诳二部故。<a id="a-68"></a>在家部由此惑遭诳计。<a id="a-69"></a>执自饿为天道故。<a id="a-6A"></a>出家部由舍离可爱尘。<a id="a-6B"></a>修习苦涩为道。<a id="a-6C"></a>计应得解脱故。<a id="a-6D"></a>欲取及见取者。<a id="a-6E"></a>是在家出家二部斗诤因故。<a id="a-6F"></a>故立为二取。<a id="a-6G"></a>在家由取五尘故。<a id="a-6H"></a>与在家起斗诤。<a id="a-6I"></a>出家由取诸见各不同故。<a id="a-6J"></a>与出家起斗诤。<a id="a-6K"></a>此二部取定及定果。<a id="a-6L"></a>为解脱道及解脱果故。<a id="a-6M"></a>故立二界惑。<a id="a-6N"></a>为我言取。<a id="a-6O"></a>云何合无明说取不别为取。<a id="a-6P"></a>由能取生死故立为取。<a id="a-6Q"></a>偈曰。<a id="a-6R"></a>由无明。<a id="a-6S"></a>非能取故合。<a id="a-6T"></a>释曰。<a id="a-6U"></a>无明以不了为相故。<a id="a-6V"></a>昧钝故故不能取。<a id="a-6W"></a>是故共惑合为取。<a id="a-6X"></a>于经中佛世尊说。<a id="a-6Y"></a>何者为欲系。<a id="a-6Z"></a>广说如经。<a id="a-6a"></a>乃至于欲尘。<a id="a-6b"></a>众生欲染污欲求欲爱欲喜欲欲欲乱欲着欲遍着欲乐欲定欲贪。<a id="a-6c"></a>此欲变异众生心住。<a id="a-6d"></a>说此名欲系。<a id="a-6e"></a>乃至有系等亦如此于余经中说。<a id="a-6f"></a>爱欲亦名取。<a id="a-6g"></a>是故知欲等取。<a id="a-6h"></a>于欲等中唯爱欲为取。<a id="a-6i"></a>此义已说。<a id="a-6j"></a>于经中唯随眠惑说名流暴河系取。<a id="a-6k"></a>复次随眠名有何义。<a id="a-6l"></a>乃至取名有何义。<a id="a-6m"></a>偈曰。<a id="a-6n"></a>微细随逐故。<a id="a-6o"></a>二种随眠故。<a id="a-6p"></a>非功用恒故。<a id="a-6q"></a>故说彼随眠。<a id="a-6r"></a>释曰。<a id="a-6s"></a>此中微细者。<a id="a-6t"></a>行相最细故。<a id="a-6u"></a>故非他可知。<a id="a-6v"></a>随逐者。<a id="a-6w"></a>由至得恒有故。<a id="a-6x"></a>二种随眠者。<a id="a-6y"></a>随流行众生相续中能作二种缚。<a id="a-6z"></a>谓境界缚相应缚。<a id="a-70"></a>非功用恒故者。<a id="a-71"></a>若不作功用为生。<a id="a-72"></a>彼若作对治为遮。<a id="a-73"></a>彼数数现前故。<a id="a-74"></a>由此三义故。<a id="a-75"></a>说彼惑名随眠。<a id="a-76"></a>偈曰。<a id="a-77"></a>令住及令流。<a id="a-78"></a>能牵及能合。<a id="a-79"></a>能取故说彼。<a id="a-7A"></a>名流暴河等。<a id="a-7B"></a>释曰。<a id="a-7C"></a>令住不护中从六门漏能流生死。<a id="a-7D"></a>从有顶至阿毗指故名流。<a id="a-7E"></a>能牵引众生。<a id="a-7F"></a>令入苦海故名瀑河。<a id="a-7G"></a>能合众生令不离苦故名系。<a id="a-7H"></a>因此众生取欲等及生生具故说名取。<a id="a-7I"></a>又若如此解是为最胜。<a id="a-7J"></a>由彼故相续于六尘中流。<a id="a-7K"></a>故说彼名流。<a id="a-7L"></a>如经言。<a id="a-7M"></a>长老。<a id="a-7N"></a>譬如船由大功用牵引逆流。<a id="a-7O"></a>若舍功用此船随流而去则无复难。<a id="a-7P"></a>诸惑亦尔。<a id="a-7Q"></a>由随经文句。<a id="a-7R"></a>应知流义过量猛疾。<a id="a-7S"></a>故说此惑名暴河。<a id="a-7T"></a>何以故。<a id="a-7U"></a>由此惑众生漂逝。<a id="a-7V"></a>唯得随顺不可违逆故。<a id="a-7W"></a>若非过量行名系。<a id="a-7X"></a>能令与种种苦和合故。<a id="a-7Y"></a>或数数相应故。<a id="a-7Z"></a>能取欲等故。<a id="a-7a"></a>取所生故能。<a id="a-7b"></a>生取故故。<a id="a-7c"></a>名为取。<a id="a-7d"></a>由如此义故说彼名流。<a id="a-7e"></a>乃至名取。<a id="a-7f"></a>偈曰。<a id="a-7g"></a>由结等差别。<a id="a-7h"></a>复说彼五种。<a id="a-7i"></a>释曰。<a id="a-7j"></a>是随眠惑。<a id="a-7k"></a>由结缚随眠染污倒起差别更说五种。<a id="a-7l"></a>此中结有九种。<a id="a-7m"></a>谓随顺结违逆结慢结无明结见结取结疑结嫉姤结悭吝结。<a id="a-7n"></a>此中随顺结者。<a id="a-7o"></a>谓三界欲。<a id="a-7p"></a>所余诸结应如理思。<a id="a-7q"></a>见结者谓三见。<a id="a-7r"></a>取结者谓二见。<a id="a-7s"></a>是故说此言。<a id="a-7t"></a>为有此义不。<a id="a-7u"></a>与见相应法中。<a id="a-7v"></a>但由随顺结相应。<a id="a-7w"></a>不由见结。<a id="a-7x"></a>于中见结随眠非非随眠。<a id="a-7y"></a>说有。<a id="a-7z"></a>集智已生灭智未生。<a id="a-80"></a>于见灭道所灭法中。<a id="a-81"></a>与见取戒执取相应。<a id="a-82"></a>何以故。<a id="a-83"></a>彼法与随顺结相应。<a id="a-84"></a>与见结不相应。<a id="a-85"></a>遍行已灭故。<a id="a-86"></a>非遍行以彼为境界故。<a id="a-87"></a>相应见结无有故。<a id="a-88"></a>见随眠于彼随眠。<a id="a-89"></a>谓二取见。<a id="a-8A"></a>但由相应故。<a id="a-8B"></a>复有何因。<a id="a-8C"></a>于结中合三见立为别见结。<a id="a-8D"></a>复以二见别立为取结。<a id="a-8E"></a>偈曰。<a id="a-8F"></a>物取平等故。<a id="a-8G"></a>立见为别结。<a id="a-8H"></a>释曰。<a id="a-8I"></a>三见唯十八物。<a id="a-8J"></a>二取亦唯十八物。<a id="a-8K"></a>是故彼言。<a id="a-8L"></a>由物等故。<a id="a-8M"></a>离见立为二结。<a id="a-8N"></a>此二见以能取为性。<a id="a-8O"></a>所余不尔。<a id="a-8P"></a>但是所取。<a id="a-8Q"></a>由能取所取差别故。<a id="a-8R"></a>立为二结。<a id="a-8S"></a>云何嫉姤悭吝。<a id="a-8T"></a>于诸结中立为二结。<a id="a-8U"></a>不立余倒起偈曰。<a id="a-8V"></a>由一向不善。<a id="a-8W"></a>由二自在故。<a id="a-8X"></a>于中惑姤吝。<a id="a-8Y"></a>别立为二结。<a id="a-8Z"></a>释曰。<a id="a-8a"></a>无余倒起惑。<a id="a-8b"></a>如此种性。<a id="a-8c"></a>若二在于此处。<a id="a-8d"></a>此处则一向不善。<a id="a-8e"></a>此二又自在起。<a id="a-8f"></a>不随属他。<a id="a-8g"></a>若人执唯八是倒起。<a id="a-8h"></a>于此人可有如此答。<a id="a-8i"></a>若人立十为倒起。<a id="a-8j"></a>于此人忿恨及覆藏。<a id="a-8k"></a>亦有此二种性。<a id="a-8l"></a>是故此救不成救难。<a id="a-8m"></a>偈曰。<a id="a-8n"></a>无贵重富财。<a id="a-8o"></a>因故遍相故。<a id="a-8p"></a>能损二部故。<a id="a-8q"></a>别立姤吝结。<a id="a-8r"></a>释曰。<a id="a-8s"></a>有余师说于倒起中妒吝。<a id="a-8t"></a>有三重失由嫉妒。<a id="a-8u"></a>得轻贱报由悭吝。<a id="a-8v"></a>得贫穷报如偈言。</p>
  <p id="a8w">无贵重乏财　　非自亲所敬</p>
  <p id="a8x">由忧喜相起故。<a id="a-8y"></a>能显示诸惑相。<a id="a-8z"></a>由嫉姤能损他部。<a id="a-90"></a>由悭吝能损自部。<a id="a-91"></a>他得利益事不能忍。<a id="a-92"></a>故自不能为他作利益事故。<a id="a-93"></a>是故立姤吝为二结。<a id="a-94"></a>复有余处。<a id="a-95"></a>佛世尊说结。<a id="a-96"></a>偈曰。<a id="a-97"></a>五种下分结。<a id="a-98"></a>释曰。<a id="a-99"></a>何者为五。<a id="a-9A"></a>谓身见戒执取疑贪欲嗔恚。<a id="a-9B"></a>云何说彼为下分结。<a id="a-9C"></a>于下分好故。<a id="a-9D"></a>下分者谓欲界。<a id="a-9E"></a>此五惑于欲界随顺事故好。<a id="a-9F"></a>云何为好。<a id="a-9G"></a>偈曰。<a id="a-9H"></a>由二不过欲。<a id="a-9I"></a>由三更还下。<a id="a-9J"></a>释曰。<a id="a-9K"></a>由贪欲嗔恚。<a id="a-9L"></a>众生不能出离欲界。<a id="a-9M"></a>由身见等三。<a id="a-9N"></a>若已出离。<a id="a-9O"></a>更还欲界。<a id="a-9P"></a>譬如守门及寻叛。<a id="a-9Q"></a>复由三不得过下分众生。<a id="a-9R"></a>所谓凡夫众生。<a id="a-9S"></a>由二不得过下分界。<a id="a-9T"></a>所谓欲界。<a id="a-9U"></a>故说此五为下分结。<a id="a-9V"></a>若须陀洹人。<a id="a-9W"></a>由三结灭尽故。<a id="a-9X"></a>六烦恼已灭。<a id="a-9Y"></a>何因除三见。<a id="a-9Z"></a>但说灭三结。<a id="a-9a"></a>谓身见戒执取疑。<a id="a-9b"></a>若欲说应说一切。<a id="a-9c"></a>今何为偈曰。<a id="a-9d"></a>由执门根三。<a id="a-9e"></a>释曰。<a id="a-9f"></a>诸惑有三类。<a id="a-9g"></a>谓一种二种四种。<a id="a-9h"></a>一切惑门此三能执。<a id="a-9i"></a>复次边见由身见生。<a id="a-9j"></a>见取由戒执取生。<a id="a-9k"></a>邪见由疑惑生。<a id="a-9l"></a>是故彼为能执根。<a id="a-9m"></a>有余师说。<a id="a-9n"></a>偈曰。<a id="a-9o"></a>不欲去乱道疑道是三事是。<a id="a-9p"></a>障解脱行故。<a id="a-9q"></a>说灭。<a id="a-9r"></a>三结释曰若人欲。<a id="a-9s"></a>行于余处。<a id="a-9t"></a>有三种障。<a id="a-9u"></a>一不欲去。<a id="a-9v"></a>二迷乱路。<a id="a-9w"></a>由取异路故。<a id="a-9x"></a>三于路心有疑。<a id="a-9y"></a>若人欲行求解脱。<a id="a-9z"></a>即有如此三障。<a id="a-A0"></a>此中由身见于解脱生怖畏心故不欲去。<a id="a-A1"></a>由戒执取舍圣道取余道故于道心迷乱。<a id="a-A2"></a>由疑惑于世出世道起二道心故不得进。<a id="a-A3"></a>由灭三解脱行障故。<a id="a-A4"></a>得进至解脱道成须陀洹。<a id="a-A5"></a>佛世尊为显须陀洹德故说灭三结。<a id="a-A6"></a>如世尊已说五种下分结。<a id="a-A7"></a>复如此说。<a id="a-A8"></a>偈曰。<a id="a-A9"></a>上分结有五。<a id="a-AA"></a>释曰。<a id="a-AB"></a>复有五结于上分好。<a id="a-AC"></a>云何为五。<a id="a-AD"></a>偈曰。<a id="a-AE"></a>二色非色欲。<a id="a-AF"></a>掉起慢无明。<a id="a-AG"></a>释曰。<a id="a-AH"></a>应知此五是随顺上分结。<a id="a-AI"></a>谓色界欲无色界欲掉起慢无明。<a id="a-AJ"></a>由未灭此五。<a id="a-AK"></a>不能得出离上界。<a id="a-AL"></a>故说此五。<a id="a-AM"></a>于上界好分别结义已。<a id="a-AN"></a>何者为缚。<a id="a-AO"></a>缚有三。<a id="a-AP"></a>一欲缚。<a id="a-AQ"></a>谓一切欲。<a id="a-AR"></a>二嗔缚。<a id="a-AS"></a>三无明缚。<a id="a-AT"></a>谓一切无明。<a id="a-AU"></a>云何说此三名缚。<a id="a-AV"></a>偈曰。<a id="a-AW"></a>因受说三缚。<a id="a-AX"></a>释曰。<a id="a-AY"></a>由随属三受故说三缚。<a id="a-AZ"></a>何以故。<a id="a-Aa"></a>于乐受欲缚随眠。<a id="a-Ab"></a>由缘缘及由相应故。<a id="a-Ac"></a>于苦受嗔。<a id="a-Ad"></a>于不苦不乐受无明随眠。<a id="a-Ae"></a>欲嗔不尔。<a id="a-Af"></a>复次以自相续为境界故。<a id="a-Ag"></a>定如此随眠。<a id="a-Ah"></a>义于前已释。<a id="a-Ai"></a>小分惑今当说。<a id="a-Aj"></a>是大分惑。<a id="a-Ak"></a>应说名烦恼。<a id="a-Al"></a>能染污心故。<a id="a-Am"></a>小分惑亦尔。<a id="a-An"></a>何者为小分惑。<a id="a-Ao"></a>偈曰。<a id="a-Ap"></a>余染污心法。<a id="a-Aq"></a>说名为行阴。<a id="a-Ar"></a>于烦恼小分。<a id="a-As"></a>说彼非烦恼。<a id="a-At"></a>释曰。<a id="a-Au"></a>有染污余法异大烦恼。<a id="a-Av"></a>是行阴所摄。<a id="a-Aw"></a>是心相应法。<a id="a-Ax"></a>说名小分惑非是大惑。<a id="a-Ay"></a>是彼于粗类中所说。<a id="a-Az"></a>此中倒起。<a id="a-B0"></a>烦恼垢所摄。<a id="a-B1"></a>我今当说。<a id="a-B2"></a>何法为倒起。<a id="a-B3"></a>烦恼亦名倒起。<a id="a-B4"></a>由经中说。<a id="a-B5"></a>欲欲倒起所变心。<a id="a-B6"></a>于分别道理论说。<a id="a-B7"></a>偈曰。<a id="a-B8"></a>无羞及无惭。<a id="a-B9"></a>姤吝及掉起。<a id="a-BA"></a>忧悔疲弱睡。<a id="a-BB"></a>倒起惑有八。<a id="a-BC"></a>及忿覆。<a id="a-BD"></a>释曰。<a id="a-BE"></a>若随毗婆沙道理说。<a id="a-BF"></a>有十种倒起。<a id="a-BG"></a>八如前。<a id="a-BH"></a>并忿恨及覆藏为十。<a id="a-BI"></a>此中无羞无惭。<a id="a-BJ"></a>于前已释。<a id="a-BK"></a>于他圆德心不安喜名嫉姤。<a id="a-BL"></a>与法财施聪解相违心执名悭吝。<a id="a-BM"></a>心散不静名掉起。<a id="a-BN"></a>忧悔疲弱于前已释。<a id="a-BO"></a>于持身无能。<a id="a-BP"></a>心细昧名睡。<a id="a-BQ"></a>安立彼必有染污。<a id="a-BR"></a>忧悔亦尔。<a id="a-BS"></a>除嗔恚及逼恼。<a id="a-BT"></a>于众生非众生心逆名忿恨。<a id="a-BU"></a>隐秘可诃名覆藏。<a id="a-BV"></a>是十种倒起惑。<a id="a-BW"></a>偈曰。<a id="a-BX"></a>欲生。<a id="a-BY"></a>无羞掉起吝。<a id="a-BZ"></a>释曰。<a id="a-Ba"></a>此三小分惑。<a id="a-Bb"></a>是贪欲等流。<a id="a-Bc"></a>偈曰。<a id="a-Bd"></a>于覆诤释曰。<a id="a-Be"></a>有余师说。<a id="a-Bf"></a>覆藏是爱欲等流。<a id="a-Bg"></a>有余师说。<a id="a-Bh"></a>是无明等流。<a id="a-Bi"></a>有余师说。<a id="a-Bj"></a>是欲痴等流。<a id="a-Bk"></a>次第已知。<a id="a-Bl"></a>未知偈曰。<a id="a-Bm"></a>痴生疲弱睡无惭。<a id="a-Bn"></a>释曰。<a id="a-Bo"></a>此三小惑是无明等流。<a id="a-Bp"></a>偈曰忧悔从疑生。<a id="a-Bq"></a>释曰。<a id="a-Br"></a>若人于义不了故。<a id="a-Bs"></a>疑必生忧悔心。<a id="a-Bt"></a>偈曰。<a id="a-Bu"></a>忿姤嗔恚流。<a id="a-Bv"></a>释曰。<a id="a-Bw"></a>此二小惑从嗔恚生。<a id="a-Bx"></a>如此十种。<a id="a-By"></a>由大惑流故说名小惑。<a id="a-Bz"></a>偈曰。<a id="a-C0"></a>复余六惑垢释曰。<a id="a-C1"></a>复有六种小惑。<a id="a-C2"></a>说名惑垢。<a id="a-C3"></a>谓偈曰。<a id="a-C4"></a>诳谄醉如前。<a id="a-C5"></a>不舍及结过。<a id="a-C6"></a>逼恼。<a id="a-C7"></a>释曰。<a id="a-C8"></a>此中于他假伪名诳心。<a id="a-C9"></a>邪曲名谄曲。<a id="a-CA"></a>此惑不能如实显自意。<a id="a-CB"></a>作方便为避不分明信受。<a id="a-CC"></a>于前已释。<a id="a-CD"></a>醉亦如前释。<a id="a-CE"></a>坚执有何类说名不舍。<a id="a-CF"></a>由此惑如实所教不受正教。<a id="a-CG"></a>数思忿心所缘事名结过。<a id="a-CH"></a>损辱他意名逼恼。<a id="a-CI"></a>由此惑故。<a id="a-CJ"></a>行打骂等事困苦于他。<a id="a-CK"></a>此六种惑垢中。<a id="a-CL"></a>偈曰。<a id="a-CM"></a>从欲生。<a id="a-CN"></a>诳醉。<a id="a-CO"></a>释曰。<a id="a-CP"></a>此二小惑。<a id="a-CQ"></a>由自爱故欺诳。<a id="a-CR"></a>及不计他故。<a id="a-CS"></a>是欲等流垢。<a id="a-CT"></a>偈曰。<a id="a-CU"></a>嗔恚生。<a id="a-CV"></a>结过及逼恼。<a id="a-CW"></a>释曰。<a id="a-CX"></a>此二小惑。<a id="a-CY"></a>于他损心所生故。<a id="a-CZ"></a>故是嗔恚等流垢。<a id="a-Ca"></a>偈曰。<a id="a-Cb"></a>从见取不舍。<a id="a-Cc"></a>从见谄曲生。<a id="a-Cd"></a>释曰。<a id="a-Ce"></a>若人于戒执取起见取。<a id="a-Cf"></a>此人有二僻执。<a id="a-Cg"></a>如理教舍。<a id="a-Ch"></a>由此二见不能舍此僻执故。<a id="a-Ci"></a>是二见等流垢。<a id="a-Cj"></a>如偈言。</p>
  <p id="aCk">何法名邪曲　　谓邪见等见</p>
  <p id="aCl">是故谄曲是诸见等流垢。<a id="a-Cm"></a>于中何惑何道所灭。<a id="a-Cn"></a>前所说十倒起惑。<a id="a-Co"></a>偈曰。<a id="a-Cp"></a>此中无差惭。<a id="a-Cq"></a>疲弱睡掉起。<a id="a-Cr"></a>有二。<a id="a-Cs"></a>释曰。<a id="a-Ct"></a>是五法有二种。<a id="a-Cu"></a>或见谛所灭。<a id="a-Cv"></a>或修道所灭。<a id="a-Cw"></a>与二部惑相应故。<a id="a-Cx"></a>此惑随与见谛所灭相应。<a id="a-Cy"></a>即由见此谛灭偈曰。<a id="a-Cz"></a>余修灭释。<a id="a-D0"></a>曰余。<a id="a-D1"></a>倒起惑异此五。<a id="a-D2"></a>必定修道所灭。<a id="a-D3"></a>谓嫉姤悭吝忧悔忿恨覆藏。<a id="a-D4"></a>偈曰。<a id="a-D5"></a>及自在惑垢。<a id="a-D6"></a>释曰。<a id="a-D7"></a>此五小分惑。<a id="a-D8"></a>唯与无明相。<a id="a-D9"></a>应故如嫉姤等。<a id="a-DA"></a>五小分惑修道所灭。<a id="a-DB"></a>自在惑垢亦尔。<a id="a-DC"></a>是六种惑垢。<a id="a-DD"></a>由自在故。<a id="a-DE"></a>修道所灭。<a id="a-DF"></a>如前所说。<a id="a-DG"></a>一切小惑。<a id="a-DH"></a>偈曰。<a id="a-DI"></a>于欲恶。<a id="a-DJ"></a>释曰。<a id="a-DK"></a>若在欲界皆悉是恶。<a id="a-DL"></a>偈曰。<a id="a-DM"></a>三二。<a id="a-DN"></a>释曰。<a id="a-DO"></a>疲弱掉起睡。<a id="a-DP"></a>或恶或无记。<a id="a-DQ"></a>偈曰。<a id="a-DR"></a>上界彼无记释曰。<a id="a-DS"></a>从欲界上。<a id="a-DT"></a>随所有小分惑。<a id="a-DU"></a>皆是无记。<a id="a-DV"></a>于中几惑于何界有。<a id="a-DW"></a>应知偈曰。<a id="a-DX"></a>诳谄从欲界。<a id="a-DY"></a>初定。<a id="a-DZ"></a>释曰。<a id="a-Da"></a>此二惑于欲界及初定有。<a id="a-Db"></a>云何知于梵处有欺诳。<a id="a-Dc"></a>偈曰。<a id="a-Dd"></a>梵诳故。<a id="a-De"></a>释曰。<a id="a-Df"></a>于色界大梵王。<a id="a-Dg"></a>由不如显示自体故。<a id="a-Dh"></a>欺诳净命阿输实。<a id="a-Di"></a>于前已说。<a id="a-Dj"></a>谄曲由义相应今更说。<a id="a-Dk"></a>于中亦说有谄曲。<a id="a-Dl"></a>由相应至故。<a id="a-Dm"></a>偈曰。<a id="a-Dn"></a>疲掉醉三界。<a id="a-Do"></a>释曰。<a id="a-Dp"></a>此三小惑于三界皆有。<a id="a-Dq"></a>偈曰。<a id="a-Dr"></a>余惑唯欲界。<a id="a-Ds"></a>释曰。<a id="a-Dt"></a>于十六中除五惑。<a id="a-Du"></a>所余十一小惑但行于欲界。<a id="a-Dv"></a>说惑及小惑已。<a id="a-Dw"></a>于中几惑依意识地起。<a id="a-Dx"></a>几惑依六识地起。<a id="a-Dy"></a>若略说。<a id="a-Dz"></a>偈曰。<a id="a-E0"></a>见灭及慢睡。<a id="a-E1"></a>依意识地生。<a id="a-E2"></a>释曰。<a id="a-E3"></a>一切见谛所灭惑皆依意地起。<a id="a-E4"></a>慢睡亦尔。<a id="a-E5"></a>若此二修道所灭。<a id="a-E6"></a>何以故。<a id="a-E7"></a>此具起于心地。<a id="a-E8"></a>偈曰。<a id="a-E9"></a>自在小分惑释曰。<a id="a-EA"></a>随有小分惑自在起若是修道所灭应知。<a id="a-EB"></a>亦依心地。<a id="a-EC"></a>起偈曰余依六识。<a id="a-ED"></a>起释曰。<a id="a-EE"></a>所余大惑及小。<a id="a-EF"></a>惑应。<a id="a-EG"></a>知依六识地。<a id="a-EH"></a>起何。<a id="a-EI"></a>者为余修道所灭欲嗔无明及余小分惑。<a id="a-EJ"></a>与欲等相应。<a id="a-EK"></a>又无羞无惭疲弱掉起。<a id="a-EL"></a>及余于惑大地所说。<a id="a-EM"></a>是前所说。<a id="a-EN"></a>乐受等五根。<a id="a-EO"></a>于中与何根有何惑。<a id="a-EP"></a>及小惑相应。<a id="a-EQ"></a>偈曰。<a id="a-ER"></a>欲与喜乐应。<a id="a-ES"></a>释曰。<a id="a-ET"></a>如理应知。<a id="a-EU"></a>欲与乐喜二根相应。<a id="a-EV"></a>偈曰。<a id="a-EW"></a>嗔与忧苦应。<a id="a-EX"></a>释曰。<a id="a-EY"></a>嗔与苦忧二根相应。<a id="a-EZ"></a>何以故。<a id="a-Ea"></a>此二惑由欢喜忧恼相起故。<a id="a-Eb"></a>由六识为地故。<a id="a-Ec"></a>偈曰。<a id="a-Ed"></a>无明一切应。<a id="a-Ee"></a>释曰。<a id="a-Ef"></a>无明与一切惑相应故。<a id="a-Eg"></a>是故与五根相应。<a id="a-Eh"></a>偈曰。<a id="a-Ei"></a>邪见忧喜应释曰。<a id="a-Ej"></a>邪见依心地起故。<a id="a-Ek"></a>是故与忧喜相应如次第于有福行无福行人。<a id="a-El"></a>偈曰。<a id="a-Em"></a>疑忧应。<a id="a-En"></a>释曰。<a id="a-Eo"></a>若人有疑心求得决知。<a id="a-Ep"></a>是故由疑生忧。<a id="a-Eq"></a>偈曰。<a id="a-Er"></a>余惑与喜应。<a id="a-Es"></a>释曰。<a id="a-Et"></a>所余诸惑与喜相应。<a id="a-Eu"></a>何者为余。<a id="a-Ev"></a>谓四见慢。<a id="a-Ew"></a>由欢喜相故。<a id="a-Ex"></a>如此分判已。<a id="a-Ey"></a>诸惑与何界相应。<a id="a-Ez"></a>偈曰。<a id="a-F0"></a>欲生。<a id="a-F1"></a>释曰。<a id="a-F2"></a>于欲界生诸惑。<a id="a-F3"></a>应如此判。<a id="a-F4"></a>说决定相应惑已。<a id="a-F5"></a>通相应今当说。<a id="a-F6"></a>偈曰。<a id="a-F7"></a>一切与舍应。<a id="a-F8"></a>释曰。<a id="a-F9"></a>一切随眠惑与舍根相应。<a id="a-FA"></a>相续断时。<a id="a-FB"></a>彼说诸惑必定依舍受起。<a id="a-FC"></a>若尔上地惑云何判。<a id="a-FD"></a>偈曰。<a id="a-FE"></a>随自自如地上地惑相应。<a id="a-FF"></a>释曰。<a id="a-FG"></a>上地诸惑与自受根。<a id="a-FH"></a>相应若于彼地随根量多少。<a id="a-FI"></a>如于彼地。<a id="a-FJ"></a>若惑依四识地起。<a id="a-FK"></a>如理应知。<a id="a-FL"></a>与四识地受相应。<a id="a-FM"></a>说随眠惑与根相应已。<a id="a-FN"></a>小惑相应今当说偈曰。<a id="a-FO"></a>忧根应忧悔。<a id="a-FP"></a>嫉姤忿逼恼。<a id="a-FQ"></a>结过不舍耶。<a id="a-FR"></a>释曰。<a id="a-FS"></a>如此等惑与忧根相应。<a id="a-FT"></a>缘忧恼相起故。<a id="a-FU"></a>依意地起故。<a id="a-FV"></a>偈曰。<a id="a-FW"></a>悭吝翻此义。<a id="a-FX"></a>释曰。<a id="a-FY"></a>此惑与喜根相应。<a id="a-FZ"></a>由是贪爱等类故。<a id="a-Fa"></a>缘欢喜相生故。<a id="a-Fb"></a>偈曰。<a id="a-Fc"></a>欺诳及谄曲。<a id="a-Fd"></a>覆藏睡三种。<a id="a-Fe"></a>释曰。<a id="a-Ff"></a>此四惑与喜忧二根相应。<a id="a-Fg"></a>何以故。<a id="a-Fh"></a>有时心欢喜欺诳他有时忧恼心。<a id="a-Fi"></a>乃至睡亦尔。<a id="a-Fj"></a>偈曰。<a id="a-Fk"></a>醉喜乐。<a id="a-Fl"></a>释曰。<a id="a-Fm"></a>若醉在第三定。<a id="a-Fn"></a>与乐根相应。<a id="a-Fo"></a>若在下地与喜根相应。<a id="a-Fp"></a>若在上地与舍根相应。<a id="a-Fq"></a>何以故。<a id="a-Fr"></a>偈曰。<a id="a-Fs"></a>舍遍释曰。<a id="a-Ft"></a>一切小分惑与舍受相应。<a id="a-Fu"></a>何以故。<a id="a-Fv"></a>舍根无遮处譬如无明。<a id="a-Fw"></a>偈曰。<a id="a-Fx"></a>余四五根应释曰。<a id="a-Fy"></a>无羞无惭疲弱掉起。<a id="a-Fz"></a>此四惑与五根相应。<a id="a-G0"></a>属恶大地故。<a id="a-G1"></a>属惑大地故。<a id="a-G2"></a>经中所说五盖谓贪欲嗔恚睡弱掉悔疑。<a id="a-G3"></a>于此中为并取三界所摄睡弱掉悔疑。<a id="a-G4"></a>为但取欲界所摄。<a id="a-G5"></a>是无杂圆满恶聚是五盖。<a id="a-G6"></a>由经中说。<a id="a-G7"></a>彼一向恶故。<a id="a-G8"></a>偈曰。<a id="a-G9"></a>欲界中五盖。<a id="a-GA"></a>释曰。<a id="a-GB"></a>于余界不立五盖故唯欲界中有五盖。<a id="a-GC"></a>复有何因。<a id="a-GD"></a>立睡弱二小惑为一盖。<a id="a-GE"></a>合掉悔亦尔。<a id="a-GF"></a>偈曰。<a id="a-GG"></a>一对治食事。<a id="a-GH"></a>合二一。<a id="a-GI"></a>释曰。<a id="a-GJ"></a>此二双同一对治故。<a id="a-GK"></a>同食故。<a id="a-GL"></a>同一事故。<a id="a-GM"></a>故合为一。<a id="a-GN"></a>经中说。<a id="a-GO"></a>睡弱一食一非食。<a id="a-GP"></a>何法是睡弱盖食。<a id="a-GQ"></a>有五种法。<a id="a-GR"></a>谓惓不安频申不节食心沉下。<a id="a-GS"></a>何法非睡弱盖。<a id="a-GT"></a>食谓光明想。<a id="a-GU"></a>彼事亦一。<a id="a-GV"></a>谓此二小惑。<a id="a-GW"></a>能令心沉下。<a id="a-GX"></a>掉悔二小惑。<a id="a-GY"></a>亦说同一食同一非食。<a id="a-GZ"></a>何法是掉悔盖食。<a id="a-Ga"></a>有四法。<a id="a-Gb"></a>亲属觉。<a id="a-Gc"></a>国土觉。<a id="a-Gd"></a>不死觉。<a id="a-Ge"></a>数忆昔所更事。<a id="a-Gf"></a>谓游戏安乐给侍。<a id="a-Gg"></a>何法非掉悔盖食。<a id="a-Gh"></a>谓奢摩他。<a id="a-Gi"></a>此二亦同一事。<a id="a-Gj"></a>何以故。<a id="a-Gk"></a>此二同能令心不寂静是故同一对治食事故。<a id="a-Gl"></a>合二立一盖若一切惑皆是盖。<a id="a-Gm"></a>云何唯说五为盖。<a id="a-Gn"></a>偈曰。<a id="a-Go"></a>能破法聚起。<a id="a-Gp"></a>疑故。<a id="a-Gq"></a>释曰由贪欲嗔恚盖。<a id="a-Gr"></a>戒法聚破坏。<a id="a-Gs"></a>由睡弱盖。<a id="a-Gt"></a>慧法聚破坏。<a id="a-Gu"></a>由掉悔盖。<a id="a-Gv"></a>定法聚破坏。<a id="a-Gw"></a>若定慧无则。<a id="a-Gx"></a>于四谛起疑惑心故。<a id="a-Gy"></a>解脱解脱知见破坏。<a id="a-Gz"></a>由此义故。<a id="a-H0"></a>说五为盖。<a id="a-H1"></a>于此执中与定法聚相违。<a id="a-H2"></a>掉悔盖应在慧障前。<a id="a-H3"></a>是故余师说。<a id="a-H4"></a>如其次第能破定聚及慧聚。<a id="a-H5"></a>何以故。<a id="a-H6"></a>经中说。<a id="a-H7"></a>若人修行定观。<a id="a-H8"></a>怖畏睡弱若人修行简择法。<a id="a-H9"></a>怖畏掉悔。<a id="a-HA"></a>有余师释。<a id="a-HB"></a>盖义有异。<a id="a-HC"></a>云何释。<a id="a-HD"></a>若人在六识行位。<a id="a-HE"></a>于可爱可憎相尘中。<a id="a-HF"></a>由执相故。<a id="a-HG"></a>若在住位。<a id="a-HH"></a>是贪欲嗔恚。<a id="a-HI"></a>以彼为先因故起障。<a id="a-HJ"></a>初正欲入定相心。<a id="a-HK"></a>次若已入定。<a id="a-HL"></a>不如理修奢摩他毗钵舍那。<a id="a-HM"></a>故起睡弱掉悔疑。<a id="a-HN"></a>如次第障奢摩他毗钵舍那。<a id="a-HO"></a>故解脱解脱知见不得成。<a id="a-HP"></a>是故说五为盖。<a id="a-HQ"></a>今应思此义。<a id="a-HR"></a>是遍行不同分界惑。<a id="a-HS"></a>见灭道所灭。<a id="a-HT"></a>缘有流法为境诸惑。<a id="a-HU"></a>是时若观察彼境。<a id="a-HV"></a>是时彼不灭。<a id="a-HW"></a>是彼灭时。<a id="a-HX"></a>彼境不可观察。<a id="a-HY"></a>由此义。<a id="a-HZ"></a>彼云何可灭。<a id="a-Ha"></a>非必定。<a id="a-Hb"></a>唯由了别境界诸惑得灭。<a id="a-Hc"></a>何为由四种因诸惑得灭。<a id="a-Hd"></a>何者为四。<a id="a-He"></a>若约见谛所灭惑。<a id="a-Hf"></a>由三因。<a id="a-Hg"></a>偈曰。<a id="a-Hh"></a>由了别。<a id="a-Hi"></a>彼境。<a id="a-Hj"></a>能缘境灭故。<a id="a-Hk"></a>境界惑灭故。<a id="a-Hl"></a>释曰。<a id="a-Hm"></a>此中由了别彼境者。<a id="a-Hn"></a>谓见苦集所灭惑。<a id="a-Ho"></a>能缘自地起。<a id="a-Hp"></a>及缘无流法为境。<a id="a-Hq"></a>能缘境灭。<a id="a-Hr"></a>故者谓遍行不同分界惑。<a id="a-Hs"></a>何以故。<a id="a-Ht"></a>遍行同分界惑。<a id="a-Hu"></a>是彼境。<a id="a-Hv"></a>若所缘为境。<a id="a-Hw"></a>惑灭能缘亦同灭。<a id="a-Hx"></a>境界惑灭故。<a id="a-Hy"></a>彼灭者谓见灭。<a id="a-Hz"></a>道所灭惑。<a id="a-I0"></a>缘有流境起。<a id="a-I1"></a>何以故。<a id="a-I2"></a>缘无流境起惑。<a id="a-I3"></a>是彼境界。<a id="a-I4"></a>此惑若灭彼亦同灭。<a id="a-I5"></a>修道所灭惑。<a id="a-I6"></a>云何得灭。<a id="a-I7"></a>偈曰。<a id="a-I8"></a>对治起故尽。<a id="a-I9"></a>释曰。<a id="a-IA"></a>此惑品若是对治道起。<a id="a-IB"></a>此惑即灭。<a id="a-IC"></a>何惑是所对治。<a id="a-ID"></a>何道是能对治。<a id="a-IE"></a>最上上品惑是所对治。<a id="a-IF"></a>最下下品道是能对治。<a id="a-IG"></a>此义后当广说。<a id="a-IH"></a>此对治有几种。<a id="a-II"></a>偈曰。<a id="a-IJ"></a>灭持能远离。<a id="a-IK"></a>厌恶对治四。<a id="a-IL"></a>说次异。<a id="a-IM"></a>释曰。<a id="a-IN"></a>一灭对治。<a id="a-IO"></a>谓无间道。<a id="a-IP"></a>二持对治。<a id="a-IQ"></a>谓次此后道。<a id="a-IR"></a>由此道能持前道所得灭。<a id="a-IS"></a>三远离对治。<a id="a-IT"></a>谓解脱道。<a id="a-IU"></a>后所有诸道。<a id="a-IV"></a>能令已断灭惑至得远相离故。<a id="a-IW"></a>有余师说。<a id="a-IX"></a>此即是解脱。<a id="a-IY"></a>此道能令惑至得最远相离。<a id="a-IZ"></a>四厌恶对治。<a id="a-Ia"></a>谓由此道观察诸界所有过患。<a id="a-Ib"></a>于中起厌离心。<a id="a-Ic"></a>复次四对治应如此次第。<a id="a-Id"></a>一厌恶对治。<a id="a-Ie"></a>谓缘苦集所修方便道。<a id="a-If"></a>二灭对治。<a id="a-Ig"></a>即是前无间道。<a id="a-Ih"></a>三持对治。<a id="a-Ii"></a>即是解脱道。<a id="a-Ij"></a>四远离对治。<a id="a-Ik"></a>谓胜德道。<a id="a-Il"></a>若惑正灭。<a id="a-Im"></a>何处可灭。<a id="a-In"></a>偈曰。<a id="a-Io"></a>应除。<a id="a-Ip"></a>惑于自境界。<a id="a-Iq"></a>释曰。<a id="a-Ir"></a>何以故。<a id="a-Is"></a>诸惑若正灭。<a id="a-It"></a>不可令与相续相离相应。<a id="a-Iu"></a>处不可知故。<a id="a-Iv"></a>可令与境界相离。<a id="a-Iw"></a>由此惑不能更缘境生。<a id="a-Ix"></a>若尔未来烦恼。<a id="a-Iy"></a>可令与境相离。<a id="a-Iz"></a>若已过去。<a id="a-J0"></a>云何可令与境相离。<a id="a-J1"></a>若汝言。<a id="a-J2"></a>由了别境界此惑可令相离。<a id="a-J3"></a>此义不必可定。<a id="a-J4"></a>是故应说此义。<a id="a-J5"></a>有几量应说此惑已灭。<a id="a-J6"></a>若惑依自相续生。<a id="a-J7"></a>由至得断绝。<a id="a-J8"></a>若惑依他相续生。<a id="a-J9"></a>一切色及一切无染污法。<a id="a-JA"></a>能缘彼等为境。<a id="a-JB"></a>自相续惑灭故。<a id="a-JC"></a>说彼永所远离。<a id="a-JD"></a>若尔远义有几种。<a id="a-JE"></a>偈曰。<a id="a-JF"></a>相异对治故。<a id="a-JG"></a>各处别时故。<a id="a-JH"></a>四大戒处所。<a id="a-JI"></a>世二如远义。<a id="a-JJ"></a>释曰。<a id="a-JK"></a>相远者。<a id="a-JL"></a>譬如四大。<a id="a-JM"></a>由相不同故。<a id="a-JN"></a>虽共生说互相远。<a id="a-JO"></a>对治远者。<a id="a-JP"></a>譬如戒于破戒。<a id="a-JQ"></a>破戒于戒亦尔。<a id="a-JR"></a>处远者。<a id="a-JS"></a>最相去远法。<a id="a-JT"></a>由处各别故说名远。<a id="a-JU"></a>譬如东西海。<a id="a-JV"></a>时远者。<a id="a-JW"></a>譬如说过去未来为远。<a id="a-JX"></a>此二于何世远。<a id="a-JY"></a>于现世若无间已灭。<a id="a-JZ"></a>及向生。<a id="a-Ja"></a>于现世云何远。<a id="a-Jb"></a>由世别异故远。<a id="a-Jc"></a>不由久已灭及久方生。<a id="a-Jd"></a>若尔亦应立现世为远。<a id="a-Je"></a>不尔。<a id="a-Jf"></a>由约功能故说远。<a id="a-Jg"></a>若尔无为近义云何成。<a id="a-Jh"></a>于一切世中有至得故。<a id="a-Ji"></a>若尔于过去未来。<a id="a-Jj"></a>亦应如此。<a id="a-Jk"></a>虚空复云何。<a id="a-Jl"></a>若尔过去未来更互远现世所隔故。<a id="a-Jm"></a>现世于二近故成近。<a id="a-Jn"></a>无为法无隔故近。<a id="a-Jo"></a>若尔过去未来于现世近故。<a id="a-Jp"></a>应具二义。<a id="a-Jq"></a>若作此执。<a id="a-Jr"></a>是义可然。<a id="a-Js"></a>于法自体相未来世远。<a id="a-Jt"></a>未得至故。<a id="a-Ju"></a>过去已谢灭故远。<a id="a-Jv"></a>由急恒修故。<a id="a-Jw"></a>进胜道诸惑灭。<a id="a-Jx"></a>亦渐渐转胜为。<a id="a-Jy"></a>不尔无如此。<a id="a-Jz"></a>何以故。<a id="a-K0"></a>偈曰。<a id="a-K1"></a>诸惑同一灭。<a id="a-K2"></a>释曰。<a id="a-K3"></a>彼惑若应灭。<a id="a-K4"></a>此道若是彼灭道。<a id="a-K5"></a>由此道彼则同一灭。<a id="a-K6"></a>偈曰。<a id="a-K7"></a>重得彼永离。<a id="a-K8"></a>释曰。<a id="a-K9"></a>有几时中重得说于六时。<a id="a-KA"></a>何者为六。<a id="a-KB"></a>偈曰。<a id="a-KC"></a>对治生得果。<a id="a-KD"></a>练根六时中。<a id="a-KE"></a>释曰。<a id="a-KF"></a>对治生者。<a id="a-KG"></a>此义中谓解脱道。<a id="a-KH"></a>得果者。<a id="a-KI"></a>谓四沙门果。<a id="a-KJ"></a>练根者。<a id="a-KK"></a>谓修增胜根道。<a id="a-KL"></a>于此六时中数得诸惑永离。<a id="a-KM"></a>此得应如理知。<a id="a-KN"></a>有余人于六时得有余人。<a id="a-KO"></a>乃至二时得此永离。<a id="a-KP"></a>于别别位中得永断智名。<a id="a-KQ"></a>永断有二种。<a id="a-KR"></a>一智永断。<a id="a-KS"></a>二灭永断。<a id="a-KT"></a>智永断谓无流智。<a id="a-KU"></a>灭永断唯灭。<a id="a-KV"></a>合此名永断智。<a id="a-KW"></a>于果说因故。<a id="a-KX"></a>为一切灭悉是永断智不。<a id="a-KY"></a>说云何为。<a id="a-KZ"></a>偈曰。<a id="a-Ka"></a>永断九。<a id="a-Kb"></a>释曰。<a id="a-Kc"></a>云何九。<a id="a-Kd"></a>此中偈曰。<a id="a-Ke"></a>欲界。<a id="a-Kf"></a>初二部惑灭一。<a id="a-Kg"></a>释曰。<a id="a-Kh"></a>于欲界中初二部惑灭离。<a id="a-Ki"></a>谓见苦集谛所灭惑为一永断智。<a id="a-Kj"></a>偈曰。<a id="a-Kk"></a>后二灭离二。<a id="a-Kl"></a>释曰。<a id="a-Km"></a>于欲界见灭所灭惑灭离为二。<a id="a-Kn"></a>见道所灭惑灭离为三。<a id="a-Ko"></a>如欲界相应见谛所灭惑。<a id="a-Kp"></a>有三永断智。<a id="a-Kq"></a>偈曰。<a id="a-Kr"></a>上三亦尔。<a id="a-Ks"></a>释曰。<a id="a-Kt"></a>色无色界相应见谛所灭惑灭离。<a id="a-Ku"></a>立三永断智亦如此。<a id="a-Kv"></a>见苦集所灭惑灭离为一。<a id="a-Kw"></a>见灭所灭惑灭离为二。<a id="a-Kx"></a>见道所灭惑灭离为三。<a id="a-Ky"></a>如此三界见谛所灭惑灭离。<a id="a-Kz"></a>成六永断智。<a id="a-L0"></a>偈曰。<a id="a-L1"></a>所余下分色。<a id="a-L2"></a>一切惑灭尽。<a id="a-L3"></a>更三永断智。<a id="a-L4"></a>释曰。<a id="a-L5"></a>下分惑灭离为一。<a id="a-L6"></a>色流灭离为二。<a id="a-L7"></a>谓色欲永断一切流灭离为三。<a id="a-L8"></a>谓一切结灭尽永断。<a id="a-L9"></a>云何色无色界修道所灭惑灭离。<a id="a-LA"></a>立为别永断智。<a id="a-LB"></a>见谛所灭不尔。<a id="a-LC"></a>修道所灭惑对治不同故。<a id="a-LD"></a>如此九永断智。<a id="a-LE"></a>于前偈曰。<a id="a-LF"></a>六忍果。<a id="a-LG"></a>释曰。<a id="a-LH"></a>见谛所灭惑灭离为性。<a id="a-LI"></a>是八忍果。<a id="a-LJ"></a>偈曰。<a id="a-LK"></a>余智果。<a id="a-LL"></a>释曰。<a id="a-LM"></a>下分惑灭离等。<a id="a-LN"></a>三永断智。<a id="a-LO"></a>是修道果故。<a id="a-LP"></a>说名智果。<a id="a-LQ"></a>若尔云何说为忍果。<a id="a-LR"></a>由忍是智伴类故。<a id="a-LS"></a>是故约忍说智事。<a id="a-LT"></a>譬如于王伴类说王事。<a id="a-LU"></a>复次与智同果故。<a id="a-LV"></a>偈曰。<a id="a-LW"></a>非至果一切。<a id="a-LX"></a>本定。<a id="a-LY"></a>五或八。<a id="a-LZ"></a>释曰。<a id="a-La"></a>若约毗婆沙意判。<a id="a-Lb"></a>一切九品永断智。<a id="a-Lc"></a>是非至定果。<a id="a-Ld"></a>何以故。<a id="a-Le"></a>依此地能灭三界见修所灭二部惑故。<a id="a-Lf"></a>若论根本定果有五。<a id="a-Lg"></a>谓色无色界相应惑灭离为性。<a id="a-Lh"></a>一切欲界惑灭离。<a id="a-Li"></a>是非至定果故。<a id="a-Lj"></a>大德瞿沙意云。<a id="a-Lk"></a>八永断智是根本定果。<a id="a-Ll"></a>何以故。<a id="a-Lm"></a>此师意明。<a id="a-Ln"></a>已离欲人若入四谛观。<a id="a-Lo"></a>一切欲界见谛惑灭离。<a id="a-Lp"></a>是见道果。<a id="a-Lq"></a>依此定成因。<a id="a-Lr"></a>此定得无流相离果故。<a id="a-Ls"></a>此永断智属此地果。<a id="a-Lt"></a>下分惑灭离。<a id="a-Lu"></a>但是非至定果。<a id="a-Lv"></a>中间定应知如定。<a id="a-Lw"></a>若约无色定。<a id="a-Lx"></a>偈曰。<a id="a-Ly"></a>无色定果一。<a id="a-Lz"></a>释曰。<a id="a-M0"></a>空遍入道果。<a id="a-M1"></a>是一永断智。<a id="a-M2"></a>谓离欲色界永断智。<a id="a-M3"></a>偈曰。<a id="a-M4"></a>本三无色一。<a id="a-M5"></a>释曰。<a id="a-M6"></a>根本三无色定。<a id="a-M7"></a>唯一永断智为果。<a id="a-M8"></a>谓一切结灭尽为果。<a id="a-M9"></a>偈曰。<a id="a-MA"></a>圣道果一切。<a id="a-MB"></a>释曰。<a id="a-MC"></a>九永断智皆是圣道果。<a id="a-MD"></a>偈曰。<a id="a-ME"></a>世道二。<a id="a-MF"></a>释曰。<a id="a-MG"></a>若约世道论。<a id="a-MH"></a>下分惑及色界惑灭离。<a id="a-MI"></a>此二永断智。<a id="a-MJ"></a>但是世道果。<a id="a-MK"></a>偈曰。<a id="a-ML"></a>类尔。<a id="a-MM"></a>释曰。<a id="a-MN"></a>类智果亦有二。<a id="a-MO"></a>谓最后二。<a id="a-MP"></a>偈曰。<a id="a-MQ"></a>法智三。<a id="a-MR"></a>释曰。<a id="a-MS"></a>法智由通能对治三界修道所灭惑故。<a id="a-MT"></a>以最后三永断智为果。<a id="a-MU"></a>偈曰。<a id="a-MV"></a>二类。<a id="a-MW"></a>六五永断智。<a id="a-MX"></a>释曰。<a id="a-MY"></a>法智类道以六永断智为果。<a id="a-MZ"></a>谓法忍法智果类智类道。<a id="a-Ma"></a>以五为果。<a id="a-Mb"></a>谓类忍类智果。<a id="a-Mc"></a>由说类故。<a id="a-Md"></a>通摄忍及智。<a id="a-Me"></a>云何不立一灭离为永断智。<a id="a-Mf"></a>由安立忍果为灭故。<a id="a-Mg"></a>是故偈曰。<a id="a-Mh"></a>得无流离故。<a id="a-Mi"></a>损有顶分故。<a id="a-Mj"></a>拔除二因故。<a id="a-Mk"></a>断智。<a id="a-Ml"></a>释曰。<a id="a-Mm"></a>若于灭中具有三因。<a id="a-Mn"></a>可说为永断智。<a id="a-Mo"></a>凡夫无有由无流得灭离。<a id="a-Mp"></a>亦无损有顶分。<a id="a-Mq"></a>是故凡夫所得灭。<a id="a-Mr"></a>不名永断智。<a id="a-Ms"></a>若圣人有忍果灭。<a id="a-Mt"></a>于此灭中乃至在苦类忍。<a id="a-Mu"></a>有无流永离至得。<a id="a-Mv"></a>未有损有顶分。<a id="a-Mw"></a>于苦类智具有此二义。<a id="a-Mx"></a>无拔除二因义。<a id="a-My"></a>见集所灭遍行因未灭故。<a id="a-Mz"></a>于余法类智中。<a id="a-N0"></a>具有三义。<a id="a-N1"></a>是故于此位中所有灭离。<a id="a-N2"></a>得永断智名。<a id="a-N3"></a>此灭是智果。<a id="a-N4"></a>由前三因及第四因。<a id="a-N5"></a>说名永断智。<a id="a-N6"></a>偈曰。<a id="a-N7"></a>过界故。<a id="a-N8"></a>释曰。<a id="a-N9"></a>若人出离界。<a id="a-NA"></a>由离欲一切界故。<a id="a-NB"></a>得二结相离。<a id="a-NC"></a>彼说是第五因。<a id="a-ND"></a>若于中与能缘。<a id="a-NE"></a>彼为境别惑相离。<a id="a-NF"></a>此义可然。<a id="a-NG"></a>此出离界不异拔除二因故。<a id="a-NH"></a>是故不须立出离界义为第五因。<a id="a-NI"></a>何人得几永断智相应。<a id="a-NJ"></a>偈曰。<a id="a-NK"></a>无与一至五。<a id="a-NL"></a>在见位相应。<a id="a-NM"></a>释曰。<a id="a-NN"></a>凡夫人与永断智无相应。<a id="a-NO"></a>若圣人在见谛道中。<a id="a-NP"></a>乃至在集法忍。<a id="a-NQ"></a>亦不与此相应。<a id="a-NR"></a>于集法智与一相应。<a id="a-NS"></a>于集类智与二相应。<a id="a-NT"></a>于灭法智与三相应。<a id="a-NU"></a>于灭类智与四相应。<a id="a-NV"></a>于道法智与五相应。<a id="a-NW"></a>于道类忍亦与五相应。<a id="a-NX"></a>未离见位故。<a id="a-NY"></a>偈曰。<a id="a-NZ"></a>住修复与六。<a id="a-Na"></a>乃至与一二。<a id="a-Nb"></a>释曰。<a id="a-Nc"></a>若圣人在修位中。<a id="a-Nd"></a>谓道类智等与六相应。<a id="a-Ne"></a>乃至未离欲欲界及已退。<a id="a-Nf"></a>次从此位。<a id="a-Ng"></a>若至离欲欲界位。<a id="a-Nh"></a>或前或后。<a id="a-Ni"></a>与一下分惑灭离永断智相应。<a id="a-Nj"></a>若至阿罗汉果。<a id="a-Nk"></a>更与一相应。<a id="a-Nl"></a>谓一切结永断智相应。<a id="a-Nm"></a>若退由色界上心惑。<a id="a-Nn"></a>但与一下分惑永断智相应若至离欲色界位。<a id="a-No"></a>与二相应。<a id="a-Np"></a>谓与下分惑及色界惑永断智相应。<a id="a-Nq"></a>若退由无色界上心惑。<a id="a-Nr"></a>亦但与此二相应。<a id="a-Ns"></a>何因唯阿那含。<a id="a-Nt"></a>及阿罗汉。<a id="a-Nu"></a>安立与一一永断智相应。<a id="a-Nv"></a>不立与多相应。<a id="a-Nw"></a>由此义偈曰。<a id="a-Nx"></a>算彼由离界。<a id="a-Ny"></a>及至沙门果。<a id="a-Nz"></a>释曰。<a id="a-O0"></a>由二种因计算。<a id="a-O1"></a>永断智安立为一。<a id="a-O2"></a>何者为二。<a id="a-O3"></a>由离欲诸界及得沙门果此二位中。<a id="a-O4"></a>具有二因。<a id="a-O5"></a>是故合一切灭离。<a id="a-O6"></a>立为一一永断智。<a id="a-O7"></a>复次何人舍几永断智及得亦尔。<a id="a-O8"></a>偈曰。<a id="a-O9"></a>有人舍一二。<a id="a-OA"></a>五六无得五。<a id="a-OB"></a>释曰。<a id="a-OC"></a>舍一者。<a id="a-OD"></a>若从阿罗汉果退。<a id="a-OE"></a>及从离欲欲界退。<a id="a-OF"></a>舍二者。<a id="a-OG"></a>阿那含人。<a id="a-OH"></a>离欲色界已后退离欲欲界。<a id="a-OI"></a>舍五者。<a id="a-OJ"></a>若人先已离欲欲界。<a id="a-OK"></a>后在道类智位。<a id="a-OL"></a>何以故。<a id="a-OM"></a>此人得下分惑灭离时。<a id="a-ON"></a>舍前五永断智。<a id="a-OO"></a>舍六者。<a id="a-OP"></a>若人次第修。<a id="a-OQ"></a>由离欲欲界。<a id="a-OR"></a>如舍得亦尔。<a id="a-OS"></a>有人得一。<a id="a-OT"></a>若人得未曾得。<a id="a-OU"></a>有得二。<a id="a-OV"></a>若人退无色界离欲有得六。<a id="a-OW"></a>若人退阿那含果无退六还得五。<a id="a-OX"></a>论永断智竟。</p>
 </body>
</html>