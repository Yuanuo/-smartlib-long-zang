<!doctype html>
<html id="z3IBVzP18w" data-ver="1286">
 <head>
  <meta charset="utf-8">
  <meta author="婆薮盘豆">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">阿毗达磨俱舍释论卷第二十</h1>
  <h2 id="a2">释分别慧品第七之二</h2>
  <p id="a3">说一切凡夫及圣人。<a id="a-4"></a>由通义于一切智修诸德已。<a id="a-5"></a>十八不共得佛法。<a id="a-6"></a>谓力等。<a id="a-7"></a>此法唯佛世尊一人。<a id="a-8"></a>于尽智生时已至得得修。<a id="a-9"></a>非于余人。<a id="a-A"></a>今当说。<a id="a-B"></a>何者。<a id="a-C"></a>十八。<a id="a-D"></a>偈曰。<a id="a-E"></a>十八不共得。<a id="a-F"></a>佛法。<a id="a-G"></a>谓力等。<a id="a-H"></a>释曰。<a id="a-I"></a>十力四无畏三念处大悲。<a id="a-J"></a>是名十八。<a id="a-K"></a>此中解十力有七义。<a id="a-L"></a>何者为七。<a id="a-M"></a>一自性。<a id="a-N"></a>二分别。<a id="a-O"></a>三独得。<a id="a-P"></a>四平等。<a id="a-Q"></a>五作事。<a id="a-R"></a>六次第。<a id="a-S"></a>七差别。<a id="a-T"></a>此义应知。<a id="a-U"></a>此中偈曰。<a id="a-V"></a>处非处十智。<a id="a-W"></a>释曰。<a id="a-X"></a>处非处中智力具十智。<a id="a-Y"></a>偈曰。<a id="a-Z"></a>业力有八智。<a id="a-a"></a>释曰。<a id="a-b"></a>于业及果报中智力具八智。<a id="a-c"></a>除灭智道智。<a id="a-d"></a>偈曰。<a id="a-e"></a>定根欲性力。<a id="a-f"></a>九智遍行道。<a id="a-g"></a>或十智。<a id="a-h"></a>释曰。<a id="a-i"></a>定解脱三摩提三摩跋提智力。<a id="a-j"></a>转转根智力。<a id="a-k"></a>种种欲智力。<a id="a-l"></a>种种性智力。<a id="a-m"></a>各九智力除灭智。<a id="a-n"></a>遍行道智力。<a id="a-o"></a>或十智。<a id="a-p"></a>或九智。<a id="a-q"></a>何以故。<a id="a-r"></a>若执此道共果说名遍行道智力。<a id="a-s"></a>则具十智。<a id="a-t"></a>若执不共果。<a id="a-u"></a>但有九智除灭智。<a id="a-v"></a>偈曰。<a id="a-w"></a>世智。<a id="a-x"></a>于二。<a id="a-y"></a>释曰。<a id="a-z"></a>宿住念智力。<a id="a-10"></a>及死生智力。<a id="a-11"></a>但是世俗智。<a id="a-12"></a>偈曰。<a id="a-13"></a>六十灭。<a id="a-14"></a>释曰。<a id="a-15"></a>流尽智力。<a id="a-16"></a>或六智为性。<a id="a-17"></a>谓法智类智灭智尽智无生智世俗智。<a id="a-18"></a>若执唯灭智名流尽智力。<a id="a-19"></a>其义如此。<a id="a-1A"></a>若执流尽相续中智说名流尽智。<a id="a-1B"></a>力。<a id="a-1C"></a>则具十智。<a id="a-1D"></a>说十智力性已。<a id="a-1E"></a>彼地今当说。<a id="a-1F"></a>偈曰。<a id="a-1G"></a>宿住退生力。<a id="a-1H"></a>于定。<a id="a-1I"></a>释曰。<a id="a-1J"></a>宿住智力。<a id="a-1K"></a>及死生智力。<a id="a-1L"></a>依四定为地。<a id="a-1M"></a>偈曰。<a id="a-1N"></a>所余力。<a id="a-1O"></a>于诸地。<a id="a-1P"></a>释曰。<a id="a-1Q"></a>所余八智力。<a id="a-1R"></a>一切地所摄。<a id="a-1S"></a>一切地有十。<a id="a-1T"></a>一谓欲界未至定中间定四色定四无色定。<a id="a-1U"></a>一切十智力。<a id="a-1V"></a>依止剡浮洲界人身起。<a id="a-1W"></a>离佛世尊不出世时。<a id="a-1X"></a>此十种智力。<a id="a-1Y"></a>于余人不说名力。<a id="a-1Z"></a>但于佛相续说名力。<a id="a-1a"></a>于他有对怨及碍故。<a id="a-1b"></a>不说名力。<a id="a-1c"></a>偈曰。<a id="a-1d"></a>云何。<a id="a-1e"></a>力由此无碍。<a id="a-1f"></a>释曰。<a id="a-1g"></a>唯佛灭一切流及无明习气等皆尽。<a id="a-1h"></a>于一切境界智生无碍是故于佛威力。<a id="a-1i"></a>于余人有碍。<a id="a-1j"></a>何以故。<a id="a-1k"></a>彼欲知此境。<a id="a-1l"></a>于境中智不生故。<a id="a-1m"></a>是故不应受力名。<a id="a-1n"></a>曾闻大德舍利弗弃舍求欲出家人。<a id="a-1o"></a>复次曾闻鹞所怖鸟。<a id="a-1p"></a>大德舍利弗。<a id="a-1q"></a>不能知其受生初及受生终。<a id="a-1r"></a>如此由智无对怨及碍故。<a id="a-1s"></a>佛世尊心力。<a id="a-1t"></a>如境界无有边际。<a id="a-1u"></a>若心力如此。<a id="a-1v"></a>身力云何。<a id="a-1w"></a>偈曰。<a id="a-1x"></a>身那罗延力。<a id="a-1y"></a>释曰。<a id="a-1z"></a>复次有余师说佛世尊身那罗延力。<a id="a-20"></a>偈曰。<a id="a-21"></a>或节节。<a id="a-22"></a>释曰。<a id="a-23"></a>有余师说。<a id="a-24"></a>于一一节中具那罗延力。<a id="a-25"></a>大德说。<a id="a-26"></a>如佛心力无边际。<a id="a-27"></a>佛身力亦尔。<a id="a-28"></a>何以故。<a id="a-29"></a>若不尔。<a id="a-2A"></a>此身则不堪受无边际智力。<a id="a-2B"></a>何以故。<a id="a-2C"></a>一切佛世尊独觉转轮王。<a id="a-2D"></a>节节中有龙结锁钩骨故。<a id="a-2E"></a>那罗延力其量云何。<a id="a-2F"></a>偈曰。<a id="a-2G"></a>百增。<a id="a-2H"></a>象等七种力。<a id="a-2I"></a>释曰。<a id="a-2J"></a>人道中百香象力敌一白象王力。<a id="a-2K"></a>百白象王力敌一摩诃诺那力。<a id="a-2L"></a>百摩诃诺那力敌一钵娑建提力。<a id="a-2M"></a>百钵娑建提力敌一婆郎伽力。<a id="a-2N"></a>百婆郎伽力敌一遮[少/(兔-、<a id="a-2O"></a>)]罗力。<a id="a-2P"></a>百遮㝹罗力敌一那罗延力。<a id="a-2Q"></a>如此百百增。<a id="a-2R"></a>香象白象。<a id="a-2S"></a>摩诃诺那。<a id="a-2T"></a>钵娑建提。<a id="a-2U"></a>婆郎伽。<a id="a-2V"></a>遮㝹罗力。<a id="a-2W"></a>成那罗延力。<a id="a-2X"></a>有余师说。<a id="a-2Y"></a>二倍此力名那罗延力。<a id="a-2Z"></a>随转增为胜。<a id="a-2a"></a>何以故。<a id="a-2b"></a>佛力无量故。<a id="a-2c"></a>偈曰。<a id="a-2d"></a>此触入为性释曰。<a id="a-2e"></a>此身力应知。<a id="a-2f"></a>触入为自性。<a id="a-2g"></a>是四大胜类所造色。<a id="a-2h"></a>异七种触。<a id="a-2i"></a>余师说如此。<a id="a-2j"></a>偈曰。<a id="a-2k"></a>无畏有四种。<a id="a-2l"></a>释曰。<a id="a-2m"></a>依经文说。<a id="a-2n"></a>无畏有四种。<a id="a-2o"></a>偈曰。<a id="a-2p"></a>前二初十力。<a id="a-2q"></a>后二第二七。<a id="a-2r"></a>释曰。<a id="a-2s"></a>处非处智力。<a id="a-2t"></a>如第一无畏。<a id="a-2u"></a>如经言。<a id="a-2v"></a>我今已成三若三佛陀。<a id="a-2w"></a>广说如经。<a id="a-2x"></a>应知是第一无畏。<a id="a-2y"></a>流尽智力。<a id="a-2z"></a>如第二无畏。<a id="a-30"></a>如经言。<a id="a-31"></a>我今诸流已尽。<a id="a-32"></a>广说如经。<a id="a-33"></a>应知是第二无畏。<a id="a-34"></a>属业智力。<a id="a-35"></a>如第三无畏。<a id="a-36"></a>如经言。<a id="a-37"></a>是我所说。<a id="a-38"></a>于弟子众。<a id="a-39"></a>与障碍相应法。<a id="a-3A"></a>广说如经。<a id="a-3B"></a>应知是第三无畏。<a id="a-3C"></a>遍行道智力。<a id="a-3D"></a>如第四无畏。<a id="a-3E"></a>如经言。<a id="a-3F"></a>是我所说。<a id="a-3G"></a>于弟子众。<a id="a-3H"></a>为出离生死诸净品道。<a id="a-3I"></a>广说如经。<a id="a-3J"></a>应知是第四无畏。<a id="a-3K"></a>如此四法。<a id="a-3L"></a>应知是四无畏。<a id="a-3M"></a>无畏以无怖为性。<a id="a-3N"></a>云何说。<a id="a-3O"></a>智慧为无畏。<a id="a-3P"></a>由此四法故。<a id="a-3Q"></a>诸佛于大集中。<a id="a-3R"></a>无复疑心故。<a id="a-3S"></a>说彼名无畏。<a id="a-3T"></a>此无疑是智慧所成故。<a id="a-3U"></a>于智说无畏非智。<a id="a-3V"></a>此四显何义。<a id="a-3W"></a>显自利利他义。<a id="a-3X"></a>前二是自利。<a id="a-3Y"></a>后二是利他。<a id="a-3Z"></a>复次此四唯是利益他事。<a id="a-3a"></a>能除说者垢及所说垢故。<a id="a-3b"></a>说四无畏已。<a id="a-3c"></a>念处者。<a id="a-3d"></a>由弟子众差别故有三。<a id="a-3e"></a>如经说此念处。<a id="a-3f"></a>偈曰。<a id="a-3g"></a>三念念慧性。<a id="a-3h"></a>释曰。<a id="a-3i"></a>此三念处念慧为性。<a id="a-3j"></a>是时若弟子众。<a id="a-3k"></a>恭敬心听及修行。<a id="a-3l"></a>不恭敬心听及修行。<a id="a-3m"></a>复有具二。<a id="a-3n"></a>于中佛世尊无爱欲心。<a id="a-3o"></a>无嗔恚心。<a id="a-3p"></a>无杂污心。<a id="a-3q"></a>云何说此三。<a id="a-3r"></a>为佛不共得法。<a id="a-3s"></a>此三显如来习气灭尽。<a id="a-3t"></a>复次若自弟子众。<a id="a-3u"></a>于师教恭敬受行。<a id="a-3v"></a>不恭敬受行。<a id="a-3w"></a>及具二事中。<a id="a-3x"></a>喜忧等事。<a id="a-3y"></a>如于佛一向不生。<a id="a-3z"></a>于他不尔。<a id="a-40"></a>此三不生。<a id="a-41"></a>于佛是希有法。<a id="a-42"></a>余人则无。<a id="a-43"></a>故立此法为不共得。<a id="a-44"></a>大悲今当说。<a id="a-45"></a>偈曰。<a id="a-46"></a>大悲世俗智。<a id="a-47"></a>释曰。<a id="a-48"></a>大悲以世俗智为性。<a id="a-49"></a>若不尔则不应成缘一切众生为境界。<a id="a-4A"></a>亦不得以三苦为行相。<a id="a-4B"></a>譬如声闻悲。<a id="a-4C"></a>云何名大悲。<a id="a-4D"></a>偈曰。<a id="a-4E"></a>由资粮行相。<a id="a-4F"></a>境平等最上。<a id="a-4G"></a>释曰。<a id="a-4H"></a>一由资粮大。<a id="a-4I"></a>能生长大福德智慧资粮故。<a id="a-4J"></a>二由行相大。<a id="a-4K"></a>以三苦为行相。<a id="a-4L"></a>缘众生起故。<a id="a-4M"></a>三由境界大。<a id="a-4N"></a>通缘三界众生为境故。<a id="a-4O"></a>四由平等大。<a id="a-4P"></a>于一切众生平等起利益事故。<a id="a-4Q"></a>五由最上大。<a id="a-4R"></a>无余悲上此故大悲与悲有何差别。<a id="a-4S"></a>偈曰。<a id="a-4T"></a>差别有八种。<a id="a-4U"></a>释曰。<a id="a-4V"></a>一性差别。<a id="a-4W"></a>由无嗔无痴为性故。<a id="a-4X"></a>二行相差别。<a id="a-4Y"></a>由一苦三苦为行相故。<a id="a-4Z"></a>三境界差别。<a id="a-4a"></a>由缘一界三界为境起故。<a id="a-4b"></a>四地差别。<a id="a-4c"></a>由依四定。<a id="a-4d"></a>第四定为地故。<a id="a-4e"></a>五相续差别由依声闻等相续。<a id="a-4f"></a>佛相续生故。<a id="a-4g"></a>六至得差别。<a id="a-4h"></a>由离欲欲界有顶所得故。<a id="a-4i"></a>七救济差别。<a id="a-4j"></a>由欲救济欲成救济故。<a id="a-4k"></a>八悲差别。<a id="a-4l"></a>由不同同悲故。<a id="a-4m"></a>已说诸佛由十八法不与他共。<a id="a-4n"></a>为与诸佛一向共不。<a id="a-4o"></a>与诸佛有共不共。<a id="a-4p"></a>此云何。<a id="a-4q"></a>偈曰。<a id="a-4r"></a>由资粮法身。<a id="a-4s"></a>及行他利益。<a id="a-4t"></a>一切佛平等。<a id="a-4u"></a>非寿姓量等。<a id="a-4v"></a>释曰。<a id="a-4w"></a>由三因缘。<a id="a-4x"></a>一切诸佛一切平等。<a id="a-4y"></a>一因圆满平等。<a id="a-4z"></a>由昔行福德智慧资粮同圆满故。<a id="a-50"></a>二果圆满平等。<a id="a-51"></a>由所得法身同具足成就故。<a id="a-52"></a>三利益他平等。<a id="a-53"></a>由对背证转利益他事同究竟故。<a id="a-54"></a>由此三义诸佛平等。<a id="a-55"></a>不共者谓差别。<a id="a-56"></a>由寿命种姓身量等。<a id="a-57"></a>所成寿命有长短。<a id="a-58"></a>前世后世生有异故。<a id="a-59"></a>婆罗门刹帝利种不同故。<a id="a-5A"></a>迦葉波瞿多摩等姓不同故。<a id="a-5B"></a>身量光明有大小故。<a id="a-5C"></a>等言者。<a id="a-5D"></a>法住身坏不坏等故。<a id="a-5E"></a>如此由随时生。<a id="a-5F"></a>故有差别。<a id="a-5G"></a>若聪明人。<a id="a-5H"></a>思惟诸佛三种圆满胜德。<a id="a-5I"></a>于佛世尊所。<a id="a-5J"></a>必能得生最极爱念尊重之心。<a id="a-5K"></a>谓圆满因胜德。<a id="a-5L"></a>圆满果胜德。<a id="a-5M"></a>圆满恩胜德。<a id="a-5N"></a>此中圆满因胜德有四种。<a id="a-5O"></a>一一切福德智慧皆数习行。<a id="a-5P"></a>二长时行。<a id="a-5Q"></a>三无间行。<a id="a-5R"></a>四尊重行。<a id="a-5S"></a>圆满果胜德有四种。<a id="a-5T"></a>一智胜德。<a id="a-5U"></a>二断胜德。<a id="a-5V"></a>三威力胜德。<a id="a-5W"></a>四色身胜德。<a id="a-5X"></a>圆满恩胜德有四种。<a id="a-5Y"></a>谓永解脱三恶道生死恩德。<a id="a-5Z"></a>或安立善道及三乘恩德。<a id="a-5a"></a>智胜德复有四种。<a id="a-5b"></a>一无师智。<a id="a-5c"></a>二一切智。<a id="a-5d"></a>三一切种智。<a id="a-5e"></a>四无功用智。<a id="a-5f"></a>断胜德亦有四种。<a id="a-5g"></a>一一切解脱障灭。<a id="a-5h"></a>二一切定障灭。<a id="a-5i"></a>三一切智障灭。<a id="a-5j"></a>四永时灭。<a id="a-5k"></a>威力胜德亦有四种。<a id="a-5l"></a>一于外尘化生转变愿成合散自在威力。<a id="a-5m"></a>二于寿命舍取安自在威力。<a id="a-5n"></a>三于障及虚空最远最速行。<a id="a-5o"></a>于少令多入自在威力。<a id="a-5p"></a>四种种自性希有法圆德威力。<a id="a-5q"></a>威力胜德复有四种。<a id="a-5r"></a>一难化能化。<a id="a-5s"></a>二答难必能断疑。<a id="a-5t"></a>三立教决定出离。<a id="a-5u"></a>四能制伏恶魔外道等。<a id="a-5v"></a>色身胜德有四种。<a id="a-5w"></a>一大相胜德。<a id="a-5x"></a>二小相胜德。<a id="a-5y"></a>三力胜德。<a id="a-5z"></a>四金刚真实骨身胜德。<a id="a-60"></a>诸佛胜德若。<a id="a-61"></a>总说有如此等。<a id="a-62"></a>若分别此胜德差别。<a id="a-63"></a>则无有边。<a id="a-64"></a>此胜德唯有诸佛如来。<a id="a-65"></a>能具知具说。<a id="a-66"></a>若诸佛如来。<a id="a-67"></a>摄持寿命无数阿僧祇劫。<a id="a-68"></a>说乃可尽。<a id="a-69"></a>如此诸佛如来。<a id="a-6A"></a>是无边希有功德。<a id="a-6B"></a>智德断德恩德。<a id="a-6C"></a>大宝之池。<a id="a-6D"></a>凡夫众生。<a id="a-6E"></a>由自德贫乏。<a id="a-6F"></a>损害信乐。<a id="a-6G"></a>虽证闻如此等圆满胜德。<a id="a-6H"></a>于佛不起尊重心。<a id="a-6I"></a>于如来正法亦尔。<a id="a-6J"></a>若聪明人闻此功德。<a id="a-6K"></a>起归依心彻于骨髓。<a id="a-6L"></a>于佛正法亦尔。<a id="a-6M"></a>此人由一向净信心。<a id="a-6N"></a>则已制伏不定报恶业聚已。<a id="a-6O"></a>受人天道吉祥乐报。<a id="a-6P"></a>最后趣般涅槃为胜。<a id="a-6Q"></a>是故诸佛如来出世。<a id="a-6R"></a>为一切众生无上福田。<a id="a-6S"></a>由能生不空可爱胜疾善后果故。<a id="a-6T"></a>云何得知。<a id="a-6U"></a>佛世尊自说偈以显此义偈曰。</p>
  <p id="a6V">若人当来世　　于佛行少善</p>
  <p id="a6W">受诸天生已　　必得不死足</p>
  <p id="a6X">说诸佛如此等不共德已。<a id="a-6Y"></a>偈曰。<a id="a-6Z"></a>有余佛法共。<a id="a-6a"></a>弟子及凡夫。<a id="a-6b"></a>释曰。<a id="a-6c"></a>诸佛如来有功德。<a id="a-6d"></a>与弟子共得。<a id="a-6e"></a>或与凡夫共得。<a id="a-6f"></a>是何功德。<a id="a-6g"></a>如次第。<a id="a-6h"></a>偈曰。<a id="a-6i"></a>无诤及愿智。<a id="a-6j"></a>无碍解等德。<a id="a-6k"></a>释曰。<a id="a-6l"></a>诸德谓无诤三摩提愿智。<a id="a-6m"></a>四无碍解。<a id="a-6n"></a>通慧定无色三摩提。<a id="a-6o"></a>无量解脱。<a id="a-6p"></a>制入遍入等。<a id="a-6q"></a>此中无诤三摩提者。<a id="a-6r"></a>有诸阿罗汉比丘。<a id="a-6s"></a>已知众生众苦是惑所生起。<a id="a-6t"></a>欲令自身于他成无上福田。<a id="a-6u"></a>欲制伏他缘自身烦恼生起。<a id="a-6v"></a>生如此相智。<a id="a-6w"></a>由此智他人不得生起一切种诤。<a id="a-6x"></a>由此智无有他人缘观行人。<a id="a-6y"></a>或起欲心。<a id="a-6z"></a>或起嗔心。<a id="a-70"></a>或起高慢心等由此正行。<a id="a-71"></a>必不发动随余一人所应起烦恼。<a id="a-72"></a>故名无诤。<a id="a-73"></a>此三摩提体相云何。<a id="a-74"></a>偈曰。<a id="a-75"></a>世俗智无诤。<a id="a-76"></a>释曰。<a id="a-77"></a>此是三摩提自性。<a id="a-78"></a>谓世俗智。<a id="a-79"></a>偈曰后定。<a id="a-7A"></a>释曰。<a id="a-7B"></a>后定谓第四定最后分。<a id="a-7C"></a>此定虽通以第四定为地。<a id="a-7D"></a>但是乐速智。<a id="a-7E"></a>偈曰。<a id="a-7F"></a>不坏法。<a id="a-7G"></a>释曰。<a id="a-7H"></a>但于不坏法阿罗汉相续中生。<a id="a-7I"></a>非余阿罗汉。<a id="a-7J"></a>何以故。<a id="a-7K"></a>余阿罗汉于自相续。<a id="a-7L"></a>有时不能令离余诤生起。<a id="a-7M"></a>偈曰。<a id="a-7N"></a>人道生。<a id="a-7O"></a>释曰。<a id="a-7P"></a>此定在人道中修得。<a id="a-7Q"></a>唯于三洲。<a id="a-7R"></a>此定缘何境生。<a id="a-7S"></a>偈曰。<a id="a-7T"></a>未生。<a id="a-7U"></a>欲有类或境。<a id="a-7V"></a>释曰。<a id="a-7W"></a>未来欲界有类。<a id="a-7X"></a>或为此定境。<a id="a-7Y"></a>愿他诸惑勿生依此门生故。<a id="a-7Z"></a>无类惑者。<a id="a-7a"></a>不可遮离诸遍行惑。<a id="a-7b"></a>缘具界地生起故。<a id="a-7c"></a>如说无诤。<a id="a-7d"></a>偈曰。<a id="a-7e"></a>愿智亦如此释曰。<a id="a-7f"></a>此亦世俗智为性。<a id="a-7g"></a>依后定为地。<a id="a-7h"></a>依不坏法相续生。<a id="a-7i"></a>于人道修得。<a id="a-7j"></a>若尔差别云何。<a id="a-7k"></a>偈曰。<a id="a-7l"></a>但缘一切境。<a id="a-7m"></a>释曰。<a id="a-7n"></a>愿智缘一切法为境起故。<a id="a-7o"></a>此异于彼无色界法。<a id="a-7p"></a>由愿智不可证知。<a id="a-7q"></a>虽然由等流行差别。<a id="a-7r"></a>则可比知。<a id="a-7s"></a>毗婆沙师说。<a id="a-7t"></a>此中行田人为譬。<a id="a-7u"></a>愿智所修法门云何。<a id="a-7v"></a>是自己所求欲知众事。<a id="a-7w"></a>为此故入远际第四三摩提。<a id="a-7x"></a>愿我必知此事。<a id="a-7y"></a>即于此事如实而知。<a id="a-7z"></a>随此定近远行力知近远亦尔。<a id="a-80"></a>偈曰。<a id="a-81"></a>于法义方言。<a id="a-82"></a>巧辩无碍解。<a id="a-83"></a>释曰。<a id="a-84"></a>无碍解有四种。<a id="a-85"></a>一法无碍解。<a id="a-86"></a>二义无碍解。<a id="a-87"></a>三方言无碍解。<a id="a-88"></a>四巧辩无碍解。<a id="a-89"></a>此无碍解。<a id="a-8A"></a>应知如无诤三摩提。<a id="a-8B"></a>云何如依不坏法相续生。<a id="a-8C"></a>于人道修得。<a id="a-8D"></a>此二同彼境界地。<a id="a-8E"></a>自性差别说此异彼。<a id="a-8F"></a>偈曰。<a id="a-8G"></a>前三名义言。<a id="a-8H"></a>次第无碍解。<a id="a-8I"></a>释曰。<a id="a-8J"></a>于名句字聚中。<a id="a-8K"></a>于义中。<a id="a-8L"></a>于言语中。<a id="a-8M"></a>不可回转智。<a id="a-8N"></a>是名法义方言无碍解。<a id="a-8O"></a>次第应知。<a id="a-8P"></a>偈曰。<a id="a-8Q"></a>第四中理脱。<a id="a-8R"></a>于言道自在。<a id="a-8S"></a>释曰。<a id="a-8T"></a>不可回转智此言流。<a id="a-8U"></a>中理离障失言。<a id="a-8V"></a>中定道自在显现中。<a id="a-8W"></a>不可回转智。<a id="a-8X"></a>说名巧辩无碍解。<a id="a-8Y"></a>偈曰。<a id="a-8Z"></a>此缘言道境。<a id="a-8a"></a>释曰。<a id="a-8b"></a>正说及道。<a id="a-8c"></a>是此智境界。<a id="a-8d"></a>偈曰。<a id="a-8e"></a>九智。<a id="a-8f"></a>释曰。<a id="a-8g"></a>此解以九智为性。<a id="a-8h"></a>谓巧辩道自在无碍解。<a id="a-8i"></a>除灭智。<a id="a-8j"></a>偈曰。<a id="a-8k"></a>一切地。<a id="a-8l"></a>释曰。<a id="a-8m"></a>此解依一切地起。<a id="a-8n"></a>谓欲界乃至有顶。<a id="a-8o"></a>由缘言道随一为境故。<a id="a-8p"></a>偈曰。<a id="a-8q"></a>十或六义解。<a id="a-8r"></a>释曰。<a id="a-8s"></a>义中无碍解。<a id="a-8t"></a>若以一切法为义。<a id="a-8u"></a>此解以十智为性若唯涅槃为义。<a id="a-8v"></a>但以六智为性。<a id="a-8w"></a>谓法智类智灭智尽智无生智世俗智。<a id="a-8x"></a>偈曰。<a id="a-8y"></a>遍处。<a id="a-8z"></a>释曰。<a id="a-90"></a>此义无碍解。<a id="a-91"></a>依一切地起。<a id="a-92"></a>偈曰。<a id="a-93"></a>余世智。<a id="a-94"></a>释曰。<a id="a-95"></a>所余法方言二无碍解。<a id="a-96"></a>以世俗智为性。<a id="a-97"></a>缘名句等言语为境故。<a id="a-98"></a>偈曰。<a id="a-99"></a>欲界定法解。<a id="a-9A"></a>释曰。<a id="a-9B"></a>法无碍解有五地欲界及四定所摄故。<a id="a-9C"></a>于上无名等聚故。<a id="a-9D"></a>偈曰。<a id="a-9E"></a>于言欲初定。<a id="a-9F"></a>释曰。<a id="a-9G"></a>方言无碍解。<a id="a-9H"></a>依欲界初定为地。<a id="a-9I"></a>于上无觉观故。<a id="a-9J"></a>于分别假名论中。<a id="a-9K"></a>分别四无碍解云。<a id="a-9L"></a>于名句字中。<a id="a-9M"></a>于彼所目义中。<a id="a-9N"></a>此义一二多三时男女等差别说中。<a id="a-9O"></a>此说无障失中。<a id="a-9P"></a>不可回转智。<a id="a-9Q"></a>名法等无碍解。<a id="a-9R"></a>是故彼次第得成。<a id="a-9S"></a>方言者。<a id="a-9T"></a>因理释言。<a id="a-9U"></a>譬如由有碍故名色等。<a id="a-9V"></a>言于立破胜言说名巧辩。<a id="a-9W"></a>余师说。<a id="a-9X"></a>此四无碍解。<a id="a-9Y"></a>算数佛世尊言声论因缘论。<a id="a-9Z"></a>次第是此四解。<a id="a-9a"></a>先加行法门。<a id="a-9b"></a>何以故。<a id="a-9c"></a>若人于四处未修明了加行。<a id="a-9d"></a>不能得生此解。<a id="a-9e"></a>有余师说。<a id="a-9f"></a>于佛世尊正法中。<a id="a-9g"></a>彼一切加行。<a id="a-9h"></a>皆圆满成。<a id="a-9i"></a>若人得一。<a id="a-9j"></a>是人必定具得四。<a id="a-9k"></a>何以故。<a id="a-9l"></a>偈曰。<a id="a-9m"></a>若不具未得。<a id="a-9n"></a>释曰。<a id="a-9o"></a>若得彼不具足不可说。<a id="a-9p"></a>此人得四无碍解。<a id="a-9q"></a>是所说无诤等功德。<a id="a-9r"></a>偈曰。<a id="a-9s"></a>六远际定得。<a id="a-9t"></a>释曰。<a id="a-9u"></a>此六由远际定力所得故。<a id="a-9v"></a>说彼为远际定。<a id="a-9w"></a>偈曰。<a id="a-9x"></a>此六。<a id="a-9y"></a>释曰。<a id="a-9z"></a>是第四定名远际。<a id="a-A0"></a>六法为体。<a id="a-A1"></a>谓无诤三摩提愿智三无碍解。<a id="a-A2"></a>及远际三摩提。<a id="a-A3"></a>方言无碍解。<a id="a-A4"></a>虽由远际定力得。<a id="a-A5"></a>不依第四定为地起。<a id="a-A6"></a>是故不取。<a id="a-A7"></a>何法名远际三摩提。<a id="a-A8"></a>偈曰。<a id="a-A9"></a>最后定。<a id="a-AA"></a>随顺一切地。<a id="a-AB"></a>此至增究竟。<a id="a-AC"></a>释曰。<a id="a-AD"></a>此定唯以第四定为地。<a id="a-AE"></a>云何随顺一切地。<a id="a-AF"></a>先从欲界善思心入初定。<a id="a-AG"></a>从初定入二定。<a id="a-AH"></a>如此次第。<a id="a-AI"></a>乃至入非想非非想定。<a id="a-AJ"></a>复次从非想非非想定。<a id="a-AK"></a>次第逆修。<a id="a-AL"></a>乃至至欲界心。<a id="a-AM"></a>复次从欲界心。<a id="a-AN"></a>更次第顺修。<a id="a-AO"></a>乃至第四定。<a id="a-AP"></a>如此修随顺一切地。<a id="a-AQ"></a>云何名至增究竟。<a id="a-AR"></a>如此修第四定。<a id="a-AS"></a>从软修中从中修上。<a id="a-AT"></a>此三更各分为三。<a id="a-AU"></a>故成九品。<a id="a-AV"></a>最后品名至增究竟。<a id="a-AW"></a>如此定名远际定。<a id="a-AX"></a>际者或差别为义。<a id="a-AY"></a>或增极为义。<a id="a-AZ"></a>譬如四际及实际。<a id="a-Aa"></a>如此。<a id="a-Ab"></a>六功德。<a id="a-Ac"></a>偈曰。<a id="a-Ad"></a>唯佛。<a id="a-Ae"></a>非行得。<a id="a-Af"></a>释曰。<a id="a-Ag"></a>异佛所余诸人。<a id="a-Ah"></a>必由修行方得。<a id="a-Ai"></a>不由离欲得。<a id="a-Aj"></a>唯佛世尊。<a id="a-Ak"></a>无功德是修行得。<a id="a-Al"></a>一切功德皆是离欲得。<a id="a-Am"></a>何以故。<a id="a-An"></a>唯一世尊法王。<a id="a-Ao"></a>于一切法得自在故。<a id="a-Ap"></a>是故一切功德。<a id="a-Aq"></a>随如来意欲皆悉现前。<a id="a-Ar"></a>如此诸德皆与弟子共得。<a id="a-As"></a>若通慧等亦与凡夫共得。<a id="a-At"></a>何法名通慧。<a id="a-Au"></a>偈曰。<a id="a-Av"></a>如意成耳心。<a id="a-Aw"></a>宿住死生尽。<a id="a-Ax"></a>智证名通解。<a id="a-Ay"></a>六种。<a id="a-Az"></a>释曰。<a id="a-B0"></a>如意成境。<a id="a-B1"></a>智证通慧天耳。<a id="a-B2"></a>他心差别宿。<a id="a-B3"></a>住念死生流尽。<a id="a-B4"></a>智证通慧此六名通慧。<a id="a-B5"></a>于中前五与凡夫共得。<a id="a-B6"></a>一切六通慧。<a id="a-B7"></a>偈曰。<a id="a-B8"></a>解脱智。<a id="a-B9"></a>释曰。<a id="a-BA"></a>以解脱道智为性。<a id="a-BB"></a>譬如沙门果。<a id="a-BC"></a>偈曰。<a id="a-BD"></a>此四世俗智。<a id="a-BE"></a>释曰。<a id="a-BF"></a>除他心差别通慧及流尽通慧。<a id="a-BG"></a>余四皆以世俗智为体。<a id="a-BH"></a>偈曰。<a id="a-BI"></a>他心慧五智。<a id="a-BJ"></a>释曰。<a id="a-BK"></a>他心通慧。<a id="a-BL"></a>以五智为体。<a id="a-BM"></a>谓法智类智道智世俗智他心智。<a id="a-BN"></a>偈曰。<a id="a-BO"></a>尽通慧如力。<a id="a-BP"></a>释曰。<a id="a-BQ"></a>如前所说。<a id="a-BR"></a>流尽智力。<a id="a-BS"></a>此通慧应知亦尔。<a id="a-BT"></a>或六智或十智为体。<a id="a-BU"></a>彼以一切地为依止。<a id="a-BV"></a>应知此亦尔。<a id="a-BW"></a>偈曰。<a id="a-BX"></a>余五于四定。<a id="a-BY"></a>释曰。<a id="a-BZ"></a>所余五以四定地为依止。<a id="a-Ba"></a>此云何不以无色定地为依止。<a id="a-Bb"></a>于中三通慧缘色为境故。<a id="a-Bc"></a>不得依无色定地起。<a id="a-Bd"></a>他心差别通慧。<a id="a-Be"></a>色门所生故。<a id="a-Bf"></a>亦不以无色定地为依止。<a id="a-Bg"></a>宿住念通慧。<a id="a-Bh"></a>忆持位差别次第所生故。<a id="a-Bi"></a>亦不以无色定地为依止。<a id="a-Bj"></a>此以处所姓名住等为境界故。<a id="a-Bk"></a>若人欲知他心。<a id="a-Bl"></a>于自相续先观身心二相。<a id="a-Bm"></a>谓我身相如此。<a id="a-Bn"></a>心相如此。<a id="a-Bo"></a>如观自身心相。<a id="a-Bp"></a>于他相续亦起如此相思惟。<a id="a-Bq"></a>由此即知他心。<a id="a-Br"></a>是故通慧得生。<a id="a-Bs"></a>若此通慧已成不观色。<a id="a-Bt"></a>自知他心。<a id="a-Bu"></a>若人欲忆持宿住。<a id="a-Bv"></a>从前次第观察灭自识相已。<a id="a-Bw"></a>如此逆次第思惟诸位差别。<a id="a-Bx"></a>乃至托胎心。<a id="a-By"></a>次由忆持中阴一刹那故。<a id="a-Bz"></a>此通已成。<a id="a-C0"></a>如忆持自宿住。<a id="a-C1"></a>忆持他宿住亦尔。<a id="a-C2"></a>若此通已成。<a id="a-C3"></a>亦得起忆宿住。<a id="a-C4"></a>若此事昔已经受。<a id="a-C5"></a>此事是所忆余则非。<a id="a-C6"></a>若尔于他事云何亦如此。<a id="a-C7"></a>若尔云何忆持五净居天宿住。<a id="a-C8"></a>由听闻所曾受故得忆持。<a id="a-C9"></a>若人从无色界退生于此界。<a id="a-CA"></a>由以他相续为依止故。<a id="a-CB"></a>得修无色宿住通慧。<a id="a-CC"></a>所余依止自相续得知。<a id="a-CD"></a>如意成通慧等。<a id="a-CE"></a>观察轻相音声光明。<a id="a-CF"></a>是彼加行。<a id="a-CG"></a>复次此五通慧。<a id="a-CH"></a>偈曰。<a id="a-CI"></a>自下地境通解。<a id="a-CJ"></a>释曰。<a id="a-CK"></a>随所依止地。<a id="a-CL"></a>如意成通慧性。<a id="a-CM"></a>由此得行此地及化生等诸物。<a id="a-CN"></a>或于下地非于上地。<a id="a-CO"></a>如此由天耳通慧。<a id="a-CP"></a>得闻自地声及下地声。<a id="a-CQ"></a>不得闻上地声。<a id="a-CR"></a>由他心差别通慧。<a id="a-CS"></a>不得知上地他心。<a id="a-CT"></a>由宿住念通慧。<a id="a-CU"></a>不得忆上地宿住。<a id="a-CV"></a>由死生通慧。<a id="a-CW"></a>不得见上地死生。<a id="a-CX"></a>是故依止无色地心。<a id="a-CY"></a>由他心通慧宿住念通慧。<a id="a-CZ"></a>皆不得取。<a id="a-Ca"></a>由地上故。<a id="a-Cb"></a>此诸通慧云何得。<a id="a-Cc"></a>若未曾悉由修行所得。<a id="a-Cd"></a>偈曰。<a id="a-Ce"></a>曾悉离得。<a id="a-Cf"></a>释曰。<a id="a-Cg"></a>此五通慧。<a id="a-Ch"></a>若余生所数习。<a id="a-Ci"></a>则由离欲得。<a id="a-Cj"></a>若别胜由修行得。<a id="a-Ck"></a>一切皆由修行得生。<a id="a-Cl"></a>偈曰。<a id="a-Cm"></a>第三三念处。<a id="a-Cn"></a>释曰。<a id="a-Co"></a>他心差别通慧。<a id="a-Cp"></a>三念处摄。<a id="a-Cq"></a>谓受心法念处。<a id="a-Cr"></a>心及心法为境界故。<a id="a-Cs"></a>偈曰。<a id="a-Ct"></a>意成耳眼初。<a id="a-Cu"></a>释曰。<a id="a-Cv"></a>如意成天耳天眼通慧。<a id="a-Cw"></a>初念处摄。<a id="a-Cx"></a>谓身念处。<a id="a-Cy"></a>缘色为境界故。<a id="a-Cz"></a>如意成通慧。<a id="a-D0"></a>以四外入为境界除声。<a id="a-D1"></a>天耳天眼通慧。<a id="a-D2"></a>以声色为境界。<a id="a-D3"></a>若尔死生通慧。<a id="a-D4"></a>云何能知如此。<a id="a-D5"></a>如经言。<a id="a-D6"></a>是彼众生与身邪行相应。<a id="a-D7"></a>口意邪行相应。<a id="a-D8"></a>诽谤圣人起邪见。<a id="a-D9"></a>受邪见法及业故。<a id="a-DA"></a>由此舍身命。<a id="a-DB"></a>必受无行恶道堕负黑闇处生。<a id="a-DC"></a>所余广说如经。<a id="a-DD"></a>由天眼不得知。<a id="a-DE"></a>如此有别智。<a id="a-DF"></a>是天眼通慧伴类。<a id="a-DG"></a>于圣人相续中生。<a id="a-DH"></a>能知如此由不决定故。<a id="a-DI"></a>所余通慧以四念处为性此义自成。<a id="a-DJ"></a>偈曰。<a id="a-DK"></a>天耳眼无记。<a id="a-DL"></a>余通慧皆善。<a id="a-DM"></a>释曰。<a id="a-DN"></a>天耳天眼通慧。<a id="a-DO"></a>是无记性。<a id="a-DP"></a>此通慧以耳识眼识相应智为体。<a id="a-DQ"></a>若尔此二以四定地为依止。<a id="a-DR"></a>云何得成。<a id="a-DS"></a>由随依止地说为彼地。<a id="a-DT"></a>故不相违。<a id="a-DU"></a>眼耳根是此识依止。<a id="a-DV"></a>以四定为地。<a id="a-DW"></a>复次由随无间道立彼地。<a id="a-DX"></a>所余四皆是善性。<a id="a-DY"></a>若尔于分别道理论中云何说。<a id="a-DZ"></a>何者为通慧谓善慧。<a id="a-Da"></a>此文或约胜义说。<a id="a-Db"></a>或约多义说。<a id="a-Dc"></a>于六通慧中。<a id="a-Dd"></a>偈曰。<a id="a-De"></a>三明得。<a id="a-Df"></a>释曰。<a id="a-Dg"></a>宿住念死生流尽通慧。<a id="a-Dh"></a>说此三为无学明得。<a id="a-Di"></a>云何唯此三名明得。<a id="a-Dj"></a>所余非。<a id="a-Dk"></a>偈曰。<a id="a-Dl"></a>前际。<a id="a-Dm"></a>等无明对治。<a id="a-Dn"></a>释曰。<a id="a-Do"></a>此三能次第断除前际后际中际无明故。<a id="a-Dp"></a>是故唯三名明得。<a id="a-Dq"></a>三中若真实无学。<a id="a-Dr"></a>偈曰。<a id="a-Ds"></a>最后无学。<a id="a-Dt"></a>释曰。<a id="a-Du"></a>流尽证智定是无学。<a id="a-Dv"></a>偈曰。<a id="a-Dw"></a>二。<a id="a-Dx"></a>同名彼续生。<a id="a-Dy"></a>释曰。<a id="a-Dz"></a>所余二通慧。<a id="a-E0"></a>由生于无学相续中故。<a id="a-E1"></a>说名无学。<a id="a-E2"></a>此二自性非有学非无学。<a id="a-E3"></a>若尔云何不许此二通慧名有学。<a id="a-E4"></a>偈曰。<a id="a-E5"></a>于学不说明。<a id="a-E6"></a>续有无明故。<a id="a-E7"></a>释曰。<a id="a-E8"></a>由佛不说此二通慧是有学法。<a id="a-E9"></a>云何不说。<a id="a-EA"></a>若相续有无明。<a id="a-EB"></a>于中安立明得。<a id="a-EC"></a>则不应理。<a id="a-ED"></a>更为无明所制伏故。<a id="a-EE"></a>于六通慧中。<a id="a-EF"></a>偈曰。<a id="a-EG"></a>一三六是导。<a id="a-EH"></a>释曰。<a id="a-EI"></a>如意成他心差别流尽通慧。<a id="a-EJ"></a>此三如次第。<a id="a-EK"></a>即是三导。<a id="a-EL"></a>谓如意成导记心导正教导。<a id="a-EM"></a>此三各从初最能引受化人意故。<a id="a-EN"></a>有增碍心未信心不欲修心。<a id="a-EO"></a>此受化人。<a id="a-EP"></a>由此三起归向心信受心修行心故。<a id="a-EQ"></a>说此三为导。<a id="a-ER"></a>偈曰。<a id="a-ES"></a>三中正教胜。<a id="a-ET"></a>释曰。<a id="a-EU"></a>于三导中。<a id="a-EV"></a>正教导为最胜。<a id="a-EW"></a>何以故。<a id="a-EX"></a>偈曰。<a id="a-EY"></a>非不决定故。<a id="a-EZ"></a>生善爱果故。<a id="a-Ea"></a>释曰。<a id="a-Eb"></a>如意成导记心导。<a id="a-Ec"></a>由明可作。<a id="a-Ed"></a>有明处名乾陀梨。<a id="a-Ee"></a>诵此明咒。<a id="a-Ef"></a>即能飞行空中。<a id="a-Eg"></a>复有明处。<a id="a-Eh"></a>名伊叉尼柯。<a id="a-Ei"></a>通此明处能知他心。<a id="a-Ej"></a>如实正教。<a id="a-Ek"></a>不可由别方便作。<a id="a-El"></a>由此非不决定。<a id="a-Em"></a>故胜前二。<a id="a-En"></a>由前二导。<a id="a-Eo"></a>但能回转事成。<a id="a-Ep"></a>由正教导。<a id="a-Eq"></a>一能生善果。<a id="a-Er"></a>二能生可爱果。<a id="a-Es"></a>由此能显正方便故胜前二。<a id="a-Et"></a>前已说如意成。<a id="a-Eu"></a>此是何法。<a id="a-Ev"></a>若顺毗婆沙道理。<a id="a-Ew"></a>偈曰。<a id="a-Ex"></a>如意成定。<a id="a-Ey"></a>释曰。<a id="a-Ez"></a>由彼如意事成就故。<a id="a-F0"></a>定名如意成。<a id="a-F1"></a>何事由彼成。<a id="a-F2"></a>应说此事。<a id="a-F3"></a>偈曰。<a id="a-F4"></a>中。<a id="a-F5"></a>行空及化生。<a id="a-F6"></a>释曰。<a id="a-F7"></a>此中行空有三种。<a id="a-F8"></a>一引将身行。<a id="a-F9"></a>二愿成行。<a id="a-FA"></a>三心疾行。<a id="a-FB"></a>此中偈曰。<a id="a-FC"></a>心疾行唯佛。<a id="a-FD"></a>释曰。<a id="a-FE"></a>此行最迅速如心。<a id="a-FF"></a>唯佛世尊有如此行。<a id="a-FG"></a>余人则无。<a id="a-FH"></a>于最远处。<a id="a-FI"></a>由发一行心时即至彼故。<a id="a-FJ"></a>故佛世尊说。<a id="a-FK"></a>诸佛境界难可思议。<a id="a-FL"></a>所余二不由说于佛自成。<a id="a-FM"></a>偈曰。<a id="a-FN"></a>余将身愿成。<a id="a-FO"></a>释曰。<a id="a-FP"></a>声闻独觉。<a id="a-FQ"></a>有引将身行。<a id="a-FR"></a>如鸟次第引将身行。<a id="a-FS"></a>愿成行者。<a id="a-FT"></a>是极远处。<a id="a-FU"></a>愿令最近故。<a id="a-FV"></a>由此疾彼行。<a id="a-FW"></a>化生如意成有二种。<a id="a-FX"></a>一欲界相应。<a id="a-FY"></a>二色界相应。<a id="a-FZ"></a>此中偈曰。<a id="a-Fa"></a>欲界化外入四入类二种。<a id="a-Fb"></a>释曰。<a id="a-Fc"></a>欲界中化生。<a id="a-Fd"></a>以色香味触入为体。<a id="a-Fe"></a>此有二种。<a id="a-Ff"></a>或与自身相应。<a id="a-Fg"></a>或与他身相应。<a id="a-Fh"></a>偈曰。<a id="a-Fi"></a>色二。<a id="a-Fj"></a>释曰。<a id="a-Fk"></a>色界相应化生。<a id="a-Fl"></a>唯以二入为体。<a id="a-Fm"></a>谓色入触入。<a id="a-Fn"></a>于彼无香味故。<a id="a-Fo"></a>此亦有二种如前。<a id="a-Fp"></a>如于欲界化生有四种。<a id="a-Fq"></a>于色界亦尔。<a id="a-Fr"></a>是故略说化生有八。<a id="a-Fs"></a>若生色界人。<a id="a-Ft"></a>化生欲界物。<a id="a-Fu"></a>云何不至得香味。<a id="a-Fv"></a>譬如衣及庄严具。<a id="a-Fw"></a>无有至得。<a id="a-Fx"></a>化生物亦尔。<a id="a-Fy"></a>有余师说。<a id="a-Fz"></a>彼所生物。<a id="a-G0"></a>唯有二入。<a id="a-G1"></a>为由化生通慧化生诸物。<a id="a-G2"></a>为不尔。<a id="a-G3"></a>非。<a id="a-G4"></a>此云何由通慧果。<a id="a-G5"></a>此是何法。<a id="a-G6"></a>偈曰。<a id="a-G7"></a>由化心。<a id="a-G8"></a>此心有十四。<a id="a-G9"></a>释曰。<a id="a-GA"></a>有通慧果是生化心。<a id="a-GB"></a>能生一切所化物。<a id="a-GC"></a>此心有十四。<a id="a-GD"></a>偈曰。<a id="a-GE"></a>如次第定果。<a id="a-GF"></a>二至五。<a id="a-GG"></a>释曰。<a id="a-GH"></a>初定地通慧果心有二。<a id="a-GI"></a>一欲界地。<a id="a-GJ"></a>二初定地。<a id="a-GK"></a>第二定地通慧果心有三。<a id="a-GL"></a>谓欲界初定二定地如此。<a id="a-GM"></a>第三第四定地通慧果心有四有五应知。<a id="a-GN"></a>此义变化心应知。<a id="a-GO"></a>是诸定果属自地及下地。<a id="a-GP"></a>偈曰。<a id="a-GQ"></a>非上。<a id="a-GR"></a>释曰。<a id="a-GS"></a>无有上地变化心为下地定果。<a id="a-GT"></a>第二定果欲界变化心。<a id="a-GU"></a>从初定地。<a id="a-GV"></a>彼果由道为胜。<a id="a-GW"></a>偈曰。<a id="a-GX"></a>得如定。<a id="a-GY"></a>释曰。<a id="a-GZ"></a>此变化心至得如定至得。<a id="a-Ga"></a>为唯从变化心即出观为不。<a id="a-Gb"></a>无如此义。<a id="a-Gc"></a>是故说此义。<a id="a-Gd"></a>偈曰。<a id="a-Ge"></a>净定。<a id="a-Gf"></a>自生二从彼。<a id="a-Gg"></a>释曰。<a id="a-Gh"></a>从清净定次第生变化通慧。<a id="a-Gi"></a>从变化通慧次第生变化果心。<a id="a-Gj"></a>从变化果心生无量变化果心。<a id="a-Gk"></a>不从余心生。<a id="a-Gl"></a>次从变化果心生变化通慧。<a id="a-Gm"></a>从变化通慧生净定。<a id="a-Gn"></a>或生变化果心。<a id="a-Go"></a>何以故。<a id="a-Gp"></a>若人住定果。<a id="a-Gq"></a>不更入本定。<a id="a-Gr"></a>无有从定果即出观义。<a id="a-Gs"></a>一切所化物。<a id="a-Gt"></a>偈曰。<a id="a-Gu"></a>由自地化生。<a id="a-Gv"></a>释曰。<a id="a-Gw"></a>随化生物地。<a id="a-Gx"></a>化生心地。<a id="a-Gy"></a>则与此同地。<a id="a-Gz"></a>何以故。<a id="a-H0"></a>由别地变化心。<a id="a-H1"></a>不能化生别地诸物。<a id="a-H2"></a>偈曰。<a id="a-H3"></a>言说由余地。<a id="a-H4"></a>释曰。<a id="a-H5"></a>由同地心亦得言说。<a id="a-H6"></a>若所化人在欲界。<a id="a-H7"></a>或初定地。<a id="a-H8"></a>由同地心。<a id="a-H9"></a>可得令言说。<a id="a-HA"></a>若所化人在上地。<a id="a-HB"></a>但由初定心令言说。<a id="a-HC"></a>于上地无发起有教业心故。<a id="a-HD"></a>若令多所化人言说。<a id="a-HE"></a>为同为不同。<a id="a-HF"></a>偈曰。<a id="a-HG"></a>与能化非佛。<a id="a-HH"></a>释曰。<a id="a-HI"></a>离佛世尊所化人。<a id="a-HJ"></a>余一切人所化人。<a id="a-HK"></a>与能化人俱同言说。<a id="a-HL"></a>若能化人有言说。<a id="a-HM"></a>与多所化人俱同言说。<a id="a-HN"></a>如偈言。</p>
  <p id="aHO">一人正说言　　诸所化俱说</p>
  <p id="aHP">一人若默然　　诸所化亦尔</p>
  <p id="aHQ">唯佛世尊。<a id="a-HR"></a>如所意欲。<a id="a-HS"></a>或前或后。<a id="a-HT"></a>所化众人。<a id="a-HU"></a>或彼问佛答。<a id="a-HV"></a>或佛问彼答。<a id="a-HW"></a>是时若起言说心。<a id="a-HX"></a>是时即无变化心。<a id="a-HY"></a>应无所化。<a id="a-HZ"></a>云何能化人。<a id="a-Ha"></a>令所化言说。<a id="a-Hb"></a>偈曰。<a id="a-Hc"></a>立愿已别作。<a id="a-Hd"></a>释曰。<a id="a-He"></a>由欲令所化久住故。<a id="a-Hf"></a>先发化生愿。<a id="a-Hg"></a>然后入观。<a id="a-Hh"></a>更由别心。<a id="a-Hi"></a>发起有教业故。<a id="a-Hj"></a>令彼同有言说。<a id="a-Hk"></a>为人生在所愿事皆随意成。<a id="a-Hl"></a>为死后亦成。<a id="a-Hm"></a>偈曰。<a id="a-Hn"></a>已死愿事成。<a id="a-Ho"></a>释曰。<a id="a-Hp"></a>由圣大德迦葉愿力故。<a id="a-Hq"></a>骨身住不坏故。<a id="a-Hr"></a>知死后愿事亦得成此愿。<a id="a-Hs"></a>偈曰。<a id="a-Ht"></a>非虚余说无。<a id="a-Hu"></a>释曰。<a id="a-Hv"></a>若物非坚实。<a id="a-Hw"></a>相续不久。<a id="a-Hx"></a>于中愿事不成。<a id="a-Hy"></a>圣大迦葉。<a id="a-Hz"></a>不愿留皮肉等身分故。<a id="a-I0"></a>有余师说。<a id="a-I1"></a>若人已死。<a id="a-I2"></a>无复愿事。<a id="a-I3"></a>若尔圣大迦葉骨身云何得住。<a id="a-I4"></a>由大德弟子诸天威力护持故得住。<a id="a-I5"></a>为由一心化生一物。<a id="a-I6"></a>为由多心化生一物。<a id="a-I7"></a>偈曰。<a id="a-I8"></a>初一由多心。<a id="a-I9"></a>已成翻此能。<a id="a-IA"></a>释曰。<a id="a-IB"></a>初修学时。<a id="a-IC"></a>随一所化物。<a id="a-ID"></a>起多变化心。<a id="a-IE"></a>化生事方成。<a id="a-IF"></a>若化生通慧已成。<a id="a-IG"></a>由一变化心。<a id="a-IH"></a>化生非一物。<a id="a-II"></a>随量欲化生。<a id="a-IJ"></a>为一切变化心皆是无记不。<a id="a-IK"></a>偈曰。<a id="a-IL"></a>修得是无记。<a id="a-IM"></a>释曰。<a id="a-IN"></a>若变化心。<a id="a-IO"></a>是修得果。<a id="a-IP"></a>必定是无记。<a id="a-IQ"></a>偈曰。<a id="a-IR"></a>若生得有三。<a id="a-IS"></a>释曰。<a id="a-IT"></a>若变化心。<a id="a-IU"></a>由生得则有善恶无记。<a id="a-IV"></a>谓天龙鬼神等生得变化心所作。<a id="a-IW"></a>或于自身化生。<a id="a-IX"></a>或于他身化生。<a id="a-IY"></a>此九入为性。<a id="a-IZ"></a>有色入除声故。<a id="a-Ia"></a>不各离根生故。<a id="a-Ib"></a>譬如纪美虫及伊师迦草。<a id="a-Ic"></a>如意成有二种一修得。<a id="a-Id"></a>二生得。<a id="a-Ie"></a>此复有二种。<a id="a-If"></a>偈曰。<a id="a-Ig"></a>意成由咒药。<a id="a-Ih"></a>业生故五种。<a id="a-Ii"></a>释曰。<a id="a-Ij"></a>若略说如意成有五种。<a id="a-Ik"></a>一修果。<a id="a-Il"></a>二生得。<a id="a-Im"></a>三咒成。<a id="a-In"></a>四药成。<a id="a-Io"></a>五业成。<a id="a-Ip"></a>业成者。<a id="a-Iq"></a>譬如顶生王等及中阴众生。<a id="a-Ir"></a>是所说天耳及天眼。<a id="a-Is"></a>此二为是天种类故说天。<a id="a-It"></a>为如天故说天。<a id="a-Iu"></a>此义应思如天耳天眼者。<a id="a-Iv"></a>谓菩萨转轮王宝长者。<a id="a-Iw"></a>若是天种类耳眼。<a id="a-Ix"></a>偈曰。<a id="a-Iy"></a>天耳及天眼。<a id="a-Iz"></a>清净色定地。<a id="a-J0"></a>释曰。<a id="a-J1"></a>若人入四定。<a id="a-J2"></a>缘音声光明。<a id="a-J3"></a>修加行为方便故。<a id="a-J4"></a>依四定地。<a id="a-J5"></a>四大有二种。<a id="a-J6"></a>清净色起遍耳眼边。<a id="a-J7"></a>为闻声见色依止。<a id="a-J8"></a>由依定地生故。<a id="a-J9"></a>此耳眼是天种类。<a id="a-JA"></a>复次此二。<a id="a-JB"></a>偈曰。<a id="a-JC"></a>等分具恒故。<a id="a-JD"></a>远细等境界。<a id="a-JE"></a>释曰。<a id="a-JF"></a>天耳天眼无非等分。<a id="a-JG"></a>恒与识相应故。<a id="a-JH"></a>无不具根。<a id="a-JI"></a>无盲乱等失故。<a id="a-JJ"></a>譬如色界众生。<a id="a-JK"></a>上细障远等色及声。<a id="a-JL"></a>皆是彼境。<a id="a-JM"></a>若肉眼如偈说。<a id="a-JN"></a>远住被障细。<a id="a-JO"></a>遍处色不见。<a id="a-JP"></a>肉眼见对色。<a id="a-JQ"></a>天眼则翻此。<a id="a-JR"></a>若由天眼见色。<a id="a-JS"></a>所见色近远云何。<a id="a-JT"></a>随人随眼所见色近远亦尔。<a id="a-JU"></a>声闻独觉佛世尊。<a id="a-JV"></a>若不作功用心。<a id="a-JW"></a>欲见能见一千二千三千世界。<a id="a-JX"></a>若作功用心欲见。<a id="a-JY"></a>偈曰。<a id="a-JZ"></a>二三千无数。<a id="a-Ja"></a>应供独觉佛。<a id="a-Jb"></a>释曰。<a id="a-Jc"></a>若大声闻由天眼欲见。<a id="a-Jd"></a>作大功用心。<a id="a-Je"></a>能见中二千世界。<a id="a-Jf"></a>若犀角喻独觉。<a id="a-Jg"></a>由天眼欲见作大功用心。<a id="a-Jh"></a>能见大三千世界。<a id="a-Ji"></a>若佛世尊。<a id="a-Jj"></a>由天眼欲见。<a id="a-Jk"></a>能见阿僧祇世界。<a id="a-Jl"></a>随佛所欲见。<a id="a-Jm"></a>何以故。<a id="a-Jn"></a>如智能于法天眼。<a id="a-Jo"></a>能于色亦尔。<a id="a-Jp"></a>为但如意成有生得。<a id="a-Jq"></a>为余亦生得。<a id="a-Jr"></a>偈曰。<a id="a-Js"></a>有余生得。<a id="a-Jt"></a>释曰。<a id="a-Ju"></a>天眼等四亦有生得。<a id="a-Jv"></a>一切生所得。<a id="a-Jw"></a>不得通慧名。<a id="a-Jx"></a>偈曰。<a id="a-Jy"></a>眼。<a id="a-Jz"></a>中阴非彼境。<a id="a-K0"></a>释曰。<a id="a-K1"></a>是生得天眼不能见中阴众生色。<a id="a-K2"></a>何以故。<a id="a-K3"></a>此色但是通慧眼所见。<a id="a-K4"></a>非生得天眼所见。<a id="a-K5"></a>除彼同类。<a id="a-K6"></a>偈曰。<a id="a-K7"></a>他心智有三。<a id="a-K8"></a>释曰。<a id="a-K9"></a>生得言流。<a id="a-KA"></a>若生得应知三种。<a id="a-KB"></a>谓善恶无记。<a id="a-KC"></a>偈曰。<a id="a-KD"></a>观明咒所作。<a id="a-KE"></a>释曰。<a id="a-KF"></a>不但生得有三种。<a id="a-KG"></a>学伊叉尼柯论。<a id="a-KH"></a>能观相人所得他心智。<a id="a-KI"></a>由思惟分别所成。<a id="a-KJ"></a>或由明咒所作。<a id="a-KK"></a>此应知亦有三种。<a id="a-KL"></a>谓善恶无记不如修得一向是善。<a id="a-KM"></a>由生所得他心智及宿住念智。<a id="a-KN"></a>偈曰。<a id="a-KO"></a>地狱初能知。<a id="a-KP"></a>释曰。<a id="a-KQ"></a>地狱众生。<a id="a-KR"></a>初受生乃至未为苦受所逼。<a id="a-KS"></a>于中能了达他心。<a id="a-KT"></a>及能忆持宿住。<a id="a-KU"></a>若生住余道。<a id="a-KV"></a>由此二恒知。<a id="a-KW"></a>偈曰。<a id="a-KX"></a>于人无生得。<a id="a-KY"></a>释曰。<a id="a-KZ"></a>唯于人道如前所说。<a id="a-Ka"></a>如意成等五。<a id="a-Kb"></a>无生所得。<a id="a-Kc"></a>若尔云何得有自性忆持宿住人。<a id="a-Kd"></a>此从业差别所作。<a id="a-Ke"></a>何以故。<a id="a-Kf"></a>于彼亦有三种。<a id="a-Kg"></a>宿住念智。<a id="a-Kh"></a>有修得果。<a id="a-Ki"></a>有生得。<a id="a-Kj"></a>有业所作。</p>
 </body>
</html>