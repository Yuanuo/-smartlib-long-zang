<!doctype html>
<html id="z3IBW6b1BD" data-ver="1190">
 <head>
  <meta charset="utf-8">
  <meta author="德慧法师">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">随相论卷下</h1>
  <p id="a2">论主云。<a id="a-3"></a>如我所信所解。<a id="a-4"></a>今当说之。<a id="a-5"></a>有生有灭故名无常。<a id="a-6"></a>有为法有生灭故。<a id="a-7"></a>不得是常。<a id="a-8"></a>生即是有。<a id="a-9"></a>灭即是无。<a id="a-A"></a>先有后无故是无常。<a id="a-B"></a>生何故非常生。<a id="a-C"></a>灭何故非常灭。<a id="a-D"></a>而言生灭是无常耶。<a id="a-E"></a>解言。<a id="a-F"></a>生坏于灭故灭非常。<a id="a-G"></a>灭复坏生故生亦无常。<a id="a-H"></a>相违性故名苦。<a id="a-I"></a>五阴是苦聚。<a id="a-J"></a>恒违逆众生心。<a id="a-K"></a>令其受苦。<a id="a-L"></a>众生无不爱所受身。<a id="a-M"></a>以衣服饮食种种将养。<a id="a-N"></a>而其不知此恩。<a id="a-O"></a>恒生诸苦违逆众生心。<a id="a-P"></a>于衣食增减之间。<a id="a-Q"></a>恒生苦恼。<a id="a-R"></a>欲令得安。<a id="a-S"></a>所以坐久则生苦。<a id="a-T"></a>厌坐须行。<a id="a-U"></a>久行又生苦。<a id="a-V"></a>如此四威仪中恒相违逆。<a id="a-W"></a>所以恒违逆众生心者。<a id="a-X"></a>由所缘境界非真实故。<a id="a-Y"></a>违逆生苦。<a id="a-Z"></a>体所离故名空。<a id="a-a"></a>一切诸法皆是假名。<a id="a-b"></a>有名有义而无有体。<a id="a-c"></a>和合能生是因义。<a id="a-d"></a>于和合中以立因名。<a id="a-e"></a>所生是果义。<a id="a-f"></a>于所生中以立果名。<a id="a-g"></a>而因果无体。<a id="a-h"></a>何以故然。<a id="a-i"></a>根尘和合能生识。<a id="a-j"></a>离根尘外。<a id="a-k"></a>岂别有因体耶。<a id="a-l"></a>和合故说识生。<a id="a-m"></a>离和合外。<a id="a-n"></a>岂复别有识体生耶。<a id="a-o"></a>有因果无能作能用。<a id="a-p"></a>无有因果。<a id="a-q"></a>是有因果名义。<a id="a-r"></a>无能作者。<a id="a-s"></a>因无体无真实能作。<a id="a-t"></a>无能用者。<a id="a-u"></a>果无体无真实。<a id="a-v"></a>能受用苦乐名义。<a id="a-w"></a>中无体即是体所离义。<a id="a-x"></a>故名空。<a id="a-y"></a>无自人故名无我。<a id="a-z"></a>佛说有法不出十八界。<a id="a-10"></a>若言有我。<a id="a-11"></a>是何界所摄。<a id="a-12"></a>若十八界不摄。<a id="a-13"></a>故知无我。<a id="a-14"></a>此破跋和弗多罗可住子部义。<a id="a-15"></a>其救义云。<a id="a-16"></a>我遍十八界中。<a id="a-17"></a>岂可令别为一界所摄耶。<a id="a-18"></a>其所执我言。<a id="a-19"></a>不一不异。<a id="a-1A"></a>是不可说藏。<a id="a-1B"></a>今更破之。<a id="a-1C"></a>如眼根与色尘是所缘。<a id="a-1D"></a>眼识是能缘。<a id="a-1E"></a>缘根尘故生识。<a id="a-1F"></a>今先就所缘中破之。<a id="a-1G"></a>我遍在根尘中。<a id="a-1H"></a>为一为异。<a id="a-1I"></a>若其异者。<a id="a-1J"></a>则应所缘。<a id="a-1K"></a>有根尘我三法。<a id="a-1L"></a>佛何故止说二不说三耶。<a id="a-1M"></a>若言有我异于根尘。<a id="a-1N"></a>而佛不说为所缘者。<a id="a-1O"></a>此我则无用。<a id="a-1P"></a>又若言异根尘者。<a id="a-1Q"></a>汝说不异义此则坏。<a id="a-1R"></a>若言我与根尘一。<a id="a-1S"></a>则唯有根尘。<a id="a-1T"></a>何处有我。<a id="a-1U"></a>则汝说不一义又坏。<a id="a-1V"></a>次就能缘破之。<a id="a-1W"></a>我与识为一为异耶。<a id="a-1X"></a>若异则能缘有二种。<a id="a-1Y"></a>谓我及识。<a id="a-1Z"></a>若有二法。<a id="a-1a"></a>佛何故不说耶。<a id="a-1b"></a>若虽有而佛不说。<a id="a-1c"></a>则我无用。<a id="a-1d"></a>又汝说不异义则坏。<a id="a-1e"></a>若我与识一。<a id="a-1f"></a>识从缘生。<a id="a-1g"></a>既是有为。<a id="a-1h"></a>我亦应是有为。<a id="a-1i"></a>汝立我非有为非无为。<a id="a-1j"></a>此言则坏。<a id="a-1k"></a>又汝言不一。<a id="a-1l"></a>此言又坏。<a id="a-1m"></a>若破外道计我者。<a id="a-1n"></a>外道立我义。<a id="a-1o"></a>以四智证知有我。<a id="a-1p"></a>一证智。<a id="a-1q"></a>二比智。<a id="a-1r"></a>三譬智。<a id="a-1s"></a>四声智。<a id="a-1t"></a>以此四智证知有我。<a id="a-1u"></a>外道有断常二见。<a id="a-1v"></a>若是断见者。<a id="a-1w"></a>谓即此身是我。<a id="a-1x"></a>故身灭我亦灭。<a id="a-1y"></a>既即身是现见有身。<a id="a-1z"></a>即是证智知有我。<a id="a-20"></a>若见出息入息等五种是我相。<a id="a-21"></a>既见其相则知有我。<a id="a-22"></a>此即是比智知有我。<a id="a-23"></a>若见自身有我。<a id="a-24"></a>知他身亦有我。<a id="a-25"></a>即是譬智知有我。<a id="a-26"></a>闻圣师说有我则知有我。<a id="a-27"></a>是声智知有我。<a id="a-28"></a>若常见者。<a id="a-29"></a>则唯比声二智知有我耳。<a id="a-2A"></a>常见者言。<a id="a-2B"></a>邻虚及我不可见。<a id="a-2C"></a>非证智所知。<a id="a-2D"></a>复有常见者亦言。<a id="a-2E"></a>我是证智所知。<a id="a-2F"></a>其说眼中之白精是月。<a id="a-2G"></a>白之中间赤精是日。<a id="a-2H"></a>赤之中间青精。<a id="a-2I"></a>言是空。<a id="a-2J"></a>青精中人子是我。<a id="a-2K"></a>我则常。<a id="a-2L"></a>此亦可见故。<a id="a-2M"></a>是证智所知。<a id="a-2N"></a>月是母造。<a id="a-2O"></a>日是父造。<a id="a-2P"></a>空是自在天造。<a id="a-2Q"></a>我非因造故是常。<a id="a-2R"></a>所以名青精为空者。<a id="a-2S"></a>若覆之则不见知其是空。<a id="a-2T"></a>天亲次第破之。<a id="a-2U"></a>证智所知不过七法。<a id="a-2V"></a>即是六尘及识。<a id="a-2W"></a>六尘及识并非是我。<a id="a-2X"></a>岂得为证智所知耶。<a id="a-2Y"></a>比智所知者。<a id="a-2Z"></a>如眼色空作意等因缘。<a id="a-2a"></a>生眼识。<a id="a-2b"></a>识即是明用。<a id="a-2c"></a>既见其有用。<a id="a-2d"></a>比智知必有眼。<a id="a-2e"></a>我无别用。<a id="a-2f"></a>以何义比知有我耶。<a id="a-2g"></a>譬智者。<a id="a-2h"></a>如见家牛形容。<a id="a-2i"></a>譬类知野牛形容。<a id="a-2j"></a>状亦应如此。<a id="a-2k"></a>我既非证智所知。<a id="a-2l"></a>亦非譬智所知。<a id="a-2m"></a>声智者其执我。<a id="a-2n"></a>是圣师说言有我。<a id="a-2o"></a>我信圣师声说。<a id="a-2p"></a>故立有我。<a id="a-2q"></a>此亦不然。<a id="a-2r"></a>汝师有断常二说。<a id="a-2s"></a>若如跋婆梨柯。<a id="a-2t"></a>阿赖伽也(扬荷反)。<a id="a-2u"></a>优楼迦(脚何反)等三外道。<a id="a-2v"></a>起常见执言有我说有未来。<a id="a-2w"></a>若是诃梨多闻。<a id="a-2x"></a>陀阿轮罗耶那等三外道。<a id="a-2y"></a>起断见执言无我不说有未来。<a id="a-2z"></a>汝师所说有无自不定。<a id="a-30"></a>岂可以此为证有我耶。<a id="a-31"></a>言无自人者。<a id="a-32"></a>计我者言。<a id="a-33"></a>我是五阴主。<a id="a-34"></a>独居五阴中。<a id="a-35"></a>譬如国王。<a id="a-36"></a>国是自己所有不与他共。<a id="a-37"></a>今明五阴无主故言无自人。<a id="a-38"></a>故名无我。<a id="a-39"></a>问外道明我有何用耶。<a id="a-3A"></a>若有用则可以比智知。<a id="a-3B"></a>答其说我外相有五内相有九。<a id="a-3C"></a>此是优楼迦等作此执。<a id="a-3D"></a>外相有五者。<a id="a-3E"></a>一出息。<a id="a-3F"></a>二入息。<a id="a-3G"></a>三瞬。<a id="a-3H"></a>四视。<a id="a-3I"></a>五寿命。<a id="a-3J"></a>具此五相故知有我。<a id="a-3K"></a>五相即五用。<a id="a-3L"></a>今破之。<a id="a-3M"></a>若以前四相知有我者。<a id="a-3N"></a>如卵无前四相。<a id="a-3O"></a>岂有我邪。<a id="a-3P"></a>其救义云。<a id="a-3Q"></a>虽无前四相。<a id="a-3R"></a>有第五相则知有我。<a id="a-3S"></a>又破之。<a id="a-3T"></a>寿命必与身相接。<a id="a-3U"></a>汝明我得解脱时。<a id="a-3V"></a>我则离身。<a id="a-3W"></a>我离身时则无复寿命。<a id="a-3X"></a>岂得以寿命证知有我邪。<a id="a-3Y"></a>内相者其说我是常。<a id="a-3Z"></a>心是邻虚。<a id="a-3a"></a>心亦是常。<a id="a-3b"></a>别有法非法。<a id="a-3c"></a>法者是善。<a id="a-3d"></a>非法是恶。<a id="a-3e"></a>法非法能令我心共合。<a id="a-3f"></a>我心共合生九法。<a id="a-3g"></a>从我心生觉。<a id="a-3h"></a>能觉知故。<a id="a-3i"></a>从觉生苦乐。<a id="a-3j"></a>从苦乐生欲憎。<a id="a-3k"></a>于乐生欲。<a id="a-3l"></a>于苦起憎。<a id="a-3m"></a>从欲憎生功力。<a id="a-3n"></a>作功力欲灭苦求乐。<a id="a-3o"></a>从功力生法非法。<a id="a-3p"></a>若常见者。<a id="a-3q"></a>计有未来故。<a id="a-3r"></a>于现在修诸苦行。<a id="a-3s"></a>名之为法。<a id="a-3t"></a>若断见者。<a id="a-3u"></a>计无未来故。<a id="a-3v"></a>于现在恣心造恶。<a id="a-3w"></a>名为非法。<a id="a-3x"></a>从法非法生修习。<a id="a-3y"></a>修习既熟其用速疾。<a id="a-3z"></a>修疾即是因力。<a id="a-40"></a>修疾故能疾忆念过去事。<a id="a-41"></a>由别有法非法合之。<a id="a-42"></a>故九法中生法非法。<a id="a-43"></a>有时作善。<a id="a-44"></a>有时作恶。<a id="a-45"></a>别有法非法。<a id="a-46"></a>凡有五种事。<a id="a-47"></a>一能使火上升。<a id="a-48"></a>二能使风傍行。<a id="a-49"></a>三能使地水沉下。<a id="a-4A"></a>四能使邻虚和合。<a id="a-4B"></a>五能使我心和合。<a id="a-4C"></a>外道说有二灾。<a id="a-4D"></a>一中间灾。<a id="a-4E"></a>二火灾。<a id="a-4F"></a>中间灾者。<a id="a-4G"></a>凡经三百千拘胝。<a id="a-4H"></a>即是三百千拘胝劫。<a id="a-4I"></a>一百千拘胝火。<a id="a-4J"></a>一百千拘胝水。<a id="a-4K"></a>一百千拘胝风世界。<a id="a-4L"></a>于火灾时。<a id="a-4M"></a>世界一劫减一劫生。<a id="a-4N"></a>水风时亦尔。<a id="a-4O"></a>灭则粗尘灭。<a id="a-4P"></a>本邻虚相离而住。<a id="a-4Q"></a>生则是法非法使其共合。<a id="a-4R"></a>法合为善道。<a id="a-4S"></a>非法合为恶道。<a id="a-4T"></a>本尘既合。<a id="a-4U"></a>从此增长。<a id="a-4V"></a>更生诸尘。<a id="a-4W"></a>故成世界。<a id="a-4X"></a>我心亦逐外尘离合。<a id="a-4Y"></a>度三百千拘胝。<a id="a-4Z"></a>中间灾满。<a id="a-4a"></a>至火灾时。<a id="a-4b"></a>复经三百拘胝。<a id="a-4c"></a>世界一向灭。<a id="a-4d"></a>本尘一向相离而住。<a id="a-4e"></a>我心亦一向相离而住。<a id="a-4f"></a>则我暂时解脱。<a id="a-4g"></a>度三百千拘胝火灾满。<a id="a-4h"></a>法非法复使其共合。<a id="a-4i"></a>问火何故上。<a id="a-4j"></a>风何故傍行。<a id="a-4k"></a>地水何故下。<a id="a-4l"></a>答火能成熟物。<a id="a-4m"></a>若火不上升。<a id="a-4n"></a>众生则无以得成熟饮食等物。<a id="a-4o"></a>又火有光明。<a id="a-4p"></a>主于智慧故。<a id="a-4q"></a>在上自在天。<a id="a-4r"></a>身备有六道。<a id="a-4s"></a>从心向上是人天。<a id="a-4t"></a>从心下向至脐。<a id="a-4u"></a>是阿修罗及鬼。<a id="a-4v"></a>从脐下至足。<a id="a-4w"></a>是畜生及地狱。<a id="a-4x"></a>人天光明有智慧故在上。<a id="a-4y"></a>火有光明主于智慧故在上。<a id="a-4z"></a>风若不傍行。<a id="a-50"></a>众生则无以得去来。<a id="a-51"></a>如船在海。<a id="a-52"></a>风若沉下上升船则不得进。<a id="a-53"></a>由风傍行故有去来。<a id="a-54"></a>地水若不在下。<a id="a-55"></a>则众生无依处。<a id="a-56"></a>地水闇生惑。<a id="a-57"></a>惑属地狱畜生。<a id="a-58"></a>故在下。<a id="a-59"></a>地狱畜生闇而有惑。<a id="a-5A"></a>故在下地。<a id="a-5B"></a>地水闇生惑故在下。<a id="a-5C"></a>为欲永得解脱故。<a id="a-5D"></a>修戒施苦行定四法。<a id="a-5E"></a>从四法生正法。<a id="a-5F"></a>正法者是其得道。<a id="a-5G"></a>从正法生乐生智。<a id="a-5H"></a>智乐者受天中乐果。<a id="a-5I"></a>智慧若后时断法非法。<a id="a-5J"></a>我与心则永相离。<a id="a-5K"></a>九法永不复得生。<a id="a-5L"></a>则永得解脱。<a id="a-5M"></a>若破我见及邻虚。<a id="a-5N"></a>此执自坏。<a id="a-5O"></a>论云。<a id="a-5P"></a>爱欲有四种。<a id="a-5Q"></a>一执我。<a id="a-5R"></a>是不分别爱欲。<a id="a-5S"></a>二执当我。<a id="a-5T"></a>是不分别更有爱欲。<a id="a-5U"></a>三执当我有胜劣是分别更有爱欲。<a id="a-5V"></a>四结有相接爱欲。<a id="a-5W"></a>今且次第释之。<a id="a-5X"></a>第一执我者。<a id="a-5Y"></a>于现在执言身中有我。<a id="a-5Z"></a>而不分别。<a id="a-5a"></a>执一阴为我余阴非我。<a id="a-5b"></a>亦不分别。<a id="a-5c"></a>五阴都非我。<a id="a-5d"></a>而于我生爱。<a id="a-5e"></a>于我所色香味触等境。<a id="a-5f"></a>生染着心故名欲。<a id="a-5g"></a>我及爱是见道所破。<a id="a-5h"></a>欲是修道所破。<a id="a-5i"></a>第二爱欲者。<a id="a-5j"></a>常见者。<a id="a-5k"></a>谓我不灭得至未来故名当我分别。<a id="a-5l"></a>不异向释未来。<a id="a-5m"></a>言更有我。<a id="a-5n"></a>于更有我生爱。<a id="a-5o"></a>于我所六尘生染着。<a id="a-5p"></a>故名欲。<a id="a-5q"></a>第三执当我。<a id="a-5r"></a>如向释。<a id="a-5s"></a>亦不分别有胜劣。<a id="a-5t"></a>是分别者。<a id="a-5u"></a>分别未来我。<a id="a-5v"></a>或受苦或受乐。<a id="a-5w"></a>或于上地生。<a id="a-5x"></a>或于下地生。<a id="a-5y"></a>此即是胜劣义。<a id="a-5z"></a>更有爱欲不异向解。<a id="a-60"></a>第四爱欲论文乃不说执我。<a id="a-61"></a>亦是执我爱欲。<a id="a-62"></a>执我无分别不异向解。<a id="a-63"></a>谓我不灭得至未来。<a id="a-64"></a>于未来生处起染着故。<a id="a-65"></a>推此身即爱后身结。<a id="a-66"></a>前后二有命相接不断故言结。<a id="a-67"></a>有相接爱欲不异向解。<a id="a-68"></a>论云。<a id="a-69"></a>经中佛说。<a id="a-6A"></a>五阴者以爱欲为根本。<a id="a-6B"></a>爱欲为集起。<a id="a-6C"></a>爱欲为生处。<a id="a-6D"></a>爱欲为缘。<a id="a-6E"></a>经中复说。<a id="a-6F"></a>爱欲有四种。<a id="a-6G"></a>论更次第列前四名。<a id="a-6H"></a>后乃释之。<a id="a-6I"></a>释因云。<a id="a-6J"></a>第一爱欲。<a id="a-6K"></a>是五阴初根本故名因。<a id="a-6L"></a>如种子与果者。<a id="a-6M"></a>根本是因义故初。<a id="a-6N"></a>引经言以爱欲为根本。<a id="a-6O"></a>即是爱欲为因。<a id="a-6P"></a>今以根本释因义。<a id="a-6Q"></a>言初根本者。<a id="a-6R"></a>先于现在执我生爱欲。<a id="a-6S"></a>此爱欲即有感未来果力故名初。<a id="a-6T"></a>如有种子。<a id="a-6U"></a>便有生果之力。<a id="a-6V"></a>故言如种子与果。</p>
  <p id="a6W">释集起云。<a id="a-6X"></a>第二爱欲者。<a id="a-6Y"></a>是五阴集起。<a id="a-6Z"></a>能令当果来故。<a id="a-6a"></a>譬如牙等与果者。<a id="a-6b"></a>第二爱欲。<a id="a-6c"></a>缘未来有我及诸尘生。<a id="a-6d"></a>以爱欲共和合。<a id="a-6e"></a>能令当果来现在故。<a id="a-6f"></a>名爱欲为集起。<a id="a-6g"></a>由如牙乃至华能生实等节等茎叶及华。<a id="a-6h"></a>果即是实。<a id="a-6i"></a>释生处云。<a id="a-6j"></a>第三爱欲者。<a id="a-6k"></a>是五阴生处。<a id="a-6l"></a>能生五阴胜劣。<a id="a-6m"></a>譬如果与田水土等。<a id="a-6n"></a>故有香味力变熟。<a id="a-6o"></a>感德者。<a id="a-6p"></a>第三爱欲。<a id="a-6q"></a>分别未来有胜劣故。<a id="a-6r"></a>受报之时有升有沈。<a id="a-6s"></a>由第三爱欲。<a id="a-6t"></a>使未来胜劣报得生故。<a id="a-6u"></a>名第三爱欲为生处。<a id="a-6v"></a>第二誓以实为果。<a id="a-6w"></a>今言果亦取实为果。<a id="a-6x"></a>果已生田及水土等。<a id="a-6y"></a>为果作缘。<a id="a-6z"></a>增长其香味等。<a id="a-70"></a>田等有肥瘦等诸力用不同。<a id="a-71"></a>果于中生香味等。<a id="a-72"></a>随缘有异亦尔。<a id="a-73"></a>随爱欲分别故得果。<a id="a-74"></a>有胜有劣。<a id="a-75"></a>香依正量部及外道立义。<a id="a-76"></a>谓有三种。<a id="a-77"></a>一香二臭三平。<a id="a-78"></a>平者无香臭。<a id="a-79"></a>若是余部止有香臭。<a id="a-7A"></a>无别余气。<a id="a-7B"></a>而香臭各有二种。<a id="a-7C"></a>一增。<a id="a-7D"></a>二损。<a id="a-7E"></a>如麝香。<a id="a-7F"></a>人若嗅之则增鼻邻虚尘。<a id="a-7G"></a>虫有闻此香则损鼻邻虚尘。<a id="a-7H"></a>粪等臭。<a id="a-7I"></a>人若嗅人损鼻邻虚尘。<a id="a-7J"></a>猪狗嗅之则增鼻邻虚尘。<a id="a-7K"></a>味有七种。<a id="a-7L"></a>谓甜苦辛酢碱涩灰汁味。<a id="a-7M"></a>涩者如生查等。<a id="a-7N"></a>灰味私谓只应是淡味耳。<a id="a-7O"></a>力者有十种。<a id="a-7P"></a>即轻重冷热涩滑坚软漱(俟苟反)麨(丘酉反)。<a id="a-7Q"></a>果子熟如林檎之流。<a id="a-7R"></a>其肉则糗。<a id="a-7S"></a>变熟者有三种。<a id="a-7T"></a>一甜。<a id="a-7U"></a>二酸。<a id="a-7V"></a>三刺。<a id="a-7W"></a>此非三味。<a id="a-7X"></a>以三味为名耳。<a id="a-7Y"></a>食果入腹。<a id="a-7Z"></a>变熟成淡者名甜。<a id="a-7a"></a>变熟成热者名酸。<a id="a-7b"></a>变熟成风者名刺。<a id="a-7c"></a>淡体甜滑重故名淡为甜。<a id="a-7d"></a>热体使酢咽故热名酸。<a id="a-7e"></a>风体能使身瘦面涩。<a id="a-7f"></a>刺体无肥而涩故名风为刺。<a id="a-7g"></a>人身有三分。<a id="a-7h"></a>从心向上是淡位。<a id="a-7i"></a>从心下至脐是热位。<a id="a-7j"></a>从脐下至足是风位。<a id="a-7k"></a>此三分若相通者。<a id="a-7l"></a>则调适无病。<a id="a-7m"></a>若壅结不通则成病。<a id="a-7n"></a>若以六味约之变熟则不同。<a id="a-7o"></a>甘碱二味变熟成甜。<a id="a-7p"></a>酢味变熟成酸。<a id="a-7q"></a>苦辛涩三味变熟则成刺。<a id="a-7r"></a>威德者。<a id="a-7s"></a>药木等自有威德。<a id="a-7t"></a>或根能出光。<a id="a-7u"></a>或能却鬼。<a id="a-7v"></a>或能除毒。<a id="a-7w"></a>如摩伽药所生之处。<a id="a-7x"></a>一切毒草皆无复毒。<a id="a-7y"></a>力果随缘有此不同。<a id="a-7z"></a>以喻众生感报差别。</p>
  <p id="a80">释缘云。<a id="a-81"></a>第四爱欲者。<a id="a-82"></a>是五阴生缘。<a id="a-83"></a>五阴从其起故。<a id="a-84"></a>譬如果缘华灭故生者。<a id="a-85"></a>第四爱欲染着未来生处。<a id="a-86"></a>结二有使相接。<a id="a-87"></a>未来五阴缘其得起故。<a id="a-88"></a>名第四爱欲为缘。<a id="a-89"></a>如缘华灭故实得生。<a id="a-8A"></a>事断故名灭者。<a id="a-8B"></a>事即十二缘生。<a id="a-8C"></a>此据因为事。<a id="a-8D"></a>以因断不复相续故名灭。<a id="a-8E"></a>即明第一爱欲断。<a id="a-8F"></a>今十六谛有十六物故灭。<a id="a-8G"></a>下四各以一法为体。<a id="a-8H"></a>无苦故名寂静。<a id="a-8I"></a>苦不据苦受为语。<a id="a-8J"></a>从前生者是果。<a id="a-8K"></a>名果为苦。<a id="a-8L"></a>前明因断今明果无。<a id="a-8M"></a>若果更生喧动不已。<a id="a-8N"></a>岂称寂静。<a id="a-8O"></a>并由果无故。<a id="a-8P"></a>所以寂静。<a id="a-8Q"></a>此即明无第二爱欲。<a id="a-8R"></a>第二爱欲。<a id="a-8S"></a>从初爱欲生。<a id="a-8T"></a>即是果无上故名美妙者。<a id="a-8U"></a>最胜无过无等故言无上。<a id="a-8V"></a>即明无第三爱欲。<a id="a-8W"></a>第三爱欲分别胜负。<a id="a-8X"></a>今明唯胜无劣。<a id="a-8Y"></a>即除胜劣。<a id="a-8Z"></a>爱欲不更还故。<a id="a-8a"></a>名永离者。<a id="a-8b"></a>若出而更还。<a id="a-8c"></a>非谓永离。<a id="a-8d"></a>今出而不还。<a id="a-8e"></a>故名永离。<a id="a-8f"></a>即明无第四爱欲。<a id="a-8g"></a>第四爱欲结有令相接。<a id="a-8h"></a>是更还生死。<a id="a-8i"></a>今断此结不得复还。<a id="a-8j"></a>无流心所行故名道者。<a id="a-8k"></a>道即戒定慧为体。<a id="a-8l"></a>从无流心生名之为行。<a id="a-8m"></a>无流心自有三种。<a id="a-8n"></a>一熟。<a id="a-8o"></a>二直。<a id="a-8p"></a>三明。<a id="a-8q"></a>熟故无退。<a id="a-8r"></a>明故不迷。<a id="a-8s"></a>直故是真也。<a id="a-8t"></a>得修慧离散动故熟。<a id="a-8u"></a>熟故不复退失也。<a id="a-8v"></a>若心闇则迷境。<a id="a-8w"></a>由明故不迷也。<a id="a-8x"></a>若有邪僻则不得名直。<a id="a-8y"></a>正趣不邪故名为直。<a id="a-8z"></a>直而无杂故称真。<a id="a-90"></a>无流心既具此三德。<a id="a-91"></a>所生之道。<a id="a-92"></a>亦具三德也。<a id="a-93"></a>通达真实境故名如。<a id="a-94"></a>与四谛理真实境界相称故名如也。<a id="a-95"></a>决定故名正行。<a id="a-96"></a>如经说。<a id="a-97"></a>唯此是道更无别道。<a id="a-98"></a>为清净见故者。<a id="a-99"></a>无胜之无等之者。<a id="a-9A"></a>故名决定。<a id="a-9B"></a>若更有一法胜此法则成不定。<a id="a-9C"></a>若更有别法等此法者亦非是定。<a id="a-9D"></a>不定则不得称正行也。<a id="a-9E"></a>论引经证定义故。<a id="a-9F"></a>言唯此是道无别法等之胜之。<a id="a-9G"></a>故言更无别道也。<a id="a-9H"></a>见有两种。<a id="a-9I"></a>一是僻见。<a id="a-9J"></a>即五见也。<a id="a-9K"></a>二是正见。<a id="a-9L"></a>即尽智也。<a id="a-9M"></a>尽智即阿罗汉。<a id="a-9N"></a>断烦恼已尽所得智也。<a id="a-9O"></a>能断除僻见。<a id="a-9P"></a>得阿罗汉正见故。<a id="a-9Q"></a>言为清净见故也。<a id="a-9R"></a>若曲解见道。<a id="a-9S"></a>第十三心亦得名正见。<a id="a-9T"></a>以能清净见故。<a id="a-9U"></a>名为正行。<a id="a-9V"></a>故唯正行是道。<a id="a-9W"></a>此外岂复有别道耶。<a id="a-9X"></a>毕竟度故名出离者。<a id="a-9Y"></a>灭谛是毕竟。<a id="a-9Z"></a>以毕竟不生故也。<a id="a-9a"></a>无流智断除烦恼。<a id="a-9b"></a>越诸流证得无为故名为度。<a id="a-9c"></a>无为既是毕竟。<a id="a-9d"></a>证得无为度亦毕竟故。<a id="a-9e"></a>以灭谛。<a id="a-9f"></a>毕竟之名目。<a id="a-9g"></a>度名为毕竟。<a id="a-9h"></a>以毕竟度故称出离也。<a id="a-9i"></a>论云。<a id="a-9j"></a>经中又说。<a id="a-9k"></a>众生有四见。<a id="a-9l"></a>一常见。<a id="a-9m"></a>二乐见。<a id="a-9n"></a>三我所见。<a id="a-9o"></a>四我见。<a id="a-9p"></a>佛为破此四见故。<a id="a-9q"></a>说无常苦空无我。<a id="a-9r"></a>释此语者。<a id="a-9s"></a>起见之时必先起我见。<a id="a-9t"></a>起我见时即具起余三见。<a id="a-9u"></a>起我见者计我为常。<a id="a-9v"></a>即起常见。<a id="a-9w"></a>我既是常。<a id="a-9x"></a>如刀不能斫火不可烧。<a id="a-9y"></a>既不可破坏。<a id="a-9z"></a>此即是乐。<a id="a-A0"></a>即是乐见。<a id="a-A1"></a>既计有我我所在处。<a id="a-A2"></a>即是我所。<a id="a-A3"></a>即是我所见。<a id="a-A4"></a>若破我见余三见俱被破。<a id="a-A5"></a>僧佉鞞世师等作此执也。<a id="a-A6"></a>僧佉鞞世师等。<a id="a-A7"></a>又起常见云。<a id="a-A8"></a>无不有有不无。<a id="a-A9"></a>一切法无则恒无。<a id="a-AA"></a>无不成有。<a id="a-AB"></a>有则恒有。<a id="a-AC"></a>有不成无故。<a id="a-AD"></a>一切法皆是常。<a id="a-AE"></a>现见一切法。<a id="a-AF"></a>有生灭者。<a id="a-AG"></a>此是转异耳。<a id="a-AH"></a>非其体始生。<a id="a-AI"></a>非其体终灭。<a id="a-AJ"></a>如金转为环玔。<a id="a-AK"></a>金体不曾生灭也。<a id="a-AL"></a>其说自性生空等五大。<a id="a-AM"></a>五大复生五根。<a id="a-AN"></a>何者自性生空。<a id="a-AO"></a>空与声俱起。<a id="a-AP"></a>空是本声是末。<a id="a-AQ"></a>声是空德空最细无物能破之。<a id="a-AR"></a>自性生风。<a id="a-AS"></a>与触俱起。<a id="a-AT"></a>风是本触是末。<a id="a-AU"></a>触即是风德。<a id="a-AV"></a>风粗空细。<a id="a-AW"></a>以空来破风。<a id="a-AX"></a>风杂于空。<a id="a-AY"></a>风则具两德。<a id="a-AZ"></a>自德是触。<a id="a-Aa"></a>他德是声色。<a id="a-Ab"></a>自性生火。<a id="a-Ac"></a>火与色俱生。<a id="a-Ad"></a>火是本色是末。<a id="a-Ae"></a>色即是火德。<a id="a-Af"></a>火粗风细。<a id="a-Ag"></a>风来破火。<a id="a-Ah"></a>火杂于风。<a id="a-Ai"></a>火具三德。<a id="a-Aj"></a>自德是色。<a id="a-Ak"></a>他德是声。<a id="a-Al"></a>触自性生水。<a id="a-Am"></a>水与味俱生。<a id="a-An"></a>水是本味是末。<a id="a-Ao"></a>味即是水德。<a id="a-Ap"></a>水粗火细。<a id="a-Aq"></a>火来破水。<a id="a-Ar"></a>水杂于火。<a id="a-As"></a>水具四德。<a id="a-At"></a>自德是味。<a id="a-Au"></a>他德是声。<a id="a-Av"></a>色触也。<a id="a-Aw"></a>自性生地。<a id="a-Ax"></a>地与香俱起。<a id="a-Ay"></a>地是本香是末。<a id="a-Az"></a>香是地德。<a id="a-B0"></a>地粗而水细。<a id="a-B1"></a>水来破地。<a id="a-B2"></a>地杂于水。<a id="a-B3"></a>地具五德。<a id="a-B4"></a>自德是香。<a id="a-B5"></a>他德是声。<a id="a-B6"></a>色触味也。<a id="a-B7"></a>五大作因生五根。<a id="a-B8"></a>五根是果。<a id="a-B9"></a>空生耳。<a id="a-BA"></a>耳还取空。<a id="a-BB"></a>自德不取他德故。<a id="a-BC"></a>唯闻于声不见色等也。<a id="a-BD"></a>风生皮。<a id="a-BE"></a>皮即皮肉等也。<a id="a-BF"></a>皮还取风。<a id="a-BG"></a>自德唯取触不取余德也。<a id="a-BH"></a>以火生眼。<a id="a-BI"></a>以水生舌。<a id="a-BJ"></a>以地生鼻。<a id="a-BK"></a>类前两可解耳。<a id="a-BL"></a>五根既从五大生。<a id="a-BM"></a>五根灭还归五大。<a id="a-BN"></a>耳根灭还归空。<a id="a-BO"></a>乃至鼻根灭还归地。<a id="a-BP"></a>故诸法是常也。<a id="a-BQ"></a>破常见者。<a id="a-BR"></a>明未有已有灭即是先无后无故是无常。<a id="a-BS"></a>其言无不有。<a id="a-BT"></a>今明未有有。<a id="a-BU"></a>未有是无。<a id="a-BV"></a>本是无今成有。<a id="a-BW"></a>则无不恒无。<a id="a-BX"></a>其言有不无。<a id="a-BY"></a>今明已有无。<a id="a-BZ"></a>先是有今成无。<a id="a-Ba"></a>则有不恒有也。<a id="a-Bb"></a>问火云何能破水。<a id="a-Bc"></a>答色是火德。<a id="a-Bd"></a>水中有色即是以火破水也。<a id="a-Be"></a>问何者是自性。<a id="a-Bf"></a>而说其能生耶。<a id="a-Bg"></a>答有三种法。<a id="a-Bh"></a>一名自性。<a id="a-Bi"></a>二名人。<a id="a-Bj"></a>三名变异。<a id="a-Bk"></a>三种中初一但名自性。<a id="a-Bl"></a>人但名人。<a id="a-Bm"></a>变异亦名自性。<a id="a-Bn"></a>亦名变异。<a id="a-Bo"></a>所以尔者。<a id="a-Bp"></a>初一无知。<a id="a-Bq"></a>故不得名人。<a id="a-Br"></a>无转故不得名变异。<a id="a-Bs"></a>故但称自性也。<a id="a-Bt"></a>人有知不能取。<a id="a-Bu"></a>不得名自性。<a id="a-Bv"></a>无转故不得名变异。<a id="a-Bw"></a>但得名人也。<a id="a-Bx"></a>从三德以去悉无知。<a id="a-By"></a>其能传生后故名性。<a id="a-Bz"></a>从他生有转故名变异也。<a id="a-C0"></a>三法悉是常前两是常。<a id="a-C1"></a>而无变异。<a id="a-C2"></a>后一是常而变异。<a id="a-C3"></a>如金性不改而有环玔之异。<a id="a-C4"></a>人即是我也。<a id="a-C5"></a>自性如盲人能行而不见路人。<a id="a-C6"></a>如有目而无足人。<a id="a-C7"></a>能见不能行。<a id="a-C8"></a>自性能作而不能知。<a id="a-C9"></a>人能知而不能作。<a id="a-CA"></a>人与自性共合则生变异自性。<a id="a-CB"></a>自性凡有八种。<a id="a-CC"></a>一根本自性。<a id="a-CD"></a>二三德自性。<a id="a-CE"></a>三大自性。<a id="a-CF"></a>四我执自性。<a id="a-CG"></a>五唯尘自性。<a id="a-CH"></a>六大实自性。<a id="a-CI"></a>七知根自性。<a id="a-CJ"></a>八业根自性。<a id="a-CK"></a>三中之第一是根本自性。<a id="a-CL"></a>本来有之。<a id="a-CM"></a>从根本自性。<a id="a-CN"></a>生七种自性。<a id="a-CO"></a>七种自性并是变异自性也。<a id="a-CP"></a>从根本性生三德自性。<a id="a-CQ"></a>三德者天竺语。<a id="a-CR"></a>第一名萨埵。<a id="a-CS"></a>无的相翻义翻。<a id="a-CT"></a>应言妙有。<a id="a-CU"></a>其生时精妙而体是有也。<a id="a-CV"></a>二名阿罗社(常荷反)。<a id="a-CW"></a>正翻为尘。<a id="a-CX"></a>动而能染。<a id="a-CY"></a>染故名尘。<a id="a-CZ"></a>三名多摩。<a id="a-Ca"></a>正翻为闇。<a id="a-Cb"></a>其体塞也。<a id="a-Cc"></a>若以义立者。<a id="a-Cd"></a>第一名轻光。<a id="a-Ce"></a>第二名动持。<a id="a-Cf"></a>第三名重塞一切法若内若外。<a id="a-Cg"></a>不出此三种。<a id="a-Ch"></a>先论外论。<a id="a-Ci"></a>外法约四大论之者。<a id="a-Cj"></a>空大及火大是轻光。<a id="a-Ck"></a>风大是动持。<a id="a-Cl"></a>而能持物令不堕落也。<a id="a-Cm"></a>地水是重塞。<a id="a-Cn"></a>其体重而闇塞也。<a id="a-Co"></a>约六趣者。<a id="a-Cp"></a>天是轻光。<a id="a-Cq"></a>人是动持。<a id="a-Cr"></a>四恶趣是重塞也。<a id="a-Cs"></a>约内法论之者。<a id="a-Ct"></a>舍受是轻光。<a id="a-Cu"></a>乐受是动持。<a id="a-Cv"></a>心动摇而执捉于境。<a id="a-Cw"></a>苦受是重塞。<a id="a-Cx"></a>智慧是轻光。<a id="a-Cy"></a>贪是动持。<a id="a-Cz"></a>嗔痴是重塞也。<a id="a-D0"></a>初生三德时。<a id="a-D1"></a>内妙有始显。<a id="a-D2"></a>外法未显后时方显也。<a id="a-D3"></a>从三德自性。<a id="a-D4"></a>生大自性。<a id="a-D5"></a>大者是觉。<a id="a-D6"></a>觉是诸知之本。<a id="a-D7"></a>有觉察之用也。<a id="a-D8"></a>从大自性生我执自性。<a id="a-D9"></a>执言有我与他异也。<a id="a-DA"></a>若是僧佉义。<a id="a-DB"></a>从我执生唯尘。<a id="a-DC"></a>唯尘生大实。<a id="a-DD"></a>若鞞世师义。<a id="a-DE"></a>从大实生唯尘。<a id="a-DF"></a>今且依前释。<a id="a-DG"></a>言唯尘者。<a id="a-DH"></a>唯有五尘。<a id="a-DI"></a>余法未显也。<a id="a-DJ"></a>从五尘生大实。<a id="a-DK"></a>即五大。<a id="a-DL"></a>一切法无出其外者。<a id="a-DM"></a>故名大也。<a id="a-DN"></a>实者一切法。<a id="a-DO"></a>去来皆在此五中。<a id="a-DP"></a>一切法自有变异。<a id="a-DQ"></a>其体常在无异。<a id="a-DR"></a>如眼根坏还归空大。<a id="a-DS"></a>眼根自有坏。<a id="a-DT"></a>空大不坏。<a id="a-DU"></a>乃至鼻根归地亦尔。<a id="a-DV"></a>故名实也。<a id="a-DW"></a>从大实生知根。<a id="a-DX"></a>眼等五根能知故也。<a id="a-DY"></a>从知根生业根。<a id="a-DZ"></a>业根有五。<a id="a-Da"></a>一口。<a id="a-Db"></a>二手。<a id="a-Dc"></a>三脚。<a id="a-Dd"></a>四尻。<a id="a-De"></a>五男女根。<a id="a-Df"></a>口能语为语之根。<a id="a-Dg"></a>语即是口业。<a id="a-Dh"></a>手为捉根。<a id="a-Di"></a>捉是手业。<a id="a-Dj"></a>脚为行根。<a id="a-Dk"></a>行是脚业。<a id="a-Dl"></a>尻为放根。<a id="a-Dm"></a>能放粪秽。<a id="a-Dn"></a>放是尻业。<a id="a-Do"></a>男女根能生子。<a id="a-Dp"></a>为生子根。<a id="a-Dq"></a>生子是男女根业也。<a id="a-Dr"></a>此即是二十五句。<a id="a-Ds"></a>实谛义。<a id="a-Dt"></a>五业根。<a id="a-Du"></a>五知根。<a id="a-Dv"></a>五尘。<a id="a-Dw"></a>五大。<a id="a-Dx"></a>为二十。<a id="a-Dy"></a>我执为二十一。<a id="a-Dz"></a>大为二十二。<a id="a-E0"></a>三德为二十三。<a id="a-E1"></a>人为二十四。<a id="a-E2"></a>自性为二十五也。<a id="a-E3"></a>问约五大论三德。<a id="a-E4"></a>五大只应属大实。<a id="a-E5"></a>那忽属三德耶。<a id="a-E6"></a>答其体性属三德。<a id="a-E7"></a>五大自属大实。<a id="a-E8"></a>由如一牙分为多牙。<a id="a-E9"></a>或刻为马。<a id="a-EA"></a>或刻为象。<a id="a-EB"></a>象马虽异体性是牙。<a id="a-EC"></a>五大亦尔。<a id="a-ED"></a>五大自属大实。<a id="a-EE"></a>逐其体性相摄。<a id="a-EF"></a>自属三德也。<a id="a-EG"></a>前言自性生空等。<a id="a-EH"></a>即说根本。<a id="a-EI"></a>自性能生也。<a id="a-EJ"></a>僧佉义明因中具有果。<a id="a-EK"></a>如钵多树子中具足已有枝叶华果。<a id="a-EL"></a>自性之中已具足有七种变异自性。<a id="a-EM"></a>人与其合时。<a id="a-EN"></a>七种则次第显现。<a id="a-EO"></a>名之为生耳。<a id="a-EP"></a>非先无后有名为生也。<a id="a-EQ"></a>问三德有智慧及三烦恼。<a id="a-ER"></a>缘何物为境。<a id="a-ES"></a>答其是妙有法不缘境起。<a id="a-ET"></a>如佛家三善根。<a id="a-EU"></a>三不善根复何所缘起耶。<a id="a-EV"></a>问三德中有智慧。<a id="a-EW"></a>大言是觉。<a id="a-EX"></a>那忽言变异自性悉非知耶。<a id="a-EY"></a>人是知者。<a id="a-EZ"></a>人能知耳。<a id="a-Ea"></a>七种变异自无知用。<a id="a-Eb"></a>如人能斫故名刀。<a id="a-Ec"></a>为能斫耳。<a id="a-Ed"></a>刀实不能斫也。<a id="a-Ee"></a>问唯尘是色等五尘。<a id="a-Ef"></a>云何用尘来显大实耶。<a id="a-Eg"></a>答五大并是邻虚不可见。<a id="a-Eh"></a>色等五尘是五大之末。<a id="a-Ei"></a>见末方得显本。<a id="a-Ej"></a>色等五尘非邻虚故可见也。<a id="a-Ek"></a>问自性是能生。<a id="a-El"></a>亦是能变。<a id="a-Em"></a>三德望自性是所生所变。<a id="a-En"></a>望大是能生能变。<a id="a-Eo"></a>何故自性能生得受生名。<a id="a-Ep"></a>能变不得受变名。<a id="a-Eq"></a>而三德具受两名耶。<a id="a-Er"></a>答能变能生并是因名。<a id="a-Es"></a>所变所生并是果名。<a id="a-Et"></a>直呼为变直呼为生者。<a id="a-Eu"></a>此是果名。<a id="a-Ev"></a>果起方是变是生耳。<a id="a-Ew"></a>因未有变及生也。<a id="a-Ex"></a>今言自性。<a id="a-Ey"></a>能生者即是能变。<a id="a-Ez"></a>说能变为能生耳。<a id="a-F0"></a>其非所变故。<a id="a-F1"></a>不得受变名。<a id="a-F2"></a>三德具能所二义。<a id="a-F3"></a>故受两名也。<a id="a-F4"></a>问何以能生为自性耶。<a id="a-F5"></a>答能生是本。<a id="a-F6"></a>本是自性义。<a id="a-F7"></a>故受自性名。<a id="a-F8"></a>问人亦是本。<a id="a-F9"></a>何不受自性名耶。<a id="a-FA"></a>答其无作用。<a id="a-FB"></a>不能变他故。<a id="a-FC"></a>不受自性名也。<a id="a-FD"></a>乐见者。<a id="a-FE"></a>尼捷子等起见。<a id="a-FF"></a>谓言生死真实是乐涅槃真实是苦。<a id="a-FG"></a>其推之云。<a id="a-FH"></a>如人无一手一目。<a id="a-FI"></a>此是苦不。<a id="a-FJ"></a>若是苦者。<a id="a-FK"></a>无一手一目以自是苦。<a id="a-FL"></a>都无此身岂非极苦耶。<a id="a-FM"></a>涅槃中既无复五阴。<a id="a-FN"></a>故云涅槃是真实极苦也。<a id="a-FO"></a>无一手一目。<a id="a-FP"></a>傍人为治。<a id="a-FQ"></a>更得一手一目时此是乐不。<a id="a-FR"></a>是乐者。<a id="a-FS"></a>得一手一目以自是乐。<a id="a-FT"></a>具足一身。<a id="a-FU"></a>岂非极乐。<a id="a-FV"></a>现在世既具有五根。<a id="a-FW"></a>故知有身真实是极乐也。<a id="a-FX"></a>僧佉鞞世师。<a id="a-FY"></a>又起乐见云。<a id="a-FZ"></a>生死真实有乐有苦。<a id="a-Fa"></a>人天是真实乐。<a id="a-Fb"></a>地狱畜生等真实是苦。<a id="a-Fc"></a>其以因推之。<a id="a-Fd"></a>因既真实有善有恶。<a id="a-Fe"></a>恶能感苦。<a id="a-Ff"></a>善能感乐。<a id="a-Fg"></a>以因真实故。<a id="a-Fh"></a>知果亦真实也。<a id="a-Fi"></a>破此两见者。<a id="a-Fj"></a>生死互相待故生乐耳。<a id="a-Fk"></a>何以知然。<a id="a-Fl"></a>以粗为乐。<a id="a-Fm"></a>以细为苦。<a id="a-Fn"></a>如饿鬼缘地狱为苦。<a id="a-Fo"></a>自缘其报为乐。<a id="a-Fp"></a>畜生缘饿鬼为苦。<a id="a-Fq"></a>自缘其报为乐。<a id="a-Fr"></a>阿修罗缘畜生为苦。<a id="a-Fs"></a>自缘其报为乐。<a id="a-Ft"></a>如此人天色无色界中。<a id="a-Fu"></a>互相形待。<a id="a-Fv"></a>妄谓为乐。<a id="a-Fw"></a>极至非想。<a id="a-Fx"></a>若以涅槃望非想。<a id="a-Fy"></a>非想为苦。<a id="a-Fz"></a>涅槃为乐。<a id="a-G0"></a>既无复有胜涅槃者。<a id="a-G1"></a>故涅槃是真实乐。<a id="a-G2"></a>生死真实是苦。<a id="a-G3"></a>若大乘三乘涅槃复有异。<a id="a-G4"></a>今不论此也。<a id="a-G5"></a>问常言。<a id="a-G6"></a>上罪地狱。<a id="a-G7"></a>中罪畜生。<a id="a-G8"></a>下罪饿鬼。<a id="a-G9"></a>今那得言畜生胜饿鬼耶。<a id="a-GA"></a>答若小乘则如所引大乘理论。<a id="a-GB"></a>畜生胜饿鬼。<a id="a-GC"></a>饿鬼带火而行。<a id="a-GD"></a>受重之苦。<a id="a-GE"></a>颈小腹大。<a id="a-GF"></a>恒患饥渴。<a id="a-GG"></a>设值清流谓为猛火。<a id="a-GH"></a>畜生之中无此等事。<a id="a-GI"></a>故知为胜也。<a id="a-GJ"></a>破后见者。<a id="a-GK"></a>生死以有流为因。<a id="a-GL"></a>虽是善因善亦有流。<a id="a-GM"></a>既是有流故非真实。<a id="a-GN"></a>如有好食以毒药内中。<a id="a-GO"></a>则不复成好食。<a id="a-GP"></a>善既非真实。<a id="a-GQ"></a>乐岂是真实耶。<a id="a-GR"></a>论言我作器故名我所者。<a id="a-GS"></a>僧佉鞞世师作此执。<a id="a-GT"></a>一是内作器。<a id="a-GU"></a>二是外作器。<a id="a-GV"></a>我是知者作者受者。<a id="a-GW"></a>知是我法。<a id="a-GX"></a>即是九法中之觉法也。<a id="a-GY"></a>心是我内作器。<a id="a-GZ"></a>根是我外作器。<a id="a-Ga"></a>尘是我资粮。<a id="a-Gb"></a>知有五根尘各五。<a id="a-Gc"></a>心只是一。<a id="a-Gd"></a>心及我皆常。<a id="a-Ge"></a>非法令其共合。<a id="a-Gf"></a>已前解所以。<a id="a-Gg"></a>名作器者。<a id="a-Gh"></a>如世间斧锯等。<a id="a-Gi"></a>是工巧人之作器。<a id="a-Gj"></a>其用之作床机等。<a id="a-Gk"></a>心及根亦尔。<a id="a-Gl"></a>我用之见色闻声。<a id="a-Gm"></a>故名作器。<a id="a-Gn"></a>由尘生知故名资粮也。<a id="a-Go"></a>以内作器证有我。<a id="a-Gp"></a>以外作器证有内作器。<a id="a-Gq"></a>以资粮证有根。<a id="a-Gr"></a>我法通证有我及作器资粮也。<a id="a-Gs"></a>内作器证有我者。<a id="a-Gt"></a>我是作者。<a id="a-Gu"></a>若无有我。<a id="a-Gv"></a>谁使心在眼。<a id="a-Gw"></a>或时在耳鼻舌中耶。<a id="a-Gx"></a>故知有我也。<a id="a-Gy"></a>外作器证有内作器者。<a id="a-Gz"></a>凡证两义。<a id="a-H0"></a>一证心是一。<a id="a-H1"></a>心若是多。<a id="a-H2"></a>何故一时中不并生五知以知五尘耶。<a id="a-H3"></a>故知只是一心。<a id="a-H4"></a>在眼中则能见不能闻。<a id="a-H5"></a>在耳中则能闻不能见色。<a id="a-H6"></a>故五根不并用也。<a id="a-H7"></a>二证心是有。<a id="a-H8"></a>若有心者既恒有。<a id="a-H9"></a>有我恒有五根。<a id="a-HA"></a>何不恒生知知五尘耶。<a id="a-HB"></a>心在根中时。<a id="a-HC"></a>方能知尘。<a id="a-HD"></a>故知必定有心也。<a id="a-HE"></a>资粮证有外作器者。<a id="a-HF"></a>若无外作器。<a id="a-HG"></a>眼根坏时何故不见复见色耶。<a id="a-HH"></a>故知必有外作器也。<a id="a-HI"></a>我法通证四事者。<a id="a-HJ"></a>心非是知。<a id="a-HK"></a>根尘亦尔。<a id="a-HL"></a>若无有我。<a id="a-HM"></a>岂得有知。<a id="a-HN"></a>我是知者。<a id="a-HO"></a>故知是我法既有我。<a id="a-HP"></a>法证有我也。<a id="a-HQ"></a>若无有心。<a id="a-HR"></a>则一时中并有五知。<a id="a-HS"></a>若知色时不能知声。<a id="a-HT"></a>故知必定有心。<a id="a-HU"></a>在根中故知得生亦得以知证心是一。<a id="a-HV"></a>心若不一。<a id="a-HW"></a>五心并在根中。<a id="a-HX"></a>则一时一时中应有五知也。<a id="a-HY"></a>若无有根。<a id="a-HZ"></a>根坏之时。<a id="a-Ha"></a>何故不生知耶。<a id="a-Hb"></a>若无有五尘。<a id="a-Hc"></a>知何所知耶。<a id="a-Hd"></a>心与我共合故。<a id="a-He"></a>名内作器。<a id="a-Hf"></a>根不与我合故。<a id="a-Hg"></a>名外作器。<a id="a-Hh"></a>尘是前境。<a id="a-Hi"></a>能资生我法。<a id="a-Hj"></a>名我资粮也。<a id="a-Hk"></a>其即名我作器。<a id="a-Hl"></a>及我资粮为我所也。</p>
  <p id="aHm">僧佉立有我。<a id="a-Hn"></a>以五义为证。<a id="a-Ho"></a>一聚集为他故知有我。<a id="a-Hp"></a>如世人为弘通法故聚集经书。<a id="a-Hq"></a>非是自为。<a id="a-Hr"></a>乃是为他。<a id="a-Hs"></a>又如世人聚集床席。<a id="a-Ht"></a>亦非自为。<a id="a-Hu"></a>乃为拟他。<a id="a-Hv"></a>既见聚集为他。<a id="a-Hw"></a>则有他人也。<a id="a-Hx"></a>众生身亦尔。<a id="a-Hy"></a>五尘四大五根五阴等聚集。<a id="a-Hz"></a>见其聚集。<a id="a-I0"></a>知非自为必是为他。<a id="a-I1"></a>他即是我故。<a id="a-I2"></a>知有我也。<a id="a-I3"></a>二见自性变异。<a id="a-I4"></a>为三德等七法故知有我。<a id="a-I5"></a>自性非知。<a id="a-I6"></a>其不能变异。<a id="a-I7"></a>为三德等七法。<a id="a-I8"></a>既能变异。<a id="a-I9"></a>为三德等七法。<a id="a-IA"></a>知必有知者来合之方得有变异。<a id="a-IB"></a>知者即是我故。<a id="a-IC"></a>知有我也。</p>
  <p id="aID">三见变异。<a id="a-IE"></a>中有觉故知有我。<a id="a-IF"></a>自性非觉。<a id="a-IG"></a>自性是本变异是末。<a id="a-IH"></a>本既无觉。<a id="a-II"></a>末中不应有觉。<a id="a-IJ"></a>变异中既有觉。<a id="a-IK"></a>故知别有觉体。<a id="a-IL"></a>未合自性故。<a id="a-IM"></a>变异中有觉。<a id="a-IN"></a>觉体即是我。<a id="a-IO"></a>是我故知有我也。<a id="a-IP"></a>此一事即显我被系缚。<a id="a-IQ"></a>以从觉生我执故也。<a id="a-IR"></a>四见有可用故知有我。<a id="a-IS"></a>既有可用知必有能用。<a id="a-IT"></a>自性是可用。<a id="a-IU"></a>我是能用。<a id="a-IV"></a>既见有可用故。<a id="a-IW"></a>知必有能用。<a id="a-IX"></a>故知有我也。<a id="a-IY"></a>其譬云。<a id="a-IZ"></a>如女人是可用男子是能用。<a id="a-Ia"></a>见有女即知有男也。<a id="a-Ib"></a>自性是可用。<a id="a-Ic"></a>故我与之合。<a id="a-Id"></a>合故变异为三德等七法。<a id="a-Ie"></a>七法系缚于我。<a id="a-If"></a>后闻师教得闻思修慧。<a id="a-Ig"></a>知从自性生此系缚住在生死。<a id="a-Ih"></a>于自性及系缚生厌恶。<a id="a-Ii"></a>既生厌恶。<a id="a-Ij"></a>永离系缚故。<a id="a-Ik"></a>我得解脱。<a id="a-Il"></a>其譬云。<a id="a-Im"></a>如男子于闇中与病癞女人共为欲事。<a id="a-In"></a>数数为之了无厌恶。<a id="a-Io"></a>后于光明中见之即生厌离。<a id="a-Ip"></a>若是强性女人。<a id="a-Iq"></a>犹来就此男子。<a id="a-Ir"></a>若是软性者。<a id="a-Is"></a>一被厌恶即不复来。<a id="a-It"></a>虽当时不来。<a id="a-Iu"></a>犹有来义。<a id="a-Iv"></a>自性一被厌恶。<a id="a-Iw"></a>则永不与我共合。<a id="a-Ix"></a>无一软性女人。<a id="a-Iy"></a>及此自性软性者也。<a id="a-Iz"></a>五独住义真实有故知有我。<a id="a-J0"></a>既知从自性生变异故被缚系。<a id="a-J1"></a>修得智慧。<a id="a-J2"></a>于自性生厌离。<a id="a-J3"></a>自性既与我相离故。<a id="a-J4"></a>我独住。<a id="a-J5"></a>我独住故。<a id="a-J6"></a>我得解脱。<a id="a-J7"></a>若无有我则无独住义。<a id="a-J8"></a>独住义既真实有故。<a id="a-J9"></a>知有我也。<a id="a-JA"></a>后别委悉破我执。<a id="a-JB"></a>不复两烦也。</p>
 </body>
</html>