<!doctype html>
<html id="z3IBW5b1At" data-ver="1155">
 <head>
  <meta charset="utf-8">
  <meta author="瞿沙">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">阿毗昙甘露味论卷下</h1>
  <h2 id="a2">智品第十一</h2>
  <p id="a3">十智。<a id="a-4"></a>法智未知智等智知他人心智苦智习智尽智道智灭智无生智。<a id="a-5"></a>云何法智。<a id="a-6"></a>欲界系诸行苦中无漏智。<a id="a-7"></a>欲界系诸行习中无漏智。<a id="a-8"></a>欲界系诸行尽中无漏智。<a id="a-9"></a>欲界系诸行道断故。<a id="a-A"></a>道中无漏智及法智地中无漏智。<a id="a-B"></a>是谓法智。<a id="a-C"></a>云何未知智。<a id="a-D"></a>色无色界系诸行苦中无漏智。<a id="a-E"></a>色无色界系诸行习中无漏智。<a id="a-F"></a>色无色界系诸行尽中无漏智。<a id="a-G"></a>色无色界系诸行道断故。<a id="a-H"></a>道中无漏智及未知智。<a id="a-I"></a>未知智地中无漏智。<a id="a-J"></a>是谓未知智。<a id="a-K"></a>云何等智。<a id="a-L"></a>一切有漏智慧。<a id="a-M"></a>若善不善无记。<a id="a-N"></a>是谓等智。<a id="a-O"></a>云何知他人心智。<a id="a-P"></a>禅中思惟力得欲界中知他心心数法。<a id="a-Q"></a>是谓知他心智。<a id="a-R"></a>云何苦智。<a id="a-S"></a>五受阴中无常苦空非我无漏智观。<a id="a-T"></a>是谓苦智。<a id="a-U"></a>云何习智。<a id="a-V"></a>五受阴习因有缘无漏智观。<a id="a-W"></a>是谓习智。<a id="a-X"></a>云何尽智。<a id="a-Y"></a>尽止妙出无漏智观。<a id="a-Z"></a>是谓尽智。<a id="a-a"></a>云何道智。<a id="a-b"></a>八直道应住出无漏智观。<a id="a-c"></a>是谓道智。<a id="a-d"></a>云何灭智。<a id="a-e"></a>见苦断习无证思惟道。<a id="a-f"></a>是四法中无漏智观。<a id="a-g"></a>是谓灭智。<a id="a-h"></a>云何无生智。<a id="a-i"></a>我已见苦不复更见。<a id="a-j"></a>我已断习不复更断。<a id="a-k"></a>已尽作证不复更作证。<a id="a-l"></a>已思惟道不复更思惟道。<a id="a-m"></a>是四法中无漏智观。<a id="a-n"></a>是谓无生智。<a id="a-o"></a>是十智中二智十六行。<a id="a-p"></a>法智未知智暖顶忍法中等智十六行。<a id="a-q"></a>世间第一法中等智四行。<a id="a-r"></a>余残无行。<a id="a-s"></a>无漏他心智四行。<a id="a-t"></a>如道智。<a id="a-u"></a>有漏知他心智无行。<a id="a-v"></a>苦智四行。<a id="a-w"></a>习智四行。<a id="a-x"></a>尽智四行。<a id="a-y"></a>道智四行。<a id="a-z"></a>灭智无生智。<a id="a-10"></a>各十四行。<a id="a-11"></a>除空无我行。<a id="a-12"></a>未到禅及中禅地有九智。<a id="a-13"></a>除知他心智。<a id="a-14"></a>余四禅中十智。<a id="a-15"></a>无色定八智。<a id="a-16"></a>除法智知他人心智。<a id="a-17"></a>第一无漏心成就一等智。<a id="a-18"></a>第二无漏心成就三智。<a id="a-19"></a>等智法智苦智。<a id="a-1A"></a>第三无漏心过。<a id="a-1B"></a>第四无漏心成就四智。<a id="a-1C"></a>等智法智苦智未知智。<a id="a-1D"></a>第五无漏心过。<a id="a-1E"></a>第六无漏心成就五智。<a id="a-1F"></a>等智法智苦智未知智习法智。<a id="a-1G"></a>第七无漏心过。<a id="a-1H"></a>第八无漏心亦过。<a id="a-1I"></a>第九无漏心成就六智。<a id="a-1J"></a>等智法智苦智未知智习智尽智。<a id="a-1K"></a>第十第十一无漏心过。<a id="a-1L"></a>十二无漏心成就七智。<a id="a-1M"></a>等智法智苦智未知智习智尽智道智。<a id="a-1N"></a>若已离欲曾知他人心智。<a id="a-1O"></a>二种修智。<a id="a-1P"></a>得修行修。<a id="a-1Q"></a>先未得功德今得是谓得修。<a id="a-1R"></a>先得功德现在前入是谓行修。<a id="a-1S"></a>见谛道中现在前修彼即当来修。<a id="a-1T"></a>如是诸忍现在前修亦当来修。<a id="a-1U"></a>苦未知智习未知智尽未知智。<a id="a-1V"></a>是三未知智中修等智。<a id="a-1W"></a>道未知智中或修六或修七。<a id="a-1X"></a>若未离欲修六智。<a id="a-1Y"></a>已离欲修七智。<a id="a-1Z"></a>知他人心智过须陀洹果。<a id="a-1a"></a>十七心中修七智。<a id="a-1b"></a>除灭智无生智知他心智。<a id="a-1c"></a>是十七心中信解脱得利根时。<a id="a-1d"></a>无碍解脱两道中修六智。<a id="a-1e"></a>除他心智等智灭智无生智。<a id="a-1f"></a>得阿那含果。<a id="a-1g"></a>解脱道中修八智。<a id="a-1h"></a>除灭智无生智。<a id="a-1i"></a>如是七地离欲时。<a id="a-1j"></a>解脱道中修八智。<a id="a-1k"></a>除灭智无生智。<a id="a-1l"></a>是谓无碍道中修七智。<a id="a-1m"></a>除他人心智灭智无生智。<a id="a-1n"></a>有想无想离欲时。<a id="a-1o"></a>八解脱道中修七智。<a id="a-1p"></a>除等智灭智无生智。<a id="a-1q"></a>九无碍道中修六智。<a id="a-1r"></a>除等智知他心智灭智无生智。<a id="a-1s"></a>初无学心中修有漏无漏诸善根。<a id="a-1t"></a>初无学心苦未知智相应。<a id="a-1u"></a>有言习未知智相应。<a id="a-1v"></a>何以故。<a id="a-1w"></a>有想无想处生缘相应。<a id="a-1x"></a>初无学心见谛八忍求觅故名见。<a id="a-1y"></a>非智灭智无生智是智非见。<a id="a-1z"></a>余残无漏慧亦慧亦见亦智。<a id="a-20"></a>除意识相应善有漏慧。<a id="a-21"></a>及五邪见。<a id="a-22"></a>余残有漏慧。<a id="a-23"></a>亦智亦慧非见。<a id="a-24"></a>法智九智缘。<a id="a-25"></a>除未知智。<a id="a-26"></a>未知智九智缘除法智。<a id="a-27"></a>道智九智缘除等智。<a id="a-28"></a>苦智习智一切有漏法缘。<a id="a-29"></a>余残智十智缘。<a id="a-2A"></a>等智他心智灭智无生智。<a id="a-2B"></a>二智尽法智道法智。<a id="a-2C"></a>能灭三界结。<a id="a-2D"></a>六通四通。<a id="a-2E"></a>等智身通耳通眼通宿命通他心通。<a id="a-2F"></a>五智法智未知智道智等智他心智漏尽通。<a id="a-2G"></a>无漏九智除等智。<a id="a-2H"></a>四意止身意止八智。<a id="a-2I"></a>除他心智尽智。<a id="a-2J"></a>痛意止心意止九智。<a id="a-2K"></a>除尽智。<a id="a-2L"></a>法意止十智四辩法辩辞辩。<a id="a-2M"></a>等智应辩义辩。<a id="a-2N"></a>各十智愿智七智。<a id="a-2O"></a>除他心智灭智无生智。<a id="a-2P"></a>十力第一力十智知。<a id="a-2Q"></a>二力三力四力五力六力九智除尽智。<a id="a-2R"></a>七力十智。<a id="a-2S"></a>八力九力一智等智。<a id="a-2T"></a>十力九智除等智。<a id="a-2U"></a>第一无畏十智知。<a id="a-2V"></a>二无畏九智知除等智。<a id="a-2W"></a>三无畏八智知除道智尽智。<a id="a-2X"></a>四无畏八智知除苦智习智。</p>
  <p data-pb></p>
  <h2 id="a2Y">禅定品第十二</h2>
  <p id="a2Z">禅定一心心不分散智慧清净。<a id="a-2a"></a>譬如油灯离风处明清净。<a id="a-2b"></a>云何禅定。<a id="a-2c"></a>八禅定四禅四无色定。<a id="a-2d"></a>四禅初禅二三四禅。<a id="a-2e"></a>是诸禅定三禅味净。<a id="a-2f"></a>无漏爱相应是谓有味。<a id="a-2g"></a>善有漏禅是谓净。<a id="a-2h"></a>无烦恼是谓无漏。<a id="a-2i"></a>有顶中二种定。<a id="a-2j"></a>有味及净。<a id="a-2k"></a>无无漏定善法。<a id="a-2l"></a>空闲静处坐若立若卧若行若步定意智巧心中软信。<a id="a-2m"></a>如是心应入禅定。<a id="a-2n"></a>禅相应欲精进念慧一心。<a id="a-2o"></a>是诸善法。<a id="a-2p"></a>趣初禅定。<a id="a-2q"></a>离欲离恶不善法。<a id="a-2r"></a>有觉有观离欲生得喜乐。<a id="a-2s"></a>是谓初禅。<a id="a-2t"></a>染着外入是谓贪欲。<a id="a-2u"></a>嗔恚睡眠调戏疑。<a id="a-2v"></a>此诸盖是谓恶不善法。<a id="a-2w"></a>是二内外恶法断是谓离。<a id="a-2x"></a>心回转缘是谓觉。<a id="a-2y"></a>心受行思惟是谓观。<a id="a-2z"></a>恶不善法断。<a id="a-30"></a>力得禅是谓离欲。<a id="a-31"></a>心生悦是谓喜。<a id="a-32"></a>身心安隐是谓乐。<a id="a-33"></a>心系缘中是谓一心。<a id="a-34"></a>是初禅五支。<a id="a-35"></a>淫欲大苦罪不乐离力安隐出。<a id="a-36"></a>如是思惟欲等。<a id="a-37"></a>诸善法心中生。<a id="a-38"></a>是谓得初禅道。<a id="a-39"></a>是三痛根相应。<a id="a-3A"></a>喜乐护根。<a id="a-3B"></a>乐根三识身相应。<a id="a-3C"></a>眼耳身识。<a id="a-3D"></a>喜根意识相应。<a id="a-3E"></a>护根四识相应。<a id="a-3F"></a>是初禅有别身别想有别身一想。<a id="a-3G"></a>四心初禅眼耳身意。<a id="a-3H"></a>是谓初禅诸觉观。<a id="a-3I"></a>灭内净一心无觉无观定生得喜乐相应。<a id="a-3J"></a>是谓二禅觉观。<a id="a-3K"></a>如前说。<a id="a-3L"></a>断却是谓灭。<a id="a-3M"></a>诸地信无垢是谓内清净。<a id="a-3N"></a>意识系缘不散是谓一心。<a id="a-3O"></a>喜乐支如前说。<a id="a-3P"></a>是二痛根相应。<a id="a-3Q"></a>喜根护根。<a id="a-3R"></a>别身一想喜相应。<a id="a-3S"></a>根本近地护根相应。<a id="a-3T"></a>除灭觉观垢。<a id="a-3U"></a>除灭思惟功德。<a id="a-3V"></a>是道趣二禅。<a id="a-3W"></a>离喜垢故。<a id="a-3X"></a>护行下受身乐无漏人。<a id="a-3Y"></a>是说乐护念下乐入三禅。<a id="a-3Z"></a>离喜如前说。<a id="a-3a"></a>护心放舍乐二种痛乐不烦恼。<a id="a-3b"></a>是乐身中行念守看。<a id="a-3c"></a>是乐难知实法。<a id="a-3d"></a>是故无漏说乐。<a id="a-3e"></a>亦行护欲等诸善法。<a id="a-3f"></a>是道趣三禅。<a id="a-3g"></a>观喜恶罪不喜乐观禅。<a id="a-3h"></a>止乐护念智一心。<a id="a-3i"></a>是谓五支如前说。<a id="a-3j"></a>是谓三禅。<a id="a-3k"></a>断乐苦先灭忧喜根。<a id="a-3l"></a>护念净入四禅。<a id="a-3m"></a>欲等诸善法。<a id="a-3n"></a>亦复观乐苦垢不苦不乐。<a id="a-3o"></a>善止是道入四禅。<a id="a-3p"></a>四支护念善智一心禅力灭喘息。<a id="a-3q"></a>是谓四禅。<a id="a-3r"></a>一切禅支善。<a id="a-3s"></a>未到禅地有觉有观。<a id="a-3t"></a>中间禅无觉有观。<a id="a-3u"></a>是二地护根相应。<a id="a-3v"></a>未到禅地二种净无漏非味。<a id="a-3w"></a>四禅中三种味净无漏。<a id="a-3x"></a>是谓禅法。<a id="a-3y"></a>离色忆亦观无量空。<a id="a-3z"></a>入空定观色垢空处善止。<a id="a-40"></a>观是道趣空定。<a id="a-41"></a>忆无量识入识处。<a id="a-42"></a>观空处垢识处善止。<a id="a-43"></a>观是道趣识定。<a id="a-44"></a>无量识行是为苦。<a id="a-45"></a>忆不用处行入不用定。<a id="a-46"></a>观无量识处垢。<a id="a-47"></a>不用处善止。<a id="a-48"></a>观是道趣不用定。<a id="a-49"></a>有想处病无想处痴。<a id="a-4A"></a>如是思惟入有想无想定。<a id="a-4B"></a>观不用处垢。<a id="a-4C"></a>有想无想善止。<a id="a-4D"></a>观是道趣有想无想定。<a id="a-4E"></a>是谓有想无想定。<a id="a-4F"></a>趣涅槃道二种。<a id="a-4G"></a>一观身不净。<a id="a-4H"></a>二念数息。<a id="a-4I"></a>身意止中第一二解脱。<a id="a-4J"></a>四除入中广说不净法。<a id="a-4K"></a>入定数息一二乃到十念。<a id="a-4L"></a>守出入息如守门人。<a id="a-4M"></a>观一切法起灭。<a id="a-4N"></a>是二相自相六种分别。<a id="a-4O"></a>观身无常苦空非我。<a id="a-4P"></a>如是一切诸法观。<a id="a-4Q"></a>恐畏世界渐渐灭垢。<a id="a-4R"></a>行善法起至涅槃。<a id="a-4S"></a>未到禅地中间禅地四禅地三无色地有二种。<a id="a-4T"></a>有漏无漏。<a id="a-4U"></a>有顶一切有漏十想。<a id="a-4V"></a>无常苦苦无我。<a id="a-4W"></a>观食一切世间不可乐不净死断无欲尽想。<a id="a-4X"></a>忆念诸行无常。<a id="a-4Y"></a>是谓无常想。<a id="a-4Z"></a>忆念生等苦满世间。<a id="a-4a"></a>是谓苦想。<a id="a-4b"></a>忆念内外无常苦不自在空。<a id="a-4c"></a>是谓苦无我想。<a id="a-4d"></a>忆念多勤苦得食啖时不净。<a id="a-4e"></a>是谓观食想。<a id="a-4f"></a>忆念生老病死等怖畏种种烦恼满世界。<a id="a-4g"></a>是谓一切世间不可乐想。<a id="a-4h"></a>自身内实观。<a id="a-4i"></a>是谓不净想。<a id="a-4j"></a>忆念一切生必得死。<a id="a-4k"></a>是谓死想。<a id="a-4l"></a>忆念灭一切烦恼善止。<a id="a-4m"></a>是谓断想。<a id="a-4n"></a>忆念非常离欲。<a id="a-4o"></a>是谓无欲想。<a id="a-4p"></a>忆念五受阴更不生尽止妙离涅槃。<a id="a-4q"></a>是谓尽想。<a id="a-4r"></a>是十想常忆念得尽苦际。</p>
  <p data-pb></p>
  <h2 id="a4s">杂定品第十三</h2>
  <p id="a4t">昧等通一切入。<a id="a-4u"></a>阴入智解脱禅。<a id="a-4v"></a>三三昧空三昧无愿三昧无想三昧。<a id="a-4w"></a>心系缘无漏故是谓三昧。<a id="a-4x"></a>一心观五受阴空无我非我。<a id="a-4y"></a>是谓空三昧。<a id="a-4z"></a>入是三昧不愿淫怒痴更有生。<a id="a-50"></a>是谓无愿三昧。<a id="a-51"></a>是三昧缘离十想法。<a id="a-52"></a>云何十想。<a id="a-53"></a>色等五尘。<a id="a-54"></a>男女生老无常。<a id="a-55"></a>是谓无想三昧。<a id="a-56"></a>空三昧二行。<a id="a-57"></a>空行无我行。<a id="a-58"></a>无愿三昧十行。<a id="a-59"></a>无常苦行亦习道行。<a id="a-5A"></a>无想三昧尽四行。<a id="a-5B"></a>四等慈悲喜护。<a id="a-5C"></a>自得快乐事念与一切众生。<a id="a-5D"></a>是有三种心。<a id="a-5E"></a>先所亲眷属。<a id="a-5F"></a>次及中人后怨家贼。<a id="a-5G"></a>一心思惟。<a id="a-5H"></a>一切三界众生身及怨家等无异。<a id="a-5I"></a>除内嗔恚。<a id="a-5J"></a>是慈等相应痛想行识。<a id="a-5K"></a>能起正语正业。<a id="a-5L"></a>亦不相应诸行。<a id="a-5M"></a>是谓慈等。<a id="a-5N"></a>一心思惟。<a id="a-5O"></a>三界众生身心种辛苦欲拔济。<a id="a-5P"></a>如是思惟能除外恼。<a id="a-5Q"></a>是悲等相应痛想行识。<a id="a-5R"></a>能起正语正业。<a id="a-5S"></a>亦不相应诸行。<a id="a-5T"></a>是谓悲等。<a id="a-5U"></a>一心思惟。<a id="a-5V"></a>三界众生欢喜得乐能除忧苦。<a id="a-5W"></a>喜等相应痛想行识。<a id="a-5X"></a>能起正语正业。<a id="a-5Y"></a>亦不相应诸行。<a id="a-5Z"></a>是谓喜等。<a id="a-5a"></a>一心思惟。<a id="a-5b"></a>三界众生乐苦喜放护。<a id="a-5c"></a>能除欲嗔。<a id="a-5d"></a>护等相应痛想行识。<a id="a-5e"></a>能起正语正业。<a id="a-5f"></a>亦不相应诸行。<a id="a-5g"></a>是谓护等。<a id="a-5h"></a>六通神足天眼天耳识宿命他心智漏尽通。<a id="a-5i"></a>除第六通。<a id="a-5j"></a>余残凡夫亦得。<a id="a-5k"></a>云何神足通是有三种。<a id="a-5l"></a>一者飞行二变化三圣人通有三种飞行。<a id="a-5m"></a>一自身去譬如飞鸟。<a id="a-5n"></a>二于此土忽然不现到他方。<a id="a-5o"></a>三心力自在如屈申臂。<a id="a-5p"></a>是谓诸佛神通非余道。<a id="a-5q"></a>常观身空学轻举。<a id="a-5r"></a>是道趣神通。<a id="a-5s"></a>能大能小能多少能少多。<a id="a-5t"></a>能转作种种物。<a id="a-5u"></a>是谓变化神通。<a id="a-5v"></a>凡夫人变化至七日。<a id="a-5w"></a>不过七日灭。<a id="a-5x"></a>佛佛弟子自在变化。<a id="a-5y"></a>变化时观世间净作不净。<a id="a-5z"></a>不净作净。<a id="a-60"></a>除净不净念心念护。<a id="a-61"></a>是谓圣人神通。<a id="a-62"></a>是三种通从四神足力生。<a id="a-63"></a>一切色缘渐渐得轻举。<a id="a-64"></a>诸佛一时得。<a id="a-65"></a>天眼通自眼边。<a id="a-66"></a>色界四大造净生得天眼。<a id="a-67"></a>自地下地近远彻视。<a id="a-68"></a>见一切细微色。<a id="a-69"></a>忆念日月星宿火明珠。<a id="a-6A"></a>是道得天眼通。<a id="a-6B"></a>天耳通自耳边。<a id="a-6C"></a>色界四大造净生得天耳。<a id="a-6D"></a>天人地狱饿鬼畜生种种声忆念识知。<a id="a-6E"></a>是道趣天耳通。<a id="a-6F"></a>识宿命通念先世事所来生处。<a id="a-6G"></a>是道趣宿命通。<a id="a-6H"></a>知他人心通。<a id="a-6I"></a>常念他染污心及他清净心悉知。<a id="a-6J"></a>自心生灭能分别知。<a id="a-6K"></a>是道趣知他心通。<a id="a-6L"></a>三界漏一切我尽。<a id="a-6M"></a>如是知五受阴无常等忆念。<a id="a-6N"></a>是道得漏尽通。<a id="a-6O"></a>宿命通及天眼漏尽是谓明。<a id="a-6P"></a>宿命通知因缘世次第是谓明。<a id="a-6Q"></a>天眼通知因缘如行业得报是谓明。<a id="a-6R"></a>漏尽通欲界色无色界漏尽我尽诸漏是谓明。<a id="a-6S"></a>十一切入。<a id="a-6T"></a>忆念一切地不念余。<a id="a-6U"></a>是谓地一切入。<a id="a-6V"></a>乃至识一切入亦如是。<a id="a-6W"></a>八解脱。<a id="a-6X"></a>内有色想外观色。<a id="a-6Y"></a>内无色想外观色。<a id="a-6Z"></a>净解脱作证四无色定灭尽定。<a id="a-6a"></a>是谓八解脱。<a id="a-6b"></a>缘观转心得解脱。<a id="a-6c"></a>是谓解脱。<a id="a-6d"></a>观内色不净及观外色。<a id="a-6e"></a>是谓初解脱。<a id="a-6f"></a>不观内色观外色不净。<a id="a-6g"></a>是第二解脱。<a id="a-6h"></a>分别观内外色一切净色。<a id="a-6i"></a>是第三解脱。<a id="a-6j"></a>四无色定四解脱灭尽解脱。<a id="a-6k"></a>内有色想外观色少好丑。<a id="a-6l"></a>是缘胜知见第一除入。<a id="a-6m"></a>内有色想外观色无量好丑。<a id="a-6n"></a>是缘胜知见第二除入。<a id="a-6o"></a>内无色想外观色少好丑。<a id="a-6p"></a>是缘胜知见第三除入。<a id="a-6q"></a>内无色想外观色无量好丑。<a id="a-6r"></a>是缘胜知见第四除入。<a id="a-6s"></a>内无色想外观色青是缘胜知见第五除入。<a id="a-6t"></a>黄赤白亦如是。<a id="a-6u"></a>内不除色想外净少色观。<a id="a-6v"></a>一无量缘。<a id="a-6w"></a>二内除色想外净少色观。<a id="a-6x"></a>三无量缘。<a id="a-6y"></a>四余青黄赤白忆念。<a id="a-6z"></a>四除入净缘胜。<a id="a-70"></a>是故说除入。<a id="a-71"></a>好色形像端正除垢故解脱。<a id="a-72"></a>是谓除入。<a id="a-73"></a>名别三解脱四除入。<a id="a-74"></a>八一切入净解脱摄。<a id="a-75"></a>十智如前说。<a id="a-76"></a>三等慈悲护及五通。<a id="a-77"></a>根本四禅中有。<a id="a-78"></a>六地中法智未到禅中间禅根本四禅。<a id="a-79"></a>喜等第一第二解脱。<a id="a-7A"></a>初四除入禅初禅二禅中有余残除入净解脱八一切入第四禅中有。<a id="a-7B"></a>余残解脱二一切入自名摄。<a id="a-7C"></a>灭尽解脱有顶中摄。<a id="a-7D"></a>三三昧七智漏尽通九地中摄。<a id="a-7E"></a>除有顶中等智。<a id="a-7F"></a>十地中有无色界三解脱。<a id="a-7G"></a>或有漏或无漏。<a id="a-7H"></a>余三解脱八除入十一切入有漏。<a id="a-7I"></a>有顶中一切有漏钝不捷疾。<a id="a-7J"></a>是故有漏。<a id="a-7K"></a>灭尽定无智慧。<a id="a-7L"></a>是故有漏。<a id="a-7M"></a>五通中多无记心四等缘众生。<a id="a-7N"></a>是故有漏。<a id="a-7O"></a>欲爱未尽三界结使成就。<a id="a-7P"></a>欲爱已尽色无色界结使成就。<a id="a-7Q"></a>色爱尽无色界结使成就。<a id="a-7R"></a>无色界爱尽三界结使不成就。<a id="a-7S"></a>欲界爱尽净无漏初禅成就。<a id="a-7T"></a>如是一切地中圣人无漏成就。<a id="a-7U"></a>圣人生上下地无漏成就。<a id="a-7V"></a>求得五通四等下地结垢不成就。<a id="a-7W"></a>世俗道依未到禅地离下地欲。<a id="a-7X"></a>如是一切地无漏道依根本禅地。<a id="a-7Y"></a>自地亦上地离欲。<a id="a-7Z"></a>如是一切地。<a id="a-7a"></a>是故凡夫有顶中不能离欲。<a id="a-7b"></a>暖法顶法忍法世间第一法离欲。<a id="a-7c"></a>人修有漏禅定二时。<a id="a-7d"></a>现在未来。<a id="a-7e"></a>见谛道中苦习尽。<a id="a-7f"></a>未知智中现在前修无漏智。<a id="a-7g"></a>未来二种有漏无漏智。<a id="a-7h"></a>余残心中现前无漏未来无漏。<a id="a-7i"></a>世尊弟子若离欲爱。<a id="a-7j"></a>依未到禅地现在前修有漏道。<a id="a-7k"></a>未来修有漏无漏道。<a id="a-7l"></a>第九解脱道现在修有漏道。<a id="a-7m"></a>未来修有漏无漏。<a id="a-7n"></a>初禅及修无漏未到禅。<a id="a-7o"></a>若依未到禅现在修无漏道。<a id="a-7p"></a>未来修有漏无漏道。<a id="a-7q"></a>第九解脱道中现在前修无漏道。<a id="a-7r"></a>未来修有漏无漏道。<a id="a-7s"></a>初禅世尊弟子若离初禅爱欲。<a id="a-7t"></a>依未到二禅地现在前修有漏道。<a id="a-7u"></a>未来修有漏无漏道。<a id="a-7v"></a>第九解脱道中现在前修有漏道。<a id="a-7w"></a>未来修无漏。<a id="a-7x"></a>三种初禅及修净无漏第二禅。<a id="a-7y"></a>若离初禅爱。<a id="a-7z"></a>依无漏道趣二禅。<a id="a-80"></a>自地修无漏。<a id="a-81"></a>他地修有漏无漏道。<a id="a-82"></a>第九解脱道中现在前修无漏道。<a id="a-83"></a>未来修无漏。<a id="a-84"></a>三种初禅及净无漏第二禅。<a id="a-85"></a>乃至不用处。<a id="a-86"></a>离欲亦复如是。<a id="a-87"></a>有顶中</p>
  <p data-pb></p>
  <h2 id="a88">三十七品第十四</h2>
  <p id="a89">意止意断神足根力觉道。<a id="a-8A"></a>是七法到涅槃。<a id="a-8B"></a>是中七觉无漏。<a id="a-8C"></a>六当分别或有漏或无漏。<a id="a-8D"></a>有言。<a id="a-8E"></a>七觉意八直道一切无漏。<a id="a-8F"></a>余残当分别。<a id="a-8G"></a>四意止一切地禅定中有摄四种智常念守。<a id="a-8H"></a>是谓念止。<a id="a-8I"></a>三种念身中行智慧。<a id="a-8J"></a>是谓身念止。<a id="a-8K"></a>如是痛心法念止。<a id="a-8L"></a>是谓四念止。<a id="a-8M"></a>以何等故。<a id="a-8N"></a>不说三念止若五念止。<a id="a-8O"></a>以破四颠倒故说四念止云何身念止。<a id="a-8P"></a>净想颠倒坏故。<a id="a-8Q"></a>身实相观三十六不净。<a id="a-8R"></a>若死虫生臭烂骨在等。<a id="a-8S"></a>如是观身净想颠倒坏。<a id="a-8T"></a>云何痛念止。<a id="a-8U"></a>观诸有痛生住灭苦。<a id="a-8V"></a>乐痛中淫欲使。<a id="a-8W"></a>苦痛中嗔恚使。<a id="a-8X"></a>不苦不乐痛中无明使。<a id="a-8Y"></a>观无常苦空无我。<a id="a-8Z"></a>是谓痛念止。<a id="a-8a"></a>云何心念止。<a id="a-8b"></a>观染污心不染污心。<a id="a-8c"></a>若一心若散心苦无常等观。<a id="a-8d"></a>是谓心念止。<a id="a-8e"></a>云何法念止。<a id="a-8f"></a>观内法观外法。<a id="a-8g"></a>观内外法。<a id="a-8h"></a>若观去来法。<a id="a-8i"></a>若观诸结使几断几不断。<a id="a-8j"></a>若观苦无常。<a id="a-8k"></a>观习因缘观尽止。<a id="a-8l"></a>是谓法念止。<a id="a-8m"></a>云何四意断。<a id="a-8n"></a>心中生恶不善法欲除却。<a id="a-8o"></a>欲勤精进制心住善法。<a id="a-8p"></a>未生恶不善法莫令生。<a id="a-8q"></a>勤精进制心住善法。<a id="a-8r"></a>未生善法欲使生。<a id="a-8s"></a>勤精进住善法。<a id="a-8t"></a>已生善法念住莫失。<a id="a-8u"></a>增长广大勤精进住善法。<a id="a-8v"></a>是谓四意断。<a id="a-8w"></a>云何四神足。<a id="a-8x"></a>欲定精进定心定勤慧定从是得一切功德。<a id="a-8y"></a>是谓四神足。<a id="a-8z"></a>欲定断诸行。<a id="a-90"></a>成就第一神足。<a id="a-91"></a>欲作是谓欲。<a id="a-92"></a>心不分散是谓定。<a id="a-93"></a>欲精进念慧喜猗。<a id="a-94"></a>是谓诸行合欲定。<a id="a-95"></a>如是精进心慧欲大欲得定故。<a id="a-96"></a>是谓欲定。<a id="a-97"></a>如是精进心慧。<a id="a-98"></a>是谓四神足。<a id="a-99"></a>信精进念定慧。<a id="a-9A"></a>是谓五根。<a id="a-9B"></a>四不坏信中有信。<a id="a-9C"></a>是谓信根。<a id="a-9D"></a>四意精进。<a id="a-9E"></a>是谓精进根。<a id="a-9F"></a>四念止中念不忘。<a id="a-9G"></a>是谓念根。<a id="a-9H"></a>四禅定中一心。<a id="a-9I"></a>是谓定根。<a id="a-9J"></a>四谛中慧。<a id="a-9K"></a>是谓慧根。<a id="a-9L"></a>根利疾第一。<a id="a-9M"></a>是谓根义。<a id="a-9N"></a>信等五力恶不善法不能坏。<a id="a-9O"></a>是谓力。<a id="a-9P"></a>小是根大是力。<a id="a-9Q"></a>念择法精进喜猗定护。<a id="a-9R"></a>是谓七觉。<a id="a-9S"></a>云何念。<a id="a-9T"></a>念有为法生灭种种罪涅槃至妙。<a id="a-9U"></a>是谓念觉。<a id="a-9V"></a>是中分别思惟。<a id="a-9W"></a>是谓择法觉。<a id="a-9X"></a>是中思惟勤精进。<a id="a-9Y"></a>是谓精进觉。<a id="a-9Z"></a>是中得善法味欢悦。<a id="a-9a"></a>是谓喜觉。<a id="a-9b"></a>是中思惟身心轻软安隐随定是谓猗觉。<a id="a-9c"></a>是中因缘摄心住不乱。<a id="a-9d"></a>是谓定觉是中放心息不念不欲。<a id="a-9e"></a>是谓护觉。<a id="a-9f"></a>种种智慧得禅定力。<a id="a-9g"></a>除一切烦恼。<a id="a-9h"></a>是谓七觉果。<a id="a-9i"></a>一切烦恼断念等七法是名觉。<a id="a-9j"></a>直见直思直语直业直命直念直方便直定。<a id="a-9k"></a>是谓八直道。<a id="a-9l"></a>四谛中实智慧。<a id="a-9m"></a>是谓直见。<a id="a-9n"></a>是中善不嗔不恼三种觉观。<a id="a-9o"></a>是谓直思。<a id="a-9p"></a>四种邪语断。<a id="a-9q"></a>是谓直语。<a id="a-9r"></a>三种邪业断。<a id="a-9s"></a>是谓直业。<a id="a-9t"></a>不善邪命断。<a id="a-9u"></a>是谓直命。<a id="a-9v"></a>是中思惟勤精进。<a id="a-9w"></a>是谓直方便。<a id="a-9x"></a>是中思惟念不忘。<a id="a-9y"></a>是谓直念。<a id="a-9z"></a>是中一心住。<a id="a-A0"></a>是谓直定。<a id="a-A1"></a>是谓八直道趣涅槃。<a id="a-A2"></a>信精进念定慧喜猗护思戒。<a id="a-A3"></a>是十法分别说三十七信法。<a id="a-A4"></a>是谓信根信力精进精进根精进力四意断精进觉意直方便念根念力念觉意直念喜喜觉慧慧根慧力四念止择法觉直见猗猗觉定定根定力四神足定觉直定护护觉思直思戒直语直业直命直因缘。<a id="a-A5"></a>四种智慧住是名念止。<a id="a-A6"></a>直精进是名意断。<a id="a-A7"></a>缘中一心住不散。<a id="a-A8"></a>是名四神足。<a id="a-A9"></a>钝根人心中生。<a id="a-AA"></a>是名五根。<a id="a-AB"></a>利根人心中生。<a id="a-AC"></a>是名五力。<a id="a-AD"></a>见谛道中。<a id="a-AE"></a>是名八直道。<a id="a-AF"></a>思惟道中。<a id="a-AG"></a>是名七觉。<a id="a-AH"></a>是十法摄三十七品。<a id="a-AI"></a>未到禅地三十六除喜觉。<a id="a-AJ"></a>二禅地亦三十六除直思。<a id="a-AK"></a>三禅四禅中间禅三十五除喜觉直思。<a id="a-AL"></a>初禅三十七。<a id="a-AM"></a>三空定三十二除喜觉直思直语直业直命。<a id="a-AN"></a>有顶中二十二除七觉八道。<a id="a-AO"></a>欲界亦二十二除七觉八道。</p>
  <h2 id="aAP">四谛品第十五</h2>
  <p id="aAQ">四谛苦谛习尽道谛。<a id="a-AR"></a>云何苦谛。<a id="a-AS"></a>一种恼相为苦。<a id="a-AT"></a>二种身苦心苦。<a id="a-AU"></a>三种苦苦别离苦行无常苦。<a id="a-AV"></a>四种身内外苦心内外苦。<a id="a-AW"></a>五种五盛阴苦。<a id="a-AX"></a>六种三界苦三毒苦。<a id="a-AY"></a>七种七识处苦。<a id="a-AZ"></a>八种苦生老病死怨憎会恩爱别离所求不得苦。<a id="a-Aa"></a>一切种种苦是谓苦谛。<a id="a-Ab"></a>云何习谛。<a id="a-Ac"></a>是种种苦因五受阴是谓习谛。<a id="a-Ad"></a>云何尽谛。<a id="a-Ae"></a>苦习尽无余智缘尽是谓尽谛。<a id="a-Af"></a>行八直道是谓道谛。<a id="a-Ag"></a>是四谛次第应知断证。<a id="a-Ah"></a>自思惟实相。<a id="a-Ai"></a>实得果得行人。<a id="a-Aj"></a>不欺诳是谓谛。<a id="a-Ak"></a>粗识故次第。<a id="a-Al"></a>苦谛粗易识。<a id="a-Am"></a>以是先苦谛。<a id="a-An"></a>识苦推苦因从习中生。<a id="a-Ao"></a>以是习谛第二。<a id="a-Ap"></a>是苦谛何处灭尽。<a id="a-Aq"></a>得解脱思惟涅槃中。<a id="a-Ar"></a>以是故尽谛第三。<a id="a-As"></a>是尽云何得。<a id="a-At"></a>思惟行八直道断结使得尽谛。<a id="a-Au"></a>以是故道谛第四。<a id="a-Av"></a>五受阴报果时是谓苦谛。<a id="a-Aw"></a>五受阴因缘时是谓习谛。<a id="a-Ax"></a>亦谓苦谛。<a id="a-Ay"></a>譬如人亦名子亦名父。<a id="a-Az"></a>习谛多是结使。<a id="a-B0"></a>何等结使。<a id="a-B1"></a>九结爱结嗔恚憍慢无明疑见失愿悭嫉结。<a id="a-B2"></a>三界欲是爱结。<a id="a-B3"></a>众生中心忿动恶利是嗔恚结。<a id="a-B4"></a>七种慢是慢结。<a id="a-B5"></a>三界系愚痴是无明结。<a id="a-B6"></a>三见是见结。<a id="a-B7"></a>二见是失愿结。<a id="a-B8"></a>四谛中不定了是疑结。<a id="a-B9"></a>心惜爱吝是悭结。<a id="a-BA"></a>妒他含恚是嫉结。<a id="a-BB"></a>尽谛二种。<a id="a-BC"></a>有漏断结使尽是一种。<a id="a-BD"></a>无漏道断结使尽是二种。<a id="a-BE"></a>种种诸净法。<a id="a-BF"></a>若四辩法辞应义。<a id="a-BG"></a>一切名字知实相。<a id="a-BH"></a>是谓法辩。<a id="a-BI"></a>一切语言谈论智。<a id="a-BJ"></a>是谓辞辩。<a id="a-BK"></a>一切法知实相。<a id="a-BL"></a>是谓应辩。<a id="a-BM"></a>一切智慧语言禅定通智。<a id="a-BN"></a>是谓义辩。<a id="a-BO"></a>须陀洹四不坏信佛不坏信。<a id="a-BP"></a>法不坏信。<a id="a-BQ"></a>僧不坏信。<a id="a-BR"></a>净戒中不坏信。<a id="a-BS"></a>阿罗汉果摄诸无学法。<a id="a-BT"></a>种种佛大功德中无漏信。<a id="a-BU"></a>是谓佛不坏信。<a id="a-BV"></a>涅槃中无漏及无漏谛中学无学法中。<a id="a-BW"></a>及菩萨实功德中无漏信净。<a id="a-BX"></a>是谓法不坏信。<a id="a-BY"></a>得无漏道果信有四双八辈一切功德。<a id="a-BZ"></a>佛弟子众中信非余处。<a id="a-Ba"></a>是谓僧不坏信。<a id="a-Bb"></a>无教无漏戒。<a id="a-Bc"></a>是中无漏信。<a id="a-Bd"></a>是谓戒不坏信。<a id="a-Be"></a>净实智慧共合信。<a id="a-Bf"></a>以是故无能胜是无漏戒。<a id="a-Bg"></a>是故不坏信是谓四不坏信。<a id="a-Bh"></a>有四事修定。<a id="a-Bi"></a>修定于现法中得乐居。<a id="a-Bj"></a>修定得智见。<a id="a-Bk"></a>修定分别慧。<a id="a-Bl"></a>修定得漏尽诸善。<a id="a-Bm"></a>初禅能得现在乐居。<a id="a-Bn"></a>生死智通是谓智见。<a id="a-Bo"></a>方便求功德。<a id="a-Bp"></a>是欲界无教戒闻思修功德。<a id="a-Bq"></a>一切色无色界法。<a id="a-Br"></a>一切无漏有为法。<a id="a-Bs"></a>是谓分别慧。<a id="a-Bt"></a>金刚喻四禅。<a id="a-Bu"></a>是最后学心共相应漏尽。<a id="a-Bv"></a>是谓修定。<a id="a-Bw"></a>得漏尽第四禅所摄。<a id="a-Bx"></a>四道苦难知苦易知。<a id="a-By"></a>乐难知乐易知。<a id="a-Bz"></a>随信行无漏法钝根是苦难知。<a id="a-C0"></a>随法行无漏法利根苦易知。<a id="a-C1"></a>根本四禅中利根及钝根法说乐道。<a id="a-C2"></a>何以故。<a id="a-C3"></a>止观道等故。<a id="a-C4"></a>他地中止观多少故是说。<a id="a-C5"></a>苦未到禅中间禅二处止道少观道多。<a id="a-C6"></a>无色中观道少止道多。<a id="a-C7"></a>是谓苦道难得。<a id="a-C8"></a>故七识住一欲界中诸天及人。<a id="a-C9"></a>色界梵众天除初生天。<a id="a-CA"></a>是异身异想。<a id="a-CB"></a>二梵众天初生异身一想。<a id="a-CC"></a>三二禅生天一身异想。<a id="a-CD"></a>四三禅生天一身一想。<a id="a-CE"></a>五空处生天。<a id="a-CF"></a>六识处生天。<a id="a-CG"></a>七不用处生天。<a id="a-CH"></a>是谓七识住。<a id="a-CI"></a>何以故。<a id="a-CJ"></a>不坏识故。<a id="a-CK"></a>恶趣中苦痛坏识故。<a id="a-CL"></a>不立识住。<a id="a-CM"></a>第四禅无想定坏识故。<a id="a-CN"></a>亦不立识住。<a id="a-CO"></a>非想非非想处灭尽定坏识故。<a id="a-CP"></a>亦不得立识住。<a id="a-CQ"></a>九众生居此七识住。<a id="a-CR"></a>及无想众生非想非非想处。<a id="a-CS"></a>是谓九众生居。<a id="a-CT"></a>于中居止故。<a id="a-CU"></a>衣被饮食卧具喜断结使。<a id="a-CV"></a>思惟缘力得道。<a id="a-CW"></a>是说四圣种。<a id="a-CX"></a>若好若不好。<a id="a-CY"></a>衣被饮食卧具知足三圣种。<a id="a-CZ"></a>求守失苦。<a id="a-Ca"></a>是三苦失善道。<a id="a-Cb"></a>不食命不活。<a id="a-Cc"></a>以是故趣得知足三苦失离欲心中得乐欢喜。<a id="a-Cd"></a>是谓第四。<a id="a-Ce"></a>百八种痛眼耳鼻舌身意更乐生。<a id="a-Cf"></a>是谓六更。<a id="a-Cg"></a>有三种眼见色忧喜护。<a id="a-Ch"></a>乃至意念法忧喜护。<a id="a-Ci"></a>是中有善不善。<a id="a-Cj"></a>善十八不善十八。<a id="a-Ck"></a>是谓三十六。<a id="a-Cl"></a>三种是谓百八。<a id="a-Cm"></a>三十六过去。<a id="a-Cn"></a>三十六未来。<a id="a-Co"></a>三十六现在。<a id="a-Cp"></a>五识不能分别。<a id="a-Cq"></a>是故无忧喜。<a id="a-Cr"></a>意行中心数法相续不断常忆是谓念。<a id="a-Cs"></a>忆因缘随顺是法。<a id="a-Ct"></a>因缘重忆识念力强。<a id="a-Cu"></a>是故不忘过去法。<a id="a-Cv"></a>眼人心心数法因缘梦见有。<a id="a-Cw"></a>无因无缘梦见。<a id="a-Cx"></a>是梦若过去世若未来世。<a id="a-Cy"></a>若梦见人生角。<a id="a-Cz"></a>是先牛角。<a id="a-D0"></a>是强思惟人何以不生角。<a id="a-D1"></a>如是念已。<a id="a-D2"></a>梦见人生角心散心乱是谓痴。<a id="a-D3"></a>若身病故痴。<a id="a-D4"></a>若鬼魅故痴。<a id="a-D5"></a>若先世因缘故痴。<a id="a-D6"></a>三支。<a id="a-D7"></a>戒支定支慧支。<a id="a-D8"></a>云何戒支。<a id="a-D9"></a>欲界有教无教戒。<a id="a-DA"></a>色界中无教戒。<a id="a-DB"></a>云何定支。<a id="a-DC"></a>修十四定。<a id="a-DD"></a>云何慧支。<a id="a-DE"></a>三种慧闻思惟修。<a id="a-DF"></a>欲界二种闻思惟。<a id="a-DG"></a>色界二种闻思惟。<a id="a-DH"></a>无色界一种思惟。<a id="a-DI"></a>二种律仪。<a id="a-DJ"></a>一情律仪。<a id="a-DK"></a>二戒律仪。<a id="a-DL"></a>云何情律仪。<a id="a-DM"></a>不得起淫母等想。<a id="a-DN"></a>若姊妹女想。<a id="a-DO"></a>见女人不应忆。<a id="a-DP"></a>不生念女根想。<a id="a-DQ"></a>从是多罪恼。<a id="a-DR"></a>观心身离是谓情律仪。<a id="a-DS"></a>除却淫欲种种不善法。<a id="a-DT"></a>不毁戒行无玷污。<a id="a-DU"></a>心无瑕秽净却七淫欲。<a id="a-DV"></a>是谓戒律仪。<a id="a-DW"></a>烦恼恶业恶业报。<a id="a-DX"></a>是有三障。<a id="a-DY"></a>逆业极重烦恼三恶道报。<a id="a-DZ"></a>是三事若一事不受圣法。<a id="a-Da"></a>是故说障。<a id="a-Db"></a>不善觉观有三种。<a id="a-Dc"></a>淫欲恚恼。<a id="a-Dd"></a>是破三种善觉观。<a id="a-De"></a>不淫不恚不恼。<a id="a-Df"></a>三种病淫怒痴是病有三种药。<a id="a-Dg"></a>身不净观。<a id="a-Dh"></a>慈念众生。<a id="a-Di"></a>观十二因缘。<a id="a-Dj"></a>是谓三种药。<a id="a-Dk"></a>修身修戒修心修慧。<a id="a-Dl"></a>是法不受一切恶报。<a id="a-Dm"></a>或少少受报。<a id="a-Dn"></a>或今世或后世少受报。<a id="a-Do"></a>云何修身。<a id="a-Dp"></a>种种观无常等。<a id="a-Dq"></a>云何修戒。<a id="a-Dr"></a>持戒不犯常守护。<a id="a-Ds"></a>云何修心。<a id="a-Dt"></a>除恶觉观行善觉观。<a id="a-Du"></a>云何修慧。<a id="a-Dv"></a>种种分别善法增益智慧。<a id="a-Dw"></a>行善人易得好道。<a id="a-Dx"></a>行不善人易得恶道。<a id="a-Dy"></a>或有善人堕恶道。<a id="a-Dz"></a>或有恶人生好道。<a id="a-E0"></a>先世大力因缘余报未尽。<a id="a-E1"></a>若死时最后心善不善。<a id="a-E2"></a>是故善堕恶道。<a id="a-E3"></a>不善人生好道。</p>
  <h2 id="aE4">杂品第十六</h2>
  <p id="aE5">四沙门果六法五阴智缘尽。<a id="a-E6"></a>是谓分别四果。<a id="a-E7"></a>阿罗汉果九地所摄。<a id="a-E8"></a>除有顶中。<a id="a-E9"></a>第三果六地所摄。<a id="a-EA"></a>除四无色。<a id="a-EB"></a>以无法智故。<a id="a-EC"></a>须陀洹斯陀含未到禅地所摄。<a id="a-ED"></a>以未离欲人身故。<a id="a-EE"></a>有四颠倒。<a id="a-EF"></a>无常有常想。<a id="a-EG"></a>心颠倒想颠倒见颠倒。<a id="a-EH"></a>苦有乐想。<a id="a-EI"></a>不净有净想。<a id="a-EJ"></a>非我有我想。<a id="a-EK"></a>心颠倒想颠倒见颠倒。<a id="a-EL"></a>一切颠倒见苦谛断。<a id="a-EM"></a>何以故。<a id="a-EN"></a>行缘苦处三见摄颠倒身见边见见盗。<a id="a-EO"></a>一切六十二见五邪见所摄五阴中不实我见有实我是身见。<a id="a-EP"></a>常断依止因缘果报不识是边见。<a id="a-EQ"></a>谛真实法无今世后世。<a id="a-ER"></a>无涅槃及四谛等。<a id="a-ES"></a>是邪见。<a id="a-ET"></a>非真实乐净观有乐净。<a id="a-EU"></a>譬如断树木竖立。<a id="a-EV"></a>夜中遥看。<a id="a-EW"></a>谓是人。<a id="a-EX"></a>是见盗。<a id="a-EY"></a>非因见因非道见道是戒盗。<a id="a-EZ"></a>身见苦谛断。<a id="a-Ea"></a>五阴中计我故。<a id="a-Eb"></a>常想断想。<a id="a-Ec"></a>苦谛断缘现在五阴故邪见。<a id="a-Ed"></a>若谛苦见苦断。<a id="a-Ee"></a>如是谛习尽道见习尽道断见盗。<a id="a-Ef"></a>若苦谛中计有乐净等见苦断。<a id="a-Eg"></a>如是习尽道中计有乐净等见习尽道断。<a id="a-Eh"></a>戒盗非道求涅槃。<a id="a-Ei"></a>及非因见因是戒盗。<a id="a-Ej"></a>见苦见道断。<a id="a-Ek"></a>六修得修行修断修除修分别修律仪修。<a id="a-El"></a>云何得修。<a id="a-Em"></a>未曾得善法功德而得。<a id="a-En"></a>得已诸余功德亦得。<a id="a-Eo"></a>云何修行。<a id="a-Ep"></a>曾得诸功德今现在行。<a id="a-Eq"></a>云何断修。<a id="a-Er"></a>善法断诸结使。<a id="a-Es"></a>云何除修。<a id="a-Et"></a>能却诸不善法。<a id="a-Eu"></a>云何分别修。<a id="a-Ev"></a>分别观身实相。<a id="a-Ew"></a>云何律仪修。<a id="a-Ex"></a>六情染污尘缘胜故。<a id="a-Ey"></a>五根忧根初禅灭。<a id="a-Ez"></a>无余苦根二禅灭。<a id="a-F0"></a>无余喜根三禅灭。<a id="a-F1"></a>无余乐根四禅灭。<a id="a-F2"></a>无余护根无想三昧灭。<a id="a-F3"></a>无余三界。<a id="a-F4"></a>断界无欲界尽界。<a id="a-F5"></a>除爱结诸余烦恼断是谓断界。<a id="a-F6"></a>爱结断是谓无欲界。<a id="a-F7"></a>诸余法断是谓尽界。<a id="a-F8"></a>灭淫欲得心解脱。<a id="a-F9"></a>灭愚痴得慧解脱。<a id="a-FA"></a>内外入不相系。<a id="a-FB"></a>淫欲是能系。<a id="a-FC"></a>譬两牛为轭所系。<a id="a-FD"></a>以是故爱不爱尘中应护心不应有爱嗔恚心。<a id="a-FE"></a>十法欲界色界无色界无漏相应不相应善无为无记无为。<a id="a-FF"></a>是谓十法。<a id="a-FG"></a>五法法智缘。<a id="a-FH"></a>云何五。<a id="a-FI"></a>欲界系相应不相应法无漏相应不相应法善无为法。<a id="a-FJ"></a>是为五法。<a id="a-FK"></a>未知智缘七法。<a id="a-FL"></a>何等七。<a id="a-FM"></a>色界系相应不相应法。<a id="a-FN"></a>无色界系相应不相应法。<a id="a-FO"></a>无漏相应法不相应法善无为法。<a id="a-FP"></a>他心智缘三法。<a id="a-FQ"></a>欲界系相应法。<a id="a-FR"></a>色界系相应法。<a id="a-FS"></a>无漏相应法。<a id="a-FT"></a>等智缘十法。<a id="a-FU"></a>欲界系相应法不相应法。<a id="a-FV"></a>色界系相应法不相应法。<a id="a-FW"></a>无色界系相应法不相应法。<a id="a-FX"></a>无漏相应不相应法。<a id="a-FY"></a>善无为法无记无为。<a id="a-FZ"></a>苦智习智各各六法缘。<a id="a-Fa"></a>三界系相应法不相应法。<a id="a-Fb"></a>是谓六法。<a id="a-Fc"></a>尽智缘一法。<a id="a-Fd"></a>善无为法。<a id="a-Fe"></a>道智缘二法。<a id="a-Ff"></a>无漏相应法不相应法。<a id="a-Fg"></a>灭智无生智缘九法。<a id="a-Fh"></a>除无记无为法。<a id="a-Fi"></a>自地烦恼自地使所使。<a id="a-Fj"></a>一切遍使自地他地中一切遍。<a id="a-Fk"></a>余各自地使所使。<a id="a-Fl"></a>有二种法。<a id="a-Fm"></a>相应不相应法。<a id="a-Fn"></a>云何相应法。<a id="a-Fo"></a>诸心心数法。<a id="a-Fp"></a>云何不相应法。<a id="a-Fq"></a>得等十七法。<a id="a-Fr"></a>十七法者。<a id="a-Fs"></a>一成就。<a id="a-Ft"></a>二无想定。<a id="a-Fu"></a>三灭尽定。<a id="a-Fv"></a>四无想处。<a id="a-Fw"></a>五命根。<a id="a-Fx"></a>六种类。<a id="a-Fy"></a>七处得。<a id="a-Fz"></a>八物得。<a id="a-G0"></a>九入得。<a id="a-G1"></a>十生。<a id="a-G2"></a>十一老。<a id="a-G3"></a>十二住。<a id="a-G4"></a>十三无常。<a id="a-G5"></a>十四名众。<a id="a-G6"></a>十五字众。<a id="a-G7"></a>十六味众。<a id="a-G8"></a>十七凡夫性。<a id="a-G9"></a>得诸法时心不相应法俱得是谓成就。<a id="a-GA"></a>厌生死涅槃想。<a id="a-GB"></a>四禅力多少时灭心心数法是谓无想定。<a id="a-GC"></a>厌于劳辱息止想。<a id="a-GD"></a>有想无想定力多少时灭心心数法是谓灭尽定。<a id="a-GE"></a>生无想天中心心数法不行断止是谓无想处。<a id="a-GF"></a>四大诸根等相续不坏是谓命根。<a id="a-GG"></a>种种生处他众生身心语言相似是谓众生种类。<a id="a-GH"></a>到异方土所得。<a id="a-GI"></a>是谓处得。<a id="a-GJ"></a>诸行杂物是谓物得。<a id="a-GK"></a>得诸内外入是谓入得。<a id="a-GL"></a>诸行起是生。<a id="a-GM"></a>行熟是老。<a id="a-GN"></a>是行未灭是住。<a id="a-GO"></a>行灭是无常。<a id="a-GP"></a>合字义是名众。<a id="a-GQ"></a>合名说事是句众。<a id="a-GR"></a>合广说是语众。<a id="a-GS"></a>未得圣无漏道是凡夫性。<a id="a-GT"></a>是谓十七。<a id="a-GU"></a>心不相应法是中几善几不善几无记。<a id="a-GV"></a>二善。<a id="a-GW"></a>七无记。<a id="a-GX"></a>八当分别。<a id="a-GY"></a>无想定灭尽定是谓善。<a id="a-GZ"></a>无想处种类名众句众语众命根凡夫性是谓无记。<a id="a-Ga"></a>成就生老住无常。<a id="a-Gb"></a>善中善不善中不善无记中无记。<a id="a-Gc"></a>处得物。<a id="a-Gd"></a>得入得有善不善无记。<a id="a-Ge"></a>几欲界系几色界系几无色界系几不系。<a id="a-Gf"></a>三欲界系。<a id="a-Gg"></a>二色界系。<a id="a-Gh"></a>一无色界系。<a id="a-Gi"></a>十一当分别。<a id="a-Gj"></a>或欲界系或色界系或无色界系有不系。<a id="a-Gk"></a>名众句众语众是欲色界系。<a id="a-Gl"></a>无想定无想处是色界系。<a id="a-Gm"></a>灭尽定是无色界系。<a id="a-Gn"></a>成就命根种类处得物得入得凡夫性是三界系。<a id="a-Go"></a>生老住无常欲界系法中欲界系。<a id="a-Gp"></a>色界系法中色界系。<a id="a-Gq"></a>无色界系法中无色界系。<a id="a-Gr"></a>不系法中是不系。<a id="a-Gs"></a>是中几有漏几无漏。<a id="a-Gt"></a>十三有漏。<a id="a-Gu"></a>四当分别。<a id="a-Gv"></a>生老住无常有漏中有漏无漏中无漏。<a id="a-Gw"></a>得初无漏心。<a id="a-Gx"></a>是时舍凡夫性。<a id="a-Gy"></a>生他界时亦舍凡夫性得他界凡夫性。<a id="a-Gz"></a>离欲时第九解脱道中断。<a id="a-H0"></a>云何三无为。<a id="a-H1"></a>智缘尽非智缘尽虚空。<a id="a-H2"></a>云何智缘尽。<a id="a-H3"></a>有漏无漏智慧力诸结使断得解脱。<a id="a-H4"></a>是谓智缘尽。<a id="a-H5"></a>云何非智缘尽。<a id="a-H6"></a>未来因应生不生。<a id="a-H7"></a>是谓非智缘尽。<a id="a-H8"></a>云何虚空。<a id="a-H9"></a>无色处无对不可见。<a id="a-HA"></a>是谓虚空。<a id="a-HB"></a>共依因相应因共有因。<a id="a-HC"></a>先生自似因未生后诸法因。<a id="a-HD"></a>如是遍因亦次第缘。<a id="a-HE"></a>众生中报因。<a id="a-HF"></a>一切有为法。<a id="a-HG"></a>有为法果亦涅槃果。<a id="a-HH"></a>何以故。<a id="a-HI"></a>一切有为法因缘生涅槃道果。<a id="a-HJ"></a>诸相应法一缘中一时共行。<a id="a-HK"></a>他相中非自相中。<a id="a-HL"></a>心心数法无处无方土。<a id="a-HM"></a>所以者何。<a id="a-HN"></a>缘一切处故。<a id="a-HO"></a>道生时诸结使欲灭。<a id="a-HP"></a>是故欲生道得解脱。<a id="a-HQ"></a>不灭道时欲灭无碍道断结使。<a id="a-HR"></a>欲生解脱得解脱。<a id="a-HS"></a>三爱欲爱有爱不有爱。<a id="a-HT"></a>诸物求索是谓欲爱。<a id="a-HU"></a>得时贪惜是谓有爱。<a id="a-HV"></a>见断求断是谓不有爱。<a id="a-HW"></a>思惟所断三十七品。<a id="a-HX"></a>除直思直语直业直命猗护。<a id="a-HY"></a>余残是根法。<a id="a-HZ"></a>四念止一一现在前。<a id="a-Ha"></a>何以故。<a id="a-Hb"></a>分别缘诸法。<a id="a-Hc"></a>诸法他相应自不相应。<a id="a-Hd"></a>缘诸法中结使应离。<a id="a-He"></a>是为断有断未离。<a id="a-Hf"></a>云何断未离。<a id="a-Hg"></a>得苦智未得习智。<a id="a-Hh"></a>习谛所断。<a id="a-Hi"></a>苦谛所断。<a id="a-Hj"></a>缘三谛中得二不坏信。<a id="a-Hk"></a>苦谛习谛尽谛法戒不坏信。<a id="a-Hl"></a>道谛中得四不坏信。<a id="a-Hm"></a>一切心数法随心行。<a id="a-Hn"></a>共一缘故。<a id="a-Ho"></a>如是无教戒生住老坏随心行。<a id="a-Hp"></a>一切有漏法应断何以故。<a id="a-Hq"></a>罪垢故。<a id="a-Hr"></a>一切有漏无漏法应知。<a id="a-Hs"></a>何以故。<a id="a-Ht"></a>智缘一切法过去未来诸法远。<a id="a-Hu"></a>何以故。<a id="a-Hv"></a>不办事故。<a id="a-Hw"></a>现在诸法近。<a id="a-Hx"></a>何以故。<a id="a-Hy"></a>办事故。<a id="a-Hz"></a>无为亦近。<a id="a-I0"></a>何以故。<a id="a-I1"></a>疾得故。<a id="a-I2"></a>一切有漏法见处五见缘故。<a id="a-I3"></a>极多少成就十九根情不坏。<a id="a-I4"></a>有二根亦复见谛人不坏情未离欲。<a id="a-I5"></a>是谓十九。<a id="a-I6"></a>最少八根断善根。<a id="a-I7"></a>渐命终有残身根。<a id="a-I8"></a>亦复无色界凡夫更乐三事合情缘识。<a id="a-I9"></a>是更乐五种。<a id="a-IA"></a>有对增语明无明非明非无明。<a id="a-IB"></a>五识相应是谓有对。<a id="a-IC"></a>意识相应是谓增语。<a id="a-ID"></a>染污更乐是谓无明。<a id="a-IE"></a>无漏更乐是谓明不染污。<a id="a-IF"></a>有漏更乐是谓非明非无明。<a id="a-IG"></a>两道得果。<a id="a-IH"></a>一断结使。<a id="a-II"></a>二得解脱。<a id="a-IJ"></a>阿罗汉报心般涅槃。<a id="a-IK"></a>一切法放舍故。<a id="a-IL"></a>四有生有死有本有中有。<a id="a-IM"></a>初生得五阴是谓生有。<a id="a-IN"></a>死时五阴是谓死有。<a id="a-IO"></a>除生死五阴中间是谓本有。<a id="a-IP"></a>死已能到诸趣五阴是谓中有。<a id="a-IQ"></a>苦习谛智忍缘诸法是谓厌。<a id="a-IR"></a>厌物缘故。<a id="a-IS"></a>四谛中诸智忍是为离欲。<a id="a-IT"></a>欲灭故。<a id="a-IU"></a>三有漏欲有无明。<a id="a-IV"></a>欲界除无明余残烦恼。<a id="a-IW"></a>是谓欲有漏。<a id="a-IX"></a>色无色界除无明余残烦恼是有有漏。<a id="a-IY"></a>三界系痴是无明漏。<a id="a-IZ"></a>是诸漏一切尽。<a id="a-Ia"></a>是时得一切苦尽。<a id="a-Ib"></a>得一切智甘露味。<a id="a-Ic"></a>得道圣人名瞿沙造。</p>
 </body>
</html>