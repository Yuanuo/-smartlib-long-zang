<!doctype html>
<html id="z3IBVuY17H" data-ver="813">
 <head>
  <meta charset="utf-8">
  <meta author="众贤">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">阿毗达磨藏显宗论卷第二十</h1>
  <h2 id="a2">辩业品第五之三</h2>
  <p id="a3">于何时发近事律仪。<a id="a-4"></a>颂曰。</p>
  <p id="a5">称近事发戒　　说如苾刍等</p>
  <p id="a6">论曰。<a id="a-7"></a>起殷净心发诚谛语。<a id="a-8"></a>自称我是邬波索迦。<a id="a-9"></a>愿尊忆持慈悲护念。<a id="a-A"></a>尔时乃发近事律仪。<a id="a-B"></a>称近事等言。<a id="a-C"></a>方发律仪故。<a id="a-D"></a>以经复说我从今者。<a id="a-E"></a>乃至命终护生言故。<a id="a-F"></a>若离称号但受三归成近事者。<a id="a-G"></a>自称我是近事等言。<a id="a-H"></a>便为无用。<a id="a-I"></a>依何义故说护生言。<a id="a-J"></a>别解律仪护生得故。<a id="a-K"></a>或为救护自生命缘。<a id="a-L"></a>亦不毁犯如来禁戒。<a id="a-M"></a>诸异生类将受律仪。<a id="a-N"></a>亦有如斯坚固意乐。<a id="a-O"></a>乃至为救自生命缘。<a id="a-P"></a>终不亏违所受学处。<a id="a-Q"></a>如斯誓受世现可得。<a id="a-R"></a>然有别诵。<a id="a-S"></a>言舍生者。<a id="a-T"></a>此言意说。<a id="a-U"></a>舍杀生等。<a id="a-V"></a>略去杀等。<a id="a-W"></a>但说舍生。<a id="a-X"></a>彼虽已得近事律仪。<a id="a-Y"></a>为令了知所应学处。<a id="a-Z"></a>故复为说离杀生等五种戒相。<a id="a-a"></a>令识坚持。<a id="a-b"></a>如得苾刍具足戒已。<a id="a-c"></a>说重学处令识坚持。<a id="a-d"></a>勤策亦然。<a id="a-e"></a>此亦应尔是故近事必具律仪。<a id="a-f"></a>非受三归即成近事。<a id="a-g"></a>颂曰。</p>
  <p id="ah">若皆具律仪　　何言一分等</p>
  <p id="ai">约能持故说</p>
  <p id="aj">论曰。<a id="a-k"></a>此中憎嫉对法义者。<a id="a-l"></a>心不生喜复设是难。<a id="a-m"></a>若诸近事皆具律仪。<a id="a-n"></a>何缘世尊言有四种。<a id="a-o"></a>一能学一分。<a id="a-p"></a>二能学少分。<a id="a-q"></a>三能学多分。<a id="a-r"></a>四能学满分。<a id="a-s"></a>岂不由此且已证成。<a id="a-t"></a>非唯三归即成近事。<a id="a-u"></a>谓若别有但受三归即成近事。<a id="a-v"></a>如是近事非前所说。<a id="a-w"></a>四种所收应更说有第五近事。<a id="a-x"></a>此于学处全无所学。<a id="a-y"></a>亦应说为一近事故。<a id="a-z"></a>佛观近事非离律仪。<a id="a-10"></a>故契经中唯说四种。<a id="a-11"></a>虽诸近事皆具律仪。<a id="a-12"></a>然约能持故说四种。<a id="a-13"></a>谓虽具受五支律仪。<a id="a-14"></a>而后遇缘或便毁缺。<a id="a-15"></a>其中或有于诸学处能持一分。<a id="a-16"></a>乃至或有具持五支。<a id="a-17"></a>故作是说。<a id="a-18"></a>能持先所受。<a id="a-19"></a>故说能学言。<a id="a-1A"></a>不尔应言受一分等。<a id="a-1B"></a>故此四种但据能持。<a id="a-1C"></a>然经主言。<a id="a-1D"></a>约持犯戒说一分等。<a id="a-1E"></a>尚不应问。<a id="a-1F"></a>况应为答。<a id="a-1G"></a>谁有已解近事律仪。<a id="a-1H"></a>必具五支而不能解。<a id="a-1I"></a>于所学处持一非余。<a id="a-1J"></a>乃至具持名一分等。<a id="a-1K"></a>由彼未解近事律仪。<a id="a-1L"></a>受量少多故应请问。<a id="a-1M"></a>凡有几种邬波索迦。<a id="a-1N"></a>能学学处。<a id="a-1O"></a>答言。<a id="a-1P"></a>有四邬波索迦。<a id="a-1Q"></a>谓能学一分等犹未能了。<a id="a-1R"></a>复问。<a id="a-1S"></a>何名能学一分。<a id="a-1T"></a>乃至广说。<a id="a-1U"></a>此全无理。<a id="a-1V"></a>唯对法宗所说理中应问答故。<a id="a-1W"></a>虽知近事必具律仪。<a id="a-1X"></a>而未了知随犯一种为越一切为一非余。<a id="a-1Y"></a>由有此疑故应请问。<a id="a-1Z"></a>诸部若有未见此文。<a id="a-1a"></a>于此义中迄今犹诤。<a id="a-1b"></a>若异此者。<a id="a-1c"></a>佛经数言。<a id="a-1d"></a>邬波索迦具五学处。<a id="a-1e"></a>谁有于此已善了知。<a id="a-1f"></a>而复怀疑问受多少。<a id="a-1g"></a>设许尔者。<a id="a-1h"></a>疑问相违。<a id="a-1i"></a>谓彼本疑受量多少。<a id="a-1j"></a>而问有几能学学处。<a id="a-1k"></a>答学一分等。<a id="a-1l"></a>岂除本所疑。<a id="a-1m"></a>故彼义中不应问答。<a id="a-1n"></a>经主于此不正寻思。<a id="a-1o"></a>于诤理中怀朋党执。<a id="a-1p"></a>翻言对法所说义中。<a id="a-1q"></a>问尚不应况应为答。<a id="a-1r"></a>若阙律仪亦名近事。<a id="a-1s"></a>苾刍勤策阙亦应成。<a id="a-1t"></a>然经主言。<a id="a-1u"></a>何缘不许。<a id="a-1v"></a>由佛教力施设不同。<a id="a-1w"></a>虽阙律仪而成近事。<a id="a-1x"></a>苾刍勤策必具律仪。<a id="a-1y"></a>此率己情无经说故。<a id="a-1z"></a>世尊何处说离律仪亦成近事。<a id="a-20"></a>非苾刍等曾闻经部有作是执。<a id="a-21"></a>亦有无戒勤策苾刍。<a id="a-22"></a>彼执应同布剌拏等诸外道见。<a id="a-23"></a>非佛法宗一切律仪品类等不品类非等有三品故。<a id="a-24"></a>下中上别随何故成。<a id="a-25"></a>颂曰。</p>
  <p id="a26">下中上随心</p>
  <p id="a27">论曰。<a id="a-28"></a>八众所受别解脱律仪。<a id="a-29"></a>随受心力成上中下品。<a id="a-2A"></a>由如是理。<a id="a-2B"></a>诸阿罗汉或有成就下品律仪。<a id="a-2C"></a>然诸异生或成上品。<a id="a-2D"></a>诸有归依佛法僧者。<a id="a-2E"></a>为归何等。<a id="a-2F"></a>颂曰。</p>
  <p id="a2G">归依成佛僧　　无学二种法</p>
  <p id="a2H">及涅槃择灭　　是说具三归</p>
  <p id="a2I">论曰。<a id="a-2J"></a>如本论言。<a id="a-2K"></a>归依佛者为归何法。<a id="a-2L"></a>谓若诸法妙有现有。<a id="a-2M"></a>由想等想施设言说。<a id="a-2N"></a>名为佛陀。<a id="a-2O"></a>归此能成佛无学法。<a id="a-2P"></a>言谓若者。<a id="a-2Q"></a>即是总摽。<a id="a-2R"></a>当所说义言诸法者。<a id="a-2S"></a>即是显示无我增言。<a id="a-2T"></a>妙有言显妙有性合。<a id="a-2U"></a>现有即明现可得义。<a id="a-2V"></a>或妙德合故名妙有。<a id="a-2W"></a>现有即显是所知性。<a id="a-2X"></a>想等想等是名差别。<a id="a-2Y"></a>觉一切法一切种相不藉他教。<a id="a-2Z"></a>故名佛陀。<a id="a-2a"></a>或此圆成智等众德自然开觉。<a id="a-2b"></a>故名佛陀。<a id="a-2c"></a>或佛陀名显彼有觉。<a id="a-2d"></a>如质碍物名有质碍。<a id="a-2e"></a>或佛陀名显彼能说。<a id="a-2f"></a>己所证觉以开觉他。<a id="a-2g"></a>如婆罗门问经广说。<a id="a-2h"></a>能成佛者。<a id="a-2i"></a>显彼诸法与佛施设。<a id="a-2j"></a>为建立因。<a id="a-2k"></a>如何此中于无量法而总建立摽一佛名。<a id="a-2l"></a>如依众多和合人上立一僧宝一胜所归。<a id="a-2m"></a>又于众多无漏道上立一道蕴。<a id="a-2n"></a>无有过失。<a id="a-2o"></a>或先已说。<a id="a-2p"></a>先说者何。<a id="a-2q"></a>谓想等想施设言说。<a id="a-2r"></a>即佛相续无学法中。<a id="a-2s"></a>立一佛名无别一佛。<a id="a-2t"></a>能成佛法为是何等。<a id="a-2u"></a>谓尽智等及彼眷属。<a id="a-2v"></a>由得彼法能觉一切。<a id="a-2w"></a>以彼胜故身得佛名。<a id="a-2x"></a>非色等身前后等故。<a id="a-2y"></a>为归一佛一切佛耶。<a id="a-2z"></a>理实应言归一切佛。<a id="a-30"></a>以诸佛道相无异故。<a id="a-31"></a>僧伽差别略有五种。<a id="a-32"></a>一无耻僧。<a id="a-33"></a>二哑羊僧。<a id="a-34"></a>三朋党僧。<a id="a-35"></a>四世俗僧。<a id="a-36"></a>五胜义僧。<a id="a-37"></a>无耻僧者。<a id="a-38"></a>谓毁禁戒而被法服补特伽罗。<a id="a-39"></a>哑羊僧者。<a id="a-3A"></a>谓于三藏无所了达补特伽罗。<a id="a-3B"></a>譬如哑羊无辩说用。<a id="a-3C"></a>或言哑者。<a id="a-3D"></a>显无说法。<a id="a-3E"></a>能复说羊言显无听法用即显。<a id="a-3F"></a>此类补特伽罗于三藏中无听说用。<a id="a-3G"></a>朋党僧者。<a id="a-3H"></a>谓于游散营务斗诤。<a id="a-3I"></a>方便善巧结构朋党补特伽罗。<a id="a-3J"></a>此三多分造非法业。<a id="a-3K"></a>世俗僧者。<a id="a-3L"></a>谓善异生。<a id="a-3M"></a>此能通作法非法业。<a id="a-3N"></a>胜义僧者。<a id="a-3O"></a>谓学无学法及彼所依器补特伽罗。<a id="a-3P"></a>此定无容造非法业。<a id="a-3Q"></a>五中最胜。<a id="a-3R"></a>是所归依。<a id="a-3S"></a>如赞归依伽他中说。</p>
  <p id="a3T">此归依最胜　　此归依最尊</p>
  <p id="a3U">必因此归依　　能解脱众苦</p>
  <p id="a3V">于如是法补特伽罗二胜义僧中。<a id="a-3W"></a>迦多衍尼子意但以法为所归僧。<a id="a-3X"></a>故本论中作如是说。<a id="a-3Y"></a>归能成僧学无学法。<a id="a-3Z"></a>僧有多种。<a id="a-3a"></a>谓有情人声闻福田及圣僧等。<a id="a-3b"></a>佛于此内非声闻僧。<a id="a-3c"></a>可是余僧自然觉故。<a id="a-3d"></a>今所归者是声闻僧。<a id="a-3e"></a>理实通归诸佛弟子。<a id="a-3f"></a>以诸僧道相无异故。<a id="a-3g"></a>然契经说。<a id="a-3h"></a>当来有僧汝应归者。<a id="a-3i"></a>彼经但为显示当来现见僧宝归依于法谓归爱尽离灭涅槃。<a id="a-3j"></a>如是一切是烦恼断。<a id="a-3k"></a>名之差别。<a id="a-3l"></a>或有谓爱味着门转不应弃舍。<a id="a-3m"></a>故寄爱名。<a id="a-3n"></a>通显一切烦恼永尽。<a id="a-3o"></a>爱与余烦恼同一对治故。<a id="a-3p"></a>言爱尽者。<a id="a-3q"></a>谓见所断诸爱永断。<a id="a-3r"></a>故预流者此爱尽时。<a id="a-3s"></a>便自记别诸恶趣尽。<a id="a-3t"></a>谓我已尽那落迦等。<a id="a-3u"></a>所言离者。<a id="a-3v"></a>谓欲界中诸所有贪多分已断。<a id="a-3w"></a>即是已薄欲界贪义。<a id="a-3x"></a>灭谓欲界诸爱全断。<a id="a-3y"></a>此地烦恼当于尔时决定无能系缚义故。<a id="a-3z"></a>言涅槃者。<a id="a-40"></a>谓色无色诸爱永断。<a id="a-41"></a>由此尽时诸所有苦皆永寂故。<a id="a-42"></a>此则显示四沙门果。<a id="a-43"></a>或此四种如其次第显三界爱断及永般涅槃。<a id="a-44"></a>或爱尽者。<a id="a-45"></a>三界爱断。<a id="a-46"></a>所言离者。<a id="a-47"></a>除爱所余诸烦恼断。<a id="a-48"></a>所言灭者。<a id="a-49"></a>显有余依般涅槃界。<a id="a-4A"></a>言涅槃者。<a id="a-4B"></a>显无余依般涅槃界。<a id="a-4C"></a>此中何法是所归依。<a id="a-4D"></a>能归是何。<a id="a-4E"></a>归依何义。<a id="a-4F"></a>所归依者。<a id="a-4G"></a>谓灭谛全道谛一分。<a id="a-4H"></a>除独觉乘菩萨学位无漏功德。<a id="a-4I"></a>何缘彼法非所归依。<a id="a-4J"></a>彼不能救生死怖故。<a id="a-4K"></a>谓诸独觉不能说法教诫。<a id="a-4L"></a>诸有情令离生死怖。<a id="a-4M"></a>菩萨学位不起期心。<a id="a-4N"></a>故亦无能教诫他义。<a id="a-4O"></a>故彼身中学无学法。<a id="a-4P"></a>不能救护非所归依。<a id="a-4Q"></a>有余师言。<a id="a-4R"></a>不和合故。<a id="a-4S"></a>不显了故。<a id="a-4T"></a>如其次第独觉菩萨非所归依。<a id="a-4U"></a>缘彼亦生无漏意净。<a id="a-4V"></a>故彼亦是证净境摄。<a id="a-4W"></a>此中能归语业为体。<a id="a-4X"></a>自立誓限为自性故。<a id="a-4Y"></a>若并眷属五蕴为体。<a id="a-4Z"></a>以能归依所有言说由心等起。<a id="a-4a"></a>非离于心。<a id="a-4b"></a>如是归依救济为义。<a id="a-4c"></a>他身圣法及善无为。<a id="a-4d"></a>如何能为自身救济。<a id="a-4e"></a>以归依彼能息无边生死苦轮大怖畏故。<a id="a-4f"></a>三所归依有差别者。<a id="a-4g"></a>佛唯无学。<a id="a-4h"></a>法二俱非。<a id="a-4i"></a>僧体贯通学与无学。<a id="a-4j"></a>又佛体是十根少分。<a id="a-4k"></a>僧通十二。<a id="a-4l"></a>法体非根。<a id="a-4m"></a>择灭无为非根摄故。<a id="a-4n"></a>又归依佛。<a id="a-4o"></a>谓但归依一有为沙门果。<a id="a-4p"></a>归依法者。<a id="a-4q"></a>谓通归依四无为沙门果。<a id="a-4r"></a>归依僧者。<a id="a-4s"></a>谓通归依四有为沙门果及四果能趣向。<a id="a-4t"></a>又佛譬如能示导者。<a id="a-4u"></a>法如安隐所趣方域。<a id="a-4v"></a>僧如同涉正道伴侣。<a id="a-4w"></a>应求此等三差别因。<a id="a-4x"></a>应思何缘于余律仪处立离非梵行为其所学。<a id="a-4y"></a>唯于近事一律仪中。<a id="a-4z"></a>但制令其离欲邪行。<a id="a-50"></a>颂曰。</p>
  <p id="a51">邪行最可诃　　易离得不作</p>
  <p id="a52">论曰。<a id="a-53"></a>唯欲邪行极为能观。<a id="a-54"></a>此他世者共所诃责。<a id="a-55"></a>以能侵毁他妻等故。<a id="a-56"></a>感恶趣故。<a id="a-57"></a>非非梵行。<a id="a-58"></a>又欲邪行易远离故。<a id="a-59"></a>诸在家者耽着欲故离非梵行难可受持。<a id="a-5A"></a>观彼不能长时修学。<a id="a-5B"></a>故不制彼离非梵行。<a id="a-5C"></a>谓无始来数习力故。<a id="a-5D"></a>淫欲烦恼数起现行。<a id="a-5E"></a>诸在家人随顺欲境。<a id="a-5F"></a>数易和合抑制为难。<a id="a-5G"></a>故不制彼令全远离。<a id="a-5H"></a>又诸圣者于欲邪行一切定得不作律仪。<a id="a-5I"></a>经生圣者亦不行故。<a id="a-5J"></a>离非梵行则不如是。<a id="a-5K"></a>故于近事所受律仪。<a id="a-5L"></a>但为制立离欲邪行。<a id="a-5M"></a>若异此者经生有学。<a id="a-5N"></a>应不能持近事性戒。<a id="a-5O"></a>若诸近事后复从师。<a id="a-5P"></a>要期更受离非梵行。<a id="a-5Q"></a>得未曾得此律仪不。<a id="a-5R"></a>有余师说。<a id="a-5S"></a>得此律仪然不由斯方成近事。<a id="a-5T"></a>亦不由此失近事名。<a id="a-5U"></a>亦非先时戒不圆满有说不得未得律仪然获最胜杜多功德名。<a id="a-5V"></a>获最胜远离法者。<a id="a-5W"></a>谓能远离淫欲法故。<a id="a-5X"></a>由此若能远离妻室净修梵行。<a id="a-5Y"></a>功不唐捐。<a id="a-5Z"></a>若有先时未取妻妾。<a id="a-5a"></a>普于有情类受近事律仪。<a id="a-5b"></a>于后取时宁非犯戒。<a id="a-5c"></a>今非他摄故。<a id="a-5d"></a>如用属己财。<a id="a-5e"></a>谓于今时以咒术力或财理等种种方便。<a id="a-5f"></a>摄彼属己不系于他。<a id="a-5g"></a>如何难令于彼犯戒。<a id="a-5h"></a>又有别理今取彼时。<a id="a-5i"></a>于前律仪无所违犯。<a id="a-5j"></a>颂曰。</p>
  <p id="a5k">得律仪如誓　　非总于相续</p>
  <p id="a5l">论曰。<a id="a-5m"></a>诸受欲者受近事戒。<a id="a-5n"></a>如本受誓而得律仪。<a id="a-5o"></a>本受誓云何。<a id="a-5p"></a>谓离欲邪行。<a id="a-5q"></a>于他所摄诸女人所起他摄想而行非法。<a id="a-5r"></a>如是乃名犯欲邪行。<a id="a-5s"></a>非于一切有情相续先立誓言。<a id="a-5t"></a>我当于彼离非梵行而得律仪。<a id="a-5u"></a>云何今时可名犯戒。<a id="a-5v"></a>既如本誓而得律仪。<a id="a-5w"></a>今正随行如何名犯。<a id="a-5x"></a>先取妻妾后受律仪。<a id="a-5y"></a>于自妻等亦发此戒。<a id="a-5z"></a>以近事等别解律仪。<a id="a-60"></a>一切有情处所得故。<a id="a-61"></a>若异此者。<a id="a-62"></a>于自妻妾非处非时非支非礼。<a id="a-63"></a>亦应不犯欲邪行戒。<a id="a-64"></a>于旧所受既有犯者。<a id="a-65"></a>于新所受应有不犯。<a id="a-66"></a>故不应为如先所难。<a id="a-67"></a>何缘于四语业道中立离虚诳语。<a id="a-68"></a>为近事学处。<a id="a-69"></a>非立离余离间语等。<a id="a-6A"></a>亦由前说三种因故。<a id="a-6B"></a>谓虚诳语最可诃故。<a id="a-6C"></a>诸在家者易远离故。<a id="a-6D"></a>一切圣者得不作故。<a id="a-6E"></a>复有别因。<a id="a-6F"></a>颂曰。</p>
  <p id="a6G">以开虚诳语　　便越诸学处</p>
  <p id="a6H">论曰。<a id="a-6I"></a>越诸学处被检问时。<a id="a-6J"></a>若开虚诳语。<a id="a-6K"></a>便言我不作。<a id="a-6L"></a>因斯于戒多所违越。<a id="a-6M"></a>故佛为欲令彼坚持。<a id="a-6N"></a>于一切律仪。<a id="a-6O"></a>皆遮虚诳语。<a id="a-6P"></a>云何令彼缘力犯戒时。<a id="a-6Q"></a>寻即生惭如实自发露。<a id="a-6R"></a>何缘一切离性罪中。<a id="a-6S"></a>立四种为近事学处。<a id="a-6T"></a>然于一切离遮罪中。<a id="a-6U"></a>于近事律仪。<a id="a-6V"></a>唯遮离饮酒。<a id="a-6W"></a>颂曰。</p>
  <p id="a6X">遮中唯离酒　　为护余律仪</p>
  <p id="a6Y">论曰。<a id="a-6Z"></a>诸饮酒者心多纵逸不能守护诸余律仪。<a id="a-6a"></a>故为护余令离饮酒谓饮酒已。<a id="a-6b"></a>于恶作说别悔堕落。<a id="a-6c"></a>众余他胜五部罪中不能防守。<a id="a-6d"></a>或有是处。<a id="a-6e"></a>由此普于诸学处海扰乱违越。<a id="a-6f"></a>由此世尊知饮诸酒是起一切性罪因故。<a id="a-6g"></a>能损正念及正智故。<a id="a-6h"></a>能引破戒破见愚故。<a id="a-6i"></a>于一切种离遮罪中。<a id="a-6j"></a>唯说此为近事学处。<a id="a-6k"></a>故离饮酒虽遮戒摄。<a id="a-6l"></a>而于一切立学处中。<a id="a-6m"></a>与离性罪相随而制别解脱律仪从何而得。<a id="a-6n"></a>复从何而得余二律仪。<a id="a-6o"></a>颂曰。</p>
  <p id="a6p">从一切二现　　得欲界律仪</p>
  <p id="a6q">从根本恒时　　得静虑无漏</p>
  <p id="a6r">论曰。<a id="a-6s"></a>欲界律仪谓别解脱。<a id="a-6t"></a>此从一切根本业道。<a id="a-6u"></a>及从前后近分而得。<a id="a-6v"></a>从二得者。<a id="a-6w"></a>谓从二类。<a id="a-6x"></a>即情非情。<a id="a-6y"></a>性罪遮罪。<a id="a-6z"></a>于情性罪。<a id="a-70"></a>谓杀等业遮谓女人同室宿等。<a id="a-71"></a>非情性罪。<a id="a-72"></a>谓盗外财。<a id="a-73"></a>遮谓掘地断生草等。<a id="a-74"></a>从现得者。<a id="a-75"></a>谓从现世蕴处界得。<a id="a-76"></a>非从去来由此律仪有情处转。<a id="a-77"></a>去来非是有情处故。<a id="a-78"></a>有情处者。<a id="a-79"></a>谓诸有情及诸有情所依止处现蕴处界内者即是有情所依。<a id="a-7A"></a>外者名为有情所止。<a id="a-7B"></a>非过未故。<a id="a-7C"></a>若得静虑无漏律仪。<a id="a-7D"></a>应知但从根本业道。<a id="a-7E"></a>以定中唯有根本业道故。<a id="a-7F"></a>非从前后近分而得。<a id="a-7G"></a>以在定位唯有根本。<a id="a-7H"></a>在不定位中无此律仪故。<a id="a-7I"></a>从有情数所发遮罪。<a id="a-7J"></a>尚不得此二种律仪。<a id="a-7K"></a>况从非情所发遮罪。<a id="a-7L"></a>从恒时者。<a id="a-7M"></a>谓从过去现在未来。<a id="a-7N"></a>蕴处界得如与此戒。<a id="a-7O"></a>为俱有心由此不同。<a id="a-7P"></a>应作四句。<a id="a-7Q"></a>有蕴处界从彼唯得。<a id="a-7R"></a>别解律仪非余二等。<a id="a-7S"></a>第一句者。<a id="a-7T"></a>谓从现世前后近分及诸遮罪。<a id="a-7U"></a>第二句者。<a id="a-7V"></a>谓从去来根本业道。<a id="a-7W"></a>第三句者。<a id="a-7X"></a>谓从现世根本业道。<a id="a-7Y"></a>第四句者。<a id="a-7Z"></a>谓从去来前后近分于业道等处置业道等声以业道等声说彼依处故。<a id="a-7a"></a>若异此者。<a id="a-7b"></a>则应但说防护未来律仪。<a id="a-7c"></a>但能防未来罪令不起故。<a id="a-7d"></a>非防过现已灭已生律仪。<a id="a-7e"></a>于彼无防用故诸有获得律不律仪。<a id="a-7f"></a>从一切有情支因皆等不非一切等其相云何颂曰。</p>
  <p id="a7g">律从诸有情　　支因说不定</p>
  <p id="a7h">不律从一切　　有情支非因</p>
  <p id="a7i">论曰。<a id="a-7j"></a>律仪定由调善意乐。<a id="a-7k"></a>普缘一切有情方得。<a id="a-7l"></a>非少分缘恶心随故。<a id="a-7m"></a>支因不定。<a id="a-7n"></a>支谓业道。<a id="a-7o"></a>且于别解诸律仪中有从一切。<a id="a-7p"></a>支谓苾刍戒有从四支得。<a id="a-7q"></a>谓余律仪许因不同。<a id="a-7r"></a>略有二种。<a id="a-7s"></a>一无贪等三种善根。<a id="a-7t"></a>二下中上等起心别。<a id="a-7u"></a>就初因说一切律仪。<a id="a-7v"></a>由一切因一心有故。<a id="a-7w"></a>就后因说一切律仪。<a id="a-7x"></a>名由一因。<a id="a-7y"></a>以下品等不俱起故。<a id="a-7z"></a>此中且就后三因说。<a id="a-80"></a>或有一类住律仪者。<a id="a-81"></a>于一切有情得律仪。<a id="a-82"></a>非一切支。<a id="a-83"></a>非一切因。<a id="a-84"></a>谓以下心或中或上受近事勤策戒。<a id="a-85"></a>或有一类住律仪者。<a id="a-86"></a>于一切有情得律仪。<a id="a-87"></a>由一切支。<a id="a-88"></a>非一切因。<a id="a-89"></a>谓以下心或中或上受苾刍戒。<a id="a-8A"></a>或有一类住律仪者。<a id="a-8B"></a>于一切有情得律仪。<a id="a-8C"></a>由一切支及一切因。<a id="a-8D"></a>谓以三心受近事勤策苾刍戒。<a id="a-8E"></a>或有一类住律仪者。<a id="a-8F"></a>于一切有情得律仪。<a id="a-8G"></a>由一切因。<a id="a-8H"></a>非一切支。<a id="a-8I"></a>谓以三心受近事近住勤策戒。<a id="a-8J"></a>无有不遍于诸有情。<a id="a-8K"></a>得律仪者已说因故。<a id="a-8L"></a>非于一分诸有情所誓受律仪恶心全息。<a id="a-8M"></a>今应思择。<a id="a-8N"></a>于佛乃至蚁子身上所得律仪为有别不。<a id="a-8O"></a>若有别者。<a id="a-8P"></a>趣不定故。<a id="a-8Q"></a>于诸有情所得律仪应有增减。<a id="a-8R"></a>若无别者。<a id="a-8S"></a>何缘杀人犯他胜罪。<a id="a-8T"></a>杀非人者。<a id="a-8U"></a>唯犯粗恶。<a id="a-8V"></a>若杀傍生犯堕落罪。<a id="a-8W"></a>非有情境身差别故。<a id="a-8X"></a>令所受戒亦有差别。<a id="a-8Y"></a>然罚罪业有差别者。<a id="a-8Z"></a>应知但由别加行故。<a id="a-8a"></a>杀人加行与杀非人。<a id="a-8b"></a>乃至杀蚁皆有差别。<a id="a-8c"></a>由总意乐建立律仪。<a id="a-8d"></a>谓普于有情无有差别。<a id="a-8e"></a>起调善意乐求得律仪。<a id="a-8f"></a>非于一有情不舍恶意乐而可求得别解律仪。<a id="a-8g"></a>故得律仪无有差别。<a id="a-8h"></a>以得律仪者必不别观补特伽罗支处时缘故。<a id="a-8i"></a>谓定不作如是别观。<a id="a-8j"></a>于某有情我离杀等。<a id="a-8k"></a>于某支戒我定能持。<a id="a-8l"></a>于某方域我离杀等。<a id="a-8m"></a>我唯于彼一月等时。<a id="a-8n"></a>除战等缘能离杀等。<a id="a-8o"></a>如是受者不得律仪。<a id="a-8p"></a>但得律仪相似妙行。<a id="a-8q"></a>是故无有。<a id="a-8r"></a>由诸有情身差别故。<a id="a-8s"></a>戒有差别。<a id="a-8t"></a>又于自身不得根本业道所摄别解律仪。<a id="a-8u"></a>勿思法等。<a id="a-8v"></a>由自杀害成无间等所摄罪业。<a id="a-8w"></a>得眷属摄。<a id="a-8x"></a>于理无遮。<a id="a-8y"></a>谓离最初。<a id="a-8z"></a>众余罪等。<a id="a-90"></a>又此所受别解脱律仪。<a id="a-91"></a>通于一切能不能境得。<a id="a-92"></a>非唯于能境得此律仪。<a id="a-93"></a>要普于有情起无损恼。<a id="a-94"></a>意乐无别方可得故。<a id="a-95"></a>若谓不然。<a id="a-96"></a>于睡闷等皆不可杀故应不得律仪。<a id="a-97"></a>若谓彼觉得本心已还可杀者。<a id="a-98"></a>此亦应然。<a id="a-99"></a>以非所能有可改易。<a id="a-9A"></a>为能境已还可杀故。<a id="a-9B"></a>有作是说。<a id="a-9C"></a>若唯于能得此律仪。<a id="a-9D"></a>应有增减。<a id="a-9E"></a>以所能境与非所能二类有情有转易故。<a id="a-9F"></a>此不成难。<a id="a-9G"></a>境转易时无此律仪。<a id="a-9H"></a>得舍因故。<a id="a-9I"></a>谓所能境及非所能。<a id="a-9J"></a>后转易为不能能境。<a id="a-9K"></a>无理令彼舍得律仪。<a id="a-9L"></a>总于所能得律仪故。<a id="a-9M"></a>若必欲令能不能境有转易故戒有舍得。<a id="a-9N"></a>则成律仪增减过者。<a id="a-9O"></a>岂不有草本无而生。<a id="a-9P"></a>有诸有情永入圆寂。<a id="a-9Q"></a>由此应有舍得律仪。<a id="a-9R"></a>亦不离前戒增减失。<a id="a-9S"></a>是故前说于理无过。<a id="a-9T"></a>又于过去一一如来。<a id="a-9U"></a>及所化生入圆寂故。<a id="a-9V"></a>后佛于彼不得律仪。<a id="a-9W"></a>有后律仪减于前失。<a id="a-9X"></a>律仪非对一一有情。<a id="a-9Y"></a>各异相续别发得故。<a id="a-9Z"></a>又前后佛戒支等故。<a id="a-9a"></a>谓诸律仪随无贪等。<a id="a-9b"></a>为因差别生别类支。<a id="a-9c"></a>一一类支各一无表。<a id="a-9d"></a>总于一切有情处得。<a id="a-9e"></a>如是无表既无细分。<a id="a-9f"></a>不可分析为少为多。<a id="a-9g"></a>如何言有后减前失。<a id="a-9h"></a>又一切佛遍于有情。<a id="a-9i"></a>具一切支律仪无表。<a id="a-9j"></a>以支数等无差别故。<a id="a-9k"></a>无后佛戒减于前失。<a id="a-9l"></a>又佛功德皆平等者。<a id="a-9m"></a>非约有漏。<a id="a-9n"></a>不尔一身前后位别。<a id="a-9o"></a>亦有增减。<a id="a-9p"></a>况望他身无增减失。<a id="a-9q"></a>已说从彼得诸律仪。<a id="a-9r"></a>得不律仪。<a id="a-9s"></a>定从一切有情业道无少分境及不具支不律仪者。<a id="a-9t"></a>此定无有由一切因。<a id="a-9u"></a>下品等心无俱起故。<a id="a-9v"></a>若有一类由下品心得不律仪。<a id="a-9w"></a>后于异时由上品心断众生命。<a id="a-9x"></a>彼但成就下不律仪。<a id="a-9y"></a>亦成杀生上品表等。<a id="a-9z"></a>中品上品例此应知。<a id="a-A0"></a>此中应思。<a id="a-A1"></a>于屠羊等事有唯受一得不律仪。<a id="a-A2"></a>不应言亦有受一事得。<a id="a-A3"></a>若尔何故无从一切因得不律仪。<a id="a-A4"></a>如得律仪者。<a id="a-A5"></a>虽于杀等差别表中先已受一后更别受。<a id="a-A6"></a>而不律仪非更新得。<a id="a-A7"></a>谓先总望一切有情。<a id="a-A8"></a>起无所遮损害意乐。<a id="a-A9"></a>为活命故受不律仪。<a id="a-AA"></a>彼于今时复何所得。<a id="a-AB"></a>故此无有从一切因。<a id="a-AC"></a>然律仪中有从近事受勤策戒。<a id="a-AD"></a>勤策复受苾刍律仪。<a id="a-AE"></a>别别受时。<a id="a-AF"></a>所受业道眷属异故。<a id="a-AG"></a>随要期异得先未得。<a id="a-AH"></a>由此可得从一切因。<a id="a-AI"></a>此中何名不律仪者。<a id="a-AJ"></a>谓诸屠羊屠鸡屠猪捕鸟捕鱼猎兽劫盗魁脍典狱缚龙煮狗及罝弶等。<a id="a-AK"></a>等言类显谗构讥刺。<a id="a-AL"></a>伺求人过喜说他非。<a id="a-AM"></a>非法追求以活命者。<a id="a-AN"></a>及王典刑罚断罪弹官等但恒有害心。<a id="a-AO"></a>名不律仪者。<a id="a-AP"></a>由如是种类住不律仪故。<a id="a-AQ"></a>有不律仪故。<a id="a-AR"></a>行不律仪故。<a id="a-AS"></a>巧作不律仪故。<a id="a-AT"></a>数习不律仪故。<a id="a-AU"></a>名不律仪者。<a id="a-AV"></a>言屠羊者。<a id="a-AW"></a>谓为活命要期尽寿。<a id="a-AX"></a>恒欲杀羊。<a id="a-AY"></a>余随所应当知亦尔。<a id="a-AZ"></a>诸屠羊者。<a id="a-Aa"></a>唯于诸羊有损害心。<a id="a-Ab"></a>非于余类。<a id="a-Ac"></a>宁于一切得不律仪。<a id="a-Ad"></a>遍于有情界得诸律仪。<a id="a-Ae"></a>其理可尔。<a id="a-Af"></a>由普欲利乐胜阿世耶而受得故。<a id="a-Ag"></a>非屠羊等。<a id="a-Ah"></a>不律仪人。<a id="a-Ai"></a>于己至亲有损害意。<a id="a-Aj"></a>乃至为救自身命缘。<a id="a-Ak"></a>亦不欲杀。<a id="a-Al"></a>如何可说普于一切得不律仪。<a id="a-Am"></a>此亦可然。<a id="a-An"></a>不律仪者。<a id="a-Ao"></a>普于有情境。<a id="a-Ap"></a>善意乐坏故。<a id="a-Aq"></a>虽无是处而假说言。<a id="a-Ar"></a>设诸有情及父母等。<a id="a-As"></a>一切皆作羊像现前。<a id="a-At"></a>屠者遍缘皆有害意。<a id="a-Au"></a>谓彼久习不律仪心。<a id="a-Av"></a>乃至己亲亦无所顾。<a id="a-Aw"></a>为活命故。<a id="a-Ax"></a>设己至亲现变为羊。<a id="a-Ay"></a>尚有害意。<a id="a-Az"></a>况命终后实受羊身。<a id="a-B0"></a>于彼能无杀害意乐。<a id="a-B1"></a>不律仪者受恶戒时。<a id="a-B2"></a>必起如斯凶勃意乐。<a id="a-B3"></a>设我母等身即是羊。<a id="a-B4"></a>我亦当杀。<a id="a-B5"></a>况余生类由此意乐得不律仪。<a id="a-B6"></a>异此但应得处中罪。<a id="a-B7"></a>由此虽了亲现非羊。<a id="a-B8"></a>而亦有害心故。<a id="a-B9"></a>遍得恶戒。<a id="a-BA"></a>虽无圣者当作羊身。<a id="a-BB"></a>而同至亲亦有害意。<a id="a-BC"></a>经主于此作是例言。<a id="a-BD"></a>若观未来羊等自体。<a id="a-BE"></a>于现亲等得不律仪。<a id="a-BF"></a>羊等未来有亲等体。<a id="a-BG"></a>即于彼体无损害心。<a id="a-BH"></a>应观未来至亲等体。<a id="a-BI"></a>于现羊等不得恶戒。<a id="a-BJ"></a>如是等例于理不齐。<a id="a-BK"></a>无善意乐故。<a id="a-BL"></a>有恶意乐故。<a id="a-BM"></a>谓彼正受不律仪时。<a id="a-BN"></a>无正思惟调善意乐。<a id="a-BO"></a>我当不害一切有情。<a id="a-BP"></a>有邪思惟凶勃意乐。<a id="a-BQ"></a>我当普害一切有情。<a id="a-BR"></a>事虽主羊而心宽遍。<a id="a-BS"></a>是故容有观未来羊。<a id="a-BT"></a>于现圣亲亦发恶戒。<a id="a-BU"></a>非观来世圣及至亲。<a id="a-BV"></a>于现羊身不发恶戒。<a id="a-BW"></a>或无劳诤理应同许。<a id="a-BX"></a>且如有一受屠羊人。<a id="a-BY"></a>虽一生中不与不取。<a id="a-BZ"></a>于己妻妾住知足心。<a id="a-Ba"></a>哑不能言无语四过。<a id="a-Bb"></a>而因羊坏善阿世耶具得七支不律仪罪。<a id="a-Bc"></a>如是于亲等虽无害心。<a id="a-Bd"></a>而善阿世耶因羊坏故。<a id="a-Be"></a>遍有情界得不律仪。<a id="a-Bf"></a>若先要期受善学处。<a id="a-Bg"></a>后不全损善阿世耶。<a id="a-Bh"></a>由遇别缘唯受杀者。<a id="a-Bi"></a>得处中罪非不律仪。<a id="a-Bj"></a>但得不律仪必应全损善阿世耶。<a id="a-Bk"></a>故具得七支。<a id="a-Bl"></a>若有例言。<a id="a-Bm"></a>如受善戒有支不具。<a id="a-Bn"></a>此亦应尔。<a id="a-Bo"></a>谓如有受近事近住。<a id="a-Bp"></a>勤策律仪虽不具支。<a id="a-Bq"></a>而亦得彼缺支摄戒。<a id="a-Br"></a>受不律仪亦应如是。<a id="a-Bs"></a>此例非等律仪不律仪。<a id="a-Bt"></a>用功不用功得有异故。<a id="a-Bu"></a>谓诸善戒要藉用功。<a id="a-Bv"></a>善阿世耶方能受得。<a id="a-Bw"></a>以难得故理数必应。<a id="a-Bx"></a>非受一时总得一切。<a id="a-By"></a>若诸恶戒不藉用功。<a id="a-Bz"></a>恶阿世耶便能受得。<a id="a-C0"></a>非难得故理数必应。<a id="a-C1"></a>随受一时总得一切。<a id="a-C2"></a>以于欲界不善力强。<a id="a-C3"></a>恶阿世耶任运而起。<a id="a-C4"></a>造诸重恶不待用功。<a id="a-C5"></a>善阿世耶易毁坏故。<a id="a-C6"></a>随受一种便总得余。<a id="a-C7"></a>善则不然故例非等。<a id="a-C8"></a>现见秽草不用功生。<a id="a-C9"></a>要设劬劳嘉苗方起。<a id="a-CA"></a>又如有受不律仪人。<a id="a-CB"></a>作是要期。<a id="a-CC"></a>我于尽寿每昼或夜半月月等。<a id="a-CD"></a>一度屠羊等。<a id="a-CE"></a>亦得不律仪。<a id="a-CF"></a>由不律仪易受得故。<a id="a-CG"></a>以于欲界不善力强。<a id="a-CH"></a>虽不恒为而得恶戒。<a id="a-CI"></a>诸有欲受出家律仪。<a id="a-CJ"></a>若作要期。<a id="a-CK"></a>我于尽寿每昼或夜半月月等。<a id="a-CL"></a>一度离杀等。<a id="a-CM"></a>不得善律仪。<a id="a-CN"></a>由善律仪难受得故。<a id="a-CO"></a>以于欲界善法力劣。<a id="a-CP"></a>若不恒持不得善戒。<a id="a-CQ"></a>此亦应尔。<a id="a-CR"></a>为例不齐。<a id="a-CS"></a>已说从彼得不律仪。<a id="a-CT"></a>得不律仪及余无表。<a id="a-CU"></a>如何方便未说当说。<a id="a-CV"></a>颂曰。</p>
  <p id="aCW">诸得不律仪　　由作及誓受</p>
  <p id="aCX">得所余无表　　由田受重行</p>
  <p id="aCY">论曰。<a id="a-CZ"></a>不律仪人总有二种。<a id="a-Ca"></a>一者生在不律仪家。<a id="a-Cb"></a>二生余家后受此业。<a id="a-Cc"></a>诸有生在不律仪家。<a id="a-Cd"></a>若初现行杀等加行。<a id="a-Ce"></a>是人由作得不律仪。<a id="a-Cf"></a>若生余家后方立誓。<a id="a-Cg"></a>谓我当作如是事业。<a id="a-Ch"></a>以求财物养活自身。<a id="a-Ci"></a>初立誓时便发恶戒。<a id="a-Cj"></a>是人由受得不律仪。<a id="a-Ck"></a>由三种因得余无表。<a id="a-Cl"></a>余无表者。<a id="a-Cm"></a>谓非律仪。<a id="a-Cn"></a>非不律仪处中摄故。<a id="a-Co"></a>由三因者。<a id="a-Cp"></a>一者由田。<a id="a-Cq"></a>谓于如斯有德田所。<a id="a-Cr"></a>初施园林等善无表便生。<a id="a-Cs"></a>如说有依诸福业事。<a id="a-Ct"></a>二者由受。<a id="a-Cu"></a>谓自要期言。<a id="a-Cv"></a>我从今若不供养佛及僧众不先食等。<a id="a-Cw"></a>或作誓限。<a id="a-Cx"></a>于斋日月半月每年常施食等。<a id="a-Cy"></a>由此有善无表续生。<a id="a-Cz"></a>三由重行。<a id="a-D0"></a>谓起如是殷重作意。<a id="a-D1"></a>行善行恶。<a id="a-D2"></a>谓淳净信。<a id="a-D3"></a>或猛利缠造善恶时。<a id="a-D4"></a>能发无表长时相续。<a id="a-D5"></a>乃至信缠势力终尽。<a id="a-D6"></a>如前已说。</p>
 </body>
</html>