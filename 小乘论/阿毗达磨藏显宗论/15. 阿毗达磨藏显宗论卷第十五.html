<!doctype html>
<html id="z3IBVu017C" data-ver="921">
 <head>
  <meta charset="utf-8">
  <meta author="众贤">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">阿毗达磨藏显宗论卷第十五</h1>
  <h2 id="a2">辩缘起品第四之四</h2>
  <p id="a3">已辩无明。<a id="a-4"></a>当辩名色。<a id="a-5"></a>色已广辩。<a id="a-6"></a>名相云何。<a id="a-7"></a>颂曰。</p>
  <p id="a8">名无色四蕴</p>
  <p id="a9">论曰。<a id="a-A"></a>佛说无色四蕴名名。<a id="a-B"></a>何故名名。<a id="a-C"></a>能表召故。<a id="a-D"></a>谓能表召种种所缘。<a id="a-E"></a>若尔不应全摄无色不相应法。<a id="a-F"></a>无所缘故。<a id="a-G"></a>不尔表召唯在无色如释色名所说无过。<a id="a-H"></a>又微细故。<a id="a-I"></a>彼彼义中随理立名。<a id="a-J"></a>标以名称非无表等。<a id="a-K"></a>亦可称名。<a id="a-L"></a>以彼所依现量得故。<a id="a-M"></a>又于一切界地趣生。<a id="a-N"></a>能遍趣求故立名称。<a id="a-O"></a>非无漏无色不得名。<a id="a-P"></a>名虽非此所明而似此故。<a id="a-Q"></a>又于无色随说者情。<a id="a-R"></a>总说为名不劳征诘。<a id="a-S"></a>余广决择如顺正理。<a id="a-T"></a>已辩名相。<a id="a-U"></a>触相云何。<a id="a-V"></a>颂曰。</p>
  <p id="aW">触六三和生</p>
  <p id="aX">论曰。<a id="a-Y"></a>触有六种。<a id="a-Z"></a>所谓眼触乃至意触。<a id="a-a"></a>此复是何。<a id="a-b"></a>三和所生。<a id="a-c"></a>谓根境识三和合故。<a id="a-d"></a>有别触生。<a id="a-e"></a>虽第六三有各别世。<a id="a-f"></a>而因果相属故和合义成。<a id="a-g"></a>或同一果是和合义。<a id="a-h"></a>虽根境识未必俱生。<a id="a-i"></a>而触果同故名和合。<a id="a-j"></a>触体别有。<a id="a-k"></a>大地中已成。<a id="a-l"></a>虽三和生而定识俱起。<a id="a-m"></a>以如识说二缘生故。<a id="a-n"></a>谓契经说。<a id="a-o"></a>内有识身及外名色。<a id="a-p"></a>二二为缘诸触生起。<a id="a-q"></a>乃至广说。<a id="a-r"></a>有识身言显六内处。<a id="a-s"></a>外名色言显六外处。<a id="a-t"></a>此义必然。<a id="a-u"></a>伽他说故。<a id="a-v"></a>如伽他说。<a id="a-w"></a>眼色二等。<a id="a-x"></a>又经说识触俱名色为缘。<a id="a-y"></a>生缘既同时岂前后。<a id="a-z"></a>缘具必起无能障故。<a id="a-10"></a>由此即证眼等触所生受等。<a id="a-11"></a>诸法眼等识俱起。<a id="a-12"></a>与眼识等生因同故。<a id="a-13"></a>由此经言。<a id="a-14"></a>是受是想是思是识。<a id="a-15"></a>如是诸法相杂不离。<a id="a-16"></a>故识触俱理极成立。<a id="a-17"></a>即前六触复合为二。<a id="a-18"></a>其二者何颂曰。</p>
  <p id="a19">五相应有对　　第六俱增语</p>
  <p id="a1A">论曰。<a id="a-1B"></a>眼等五触说名有对。<a id="a-1C"></a>以有对根为所依故。<a id="a-1D"></a>唯有对法为境界故。<a id="a-1E"></a>第六意触说名增语。<a id="a-1F"></a>增语谓名。<a id="a-1G"></a>名是意触所缘长境。<a id="a-1H"></a>故偏说此名增语触。<a id="a-1I"></a>意识通用名义为境。<a id="a-1J"></a>五不缘名故说为长。<a id="a-1K"></a>如说眼识。<a id="a-1L"></a>但能了青不了是青。<a id="a-1M"></a>意识了青亦了是青。<a id="a-1N"></a>乃至广说。<a id="a-1O"></a>故有对触名从所依境。<a id="a-1P"></a>就所长境立增语触名。<a id="a-1Q"></a>有说意识名为增语。<a id="a-1R"></a>于发语中为增上故。<a id="a-1S"></a>有言意识语为增上。<a id="a-1T"></a>方于境转。<a id="a-1U"></a>五识不然。<a id="a-1V"></a>是故意识独名增语。<a id="a-1W"></a>与此相应名增语触。<a id="a-1X"></a>故有对触名从所依境。<a id="a-1Y"></a>就相应主立增语触名。<a id="a-1Z"></a>即前六触随别相应复成八种。<a id="a-1a"></a>颂曰。</p>
  <p id="a1b">明无明非二　　无漏染污余</p>
  <p id="a1c">爱恚二相应　　乐等顺三受</p>
  <p id="a1d">论曰。<a id="a-1e"></a>明无明等相应成三。<a id="a-1f"></a>一明触。<a id="a-1g"></a>二无明触。<a id="a-1h"></a>三非明非无明触。<a id="a-1i"></a>此三如次应知即是无漏染污余相应触。<a id="a-1j"></a>余谓无漏及染污余。<a id="a-1k"></a>即有漏善无覆无记。<a id="a-1l"></a>染污触中一分数起。<a id="a-1m"></a>依彼复立爱恚二触。<a id="a-1n"></a>爱恚随眠共相应故。<a id="a-1o"></a>总摄一切。<a id="a-1p"></a>复成三触。<a id="a-1q"></a>一顺乐受触。<a id="a-1r"></a>二顺苦受触。<a id="a-1s"></a>三顺不苦不乐受触。<a id="a-1t"></a>云何顺受触。<a id="a-1u"></a>是乐等受所领故。<a id="a-1v"></a>或能为受行相依故。<a id="a-1w"></a>名为顺受。<a id="a-1x"></a>如何触为受所领行相依。<a id="a-1y"></a>行相极似触依触而生故。<a id="a-1z"></a>又与乐等受相应故。<a id="a-20"></a>或能引生乐等受故。<a id="a-21"></a>名为顺受。<a id="a-22"></a>如是合成十六种触。<a id="a-23"></a>已辩触相。<a id="a-24"></a>受相云何颂曰。</p>
  <p id="a25">从此生六受　　五属身余心</p>
  <p id="a26">此复成十八　　由意近行异</p>
  <p id="a27">论曰。<a id="a-28"></a>从前六触生于六受。<a id="a-29"></a>谓眼触所生受。<a id="a-2A"></a>至意触所生受。<a id="a-2B"></a>此合成二。<a id="a-2C"></a>一者身受。<a id="a-2D"></a>二者心受。<a id="a-2E"></a>六中前五说为身受。<a id="a-2F"></a>依色根故。<a id="a-2G"></a>意触所生说为心受。<a id="a-2H"></a>但依心故。<a id="a-2I"></a>即于所说一心受中。<a id="a-2J"></a>由意近行异。<a id="a-2K"></a>复分成十八。<a id="a-2L"></a>云何十八意近行耶。<a id="a-2M"></a>谓忧喜舍各六近行。<a id="a-2N"></a>此复何缘立为十八。<a id="a-2O"></a>由三领纳唯意相应。<a id="a-2P"></a>六境有异故成十八。<a id="a-2Q"></a>非一受体意识相应。<a id="a-2R"></a>境异成六领纳异故。<a id="a-2S"></a>意近行名为目何义。<a id="a-2T"></a>喜等有力能为近缘。<a id="a-2U"></a>令意于境数游行故。<a id="a-2V"></a>若说喜等意为近缘于境数行名意近行。<a id="a-2W"></a>即应想等亦得此名。<a id="a-2X"></a>与意相应由意行故。<a id="a-2Y"></a>若唯意地有意近行。<a id="a-2Z"></a>岂不违经。<a id="a-2a"></a>如契经言。<a id="a-2b"></a>眼见色已。<a id="a-2c"></a>于顺喜色起喜近行。<a id="a-2d"></a>乃至广说。<a id="a-2e"></a>此不相违。<a id="a-2f"></a>如依眼识引不净观。<a id="a-2g"></a>此不净观唯意地摄。<a id="a-2h"></a>然契经言。<a id="a-2i"></a>眼见色已。<a id="a-2j"></a>随观不净具足安住。<a id="a-2k"></a>此亦如是。<a id="a-2l"></a>依五识身所引意地喜等近行。<a id="a-2m"></a>故作是说。<a id="a-2n"></a>由彼经言眼见色已乃至广说。<a id="a-2o"></a>故意近行五识所引意识相应。<a id="a-2p"></a>不应为难。<a id="a-2q"></a>何缘身受非意近行。<a id="a-2r"></a>与意近行非同法故。<a id="a-2s"></a>以意近行唯依意识。<a id="a-2t"></a>故名为近。<a id="a-2u"></a>分别三世等自相共相境。<a id="a-2v"></a>故名为行。<a id="a-2w"></a>一切身受与此相违。<a id="a-2x"></a>故非意近。<a id="a-2y"></a>亦不名行。<a id="a-2z"></a>岂不身受亦有此相。<a id="a-30"></a>身受领纳色等境已。<a id="a-31"></a>意识随行。<a id="a-32"></a>由身受力意识于境数游行故。<a id="a-33"></a>此亦不然。<a id="a-34"></a>已说相故。<a id="a-35"></a>谓诸身受不依意识。<a id="a-36"></a>无分别故。<a id="a-37"></a>由彼不能分别境界功德过失。<a id="a-38"></a>故非彼力令意于境数数游行。<a id="a-39"></a>又不定故。<a id="a-3A"></a>谓身受后非决定有意识续生。<a id="a-3B"></a>意受俱时必有意识。<a id="a-3C"></a>故唯意受名意近行。<a id="a-3D"></a>又生盲等类虽无见已乃至触已。<a id="a-3E"></a>而有近行故。<a id="a-3F"></a>第三静虑有意地乐。<a id="a-3G"></a>亦应摄在意近行中。<a id="a-3H"></a>此责不然。<a id="a-3I"></a>初界无故。<a id="a-3J"></a>又凝滞故。<a id="a-3K"></a>谓欲界中无意地乐。<a id="a-3L"></a>第三静虑虽有不立。<a id="a-3M"></a>又彼地乐凝滞于境。<a id="a-3N"></a>近行于境。<a id="a-3O"></a>数有推移不滞一缘方名行故。<a id="a-3P"></a>又无所对苦根所摄意近行故。<a id="a-3Q"></a>若尔应无舍意近行。<a id="a-3R"></a>无所对故。<a id="a-3S"></a>不尔忧喜即舍对故。<a id="a-3T"></a>第三静虑意地乐根。<a id="a-3U"></a>无自根本地舍根为对故。<a id="a-3V"></a>然无近分等。<a id="a-3W"></a>无舍等近行失。<a id="a-3X"></a>以于初界中有同地所对故。<a id="a-3Y"></a>或复容有不容有故。<a id="a-3Z"></a>谓意舍等容有同地所敌对法。<a id="a-3a"></a>意乐定无同地敌对。<a id="a-3b"></a>故无有失。<a id="a-3c"></a>诸意近行中几欲界系。<a id="a-3d"></a>欲界意近行。<a id="a-3e"></a>几何所缘。<a id="a-3f"></a>色无色界为问亦尔。<a id="a-3g"></a>颂曰。</p>
  <p id="a3h">欲缘欲十八　　色十二上三</p>
  <p id="a3i">二缘欲十二　　八自二无色</p>
  <p id="a3j">后二缘欲六　　四自一上缘</p>
  <p id="a3k">初无色近分　　缘色四自一</p>
  <p id="a3l">四本及三边　　唯一缘自境</p>
  <p id="a3m">论曰。<a id="a-3n"></a>欲界所系具有十八。<a id="a-3o"></a>缘欲界境其数亦然。<a id="a-3p"></a>缘色界境唯有十二。<a id="a-3q"></a>除香味六。<a id="a-3r"></a>彼无境故。<a id="a-3s"></a>缘无色境唯得有三。<a id="a-3t"></a>彼无色等五所缘故。<a id="a-3u"></a>缘不系境。<a id="a-3v"></a>亦唯有三。<a id="a-3w"></a>说欲界系已。<a id="a-3x"></a>当说色界系。<a id="a-3y"></a>初二静虑唯有十二。<a id="a-3z"></a>谓除六忧。<a id="a-40"></a>若说所缘定无染污能缘下境。<a id="a-41"></a>善缘欲境亦具十二。<a id="a-42"></a>除香味四。<a id="a-43"></a>余八自缘。<a id="a-44"></a>二缘无色。<a id="a-45"></a>谓法近行缘不系法亦唯二种。<a id="a-46"></a>三四静虑唯六。<a id="a-47"></a>谓舍缘欲界境。<a id="a-48"></a>善亦具六除香味二。<a id="a-49"></a>余四自缘。<a id="a-4A"></a>一缘无色。<a id="a-4B"></a>谓法近行缘不系法。<a id="a-4C"></a>亦唯一种。<a id="a-4D"></a>说色界系已。<a id="a-4E"></a>当说无色系。<a id="a-4F"></a>空处近分唯有四种谓舍但缘色声触法。<a id="a-4G"></a>缘第四静虑亦具有四种。<a id="a-4H"></a>此就许有别缘者说。<a id="a-4I"></a>若执彼地唯总缘下。<a id="a-4J"></a>但有杂缘法意近行缘无色界。<a id="a-4K"></a>唯一谓法。<a id="a-4L"></a>缘不系法亦唯一种。<a id="a-4M"></a>四根本地及上三边。<a id="a-4N"></a>唯一谓法。<a id="a-4O"></a>亦缘目地。<a id="a-4P"></a>无色根本不缘下故。<a id="a-4Q"></a>彼上三边不缘色故。<a id="a-4R"></a>不缘下义如后当辩。<a id="a-4S"></a>此缘不系亦唯有一。<a id="a-4T"></a>诸意近行通无漏耶。<a id="a-4U"></a>颂曰。</p>
  <p id="a4V">十八唯有漏</p>
  <p id="a4W">论曰。<a id="a-4X"></a>无有近行通无漏者。<a id="a-4Y"></a>所以者何。<a id="a-4Z"></a>增长有故。<a id="a-4a"></a>无漏诸法与此相违。<a id="a-4b"></a>有说近行有情皆有。<a id="a-4c"></a>无漏不然故非近行。<a id="a-4d"></a>有说圣道任运而转。<a id="a-4e"></a>故顺无相界。<a id="a-4f"></a>故非近行体。<a id="a-4g"></a>近行与此体相违故。<a id="a-4h"></a>谁成就几意近行耶。<a id="a-4i"></a>谓生欲界若未获得色界善心。<a id="a-4j"></a>成就一切初二定八三四定四无色界一。<a id="a-4k"></a>所成上界皆不下缘。<a id="a-4l"></a>唯染污故。<a id="a-4m"></a>若已获得色界善心。<a id="a-4n"></a>未离欲贪。<a id="a-4o"></a>成欲一切初静虑十。<a id="a-4p"></a>舍具六种。<a id="a-4q"></a>未至地中善心得缘香味境故。<a id="a-4r"></a>喜唯有四。<a id="a-4s"></a>以但有染不缘下故。<a id="a-4t"></a>岂不意近行眼等识所引。<a id="a-4u"></a>彼既无鼻舌二识。<a id="a-4v"></a>应无缘香味近行。<a id="a-4w"></a>此责不然。<a id="a-4x"></a>生盲聋等自性生念。<a id="a-4y"></a>及在定中皆应无有色等近行。<a id="a-4z"></a>故非一切五识所引。<a id="a-50"></a>成二定八三四静虑无色如前。<a id="a-51"></a>已离欲贪。<a id="a-52"></a>若未获得二定善心。<a id="a-53"></a>彼成欲界初定十二。<a id="a-54"></a>谓除六忧二静虑等。<a id="a-55"></a>皆如前说。<a id="a-56"></a>若已获得二定善心。<a id="a-57"></a>于初定贪未得离者。<a id="a-58"></a>成二定十。<a id="a-59"></a>谓喜但四。<a id="a-5A"></a>唯染污故。<a id="a-5B"></a>舍具六种。<a id="a-5C"></a>已获得彼近分善故。<a id="a-5D"></a>余如前说。<a id="a-5E"></a>由此道理余准应知。<a id="a-5F"></a>若生色界唯成欲界一舍法近行。<a id="a-5G"></a>谓通果心俱。<a id="a-5H"></a>云何获得诸意近行。<a id="a-5I"></a>谓离欲贪前八无间八解脱道。<a id="a-5J"></a>获得初定近分地中六舍近行。<a id="a-5K"></a>第九无间解脱道中。<a id="a-5L"></a>获得欲界通果心俱法舍近行。<a id="a-5M"></a>获得初定十二近行。<a id="a-5N"></a>此初定言兼摄眷属。<a id="a-5O"></a>由此理趣离上地染。<a id="a-5P"></a>如应当知。<a id="a-5Q"></a>然有差别。<a id="a-5R"></a>谓离第四静虑贪时。<a id="a-5S"></a>第九无间及解脱道。<a id="a-5T"></a>必不获得自地下地。<a id="a-5U"></a>通果心俱法舍近行。<a id="a-5V"></a>离空处等诸地贪时。<a id="a-5W"></a>一切无间及解脱道。<a id="a-5X"></a>唯获得一法舍近行。<a id="a-5Y"></a>得无学时获得欲界。<a id="a-5Z"></a>初二静虑十二近行。<a id="a-5a"></a>三四静虑六舍近行。<a id="a-5b"></a>空无边处四舍近行。<a id="a-5c"></a>上地各一法舍近行。<a id="a-5d"></a>于受生位从上地没生下地时。<a id="a-5e"></a>获得当地所有近行。<a id="a-5f"></a>生诸静虑亦兼下地舍法近行。<a id="a-5g"></a>是即喜等十八意行。<a id="a-5h"></a>由为耽嗜出依别故。<a id="a-5i"></a>世尊说为三十六师句。<a id="a-5j"></a>此差别句能表大师。<a id="a-5k"></a>是师幖帜故名师句。<a id="a-5l"></a>如是诸句唯佛大师能知能说。<a id="a-5m"></a>余无能故。<a id="a-5n"></a>耽嗜依者。<a id="a-5o"></a>谓诸染受。<a id="a-5p"></a>出离依者。<a id="a-5q"></a>谓诸善受无覆无记。<a id="a-5r"></a>顺善染故。<a id="a-5s"></a>随应二摄更不别说。<a id="a-5t"></a>此三十六界地定者。<a id="a-5u"></a>谓欲界中具三十六。<a id="a-5v"></a>初二静虑唯有二十。<a id="a-5w"></a>谓耽嗜依八出离依。<a id="a-5x"></a>十二三四静虑唯有十种。<a id="a-5y"></a>谓耽嗜依四及出离依。<a id="a-5z"></a>六空处近分若许别缘。<a id="a-60"></a>便有五种。<a id="a-61"></a>谓耽嗜依一出离依四。<a id="a-62"></a>若执唯总缘但有二种。<a id="a-63"></a>谓耽嗜依一出离依一。<a id="a-64"></a>无色根本及上三边各唯有二。<a id="a-65"></a>如前应知。<a id="a-66"></a>此约界地所缘定者。<a id="a-67"></a>欲缘欲境具三十六。<a id="a-68"></a>缘色界境唯二十四。<a id="a-69"></a>除缘香味二依各六。<a id="a-6A"></a>缘无色境唯有六种。<a id="a-6B"></a>谓法近行二依各三。<a id="a-6C"></a>缘不系境亦唯此六。<a id="a-6D"></a>由此道理色无色界。<a id="a-6E"></a>缘境差别如应当思。<a id="a-6F"></a>所余有支何缘不说。<a id="a-6G"></a>颂曰。</p>
  <p id="a6H">余已说当说</p>
  <p id="a6I">论曰。<a id="a-6J"></a>所余有支或有已说。<a id="a-6K"></a>或有当说。<a id="a-6L"></a>如前已辩。<a id="a-6M"></a>若尔何缘更兴此颂。<a id="a-6N"></a>为于后颂遮广释疑。<a id="a-6O"></a>由后颂中说烦恼等。<a id="a-6P"></a>勿有于此生如是疑。<a id="a-6Q"></a>前已广明四支义讫。<a id="a-6R"></a>次应广释其余有支。<a id="a-6S"></a>为显后文依惑业事。<a id="a-6T"></a>寄喻总显十二有支。<a id="a-6U"></a>故轨范师更兴此颂。<a id="a-6V"></a>如前已说十二有支。<a id="a-6W"></a>略摄唯三。<a id="a-6X"></a>谓惑业事。<a id="a-6Y"></a>此三用别。<a id="a-6Z"></a>其喻云何。<a id="a-6a"></a>颂曰。</p>
  <p id="a6b">此中说烦恼　　如种复如龙</p>
  <p id="a6c">如草根树茎　　及如糠裹米</p>
  <p id="a6d">业如有糠米　　如草药如花</p>
  <p id="a6e">诸异熟果事　　如成熟饮食</p>
  <p id="a6f">论曰。<a id="a-6g"></a>如何此三种等相似。<a id="a-6h"></a>如从种子芽叶等生如是从烦恼生烦恼业。<a id="a-6i"></a>事如龙镇池水恒不竭。<a id="a-6j"></a>如是烦恼得相续镇生池。<a id="a-6k"></a>令惑业事流注无尽。<a id="a-6l"></a>如草根未拔苗剪剪还生。<a id="a-6m"></a>如是烦恼根。<a id="a-6n"></a>未以圣道拔。<a id="a-6o"></a>令生苗稼断断还起。<a id="a-6p"></a>如从树茎频生枝花果。<a id="a-6q"></a>如是从惑数起惑业事。<a id="a-6r"></a>如糠裹米能生芽等非独能生。<a id="a-6s"></a>烦恼裹业能感后有非独能感。<a id="a-6t"></a>如米有糠能生芽等。<a id="a-6u"></a>业有烦恼能招异熟。<a id="a-6v"></a>如诸草药果熟为后边。<a id="a-6w"></a>业果熟已更不招异熟。<a id="a-6x"></a>如花于果为生近因。<a id="a-6y"></a>业为近因能生异熟。<a id="a-6z"></a>如熟饮食但应受用。<a id="a-70"></a>不可转生成余饮食。<a id="a-71"></a>异熟果事既成熟已。<a id="a-72"></a>不能更招余生异熟。<a id="a-73"></a>若诸异熟复感余生。<a id="a-74"></a>余复感余应无解脱。<a id="a-75"></a>已辩缘起。<a id="a-76"></a>即于此中就位差别。<a id="a-77"></a>分成四有。<a id="a-78"></a>中生本死如前已释。<a id="a-79"></a>善等差别三界有无。<a id="a-7A"></a>今当略辩。<a id="a-7B"></a>颂曰。</p>
  <p id="a7C">于四种有中　　生有唯染污</p>
  <p id="a7D">由自地烦恼　　余三无色三</p>
  <p id="a7E">论曰。<a id="a-7F"></a>于四有中生有唯染。<a id="a-7G"></a>决定非善无覆无记。<a id="a-7H"></a>由何等惑一切烦恼。<a id="a-7I"></a>诸烦恼染诸生有耶。<a id="a-7J"></a>不尔。<a id="a-7K"></a>云何。<a id="a-7L"></a>但由自地。<a id="a-7M"></a>谓生此地。<a id="a-7N"></a>唯由此地中一切烦恼生。<a id="a-7O"></a>有成染污。<a id="a-7P"></a>诸烦恼中无一烦恼于结生位无润功能。<a id="a-7Q"></a>然诸结生唯烦恼力。<a id="a-7R"></a>非由缠垢。<a id="a-7S"></a>所以者何。<a id="a-7T"></a>以自力行悔覆缠等。<a id="a-7U"></a>要由思择方现起故。<a id="a-7V"></a>然此位中身心昧劣。<a id="a-7W"></a>要任运惑方可现行。<a id="a-7X"></a>唯有随眠数习力胜。<a id="a-7Y"></a>故诸烦恼能数现行。<a id="a-7Z"></a>于结生时任运现起。<a id="a-7a"></a>诸缠及垢数习力劣。<a id="a-7b"></a>非不思择而得现前。<a id="a-7c"></a>是故结生非诸缠垢。<a id="a-7d"></a>故唯自地诸烦恼力。<a id="a-7e"></a>染污生有理极成立。<a id="a-7f"></a>余中有等一一通三。<a id="a-7g"></a>谓彼皆通善染无记。<a id="a-7h"></a>应知中有初续刹那。<a id="a-7i"></a>亦必染污犹如生有。<a id="a-7j"></a>如是四有何界所系。<a id="a-7k"></a>欲色具四。<a id="a-7l"></a>无色唯三。<a id="a-7m"></a>非无色业感中有果。<a id="a-7n"></a>如顺正理。<a id="a-7o"></a>已具思择。<a id="a-7p"></a>有情于此四种有中由何而住。<a id="a-7q"></a>颂曰。</p>
  <p id="a7r">有情由食住　　段欲体唯三</p>
  <p id="a7s">非色不能益　　自根解脱故</p>
  <p id="a7t">触思识三食　　有漏通三界</p>
  <p id="a7u">意成及求生　　食香中有起</p>
  <p id="a7v">前二益此世　　所依及能依</p>
  <p id="a7w">后二于当有　　引及起如次</p>
  <p id="a7x">论曰。<a id="a-7y"></a>经说世尊自悟一法正觉正说。<a id="a-7z"></a>谓诸有情一切无非由食而住。<a id="a-80"></a>何等为食。<a id="a-81"></a>食有四种。<a id="a-82"></a>一段二触三思四识。<a id="a-83"></a>段有二种谓细及粗。<a id="a-84"></a>细谓中有食。<a id="a-85"></a>香为食故。<a id="a-86"></a>及天劫初食。<a id="a-87"></a>无变秽故。<a id="a-88"></a>如油沃沙散入支故。<a id="a-89"></a>或细污虫婴儿等食。<a id="a-8A"></a>说名为细。<a id="a-8B"></a>翻此为粗。<a id="a-8C"></a>如是段食唯在欲界。<a id="a-8D"></a>离段食贪生上界故。<a id="a-8E"></a>非上界身依外缘住。<a id="a-8F"></a>色界虽有能益大种而非段食。<a id="a-8G"></a>如非妙欲。<a id="a-8H"></a>如色界中虽有微妙色声触境。<a id="a-8I"></a>而不引生增上贪故。<a id="a-8J"></a>不名妙欲。<a id="a-8K"></a>如是虽有最胜微妙能摄益触。<a id="a-8L"></a>而毕竟无分段吞啖。<a id="a-8M"></a>故非段食。<a id="a-8N"></a>虽非段食摄。<a id="a-8O"></a>而非无食义。<a id="a-8P"></a>如喜虽非四食中摄。<a id="a-8Q"></a>而经说为食。<a id="a-8R"></a>以有食义故。<a id="a-8S"></a>如契经言。<a id="a-8T"></a>我食喜食。<a id="a-8U"></a>由喜食久住。<a id="a-8V"></a>如极光净天。<a id="a-8W"></a>然段食体有十三事。<a id="a-8X"></a>以处总收唯有三种。<a id="a-8Y"></a>谓唯欲界香味触三。<a id="a-8Z"></a>一切皆为段食自体。<a id="a-8a"></a>可成段别而吞啖故。<a id="a-8b"></a>谓以口鼻分分受之。<a id="a-8c"></a>以少从多故作是说。<a id="a-8d"></a>虽非吞啖但能益身令得久住。<a id="a-8e"></a>亦细食摄。<a id="a-8f"></a>犹如影光炎凉涂洗。<a id="a-8g"></a>又劫初位地味等食。<a id="a-8h"></a>亦名段食。<a id="a-8i"></a>分段受故。<a id="a-8j"></a>又诸饮等亦名段食。<a id="a-8k"></a>皆可段别而受用故。<a id="a-8l"></a>色处名段不名为食。<a id="a-8m"></a>以不能摄益自所对根故。<a id="a-8n"></a>夫言食者。<a id="a-8o"></a>摄益诸根及诸大种。<a id="a-8p"></a>色处无力摄益自根及诸大种。<a id="a-8q"></a>是不至取根所行故。<a id="a-8r"></a>以契经说。<a id="a-8s"></a>段食非在手中器中可成食事。<a id="a-8t"></a>要入鼻口牙齿咀嚼。<a id="a-8u"></a>津液浸润进度喉筒。<a id="a-8v"></a>堕生藏中渐渐消化。<a id="a-8w"></a>味势熟德流诸脉中。<a id="a-8x"></a>摄益诸虫乃名为食。<a id="a-8y"></a>尔时方得成食事故。<a id="a-8z"></a>若在手器以当为名。<a id="a-90"></a>如天授名那落迦等。<a id="a-91"></a>虽彼分段总得食名。<a id="a-92"></a>而成食时唯香味触。<a id="a-93"></a>尔时唯此为根境故。<a id="a-94"></a>又如何知色处非食身内摄益根大功能。<a id="a-95"></a>如香味触不别见故。<a id="a-96"></a>尔时不生彼境识故。<a id="a-97"></a>生自识时尚不损益自根大种。<a id="a-98"></a>况入身已不生自识能为食事。<a id="a-99"></a>见日月轮等能损益眼根。<a id="a-9A"></a>是触功能非形显力。<a id="a-9B"></a>岂不苦乐与识俱生。<a id="a-9C"></a>此二能为损益事故。<a id="a-9D"></a>色处于眼亦为损益。<a id="a-9E"></a>理不应然。<a id="a-9F"></a>眼与明等应成食故。<a id="a-9G"></a>然彼为境顺苦乐触能为食事。<a id="a-9H"></a>色处不然。<a id="a-9I"></a>见安缮那筹等诸色眼不增损。<a id="a-9J"></a>要至眼中眼方增损。<a id="a-9K"></a>是故段食定非色处。<a id="a-9L"></a>若尔何故于契经中称赞段食具色香味。<a id="a-9M"></a>为令欣乐兼赞助缘。<a id="a-9N"></a>如亦赞言恭敬施与。<a id="a-9O"></a>岂即恭敬亦名段食。<a id="a-9P"></a>然成段食具正助缘。<a id="a-9Q"></a>又举色相表香味触。<a id="a-9R"></a>亦妙可欣故作是说。<a id="a-9S"></a>是故食体唯香味触。<a id="a-9T"></a>非色不能益自根解脱故。<a id="a-9U"></a>夫名食者。<a id="a-9V"></a>必先资益自根大种。<a id="a-9W"></a>后乃及余。<a id="a-9X"></a>饮啖色时于自根大尚不为益。<a id="a-9Y"></a>况能及余。<a id="a-9Z"></a>由彼诸根境各别故。<a id="a-9a"></a>有时见色生喜乐者。<a id="a-9b"></a>缘色触生是食非色。<a id="a-9c"></a>又不还者及阿罗汉解脱食贪。<a id="a-9d"></a>虽见妙食而不生喜。<a id="a-9e"></a>无所益故。<a id="a-9f"></a>已说段食界系及体触思识三。<a id="a-9g"></a>次当显示触谓根境识三和所生。<a id="a-9h"></a>心所缘起中已广思择。<a id="a-9i"></a>思谓意业。<a id="a-9j"></a>识谓了境。<a id="a-9k"></a>此三唯有漏。<a id="a-9l"></a>通三界皆有。<a id="a-9m"></a>如是四食体总有十六事。<a id="a-9n"></a>唯后三食说有漏言。<a id="a-9o"></a>显香等三不滥无漏。<a id="a-9p"></a>何缘无漏触等非食。<a id="a-9q"></a>食谓能牵。<a id="a-9r"></a>能资诸有可厌可断爱生长处。<a id="a-9s"></a>无漏虽资他所牵有。<a id="a-9t"></a>而自无有牵有功能。<a id="a-9u"></a>非可厌断爱生长处。<a id="a-9v"></a>故不建立在四食中。<a id="a-9w"></a>即由此因望他界地。<a id="a-9x"></a>虽有漏法亦非食体。<a id="a-9y"></a>他界地法虽亦为因能资现有。<a id="a-9z"></a>而不能作牵后有因。<a id="a-A0"></a>故不名食。<a id="a-A1"></a>诸无漏法现在前时。<a id="a-A2"></a>虽能为因资根大种。<a id="a-A3"></a>而不能作牵后有因。<a id="a-A4"></a>虽暂为因资根大种。<a id="a-A5"></a>而但为欲成己胜依。<a id="a-A6"></a>速趣涅槃永灭诸有。<a id="a-A7"></a>自地有漏现在前时。<a id="a-A8"></a>资现令增能招后有。<a id="a-A9"></a>由此已释段食为因招后有义。<a id="a-AA"></a>谓触等食牵后有时。<a id="a-AB"></a>亦牵当来内法香等现内香等。<a id="a-AC"></a>资触等因令牵当有。<a id="a-AD"></a>亦能自取当来香等为等流果是故段食与后有因同一果故。<a id="a-AE"></a>亦能牵有故名为食。<a id="a-AF"></a>然香味触体类有三。<a id="a-AG"></a>谓异熟生等流长养。<a id="a-AH"></a>由外香等觉发身中内香味触令成食事。<a id="a-AI"></a>故所说食其理定成。<a id="a-AJ"></a>如契经说。<a id="a-AK"></a>食有四种。<a id="a-AL"></a>能令部多有情安住。<a id="a-AM"></a>及能资益诸求生者。<a id="a-AN"></a>言部多者。<a id="a-AO"></a>显已生义。<a id="a-AP"></a>诸趣生已皆谓已生。<a id="a-AQ"></a>复说求生。<a id="a-AR"></a>为何所目。<a id="a-AS"></a>此目中有。<a id="a-AT"></a>由佛世尊以五种名说中有故。<a id="a-AU"></a>何等为五。<a id="a-AV"></a>一者意成。<a id="a-AW"></a>从意生故。<a id="a-AX"></a>是牵引业所引果义。<a id="a-AY"></a>若尔此应有太过失。<a id="a-AZ"></a>不尔。<a id="a-Aa"></a>中有不揽外缘精血等物以成身故。<a id="a-Ab"></a>二者求生。<a id="a-Ac"></a>多喜寻察当生处故。<a id="a-Ad"></a>生谓生有。<a id="a-Ae"></a>中有多求趣生有处。<a id="a-Af"></a>三者食香。<a id="a-Ag"></a>身资香食往生处故。<a id="a-Ah"></a>四者中有。<a id="a-Ai"></a>死生二有无间有故。<a id="a-Aj"></a>五者名起。<a id="a-Ak"></a>死有无间支体无缺。<a id="a-Al"></a>身顿起故。<a id="a-Am"></a>或复对向当生决定。<a id="a-An"></a>暂时起故。<a id="a-Ao"></a>何缘说食唯有四种。<a id="a-Ap"></a>一切有为皆有食用。<a id="a-Aq"></a>经说涅槃亦有食故。<a id="a-Ar"></a>如契经说。<a id="a-As"></a>涅槃有食。<a id="a-At"></a>所谓觉支。<a id="a-Au"></a>虽诸有为皆有食用。<a id="a-Av"></a>而就胜说。<a id="a-Aw"></a>谓大仙尊为所化者。<a id="a-Ax"></a>就资有胜唯说四食。<a id="a-Ay"></a>谓初二食能益此身所依能依。<a id="a-Az"></a>后之二食能引当有。<a id="a-B0"></a>能起当有。<a id="a-B1"></a>如次资益引起名色。<a id="a-B2"></a>二种有身故立四食。<a id="a-B3"></a>所依谓色即有根身。<a id="a-B4"></a>能依谓名即心心所。<a id="a-B5"></a>此中段食资益所依。<a id="a-B6"></a>以有根身由此住故。<a id="a-B7"></a>此中触食资益能依。<a id="a-B8"></a>以心心所由此活故。<a id="a-B9"></a>如是二食于已生有资益功能最为殊胜。<a id="a-BA"></a>思为引业识为种子。<a id="a-BB"></a>引起当有。<a id="a-BC"></a>谓由业故能引当来名色二有。<a id="a-BD"></a>业既引已爱润识种。<a id="a-BE"></a>能令当有名色身起。<a id="a-BF"></a>故契经说。<a id="a-BG"></a>业为生因爱为起因。<a id="a-BH"></a>如是二食于未生有引起功能最为殊胜。<a id="a-BI"></a>故唯说此四种为食。<a id="a-BJ"></a>此四食中后二如生母。<a id="a-BK"></a>生未生故。<a id="a-BL"></a>前二如养母。<a id="a-BM"></a>养已生故。<a id="a-BN"></a>余广决择如顺正理。<a id="a-BO"></a>今更应思前释四有。<a id="a-BP"></a>死生二有唯一刹那。<a id="a-BQ"></a>于此时中何识现起。<a id="a-BR"></a>此识复与何受相应。<a id="a-BS"></a>定心无心得死生不。<a id="a-BT"></a>住何性识得入涅槃。<a id="a-BU"></a>于命终时识何处灭。<a id="a-BV"></a>断末摩者其体是何。<a id="a-BW"></a>颂曰。</p>
  <p id="aBX">断善根与续　　离染退死生</p>
  <p id="aBY">许唯意识中　　死生唯舍受</p>
  <p id="aBZ">非定无心二　　二无记涅槃</p>
  <p id="aBa">渐死足齐心　　最后意识灭</p>
  <p id="aBb">下人天不生　　断末摩水等</p>
  <p id="aBc">论曰。<a id="a-Bd"></a>断善续善离界地染。<a id="a-Be"></a>从离染退命终受生。<a id="a-Bf"></a>此六位中唯许意识。<a id="a-Bg"></a>皆是意识不共法故。<a id="a-Bh"></a>五识于此无有功能。<a id="a-Bi"></a>生言兼摄中有初念。<a id="a-Bj"></a>意识虽具三受相应。<a id="a-Bk"></a>而死生时唯有舍受非苦乐受。<a id="a-Bl"></a>性不明利顺死生时苦乐二受。<a id="a-Bm"></a>性极明利不顺死生。<a id="a-Bn"></a>非明利识有死生义。<a id="a-Bo"></a>以死生时必昧劣故。<a id="a-Bp"></a>由此故说。<a id="a-Bq"></a>下三静虑唯近分心有死生理。<a id="a-Br"></a>以根本地无舍受故。<a id="a-Bs"></a>虽说在意识得有死生。<a id="a-Bt"></a>而非在定心有死生理。<a id="a-Bu"></a>非界地别有死生故。<a id="a-Bv"></a>设界地同极明利故。<a id="a-Bw"></a>由胜加行所引发故。<a id="a-Bx"></a>又在定心能摄益故。<a id="a-By"></a>必由损害方有命终。<a id="a-Bz"></a>诸在定心非染污故。<a id="a-C0"></a>必由染污方得受生。<a id="a-C1"></a>异地染心亦摄益故。<a id="a-C2"></a>无命终理加行起故无受生理。<a id="a-C3"></a>异地染心必胜地摄。<a id="a-C4"></a>无容乐往劣地受生。<a id="a-C5"></a>异地无记。<a id="a-C6"></a>以非染污加行起故。<a id="a-C7"></a>亦无生死亦非无心。<a id="a-C8"></a>有死生义理相违故。<a id="a-C9"></a>死有二种。<a id="a-CA"></a>或他所害。<a id="a-CB"></a>或任运终。<a id="a-CC"></a>处无心位他不能害。<a id="a-CD"></a>有殊胜法任持身故。<a id="a-CE"></a>处无心位非任运终。<a id="a-CF"></a>入心定能引出心故。<a id="a-CG"></a>谓入心作等无间缘。<a id="a-CH"></a>取依此身心等果法。<a id="a-CI"></a>必无有别法能碍令不生。<a id="a-CJ"></a>若所依身将欲变坏。<a id="a-CK"></a>必定还起属此身心。<a id="a-CL"></a>方得命终更无余理。<a id="a-CM"></a>又有契经证非无心命终故契经说。<a id="a-CN"></a>无想有情由想起已从彼处殁。<a id="a-CO"></a>非无心位可得受生。<a id="a-CP"></a>必由胜心现所引故。<a id="a-CQ"></a>住昧劣位而受生故。<a id="a-CR"></a>离起烦恼无受生故。<a id="a-CS"></a>亦有契经证非无心受生。<a id="a-CT"></a>故契经言。<a id="a-CU"></a>识若不入母胎中者。<a id="a-CV"></a>名色得成羯剌蓝不。<a id="a-CW"></a>乃至广说。<a id="a-CX"></a>然死有心虽通三性。<a id="a-CY"></a>而阿罗汉必无染心。<a id="a-CZ"></a>虽有善心及二无记。<a id="a-Ca"></a>而强盛故不入涅槃。<a id="a-Cb"></a>入涅槃心唯二无记。<a id="a-Cc"></a>谓威仪路或异熟生。<a id="a-Cd"></a>若说欲界有舍异熟入涅槃心。<a id="a-Ce"></a>通二无记。<a id="a-Cf"></a>若说欲界无舍异熟入涅槃心。<a id="a-Cg"></a>但威仪路。<a id="a-Ch"></a>必无离受而独有心。<a id="a-Ci"></a>劣善何故不入涅槃。<a id="a-Cj"></a>以彼善心有异熟故。<a id="a-Ck"></a>诸阿罗汉厌背未来诸异熟果。<a id="a-Cl"></a>入涅槃故。<a id="a-Cm"></a>若尔住异熟应不入涅槃。<a id="a-Cn"></a>不尔。<a id="a-Co"></a>已简言厌背未来故。<a id="a-Cp"></a>何不厌背现在异熟。<a id="a-Cq"></a>知依现异熟永断诸有故。<a id="a-Cr"></a>依现异熟证无学果。<a id="a-Cs"></a>知彼有恩不深厌患。<a id="a-Ct"></a>诸阿罗汉深厌当生。<a id="a-Cu"></a>故命终时避彼因善。<a id="a-Cv"></a>唯二无记势力劣故。<a id="a-Cw"></a>顺于昧劣相续断心。<a id="a-Cx"></a>故入涅槃唯二无记。<a id="a-Cy"></a>眼等诸识虽依色根而无方所。<a id="a-Cz"></a>况复意识。<a id="a-D0"></a>然约身根灭处说者。<a id="a-D1"></a>若顿死者。<a id="a-D2"></a>意识身根欻然总灭。<a id="a-D3"></a>非有别处。<a id="a-D4"></a>若渐死者。<a id="a-D5"></a>往下人天于足齐心如次识灭。<a id="a-D6"></a>谓堕恶趣说名往下。<a id="a-D7"></a>彼识最后两足处灭。<a id="a-D8"></a>若往人趣识灭于齐。<a id="a-D9"></a>若往生天识灭心处。<a id="a-DA"></a>诸阿罗汉说名不生。<a id="a-DB"></a>彼最后心亦心处灭。<a id="a-DC"></a>有余师说。<a id="a-DD"></a>彼灭在顶。<a id="a-DE"></a>正命终时于足等处身根灭故。<a id="a-DF"></a>意识随灭。<a id="a-DG"></a>临命终时身根渐减。<a id="a-DH"></a>至足等处欻然都灭。<a id="a-DI"></a>如以少水置炎石上。<a id="a-DJ"></a>渐减渐消一处都尽。<a id="a-DK"></a>必无同分相续为因能无间生所趣后有。<a id="a-DL"></a>唯渐命终者。<a id="a-DM"></a>临命终时有为断末摩。<a id="a-DN"></a>苦受所逼无有别物。<a id="a-DO"></a>名为末摩。<a id="a-DP"></a>然于身中有别处所。<a id="a-DQ"></a>风热炎盛所逼切时。<a id="a-DR"></a>极苦受生即便致死。<a id="a-DS"></a>得末摩称。<a id="a-DT"></a>如有颂曰。</p>
  <p id="aDU">身中有别处　　触便令命终</p>
  <p id="aDV">如青莲花须　　微尘等所触</p>
  <p id="aDW">若水火风不平缘合。<a id="a-DX"></a>互相乖反或总或别。<a id="a-DY"></a>势用增盛伤害末摩。<a id="a-DZ"></a>如以利刀分解支节。<a id="a-Da"></a>因斯引发极苦受生。<a id="a-Db"></a>从此须臾定当舍命。<a id="a-Dc"></a>由兹理故名断末摩。<a id="a-Dd"></a>非如斩薪说名为断。<a id="a-De"></a>如断无觉故得断名。<a id="a-Df"></a>好发语言讥刺于彼。<a id="a-Dg"></a>随实不实伤切人心。<a id="a-Dh"></a>由此当招断末摩苦。<a id="a-Di"></a>何缘地界非断末摩。<a id="a-Dj"></a>以无第四内灾患故。<a id="a-Dk"></a>内三灾患。<a id="a-Dl"></a>谓风热痰水火风增随所应起。<a id="a-Dm"></a>有说此似外器三灾。<a id="a-Dn"></a>此断末摩天中非有。<a id="a-Do"></a>然诸天子将命终时。<a id="a-Dp"></a>先有五种小衰相现。<a id="a-Dq"></a>一者衣服严具绝可意声。<a id="a-Dr"></a>二者自身光明欻然昧劣。<a id="a-Ds"></a>三者于沐浴位水渧着身。<a id="a-Dt"></a>四者本性嚣驰今滞一境。<a id="a-Du"></a>五者眼本凝寂今数瞬动。<a id="a-Dv"></a>此五相现非定命终。<a id="a-Dw"></a>遇胜善缘犹可转故。<a id="a-Dx"></a>复有五种大衰相现。<a id="a-Dy"></a>一者衣染埃尘。<a id="a-Dz"></a>二者花鬘萎萃。<a id="a-E0"></a>三者两腋汗出。<a id="a-E1"></a>四者臭气入身。<a id="a-E2"></a>五者不乐本座。<a id="a-E3"></a>此五相现决定命终。<a id="a-E4"></a>设遇强缘亦不转故。<a id="a-E5"></a>世尊于此有情世间生住殁中建立三聚何谓三聚。<a id="a-E6"></a>颂曰。</p>
  <p id="aE7">正邪不定聚　　圣造无间余</p>
  <p id="aE8">论曰。<a id="a-E9"></a>一正性定聚。<a id="a-EA"></a>二邪性定聚。<a id="a-EB"></a>三不定性聚。<a id="a-EC"></a>何名正性。<a id="a-ED"></a>谓世尊言。<a id="a-EE"></a>贪无余断。<a id="a-EF"></a>嗔无余断。<a id="a-EG"></a>痴无余断。<a id="a-EH"></a>一切烦恼皆无余断。<a id="a-EI"></a>是名正性。<a id="a-EJ"></a>何故唯断说名正性。<a id="a-EK"></a>谓此永尽邪伪法故。<a id="a-EL"></a>又体是善常。<a id="a-EM"></a>智者定爱故。<a id="a-EN"></a>世尊亦说。<a id="a-EO"></a>圣道名正性。<a id="a-EP"></a>经说趣入正性离生故。<a id="a-EQ"></a>何名邪性。<a id="a-ER"></a>谓有三种。<a id="a-ES"></a>一趣邪性。<a id="a-ET"></a>二业邪性。<a id="a-EU"></a>三见邪性。<a id="a-EV"></a>即是恶趣五无间业。<a id="a-EW"></a>五不正见如次为体。<a id="a-EX"></a>于二定者学无学法。<a id="a-EY"></a>五无间业如其次第。<a id="a-EZ"></a>定趣离系地狱果故。<a id="a-Ea"></a>成就此者得此聚名。<a id="a-Eb"></a>即名为圣。<a id="a-Ec"></a>造无间者。<a id="a-Ed"></a>正脱已脱。<a id="a-Ee"></a>烦恼缚故说名为圣。<a id="a-Ef"></a>圣是自在离系缚义。<a id="a-Eg"></a>或远众恶。<a id="a-Eh"></a>故名为圣。<a id="a-Ei"></a>获得毕竟离系得故。<a id="a-Ej"></a>或善所趣。<a id="a-Ek"></a>故名为圣。<a id="a-El"></a>中无间隔。<a id="a-Em"></a>故名无间。<a id="a-En"></a>好为此因故名为造。<a id="a-Eo"></a>正邪定余名不定性。<a id="a-Ep"></a>彼待二缘可成二故。<a id="a-Eq"></a>非定属一得不定名。</p>
 </body>
</html>