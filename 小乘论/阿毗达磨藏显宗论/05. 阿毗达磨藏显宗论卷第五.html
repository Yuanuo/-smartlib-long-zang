<!doctype html>
<html id="z3IBVti172" data-ver="991">
 <head>
  <meta charset="utf-8">
  <meta author="众贤">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">阿毗达磨藏显宗论卷第五</h1>
  <h2 id="a2">辩差别品第三之一</h2>
  <p id="a3">如是因界已列诸根。<a id="a-4"></a>今于此中应更思择。<a id="a-5"></a>世尊何故别说根名。<a id="a-6"></a>在内界全及法一分。<a id="a-7"></a>以增上义别说为根。<a id="a-8"></a>彼彼事中得增上故。<a id="a-9"></a>虽增上义诸法皆有。<a id="a-A"></a>而极增上方立根名。<a id="a-B"></a>谁望于谁为极增上。<a id="a-C"></a>颂曰。</p>
  <p id="aD">五根于四事　　四根于二种</p>
  <p id="aE">五八染净中　　各别为增上</p>
  <p id="aF">论曰。<a id="a-G"></a>非一切根总于一事为极增上。<a id="a-H"></a>眼等五根各于四事有增上用。<a id="a-I"></a>一庄严身。<a id="a-J"></a>二导养身。<a id="a-K"></a>三生识等。<a id="a-L"></a>四不共事。<a id="a-M"></a>庄严身者。<a id="a-N"></a>谓五根中随阙一根身丑陋故。<a id="a-O"></a>导养身者。<a id="a-P"></a>谓因见闻避险难故。<a id="a-Q"></a>及于段食能受用故。<a id="a-R"></a>香味触三皆成段食。<a id="a-S"></a>如有颂曰。</p>
  <p id="aT">譬如明眼人　　能避现险难</p>
  <p id="aU">世有聪明者　　能离当苦恶</p>
  <p id="aV">多闻能知法　　多闻能离罪</p>
  <p id="aW">多闻舍无义　　多闻得涅槃</p>
  <p id="aX">身由食住　　命托食存　　食已令心</p>
  <p id="aY">适悦安泰</p>
  <p id="aZ">生识等者。<a id="a-a"></a>谓发五识及相应法。<a id="a-b"></a>随所依根有明昧故。<a id="a-c"></a>不共事者。<a id="a-d"></a>谓取自境见闻嗅尝。<a id="a-e"></a>觉别境故。<a id="a-f"></a>有说。<a id="a-g"></a>眼耳于能守护生身法身。<a id="a-h"></a>如其次第有增上用。<a id="a-i"></a>前二伽他即为此证。<a id="a-j"></a>有说。<a id="a-k"></a>眼耳俱能守护生法二身。<a id="a-l"></a>亲近善士听闻正法。<a id="a-m"></a>眼耳各为一增上故。<a id="a-n"></a>女男命意各于二事有增上用。<a id="a-o"></a>且女男根二增上者。<a id="a-p"></a>一有情异。<a id="a-q"></a>二分别异。<a id="a-r"></a>有情异者。<a id="a-s"></a>劫初有情形类皆等。<a id="a-t"></a>二根生已便有女男形类差别。<a id="a-u"></a>分别异者。<a id="a-v"></a>进止言音乳房髻等安布差别。<a id="a-w"></a>有说。<a id="a-x"></a>勇怯有差别故。<a id="a-y"></a>名有情异。<a id="a-z"></a>衣服庄严有差别故。<a id="a-10"></a>名分别异。<a id="a-11"></a>有说。<a id="a-12"></a>此于染净二品有增上力。<a id="a-13"></a>故言于二受不律仪。<a id="a-14"></a>起无间业断善根故。<a id="a-15"></a>名于染品有增上力。<a id="a-16"></a>能受律仪入道得果及离欲故。<a id="a-17"></a>名于净品有增上力。<a id="a-18"></a>半择迦等无如是事。<a id="a-19"></a>命根于二有增上者。<a id="a-1A"></a>谓由命故施设诸根及根差别。<a id="a-1B"></a>由此有彼有此无彼无故。<a id="a-1C"></a>或于众同分能续及能持。<a id="a-1D"></a>于无色界要有命根。<a id="a-1E"></a>方有所生处决定故。<a id="a-1F"></a>彼起自地善染污心。<a id="a-1G"></a>或起余心。<a id="a-1H"></a>非命终故。<a id="a-1I"></a>意根于二有增上者。<a id="a-1J"></a>谓能续后有。<a id="a-1K"></a>及自在随行。<a id="a-1L"></a>能续后有者。<a id="a-1M"></a>如世尊告阿难陀言。<a id="a-1N"></a>识若不入母胎中者。<a id="a-1O"></a>精血得成羯罗蓝不。<a id="a-1P"></a>不也世尊。<a id="a-1Q"></a>乃至广说。<a id="a-1R"></a>自在随行者。<a id="a-1S"></a>如契经言。</p>
  <p id="a1T">心能导世间　　心能遍摄受</p>
  <p id="a1U">如是心一法　　皆自在随行</p>
  <p id="a1V">有说。<a id="a-1W"></a>意根于染净品有增上力。<a id="a-1X"></a>故言于二如契经言。<a id="a-1Y"></a>心杂染故有情杂染。<a id="a-1Z"></a>心清净故有情清净。<a id="a-1a"></a>乐等五受信等八根于染净中有增上力。<a id="a-1b"></a>谓乐等五于染增上贪等随眠所依事故。<a id="a-1c"></a>有说。<a id="a-1d"></a>此于染净二品俱有增上。<a id="a-1e"></a>说为耽嗜。<a id="a-1f"></a>出离依故。<a id="a-1g"></a>乐故心定。<a id="a-1h"></a>苦为信依。<a id="a-1i"></a>六依出离喜及忧舍。<a id="a-1j"></a>契经说故。<a id="a-1k"></a>信等八根于净增上。<a id="a-1l"></a>如契经说。<a id="a-1m"></a>我圣弟子。<a id="a-1n"></a>具信墙堑。<a id="a-1o"></a>具勤势力。<a id="a-1p"></a>具念防卫。<a id="a-1q"></a>心定解脱。<a id="a-1r"></a>慧为刀剑。<a id="a-1s"></a>乃至广说。<a id="a-1t"></a>此中即摄后三根故。<a id="a-1u"></a>彼于净品定有增上。<a id="a-1v"></a>若增上故立为根者。<a id="a-1w"></a>于爱见品诸烦恼中。<a id="a-1x"></a>受想二法有增上用。<a id="a-1y"></a>想应如受亦立为根。<a id="a-1z"></a>又诸烦恼于能损坏善品等中。<a id="a-20"></a>有增上用。<a id="a-21"></a>应成根体。<a id="a-22"></a>又最胜故。<a id="a-23"></a>建立诸根。<a id="a-24"></a>一切法中涅槃最胜。<a id="a-25"></a>何缘不立涅槃为根。<a id="a-26"></a>又迦比罗语具手足及大便处亦立为根。<a id="a-27"></a>于语执行及能弃舍。<a id="a-28"></a>有增上故。<a id="a-29"></a>如是等事不应立根。<a id="a-2A"></a>由所许根有如是相。<a id="a-2B"></a>颂曰。</p>
  <p id="a2C">心所依此别　　此住此杂染</p>
  <p id="a2D">此资粮此净　　由此量立根</p>
  <p id="a2E">论曰。<a id="a-2F"></a>心所依者。<a id="a-2G"></a>眼等六根。<a id="a-2H"></a>此内六处是有情本。<a id="a-2I"></a>此相差别由男女根。<a id="a-2J"></a>复由命根此一期住。<a id="a-2K"></a>此成杂染。<a id="a-2L"></a>由五受根此净资粮由信等五此成清净。<a id="a-2M"></a>由后三根。<a id="a-2N"></a>由此立根事皆究竟。<a id="a-2O"></a>不应更立想等为根。<a id="a-2P"></a>诸烦恼中爱过最重。<a id="a-2Q"></a>故唯立受与彼为根。<a id="a-2R"></a>爱过重者。<a id="a-2S"></a>以契经说。<a id="a-2T"></a>爱与六处为生因故。<a id="a-2U"></a>又想非见烦恼生因。<a id="a-2V"></a>余因发生颠倒见已。<a id="a-2W"></a>妄分别想持令相续。<a id="a-2X"></a>离正对治不可断坏。<a id="a-2Y"></a>故说此想与彼为因。<a id="a-2Z"></a>受为爱因。<a id="a-2a"></a>俱通二种。<a id="a-2b"></a>受为过重。<a id="a-2c"></a>烦恼因故。<a id="a-2d"></a>通二因故独立为根。<a id="a-2e"></a>有余师言。<a id="a-2f"></a>想为余法。<a id="a-2g"></a>所映夺故不立为根。<a id="a-2h"></a>谓诸善想正慧映夺。<a id="a-2i"></a>诸染污想颠倒映夺。<a id="a-2j"></a>非增上故不立为根。<a id="a-2k"></a>又诸烦恼亦非增上。<a id="a-2l"></a>受于其中成增上故。<a id="a-2m"></a>唯受于彼可立为根。<a id="a-2n"></a>或损善品坏乐果事。<a id="a-2o"></a>下劣鄙秽如何立根。<a id="a-2p"></a>根是世间增上法故。<a id="a-2q"></a>又于诸法涅槃虽胜。<a id="a-2r"></a>灭诸根故不立为根。<a id="a-2s"></a>如破诸瓶。<a id="a-2t"></a>破非瓶体。<a id="a-2u"></a>又语具等亦不名根。<a id="a-2v"></a>不定杂乱太过失故。<a id="a-2w"></a>不定失者。<a id="a-2x"></a>何等语具立为语根。<a id="a-2y"></a>能发言音名为语具。<a id="a-2z"></a>此即是舌。<a id="a-30"></a>若尔则应寻伺等法。<a id="a-31"></a>及能引起语业诸风亦立为根。<a id="a-32"></a>能发语故。<a id="a-33"></a>谓寻伺等依唇齿齶咽喉等缘发起言音。<a id="a-34"></a>非但依舌无异因故。<a id="a-35"></a>又寻伺等于发言音是胜因故。<a id="a-36"></a>又诸手腋管弦息等。<a id="a-37"></a>皆能为因发言音故。<a id="a-38"></a>不应唯立舌为语根。<a id="a-39"></a>若谓了色亦由言故。<a id="a-3A"></a>不应独立眼为根者。<a id="a-3B"></a>理必不然。<a id="a-3C"></a>诸生盲人虽闻说色。<a id="a-3D"></a>不了青等差别相故。<a id="a-3E"></a>手于执取不应名根。<a id="a-3F"></a>口等亦能执取物故。<a id="a-3G"></a>足于行动不应名根。<a id="a-3H"></a>蛇鱼等类不由于足有行动故。<a id="a-3I"></a>出大便处于能弃舍不应名根。<a id="a-3J"></a>口等亦能有弃舍故。<a id="a-3K"></a>杂乱失者。<a id="a-3L"></a>彼所立根应成杂乱。<a id="a-3M"></a>口能执取及弃舍故。<a id="a-3N"></a>手足俱有执行用故。<a id="a-3O"></a>有如是等杂乱过失太过失者。<a id="a-3P"></a>彼所立根应无限量。<a id="a-3Q"></a>若舌根异语根异者。<a id="a-3R"></a>应许鼻根与息根异。<a id="a-3S"></a>如舌能语鼻通息故。<a id="a-3T"></a>若此于彼少有作用即立为根。<a id="a-3U"></a>是则咽喉齿唇肚等。<a id="a-3V"></a>于诸吞嚼摄持等事。<a id="a-3W"></a>有增上故应立为根。<a id="a-3X"></a>或一切因于生自果。<a id="a-3Y"></a>皆增上故应并立根。<a id="a-3Z"></a>故迦比罗如童子戏。<a id="a-3a"></a>不应许彼语具等根。<a id="a-3b"></a>已说根义及建立因。<a id="a-3c"></a>当说诸根一一自体。<a id="a-3d"></a>此中眼等乃至男根。<a id="a-3e"></a>前此品中已辩其相。<a id="a-3f"></a>谓彼识依五种净色名眼等根。<a id="a-3g"></a>女男二根从身一分差别而立。<a id="a-3h"></a>命根体是不相应故。<a id="a-3i"></a>不相应中至时当辩。<a id="a-3j"></a>信等体是心所法故。<a id="a-3k"></a>心所法中至时当辩乐等五受三无漏根更无辩处。<a id="a-3l"></a>故今应释。<a id="a-3m"></a>颂曰。</p>
  <p id="a3n">身不悦名苦　　即此悦名乐</p>
  <p id="a3o">及三定心悦　　余处此名喜</p>
  <p id="a3p">心不悦名忧　　中舍二无别</p>
  <p id="a3q">见修无学道　　依九立三根</p>
  <p id="a3r">论曰。<a id="a-3s"></a>身谓身受。<a id="a-3t"></a>依色根故。<a id="a-3u"></a>即五识相应受。<a id="a-3v"></a>言不悦者。<a id="a-3w"></a>是损恼义。<a id="a-3x"></a>于五识俱领触受内。<a id="a-3y"></a>能损恼者名为苦根。<a id="a-3z"></a>所言悦者是摄益义。<a id="a-40"></a>即五识俱领触受内。<a id="a-41"></a>能摄益者名为乐根。<a id="a-42"></a>初静虑中三识俱乐。<a id="a-43"></a>亦此所摄种类同故。<a id="a-44"></a>第三静虑意识俱受。<a id="a-45"></a>能摄益者亦名乐根。<a id="a-46"></a>彼地更无余识身故。<a id="a-47"></a>即意俱悦立为乐根。<a id="a-48"></a>意识俱生悦受有二。<a id="a-49"></a>在第三定说名为乐。<a id="a-4A"></a>由此地中离喜贪故。<a id="a-4B"></a>除第三定。<a id="a-4C"></a>下三地中说名喜根。<a id="a-4D"></a>有喜贪故。<a id="a-4E"></a>此二心悦摄益义同。<a id="a-4F"></a>行相何殊分为喜乐。<a id="a-4G"></a>由行相转有差别故。<a id="a-4H"></a>若有心悦安静行转。<a id="a-4I"></a>名为乐根。<a id="a-4J"></a>若有心悦粗动行转。<a id="a-4K"></a>名为喜根。<a id="a-4L"></a>或复乐根摄益力胜。<a id="a-4M"></a>喜根摄益则不如是。<a id="a-4N"></a>由此第三静虑地乐。<a id="a-4O"></a>诸圣说为所耽着处。<a id="a-4P"></a>与意识俱能损恼受。<a id="a-4Q"></a>是心不悦名曰忧根。<a id="a-4R"></a>已约身心悦不悦受。<a id="a-4S"></a>行相差别立四受根。<a id="a-4T"></a>所言中舍二无别者。<a id="a-4U"></a>中是非悦非不悦义。<a id="a-4V"></a>即不苦乐说名舍根。<a id="a-4W"></a>身心受中此定何受。<a id="a-4X"></a>应言此受通在身心。<a id="a-4Y"></a>苦乐何缘各分为二。<a id="a-4Z"></a>不苦不乐唯立一根。<a id="a-4a"></a>此在身心无差别故。<a id="a-4b"></a>谓心苦乐多分躁动。<a id="a-4c"></a>苦乐在身则为安住。<a id="a-4d"></a>不苦不乐在身在心。<a id="a-4e"></a>行相无差唯安住故。<a id="a-4f"></a>又心苦乐多分别生。<a id="a-4g"></a>在身不然随境力故。<a id="a-4h"></a>阿罗汉等亦如是生。<a id="a-4i"></a>舍在身心俱无分别。<a id="a-4j"></a>处中行相任运而起。<a id="a-4k"></a>又苦乐受在身在心。<a id="a-4l"></a>于怨于亲行相转异。<a id="a-4m"></a>不苦不乐在身在心。<a id="a-4n"></a>于中庸境行相无异。<a id="a-4o"></a>是故苦乐各分为二。<a id="a-4p"></a>不苦不乐唯立一根。<a id="a-4q"></a>已释乐等诸受根体。<a id="a-4r"></a>三无漏根今次应释。<a id="a-4s"></a>不可一一别说其体。<a id="a-4t"></a>应就三道依九总立。<a id="a-4u"></a>意乐喜舍信等五根。<a id="a-4v"></a>此九三道中即是三无漏。<a id="a-4w"></a>谓在见道意等九法。<a id="a-4x"></a>即是未知当知根体。<a id="a-4y"></a>未知当知行相转故。<a id="a-4z"></a>若在修道意等九法。<a id="a-50"></a>即是第二已知根体。<a id="a-51"></a>为欲断除余随眠故。<a id="a-52"></a>于已知境数复了知。<a id="a-53"></a>在无学道。<a id="a-54"></a>意等九法即是第三具知根体。<a id="a-55"></a>知自己知。<a id="a-56"></a>故名为知。<a id="a-57"></a>习知成性故。<a id="a-58"></a>或能护知故。<a id="a-59"></a>名为具知。<a id="a-5A"></a>九根相应合成此事。<a id="a-5B"></a>故意等八亦得此名。<a id="a-5C"></a>如是根名虽二十二。<a id="a-5D"></a>而诸根体但有十七。<a id="a-5E"></a>女男二根身根摄故。<a id="a-5F"></a>三无漏根九根摄故。<a id="a-5G"></a>如是已释根体不同。<a id="a-5H"></a>当辩诸门义类差别此二十二根中几有漏几无漏。<a id="a-5I"></a>颂曰。</p>
  <p id="a5J">唯无漏后三　　有色命忧苦</p>
  <p id="a5K">当知唯有漏　　通二余九根</p>
  <p id="a5L">论曰。<a id="a-5M"></a>次前所说最后三根。<a id="a-5N"></a>体唯无漏。<a id="a-5O"></a>是无垢义。<a id="a-5P"></a>垢之与漏名异体同。<a id="a-5Q"></a>七有色根色蕴摄故。<a id="a-5R"></a>名为有色。<a id="a-5S"></a>此有色根命及忧苦一向有漏。<a id="a-5T"></a>九通二者。<a id="a-5U"></a>即前所说三无漏摄。<a id="a-5V"></a>意等九根名为无漏。<a id="a-5W"></a>余意等九是名有漏。<a id="a-5X"></a>有说信等亦唯无漏。<a id="a-5Y"></a>此不应理。<a id="a-5Z"></a>如世尊言。<a id="a-5a"></a>我若于此信等五根。<a id="a-5b"></a>未如实知是集没味过患出离。<a id="a-5c"></a>未能超此天人世间。<a id="a-5d"></a>乃至广说非无漏法。<a id="a-5e"></a>应作如是次第观察。<a id="a-5f"></a>又佛未转正法轮时。<a id="a-5g"></a>先以佛眼遍观世间。<a id="a-5h"></a>诸有情类有利中软诸根差别。<a id="a-5i"></a>此广决择如顺正理。<a id="a-5j"></a>如是已说有漏无漏。<a id="a-5k"></a>二十二根中。<a id="a-5l"></a>几是异熟。<a id="a-5m"></a>几非异熟。<a id="a-5n"></a>颂曰。</p>
  <p id="a5o">命唯是异熟　　忧及后八非</p>
  <p id="a5p">色意余四受　　一一皆通二</p>
  <p id="a5q">论曰。<a id="a-5r"></a>且无分别。<a id="a-5s"></a>此诸根中。<a id="a-5t"></a>唯一命根定是异熟。<a id="a-5u"></a>如何此命可无分别。<a id="a-5v"></a>定果命根非异熟故。<a id="a-5w"></a>如是命根亦是异熟。<a id="a-5x"></a>得边际定应果苾刍。<a id="a-5y"></a>于僧众中或别人所施思果故。<a id="a-5z"></a>诸我能感富异熟业。<a id="a-60"></a>愿皆转招寿异熟果。<a id="a-61"></a>圣所说故。<a id="a-62"></a>有说彼由边际定力。<a id="a-63"></a>引取前生顺不定受。<a id="a-64"></a>业所感寿令现受用。<a id="a-65"></a>复有欲令边际定力引前生业残异熟果。<a id="a-66"></a>忧根及后信等八根皆非异熟。<a id="a-67"></a>有记性故。<a id="a-68"></a>经说有业顺忧受者。<a id="a-69"></a>依受相应言顺无过。<a id="a-6A"></a>如言有触顺乐受等。<a id="a-6B"></a>何缘定知忧非异熟。<a id="a-6C"></a>离欲贪者不随转故。<a id="a-6D"></a>异熟不然。<a id="a-6E"></a>故非异熟。<a id="a-6F"></a>如何定知离欲贪者。<a id="a-6G"></a>忧不随转。<a id="a-6H"></a>忧是无知等流果故。<a id="a-6I"></a>阿罗汉等一切无知皆已断故。<a id="a-6J"></a>诸怨憎相彼无有故。<a id="a-6K"></a>诸阿罗汉离欲贪者。<a id="a-6L"></a>已断欲界诸灾患故。<a id="a-6M"></a>诸怨憎相亦皆无有。<a id="a-6N"></a>又彼相续多欢悦故。<a id="a-6O"></a>离欲贪者。<a id="a-6P"></a>忧不随转。<a id="a-6Q"></a>故知忧根。<a id="a-6R"></a>越异熟法余根通二。<a id="a-6S"></a>义准已成。<a id="a-6T"></a>谓七色意根。<a id="a-6U"></a>除忧余四受。<a id="a-6V"></a>十二一一皆通二类。<a id="a-6W"></a>七有色根若所长养。<a id="a-6X"></a>则非异熟。<a id="a-6Y"></a>余皆异熟。<a id="a-6Z"></a>意及四受若善染污若威仪路。<a id="a-6a"></a>及工巧处并能变化。<a id="a-6b"></a>随其所应亦非异熟。<a id="a-6c"></a>余皆异熟。<a id="a-6d"></a>如是已说是异熟等。<a id="a-6e"></a>二十二根中几有异熟。<a id="a-6f"></a>几无异熟。<a id="a-6g"></a>颂曰。</p>
  <p id="a6h">忧定有异熟　　前八后三无</p>
  <p id="a6i">意余受信等　　一一皆通二</p>
  <p id="a6j">论曰。<a id="a-6k"></a>如前所说。<a id="a-6l"></a>忧根当知定有异熟。<a id="a-6m"></a>定言意显唯有非无遮非异熟。<a id="a-6n"></a>因无记无漏故。<a id="a-6o"></a>眼等前八及最后三。<a id="a-6p"></a>此十一根定无异熟。<a id="a-6q"></a>八无记故。<a id="a-6r"></a>三无漏故。<a id="a-6s"></a>余皆通二。<a id="a-6t"></a>义准已成。<a id="a-6u"></a>谓意根余四受信等言等取精进等四根。<a id="a-6v"></a>此十一一皆通二类。<a id="a-6w"></a>意乐喜舍若不善善有漏有异熟。<a id="a-6x"></a>若无记无漏无异熟。<a id="a-6y"></a>苦根若善不善有异熟。<a id="a-6z"></a>若无记无异熟。<a id="a-70"></a>信等五根。<a id="a-71"></a>若有漏有异熟。<a id="a-72"></a>若无漏无异熟。<a id="a-73"></a>如是已说有异熟等。<a id="a-74"></a>二十二根中几善几不善几无记。<a id="a-75"></a>颂曰。</p>
  <p id="a76">唯善后八根　　忧通善不善</p>
  <p id="a77">意余受三种　　前八唯无记</p>
  <p id="a78">论曰。<a id="a-79"></a>信等五根及三无漏。<a id="a-7A"></a>一向是善。<a id="a-7B"></a>忧根唯通善不善性。<a id="a-7C"></a>意及四受皆通三性。<a id="a-7D"></a>眼等八根唯是无记。<a id="a-7E"></a>如是已说善不善等。<a id="a-7F"></a>二十二根中几欲界系几色界系几无色界系。<a id="a-7G"></a>颂曰。</p>
  <p id="a7H">欲色无色界　　如次除后三</p>
  <p id="a7I">兼女男忧苦　　并余色喜乐</p>
  <p id="a7J">论曰。<a id="a-7K"></a>欲界除后三无漏根。<a id="a-7L"></a>由彼三根唯不系故。<a id="a-7M"></a>准知。<a id="a-7N"></a>欲界系有余十九根。<a id="a-7O"></a>色界如前除三无漏。<a id="a-7P"></a>亦除男女忧苦四根。<a id="a-7Q"></a>准知。<a id="a-7R"></a>十五根亦通色界系。<a id="a-7S"></a>除男女者。<a id="a-7T"></a>色界已离淫欲法故。<a id="a-7U"></a>除此无因须受用故。<a id="a-7V"></a>有说由此身丑陋故。<a id="a-7W"></a>此说不然。<a id="a-7X"></a>阴藏隐密非丑陋故。<a id="a-7Y"></a>然佛置彼在男品中。<a id="a-7Z"></a>如契经说。<a id="a-7a"></a>无处无容女身为梵。<a id="a-7b"></a>有处有容男为梵者。<a id="a-7c"></a>离欲威猛似男用故。<a id="a-7d"></a>如有称赞大梵王言。</p>
  <p id="a7e">大梵如丈夫　　所得皆已得</p>
  <p id="a7f">离欲道威猛　　故说为丈夫</p>
  <p id="a7g">除苦根者。<a id="a-7h"></a>色界中无损害事故。<a id="a-7i"></a>苦是损害。<a id="a-7j"></a>业异熟故。<a id="a-7k"></a>有说彼身极净妙故。<a id="a-7l"></a>除忧根者。<a id="a-7m"></a>彼处无有怨憎相故。<a id="a-7n"></a>又奢摩他润相续故。<a id="a-7o"></a>有说色界具离欲智。<a id="a-7p"></a>忧是无知等流果故。<a id="a-7q"></a>无色如前除三无漏女男忧苦。<a id="a-7r"></a>并除喜乐及五色根准知。<a id="a-7s"></a>余八根通无色界系。<a id="a-7t"></a>如是已说欲界系等。<a id="a-7u"></a>二十二根中几见所断。<a id="a-7v"></a>几修所断。<a id="a-7w"></a>几非所断。<a id="a-7x"></a>颂曰。</p>
  <p id="a7y">意三受通三　　忧见修所断</p>
  <p id="a7z">九唯修所断　　五修非三非</p>
  <p id="a80">论曰。<a id="a-81"></a>意喜乐舍一一通三。<a id="a-82"></a>忧根唯通见修所断。<a id="a-83"></a>非无漏故。<a id="a-84"></a>七色命苦唯修所断。<a id="a-85"></a>有色无染非六生故。<a id="a-86"></a>非无漏故。<a id="a-87"></a>信等五根。<a id="a-88"></a>或修所断。<a id="a-89"></a>或非所断。<a id="a-8A"></a>通善有漏及无漏故。<a id="a-8B"></a>最后三根唯非所断。<a id="a-8C"></a>皆是无漏无过法故。<a id="a-8D"></a>然契经言。<a id="a-8E"></a>应知圣道犹如船筏。<a id="a-8F"></a>法尚应断。<a id="a-8G"></a>何况非法。<a id="a-8H"></a>此非见修二道所断。<a id="a-8I"></a>入无余依涅槃界位。<a id="a-8J"></a>舍故名断。<a id="a-8K"></a>已说诸门义类差别。<a id="a-8L"></a>当说初得异熟诸根。<a id="a-8M"></a>几异熟根何界初得。<a id="a-8N"></a>须问初得异熟根者。<a id="a-8O"></a>遮无染心能续生故。<a id="a-8P"></a>颂曰。</p>
  <p id="a8Q">欲胎卵湿生　　初得二异熟</p>
  <p id="a8R">化生六七八　　色六上唯命</p>
  <p id="a8S">论曰。<a id="a-8T"></a>欲胎卵湿生初受生位。<a id="a-8U"></a>唯得身与命二异熟根。<a id="a-8V"></a>举胎卵湿显除化生。<a id="a-8W"></a>化生色根无渐起故。<a id="a-8X"></a>此辩异熟不说意舍。<a id="a-8Y"></a>时彼定染非异熟故。<a id="a-8Z"></a>尔时亦得信等诸根。<a id="a-8a"></a>非异熟故。<a id="a-8b"></a>此中不说。<a id="a-8c"></a>此因化说。<a id="a-8d"></a>不辩三生羯剌蓝位。<a id="a-8e"></a>虽得色等异熟生法。<a id="a-8f"></a>而体非根。<a id="a-8g"></a>故此不说。<a id="a-8h"></a>化生初位得六七八。<a id="a-8i"></a>无形得六。<a id="a-8j"></a>如劫初时。<a id="a-8k"></a>六谓眼耳鼻舌身命。<a id="a-8l"></a>一形得七。<a id="a-8m"></a>如诸天等。<a id="a-8n"></a>二形得八。<a id="a-8o"></a>恶趣容有二形化生。<a id="a-8p"></a>色初得六如欲化生。<a id="a-8q"></a>无形者说上唯命者。<a id="a-8r"></a>谓无色界定生俱胜故名为上。<a id="a-8s"></a>彼初唯得异熟命根。<a id="a-8t"></a>由此证知命根实有。<a id="a-8u"></a>此若非有为得何根。<a id="a-8v"></a>名生无色非善染污。<a id="a-8w"></a>名业果生未受彼生。<a id="a-8x"></a>客现起故。<a id="a-8y"></a>又异熟心无续生理。<a id="a-8z"></a>唯许染心能续生故。<a id="a-90"></a>过去未来非有论者。<a id="a-91"></a>尔时三世异熟皆无。<a id="a-92"></a>生依何说应许实命。<a id="a-93"></a>为彼生依说异熟根。<a id="a-94"></a>最初得已。<a id="a-95"></a>当说最后所灭诸根。<a id="a-96"></a>何界死时几根后灭。<a id="a-97"></a>颂曰。</p>
  <p id="a98">正死灭诸根　　无色三色八</p>
  <p id="a99">欲顿十九八　　渐四善增五</p>
  <p id="a9A">论曰。<a id="a-9B"></a>且说染污及无记。<a id="a-9C"></a>心正命终时根灭多。<a id="a-9D"></a>少谓无色界将命终。<a id="a-9E"></a>时命意舍三于最后。<a id="a-9F"></a>灭无色唯有舍受非。<a id="a-9G"></a>余又无色言遮彼有色。<a id="a-9H"></a>有余师说。<a id="a-9I"></a>彼有色故。<a id="a-9J"></a>若不说有实物命根。<a id="a-9K"></a>何异熟断名无色死。<a id="a-9L"></a>若言异熟四蕴断故彼名死者。<a id="a-9M"></a>善染污心现在前位。<a id="a-9N"></a>应亦名死。<a id="a-9O"></a>若言彼地所受异熟犹未尽者。<a id="a-9P"></a>如何不受而有尽期。<a id="a-9Q"></a>善染污心现在前位。<a id="a-9R"></a>当言彼受何业异熟。<a id="a-9S"></a>非不现前可名为受。<a id="a-9T"></a>余广决择如顺正理。<a id="a-9U"></a>色界死时八根后灭。<a id="a-9V"></a>谓眼等五及前三根。<a id="a-9W"></a>化生生死根无缺故。<a id="a-9X"></a>欲顿死时。<a id="a-9Y"></a>十九八灭。<a id="a-9Z"></a>二形十灭。<a id="a-9a"></a>谓女男根及前说八一形九灭。<a id="a-9b"></a>无形八灭。<a id="a-9c"></a>若渐死时。<a id="a-9d"></a>身命意舍四根后灭。<a id="a-9e"></a>此四必无前后灭义。<a id="a-9f"></a>若在三界善心死时。<a id="a-9g"></a>一切位中数各增五。<a id="a-9h"></a>善心必具信等根故。<a id="a-9i"></a>谓于无色增至八根。<a id="a-9j"></a>乃至欲界渐终至九。<a id="a-9k"></a>今复应思。<a id="a-9l"></a>几根能得何沙门果。<a id="a-9m"></a>虽沙门果非根亦得。<a id="a-9n"></a>此辩根故但问诸根。<a id="a-9o"></a>颂曰。</p>
  <p id="a9p">九得边二果　　七八九中二</p>
  <p id="a9q">十一阿罗汉　　依一容有说</p>
  <p id="a9r">论曰。<a id="a-9s"></a>边谓预流阿罗汉果。<a id="a-9t"></a>中谓一来及不还果。<a id="a-9u"></a>且预流果由九根得。<a id="a-9v"></a>谓意舍信等初二无漏根。<a id="a-9w"></a>此果与向未至地摄。<a id="a-9x"></a>故唯有舍。<a id="a-9y"></a>云何此由已知根得。<a id="a-9z"></a>由离系得与解脱道俱时起故。<a id="a-A0"></a>虽解脱道于沙门果非同类因而是相应。<a id="a-A1"></a>俱有因故。<a id="a-A2"></a>名得无失。<a id="a-A3"></a>或已知根亦为同类因能得预流果。<a id="a-A4"></a>谓转依时如阿罗汉。<a id="a-A5"></a>就容有说。<a id="a-A6"></a>亦无有过。<a id="a-A7"></a>阿罗汉果亦九根得。<a id="a-A8"></a>谓意信等后二无漏。<a id="a-A9"></a>乐喜舍中随取一种。<a id="a-AA"></a>此果及向通九地摄。<a id="a-AB"></a>故于三受随取其一。<a id="a-AC"></a>中间二果一一皆通。<a id="a-AD"></a>七八九得世出世道。<a id="a-AE"></a>次第超越证差别故。<a id="a-AF"></a>且一来果次第证者。<a id="a-AG"></a>依世间道由七根得。<a id="a-AH"></a>谓意及舍信等五根。<a id="a-AI"></a>依出世道由八根得。<a id="a-AJ"></a>谓即前七及已知根。<a id="a-AK"></a>倍离欲贪超越证者。<a id="a-AL"></a>如预流果由九根得。<a id="a-AM"></a>证不还果应知亦尔。<a id="a-AN"></a>总例虽然而有差别。<a id="a-AO"></a>全离欲贪超越证者。<a id="a-AP"></a>依地别故三受随一。<a id="a-AQ"></a>次第证者。<a id="a-AR"></a>若于第九解脱道中入根本地。<a id="a-AS"></a>依世间道由八根得。<a id="a-AT"></a>喜为第八依出世道由九根得。<a id="a-AU"></a>已知第九若阿罗汉亦九根得。<a id="a-AV"></a>违发智论彼问几根得阿罗汉。<a id="a-AW"></a>答十一故。<a id="a-AX"></a>三受定无俱时起故。<a id="a-AY"></a>但由九得。<a id="a-AZ"></a>言十一根。<a id="a-Aa"></a>依容有说。<a id="a-Ab"></a>谓容有一补特伽罗。<a id="a-Ac"></a>从无学位数数退已。<a id="a-Ad"></a>由喜乐舍数复还得。<a id="a-Ae"></a>非不还果有同此失。<a id="a-Af"></a>次第无容乐根得故。<a id="a-Ag"></a>超越无容有退失故。<a id="a-Ah"></a>今应思择成就何根。<a id="a-Ai"></a>彼诸根中几定成就。<a id="a-Aj"></a>颂曰。</p>
  <p id="aAk">成就命意舍　　各定成就三</p>
  <p id="aAl">若成就乐身　　各定成就四</p>
  <p id="aAm">成眼等及喜　　各定成五根</p>
  <p id="aAn">若成就苦根　　彼定成就七</p>
  <p id="aAo">若成女男忧　　信等各成八</p>
  <p id="aAp">二无漏十一　　初无漏十三</p>
  <p id="aAq">论曰。<a id="a-Ar"></a>命意舍中随成就一。<a id="a-As"></a>彼定成就如是三根。<a id="a-At"></a>非此三中有阙成就。<a id="a-Au"></a>皆遍一切地及依故。<a id="a-Av"></a>信等五根遍一切地。<a id="a-Aw"></a>非一切依。<a id="a-Ax"></a>余十四根二俱非遍。<a id="a-Ay"></a>故成舍等。<a id="a-Az"></a>唯定成三。<a id="a-B0"></a>余或成就或不成就。<a id="a-B1"></a>云何成就眼等四根。<a id="a-B2"></a>生色界全欲界少分。<a id="a-B3"></a>身根生在欲色界全。<a id="a-B4"></a>女男生在欲界少分。<a id="a-B5"></a>乐根生在欲下三定及圣生上。<a id="a-B6"></a>喜根生在欲下二定及圣生上。<a id="a-B7"></a>若生欲界。<a id="a-B8"></a>全忧欲贪未离。<a id="a-B9"></a>信等五根若不断善。<a id="a-BA"></a>三无漏根已得未舍。<a id="a-BB"></a>如是诸位各定成就。<a id="a-BC"></a>除此余位定不成就。<a id="a-BD"></a>若成乐根定成就四。<a id="a-BE"></a>谓命意舍乐。<a id="a-BF"></a>若成身根亦定成四。<a id="a-BG"></a>谓命意舍身。<a id="a-BH"></a>余或成就或不成就。<a id="a-BI"></a>若成眼根定成就五。<a id="a-BJ"></a>谓命意舍身及眼根。<a id="a-BK"></a>耳鼻舌根应知亦五。<a id="a-BL"></a>前四如眼。<a id="a-BM"></a>第五自根。<a id="a-BN"></a>若成喜根亦定成五。<a id="a-BO"></a>谓命意舍乐及喜根。<a id="a-BP"></a>生第二定未离彼贪。<a id="a-BQ"></a>但成第三染污乐受。<a id="a-BR"></a>若成苦根定成就七。<a id="a-BS"></a>谓身命意四受除忧。<a id="a-BT"></a>若成女根定成就八。<a id="a-BU"></a>七如苦说。<a id="a-BV"></a>第八女根。<a id="a-BW"></a>男忧亦八。<a id="a-BX"></a>七如苦说。<a id="a-BY"></a>第八自根。<a id="a-BZ"></a>信等亦八。<a id="a-Ba"></a>谓命意舍信等五根。<a id="a-Bb"></a>若女男俱成。<a id="a-Bc"></a>彼定成十五。<a id="a-Bd"></a>若成具知根。<a id="a-Be"></a>定成就十一。<a id="a-Bf"></a>谓乐喜舍命根意根信等五根及具知根。<a id="a-Bg"></a>已知根亦尔。<a id="a-Bh"></a>自根第十一。<a id="a-Bi"></a>若成未知根。<a id="a-Bj"></a>定成就十三。<a id="a-Bk"></a>谓身命意四受除忧信等五根及未知根。<a id="a-Bl"></a>渐命终位传说深心厌生死故能入见道。<a id="a-Bm"></a>如是已说位定成就补特伽罗定成。<a id="a-Bn"></a>当说诸极少者成就几根。<a id="a-Bo"></a>颂曰。</p>
  <p id="aBp">极少八无善　　成受身意命</p>
  <p id="aBq">愚生无色界　　成善命意舍</p>
  <p id="aBr">论曰。<a id="a-Bs"></a>已断善根名为无善。<a id="a-Bt"></a>彼若极少成就八根。<a id="a-Bu"></a>谓五受根及身命意。<a id="a-Bv"></a>据渐舍命。<a id="a-Bw"></a>唯余身根。<a id="a-Bx"></a>愚谓异生。<a id="a-By"></a>未见谛故。<a id="a-Bz"></a>彼生无色亦成八根。<a id="a-C0"></a>谓信等五及命意舍。<a id="a-C1"></a>由定数故。<a id="a-C2"></a>及说愚故。<a id="a-C3"></a>善言不滥三无漏根。<a id="a-C4"></a>诸极多者成就几根。<a id="a-C5"></a>颂曰。</p>
  <p id="aC6">极多成十九　　二形除三净</p>
  <p id="aC7">圣者未离欲　　除二净一形</p>
  <p id="aC8">论曰。<a id="a-C9"></a>诸二形者具眼等根。<a id="a-CA"></a>除三无漏成余十九。<a id="a-CB"></a>无漏名净。<a id="a-CC"></a>离二缚故。<a id="a-CD"></a>若圣有学未离欲贪。<a id="a-CE"></a>成就极多亦具十九。<a id="a-CF"></a>除二无漏。<a id="a-CG"></a>及除一形。<a id="a-CH"></a>二无漏者。<a id="a-CI"></a>谓具知根前二随一。<a id="a-CJ"></a>言一形者。<a id="a-CK"></a>无有二形。<a id="a-CL"></a>及与无形得圣法故。<a id="a-CM"></a>因分别界已广辩根诸行俱生今应思择。<a id="a-CN"></a>此中诸行略有二种。<a id="a-CO"></a>有色无色。<a id="a-CP"></a>无色有三。<a id="a-CQ"></a>谓心心所不相应行。<a id="a-CR"></a>有色有二。<a id="a-CS"></a>谓是极微及非极微。<a id="a-CT"></a>极微有二。<a id="a-CU"></a>一欲界系。<a id="a-CV"></a>二色界系。<a id="a-CW"></a>欲界极微复有二种一无根聚。<a id="a-CX"></a>二有根聚。<a id="a-CY"></a>此中且辩极微聚色。<a id="a-CZ"></a>颂曰。</p>
  <p id="aCa">欲微聚无声　　无根有八事</p>
  <p id="aCb">有身根九事　　十事有余根</p>
  <p id="aCc">论曰。<a id="a-Cd"></a>有对色中最后细分。<a id="a-Ce"></a>更不可析名曰极微。<a id="a-Cf"></a>谓此极微更不可以余色觉慧分析为多。<a id="a-Cg"></a>此即说为色之边际。<a id="a-Ch"></a>更无分故立边际名。<a id="a-Ci"></a>如一刹那名时边际。<a id="a-Cj"></a>更不可析为半刹那。<a id="a-Ck"></a>此亦如是。<a id="a-Cl"></a>众微和合不可分离。<a id="a-Cm"></a>说为微聚。<a id="a-Cn"></a>此在欲界无声无根八事俱起。<a id="a-Co"></a>谓四大种色香味触。<a id="a-Cp"></a>此若有声即成九事。<a id="a-Cq"></a>声及前八。<a id="a-Cr"></a>而不说者。<a id="a-Cs"></a>显因大种相击故生。<a id="a-Ct"></a>非如色等恒时有故。<a id="a-Cu"></a>无声有根或九或十。<a id="a-Cv"></a>谓身根聚九事俱起。<a id="a-Cw"></a>八如前说。<a id="a-Cx"></a>第九身根。<a id="a-Cy"></a>余根聚中十事俱起。<a id="a-Cz"></a>九如身聚。<a id="a-D0"></a>加眼等一。<a id="a-D1"></a>眼耳鼻舌必不离身。<a id="a-D2"></a>依身转故。<a id="a-D3"></a>四根展转相离而生。<a id="a-D4"></a>处各别故。<a id="a-D5"></a>此有根聚若有声生。<a id="a-D6"></a>加所生声成十十一。<a id="a-D7"></a>此有执受大种为因。<a id="a-D8"></a>故与诸根不相离起。<a id="a-D9"></a>不说所以如前应知。<a id="a-DA"></a>色界唯除香味二事。<a id="a-DB"></a>余同欲界。<a id="a-DC"></a>故不别说。<a id="a-DD"></a>所说事言依体依处。<a id="a-DE"></a>皆无有失。<a id="a-DF"></a>所依能依依体依处。<a id="a-DG"></a>差别说故。<a id="a-DH"></a>或唯依体。<a id="a-DI"></a>亦无有失。<a id="a-DJ"></a>决定俱生方说有故。<a id="a-DK"></a>形色等体非决定有。<a id="a-DL"></a>光明等中则无有故。<a id="a-DM"></a>或唯依处。<a id="a-DN"></a>亦无有失。<a id="a-DO"></a>为遮多谤别说大种。<a id="a-DP"></a>谓或谤言。<a id="a-DQ"></a>大种造色无别有性。<a id="a-DR"></a>或复谤言。<a id="a-DS"></a>无别触处所造色体。<a id="a-DT"></a>或复谤言。<a id="a-DU"></a>非一切聚具四大种。<a id="a-DV"></a>别说大种此谤皆除。<a id="a-DW"></a>然不成多。<a id="a-DX"></a>约类说故。<a id="a-DY"></a>已说有色决定俱生。<a id="a-DZ"></a>无色俱生今次当说。<a id="a-Da"></a>颂曰。</p>
  <p id="aDb">心心所必俱　　诸行相或得</p>
  <p id="aDc">论曰。<a id="a-Dd"></a>心与心所必定俱生。<a id="a-De"></a>随阙一时余未尝起。<a id="a-Df"></a>诸行即是一切有为。<a id="a-Dg"></a>所谓有色无色诸行。<a id="a-Dh"></a>前必俱言。<a id="a-Di"></a>应流至此。<a id="a-Dj"></a>谓有色等诸行生时。<a id="a-Dk"></a>必与生等四相俱起。<a id="a-Dl"></a>言或得者。<a id="a-Dm"></a>唯有情法与得俱生。<a id="a-Dn"></a>或言显此不遍诸行。<a id="a-Do"></a>于前所说四有为中。<a id="a-Dp"></a>广辩色心如前品说。<a id="a-Dq"></a>心所等法犹未广辩。<a id="a-Dr"></a>今先广辩诸心所法。<a id="a-Ds"></a>颂曰。</p>
  <p id="aDt">心所且有五　　大地法等异</p>
  <p id="aDu">论曰。<a id="a-Dv"></a>诸心所法且有五品。<a id="a-Dw"></a>大地法等有别异故。<a id="a-Dx"></a>五品者何。<a id="a-Dy"></a>一大地法。<a id="a-Dz"></a>二大善地法。<a id="a-E0"></a>三大烦恼地法。<a id="a-E1"></a>四大不善地法。<a id="a-E2"></a>五小烦恼地法。<a id="a-E3"></a>地谓容止处。<a id="a-E4"></a>或谓所行处。<a id="a-E5"></a>若此是彼容止所行。<a id="a-E6"></a>即说此法为彼法地。<a id="a-E7"></a>地即是心大法地故。<a id="a-E8"></a>名为大地。<a id="a-E9"></a>此中若法大地所有。<a id="a-EA"></a>名大地法。<a id="a-EB"></a>谓法遍与一切品类一切心俱生。<a id="a-EC"></a>由此故心非大地法。<a id="a-ED"></a>非心俱生故。<a id="a-EE"></a>彼法是何。<a id="a-EF"></a>颂曰。</p>
  <p id="aEG">受想思触欲　　慧念与作意</p>
  <p id="aEH">胜解三摩地　　遍于一切心</p>
  <p id="aEI">论曰。<a id="a-EJ"></a>于所依身能益能损。<a id="a-EK"></a>或俱相违。<a id="a-EL"></a>领受非爱俱相违触。<a id="a-EM"></a>说名为受。<a id="a-EN"></a>安立执取女男等境。<a id="a-EO"></a>差别相因。<a id="a-EP"></a>说名为想。<a id="a-EQ"></a>令心造作善不善无记。<a id="a-ER"></a>成妙劣中性。<a id="a-ES"></a>说名为思。<a id="a-ET"></a>由有思故。<a id="a-EU"></a>令心于境有动作用。<a id="a-EV"></a>犹如磁石势力能令铁有动用。<a id="a-EW"></a>由根境识和合而生。<a id="a-EX"></a>能为受因有所触对。<a id="a-EY"></a>说名为触希求取境。<a id="a-EZ"></a>说名为欲。<a id="a-Ea"></a>简择所缘邪正等相。<a id="a-Eb"></a>说名为慧。<a id="a-Ec"></a>于境明记不忘失因。<a id="a-Ed"></a>说名为念。<a id="a-Ee"></a>引心心所令于所缘有所警觉。<a id="a-Ef"></a>说名作意。<a id="a-Eg"></a>此即世间说为留意于境印可。<a id="a-Eh"></a>说名胜解。<a id="a-Ei"></a>胜谓增胜。<a id="a-Ej"></a>解谓解脱。<a id="a-Ek"></a>此能令心于境无碍自在而转。<a id="a-El"></a>如增上戒增上定等。<a id="a-Em"></a>令心无乱取所缘境。<a id="a-En"></a>不流散因名三摩地。<a id="a-Eo"></a>委辩自相如五事释。<a id="a-Ep"></a>如是已说十大地法。<a id="a-Eq"></a>大善法地名大善地。<a id="a-Er"></a>此中若法大善地所有。<a id="a-Es"></a>名大善地法。<a id="a-Et"></a>谓法恒于诸善心有。<a id="a-Eu"></a>彼法是何。<a id="a-Ev"></a>颂曰。</p>
  <p id="aEw">信及不放逸　　轻安舍惭愧</p>
  <p id="aEx">二根及不害　　勤唯遍善心</p>
  <p id="aEy">论曰。<a id="a-Ez"></a>心浊相违现前忍许。<a id="a-F0"></a>无倒因果各别相属。<a id="a-F1"></a>为欲所依能资胜解。<a id="a-F2"></a>说名为信。<a id="a-F3"></a>专于己利防身语意。<a id="a-F4"></a>放逸相违。<a id="a-F5"></a>名不放逸。<a id="a-F6"></a>正作意转身心轻利。<a id="a-F7"></a>安适之因心堪任性。<a id="a-F8"></a>说名轻安。<a id="a-F9"></a>心平等性。<a id="a-FA"></a>说名为舍。<a id="a-FB"></a>掉举相违如理所引令心不越。<a id="a-FC"></a>是为舍义。<a id="a-FD"></a>趣向如理自法二种。<a id="a-FE"></a>增上所生违爱等流心自在性。<a id="a-FF"></a>说名为惭爱乐修习功德为先。<a id="a-FG"></a>违痴等流厌恶劣法。<a id="a-FH"></a>说名为愧。<a id="a-FI"></a>有说怖畏谪罚恶趣自他谤因。<a id="a-FJ"></a>说名为愧。<a id="a-FK"></a>二根者谓无贪无嗔。<a id="a-FL"></a>已得未得境界耽着。<a id="a-FM"></a>希求相违无爱染性。<a id="a-FN"></a>名为无贪。<a id="a-FO"></a>于情非情无恚害意哀愍种子。<a id="a-FP"></a>说名无嗔。<a id="a-FQ"></a>与乐损恼有情相违心贤善。<a id="a-FR"></a>性说名不。<a id="a-FS"></a>害于诸已生功德过失守护弃舍。<a id="a-FT"></a>于诸未生功德过失令生不生心无堕性。<a id="a-FU"></a>说名为勤。<a id="a-FV"></a>由有此故。<a id="a-FW"></a>心于如理所作事业坚进不息。<a id="a-FX"></a>说二及言兼摄欣厌。<a id="a-FY"></a>厌谓善心审谛观察无量过患。<a id="a-FZ"></a>法实性故。<a id="a-Fa"></a>起顺无贪心厌背性。<a id="a-Fb"></a>与此相应名厌作意。<a id="a-Fc"></a>欣谓善心欣求过患出离对治。<a id="a-Fd"></a>此增上力起顺证修心欣尚性。<a id="a-Fe"></a>此于离喜未至等地。<a id="a-Ff"></a>亦有现行。<a id="a-Fg"></a>故非喜受。<a id="a-Fh"></a>与此相应名欣作意。<a id="a-Fi"></a>诸契经中。<a id="a-Fj"></a>喜欣别说从欣生喜。<a id="a-Fk"></a>契经说故。<a id="a-Fl"></a>诸作是说。<a id="a-Fm"></a>劣喜名欣。<a id="a-Fn"></a>彼轻安等应同此说。<a id="a-Fo"></a>无异因故。<a id="a-Fp"></a>何因唯喜说有胜劣。<a id="a-Fq"></a>非轻安等故理不然。<a id="a-Fr"></a>欣厌行相更互相违。<a id="a-Fs"></a>于一心中无容并起。<a id="a-Ft"></a>是故于此不正显说。<a id="a-Fu"></a>大善地法性不成故。<a id="a-Fv"></a>亦有喜根厌行俱转。<a id="a-Fw"></a>定无有欣厌行俱转。<a id="a-Fx"></a>为表此二定不俱行。<a id="a-Fy"></a>说二及言行相违故。</p>
 </body>
</html>