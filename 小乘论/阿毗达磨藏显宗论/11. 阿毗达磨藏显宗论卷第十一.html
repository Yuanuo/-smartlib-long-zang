<!doctype html>
<html id="z3IBVtu178" data-ver="855">
 <head>
  <meta charset="utf-8">
  <meta author="众贤">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">阿毗达磨藏显宗论卷第十一</h1>
  <h2 id="a2">辩差别品第三之七</h2>
  <p id="a3">缘与因义差别云何。<a id="a-4"></a>有说。<a id="a-5"></a>因缘遍不遍异。<a id="a-6"></a>初四二缘摄六因故。<a id="a-7"></a>二三二缘非因摄故。<a id="a-8"></a>六因四缘体。<a id="a-9"></a>虽无别而义有异。<a id="a-A"></a>且等无间及所缘缘。<a id="a-B"></a>既非因摄。<a id="a-C"></a>故知余二义亦有殊。<a id="a-D"></a>缘义等故。<a id="a-E"></a>与因皆别故。<a id="a-F"></a>有总辩因缘异。<a id="a-G"></a>言因谓能生。<a id="a-H"></a>缘能长养。<a id="a-I"></a>犹如生养二母差别。<a id="a-J"></a>又缘摄助因方能生。<a id="a-K"></a>生已相续。<a id="a-L"></a>缘力长养故。<a id="a-M"></a>或有说。<a id="a-N"></a>因唯有一缘乃众多。<a id="a-O"></a>犹如种子粪土等异。<a id="a-P"></a>又因不共。<a id="a-Q"></a>共者是缘。<a id="a-R"></a>如眼如色。<a id="a-S"></a>又作自事名因。<a id="a-T"></a>若作他事名缘。<a id="a-U"></a>如种粪等。<a id="a-V"></a>又能引起名因。<a id="a-W"></a>能任持者名缘。<a id="a-X"></a>如花如带。<a id="a-Y"></a>又近名因。<a id="a-Z"></a>远者名缘。<a id="a-a"></a>如珠如日。<a id="a-b"></a>又因能生。<a id="a-c"></a>缘者能办。<a id="a-d"></a>如酪出生酥人钻器能办。<a id="a-e"></a>又正有义名因。<a id="a-f"></a>能助显发名缘。<a id="a-g"></a>如字界字缘。<a id="a-h"></a>于义有差别。<a id="a-i"></a>如斯等类差别众多。<a id="a-j"></a>是故因缘别立名想。<a id="a-k"></a>此总意显因亲缘疏。<a id="a-l"></a>故因缘中亲疏数广。<a id="a-m"></a>已随理教略辩诸缘。<a id="a-n"></a>如是诸缘显法生灭以为作用。<a id="a-o"></a>应说何缘于何位法而兴作用。<a id="a-p"></a>颂曰。</p>
  <p id="aq">二因于正灭　　三因于正生</p>
  <p id="ar">余二缘相违　　而兴于作用</p>
  <p id="as">论曰。<a id="a-t"></a>前说五因为因缘性。<a id="a-u"></a>二因作用于正灭时。<a id="a-v"></a>正灭时言显法现在。<a id="a-w"></a>灭现前故名正灭时。<a id="a-x"></a>俱有相应二因。<a id="a-y"></a>于法灭现前位而作功能。<a id="a-z"></a>此位二因作功能者。<a id="a-10"></a>谓俱生品。<a id="a-11"></a>随阙一时作用。<a id="a-12"></a>皆无不能取境于现在位。<a id="a-13"></a>如是二因虽俱一时取果与果。<a id="a-14"></a>而今但约与果功能。<a id="a-15"></a>所言三因于正生者。<a id="a-16"></a>谓未来法于正生位生现前故。<a id="a-17"></a>名正生时。<a id="a-18"></a>同类遍行异熟三种法。<a id="a-19"></a>正生位而作功能。<a id="a-1A"></a>故有说言。<a id="a-1B"></a>等流异熟二果因力牵引令生同类遍行。<a id="a-1C"></a>容有无间等流果起可言彼果于正生时因兴作用。<a id="a-1D"></a>异熟因果必隔远时。<a id="a-1E"></a>其因久灭果方正起。<a id="a-1F"></a>如何作用在果生时。<a id="a-1G"></a>非过去时可有作用。<a id="a-1H"></a>此言作用意显功能。<a id="a-1I"></a>二相别中已曾思择。<a id="a-1J"></a>其因虽灭经无量时。<a id="a-1K"></a>而有功能令自果起。<a id="a-1L"></a>由不共故。<a id="a-1M"></a>自果生时作用虽无。<a id="a-1N"></a>而于自果与功能上立作用名。<a id="a-1O"></a>唯取果功能乃名真作用余名作用皆是假说。<a id="a-1P"></a>已说因缘二时作用。<a id="a-1Q"></a>二缘作用与此相违。<a id="a-1R"></a>等无间缘于法生位而兴作用。<a id="a-1S"></a>以彼生时前心心所引开避故。<a id="a-1T"></a>若所缘缘能缘灭位而兴作用。<a id="a-1U"></a>以心心所要现在时方取境故。<a id="a-1V"></a>其增上缘法生灭位皆无障住。<a id="a-1W"></a>故彼作用一切无遮。<a id="a-1X"></a>今应思择。<a id="a-1Y"></a>俱有相应及所缘缘。<a id="a-1Z"></a>若法生已方兴作用。<a id="a-1a"></a>何须立此二因一缘。<a id="a-1b"></a>若执因缘要有作用。<a id="a-1c"></a>方许立为因缘性者。<a id="a-1d"></a>则未来世应无因缘。<a id="a-1e"></a>然宗所许不应为难。<a id="a-1f"></a>若尔云何说有作用。<a id="a-1g"></a>若离如是二因一缘。<a id="a-1h"></a>正灭位中所引诸法。<a id="a-1i"></a>应无作用取境功能。<a id="a-1j"></a>若作用无亦名缘者。<a id="a-1k"></a>诸阿罗汉最后心等。<a id="a-1l"></a>亦应可立等无间缘。<a id="a-1m"></a>此责非理。<a id="a-1n"></a>前已辩故。<a id="a-1o"></a>说所缘缘非要由有作用方立。<a id="a-1p"></a>何相关涉。<a id="a-1q"></a>而将例彼等无间缘。<a id="a-1r"></a>彼缘要由开避牵引。<a id="a-1s"></a>故唯现在正可安立。<a id="a-1t"></a>于未来世定无彼缘。<a id="a-1u"></a>于现在时曾有作用。<a id="a-1v"></a>故虽过去亦可安立。<a id="a-1w"></a>其所缘缘非唯现在。<a id="a-1x"></a>但有体性皆可成缘。<a id="a-1y"></a>不必要由作用而立。<a id="a-1z"></a>唯于少分少分成缘。<a id="a-20"></a>得作用名非于一切。<a id="a-21"></a>云何知有体方得成缘。<a id="a-22"></a>所缘体若无觉不生故。<a id="a-23"></a>若所缘缘要有作用后法无为。<a id="a-24"></a>应有前果。<a id="a-25"></a>或此作用非据亲生诸果而立。<a id="a-26"></a>但据诸法起用所凭说为作用。<a id="a-27"></a>故后无为无前果失。<a id="a-28"></a>应言何法由几缘生。<a id="a-29"></a>颂曰。</p>
  <p id="a2A">心心所由四　　二定但由三</p>
  <p id="a2B">余由二缘生　　非天次第故</p>
  <p id="a2C">论曰。<a id="a-2D"></a>此中由言为显故义。<a id="a-2E"></a>谓心心所。<a id="a-2F"></a>四缘故生。<a id="a-2G"></a>其所缘缘。<a id="a-2H"></a>除生心等无别有用。<a id="a-2I"></a>谓六识身及相应法。<a id="a-2J"></a>随其所应以色等五及一切法为所缘缘。<a id="a-2K"></a>心等因缘具五因性。<a id="a-2L"></a>前生自类开避引发。<a id="a-2M"></a>是谓心等。<a id="a-2N"></a>等无间缘此增上缘。<a id="a-2O"></a>即一切法。<a id="a-2P"></a>各除自性随其所应。<a id="a-2Q"></a>岂不一缘二因作用。<a id="a-2R"></a>非于彼法生时即有。<a id="a-2S"></a>如何心等四缘故生。<a id="a-2T"></a>如何因缘具五因性。<a id="a-2U"></a>虽法灭位作用方成。<a id="a-2V"></a>而法生时非无功力。<a id="a-2W"></a>离此彼法必不生故。<a id="a-2X"></a>以心心所必仗所缘及托二因方得生故。<a id="a-2Y"></a>若法与彼法为所缘。<a id="a-2Z"></a>或因无暂时非本论说故。<a id="a-2a"></a>二无心定三缘故生。<a id="a-2b"></a>除所缘缘。<a id="a-2c"></a>非能缘故。<a id="a-2d"></a>此因缘者但有二因。<a id="a-2e"></a>一俱有因。<a id="a-2f"></a>谓二定上生等诸相。<a id="a-2g"></a>二同类因谓前已生自地善法。<a id="a-2h"></a>等无间缘。<a id="a-2i"></a>谓入定心及相应法。<a id="a-2j"></a>增上缘者。<a id="a-2k"></a>谓如前说。<a id="a-2l"></a>岂不无想亦三缘生。<a id="a-2m"></a>是心心所等无间故。<a id="a-2n"></a>亦应说为心等无间。<a id="a-2o"></a>但非心等加行引生故。<a id="a-2p"></a>于此中废而不说。<a id="a-2q"></a>或此无想但声所显。<a id="a-2r"></a>非如二定相对立故。<a id="a-2s"></a>二定何缘。<a id="a-2t"></a>是心等无间而不说。<a id="a-2u"></a>是心等无间缘。<a id="a-2v"></a>由心等力所引生故。<a id="a-2w"></a>如心心所生必系属前心灭故。<a id="a-2x"></a>非如色法可与余心俱时转故。<a id="a-2y"></a>非如得等可有杂乱俱现前故。<a id="a-2z"></a>非如生等。<a id="a-30"></a>是余伴故。<a id="a-31"></a>然心方便加行引生故。<a id="a-32"></a>可说为心等无间与心等起。<a id="a-33"></a>定相违害故。<a id="a-34"></a>非心等等无间缘。<a id="a-35"></a>又为此缘理相违故。<a id="a-36"></a>谓修行者厌恶现行心心所法入无心定。<a id="a-37"></a>若无心定复为此缘引心心所。<a id="a-38"></a>则修行者应于此定无乐起心。<a id="a-39"></a>为离现行心心所法入无心定。<a id="a-3A"></a>此复引生心心所法。<a id="a-3B"></a>不应正理。<a id="a-3C"></a>故非心等等无间缘。<a id="a-3D"></a>二定刹那前望于后。<a id="a-3E"></a>何缘不立等无间缘。<a id="a-3F"></a>诸念皆由心等引故。<a id="a-3G"></a>非由前念引后令起。<a id="a-3H"></a>若前能引后最后应无果。<a id="a-3I"></a>亦不可说此引出心。<a id="a-3J"></a>已说违心非心缘故。<a id="a-3K"></a>又出定心入心果故。<a id="a-3L"></a>入心无间出心未生。<a id="a-3M"></a>如何说彼为等无间。<a id="a-3N"></a>无等无间缘于中为隔故无间等无间二义有差别前心等力引后法生。<a id="a-3O"></a>后法名为前等无间。<a id="a-3P"></a>刹那无隔立无间名。<a id="a-3Q"></a>是故二言其义各别故作是说。<a id="a-3R"></a>若法与心为等无间。<a id="a-3S"></a>彼法亦是心无间耶。<a id="a-3T"></a>应作四句。<a id="a-3U"></a>第一句者。<a id="a-3V"></a>谓无心定出心心所。<a id="a-3W"></a>及第二等诸定刹那。<a id="a-3X"></a>第二句者。<a id="a-3Y"></a>谓初所起诸定刹那。<a id="a-3Z"></a>及有心位诸心心所生住异灭。<a id="a-3a"></a>第三句者。<a id="a-3b"></a>谓初所起诸定刹那。<a id="a-3c"></a>及有心位心心所法。<a id="a-3d"></a>第四句者。<a id="a-3e"></a>谓第二等诸定刹那。<a id="a-3f"></a>及无心定出心心所生住异灭。<a id="a-3g"></a>若法与心为等无间。<a id="a-3h"></a>与无心定为无间耶。<a id="a-3i"></a>应作四句。<a id="a-3j"></a>谓前第三第四句为今第一第二句。<a id="a-3k"></a>即前第一第二句为今第三第四句。<a id="a-3l"></a>余不相应及诸色法。<a id="a-3m"></a>皆因增上二缘所生。<a id="a-3n"></a>复云何知世间诸法。<a id="a-3o"></a>唯如上说因缘所生。<a id="a-3p"></a>非自在天我胜性等一因所起。<a id="a-3q"></a>由次第故。<a id="a-3r"></a>谓诸世间若自在等一因生者。<a id="a-3s"></a>则应一切俱时而生非次第起。<a id="a-3t"></a>因现有故。<a id="a-3u"></a>何法为障令不俱生。<a id="a-3v"></a>现见诸法次第而起。<a id="a-3w"></a>故知非但一因所生。<a id="a-3x"></a>若执世间随自在欲前后差别故非顿起。<a id="a-3y"></a>是则应许非一因生。<a id="a-3z"></a>亦许欲为法生因故。<a id="a-40"></a>此欲前后生灭差别理亦不成。<a id="a-41"></a>因无异故。<a id="a-42"></a>非因无异果有差别。<a id="a-43"></a>要待异因果方别故。<a id="a-44"></a>或差别故。<a id="a-45"></a>应许顿生。<a id="a-46"></a>所因前后无差别故。<a id="a-47"></a>是则诸法亦应顿生。<a id="a-48"></a>谁能为障令不顿起。<a id="a-49"></a>若自在欲更待余因。<a id="a-4A"></a>前后次第差别生者。<a id="a-4B"></a>应所因法复待余因。<a id="a-4C"></a>则所待因应无边际。<a id="a-4D"></a>因无边故无始义成。<a id="a-4E"></a>不越释门因缘正理。<a id="a-4F"></a>徒异名说自在为因。<a id="a-4G"></a>又无用故。<a id="a-4H"></a>不应妄执世间诸法自在为因。<a id="a-4I"></a>非自在天作大功力。<a id="a-4J"></a>生世间法少有所用。<a id="a-4K"></a>故不应谓自在为因。<a id="a-4L"></a>若为发生自欢喜者。<a id="a-4M"></a>但应发喜何用生余。<a id="a-4N"></a>若喜离余方便不发。<a id="a-4O"></a>是则彼喜余方便生。<a id="a-4P"></a>自在于斯应非自在。<a id="a-4Q"></a>于喜既尔余亦应然。<a id="a-4R"></a>差别因缘不可得故。<a id="a-4S"></a>或余方便应余方便生。<a id="a-4T"></a>何用计从自在天所起。<a id="a-4U"></a>若余方便离余方便生喜。<a id="a-4V"></a>亦应非余方便所起。<a id="a-4W"></a>或生苦具逼害有情。<a id="a-4X"></a>为发自喜。<a id="a-4Y"></a>咄哉何用事斯暴恶自在天为。<a id="a-4Z"></a>又信世间唯从自在一因所起。<a id="a-4a"></a>则拨世间现见罪福诸士用果。<a id="a-4b"></a>若言自在待余罪福助发功能方成因者。<a id="a-4c"></a>但是朋敬自在天言。<a id="a-4d"></a>离所余因缘不见别用故。<a id="a-4e"></a>时地水等种种因缘。<a id="a-4f"></a>于芽等生现有功力。<a id="a-4g"></a>芽等随彼成有无故。<a id="a-4h"></a>于芽等生除彼功力不见别用。<a id="a-4i"></a>故不应计世间法起自在为因。<a id="a-4j"></a>自在既然。<a id="a-4k"></a>我胜性等亦应准此如应思择。<a id="a-4l"></a>故无有法唯一因生。<a id="a-4m"></a>但从如前所说种种因缘所起。<a id="a-4n"></a>其理极成。<a id="a-4o"></a>既言色法因及增上二缘所生。<a id="a-4p"></a>大种所造总名为色。<a id="a-4q"></a>于中云何大种所造。<a id="a-4r"></a>自他相望互为因缘。<a id="a-4s"></a>颂曰。</p>
  <p id="a4t">大为大二因　　为所造五种</p>
  <p id="a4u">造为造三种　　为大唯一因</p>
  <p id="a4v">论曰。<a id="a-4w"></a>初言大为大二因者。<a id="a-4x"></a>是诸大种更互相望。<a id="a-4y"></a>但为俱有同类因义。<a id="a-4z"></a>俱起前生为因别故。<a id="a-50"></a>谓随阙一余不生故。<a id="a-51"></a>更互相望有俱有因。<a id="a-52"></a>性类虽别而同一事。<a id="a-53"></a>更相顺故。<a id="a-54"></a>有同类因。<a id="a-55"></a>大于所造能为五因。<a id="a-56"></a>何等为五。<a id="a-57"></a>谓生依立持养别故。<a id="a-58"></a>虽同时生而随转故。<a id="a-59"></a>如互起影灯焰发明。<a id="a-5A"></a>大于所造得成因义。<a id="a-5B"></a>如是五因但是能作因之差别。<a id="a-5C"></a>大望所造为余五因。<a id="a-5D"></a>理不成故。<a id="a-5E"></a>非一果故。<a id="a-5F"></a>非俱有因非相应因。<a id="a-5G"></a>不相应故。<a id="a-5H"></a>非染污故。<a id="a-5I"></a>非遍行因非异熟因。<a id="a-5J"></a>无记性故。<a id="a-5K"></a>非同类故。<a id="a-5L"></a>非同类因。<a id="a-5M"></a>问答决择如顺正理。<a id="a-5N"></a>又本论中亦有文证。<a id="a-5O"></a>大望造色无五种因。<a id="a-5P"></a>如说。<a id="a-5Q"></a>有色处非无记为因。<a id="a-5R"></a>亦非无记谓善色处。<a id="a-5S"></a>若尔应与经论相违。<a id="a-5T"></a>如契经言。<a id="a-5U"></a>因四大种施设色蕴。<a id="a-5V"></a>本论亦言。<a id="a-5W"></a>四大所造因增上等。<a id="a-5X"></a>俱不相违。<a id="a-5Y"></a>据生因等五因说故。<a id="a-5Z"></a>大与所造为生因者。<a id="a-5a"></a>从彼起故。<a id="a-5b"></a>如母生子为依因者。<a id="a-5c"></a>随彼转故。<a id="a-5d"></a>如臣依王为立因者。<a id="a-5e"></a>能任持故。<a id="a-5f"></a>如地持物为持因者。<a id="a-5g"></a>由彼力持令不断故。<a id="a-5h"></a>如食持命为养因者。<a id="a-5i"></a>能增长故。<a id="a-5j"></a>譬如树根水所润沃。<a id="a-5k"></a>如是则显大与所造为起变持住长因性。<a id="a-5l"></a>或生因者。<a id="a-5m"></a>一切大种生所造色。<a id="a-5n"></a>非离诸大种有造色生故。<a id="a-5o"></a>造色生已。<a id="a-5p"></a>同类相续不断位中。<a id="a-5q"></a>火为依因。<a id="a-5r"></a>能令干燥不烂坏故。<a id="a-5s"></a>水为立因。<a id="a-5t"></a>能为浸润令不散故。<a id="a-5u"></a>地为持因。<a id="a-5v"></a>能任持彼令不坠故。<a id="a-5w"></a>风为养因。<a id="a-5x"></a>能引发彼令增长故。<a id="a-5y"></a>如是大种虽与所造无俱有等五种因义。<a id="a-5z"></a>而有生等五种别因。<a id="a-60"></a>故与经论无相违失。<a id="a-61"></a>诸所造色自互相望。<a id="a-62"></a>但有三因。<a id="a-63"></a>所谓俱有同类异熟。<a id="a-64"></a>据所造类容有三因非一切。<a id="a-65"></a>有俱有因者。<a id="a-66"></a>谓随心转。<a id="a-67"></a>身语二业七支相望展转为因。<a id="a-68"></a>同类因者。<a id="a-69"></a>一切前生于后同类。<a id="a-6A"></a>异熟因者。<a id="a-6B"></a>谓诸不善及善有漏身语二业。<a id="a-6C"></a>能招异熟眼等色等。<a id="a-6D"></a>所造于大但为一因。<a id="a-6E"></a>谓异熟因。<a id="a-6F"></a>身语二业能招异熟四大种。<a id="a-6G"></a>故已辩诸法尔所缘生。<a id="a-6H"></a>当随宗委辩等无间缘义。<a id="a-6I"></a>前虽总说诸心心所已生。<a id="a-6J"></a>除最后为等无间缘。<a id="a-6K"></a>未决定说何心无间有几心生。<a id="a-6L"></a>复从几心有何心起。<a id="a-6M"></a>今当定说心有多种。<a id="a-6N"></a>如何依彼可定说耶。<a id="a-6O"></a>且略说心有十二种。<a id="a-6P"></a>云何十二。<a id="a-6Q"></a>颂曰。</p>
  <p id="a6R">欲界有四心　　善恶覆无覆</p>
  <p id="a6S">色无色除恶　　无漏有二心</p>
  <p id="a6T">论曰。<a id="a-6U"></a>且于欲界有四种心。<a id="a-6V"></a>谓善不善有覆无记无覆无记。<a id="a-6W"></a>色无色界各有三心。<a id="a-6X"></a>谓除不善余如上说。<a id="a-6Y"></a>如是十种说有漏心。<a id="a-6Z"></a>若无漏心唯有二种。<a id="a-6a"></a>谓学无学合成十二。<a id="a-6b"></a>此十二心互相生者。<a id="a-6c"></a>颂曰。</p>
  <p id="a6d">欲界善生九　　此复从八生</p>
  <p id="a6e">染从十生四　　余从五生七</p>
  <p id="a6f">色善生十一　　此复从九生</p>
  <p id="a6g">有覆从八生　　此复生于六</p>
  <p id="a6h">无覆从三生　　此复能生六</p>
  <p id="a6i">无色善生九　　此复从六生</p>
  <p id="a6j">有复生从七　　无覆如色辩</p>
  <p id="a6k">学从四生五　　余从五生四</p>
  <p id="a6l">论曰。<a id="a-6m"></a>欲界善心无间生九。<a id="a-6n"></a>谓自界四色界二心。<a id="a-6o"></a>于入定时及续生位。<a id="a-6p"></a>如其次第生善染心。<a id="a-6q"></a>生何善心。<a id="a-6r"></a>复何地摄。<a id="a-6s"></a>此于初位生加行心。<a id="a-6t"></a>若于后时生离欲得。<a id="a-6u"></a>随顺住故无容起彼。<a id="a-6v"></a>生得善心生在此间。<a id="a-6w"></a>不能令彼起现前故。<a id="a-6x"></a>有说。<a id="a-6y"></a>彼心未至地摄。<a id="a-6z"></a>有言。<a id="a-70"></a>亦摄在初静虑。<a id="a-71"></a>有说。<a id="a-72"></a>亦在静虑中间。<a id="a-73"></a>尊者瞿沙作如是说。<a id="a-74"></a>乃至亦在第二静虑。<a id="a-75"></a>如超定时隔地而起。<a id="a-76"></a>有作是说。<a id="a-77"></a>非等引心。<a id="a-78"></a>无力能牵隔地心起。<a id="a-79"></a>是故彼说理定不然。<a id="a-7A"></a>及无色一于续生位欲善无间生彼染心。<a id="a-7B"></a>并学无学随顺住故。<a id="a-7C"></a>欲善无间必定不生。<a id="a-7D"></a>色无色缠无覆无记。<a id="a-7E"></a>彼皆系属自界心故。<a id="a-7F"></a>亦定不生无色界善。<a id="a-7G"></a>以彼于此四远远故。<a id="a-7H"></a>一所依远。<a id="a-7I"></a>二行相远。<a id="a-7J"></a>三所缘远。<a id="a-7K"></a>四对治远。<a id="a-7L"></a>即此复从八无间起。<a id="a-7M"></a>谓自界四色界二心。<a id="a-7N"></a>于出定时从彼善起。<a id="a-7O"></a>被初静虑染定恼时。<a id="a-7P"></a>从彼染心生于欲善。<a id="a-7Q"></a>求依下善为防退故。<a id="a-7R"></a>及学无学谓出观时。<a id="a-7S"></a>染谓不善有覆无记。<a id="a-7T"></a>二各从十无间而生。<a id="a-7U"></a>谓自界四色无色六。<a id="a-7V"></a>于续生位上界六心。<a id="a-7W"></a>皆可命终生欲二染。<a id="a-7X"></a>必无无漏生染污心。<a id="a-7Y"></a>故此非从学无学起。<a id="a-7Z"></a>即此无间能生四心。<a id="a-7a"></a>谓自界四余无生理。<a id="a-7b"></a>必无下地染心无间能生上地及无漏心。<a id="a-7c"></a>余谓欲缠无覆无记此心从五无间而生。<a id="a-7d"></a>谓自界四及色界善。<a id="a-7e"></a>欲界化心从彼生故。<a id="a-7f"></a>即此无间能生七心。<a id="a-7g"></a>谓自界四及色界二。<a id="a-7h"></a>善与染污。<a id="a-7i"></a>于入定时欲界化心还生彼善。<a id="a-7j"></a>于续生位欲界无覆生彼染心。<a id="a-7k"></a>并无色一。<a id="a-7l"></a>于续生位此无覆心能生彼染。<a id="a-7m"></a>如是已辩欲界四心无间从生能生决定。<a id="a-7n"></a>色界善心无间生十一。<a id="a-7o"></a>谓除无色无覆无记心异熟生心属自界故。<a id="a-7p"></a>即此复从九无间起。<a id="a-7q"></a>谓除欲界二染污心。<a id="a-7r"></a>及除无色无覆无记。<a id="a-7s"></a>有覆从八无间而生。<a id="a-7t"></a>除欲二染及学无学。<a id="a-7u"></a>即此无间能生六心。<a id="a-7v"></a>谓自界三欲善不善有覆无记。<a id="a-7w"></a>无覆从三无间而起。<a id="a-7x"></a>谓唯自界余无生理。<a id="a-7y"></a>即此无间能生六心。<a id="a-7z"></a>谓自界三欲无色染。<a id="a-80"></a>已辩色界三心相生。<a id="a-81"></a>无色界善无间生九。<a id="a-82"></a>谓除欲善欲色无覆。<a id="a-83"></a>即此从六无间而生。<a id="a-84"></a>谓自界三及色界善。<a id="a-85"></a>并学无学有覆无间能生七心。<a id="a-86"></a>谓自界三及色界善欲色界染。<a id="a-87"></a>即此亦从七无间起。<a id="a-88"></a>谓除欲色染及学无学心无覆。<a id="a-89"></a>如色说从三无间生。<a id="a-8A"></a>谓自界三余皆非理。<a id="a-8B"></a>即此无间能生六心。<a id="a-8C"></a>谓自界三及欲色染。<a id="a-8D"></a>已辩无色三心相生。<a id="a-8E"></a>学心从四无间而生。<a id="a-8F"></a>谓即学心及三界善。<a id="a-8G"></a>即此无间能生五心。<a id="a-8H"></a>谓前四心及无学一。<a id="a-8I"></a>非三界染。<a id="a-8J"></a>互相违故。<a id="a-8K"></a>非诸无覆。<a id="a-8L"></a>不明利故。<a id="a-8M"></a>余谓无学从五无间生。<a id="a-8N"></a>谓三界善及学无学二。<a id="a-8O"></a>即此无间能生四心。<a id="a-8P"></a>谓三界善及无学一。<a id="a-8Q"></a>不生学心彼非果故。<a id="a-8R"></a>非染无覆如前说故。<a id="a-8S"></a>说十二心互相生已。<a id="a-8T"></a>云何分此为二十心。<a id="a-8U"></a>颂曰。</p>
  <p id="a8V">十二为二十　　谓三界善心</p>
  <p id="a8W">分加行生得　　欲无覆分四</p>
  <p id="a8X">异熟威仪路　　工巧处通果</p>
  <p id="a8Y">色界除工巧　　余数如前说</p>
  <p id="a8Z">论曰。<a id="a-8a"></a>三界善心各分二种。<a id="a-8b"></a>谓加行得生得别故。<a id="a-8c"></a>欲界无覆分为四心。<a id="a-8d"></a>一异熟生。<a id="a-8e"></a>二威仪路。<a id="a-8f"></a>三工巧处。<a id="a-8g"></a>四通果心。<a id="a-8h"></a>色无覆心分为三种。<a id="a-8i"></a>除工巧处。<a id="a-8j"></a>上界都无造作种种工巧事故。<a id="a-8k"></a>无色界无行等事故。<a id="a-8l"></a>无威仪路。<a id="a-8m"></a>无摄受支三摩地故。<a id="a-8n"></a>亦无通果。<a id="a-8o"></a>依如是理欲界有八。<a id="a-8p"></a>色界有六。<a id="a-8q"></a>无色有四。<a id="a-8r"></a>学无学心合为二十。<a id="a-8s"></a>如是二十互相生者。<a id="a-8t"></a>且说欲界八种心中加行善心无间生十。<a id="a-8u"></a>谓自界七除通果心。<a id="a-8v"></a>自类静定无间生故。<a id="a-8w"></a>及色界一加行善心并学无学。<a id="a-8x"></a>即此复从八无间起。<a id="a-8y"></a>谓自界四二善二染。<a id="a-8z"></a>及色界二加行有覆。<a id="a-90"></a>并学无学生得善心无间生九。<a id="a-91"></a>谓自界七除通果心。<a id="a-92"></a>及色无色有覆无记。<a id="a-93"></a>即此复从十一心起。<a id="a-94"></a>谓自界七除通果心。<a id="a-95"></a>及色界二加行有覆。<a id="a-96"></a>并学无学二染污心无间生七。<a id="a-97"></a>谓自界七除通果心。<a id="a-98"></a>即此复从十四心起。<a id="a-99"></a>谓自界七除通果心。<a id="a-9A"></a>及色界四除加行善与通果心。<a id="a-9B"></a>并无色三除加行善。<a id="a-9C"></a>异熟威仪无间生八。<a id="a-9D"></a>谓自界六除加行善与通果心。<a id="a-9E"></a>及色无色有覆无记。<a id="a-9F"></a>即此复从七无间起。<a id="a-9G"></a>谓自界七除通果心。<a id="a-9H"></a>工巧处心无间生六。<a id="a-9I"></a>谓自界六除加行善与通果心。<a id="a-9J"></a>果此复从七无间起。<a id="a-9K"></a>除通果心。<a id="a-9L"></a>从通果心无间生二。<a id="a-9M"></a>谓自界一即通果心。<a id="a-9N"></a>及色界一即加行善。<a id="a-9O"></a>即此亦从二无间起。<a id="a-9P"></a>谓即前说自色二心。<a id="a-9Q"></a>说欲界心互相生已。<a id="a-9R"></a>次说色界六种心中从加行善心无间生十二。<a id="a-9S"></a>谓自界六及欲界三。<a id="a-9T"></a>加行生得与通果心。<a id="a-9U"></a>并无色一加行善心学无学心。<a id="a-9V"></a>即此复从十无间起。<a id="a-9W"></a>谓自界四除威仪路与异熟生。<a id="a-9X"></a>及欲界二加行通果。<a id="a-9Y"></a>并无色二加行有覆。<a id="a-9Z"></a>学无学心生得善心无间生八。<a id="a-9a"></a>谓自界五除通果心。<a id="a-9b"></a>及欲界二不善有覆。<a id="a-9c"></a>并色界一有覆无记。<a id="a-9d"></a>即此复从五无间起。<a id="a-9e"></a>谓自界五除通果心。<a id="a-9f"></a>有覆无记无间生九。<a id="a-9g"></a>谓自界五除通果心。<a id="a-9h"></a>及欲界四二善二染。<a id="a-9i"></a>即此复从十一心起。<a id="a-9j"></a>谓自界五除通果心。<a id="a-9k"></a>及欲界三生得善心威仪异熟。<a id="a-9l"></a>并无色三除加行善。<a id="a-9m"></a>异熟威仪无间生七。<a id="a-9n"></a>谓自界四除加行善与通果心。<a id="a-9o"></a>及欲界二不善有覆。<a id="a-9p"></a>并无色一有覆无记。<a id="a-9q"></a>即此复从五无间起。<a id="a-9r"></a>谓自界五除通果心。<a id="a-9s"></a>从通果心无间生二。<a id="a-9t"></a>谓自界二加行通果。<a id="a-9u"></a>即此亦从二无间起。<a id="a-9v"></a>谓即前说自界二心。<a id="a-9w"></a>说色界心互相生已。<a id="a-9x"></a>次说无色四种心中加行善心无间生七。<a id="a-9y"></a>谓自界四及色界一。<a id="a-9z"></a>加行善心并学无学。<a id="a-A0"></a>即此复从六无间起。<a id="a-A1"></a>谓自界三唯除异熟。<a id="a-A2"></a>及色界一加行善心。<a id="a-A3"></a>并学无学生得善心无间生七。<a id="a-A4"></a>谓自界四及色界一有覆无记。<a id="a-A5"></a>并欲界二。<a id="a-A6"></a>不善有覆。<a id="a-A7"></a>即此复从四无间起。<a id="a-A8"></a>谓自界四。<a id="a-A9"></a>有覆无记无间生八。<a id="a-AA"></a>谓自界四。<a id="a-AB"></a>及色界二加行有覆。<a id="a-AC"></a>并欲界二不善有覆。<a id="a-AD"></a>即此复从十无间起。<a id="a-AE"></a>谓自界四及色界三。<a id="a-AF"></a>生得异熟与威仪路。<a id="a-AG"></a>并欲界三。<a id="a-AH"></a>名如色说。<a id="a-AI"></a>异熟生心无间生六。<a id="a-AJ"></a>谓自界三除加行善。<a id="a-AK"></a>及色界一有覆无记。<a id="a-AL"></a>并欲界二不善有覆。<a id="a-AM"></a>即此复从四无间起。<a id="a-AN"></a>谓自界四。<a id="a-AO"></a>说无色心互相生已。<a id="a-AP"></a>次说无漏二种心中从有学心无间生六。<a id="a-AQ"></a>谓通三界加行善心。<a id="a-AR"></a>及欲生得并学无学。<a id="a-AS"></a>即此复从四无间起。<a id="a-AT"></a>谓三加行及有学心。<a id="a-AU"></a>从无学心无间生五。<a id="a-AV"></a>谓前有学所生六中除有学一。<a id="a-AW"></a>即此复从五无间起。<a id="a-AX"></a>谓三加行及学无学。<a id="a-AY"></a>复有何缘加行无间。<a id="a-AZ"></a>能生异熟工巧威仪。<a id="a-Aa"></a>非彼无间生加行善。<a id="a-Ab"></a>且异熟生由先业力所引发故。<a id="a-Ac"></a>势力羸劣。<a id="a-Ad"></a>非作功用所引发故。<a id="a-Ae"></a>不能引起加行善心。<a id="a-Af"></a>故彼不能生加行善。<a id="a-Ag"></a>出心不由功用转故。<a id="a-Ah"></a>加行无间生彼无违。<a id="a-Ai"></a>工巧威仪势力羸劣。<a id="a-Aj"></a>乐作功用。<a id="a-Ak"></a>引发工巧及威仪故。<a id="a-Al"></a>不能引起加行善。<a id="a-Am"></a>心出心不由功用转故。<a id="a-An"></a>加行无间生彼无违。<a id="a-Ao"></a>若尔染心不应无间生加行善。<a id="a-Ap"></a>染着境界违背善故。<a id="a-Aq"></a>势力劣故。<a id="a-Ar"></a>无斯过失厌倦烦恼数数现前。<a id="a-As"></a>作是思惟。<a id="a-At"></a>说何方便令无义聚止息不行。<a id="a-Au"></a>便如实知起过失境能生功德。<a id="a-Av"></a>脱我当起烦恼现前。<a id="a-Aw"></a>寻复觉知起善防护。<a id="a-Ax"></a>由斯愿力能起加行。<a id="a-Ay"></a>无始时来数习染故。<a id="a-Az"></a>势力不劣。<a id="a-B0"></a>故染无间生加行善。<a id="a-B1"></a>欲界生得行相明利。<a id="a-B2"></a>非胜功用之所引发。<a id="a-B3"></a>以明利故。<a id="a-B4"></a>可有从彼。<a id="a-B5"></a>学无学心色界加行无间而起。<a id="a-B6"></a>非胜功用所引发故。<a id="a-B7"></a>不能从此引生彼心。<a id="a-B8"></a>色无色界生得善心不明利故。<a id="a-B9"></a>非胜功用所引发故。<a id="a-BA"></a>非学无学他界加行无间而起。<a id="a-BB"></a>亦非从此引生彼心。<a id="a-BC"></a>又欲生得以明利故。<a id="a-BD"></a>可从色染无间而生。<a id="a-BE"></a>能为防护色界生得不明利故。<a id="a-BF"></a>非无色染无间而起。<a id="a-BG"></a>作意有三。<a id="a-BH"></a>谓自共相胜解作意。<a id="a-BI"></a>有差别故。<a id="a-BJ"></a>云何名为自相作意。<a id="a-BK"></a>谓观诸色变碍为相。<a id="a-BL"></a>乃至观识了别为相。<a id="a-BM"></a>如是等观相应作意。<a id="a-BN"></a>云何名为共相作意。<a id="a-BO"></a>谓十六行相应作意。<a id="a-BP"></a>云何名为胜解作意。<a id="a-BQ"></a>谓不净观及四无量有色解脱胜处遍处。<a id="a-BR"></a>如是等观相应作意。<a id="a-BS"></a>如是三种作意无间圣道现前圣道无间亦能具起三种作意。<a id="a-BT"></a>若作是说。<a id="a-BU"></a>便顺此言不净观俱行修念等觉分。<a id="a-BV"></a>有余师说。<a id="a-BW"></a>唯从共相作意无间圣道现前。<a id="a-BX"></a>圣道无间方能具起三种作意。<a id="a-BY"></a>若尔何故契经中言。<a id="a-BZ"></a>不净观俱行修念等觉分。<a id="a-Ba"></a>由不净观调伏心已。<a id="a-Bb"></a>方能引生共相作意。<a id="a-Bc"></a>从此无间圣道现前。<a id="a-Bd"></a>依此展转密意而说。<a id="a-Be"></a>故无有过。<a id="a-Bf"></a>有余复言。<a id="a-Bg"></a>唯从共相作意无间圣道现前。<a id="a-Bh"></a>圣道无间亦唯能起共相作意。<a id="a-Bi"></a>此言有失。<a id="a-Bj"></a>所以者何。<a id="a-Bk"></a>依未至等三地证入正性离生。<a id="a-Bl"></a>圣道无间可生欲界共相作意。<a id="a-Bm"></a>以欲界中共相作意去彼圣道非极远故。<a id="a-Bn"></a>若依第二第三第四静虑证入正性离生。<a id="a-Bo"></a>圣道无间起何作意。<a id="a-Bp"></a>非起欲界共相作意。<a id="a-Bq"></a>以极远故。<a id="a-Br"></a>又于彼地无容有故。<a id="a-Bs"></a>以非彼地已有曾得。<a id="a-Bt"></a>共相作意异于曾得顺决择分。<a id="a-Bu"></a>非诸圣者顺决择分可复现前。<a id="a-Bv"></a>非得果已可重发生加行道故。<a id="a-Bw"></a>彼今应说。<a id="a-Bx"></a>此圣道后起何共相作意现前。<a id="a-By"></a>岂不系属顺决择分。<a id="a-Bz"></a>亦修彼类共相作意。<a id="a-C0"></a>如观诸行皆是无常。<a id="a-C1"></a>观一切法皆是无我。<a id="a-C2"></a>涅槃寂静圣道无间引彼现前。<a id="a-C3"></a>此救非理。<a id="a-C4"></a>系属加行所修作意。<a id="a-C5"></a>非得果后可引现前。<a id="a-C6"></a>是彼类故。<a id="a-C7"></a>前说圣道无间通三作意现前。<a id="a-C8"></a>于理为善。<a id="a-C9"></a>若依未至定得阿罗汉果。<a id="a-CA"></a>后出观心。<a id="a-CB"></a>或即彼地或是欲界。<a id="a-CC"></a>依无所有处得阿罗汉果。<a id="a-CD"></a>后出观心。<a id="a-CE"></a>或即彼地或是有顶。<a id="a-CF"></a>若依余地得阿罗汉果。<a id="a-CG"></a>后出观心唯自非余地。<a id="a-CH"></a>于欲界中有三作意。<a id="a-CI"></a>一闻所成。<a id="a-CJ"></a>二思所成。<a id="a-CK"></a>三生所得。<a id="a-CL"></a>色界亦有三种作意。<a id="a-CM"></a>一闻所成。<a id="a-CN"></a>二修所成。<a id="a-CO"></a>三生所得。<a id="a-CP"></a>无思所成。<a id="a-CQ"></a>举心思时即入定故。<a id="a-CR"></a>无色唯有二种作意。<a id="a-CS"></a>一修所成。<a id="a-CT"></a>二生所得。<a id="a-CU"></a>欲界闻思作意无间圣道现前。<a id="a-CV"></a>圣道无间具起三种作意现前。<a id="a-CW"></a>以诸圣道起必系属加行道故。<a id="a-CX"></a>非生得善作意无间圣道现前。<a id="a-CY"></a>色界闻修作意无间圣道现前。<a id="a-CZ"></a>圣道无间亦唯起彼二种作意。<a id="a-Ca"></a>无色唯修作意无间圣道现起。<a id="a-Cb"></a>圣道无间亦唯起修不起生得。<a id="a-Cc"></a>若生第二静虑已上。<a id="a-Cd"></a>起初静虑三识身时。<a id="a-Ce"></a>诸有未离自地染者。<a id="a-Cf"></a>彼从自地善染无记。<a id="a-Cg"></a>作意无间三识现前。<a id="a-Ch"></a>三识无间还生自地三种作意。<a id="a-Ci"></a>诸有已离自地染者。<a id="a-Cj"></a>除染作意。<a id="a-Ck"></a>唯善无记作意无间三识现前。<a id="a-Cl"></a>三识无间亦唯起此二种作意。<a id="a-Cm"></a>于前所说十二心中。<a id="a-Cn"></a>何心现前。<a id="a-Co"></a>几心可得。<a id="a-Cp"></a>颂曰。</p>
  <p id="aCq">三界染如次　　得七六二种</p>
  <p id="aCr">色善二学三　　二无余自得</p>
  <p id="aCs">论曰。<a id="a-Ct"></a>欲界染心正现前位。<a id="a-Cu"></a>十二心内容得七心。<a id="a-Cv"></a>色界染心正现前位。<a id="a-Cw"></a>十二心内容得六心。<a id="a-Cx"></a>无色染心正现前位。<a id="a-Cy"></a>十二心内容得二心。<a id="a-Cz"></a>为一刹那应言不尔。<a id="a-D0"></a>谓起欲界染污心时。<a id="a-D1"></a>或界退还。<a id="a-D2"></a>或续善本。<a id="a-D3"></a>或退胜德。<a id="a-D4"></a>于此三位随容有数。<a id="a-D5"></a>总得七心界退还时。<a id="a-D6"></a>得自界四并色界染。<a id="a-D7"></a>亦容可得。<a id="a-D8"></a>续善本位得自善心。<a id="a-D9"></a>以疑心中续善根故。<a id="a-DA"></a>退胜德位三界染心及有学心。<a id="a-DB"></a>皆容可得。<a id="a-DC"></a>若起色界染污心时。<a id="a-DD"></a>或界退还。<a id="a-DE"></a>或退胜德随容有数。<a id="a-DF"></a>总得六心界退还时。<a id="a-DG"></a>得自三种。<a id="a-DH"></a>及得欲界无覆无记。<a id="a-DI"></a>谓通果心退胜德位。<a id="a-DJ"></a>色无色界二染污心。<a id="a-DK"></a>及有学心皆容可得。<a id="a-DL"></a>若起无色染污心时。<a id="a-DM"></a>顿得二心。<a id="a-DN"></a>谓学自染。<a id="a-DO"></a>此中唯有退胜德位。<a id="a-DP"></a>色界善心正现前位。<a id="a-DQ"></a>十二心内容得二心。<a id="a-DR"></a>谓自善心无覆无记。<a id="a-DS"></a>由升进故。<a id="a-DT"></a>若有学心正现前位。<a id="a-DU"></a>十二心内容得三心。<a id="a-DV"></a>谓有学心及色无覆并无色善。<a id="a-DW"></a>若初证入正性离生尔时学心即名为得。<a id="a-DX"></a>若以圣道离欲界染。<a id="a-DY"></a>最后所起解脱道时得色无覆。<a id="a-DZ"></a>若以圣道离色界染得无色善。<a id="a-Da"></a>此中离言非究竟离。<a id="a-Db"></a>以于色染未全离时。<a id="a-Dc"></a>无色善心已可得故。<a id="a-Dd"></a>二谓欲色无覆无记。<a id="a-De"></a>此二心中都无所得。<a id="a-Df"></a>余谓前说染等心。<a id="a-Dg"></a>余谓无色界无覆无记。<a id="a-Dh"></a>欲无色善及无学心。<a id="a-Di"></a>不说彼心正现前位得心差别。<a id="a-Dj"></a>应知彼心正现前位。<a id="a-Dk"></a>唯自可得诸所言得。<a id="a-Dl"></a>据此类心先无所成。<a id="a-Dm"></a>今创得故。</p>
 </body>
</html>