<!doctype html>
<html id="z3IBVtv179" data-ver="947">
 <head>
  <meta charset="utf-8">
  <meta author="众贤">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">阿毗达磨藏显宗论卷第十二</h1>
  <h2 id="a2">辩缘起品第四之一</h2>
  <p id="a3">已依三界辩得心等诸法差别今应思择三界是何处别有几颂曰。</p>
  <p id="a4">地狱傍生鬼　　人及六欲天</p>
  <p id="a5">名欲界二十　　由地狱洲异</p>
  <p id="a6">此上十六处　　名色界于中</p>
  <p id="a7">初二二三三　　第四静虑八</p>
  <p id="a8">无色界无处　　由生有四种</p>
  <p id="a9">依同分及命　　令心等相续</p>
  <p id="aA">论曰。<a id="a-B"></a>那落迦等下四趣全。<a id="a-C"></a>及天一分眷属中有。<a id="a-D"></a>并器世间。<a id="a-E"></a>总名欲界。<a id="a-F"></a>天一分者。<a id="a-G"></a>谓六欲天。<a id="a-H"></a>一四大王众天。<a id="a-I"></a>二三十三天。<a id="a-J"></a>三夜摩天。<a id="a-K"></a>四睹史多天。<a id="a-L"></a>五乐变化天。<a id="a-M"></a>六他化自在天。<a id="a-N"></a>如是欲界地狱趣等。<a id="a-O"></a>并器世间总有十处。<a id="a-P"></a>地狱洲异分为二十。<a id="a-Q"></a>八大地狱名地狱异。<a id="a-R"></a>一等活地狱。<a id="a-S"></a>二黑绳地狱。<a id="a-T"></a>三众合地狱。<a id="a-U"></a>四号叫地狱。<a id="a-V"></a>五大叫地狱。<a id="a-W"></a>六炎热地狱。<a id="a-X"></a>七大热地狱。<a id="a-Y"></a>八无间地狱。<a id="a-Z"></a>言洲异者。<a id="a-a"></a>谓四大洲。<a id="a-b"></a>一南赡部洲。<a id="a-c"></a>二东胜身洲。<a id="a-d"></a>三西牛货洲。<a id="a-e"></a>四北俱卢洲。<a id="a-f"></a>如是十二并六欲天傍生饿鬼处成二十。<a id="a-g"></a>若有情界从自在天至无间狱。<a id="a-h"></a>若器世界乃至风轮皆欲界摄。<a id="a-i"></a>已说欲界并处不同。<a id="a-j"></a>此欲界上处有十六。<a id="a-k"></a>谓初静虑处唯有二。<a id="a-l"></a>二三各有三。<a id="a-m"></a>第四独有八。<a id="a-n"></a>器及有情总名色界。<a id="a-o"></a>言初静虑处有二者。<a id="a-p"></a>一梵众天。<a id="a-q"></a>二梵辅天。<a id="a-r"></a>第二静虑处有三者。<a id="a-s"></a>一少光天。<a id="a-t"></a>二无量光天。<a id="a-u"></a>三极光净天。<a id="a-v"></a>第三静虑处有三者。<a id="a-w"></a>一少净天。<a id="a-x"></a>二无量净天。<a id="a-y"></a>三遍净天。<a id="a-z"></a>第四静虑处有八者。<a id="a-10"></a>一无云天。<a id="a-11"></a>二福生天。<a id="a-12"></a>三广果天。<a id="a-13"></a>并五净居处合成八。<a id="a-14"></a>五净居者。<a id="a-15"></a>一无繁天。<a id="a-16"></a>二无热天。<a id="a-17"></a>三善现天。<a id="a-18"></a>四善见天。<a id="a-19"></a>五色究竟天。<a id="a-1A"></a>此十六处诸器世间并诸有情。<a id="a-1B"></a>总名色界。<a id="a-1C"></a>何缘大梵及无想天。<a id="a-1D"></a>无寿量等殊不别建立。<a id="a-1E"></a>不应别立大梵一故。<a id="a-1F"></a>要依同分立天处名。<a id="a-1G"></a>非一梵王可名同分。<a id="a-1H"></a>虽寿量等与余不同。<a id="a-1I"></a>然由一身不成同分。<a id="a-1J"></a>故与梵辅合立一天。<a id="a-1K"></a>高下虽异然地无别。<a id="a-1L"></a>无想有情与彼广果。<a id="a-1M"></a>寿身量等无差别故。<a id="a-1N"></a>亦无异因。<a id="a-1O"></a>故不可立为第四处。<a id="a-1P"></a>无色界中都无方处。<a id="a-1Q"></a>以无色法去来无表。<a id="a-1R"></a>皆无方所理决定故。<a id="a-1S"></a>但异熟生胜劣差别。<a id="a-1T"></a>说有四种。<a id="a-1U"></a>一空无边处。<a id="a-1V"></a>二识无边处。<a id="a-1W"></a>三无所有处。<a id="a-1X"></a>四非想非非想处。<a id="a-1Y"></a>如是四种名无色界。<a id="a-1Z"></a>由生胜劣非由方所。<a id="a-1a"></a>以于是处得彼定者命终即于是处生故。<a id="a-1b"></a>复从彼殁生欲色时。<a id="a-1c"></a>即于是处中有起故。<a id="a-1d"></a>由渐离欲渐得彼定。<a id="a-1e"></a>及生劣胜次第如是。<a id="a-1f"></a>随生因力果少多故。<a id="a-1g"></a>于无色界受生有情。<a id="a-1h"></a>以何为依心等相续。<a id="a-1i"></a>何缘于此欻复生疑。<a id="a-1j"></a>以诸法中都无有我。<a id="a-1k"></a>心心所法在欲色界。<a id="a-1l"></a>依托色身可相续转。<a id="a-1m"></a>于无色界既无色身。<a id="a-1n"></a>心等应无相续转义。<a id="a-1o"></a>为显彼有依故作是说。<a id="a-1p"></a>依同分及命心等相续。<a id="a-1q"></a>及声摄余不相应行。<a id="a-1r"></a>谓得及非得异生性生等法转所赖故名为依。<a id="a-1s"></a>心等转时要托彼故。<a id="a-1t"></a>眼等四识一一皆用无间灭意及自色根为其所依。<a id="a-1u"></a>及为依性。<a id="a-1v"></a>以自色根所依大种身根及大同分命根得等生等但为依性。<a id="a-1w"></a>身识即用意及身根。<a id="a-1x"></a>为其所依及为依性。<a id="a-1y"></a>但以身根所依大种同分命根。<a id="a-1z"></a>得等生等为其依性非为所依。<a id="a-20"></a>意识但以无间灭意为其所依。<a id="a-21"></a>及为依性。<a id="a-22"></a>身根及大同分命根。<a id="a-23"></a>得等生等但为依性。<a id="a-24"></a>如是欲色有情心等。<a id="a-25"></a>依色同分命等相续。<a id="a-26"></a>无色有情以无色故。<a id="a-27"></a>但依同分及命根等心等相续。<a id="a-28"></a>非无有依。<a id="a-29"></a>依与所依二相别者。<a id="a-2A"></a>要由彼有此方得转。<a id="a-2B"></a>无则不转是为依相。<a id="a-2C"></a>定有彼相及随变者。<a id="a-2D"></a>是谓为依及所依相。<a id="a-2E"></a>虽彼诸法为心等依。<a id="a-2F"></a>而或有时心等不转。<a id="a-2G"></a>此由别法为障碍故。<a id="a-2H"></a>心等转位必有彼依。<a id="a-2I"></a>故彼得为心等依相。<a id="a-2J"></a>现见心等于死身内毕竟不生。<a id="a-2K"></a>于生身中虽暂时灭。<a id="a-2L"></a>而定当起。<a id="a-2M"></a>故彼色等依相极成。<a id="a-2N"></a>由此故知。<a id="a-2O"></a>色声香等于心心所不能为依。<a id="a-2P"></a>以外事中有色声等。<a id="a-2Q"></a>然心心所曾不转故。<a id="a-2R"></a>心等不随无间灭意定有转变。<a id="a-2S"></a>如何可说。<a id="a-2T"></a>彼为所依。<a id="a-2U"></a>夫随变者。<a id="a-2V"></a>谓令改易。<a id="a-2W"></a>由前意灭。<a id="a-2X"></a>后心等起。<a id="a-2Y"></a>何非所依。<a id="a-2Z"></a>非同分等为心等依。<a id="a-2a"></a>如眼等根无间灭意。<a id="a-2b"></a>故所依相与依相别。<a id="a-2c"></a>如是欲色诸有情心。<a id="a-2d"></a>四蕴俱生灭为依性。<a id="a-2e"></a>唯一色蕴得为所依。<a id="a-2f"></a>酒等恼时心虽转变。<a id="a-2g"></a>而无意识色为所依。<a id="a-2h"></a>夫成所依定能生变。<a id="a-2i"></a>意识非定随色变生。<a id="a-2j"></a>以无色时心亦有故。<a id="a-2k"></a>可为依性非作所依。<a id="a-2l"></a>是故六识在欲色界。<a id="a-2m"></a>得以四蕴为俱生依。<a id="a-2n"></a>无色意识以无色故。<a id="a-2o"></a>彼俱生依唯通三蕴。<a id="a-2p"></a>若尔何故但言无色心等依于同分及命。<a id="a-2q"></a>此说定同无乱依故。<a id="a-2r"></a>谓心心所虽互为依而非定同。<a id="a-2s"></a>不自依故亦非无乱。<a id="a-2t"></a>在此地生。<a id="a-2u"></a>乱起自他心心所故。<a id="a-2v"></a>同分及命心等同依。<a id="a-2w"></a>又此地生唯此地故。<a id="a-2x"></a>依此设起不同地心。<a id="a-2y"></a>由此还令自地心起。<a id="a-2z"></a>唯依此二名此地生。<a id="a-30"></a>牵引业生无间断故。<a id="a-31"></a>由斯说是同不乱依。<a id="a-32"></a>心等不然。<a id="a-33"></a>故略不说。<a id="a-34"></a>若无此二余地四蕴现在前时。<a id="a-35"></a>尔时有情应名余地非此地摄。<a id="a-36"></a>自地先业所牵引果不相续故。<a id="a-37"></a>然不应许。<a id="a-38"></a>是故当知。<a id="a-39"></a>如欲色界身同分命为心等依。<a id="a-3A"></a>虽或有时异地心起。<a id="a-3B"></a>而依身等。<a id="a-3C"></a>于此生中后定当牵自地心起。<a id="a-3D"></a>如是无色虽无有身。<a id="a-3E"></a>心等定依同分及命。<a id="a-3F"></a>故颂偏说。<a id="a-3G"></a>同分命根此是牵引。<a id="a-3H"></a>业异熟故。<a id="a-3I"></a>是余异熟相续住因。<a id="a-3J"></a>譬如树根茎等依住。<a id="a-3K"></a>现见诸树叶枝茎等。<a id="a-3L"></a>虽同种生而依根住。<a id="a-3M"></a>是故不应谓眼根等唯依业住无别有依。<a id="a-3N"></a>由斯已释。<a id="a-3O"></a>生无色界业生心等须别依因。<a id="a-3P"></a>故本论中不作是说。<a id="a-3Q"></a>心转即用受等为依。<a id="a-3R"></a>即由此因得非得等。<a id="a-3S"></a>及声总显不说别名。<a id="a-3T"></a>谓彼非唯业所生故。<a id="a-3U"></a>设业生者非恒续故。<a id="a-3V"></a>由此总说名为识缘。<a id="a-3W"></a>不说受等为识依性。<a id="a-3X"></a>如何彼法为心等依。<a id="a-3Y"></a>谓彼若无自地心等必不生故。<a id="a-3Z"></a>犹如身等。<a id="a-3a"></a>或由彼是无乱因故。<a id="a-3b"></a>非生上地成就下善。<a id="a-3c"></a>又无成异地异生性等。<a id="a-3d"></a>故彼为依性其理极成。<a id="a-3e"></a>有余师言。<a id="a-3f"></a>如坑堑等。<a id="a-3g"></a>虽无风等灯焰不生。<a id="a-3h"></a>彼法若无心等不起。<a id="a-3i"></a>故知心等用彼为依。<a id="a-3j"></a>或有门人作是征请。<a id="a-3k"></a>不相应行应如色身。<a id="a-3l"></a>亦能为依生意识等。<a id="a-3m"></a>故但为说不相应行为心等依。<a id="a-3n"></a>非无色界俱生四蕴无相依义然于此中心与受等为所依性。<a id="a-3o"></a>非彼受等为心所依。<a id="a-3p"></a>非所随故。<a id="a-3q"></a>要心总了境界相时。<a id="a-3r"></a>受等方能取差别相。<a id="a-3s"></a>故彼随心心非随彼。<a id="a-3t"></a>然心心所名互相随。<a id="a-3u"></a>互随转者。<a id="a-3v"></a>同一果故。<a id="a-3w"></a>何缘不说欲色界中此二为依心等相续。<a id="a-3x"></a>而但说彼依于色身。<a id="a-3y"></a>欲色界中身同分等。<a id="a-3z"></a>虽恒相续。<a id="a-40"></a>皆能为依而身粗显。<a id="a-41"></a>是故偏说。<a id="a-42"></a>或为成立同分命根离身别有。<a id="a-43"></a>故作是说。<a id="a-44"></a>非于无色或余地中业生心等恒现前故。<a id="a-45"></a>或显同分及命根等亦依身转。<a id="a-46"></a>故作是说。<a id="a-47"></a>虽彼与身互相依止。<a id="a-48"></a>而身胜故偏说为依。<a id="a-49"></a>岂不命根为身依性亦是殊胜。<a id="a-4A"></a>命根若无。<a id="a-4B"></a>身根等法皆不转故。<a id="a-4C"></a>虽无命根彼皆不转。<a id="a-4D"></a>而身多为灾横等缘。<a id="a-4E"></a>命等随身亦有损益。<a id="a-4F"></a>故身与彼为依义胜。<a id="a-4G"></a>即由此义对法诸师。<a id="a-4H"></a>说无色中以无身故。<a id="a-4I"></a>同分命等更互相依。<a id="a-4J"></a>如本论说云何欲界。<a id="a-4K"></a>谓有诸法欲贪随增。<a id="a-4L"></a>色无色界亦复如是。<a id="a-4M"></a>为显诸法三界现行。<a id="a-4N"></a>非皆彼系。<a id="a-4O"></a>故作是说。<a id="a-4P"></a>虽诸烦恼皆所随增。<a id="a-4Q"></a>贪多现行故偏说一。<a id="a-4R"></a>言欲贪者。<a id="a-4S"></a>谓欲界贪。<a id="a-4T"></a>色无色贪亦复如是。<a id="a-4U"></a>欲所属界说名欲界。<a id="a-4V"></a>如是类释上二界名。<a id="a-4W"></a>又欲之界名为欲界。<a id="a-4X"></a>由此界能任持欲故。<a id="a-4Y"></a>色无色界应知亦然。<a id="a-4Z"></a>若界有色而无定者。<a id="a-4a"></a>是名欲界。<a id="a-4b"></a>若界有色亦有定者。<a id="a-4c"></a>是名色界。<a id="a-4d"></a>若界无色而有定者。<a id="a-4e"></a>是无色界。<a id="a-4f"></a>三界为一为复有多。<a id="a-4g"></a>三界无边如虚空量。<a id="a-4h"></a>故虽无有始起有情无量无边。<a id="a-4i"></a>佛兴于世一一化度无数有情。<a id="a-4j"></a>令证无余般涅槃界而不穷尽。<a id="a-4k"></a>犹若虚空世界当言云何安住当言傍住。<a id="a-4l"></a>故契经言。<a id="a-4m"></a>譬如天雨滴如车轴。<a id="a-4n"></a>无间无断从空下注。<a id="a-4o"></a>如是东方无间无断。<a id="a-4p"></a>无量世界或坏或成。<a id="a-4q"></a>如于东方南西北方亦复如是。<a id="a-4r"></a>不说上下。<a id="a-4s"></a>有说亦有上下二方。<a id="a-4t"></a>余部经中说十方故。<a id="a-4u"></a>色究竟上复有欲界。<a id="a-4v"></a>于欲界下有色究竟。<a id="a-4w"></a>如是展转世界无边。<a id="a-4x"></a>若有离一三界贪时。<a id="a-4y"></a>一切三界贪皆灭离。<a id="a-4z"></a>依初静虑起通慧时。<a id="a-50"></a>所发神通但能往至自所生界。<a id="a-51"></a>梵世非余。<a id="a-52"></a>所余通慧应知亦尔。<a id="a-53"></a>勿有于境太过失故。<a id="a-54"></a>已说三界。<a id="a-55"></a>趣复云何。<a id="a-56"></a>何处几种。<a id="a-57"></a>颂曰。</p>
  <p id="a58">于中地狱等　　自名说五趣</p>
  <p id="a59">唯无覆无记　　有情非中有</p>
  <p id="a5A">论曰。<a id="a-5B"></a>于三界中随其所应说有五趣。<a id="a-5C"></a>如自名显。<a id="a-5D"></a>谓前所说地狱傍生鬼及人天。<a id="a-5E"></a>是名五趣。<a id="a-5F"></a>唯于欲界有四趣全。<a id="a-5G"></a>三界各有天趣一分。<a id="a-5H"></a>为显有界非趣所摄。<a id="a-5I"></a>故三界中说有五趣。<a id="a-5J"></a>善染无记有情无情及中有等。<a id="a-5K"></a>皆是界性。<a id="a-5L"></a>趣体唯摄无覆无记。<a id="a-5M"></a>及与有情而非中有。<a id="a-5N"></a>言趣体唯摄无覆无记者。<a id="a-5O"></a>唯异熟生为趣体故。<a id="a-5P"></a>由此已释趣。<a id="a-5Q"></a>唯有情无情中无异熟生故。<a id="a-5R"></a>趣体唯摄无覆无记。<a id="a-5S"></a>如七有经定应信受。<a id="a-5T"></a>经说七有。<a id="a-5U"></a>谓地狱有。<a id="a-5V"></a>傍生有。<a id="a-5W"></a>饿鬼有。<a id="a-5X"></a>天有人有。<a id="a-5Y"></a>业有中有。<a id="a-5Z"></a>此中业有是五趣因。<a id="a-5a"></a>简趣异因。<a id="a-5b"></a>是故别说。<a id="a-5c"></a>此经为显趣体唯摄无覆无记。<a id="a-5d"></a>故简异因。<a id="a-5e"></a>理亦应然。<a id="a-5f"></a>若善染法是趣体者。<a id="a-5g"></a>趣应杂乱。<a id="a-5h"></a>一趣身中多趣惑业。<a id="a-5i"></a>皆可现起及成就故。<a id="a-5j"></a>业如中有俱别说故。<a id="a-5k"></a>是趣因故定非趣摄。<a id="a-5l"></a>非如见浊。<a id="a-5m"></a>有处说见是烦恼故。<a id="a-5n"></a>无处说业是趣体故。<a id="a-5o"></a>不可为例。<a id="a-5p"></a>唯异熟生是诸趣体。<a id="a-5q"></a>何缘证知。<a id="a-5r"></a>契经说故。<a id="a-5s"></a>经说。<a id="a-5t"></a>舍利子作是言。<a id="a-5u"></a>具寿。<a id="a-5v"></a>若有地狱诸漏现前故造作增长。<a id="a-5w"></a>顺地狱受业。<a id="a-5x"></a>彼身语意曲秽浊故。<a id="a-5y"></a>于那落迦中受五蕴异熟。<a id="a-5z"></a>异熟起已名那落迦。<a id="a-60"></a>除五蕴法彼那落迦都不可得。<a id="a-61"></a>此中既说。<a id="a-62"></a>除异熟生色等五蕴无别地狱。<a id="a-63"></a>异熟起已名那落迦。<a id="a-64"></a>故知趣体唯是异熟。<a id="a-65"></a>发地狱业名地狱漏。<a id="a-66"></a>招地狱生名地狱业。<a id="a-67"></a>非此漏业即地狱体论说五趣。<a id="a-68"></a>一切随眠所随增者依。<a id="a-69"></a>趣及趣能结生心说。<a id="a-6A"></a>故无失中有非趣何。<a id="a-6B"></a>缘故知由经论理为。<a id="a-6C"></a>定量故。<a id="a-6D"></a>且由经者。<a id="a-6E"></a>谓七有经别说五趣因方便故。<a id="a-6F"></a>言由论者。<a id="a-6G"></a>施设论说。<a id="a-6H"></a>四生摄五趣。<a id="a-6I"></a>非五摄四生。<a id="a-6J"></a>不摄者何。<a id="a-6K"></a>所谓中有法蕴论说。<a id="a-6L"></a>眼界云何。<a id="a-6M"></a>谓四大种所造净色。<a id="a-6N"></a>是眼眼根眼处眼界。<a id="a-6O"></a>地狱傍生鬼人天趣。<a id="a-6P"></a>修成中有。<a id="a-6Q"></a>言由理者。<a id="a-6R"></a>趣谓所往中有不应是所往处。<a id="a-6S"></a>由此能往所往趣故。<a id="a-6T"></a>又彼即于死处生故。<a id="a-6U"></a>非所往处故非趣摄。<a id="a-6V"></a>若尔无色亦应非趣死处生故。<a id="a-6W"></a>不尔。<a id="a-6X"></a>无色死处即生不往余处。<a id="a-6Y"></a>中有虽是死处即生。<a id="a-6Z"></a>然往余处故非趣体。<a id="a-6a"></a>言中有者。<a id="a-6b"></a>谓中有地死生中间决定有故。<a id="a-6c"></a>生有无间容起死有。<a id="a-6d"></a>故无本有名中有过。<a id="a-6e"></a>或容彼在异类二生中间起故。<a id="a-6f"></a>名为中有。<a id="a-6g"></a>不可说在二趣中间。<a id="a-6h"></a>故名中有。<a id="a-6i"></a>对执中有是趣摄宗因不成故。<a id="a-6j"></a>于前所说诸界趣中。<a id="a-6k"></a>如其次第识住有七。<a id="a-6l"></a>其七者何。<a id="a-6m"></a>颂曰。</p>
  <p id="a6n">身异及想异　　身异同一想</p>
  <p id="a6o">翻此身想一　　并无色下三</p>
  <p id="a6p">故识住有七　　余非有损坏</p>
  <p id="a6q">论曰。<a id="a-6r"></a>谓若略说。<a id="a-6s"></a>欲界人天并及下三静虑无色。<a id="a-6t"></a>此七生处是识住体。<a id="a-6u"></a>若广分别应随契经。<a id="a-6v"></a>有色有情身异想异。<a id="a-6w"></a>如人一分。<a id="a-6x"></a>天是第一识住一分。<a id="a-6y"></a>天者谓欲界天及初静虑。<a id="a-6z"></a>除劫初起。<a id="a-70"></a>言有色有情者。<a id="a-71"></a>是成就色身义。<a id="a-72"></a>言身异者。<a id="a-73"></a>谓彼色身种种显形状貌异故。<a id="a-74"></a>彼由身异或有异身。<a id="a-75"></a>故彼有情说名身异。<a id="a-76"></a>言想异者。<a id="a-77"></a>谓彼苦乐不苦不乐想差别故。<a id="a-78"></a>彼由想异或有异想。<a id="a-79"></a>或习异想以成其性。<a id="a-7A"></a>故彼有情说名想异。<a id="a-7B"></a>有色有情身异想一如梵众天。<a id="a-7C"></a>谓劫初起。<a id="a-7D"></a>是第二识住。<a id="a-7E"></a>所以者何。<a id="a-7F"></a>以劫初起彼梵众天同生此想。<a id="a-7G"></a>我等皆是大梵化生。<a id="a-7H"></a>大梵尔时亦生此想。<a id="a-7I"></a>是诸梵众皆我化生。<a id="a-7J"></a>何缘梵众同生此想。<a id="a-7K"></a>由见梵王处所形色及神通等皆殊胜故。<a id="a-7L"></a>又观大梵先时已有己及余天后方生故。<a id="a-7M"></a>彼不能见从上地殁依初静虑发宿住通。<a id="a-7N"></a>不能了知上地境故。<a id="a-7O"></a>何缘大梵亦生此想。<a id="a-7P"></a>彼才发心众便生故。<a id="a-7Q"></a>谓己所化非速殁故。<a id="a-7R"></a>或愚业果感赴理故。<a id="a-7S"></a>或见己身形状势力寿威德等过余众故。<a id="a-7T"></a>由是缘故。<a id="a-7U"></a>梵众梵王身虽有殊而生一想。<a id="a-7V"></a>言身异者。<a id="a-7W"></a>初静虑中有表无表寻伺多识。<a id="a-7X"></a>为因感身有差别故。<a id="a-7Y"></a>安立众生身有异故。<a id="a-7Z"></a>有色有情身一想异。<a id="a-7a"></a>如极光净天。<a id="a-7b"></a>是第三识住。<a id="a-7c"></a>此中举后兼以摄初。<a id="a-7d"></a>应知具摄第二静虑。<a id="a-7e"></a>若不尔者。<a id="a-7f"></a>彼少光天无量光天何识住摄。<a id="a-7g"></a>彼二既有第三识住相。<a id="a-7h"></a>无缘可说非识住所收。<a id="a-7i"></a>故知此中依举显理说诸识住。<a id="a-7j"></a>非但如言彼天中无有表业等。<a id="a-7k"></a>为因所感差别身形。<a id="a-7l"></a>故言身一。<a id="a-7m"></a>此显同处身相无异。<a id="a-7n"></a>非说处别。<a id="a-7o"></a>第二静虑喜舍二想杂乱现前。<a id="a-7p"></a>故言想异。<a id="a-7q"></a>由彼天众厌根本地。<a id="a-7r"></a>喜根已起。<a id="a-7s"></a>近分地舍根现前厌近分地。<a id="a-7t"></a>舍根已起。<a id="a-7u"></a>根本地喜根现前譬如有人。<a id="a-7v"></a>于诸饮食若素若腻欣厌互增。<a id="a-7w"></a>有色有情身一想一。<a id="a-7x"></a>如遍净天。<a id="a-7y"></a>是第四识住。<a id="a-7z"></a>言身一者。<a id="a-80"></a>释义如前。<a id="a-81"></a>唯有乐想故名想一。<a id="a-82"></a>遍净天乐寂静微妙。<a id="a-83"></a>常生欣乐无起厌时。<a id="a-84"></a>是故无由近分交杂。<a id="a-85"></a>故唯依此立想一名。<a id="a-86"></a>初静虑中由染污想。<a id="a-87"></a>故言想一。<a id="a-88"></a>以于非因起戒禁取执为因故。<a id="a-89"></a>第二静虑由二善想。<a id="a-8A"></a>故言想异。<a id="a-8B"></a>由等至力二受交参而现前故。<a id="a-8C"></a>第三静虑由无记想。<a id="a-8D"></a>故言想一。<a id="a-8E"></a>纯一寂静异熟乐受而现前故。<a id="a-8F"></a>下三无色名别如经。<a id="a-8G"></a>即三识住是名为七。<a id="a-8H"></a>释三无色如顺正理。<a id="a-8I"></a>此中何法名为识住。<a id="a-8J"></a>谓彼所系五蕴四蕴识于其中乐住着故。<a id="a-8K"></a>有余师说。<a id="a-8L"></a>唯有情数得识住名。<a id="a-8M"></a>契经说故。<a id="a-8N"></a>为显诸识所住着事。<a id="a-8O"></a>故契经说七识住名。<a id="a-8P"></a>由此余处非识住摄。<a id="a-8Q"></a>以彼处识有损坏故。<a id="a-8R"></a>识于其中不乐住着。<a id="a-8S"></a>余处者何。<a id="a-8T"></a>谓诸恶处。<a id="a-8U"></a>第四静虑及有顶天。<a id="a-8V"></a>云何于中识有损坏。<a id="a-8W"></a>损坏识法于中有故。<a id="a-8X"></a>何等名为损坏识法。<a id="a-8Y"></a>谓诸恶处有重苦受能损于识。<a id="a-8Z"></a>第四静虑有无想定及无想事。<a id="a-8a"></a>有顶天中有灭尽定。<a id="a-8b"></a>能坏于识令相续断。<a id="a-8c"></a>复说若处余处有情心乐来止。<a id="a-8d"></a>若至此处不更求出。<a id="a-8e"></a>说名识住。<a id="a-8f"></a>于诸恶处二义俱无。<a id="a-8g"></a>第四静虑心恒求出。<a id="a-8h"></a>谓诸异生求入无想。<a id="a-8i"></a>若诸圣者乐净居等。<a id="a-8j"></a>若净居天乐证寂灭。<a id="a-8k"></a>有顶昧劣故非识住。<a id="a-8l"></a>有说。<a id="a-8m"></a>若识爱力执受安住其中。<a id="a-8n"></a>说名识住。<a id="a-8o"></a>一切恶处净居天等。<a id="a-8p"></a>业力执受安住其中。<a id="a-8q"></a>无想有情及有顶处。<a id="a-8r"></a>见力执受安住其中。<a id="a-8s"></a>由是皆非识住所摄。<a id="a-8t"></a>有余复说。<a id="a-8u"></a>众生有三。<a id="a-8v"></a>所谓乐着诸境乐想。<a id="a-8w"></a>乐着境者。<a id="a-8x"></a>人及欲天。<a id="a-8y"></a>乐着乐者。<a id="a-8z"></a>下三静虑。<a id="a-90"></a>乐着想者。<a id="a-91"></a>下三无色。<a id="a-92"></a>唯于此处立识住名。<a id="a-93"></a>余无此三。<a id="a-94"></a>故非识住。<a id="a-95"></a>相承说者。<a id="a-96"></a>若处具有见修所断。<a id="a-97"></a>及无断识立识住名。<a id="a-98"></a>异此便非识住所摄。<a id="a-99"></a>欲界无定就所依说。<a id="a-9A"></a>有无漏识。<a id="a-9B"></a>非想有定就自性说。<a id="a-9C"></a>无无漏识。<a id="a-9D"></a>或欲人天。<a id="a-9E"></a>一身容有具三识义。<a id="a-9F"></a>非想不尔。<a id="a-9G"></a>第四静虑虽具三识。<a id="a-9H"></a>而五处全一处少分。<a id="a-9I"></a>不具三识。<a id="a-9J"></a>故少从多不立识住。<a id="a-9K"></a>是故识住数唯有七。<a id="a-9L"></a>如是解释七识住已。<a id="a-9M"></a>因兹复辩九有情居。<a id="a-9N"></a>其九者何。<a id="a-9O"></a>颂曰。</p>
  <p id="a9P">应知兼有顶　　及无想有情</p>
  <p id="a9Q">是九有情居　　余非不乐住</p>
  <p id="a9R">论曰。<a id="a-9S"></a>前七识住及第一有无想有情是名为九。<a id="a-9T"></a>诸有情类唯于此九欣乐住故。<a id="a-9U"></a>立有情居。<a id="a-9V"></a>谓诸有情自乐安住。<a id="a-9W"></a>所依色等实物非余。<a id="a-9X"></a>以诸有情是假有故。<a id="a-9Y"></a>然诸实物是假所居。<a id="a-9Z"></a>故有情居唯有情法。<a id="a-9a"></a>以有情类于自依身爱住增强。<a id="a-9b"></a>非于处所。<a id="a-9c"></a>又于处所立有情居。<a id="a-9d"></a>则有情居应成杂乱。<a id="a-9e"></a>居无杂乱唯有内身。<a id="a-9f"></a>故有情居唯有情法。<a id="a-9g"></a>既言生已名有情居。<a id="a-9h"></a>知有情居不摄中有。<a id="a-9i"></a>又诸中有非久所居。<a id="a-9j"></a>故诸有情不乐安住。<a id="a-9k"></a>又必应尔。<a id="a-9l"></a>由本论说。<a id="a-9m"></a>为显生处立有情居。<a id="a-9n"></a>于生死中为显诸识。<a id="a-9o"></a>由爱住着建立识住。<a id="a-9p"></a>显诸有情于自依止爱乐安住。<a id="a-9q"></a>立有情居。<a id="a-9r"></a>故此二门建立差别。<a id="a-9s"></a>有顶无想既非识住。<a id="a-9t"></a>如何可说为有情居。<a id="a-9u"></a>此责不然。<a id="a-9v"></a>义各异故。<a id="a-9w"></a>由此二处有坏识法。<a id="a-9x"></a>识不乐居故非识住。<a id="a-9y"></a>然彼二处成有情身。<a id="a-9z"></a>有情乐居故九所摄。<a id="a-A0"></a>谓若有处余乐来居不乐迁动。<a id="a-A1"></a>有情居摄。<a id="a-A2"></a>余处皆非不乐住故。<a id="a-A3"></a>言余处者。<a id="a-A4"></a>谓诸恶处第四静虑除无想天。<a id="a-A5"></a>恶处皆非有情居者。<a id="a-A6"></a>谓非余处有乐来居。<a id="a-A7"></a>亦无住中。<a id="a-A8"></a>不乐迁动。<a id="a-A9"></a>第四静虑除无想天。<a id="a-AA"></a>所余皆非有情居者。<a id="a-AB"></a>虽从余处有乐来居。<a id="a-AC"></a>然非住中不乐迁动。<a id="a-AD"></a>谓广果等。<a id="a-AE"></a>若诸异生乐入无想。<a id="a-AF"></a>若诸圣者乐入净居或无色处。<a id="a-AG"></a>净居天处乐入涅槃。<a id="a-AH"></a>故彼皆非有情居摄。<a id="a-AI"></a>因七识住。<a id="a-AJ"></a>已辩有情居余契经中。<a id="a-AK"></a>复说四识住。<a id="a-AL"></a>其四者何。<a id="a-AM"></a>颂曰。</p>
  <p id="aAN">四识住当知　　四蕴唯自地</p>
  <p id="aAO">说独识非住　　有漏四句摄</p>
  <p id="aAP">论曰。<a id="a-AQ"></a>如世尊言。<a id="a-AR"></a>识随色住。<a id="a-AS"></a>广说乃至。<a id="a-AT"></a>识随行住。<a id="a-AU"></a>此四识住其体云何。<a id="a-AV"></a>谓唯除识有漏四蕴。<a id="a-AW"></a>又此唯在自地非余。<a id="a-AX"></a>非识乐随余地蕴住。<a id="a-AY"></a>虽依余地蕴识亦现前。<a id="a-AZ"></a>而余地蕴中识不乐住。<a id="a-Aa"></a>喜爱润识令于蕴中增长广大。<a id="a-Ab"></a>契经说故。<a id="a-Ac"></a>非于余地色等蕴中喜爱能润识令增长广大。<a id="a-Ad"></a>故余地蕴非识住摄。<a id="a-Ae"></a>又自地中唯有情数唯自相续。<a id="a-Af"></a>立为识住。<a id="a-Ag"></a>非非情数。<a id="a-Ah"></a>他相续中识随乐住如自相续。<a id="a-Ai"></a>有余师说。<a id="a-Aj"></a>彼亦识住。<a id="a-Ak"></a>以于其中喜爱润识亦令增长及广大故。<a id="a-Al"></a>已依自宗建立识住。<a id="a-Am"></a>当说建立识住因缘。<a id="a-An"></a>此中云何识非识住。<a id="a-Ao"></a>又此识住其义云何。<a id="a-Ap"></a>谓识于中由喜爱力。<a id="a-Aq"></a>摄为所住及为所著。<a id="a-Ar"></a>是识住义。<a id="a-As"></a>识随色住住。<a id="a-At"></a>色着色。<a id="a-Au"></a>契经说故。<a id="a-Av"></a>若尔识蕴应成识住。<a id="a-Aw"></a>世尊亦说。<a id="a-Ax"></a>于识食中有喜有染。<a id="a-Ay"></a>有喜染故识住其中。<a id="a-Az"></a>识所乘御理应如是。<a id="a-B0"></a>唯说四者为令于识除我见心。<a id="a-B1"></a>故于识中不说识住。<a id="a-B2"></a>如说莎底契经中言。<a id="a-B3"></a>我达世尊所说法教。<a id="a-B4"></a>驰流生死唯识非余。<a id="a-B5"></a>识谓世尊异名说我。<a id="a-B6"></a>为欲除灭彼我见心。<a id="a-B7"></a>显识依他体非是我我所依性。<a id="a-B8"></a>非谓能依。<a id="a-B9"></a>故识住门唯说有四。<a id="a-BA"></a>实非识住。<a id="a-BB"></a>但四非识。<a id="a-BC"></a>今谓世尊所说识住唯色等四。<a id="a-BD"></a>不言识者。<a id="a-BE"></a>由但色等于三时中与续有识为助伴故。<a id="a-BF"></a>谓唯色等与识俱生。<a id="a-BG"></a>过未亦能为识助伴。<a id="a-BH"></a>令续有识生死驰流。<a id="a-BI"></a>识则不尔。<a id="a-BJ"></a>故非识住。<a id="a-BK"></a>且眼等根及俱色等。<a id="a-BL"></a>与俱生识为所依依。<a id="a-BM"></a>已灭未生但为识境。<a id="a-BN"></a>是故色蕴于三时中望续有识。<a id="a-BO"></a>能为助伴。<a id="a-BP"></a>现在受等与识俱生。<a id="a-BQ"></a>为俱有因。<a id="a-BR"></a>一分与识同缘一境有助伴用。<a id="a-BS"></a>已灭未生俱为识境。<a id="a-BT"></a>是故受等亦于三时望续有识能为助伴。<a id="a-BU"></a>识虽过未望续有识少有助能。<a id="a-BV"></a>而俱生中全无助力。<a id="a-BW"></a>不俱起故。<a id="a-BX"></a>色等望识具二助能。<a id="a-BY"></a>识唯去来故非识住。<a id="a-BZ"></a>故非情数及他身中。<a id="a-Ba"></a>色等四蕴亦非识住。<a id="a-Bb"></a>由彼望识但为所缘。<a id="a-Bc"></a>不具二门助伴用故。<a id="a-Bd"></a>住谓所住。<a id="a-Be"></a>是续有识引自果时能为依义住或所著。<a id="a-Bf"></a>是续有识引自果时能为境义。<a id="a-Bg"></a>自身色等可有与识同一境义。<a id="a-Bh"></a>设不同境然能为依。<a id="a-Bi"></a>具二助能故立识住。<a id="a-Bj"></a>非有情数他身色等。<a id="a-Bk"></a>则不如是。<a id="a-Bl"></a>故非识住。<a id="a-Bm"></a>如何定知识住道理如是安立。<a id="a-Bn"></a>契经说故。<a id="a-Bo"></a>如世尊言。<a id="a-Bp"></a>有四依取所缘识住。<a id="a-Bq"></a>识随色住。<a id="a-Br"></a>住色着色。<a id="a-Bs"></a>是识与色或俱时生依于色住。<a id="a-Bt"></a>或于色境缘而生着。<a id="a-Bu"></a>何缘生着。<a id="a-Bv"></a>前说于中喜爱润故。<a id="a-Bw"></a>如是乃至识随行住。<a id="a-Bx"></a>皆应广说。<a id="a-By"></a>曾无有说识随识住。<a id="a-Bz"></a>随谓亲附。<a id="a-C0"></a>或谓邻近。<a id="a-C1"></a>去来定说为疏远故。<a id="a-C2"></a>现在色等亲近于识。<a id="a-C3"></a>与识俱生名识随住。<a id="a-C4"></a>定无有识与识俱生。<a id="a-C5"></a>故不应言识随识住。<a id="a-C6"></a>由此经故。<a id="a-C7"></a>唯余四蕴与续有识为伴义成。<a id="a-C8"></a>有四依取。<a id="a-C9"></a>世尊说故。<a id="a-CA"></a>言依取者。<a id="a-CB"></a>谓色等四为生死依。<a id="a-CC"></a>烦恼所取或即为依摄取众苦。<a id="a-CD"></a>由是无漏非住理成。<a id="a-CE"></a>唯说依取为识住故。<a id="a-CF"></a>无漏色等灭依取故。<a id="a-CG"></a>即彼经说。<a id="a-CH"></a>苾刍当知。<a id="a-CI"></a>若于色界已得离贪。<a id="a-CJ"></a>于所随色意生系断。<a id="a-CK"></a>此系断故。<a id="a-CL"></a>即能缘识无复住着。<a id="a-CM"></a>增长广大。<a id="a-CN"></a>广说受等。<a id="a-CO"></a>三界亦然。<a id="a-CP"></a>即由此经义准三世。<a id="a-CQ"></a>色等四蕴皆识住摄。<a id="a-CR"></a>为显色等与识异故。<a id="a-CS"></a>我所承宗作如是说。<a id="a-CT"></a>若法与识可俱时生。<a id="a-CU"></a>识所乘御如人船里。<a id="a-CV"></a>此法可说识住非余。<a id="a-CW"></a>如是所言。<a id="a-CX"></a>意简识住与识类别。<a id="a-CY"></a>非为欲遮去来色等言非识住。<a id="a-CZ"></a>虽许去来亦识住摄。<a id="a-Ca"></a>而非情数非识住收。<a id="a-Cb"></a>现在与识尚为疏远。<a id="a-Cc"></a>况在去来可名识住。<a id="a-Cd"></a>自身色等虽在去来与识疏远。<a id="a-Ce"></a>而于现在与续有识极相亲近。<a id="a-Cf"></a>由种类同亦名识住。<a id="a-Cg"></a>如现在世异心无心两位自身色行二蕴。<a id="a-Ch"></a>去来色等理亦应然。<a id="a-Ci"></a>具二助能相不失故。<a id="a-Cj"></a>由此色等自相续中三世所摄。<a id="a-Ck"></a>皆名识住。<a id="a-Cl"></a>七四识住皆唯有漏。<a id="a-Cm"></a>为十摄四。<a id="a-Cn"></a>四摄七耶。<a id="a-Co"></a>非遍相摄。<a id="a-Cp"></a>可为四句。<a id="a-Cq"></a>有七非四。<a id="a-Cr"></a>乃至广说。<a id="a-Cs"></a>第一句者。<a id="a-Ct"></a>谓七中识。<a id="a-Cu"></a>第二句者。<a id="a-Cv"></a>谓诸恶处。<a id="a-Cw"></a>第四静虑及有顶中除识余蕴。<a id="a-Cx"></a>第三句者。<a id="a-Cy"></a>七中四蕴。<a id="a-Cz"></a>第四句者。<a id="a-D0"></a>谓除前相七中有识。<a id="a-D1"></a>四中无者。<a id="a-D2"></a>由此二门建立异故。<a id="a-D3"></a>若法与识互为因果。<a id="a-D4"></a>识乐随转立七识住。<a id="a-D5"></a>若法与识可俱时生能为助伴。<a id="a-D6"></a>立四识住。<a id="a-D7"></a>由所化生禀性差别。<a id="a-D8"></a>故说七四识住不同。<a id="a-D9"></a>或乐别缘。<a id="a-DA"></a>或乐总了。<a id="a-DB"></a>或乐遍了诸法自相。<a id="a-DC"></a>或于自相不乐遍知。<a id="a-DD"></a>或耽着爱或耽着见。<a id="a-DE"></a>或有自相烦恼力强。<a id="a-DF"></a>或有共相烦恼力强。<a id="a-DG"></a>或乐境界。<a id="a-DH"></a>或乐生死。<a id="a-DI"></a>如是等类性别无边。<a id="a-DJ"></a>已说识住。<a id="a-DK"></a>于前所说诸界趣中。<a id="a-DL"></a>应知其生略有四种。<a id="a-DM"></a>其四者何。<a id="a-DN"></a>颂曰。</p>
  <p id="aDO">于中有四生　　有情谓卵等</p>
  <p id="aDP">人傍生具四　　地狱及诸天</p>
  <p id="aDQ">中有唯化生　　鬼通胎化二</p>
  <p id="aDR">论曰。<a id="a-DS"></a>前所说界通情非情。<a id="a-DT"></a>趣唯有情。<a id="a-DU"></a>然非遍摄。<a id="a-DV"></a>生唯遍摄故说有情。<a id="a-DW"></a>无非有情名众生故。<a id="a-DX"></a>然有情类卵生胎生湿生化生。<a id="a-DY"></a>是名为四。<a id="a-DZ"></a>生谓生类。<a id="a-Da"></a>诸有情中虽余类杂而生类等。<a id="a-Db"></a>言生类者。<a id="a-Dc"></a>是众生义。<a id="a-Dd"></a>若尔界趣应亦名生。<a id="a-De"></a>不尔。<a id="a-Df"></a>界通情非情故。<a id="a-Dg"></a>趣虽有情而非遍故。<a id="a-Dh"></a>此唯情遍独立生名。<a id="a-Di"></a>所承诸师咸作是释。<a id="a-Dj"></a>缘业合起故说为生。<a id="a-Dk"></a>谓诸有情有卵胎湿三缘和合别别而生。<a id="a-Dl"></a>有无别缘唯业力合。<a id="a-Dm"></a>五蕴四蕴如应顿生。<a id="a-Dn"></a>彼业力强不待缘故。<a id="a-Do"></a>今释一切皆业合生。<a id="a-Dp"></a>佛说有情业所生故。<a id="a-Dq"></a>有业生果待卵等缘方有差别。<a id="a-Dr"></a>有业生果不待外缘自有差别。<a id="a-Ds"></a>若说一切皆业合生。<a id="a-Dt"></a>如何说为卵胎生等。<a id="a-Du"></a>不可卵等从业合生名卵等生。<a id="a-Dv"></a>彼非情故。<a id="a-Dw"></a>不说一切唯业合生。<a id="a-Dx"></a>不说卵等体生由业。<a id="a-Dy"></a>但说一切皆业合生。<a id="a-Dz"></a>业合生时有缘卵等。<a id="a-E0"></a>从缘摽别名卵等生。<a id="a-E1"></a>若说业生名应非别。<a id="a-E2"></a>言卵生者。<a id="a-E3"></a>谓诸有情生从卵[穀-禾+卵]。<a id="a-E4"></a>如鹅雁等。<a id="a-E5"></a>言胎生者。<a id="a-E6"></a>谓诸有情生从胎藏。<a id="a-E7"></a>如象马等。<a id="a-E8"></a>言湿生者。<a id="a-E9"></a>谓诸有情从皮肉骨牛粪油滓水等和合暖润气生。<a id="a-EA"></a>如虫飞蛾蚊蚰蜒等。<a id="a-EB"></a>言化生者。<a id="a-EC"></a>谓诸有情不待三缘无而欻有。<a id="a-ED"></a>具根无缺支分顿生。<a id="a-EE"></a>如那落迦天中有等。<a id="a-EF"></a>化生体兼五蕴四蕴。<a id="a-EG"></a>余三但用五蕴为体。<a id="a-EH"></a>有说。<a id="a-EI"></a>皆通异熟长养。<a id="a-EJ"></a>有说。<a id="a-EK"></a>一切体唯异熟随于何趣各具几生。<a id="a-EL"></a>且人傍生。<a id="a-EM"></a>各具四种。<a id="a-EN"></a>人卵生者。<a id="a-EO"></a>谓如世罗。<a id="a-EP"></a>邬波世罗生从鹄卵。<a id="a-EQ"></a>鹿母所生三十二子。<a id="a-ER"></a>给孤独女二十五子。<a id="a-ES"></a>般遮罗王五百子等。<a id="a-ET"></a>人胎生者。<a id="a-EU"></a>如今世人。<a id="a-EV"></a>人湿生者。<a id="a-EW"></a>如曼驮多遮卢邬波遮卢鸽鬘庵罗卫等。<a id="a-EX"></a>人化生者。<a id="a-EY"></a>唯劫初人。<a id="a-EZ"></a>此四生人皆可得圣。<a id="a-Ea"></a>得圣无受卵湿二生。<a id="a-Eb"></a>以圣皆欣殊胜智见。<a id="a-Ec"></a>卵湿生类性多愚痴。<a id="a-Ed"></a>或诸卵生生皆再度。<a id="a-Ee"></a>故飞禽等世号再生。<a id="a-Ef"></a>圣怖多生故无受义。<a id="a-Eg"></a>湿生多分众聚同生。<a id="a-Eh"></a>圣怖杂居故亦不受。<a id="a-Ei"></a>傍生三种现所共知。<a id="a-Ej"></a>化生如龙妙翅鸟等。<a id="a-Ek"></a>一切地狱诸天中有。<a id="a-El"></a>皆唯化生。<a id="a-Em"></a>有说。<a id="a-En"></a>饿鬼唯化生摄。<a id="a-Eo"></a>有说。<a id="a-Ep"></a>饿鬼亦有胎生如饿鬼女白目连曰。</p>
  <p id="aEq">我夜生五子　　随生皆自食</p>
  <p id="aEr">昼生五亦然　　虽尽而无饱</p>
  <p id="aEs">于四生内何者最多。<a id="a-Et"></a>有说。<a id="a-Eu"></a>湿生。<a id="a-Ev"></a>现见多故设有肉等聚广无边。<a id="a-Ew"></a>下越三轮上过五净。<a id="a-Ex"></a>容遍其量顿变为虫。<a id="a-Ey"></a>是故湿生多余三种。<a id="a-Ez"></a>有余师说。<a id="a-F0"></a>化生最多。<a id="a-F1"></a>谓二趣全三趣少分及诸中有。<a id="a-F2"></a>皆化生故。<a id="a-F3"></a>一切生中何生最胜。<a id="a-F4"></a>应言最胜唯是化生。<a id="a-F5"></a>支分诸根圆具猛利。<a id="a-F6"></a>身形微妙故胜余生。<a id="a-F7"></a>若尔何缘后身菩萨得生自在。<a id="a-F8"></a>不受化生见受胎生。<a id="a-F9"></a>有大利故。<a id="a-FA"></a>谓引亲属入正法故。<a id="a-FB"></a>令所化生练磨心故。<a id="a-FC"></a>令余族类生尊敬故。<a id="a-FD"></a>息诸外道谤为幻故。<a id="a-FE"></a>留遗身界饶益他故。<a id="a-FF"></a>又与化生时不同故。<a id="a-FG"></a>问答决择如顺正理。</p>
 </body>
</html>