<!doctype html>
<html id="z3IBVtp175" data-ver="983">
 <head>
  <meta charset="utf-8">
  <meta author="众贤">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">阿毗达磨藏显宗论卷第八</h1>
  <h2 id="a2">辩差别品第三之四</h2>
  <p id="a3">虽离所相别有生等。<a id="a-4"></a>与所相法俱时而起。<a id="a-5"></a>而无一法一时即生即住即异即灭过失。<a id="a-6"></a>如体不同用有别故。<a id="a-7"></a>执所相外无别生等。<a id="a-8"></a>一一刹那有四相者。<a id="a-9"></a>如斯过失不可救疗。<a id="a-A"></a>一法一时功能差别。<a id="a-B"></a>理不成故。<a id="a-C"></a>许所相外有别生等。<a id="a-D"></a>无斯过失。<a id="a-E"></a>相体不同助缘差别。<a id="a-F"></a>时分功能理有异故。<a id="a-G"></a>然有为法分位不同。<a id="a-H"></a>略有三种。<a id="a-I"></a>谓引果用。<a id="a-J"></a>未得正得。<a id="a-K"></a>已灭别故。<a id="a-L"></a>此诸有为复有二种。<a id="a-M"></a>谓有作用及唯有体。<a id="a-N"></a>前是现在。<a id="a-O"></a>后是去来。<a id="a-P"></a>此复一一各有二种。<a id="a-Q"></a>谓彼功能有胜有劣。<a id="a-R"></a>诸有为法。<a id="a-S"></a>若能为因引摄自果。<a id="a-T"></a>名为作用。<a id="a-U"></a>若能为缘摄助异类。<a id="a-V"></a>是谓功能。<a id="a-W"></a>若有别法于未获得引果用时。<a id="a-X"></a>由遇未得正得已灭。<a id="a-Y"></a>引果用时。<a id="a-Z"></a>外缘摄助。<a id="a-a"></a>于办自事。<a id="a-b"></a>发起内缘。<a id="a-c"></a>摄助功能。<a id="a-d"></a>是名生相。<a id="a-e"></a>或复有法。<a id="a-f"></a>于正获得。<a id="a-g"></a>引果用时。<a id="a-h"></a>由遇未得。<a id="a-i"></a>正得已灭。<a id="a-j"></a>引果用时。<a id="a-k"></a>外缘摄助。<a id="a-l"></a>于办自事。<a id="a-m"></a>发起内缘。<a id="a-n"></a>摄助功能。<a id="a-o"></a>是余三相。<a id="a-p"></a>于正生位生为内缘起所生法。<a id="a-q"></a>至已生位此所生法名为已起。<a id="a-r"></a>于正灭位。<a id="a-s"></a>住为内缘。<a id="a-t"></a>安所住法。<a id="a-u"></a>令引自果至已灭位此所住法名于自果已能引发即正灭位。<a id="a-v"></a>灭为内缘坏所灭法。<a id="a-w"></a>至已灭位。<a id="a-x"></a>此所灭法名为已坏异相亦尔如应当知。<a id="a-y"></a>有余师说。<a id="a-z"></a>因要待处。<a id="a-10"></a>世时位伴。<a id="a-11"></a>能与果故。<a id="a-12"></a>生已生时起用差别。<a id="a-13"></a>谓或有因待处与果。<a id="a-14"></a>如雨要待云处方生。<a id="a-15"></a>要赡部洲处金刚座。<a id="a-16"></a>方证无上正等菩提。<a id="a-17"></a>或复有因待世与果如异熟因顺解脱分。<a id="a-18"></a>要在过去方能与果或复有因待时与果。<a id="a-19"></a>如轮王业要劫增时。<a id="a-1A"></a>方能获得转轮王位。<a id="a-1B"></a>或复有因待位与果。<a id="a-1C"></a>如诸种子至变异位方能生芽。<a id="a-1D"></a>初无漏心及光明等体虽先有。<a id="a-1E"></a>而要未来正生位中能有所作。<a id="a-1F"></a>或复有因待伴与果。<a id="a-1G"></a>如四大种心心所等。<a id="a-1H"></a>要与伴俱能有所作。<a id="a-1I"></a>由斯差别缘起正理。<a id="a-1J"></a>四相起用分位不同。<a id="a-1K"></a>谓正生时生相起用。<a id="a-1L"></a>至已生位住异灭三。<a id="a-1M"></a>同于一时各起别用。<a id="a-1N"></a>如是四相用时既别。<a id="a-1O"></a>故无一法一时即生即住即异即灭过失。<a id="a-1P"></a>又正灭时。<a id="a-1Q"></a>此所相法由余住相为胜因故。<a id="a-1R"></a>暂时安住能引自果即于尔时由余异相为胜因故。<a id="a-1S"></a>令其衰损。<a id="a-1T"></a>即于尔时由余灭相为胜因故。<a id="a-1U"></a>令其灭坏。<a id="a-1V"></a>故三一时无相违失。<a id="a-1W"></a>时所相法为名安住。<a id="a-1X"></a>为名衰异。<a id="a-1Y"></a>为名坏灭。<a id="a-1Z"></a>由能相力。<a id="a-1a"></a>所相一时。<a id="a-1b"></a>所望不同。<a id="a-1c"></a>具有三义。<a id="a-1d"></a>如何异相。<a id="a-1e"></a>即于住时衰损能引自果作用损彼作用。<a id="a-1f"></a>令后果生劣于前因。<a id="a-1g"></a>是异相力。<a id="a-1h"></a>后果渐劣。<a id="a-1i"></a>由因有异。<a id="a-1j"></a>此果复由俱起异相为缘衰损。<a id="a-1k"></a>能令后果更劣于前。<a id="a-1l"></a>如是一切有为相续刹那刹那令后后异。<a id="a-1m"></a>故前前念有异义成。<a id="a-1n"></a>此义既成。<a id="a-1o"></a>应为比量。<a id="a-1p"></a>谓见最后有差别故。<a id="a-1q"></a>前诸刹那定有差别。<a id="a-1r"></a>若尔相续渐增长时异相应无。<a id="a-1s"></a>不见果故。<a id="a-1t"></a>无斯过失。<a id="a-1u"></a>住相尔时由外缘助势力增强。<a id="a-1v"></a>摧伏异故。<a id="a-1w"></a>若生在未来生所生法。<a id="a-1x"></a>未来一切法何不顿生彼能生因。<a id="a-1y"></a>各常合故。<a id="a-1z"></a>此先已辩。<a id="a-20"></a>先何所辩。<a id="a-21"></a>谓有别法于未获得引果用时。<a id="a-22"></a>由遇未得正得已灭。<a id="a-23"></a>引果用时外缘摄助。<a id="a-24"></a>于办自事发起内缘摄助功能。<a id="a-25"></a>是名生相。<a id="a-26"></a>又作是说。<a id="a-27"></a>因要待处。<a id="a-28"></a>世时位伴。<a id="a-29"></a>方与果故。<a id="a-2A"></a>即依此义说如是言。<a id="a-2B"></a>颂曰。</p>
  <p id="a2C">生能生所生　　非离因缘合</p>
  <p id="a2D">论曰。<a id="a-2E"></a>非离所余因缘和合。<a id="a-2F"></a>唯生相力能生所生。<a id="a-2G"></a>故诸未来非皆顿起。<a id="a-2H"></a>生相虽作俱起近因。<a id="a-2I"></a>能生所生诸有为法。<a id="a-2J"></a>而必应待前自类因及余外缘和合摄助。<a id="a-2K"></a>如种地等差别因缘。<a id="a-2L"></a>助芽等生令生芽等。<a id="a-2M"></a>若尔我等唯见因缘。<a id="a-2N"></a>有生功能无别生相。<a id="a-2O"></a>有因缘合诸法即生。<a id="a-2P"></a>无即不生。<a id="a-2Q"></a>何劳生相。<a id="a-2R"></a>故应唯有因缘力生。<a id="a-2S"></a>此责不然。<a id="a-2T"></a>唯许众缘诸法生者。<a id="a-2U"></a>此责同故。<a id="a-2V"></a>谓若唯许未来诸法因缘和合而得生者。<a id="a-2W"></a>此责亦同。<a id="a-2X"></a>未来诸法因缘无别者。<a id="a-2Y"></a>何不顿皆生。<a id="a-2Z"></a>又因缘中随阙一种。<a id="a-2a"></a>具所余故果亦应生。<a id="a-2b"></a>且如眼根先业所引。<a id="a-2c"></a>虽离大种而亦应生。<a id="a-2d"></a>或应但由大种功力。<a id="a-2e"></a>不由先业眼根得生。<a id="a-2f"></a>或诸眼根随业所引能生大种。<a id="a-2g"></a>无不合时。<a id="a-2h"></a>于一生时。<a id="a-2i"></a>余亦应起。<a id="a-2j"></a>或应大种于眼无能。<a id="a-2k"></a>不见离前眼大种独生故。<a id="a-2l"></a>但应因前眼后眼得生。<a id="a-2m"></a>许大种能生应成无用。<a id="a-2n"></a>又如种子水土等缘。<a id="a-2o"></a>随阙一时芽必不起。<a id="a-2p"></a>故知种等功力极成于眼等生。<a id="a-2q"></a>地等大种能生功力。<a id="a-2r"></a>非所现见。<a id="a-2s"></a>既不现见大种功力。<a id="a-2t"></a>应不为因生于眼等。<a id="a-2u"></a>又汝所执有业种子相续转变。<a id="a-2v"></a>谁为障碍。<a id="a-2w"></a>不能顿生。<a id="a-2x"></a>一切业果。<a id="a-2y"></a>若由缘助业种方能生。<a id="a-2z"></a>应但缘能生。<a id="a-30"></a>何劳业种。<a id="a-31"></a>以众缘助业果乃生。<a id="a-32"></a>众缘若无果不生故。<a id="a-33"></a>既赖缘助而业种非无。<a id="a-34"></a>虽藉众缘宁拨无生相。<a id="a-35"></a>又于眼等诸识生中。<a id="a-36"></a>处处经言。<a id="a-37"></a>虽有眼色若离作意眼识不生。<a id="a-38"></a>然说识生缘眼及色。<a id="a-39"></a>故不应难。<a id="a-3A"></a>因缘力生。<a id="a-3B"></a>何劳生相。<a id="a-3C"></a>又见初念无漏生时。<a id="a-3D"></a>生能为因起无漏得。<a id="a-3E"></a>得自相有前已极成。<a id="a-3F"></a>应说除生有何别法。<a id="a-3G"></a>能作此得前俱起因。<a id="a-3H"></a>若全无因得不应起。<a id="a-3I"></a>则初无漏应不说成。<a id="a-3J"></a>生相生时为亦别有。<a id="a-3K"></a>俱生因不应言亦有。<a id="a-3L"></a>谓除生体余一果法。<a id="a-3M"></a>云何异灭为生助因。<a id="a-3N"></a>古昔诸师咸作是释。<a id="a-3O"></a>同一果法展转为因。<a id="a-3P"></a>如诸大种更相顺故。<a id="a-3Q"></a>复有释言。<a id="a-3R"></a>诸有为法一切皆是生等性故。<a id="a-3S"></a>生等四相一一用时。<a id="a-3T"></a>以此为门余皆助力。<a id="a-3U"></a>是故所说生生所生。<a id="a-3V"></a>非离因缘理善成立。<a id="a-3W"></a>余广决择诸有为相。<a id="a-3X"></a>如顺正理及五事释。<a id="a-3Y"></a>已略分别诸有为相。<a id="a-3Z"></a>名身等类。<a id="a-3a"></a>其义云何。<a id="a-3b"></a>颂曰。</p>
  <p id="a3c">名身等所谓　　想章字总说</p>
  <p id="a3d">论曰。<a id="a-3e"></a>等者等取句身文身。<a id="a-3f"></a>名句文身。<a id="a-3g"></a>本论说故。<a id="a-3h"></a>诸想总说即是名身。<a id="a-3i"></a>诸章总说即是句身。<a id="a-3j"></a>诸字总说即是文身。<a id="a-3k"></a>言总说者。<a id="a-3l"></a>是合集义。<a id="a-3m"></a>于合集义中说殟遮界故。<a id="a-3n"></a>想者眼耳瓶衣等想。<a id="a-3o"></a>谓于诸法分别取着。<a id="a-3p"></a>共所安立字所发想。<a id="a-3q"></a>如是想身即是名身。<a id="a-3r"></a>谓眼耳鼻舌身意等。<a id="a-3s"></a>章谓章辩。<a id="a-3t"></a>世论者释。<a id="a-3u"></a>是辩无尽带差别章。<a id="a-3v"></a>能究竟辩所欲说义。<a id="a-3w"></a>即是福招乐异熟等。<a id="a-3x"></a>如是章身即是句身谓如有说。</p>
  <p id="a3y">福招乐异熟　　所欲皆如意</p>
  <p id="a3z">并速证第一　　永寂静涅槃</p>
  <p id="a40">如是句等。<a id="a-41"></a>字谓[褒-保+可]阿壹伊等字。<a id="a-42"></a>如是字身即是文身谓迦佉伽等。<a id="a-43"></a>有余师说。<a id="a-44"></a>本论中言。<a id="a-45"></a>云何多名身。<a id="a-46"></a>谓名名事等。<a id="a-47"></a>非彼论师欲辩名等是实有相。<a id="a-48"></a>而依假合以发问端。<a id="a-49"></a>是故彼问多名身等者。<a id="a-4A"></a>决定应问名等体实相。<a id="a-4B"></a>思择名等体实相中。<a id="a-4C"></a>何用推征名等假合。<a id="a-4D"></a>又名等三相差别者。<a id="a-4E"></a>谓声所显。<a id="a-4F"></a>能显于义。<a id="a-4G"></a>以共立为能诠定量。<a id="a-4H"></a>显示所解意乐所生。<a id="a-4I"></a>能表所知境界自体。<a id="a-4J"></a>犹如影响。<a id="a-4K"></a>此相是名。<a id="a-4L"></a>若能辩析所知境中广略义门。<a id="a-4M"></a>此相是句。<a id="a-4N"></a>于能说者声已灭位。<a id="a-4O"></a>犹令系念持令不惑传寄余者。<a id="a-4P"></a>此相是文。<a id="a-4Q"></a>此中名者。<a id="a-4R"></a>谓随归赴。<a id="a-4S"></a>如如语声之所归赴。<a id="a-4T"></a>如是如是。<a id="a-4U"></a>于自性中名皆随逐呼召于彼。<a id="a-4V"></a>句者即能辩所说义。<a id="a-4W"></a>谓能辩析差别义门。<a id="a-4X"></a>文者谓能有所彰显。<a id="a-4Y"></a>依此由此彼彰显故。<a id="a-4Z"></a>此即是字。<a id="a-4a"></a>谓令系念无有忘失。<a id="a-4b"></a>或复由此之所任持令无疑惑。<a id="a-4c"></a>或能持彼转寄于余故。<a id="a-4d"></a>有说言如静虑者。<a id="a-4e"></a>方便境相与静虑中所觉了境而为梯蹬。<a id="a-4f"></a>文于名句及义亦尔。<a id="a-4g"></a>名句文身理实皆是不相应行。<a id="a-4h"></a>而经论中说非色法皆为名者。<a id="a-4i"></a>以色相显当体立名。<a id="a-4j"></a>非色相隐从诠立目。<a id="a-4k"></a>义为可说不可说耶。<a id="a-4l"></a>理实应言义不可说。<a id="a-4m"></a>然共施设。<a id="a-4n"></a>闻言解义。<a id="a-4o"></a>因语发名。<a id="a-4p"></a>名显义故。<a id="a-4q"></a>三世等法各有三名。<a id="a-4r"></a>谓去来今三时说故。<a id="a-4s"></a>又一切法无无名者。<a id="a-4t"></a>若有应成非所知境。<a id="a-4u"></a>故薄伽梵说如是言。</p>
  <p id="a4v">名能映一切　　无有过名者</p>
  <p id="a4w">是故名一法　　皆随自在行</p>
  <p id="a4x">有余师说。<a id="a-4y"></a>义少名多。<a id="a-4z"></a>于一义中有多名故。<a id="a-50"></a>有余复说。<a id="a-51"></a>名少义多。<a id="a-52"></a>名唯一界少分所摄。<a id="a-53"></a>义则具收十八界故。<a id="a-54"></a>复有说者。<a id="a-55"></a>互有少多。<a id="a-56"></a>谓约界摄义多名少。<a id="a-57"></a>若依立教义少名多。<a id="a-58"></a>谓佛世尊。<a id="a-59"></a>于一一法随义施设无边名故。<a id="a-5A"></a>如贪名爱名火名蛇名蔓名渴名网名毒名泉名河名修名广名针缕等。<a id="a-5B"></a>如是一切。<a id="a-5C"></a>此中经主作如是言。<a id="a-5D"></a>岂不此三语为性故。<a id="a-5E"></a>用声为体。<a id="a-5F"></a>色自性摄。<a id="a-5G"></a>如何乃说为心不相应行。<a id="a-5H"></a>此责非理。<a id="a-5I"></a>所以者何。<a id="a-5J"></a>理教分明。<a id="a-5K"></a>证别有故。<a id="a-5L"></a>教谓经言。<a id="a-5M"></a>语力文力。<a id="a-5N"></a>若文即语别说何为。<a id="a-5O"></a>又说应持正法文句又言依义不依于文。<a id="a-5P"></a>又说伽他因谓阐陀。<a id="a-5Q"></a>文字阐陀。<a id="a-5R"></a>谓造颂分量语为体。<a id="a-5S"></a>又契经言。<a id="a-5T"></a>知法知义。<a id="a-5U"></a>法谓名等。<a id="a-5V"></a>义谓所诠。<a id="a-5W"></a>又契经言。<a id="a-5X"></a>文义巧妙。<a id="a-5Y"></a>又言应以善说文句读诵正法。<a id="a-5Z"></a>恶说文句读诵正法。<a id="a-5a"></a>义即难解。<a id="a-5b"></a>又说如来获得希有名句文身。<a id="a-5c"></a>又说。<a id="a-5d"></a>彼彼胜解文句甚为希有。<a id="a-5e"></a>由此等教证知别有。<a id="a-5f"></a>能诠诸义。<a id="a-5g"></a>名句文身。<a id="a-5h"></a>其体如声。<a id="a-5i"></a>实而非假。<a id="a-5j"></a>理谓现见。<a id="a-5k"></a>有时得声而不得字。<a id="a-5l"></a>有时得字而不得声。<a id="a-5m"></a>故知体别。<a id="a-5n"></a>有时得声不得字者。<a id="a-5o"></a>谓虽闻声而不了义。<a id="a-5p"></a>现见有人粗闻他语而复审问。<a id="a-5q"></a>汝何所言。<a id="a-5r"></a>此闻语声不了义者。<a id="a-5s"></a>都由未达所发文故。<a id="a-5t"></a>如何乃执文不异声。<a id="a-5u"></a>有时得字不得声者。<a id="a-5v"></a>谓不闻声而得了义。<a id="a-5w"></a>现见有人不闻他语睹唇等动知其所说。<a id="a-5x"></a>此不闻声得了义者。<a id="a-5y"></a>都由已达所发文故。<a id="a-5z"></a>由斯理证。<a id="a-60"></a>文必异声。<a id="a-61"></a>又见世间隐声诵咒。<a id="a-62"></a>故知咒字异于咒声。<a id="a-63"></a>又见世间有二论者。<a id="a-64"></a>言音相似。<a id="a-65"></a>一负一胜。<a id="a-66"></a>此胜负因必异声有。<a id="a-67"></a>又法与词二无碍解。<a id="a-68"></a>境界别故知字离声。<a id="a-69"></a>是故声者。<a id="a-6A"></a>但是言音相无差别。<a id="a-6B"></a>其中屈曲必依加遮吒多波等。<a id="a-6C"></a>要由语声发起诸字。<a id="a-6D"></a>诸字前后和合生名。<a id="a-6E"></a>此名既生即能显义。<a id="a-6F"></a>由斯展转而作是言。<a id="a-6G"></a>语能发名名能显义。<a id="a-6H"></a>故名声异。<a id="a-6I"></a>其理极成。<a id="a-6J"></a>应知此中声是能说。<a id="a-6K"></a>名等所说。<a id="a-6L"></a>义俱非二如是则为无倒建立。<a id="a-6M"></a>此中经主又作是言。<a id="a-6N"></a>非但音声皆称为语。<a id="a-6O"></a>要由此故义可了知。<a id="a-6P"></a>如是音声方称语故。<a id="a-6Q"></a>谓能说者。<a id="a-6R"></a>于诸义中已共立为能诠定量。<a id="a-6S"></a>若此句义由名能显。<a id="a-6T"></a>声即能诠。<a id="a-6U"></a>何须名等。<a id="a-6V"></a>何等名为能诠定量。<a id="a-6W"></a>岂不于义共立想名。<a id="a-6X"></a>此即说为能诠定量。<a id="a-6Y"></a>谓能说者。<a id="a-6Z"></a>于诸义中先共安立如是诸字。<a id="a-6a"></a>定能展转诠如是义。<a id="a-6b"></a>由共安立如是字故。<a id="a-6c"></a>因如是字发如是名。<a id="a-6d"></a>此名即是能诠定量。<a id="a-6e"></a>诸能说者。<a id="a-6f"></a>将发语时。<a id="a-6g"></a>要先思惟如是定量。<a id="a-6h"></a>由此自语或他语时。<a id="a-6i"></a>于所显义皆能解了。<a id="a-6j"></a>故非唯声即能显义要语发字。<a id="a-6k"></a>字复发名。<a id="a-6l"></a>名乃能诠所欲说义。<a id="a-6m"></a>如语发字字复发名。<a id="a-6n"></a>如是应思发句道理。<a id="a-6o"></a>此中经主复作是言。<a id="a-6p"></a>又未了此名如何由语发。<a id="a-6q"></a>为由语显。<a id="a-6r"></a>为由语生。<a id="a-6s"></a>若由语生语声性故。<a id="a-6t"></a>声应一切皆能生名。<a id="a-6u"></a>若谓生名声有差别。<a id="a-6v"></a>此足显义何待别名。<a id="a-6w"></a>若由语显语声性故。<a id="a-6x"></a>声应一切皆能显名。<a id="a-6y"></a>若谓显名声有差别。<a id="a-6z"></a>此足显义何待别名。<a id="a-70"></a>执声能诠。<a id="a-71"></a>斯难亦等。<a id="a-72"></a>谓若声体即能显义应一切声无非能显。<a id="a-73"></a>若谓能显声有差别。<a id="a-74"></a>如是差别应即是名。<a id="a-75"></a>故所推征末为过难。<a id="a-76"></a>然能说者。<a id="a-77"></a>以所乐名。<a id="a-78"></a>先蕴在心。<a id="a-79"></a>方复思度。<a id="a-7A"></a>我当发起如是如是言。<a id="a-7B"></a>为他宣说如是如是义。<a id="a-7C"></a>由此后时随思发语。<a id="a-7D"></a>因语发字。<a id="a-7E"></a>字复发名。<a id="a-7F"></a>名方显义。<a id="a-7G"></a>由依如是展转理门。<a id="a-7H"></a>说语发名。<a id="a-7I"></a>名能显义。<a id="a-7J"></a>如斯安立其理必然。<a id="a-7K"></a>若不以名先蕴心内。<a id="a-7L"></a>设全发语无定表诠。<a id="a-7M"></a>亦不令他于义生解。<a id="a-7N"></a>又经主言。<a id="a-7O"></a>或应唯执别有文体。<a id="a-7P"></a>即总集此为名等身。<a id="a-7Q"></a>更执有余便为无用。<a id="a-7R"></a>此亦非理。<a id="a-7S"></a>无有诸文俱时转故。<a id="a-7T"></a>既不俱转如何总集。<a id="a-7U"></a>或如树等大造合成。<a id="a-7V"></a>非不缘斯别生于影。<a id="a-7W"></a>影由假发而体非假。<a id="a-7X"></a>如是诸文亦应总集。<a id="a-7Y"></a>别生名句。<a id="a-7Z"></a>而彼名句虽由假发而体非假。<a id="a-7a"></a>若尔即应一切假法。<a id="a-7b"></a>皆可安立为实有性。<a id="a-7c"></a>无如是失。<a id="a-7d"></a>于一字中亦有名故。<a id="a-7e"></a>无有假法揽一实成。<a id="a-7f"></a>故假与名义不相似。<a id="a-7g"></a>既于一字亦得有名。<a id="a-7h"></a>此名如何知离字有。<a id="a-7i"></a>如是一字如无义字无有所诠。<a id="a-7j"></a>依此为缘别有名起。<a id="a-7k"></a>方能表义。<a id="a-7l"></a>然极相近。<a id="a-7m"></a>别相难知。<a id="a-7n"></a>如壁上光二色难辩。<a id="a-7o"></a>若许即声。<a id="a-7p"></a>由先契约宣唱差别。<a id="a-7q"></a>能表于义说为名等。<a id="a-7r"></a>斯有何失。<a id="a-7s"></a>此亦不然。<a id="a-7t"></a>能诠契约即声差别。<a id="a-7u"></a>理不成故。<a id="a-7v"></a>若共所立能诠契约即声差别者。<a id="a-7w"></a>应如色差别非共立契。<a id="a-7x"></a>亦可了知。<a id="a-7y"></a>非青与黄二色差别。<a id="a-7z"></a>要共立契然后可知。<a id="a-80"></a>虽二色中先不共立差别契约。<a id="a-81"></a>而彼青黄非异色故。<a id="a-82"></a>眼识得已意识即能。<a id="a-83"></a>随分别知此彼差别。<a id="a-84"></a>又理不应。<a id="a-85"></a>于契约上复作契约。<a id="a-86"></a>故不应言能诠契约。<a id="a-87"></a>虽不异声而先不共立契约者。<a id="a-88"></a>虽复得声而更待余立契约故。<a id="a-89"></a>未能了别。<a id="a-8A"></a>此望余声有差别相。<a id="a-8B"></a>又若所立契即声差别者。<a id="a-8C"></a>于有义声及无义声。<a id="a-8D"></a>所有差别虽先未共立差别契应亦了知。<a id="a-8E"></a>谓于一声有此差别。<a id="a-8F"></a>于余声上此差别无。<a id="a-8G"></a>先未共立差别契者。<a id="a-8H"></a>得二声时虽不了义。<a id="a-8I"></a>然应如彼二色差别。<a id="a-8J"></a>即能了达有契约声无契约声差别之相。<a id="a-8K"></a>故知别有名句文身。<a id="a-8L"></a>缘声而生能显了义。<a id="a-8M"></a>又经主说。<a id="a-8N"></a>诸刹那声不可聚集。<a id="a-8O"></a>亦无一法分分渐生。<a id="a-8P"></a>如何名生可由语发。<a id="a-8Q"></a>又自释言。<a id="a-8R"></a>云何待过去诸表刹那。<a id="a-8S"></a>最后表刹那能生无表。<a id="a-8T"></a>复自难言。<a id="a-8U"></a>若尔最后位声乃生名。<a id="a-8V"></a>但闻最后声应能了义。<a id="a-8W"></a>若作是执。<a id="a-8X"></a>语能生文。<a id="a-8Y"></a>文复生名。<a id="a-8Z"></a>名方显义。<a id="a-8a"></a>此中过难应同前说。<a id="a-8b"></a>以诸念文不可集故。<a id="a-8c"></a>语显名过。<a id="a-8d"></a>应例如生。<a id="a-8e"></a>又文由语若显若生。<a id="a-8f"></a>准语于名皆不应理。<a id="a-8g"></a>此难违害自所禀宗。<a id="a-8h"></a>彼说去来皆无自体。<a id="a-8i"></a>声前后念不可顿生。<a id="a-8j"></a>如何成文成名成句。<a id="a-8k"></a>若前前念传传相资最后刹那成文名句。<a id="a-8l"></a>但闻最后应了义成。<a id="a-8m"></a>又无相资去来无故。<a id="a-8n"></a>既恒一念如何相资。<a id="a-8o"></a>既无相资前后相似。<a id="a-8p"></a>后如初念应不能诠。<a id="a-8q"></a>闻后如初应不了义。<a id="a-8r"></a>故彼所执前后相资。<a id="a-8s"></a>声即能诠理不成立。<a id="a-8t"></a>我宗三世皆有非无。<a id="a-8u"></a>故后待前能生名等。<a id="a-8v"></a>虽最后念名等方生。<a id="a-8w"></a>而但闻彼不能了义。<a id="a-8x"></a>由不具闻。<a id="a-8y"></a>如先共立。<a id="a-8z"></a>名等契约。<a id="a-90"></a>能发声故。<a id="a-91"></a>然闻一声亦有了者。<a id="a-92"></a>由串习故。<a id="a-93"></a>依此比余。<a id="a-94"></a>故经主言。<a id="a-95"></a>破彼非此毗婆沙说。<a id="a-96"></a>名句文三各有三种。<a id="a-97"></a>名三种者。<a id="a-98"></a>谓名名身多名身。<a id="a-99"></a>句文亦尔。<a id="a-9A"></a>名有多位。<a id="a-9B"></a>谓一字生。<a id="a-9C"></a>或二字生。<a id="a-9D"></a>或多字生。<a id="a-9E"></a>一字生者。<a id="a-9F"></a>说一字时但可有名。<a id="a-9G"></a>说二字时即谓名身。<a id="a-9H"></a>或作是说。<a id="a-9I"></a>说三字时即谓多名身。<a id="a-9J"></a>或作是说。<a id="a-9K"></a>说四字时方谓多名身。<a id="a-9L"></a>二字生者。<a id="a-9M"></a>说二字时但可有名。<a id="a-9N"></a>说四字时即谓名身。<a id="a-9O"></a>或作是说。<a id="a-9P"></a>说六字时即谓多名身。<a id="a-9Q"></a>或作是说。<a id="a-9R"></a>说八字时方谓多名身。<a id="a-9S"></a>多字生中三字生者。<a id="a-9T"></a>说三字时但可有名。<a id="a-9U"></a>说六字时即谓名身。<a id="a-9V"></a>或作是说。<a id="a-9W"></a>说九字时即谓多名身。<a id="a-9X"></a>或作是说。<a id="a-9Y"></a>说十二字时方谓多名身。<a id="a-9Z"></a>此为门故余多字生。<a id="a-9a"></a>名身多身如理应说。<a id="a-9b"></a>句亦多位。<a id="a-9c"></a>谓处中句。<a id="a-9d"></a>初句后句短句长句。<a id="a-9e"></a>若八字生名处中句。<a id="a-9f"></a>不长不短。<a id="a-9g"></a>故谓处中。<a id="a-9h"></a>三十二字生于四句。<a id="a-9i"></a>如是四句成室路迦。<a id="a-9j"></a>经论文章多依此数。<a id="a-9k"></a>若六字已上生名初句。<a id="a-9l"></a>二十六字已下生名后句。<a id="a-9m"></a>若减六字生名短句。<a id="a-9n"></a>过二十六字生名长句。<a id="a-9o"></a>且依处中句辩三种。<a id="a-9p"></a>说八字时但可有句。<a id="a-9q"></a>说十六字时即谓句身。<a id="a-9r"></a>或作是说。<a id="a-9s"></a>说二十四字时即谓多句身。<a id="a-9t"></a>或作是说。<a id="a-9u"></a>说三十二字时方谓多句身。<a id="a-9v"></a>文即字故。<a id="a-9w"></a>唯有一位。<a id="a-9x"></a>说一字时但可有文。<a id="a-9y"></a>说二字时即谓文身。<a id="a-9z"></a>或作是说。<a id="a-A0"></a>说三字时即谓多文身。<a id="a-A1"></a>或作是说。<a id="a-A2"></a>说四字时方谓多文身。<a id="a-A3"></a>由此理故应作是说。<a id="a-A4"></a>说一字时有名无名身无多名身。<a id="a-A5"></a>无句无句身无多句身。<a id="a-A6"></a>有文无文身无多文身。<a id="a-A7"></a>说二字时有名有名身无多名身。<a id="a-A8"></a>无句等三。<a id="a-A9"></a>有文有文身无多文身。<a id="a-AA"></a>说四字时有名等三。<a id="a-AB"></a>无句等三。<a id="a-AC"></a>有文等三。<a id="a-AD"></a>说八字时有名等三。<a id="a-AE"></a>有句无句身无多句身。<a id="a-AF"></a>有文等三。<a id="a-AG"></a>说十六字时有名等三。<a id="a-AH"></a>有句有句身无多句身。<a id="a-AI"></a>有文等三。<a id="a-AJ"></a>说三十二字时。<a id="a-AK"></a>名句文三。<a id="a-AL"></a>各具三种。<a id="a-AM"></a>由此为门。<a id="a-AN"></a>余如理说。<a id="a-AO"></a>复应思惟。<a id="a-AP"></a>如是名等何界所系。<a id="a-AQ"></a>为是有情数。<a id="a-AR"></a>为非有情数。<a id="a-AS"></a>为是异熟生。<a id="a-AT"></a>为是所长养。<a id="a-AU"></a>为是等流性。<a id="a-AV"></a>为善为不善。<a id="a-AW"></a>为无记。<a id="a-AX"></a>此皆应辩。<a id="a-AY"></a>颂曰。</p>
  <p id="aAZ">欲色有情摄　　等流无记性</p>
  <p id="aAa">论曰。<a id="a-Ab"></a>此名等三唯是欲色二界所系。<a id="a-Ac"></a>就色界中。<a id="a-Ad"></a>有说。<a id="a-Ae"></a>唯在初静虑地。<a id="a-Af"></a>有说。<a id="a-Ag"></a>亦通上三静虑。<a id="a-Ah"></a>随语随身所系别故。<a id="a-Ai"></a>若说此三随语系者。<a id="a-Aj"></a>说生欲界作欲界语时。<a id="a-Ak"></a>语名等身皆是欲界系。<a id="a-Al"></a>彼所说义。<a id="a-Am"></a>或三界系。<a id="a-An"></a>或通不系。<a id="a-Ao"></a>即彼复作初定语时。<a id="a-Ap"></a>语及名等初定地系。<a id="a-Aq"></a>身欲界系。<a id="a-Ar"></a>义如前说。<a id="a-As"></a>如是若生初静虑地作二地语。<a id="a-At"></a>如理应思。<a id="a-Au"></a>若生二三四静虑地作二地语。<a id="a-Av"></a>亦如理思。<a id="a-Aw"></a>若说此三随身系者。<a id="a-Ax"></a>说生欲界或四静虑。<a id="a-Ay"></a>名等及身各自地系。<a id="a-Az"></a>语或自地。<a id="a-B0"></a>或他他系。<a id="a-B1"></a>义如前说。<a id="a-B2"></a>此二说中。<a id="a-B3"></a>或言上地亦有名等而不可说。<a id="a-B4"></a>虽有二说然初说善。<a id="a-B5"></a>又名等三有情数摄。<a id="a-B6"></a>非情有为不成就故。<a id="a-B7"></a>能说者成。<a id="a-B8"></a>非所显义。<a id="a-B9"></a>唯成现在。<a id="a-BA"></a>不成去来。<a id="a-BB"></a>又名等三唯等流性。<a id="a-BC"></a>非所长养。<a id="a-BD"></a>非异熟生。<a id="a-BE"></a>而言名等从业生者。<a id="a-BF"></a>是业所生。<a id="a-BG"></a>增上果故。<a id="a-BH"></a>又名等三。<a id="a-BI"></a>唯是无覆无记性摄。<a id="a-BJ"></a>故断善者。<a id="a-BK"></a>说善法时。<a id="a-BL"></a>虽成善名等。<a id="a-BM"></a>而不成善法。<a id="a-BN"></a>离欲贪者不成不善。<a id="a-BO"></a>诸无学者不成染污。<a id="a-BP"></a>成能诠名等。<a id="a-BQ"></a>非所诠法故。<a id="a-BR"></a>如上所说。<a id="a-BS"></a>余不相应所未说义今当略辩。<a id="a-BT"></a>颂曰。</p>
  <p id="aBU">同分亦如是　　并无色异熟</p>
  <p id="aBV">得相通三类　　非得定等流</p>
  <p id="aBW">论曰。<a id="a-BX"></a>亦如是言。<a id="a-BY"></a>为显同分。<a id="a-BZ"></a>如名身等通于欲色。<a id="a-Ba"></a>有情等流无覆无记。<a id="a-Bb"></a>并无色言显非唯欲色。<a id="a-Bc"></a>言并异熟显非唯等流。<a id="a-Bd"></a>是界通三类通二义。<a id="a-Be"></a>云何异熟。<a id="a-Bf"></a>谓地狱等及卵生等趣生同分。<a id="a-Bg"></a>云何等流。<a id="a-Bh"></a>谓界地处种姓族类沙门梵志学无学等所有同分。<a id="a-Bi"></a>有余师说。<a id="a-Bj"></a>先业所引生。<a id="a-Bk"></a>是异熟同分。<a id="a-Bl"></a>现在加行起。<a id="a-Bm"></a>是等流同分。<a id="a-Bn"></a>得及诸相类并通三。<a id="a-Bo"></a>谓具刹那等流异熟。<a id="a-Bp"></a>非得二定唯是等流。<a id="a-Bq"></a>唯言为明非异熟等。<a id="a-Br"></a>所余应说而不说者。<a id="a-Bs"></a>命根无想如前说故。<a id="a-Bt"></a>余义准前已可知故。<a id="a-Bu"></a>谓说得等唯成就故有情数摄义可准知说诸有为有生等故。<a id="a-Bv"></a>准知诸相通情非情。<a id="a-Bw"></a>余随所应义皆已显。<a id="a-Bx"></a>是故于此无劳重说。<a id="a-By"></a>如是已辩不相应行。<a id="a-Bz"></a>前言生相。<a id="a-C0"></a>生所生时。<a id="a-C1"></a>非离所余。<a id="a-C2"></a>因缘和合。<a id="a-C3"></a>此中何法说为因缘且因六种。<a id="a-C4"></a>何等为六。<a id="a-C5"></a>颂曰。</p>
  <p id="aC6">能作及俱有　　同类与相应</p>
  <p id="aC7">遍行并异熟　　许因唯六种</p>
  <p id="aC8">论曰。<a id="a-C9"></a>本论许因唯有六种不增不减一能作因。<a id="a-CA"></a>二俱有因。<a id="a-CB"></a>三同类因。<a id="a-CC"></a>四相应因。<a id="a-CD"></a>五遍行因。<a id="a-CE"></a>六异熟因。<a id="a-CF"></a>能作因体通一切法。<a id="a-CG"></a>是故前说。<a id="a-CH"></a>俱有因体遍诸有为。<a id="a-CI"></a>故居第二。<a id="a-CJ"></a>余同类等。<a id="a-CK"></a>于有为中如其所应各摄少分。<a id="a-CL"></a>随言便稳次第而说。<a id="a-CM"></a>法生所赖故说为因。<a id="a-CN"></a>即亲顺益所生果义。<a id="a-CO"></a>如是六因非佛所说。<a id="a-CP"></a>如何本论自立此名。<a id="a-CQ"></a>定无大师所不说义。<a id="a-CR"></a>阿毗达磨辄有所说。<a id="a-CS"></a>经中现无由隐没故。<a id="a-CT"></a>自相可得决定应有。<a id="a-CU"></a>又诸经中所化力故。<a id="a-CV"></a>世尊方便作异门说对法诸师由见少相知其定有。<a id="a-CW"></a>分明结集。<a id="a-CX"></a>故有说言。<a id="a-CY"></a>此六因义说在增一增六经中时经久远其文隐没。<a id="a-CZ"></a>尊者迦多衍尼子等。<a id="a-Ca"></a>于诸法相无间思求。<a id="a-Cb"></a>冥感天仙现来授与。<a id="a-Cc"></a>如天授与筏第遮经。<a id="a-Cd"></a>其理必然。<a id="a-Ce"></a>如四缘义。<a id="a-Cf"></a>虽具列在此部经中。<a id="a-Cg"></a>而余部中有不诵者。<a id="a-Ch"></a>由时淹久多隐没故既见余经有少隐没。<a id="a-Ci"></a>故知此处亦非具在。<a id="a-Cj"></a>又见经中处处散说。<a id="a-Ck"></a>故六因义定应实有。<a id="a-Cl"></a>谓如经说。<a id="a-Cm"></a>眼色为缘生于眼识。<a id="a-Cn"></a>又如经说。<a id="a-Co"></a>二因二缘能生正见。<a id="a-Cp"></a>诸如是等即能作因。<a id="a-Cq"></a>诸法于他有能作义。<a id="a-Cr"></a>由生无障故立此因。<a id="a-Cs"></a>如契经说有三道支正见随转。<a id="a-Ct"></a>又如经说。<a id="a-Cu"></a>三和合触俱起受想思。<a id="a-Cv"></a>诸如是等即俱有因。<a id="a-Cw"></a>诸行俱时同作一事。<a id="a-Cx"></a>由互随转故立此因。<a id="a-Cy"></a>如说。<a id="a-Cz"></a>如是补特伽罗成就善法及不善法。<a id="a-D0"></a>应知如是补特伽罗善法隐没恶法出现。<a id="a-D1"></a>有随俱行善根未断。<a id="a-D2"></a>以未断故从此善根。<a id="a-D3"></a>犹有可起余善根义。<a id="a-D4"></a>又说。<a id="a-D5"></a>苾刍若于彼彼多随寻伺。<a id="a-D6"></a>即于彼彼心多趣入。<a id="a-D7"></a>无明为因起诸染着。<a id="a-D8"></a>明为因故离诸染着。<a id="a-D9"></a>诸如是等即同类因。<a id="a-DA"></a>过去现在同类诸法。<a id="a-DB"></a>由牵自果故立此因。<a id="a-DC"></a>如契经说。<a id="a-DD"></a>见为根信证智相应。<a id="a-DE"></a>又如经言。<a id="a-DF"></a>若有了别即有了知。<a id="a-DG"></a>在定了知乃为如实非不在定。<a id="a-DH"></a>诸如是等即相应因。<a id="a-DI"></a>心心所相应同作一事。<a id="a-DJ"></a>由共取一境故立此因如契经言诸邪见者所有身业语业意业诸有愿求。<a id="a-DK"></a>皆如所见。<a id="a-DL"></a>所有诸行皆是彼类。<a id="a-DM"></a>如是诸法皆悉能招非欣爱乐不可意果。<a id="a-DN"></a>又经说。<a id="a-DO"></a>一切见趣生时。<a id="a-DP"></a>皆以有身见为其根本。<a id="a-DQ"></a>若此见生不忍一切。<a id="a-DR"></a>此见能生贪欲嗔恚。<a id="a-DS"></a>诸如是等即遍行因。<a id="a-DT"></a>过去现在见苦集所断疑见无明及相应俱有。<a id="a-DU"></a>于同异类诸染污法。<a id="a-DV"></a>由能引起故立此因。<a id="a-DW"></a>一部为因生五部果故同类外立遍行因。<a id="a-DX"></a>如契经言。<a id="a-DY"></a>若所作业是善有漏。<a id="a-DZ"></a>是修所成。<a id="a-Da"></a>于彼处生受诸异熟。<a id="a-Db"></a>又如经言。<a id="a-Dc"></a>诸故思业作及增长定招异熟。<a id="a-Dd"></a>诸如是等即异熟因。<a id="a-De"></a>一切不善善有漏法。<a id="a-Df"></a>由招异类故立此因。<a id="a-Dg"></a>如是六因佛处处说。<a id="a-Dh"></a>诸憎背者迷故不见。<a id="a-Di"></a>诸有智人应勤觉了。<a id="a-Dj"></a>又薄伽梵处处经中说有俱生前生因义。<a id="a-Dk"></a>依此有彼。<a id="a-Dl"></a>有此生故彼生。<a id="a-Dm"></a>如次应知。<a id="a-Dn"></a>有二因义。<a id="a-Do"></a>又薄伽梵于契经中分明显说二种因义。<a id="a-Dp"></a>谓契经言。<a id="a-Dq"></a>诸有不敏处无明者。<a id="a-Dr"></a>由无明故亦造福行。<a id="a-Ds"></a>此经即显有前生因。<a id="a-Dt"></a>又契经说。<a id="a-Du"></a>眼色为缘。<a id="a-Dv"></a>广说乃至。<a id="a-Dw"></a>意法为缘。<a id="a-Dx"></a>生痴所生染浊作意。<a id="a-Dy"></a>此中意者。<a id="a-Dz"></a>痴即无明。<a id="a-E0"></a>希求即爱。<a id="a-E1"></a>爱表即业。<a id="a-E2"></a>此经则显有俱生因。<a id="a-E3"></a>一心中说有展转为因故。<a id="a-E4"></a>非谓此经据相续说。<a id="a-E5"></a>理不成故。<a id="a-E6"></a>同因所起。<a id="a-E7"></a>执不俱生。<a id="a-E8"></a>甚为迷谬。<a id="a-E9"></a>此广决择如顺正理及五事论。<a id="a-EA"></a>应如实知。<a id="a-EB"></a>已略举因。<a id="a-EC"></a>今当广辩。<a id="a-ED"></a>且初能作因相云何。<a id="a-EE"></a>颂曰。</p>
  <p id="aEF">除自余能作</p>
  <p id="aEG">论曰。<a id="a-EH"></a>此能作因略有二种。<a id="a-EI"></a>一有生力。<a id="a-EJ"></a>二唯无障。<a id="a-EK"></a>诸法生时唯除自体。<a id="a-EL"></a>以一切法为能作因。<a id="a-EM"></a>由彼生时皆不为障。<a id="a-EN"></a>于中少分有能生力。<a id="a-EO"></a>且如有一。<a id="a-EP"></a>眼识生时。<a id="a-EQ"></a>以所依眼为依止因。<a id="a-ER"></a>以所缘色为建立因。<a id="a-ES"></a>以眼识等如种子法为不断因。<a id="a-ET"></a>以相应法为摄受因。<a id="a-EU"></a>以俱有法为助伴因。<a id="a-EV"></a>以耳根等为依住因。<a id="a-EW"></a>此等总说为能作因。<a id="a-EX"></a>于中一分名有力因。<a id="a-EY"></a>以有能生胜功能故。<a id="a-EZ"></a>所余诸分名无力因。<a id="a-Ea"></a>以但不为障碍住故。<a id="a-Eb"></a>因即能作。<a id="a-Ec"></a>名能作因。<a id="a-Ed"></a>此因有力。<a id="a-Ee"></a>能作果故。<a id="a-Ef"></a>虽余因性亦能作因。<a id="a-Eg"></a>然能作因更无别称。<a id="a-Eh"></a>如色处等总即别名。<a id="a-Ei"></a>或复此因能作二义。<a id="a-Ej"></a>以无障故可名为因。<a id="a-Ek"></a>可名非因。<a id="a-El"></a>不生能故。<a id="a-Em"></a>又能作者。<a id="a-En"></a>是余亲因。<a id="a-Eo"></a>此能助彼名能作因。<a id="a-Ep"></a>或此令他能有所作。<a id="a-Eq"></a>他即是果。<a id="a-Er"></a>能作之因。<a id="a-Es"></a>名能作因。<a id="a-Et"></a>何缘自体。<a id="a-Eu"></a>非自能作因。<a id="a-Ev"></a>以能作因于自体无故。<a id="a-Ew"></a>谓无障义。<a id="a-Ex"></a>是能作因。<a id="a-Ey"></a>自于自体恒为障碍。<a id="a-Ez"></a>又一切法不待自体。<a id="a-F0"></a>应有恒成损减等故。<a id="a-F1"></a>若有应与现事相违。<a id="a-F2"></a>一法生时余相违法。<a id="a-F3"></a>亦无障住故能为因。<a id="a-F4"></a>非彼与此。<a id="a-F5"></a>有时为因。<a id="a-F6"></a>有时非因。<a id="a-F7"></a>应合正理。<a id="a-F8"></a>故一切法皆能作因。<a id="a-F9"></a>诸法相望皆有障力。<a id="a-FA"></a>而不为障故能为因。<a id="a-FB"></a>若处有一余必无故。<a id="a-FC"></a>无色亦有。<a id="a-FD"></a>时依等定。<a id="a-FE"></a>故彼相望亦有障力。<a id="a-FF"></a>又诸法内。<a id="a-FG"></a>一法生时。<a id="a-FH"></a>如与欲法。<a id="a-FI"></a>余皆无障。<a id="a-FJ"></a>由二缘故法不得生。<a id="a-FK"></a>一顺因无。<a id="a-FL"></a>二违缘有。<a id="a-FM"></a>诸法生位。<a id="a-FN"></a>必待胜力各别因缘。<a id="a-FO"></a>及待所余无障而住。<a id="a-FP"></a>增上缘法由能生因有能障因无诸法乃生故。<a id="a-FQ"></a>唯由无障碍说一切法名为能作因。<a id="a-FR"></a>非有障力而不为障。<a id="a-FS"></a>与无障力不为障者。<a id="a-FT"></a>于无障时少有差别。<a id="a-FU"></a>俱有无障力同无胜用故。<a id="a-FV"></a>由斯理趣诸法不顿生非如作者皆成杀等业阙胜用缘因等起故。<a id="a-FW"></a>即由此理过去诸法与余二世为能作因。<a id="a-FX"></a>彼二世法还与过去为增上果。<a id="a-FY"></a>未来诸法与余二世为能作因。<a id="a-FZ"></a>彼二世法非俱后故。<a id="a-Fa"></a>不与未来为增上果。<a id="a-Fb"></a>果必由因取故。<a id="a-Fc"></a>唯有二因。<a id="a-Fd"></a>唯据无障故许通三。<a id="a-Fe"></a>现在诸法与余二世为能作因。<a id="a-Ff"></a>彼二世中唯未来法为现在果。<a id="a-Fg"></a>有为望有为。<a id="a-Fh"></a>展转是因果。<a id="a-Fi"></a>有为望无为。<a id="a-Fj"></a>此非因彼非果。<a id="a-Fk"></a>无为望无为。<a id="a-Fl"></a>展转非因果。<a id="a-Fm"></a>无为望有为。<a id="a-Fn"></a>此是因彼非果。<a id="a-Fo"></a>由斯故说果少因多。<a id="a-Fp"></a>以能作因通一切法。<a id="a-Fq"></a>其增上果唯有为故。</p>
 </body>
</html>