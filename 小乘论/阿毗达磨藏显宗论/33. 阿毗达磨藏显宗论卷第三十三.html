<!doctype html>
<html id="z3IBVuz17U" data-ver="1098">
 <head>
  <meta charset="utf-8">
  <meta author="众贤">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">阿毗达磨藏显宗论卷第三十三</h1>
  <h2 id="a2">辩贤圣品第七之五</h2>
  <p id="a3">已说学位预流果等有多差别。<a id="a-4"></a>为阿罗汉亦有多种差别相耶。<a id="a-5"></a>亦有云何。<a id="a-6"></a>颂曰。</p>
  <p id="a7">阿罗汉有六　　谓退至不动</p>
  <p id="a8">前五信解生　　总名时解脱</p>
  <p id="a9">后不时解脱　　从前见至生</p>
  <p id="aA">论曰。<a id="a-B"></a>于契经中说阿罗汉。<a id="a-C"></a>由种性异故有住种。<a id="a-D"></a>一者退法。<a id="a-E"></a>二者思法。<a id="a-F"></a>三者护法。<a id="a-G"></a>四安住法。<a id="a-H"></a>五堪达法。<a id="a-I"></a>六不动法。<a id="a-J"></a>然余经说无学有九。<a id="a-K"></a>谓初退法。<a id="a-L"></a>后俱解脱。<a id="a-M"></a>彼不退法此不动摄。<a id="a-N"></a>彼二解脱通此六摄。<a id="a-O"></a>故阿毗达磨唯说有六种。<a id="a-P"></a>言退法者。<a id="a-Q"></a>谓彼获得如是类根。<a id="a-R"></a>安住此根。<a id="a-S"></a>与退缘会。<a id="a-T"></a>便退所得。<a id="a-U"></a>无退缘者。<a id="a-V"></a>便般涅槃。<a id="a-W"></a>或有精勤进得胜性。<a id="a-X"></a>遇缘多退故名退法。<a id="a-Y"></a>言思法者。<a id="a-Z"></a>谓有获得。<a id="a-a"></a>如是类根。<a id="a-b"></a>安住此根。<a id="a-c"></a>念力坚固。<a id="a-d"></a>多住厌观。<a id="a-e"></a>恐失胜德。<a id="a-f"></a>为自励心。<a id="a-g"></a>多思害己。<a id="a-h"></a>故名思法。<a id="a-i"></a>言护法者。<a id="a-j"></a>谓有一类。<a id="a-k"></a>恒于时爱心解脱中系念现前。<a id="a-l"></a>专精防护不放逸住。<a id="a-m"></a>故名护法。<a id="a-n"></a>安住法者。<a id="a-o"></a>谓离胜退缘。<a id="a-p"></a>虽不自防。<a id="a-q"></a>而亦能不退。<a id="a-r"></a>离胜加行。<a id="a-s"></a>亦不练根。<a id="a-t"></a>多住处中。<a id="a-u"></a>故名安住。<a id="a-v"></a>堪达法者。<a id="a-w"></a>谓性堪能好修练根。<a id="a-x"></a>速达不动能亲证利。<a id="a-y"></a>故名堪达。<a id="a-z"></a>不动法者。<a id="a-10"></a>谓有一类。<a id="a-11"></a>根性殊胜志不怯弱。<a id="a-12"></a>所获功德遇胜退缘亦必不退。<a id="a-13"></a>故名不动。<a id="a-14"></a>有余复释此六异相。<a id="a-15"></a>谓六种性先学位中。<a id="a-16"></a>初二阙恒时及尊重加行。<a id="a-17"></a>然至无学。<a id="a-18"></a>思法小勤。<a id="a-19"></a>护法唯有恒时加行。<a id="a-1A"></a>安住唯有尊重加行。<a id="a-1B"></a>堪达具二而是钝根。<a id="a-1C"></a>不动具二而是利根。<a id="a-1D"></a>有作是言。<a id="a-1E"></a>退法必退。<a id="a-1F"></a>乃至堪达必达不动。<a id="a-1G"></a>若不尔者立名唐损。<a id="a-1H"></a>彼执欲界具足有六。<a id="a-1I"></a>色无色界中唯安住不动。<a id="a-1J"></a>彼无退失。<a id="a-1K"></a>自害自防及修练根。<a id="a-1L"></a>故唯有二。<a id="a-1M"></a>理实无定。<a id="a-1N"></a>然退应果。<a id="a-1O"></a>唯从先来退种性退。<a id="a-1P"></a>乃至得不动唯堪达。<a id="a-1Q"></a>所能立退等名。<a id="a-1R"></a>约容有说故。<a id="a-1S"></a>六阿罗汉通三界皆有。<a id="a-1T"></a>六中前五从信解生。<a id="a-1U"></a>即此总名时爱心解脱。<a id="a-1V"></a>以一切时爱心解脱故。<a id="a-1W"></a>亦说名为时解脱者。<a id="a-1X"></a>谓待时处补特伽罗。<a id="a-1Y"></a>资具等合时方得解脱故。<a id="a-1Z"></a>以所依止功能薄劣。<a id="a-1a"></a>要待胜时。<a id="a-1b"></a>方解脱故。<a id="a-1c"></a>或复一切胜定现前。<a id="a-1d"></a>要待胜时。<a id="a-1e"></a>是此时义。<a id="a-1f"></a>离系缚故名为解脱。<a id="a-1g"></a>此即待时及解脱义。<a id="a-1h"></a>略初言故。<a id="a-1i"></a>如言酥瓶。<a id="a-1j"></a>不动法性。<a id="a-1k"></a>说名为后。<a id="a-1l"></a>即此名为不动心解脱。<a id="a-1m"></a>彼心解脱非惑所动故。<a id="a-1n"></a>亦说名为不时解脱。<a id="a-1o"></a>以不待时得解脱故。<a id="a-1p"></a>或复胜定随处随时随所遇缘随欲便起离系缚故名为解脱。<a id="a-1q"></a>即不待时及解脱义。<a id="a-1r"></a>有余释此二差别言。<a id="a-1s"></a>以于暂时得解脱故。<a id="a-1t"></a>名时解脱。<a id="a-1u"></a>后容退故。<a id="a-1v"></a>以能毕竟得解脱故。<a id="a-1w"></a>名不时解脱。<a id="a-1x"></a>后无容退故。<a id="a-1y"></a>此从前位见至性生。<a id="a-1z"></a>如是所明六阿罗汉所有种性。<a id="a-20"></a>为是先有。<a id="a-21"></a>为后方得。<a id="a-22"></a>不定云何。<a id="a-23"></a>颂曰。</p>
  <p id="a24">有是先种性　　有后练根得</p>
  <p id="a25">论曰。<a id="a-26"></a>退法种性必是先有。<a id="a-27"></a>思法等五亦有后得。<a id="a-28"></a>谓有先来是思法性。<a id="a-29"></a>乃至不动有先退法。<a id="a-2A"></a>练根成思至不动等。<a id="a-2B"></a>多种差别如理应思。<a id="a-2C"></a>如是六种阿罗汉中。<a id="a-2D"></a>唯前五种容有退义。<a id="a-2E"></a>谁从何退为性为果。<a id="a-2F"></a>颂曰。</p>
  <p id="a2G">四从种性退　　五从果非先</p>
  <p id="a2H">论曰。<a id="a-2I"></a>不动种性必无退理。<a id="a-2J"></a>故唯前五容有退义。<a id="a-2K"></a>于中后四有退种性。<a id="a-2L"></a>退法一种无退性理。<a id="a-2M"></a>由此种性最居下故。<a id="a-2N"></a>五种皆有从果退理。<a id="a-2O"></a>虽俱有退然并非先。<a id="a-2P"></a>谓无学位中从退法种性。<a id="a-2Q"></a>修练根行转成思等。<a id="a-2R"></a>此四皆有退性果义。<a id="a-2S"></a>退法种性。<a id="a-2T"></a>虽必先得而是退法。<a id="a-2U"></a>故容退果。<a id="a-2V"></a>诸学位中从退法性。<a id="a-2W"></a>修练根行转成思等。<a id="a-2X"></a>及得学果皆容退失。<a id="a-2Y"></a>诸无学者。<a id="a-2Z"></a>先学位中所住种性。<a id="a-2a"></a>彼从此性必无退理。<a id="a-2b"></a>学无学道所成坚故。<a id="a-2c"></a>诸有学者。<a id="a-2d"></a>先凡位中所住种性。<a id="a-2e"></a>彼从此性亦无退理。<a id="a-2f"></a>世出世道所成坚故。<a id="a-2g"></a>二先位中住思等性必无有退。<a id="a-2h"></a>此所得果。<a id="a-2i"></a>此性二道所成坚故。<a id="a-2j"></a>彼从思等。<a id="a-2k"></a>修练根行转得护等。<a id="a-2l"></a>虽可退性转所得性。<a id="a-2m"></a>进得学果亦有退义。<a id="a-2n"></a>由此种性。<a id="a-2o"></a>非二道成。<a id="a-2p"></a>不坚牢故。<a id="a-2q"></a>若就四果辩退果义。<a id="a-2r"></a>虽五种性皆可退果。<a id="a-2s"></a>而先所得必无有退。<a id="a-2t"></a>谓四果中。<a id="a-2u"></a>先所得者。<a id="a-2v"></a>即预流等。<a id="a-2w"></a>前三随一。<a id="a-2x"></a>从此先果必无退义。<a id="a-2y"></a>是断见惑所得果故。<a id="a-2z"></a>圣断见惑必无退故。<a id="a-30"></a>何缘见惑圣断无退。<a id="a-31"></a>以彼不缘所执事故。<a id="a-32"></a>谓见所断烦恼现行。<a id="a-33"></a>无不皆由我见势力。<a id="a-34"></a>以彼烦恼起我见为根故。<a id="a-35"></a>由此见惑不缘所执。<a id="a-36"></a>以所执事都无体故。<a id="a-37"></a>然有所缘谛为境故。<a id="a-38"></a>彼所执事都无种子。<a id="a-39"></a>于所缘境极乖违故。<a id="a-3A"></a>圣者相续。<a id="a-3B"></a>真无我解恒所随故。<a id="a-3C"></a>虽暂失念而必无容重执有我。<a id="a-3D"></a>以见所断依我事生。<a id="a-3E"></a>故圣断已必无退义。<a id="a-3F"></a>修所断惑虽颠倒转。<a id="a-3G"></a>而非无种有所执事。<a id="a-3H"></a>谓于色等染着憎背。<a id="a-3I"></a>高举不了行相转时。<a id="a-3J"></a>于色等中非无少分。<a id="a-3K"></a>净妙怨害高下甚深。<a id="a-3L"></a>故非境中极乖违转。<a id="a-3M"></a>由此圣者有时失念。<a id="a-3N"></a>执净妙等相退起修断惑。<a id="a-3O"></a>又见断惑迷于谛理。<a id="a-3P"></a>执我等相。<a id="a-3Q"></a>谛理中无。<a id="a-3R"></a>理定可依。<a id="a-3S"></a>圣见无退。<a id="a-3T"></a>修所断惑迷粗事生。<a id="a-3U"></a>事变难依。<a id="a-3V"></a>有失念退。<a id="a-3W"></a>又见断惑要审虑生。<a id="a-3X"></a>圣审虑时必不起惑。<a id="a-3Y"></a>修所断惑非审虑生。<a id="a-3Z"></a>圣失念时容有退义。<a id="a-3a"></a>由此无退。<a id="a-3b"></a>先所得果。<a id="a-3c"></a>此中无学退法有三。<a id="a-3d"></a>一增进根。<a id="a-3e"></a>二退住学。<a id="a-3f"></a>三住自位而般涅槃。<a id="a-3g"></a>思法有四。<a id="a-3h"></a>三如前说。<a id="a-3i"></a>更加一种退住退性。<a id="a-3j"></a>余三如次有五六七。<a id="a-3k"></a>应知后后一一增故。<a id="a-3l"></a>何缘练根成思等者。<a id="a-3m"></a>退彼应果住学位时。<a id="a-3n"></a>住先退性非所退者。<a id="a-3o"></a>得思等道今已舍故。<a id="a-3p"></a>岂不学位转成思等。<a id="a-3q"></a>得应果时。<a id="a-3r"></a>虽舍所得。<a id="a-3s"></a>学思等道。<a id="a-3t"></a>而住应果。<a id="a-3u"></a>思等种性。<a id="a-3v"></a>此亦应然。<a id="a-3w"></a>此例不齐。<a id="a-3x"></a>以彼学道摄彼无学道为等流果故。<a id="a-3y"></a>非无学位所舍思等。<a id="a-3z"></a>与此学道为同类因。<a id="a-40"></a>可能引学思等种性。<a id="a-41"></a>故应退住先所舍者。<a id="a-42"></a>有余于此别立证因。<a id="a-43"></a>谓若退住。<a id="a-44"></a>所退种性。<a id="a-45"></a>得胜种性。<a id="a-46"></a>故应是进非退此非证因。<a id="a-47"></a>若无二义可有是进。<a id="a-48"></a>非退过故。<a id="a-49"></a>然得胜性虽可名进而起惑故亦名为退。<a id="a-4A"></a>由此彼难于理无失。<a id="a-4B"></a>又彼退起障涅槃法。<a id="a-4C"></a>圣欣涅槃过于圣道。<a id="a-4D"></a>设得胜性退涅槃故。<a id="a-4E"></a>但应名退不应名进。<a id="a-4F"></a>复以何缘诸阿罗汉等。<a id="a-4G"></a>离有顶染同不受后生。<a id="a-4H"></a>然于其中有于烦恼。<a id="a-4I"></a>证不生法而非一切。<a id="a-4J"></a>有说由根有差别故。<a id="a-4K"></a>此释非理。<a id="a-4L"></a>以契经说。<a id="a-4M"></a>退不退法根品同故。<a id="a-4N"></a>如说五根增上猛利。<a id="a-4O"></a>极圆满故名俱解脱。<a id="a-4P"></a>然有俱解脱是退种性故。<a id="a-4Q"></a>非根胜故。<a id="a-4R"></a>证惑不生。<a id="a-4S"></a>若尔由何种性别故。<a id="a-4T"></a>六种种性。<a id="a-4U"></a>唯应果有余亦有耶。<a id="a-4V"></a>修习练根唯无学位。<a id="a-4W"></a>余位亦有。<a id="a-4X"></a>颂曰。</p>
  <p id="a4Y">学异生亦六　　练根非见道</p>
  <p id="a4Z">论曰。<a id="a-4a"></a>有学异生种性亦六。<a id="a-4b"></a>六种应果彼为先故。<a id="a-4c"></a>由所安住种性差别。<a id="a-4d"></a>故有断惑。<a id="a-4e"></a>后生不生。<a id="a-4f"></a>定于何时于所断惑证不生法。<a id="a-4g"></a>谓得能止此类烦恼殊胜道时。<a id="a-4h"></a>若尔此不生应是择灭非非择灭。<a id="a-4i"></a>若是非择灭则非择灭应是道果。<a id="a-4j"></a>如是便与圣教相违。<a id="a-4k"></a>如说云何非果法。<a id="a-4l"></a>谓非择灭及虚空无。<a id="a-4m"></a>此不生成择灭失。<a id="a-4n"></a>以胜道转非为此故。<a id="a-4o"></a>既非所为故非道果。<a id="a-4p"></a>今详由道所证不生。<a id="a-4q"></a>定不由根。<a id="a-4r"></a>皆应得故。<a id="a-4s"></a>但由殊胜种性力得。<a id="a-4t"></a>故不动者。<a id="a-4u"></a>惑必不生。<a id="a-4v"></a>非唯无学有增进根。<a id="a-4w"></a>有学异生亦有此义。<a id="a-4x"></a>唯非见道能修练根。<a id="a-4y"></a>此位无容起加行故。<a id="a-4z"></a>谓见道位速疾运转。<a id="a-50"></a>无暇于中更修余事。<a id="a-51"></a>唯于信解异生位中。<a id="a-52"></a>能修练根如无学位。<a id="a-53"></a>如说不动退现法乐。<a id="a-54"></a>如何不动法。<a id="a-55"></a>亦许有退义。<a id="a-56"></a>无相违过。<a id="a-57"></a>所以者何。<a id="a-58"></a>颂曰。</p>
  <p id="a59">应知退有三　　已未得受用</p>
  <p id="a5A">佛唯有最后　　利中后钝三</p>
  <p id="a5B">论曰。<a id="a-5C"></a>应知诸退总有三种。<a id="a-5D"></a>一已得退。<a id="a-5E"></a>谓退已得殊胜功德。<a id="a-5F"></a>二未得退。<a id="a-5G"></a>谓未能得应得功德。<a id="a-5H"></a>三受用退。<a id="a-5I"></a>谓诸已得殊胜功德不现在前。<a id="a-5J"></a>三中前二非得为体。<a id="a-5K"></a>第三唯彼不现在前。<a id="a-5L"></a>此三退中世尊唯有一受用退。<a id="a-5M"></a>以有决定所作事业牵引其心。<a id="a-5N"></a>虽有所余无量希有不共佛法。<a id="a-5O"></a>无暇起故。<a id="a-5P"></a>除佛世尊余不动法。<a id="a-5Q"></a>具有未得及受用退。<a id="a-5R"></a>谓于殊胜无诤定等应得功德。<a id="a-5S"></a>未能得故有未得退。<a id="a-5T"></a>有余事业牵引其心。<a id="a-5U"></a>已得功德无暇起故。<a id="a-5V"></a>有受用退。<a id="a-5W"></a>余五种性容具有三。<a id="a-5X"></a>亦容退失已得德故。<a id="a-5Y"></a>约受用退说不动法。<a id="a-5Z"></a>退现法乐无相违过。<a id="a-5a"></a>诸阿罗汉既许退果。<a id="a-5b"></a>为更生不。<a id="a-5c"></a>彼于退位带惑命终应更受生。<a id="a-5d"></a>诸住果时所不作事。<a id="a-5e"></a>退时作不。<a id="a-5f"></a>彼既起惑。<a id="a-5g"></a>应有更为果相违事。<a id="a-5h"></a>无如是过。<a id="a-5i"></a>所以者何。<a id="a-5j"></a>颂曰。</p>
  <p id="a5k">一切从果退　　必得不命终</p>
  <p id="a5l">住果所不为　　惭增故不作</p>
  <p id="a5m">论曰。<a id="a-5n"></a>无从果退中间命终。<a id="a-5o"></a>退已须臾必还得故。<a id="a-5p"></a>若有寿量将临尽者。<a id="a-5q"></a>必无退理。<a id="a-5r"></a>无失念故。<a id="a-5s"></a>要有余寿方有退理。<a id="a-5t"></a>退已不久必还证得。<a id="a-5u"></a>如契经说。<a id="a-5v"></a>苾刍当知。<a id="a-5w"></a>如是多闻诸圣弟子。<a id="a-5x"></a>迟失正念。<a id="a-5y"></a>速复还能令所退起。<a id="a-5z"></a>尽没灭离。<a id="a-60"></a>若谓不然。<a id="a-61"></a>修梵行果。<a id="a-62"></a>应非安隐。<a id="a-63"></a>可委信处。<a id="a-64"></a>又住果位所不应为。<a id="a-65"></a>违果事业由惭增故。<a id="a-66"></a>虽暂失念烦恼现行。<a id="a-67"></a>如住果时必无作理。<a id="a-68"></a>如高族者暂失位时。<a id="a-69"></a>不等凡庸造鄙下业。<a id="a-6A"></a>又谁有退谁无退耶。<a id="a-6B"></a>修不净观入圣道者。<a id="a-6C"></a>容有退失。<a id="a-6D"></a>修持息念入圣道者。<a id="a-6E"></a>必无退失。<a id="a-6F"></a>尊重止观无贪痴增。<a id="a-6G"></a>如次应知有退无退。<a id="a-6H"></a>何界何趣容有退耶。<a id="a-6I"></a>唯欲界人。<a id="a-6J"></a>三洲有退。<a id="a-6K"></a>六欲天处得圣果者。<a id="a-6L"></a>有说利根故无有退。<a id="a-6M"></a>以有胜智能制伏心。<a id="a-6N"></a>令背妙境入圣道故。<a id="a-6O"></a>有说退者由阙资缘。<a id="a-6P"></a>或所依身不平等故。<a id="a-6Q"></a>六欲天处二事并无。<a id="a-6R"></a>虽有钝根随信行性。<a id="a-6S"></a>生彼得圣亦无退理。<a id="a-6T"></a>诸有退者。<a id="a-6U"></a>为起惑退。<a id="a-6V"></a>为先退已惑方现前。<a id="a-6W"></a>或有欲令由起惑退。<a id="a-6X"></a>品类足论当云何通。<a id="a-6Y"></a>如彼论说。<a id="a-6Z"></a>欲贪随眠由三处起。<a id="a-6a"></a>一欲贪随眠未断遍知故。<a id="a-6b"></a>二顺彼缠法正现在前故。<a id="a-6c"></a>三于彼正起非理作意故。<a id="a-6d"></a>乃至广说无相违失。<a id="a-6e"></a>所以者何。<a id="a-6f"></a>烦恼现前略有二种。<a id="a-6g"></a>已断未断有差别故。<a id="a-6h"></a>此中偏说未断起者。<a id="a-6i"></a>又烦恼起略有二门。<a id="a-6j"></a>染不染心无间起故。<a id="a-6k"></a>此中偏说染无间者。<a id="a-6l"></a>或烦恼起总有三缘。<a id="a-6m"></a>然烦恼生所藉不定。<a id="a-6n"></a>或有唯藉境界力生或藉境因。<a id="a-6o"></a>或兼加行。<a id="a-6p"></a>此约具者。<a id="a-6q"></a>故说由三。<a id="a-6r"></a>或起惑时三缘必具。<a id="a-6s"></a>非理作意正起现前。<a id="a-6t"></a>所断随眠必还成故。<a id="a-6u"></a>何心无间起惑退耶。<a id="a-6v"></a>且从无学起惑退者。<a id="a-6w"></a>若起色缠无色缠退。<a id="a-6x"></a>唯从自地顺退分定。<a id="a-6y"></a>相应善心无间而起。<a id="a-6z"></a>非住欲界有上地摄。<a id="a-70"></a>无覆无记心现在前。<a id="a-71"></a>唯除通果心。<a id="a-72"></a>然无从彼退。<a id="a-73"></a>岂不顺退分。<a id="a-74"></a>各于自地离染时舍。<a id="a-75"></a>如何无学者未退起惑。<a id="a-76"></a>彼心现前理实如是。<a id="a-77"></a>然顺住分品类有三。<a id="a-78"></a>一少顺退。<a id="a-79"></a>二少顺进。<a id="a-7A"></a>三守自位。<a id="a-7B"></a>前言自地顺退分定。<a id="a-7C"></a>即顺住分中少分顺退者。<a id="a-7D"></a>少顺退故得顺退名。<a id="a-7E"></a>然此定心与守自位多相涉故。<a id="a-7F"></a>顺住分摄。<a id="a-7G"></a>诸有未失顺退分者。<a id="a-7H"></a>彼心无间烦恼现前。<a id="a-7I"></a>若舍彼心从顺住摄。<a id="a-7J"></a>少顺退者起烦恼退。<a id="a-7K"></a>故于文义无所相违。<a id="a-7L"></a>若起欲缠而退失者。<a id="a-7M"></a>从自地善无覆无记。<a id="a-7N"></a>二心无间皆容现前。<a id="a-7O"></a>诸从学位起惑退者。<a id="a-7P"></a>起色无色烦恼退时。<a id="a-7Q"></a>若先全离此地染者。<a id="a-7R"></a>唯从此地顺退分定相应善心无间而起。<a id="a-7S"></a>若未全离此地染者。<a id="a-7T"></a>从此地摄善及染污二心无间皆容现前。<a id="a-7U"></a>起欲界缠而退失者。<a id="a-7V"></a>若先全离欲界系染。<a id="a-7W"></a>从自地善无覆无记二心无间皆容现前。<a id="a-7X"></a>若未全离欲界染者。<a id="a-7Y"></a>从欲善染无覆无记三心无间皆容现前。<a id="a-7Z"></a>若未现前获得清净。<a id="a-7a"></a>静虑无色必无能起。<a id="a-7b"></a>色无色缠退失所得。<a id="a-7c"></a>彼惑从彼无间起故。<a id="a-7d"></a>但起欲缠退失所得。<a id="a-7e"></a>若现前得清净静虑。<a id="a-7f"></a>犹未现前得净无色。<a id="a-7g"></a>必无能起无色缠退。<a id="a-7h"></a>起欲色缠退失所得。<a id="a-7i"></a>若已现前获得清净静虑无色。<a id="a-7j"></a>通起欲色无色界缠退失所得。<a id="a-7k"></a>诸有退失先所得时。<a id="a-7l"></a>若起上缠。<a id="a-7m"></a>现在前退。<a id="a-7n"></a>不失下善。<a id="a-7o"></a>不成下惑。<a id="a-7p"></a>若起下缠现在前退。<a id="a-7q"></a>定失上善。<a id="a-7r"></a>定成上惑。<a id="a-7s"></a>复有欲令要先退已。<a id="a-7t"></a>后时对境惑方现前。<a id="a-7u"></a>施设足论当云何释。<a id="a-7v"></a>如彼论说。<a id="a-7w"></a>无色三缠。<a id="a-7x"></a>一一现起退无色尽住色尽中。<a id="a-7y"></a>识身足论复云何释。<a id="a-7z"></a>如彼论说。<a id="a-80"></a>无色界系染心现前。<a id="a-81"></a>舍无学善续有学善。<a id="a-82"></a>退无学心住有学心。<a id="a-83"></a>此俱不相违。<a id="a-84"></a>依觉时说故。<a id="a-85"></a>谓先虽退而未觉知。<a id="a-86"></a>后起惑时方自觉退。<a id="a-87"></a>如有先诵四阿笈摩。<a id="a-88"></a>中废多时虽忘不觉。<a id="a-89"></a>后诵不得。<a id="a-8A"></a>方自知忘。<a id="a-8B"></a>此亦应然。<a id="a-8C"></a>故无违失。<a id="a-8D"></a>住何心退后起惑耶。<a id="a-8E"></a>住欲界中。<a id="a-8F"></a>无覆无记。<a id="a-8G"></a>威仪工巧。<a id="a-8H"></a>异熟生心。<a id="a-8I"></a>退已后时方能起惑。<a id="a-8J"></a>然此欲界系无覆无记心。<a id="a-8K"></a>或有总违三界烦恼。<a id="a-8L"></a>此心正起无有退得三界惑义。<a id="a-8M"></a>或有但违欲色烦恼。<a id="a-8N"></a>此心正起容有退得无色惑义。<a id="a-8O"></a>或有但违欲界烦恼。<a id="a-8P"></a>此心正起容有退得三界惑义。<a id="a-8Q"></a>或有不违三界烦恼。<a id="a-8R"></a>此心正起容有退得三界惑义。<a id="a-8S"></a>一切退已。<a id="a-8T"></a>随其所应起惑前心。<a id="a-8U"></a>皆如上说。<a id="a-8V"></a>于此二说。<a id="a-8W"></a>前说为善。<a id="a-8X"></a>如上所言。<a id="a-8Y"></a>有练根得今应思择。<a id="a-8Z"></a>诸圣练根有几无间几解脱道。<a id="a-8a"></a>用有漏道为无漏耶。<a id="a-8b"></a>依何身依何地。<a id="a-8c"></a>颂曰。</p>
  <p id="a8d">练根无学位　　九无间解脱</p>
  <p id="a8e">久习故学一　　无漏依人三</p>
  <p id="a8f">无学依九地　　有学但依六</p>
  <p id="a8g">舍果胜果道　　唯得果道故</p>
  <p id="a8h">论曰。<a id="a-8i"></a>求胜种性修练根者。<a id="a-8j"></a>无学位中转一一性。<a id="a-8k"></a>各九无间九解脱道。<a id="a-8l"></a>如得应果。<a id="a-8m"></a>所以者何。<a id="a-8n"></a>彼钝根性由久惯习。<a id="a-8o"></a>非少功力可能令转学无学道所成坚故。<a id="a-8p"></a>有学位中转一一性。<a id="a-8q"></a>各一无间一解脱道。<a id="a-8r"></a>如得初果。<a id="a-8s"></a>非久习故。<a id="a-8t"></a>彼加行道诸位各一学无学位修练根时。<a id="a-8u"></a>皆渐次修。<a id="a-8v"></a>后后种性。<a id="a-8w"></a>得胜种性方舍前劣。<a id="a-8x"></a>故诸无学修练根时。<a id="a-8y"></a>加行无间前八解脱。<a id="a-8z"></a>如应皆是退法等收。<a id="a-90"></a>第九解脱是思法等。<a id="a-91"></a>诸有学者修练根时。<a id="a-92"></a>加行无间是退等摄。<a id="a-93"></a>解脱道时名思法等。<a id="a-94"></a>我所承禀诸大论师。<a id="a-95"></a>咸言练根皆为遮遣。<a id="a-96"></a>见修断惑力所引发。<a id="a-97"></a>无覆无记无知现行。<a id="a-98"></a>故学位中修练根者。<a id="a-99"></a>正为遮遣见惑所发。<a id="a-9A"></a>无学位中修练根者。<a id="a-9B"></a>正为遮遣修惑所发。<a id="a-9C"></a>如如断彼能发惑时。<a id="a-9D"></a>所起无间解脱多少。<a id="a-9E"></a>如是如是断彼所发。<a id="a-9F"></a>无知现行道数亦尔。<a id="a-9G"></a>是故无学修练根时。<a id="a-9H"></a>用九无间九解脱道。<a id="a-9I"></a>学位练根二道各一。<a id="a-9J"></a>然见修惑所发无知。<a id="a-9K"></a>随所障殊有多品类。<a id="a-9L"></a>故转退等成思等时。<a id="a-9M"></a>诸道现前各有所遣。<a id="a-9N"></a>由此无有超得胜性。<a id="a-9O"></a>有余师说。<a id="a-9P"></a>一切练根皆一加行无间解脱。<a id="a-9Q"></a>前说为善。<a id="a-9R"></a>理如前故。<a id="a-9S"></a>如是无间及解脱道。<a id="a-9T"></a>一切唯是无漏性摄。<a id="a-9U"></a>圣者必无用有漏道而转根理。<a id="a-9V"></a>以世俗法体非增上无堪能故。<a id="a-9W"></a>一切加行皆通二种。<a id="a-9X"></a>如是所说但据现行。<a id="a-9Y"></a>兼未来修复有差别。<a id="a-9Z"></a>谓无学位修练根时。<a id="a-9a"></a>加行未来亦通修二。<a id="a-9b"></a>九无间道及八解脱。<a id="a-9c"></a>未来所修亦唯无漏。<a id="a-9d"></a>第九解脱未来修二。<a id="a-9e"></a>兼修三界所有功德。<a id="a-9f"></a>与初尽智所修同故。<a id="a-9g"></a>若有学位修练根时。<a id="a-9h"></a>加行未来亦通修二。<a id="a-9i"></a>无间解脱未来所修。<a id="a-9j"></a>亦唯无漏。<a id="a-9k"></a>如得初果。<a id="a-9l"></a>然无学位修练根时。<a id="a-9m"></a>道数所修如断有顶。<a id="a-9n"></a>若有学位修练根时。<a id="a-9o"></a>道数所修如断上界。<a id="a-9p"></a>见道所断。<a id="a-9q"></a>由彼但与邻得果时。<a id="a-9r"></a>道相似故。<a id="a-9s"></a>学无学位修练根时。<a id="a-9t"></a>加行皆通曾未曾得。<a id="a-9u"></a>无间解脱唯是未曾。<a id="a-9v"></a>一切皆通法智类智。<a id="a-9w"></a>修练根者唯人三洲。<a id="a-9x"></a>唯依此身有怖退故。<a id="a-9y"></a>以何等故名为练根。<a id="a-9z"></a>调练诸根令增长故。<a id="a-A0"></a>谓道力故令根相续。<a id="a-A1"></a>舍下得中。<a id="a-A2"></a>舍中得上。<a id="a-A3"></a>渐渐增胜。<a id="a-A4"></a>名为练根。<a id="a-A5"></a>故练根名目转根义。<a id="a-A6"></a>虽八解脱渐得胜根。<a id="a-A7"></a>而由本心求胜性故。<a id="a-A8"></a>未得胜性不舍前劣。<a id="a-A9"></a>如得后果方舍前向。<a id="a-AA"></a>如在圣位种性有六。<a id="a-AB"></a>能修练根。<a id="a-AC"></a>于见道前。<a id="a-AD"></a>暖等加行应知亦尔。<a id="a-AE"></a>有差别者。<a id="a-AF"></a>若圣位中得胜种性必舍前劣。<a id="a-AG"></a>暖等位中修练根者。<a id="a-AH"></a>但得胜性劣性不行。<a id="a-AI"></a>名为转根。<a id="a-AJ"></a>非舍劣得。<a id="a-AK"></a>无学练根。<a id="a-AL"></a>通依九地。<a id="a-AM"></a>谓四静虑未至中间及三无色。<a id="a-AN"></a>唯此九地有无漏道。<a id="a-AO"></a>余地无故。<a id="a-AP"></a>有学练根唯依六地。<a id="a-AQ"></a>除三无色。<a id="a-AR"></a>所以者何。<a id="a-AS"></a>以转根者。<a id="a-AT"></a>容有舍果及胜果道。<a id="a-AU"></a>所得唯果。<a id="a-AV"></a>非胜果道。<a id="a-AW"></a>心欣果故。<a id="a-AX"></a>无有学果。<a id="a-AY"></a>无色地摄。<a id="a-AZ"></a>故学练根。<a id="a-Aa"></a>但依六地。<a id="a-Ab"></a>设许学位依无色练根定。<a id="a-Ac"></a>是不还住。<a id="a-Ad"></a>胜果道位。<a id="a-Ae"></a>无不还果。<a id="a-Af"></a>无色地摄。<a id="a-Ag"></a>故不依无色修练根得果。<a id="a-Ah"></a>以初二果唯未至摄。<a id="a-Ai"></a>不还唯通六地摄故。<a id="a-Aj"></a>有说唯有住果练根。<a id="a-Ak"></a>勿有舍多得少过故。<a id="a-Al"></a>无如是过。<a id="a-Am"></a>以练根者心期胜果不求多故。<a id="a-An"></a>由此学位修练根者。<a id="a-Ao"></a>若住果道加行等三。<a id="a-Ap"></a>皆果道摄若住胜道加行。<a id="a-Aq"></a>无间胜果道摄。<a id="a-Ar"></a>解脱道果道摄。<a id="a-As"></a>住无学位修练根者。<a id="a-At"></a>加行等三唯果道摄。<a id="a-Au"></a>诸住果位修练根时。<a id="a-Av"></a>舍果得果住胜道位。<a id="a-Aw"></a>修练根时舍二得果。<a id="a-Ax"></a>又诸圣位修练根时。<a id="a-Ay"></a>与本得果地同或异。<a id="a-Az"></a>谓初二果依地必同。<a id="a-B0"></a>彼此俱依未至地故。<a id="a-B1"></a>不还应果依地不定。<a id="a-B2"></a>或依本地。<a id="a-B3"></a>或上或下。<a id="a-B4"></a>有差别者。<a id="a-B5"></a>若诸不还依下练根不得上果。<a id="a-B6"></a>阿罗汉不尔。<a id="a-B7"></a>如本得果故。<a id="a-B8"></a>分断有顶结。<a id="a-B9"></a>练根得果时。<a id="a-BA"></a>虽舍彼断不成彼结。<a id="a-BB"></a>如异生者生上七地。<a id="a-BC"></a>随应舍下断。<a id="a-BD"></a>而不成下结。<a id="a-BE"></a>俱是进时。<a id="a-BF"></a>非退时故。<a id="a-BG"></a>诸无学位补特伽罗。<a id="a-BH"></a>总有几种。<a id="a-BI"></a>由何差别。<a id="a-BJ"></a>颂曰。</p>
  <p id="aBK">七声闻二佛　　差别由九根</p>
  <p id="aBL">论曰。<a id="a-BM"></a>居无学位圣者有九。<a id="a-BN"></a>谓七声闻及二觉者。<a id="a-BO"></a>退法等五不动分二。<a id="a-BP"></a>后先别故名七声闻。<a id="a-BQ"></a>独觉大觉名二觉者。<a id="a-BR"></a>由下下等九品根异。<a id="a-BS"></a>令无学圣成九差别。<a id="a-BT"></a>有学无学补特伽罗。<a id="a-BU"></a>一切总收无过七种。<a id="a-BV"></a>一随信行。<a id="a-BW"></a>二随法行。<a id="a-BX"></a>三信解。<a id="a-BY"></a>四见至。<a id="a-BZ"></a>五身证。<a id="a-Ba"></a>六慧解脱。<a id="a-Bb"></a>七俱解脱。<a id="a-Bc"></a>依何立七。<a id="a-Bd"></a>事别有几。<a id="a-Be"></a>颂曰。</p>
  <p id="aBf">加行根灭定　　解脱故成七</p>
  <p id="aBg">此事别唯六　　三道各二故</p>
  <p id="aBh">论曰。<a id="a-Bi"></a>依加行异立初二种。<a id="a-Bj"></a>谓依先时随信他语及自随法。<a id="a-Bk"></a>能于所求一切义中修加行故。<a id="a-Bl"></a>立随信行随法行名。<a id="a-Bm"></a>依根不同立次二种。<a id="a-Bn"></a>谓依钝利信慧根增。<a id="a-Bo"></a>如次名为信解见至。<a id="a-Bp"></a>依得灭定立身证名。<a id="a-Bq"></a>由身证得灭尽定故。<a id="a-Br"></a>依解脱异立后二种。<a id="a-Bs"></a>谓依唯慧离烦恼障者立慧解脱。<a id="a-Bt"></a>依兼得定离解脱障者立俱解脱。<a id="a-Bu"></a>此名虽七事别唯六谓见道中有二圣者。<a id="a-Bv"></a>一随信行。<a id="a-Bw"></a>二随法行。<a id="a-Bx"></a>此至修道别立二名。<a id="a-By"></a>一信解。<a id="a-Bz"></a>二见至。<a id="a-C0"></a>此至无学复立二名。<a id="a-C1"></a>谓时解脱。<a id="a-C2"></a>不时解脱。<a id="a-C3"></a>然唯应说有二圣者。<a id="a-C4"></a>随信随法行有异故。<a id="a-C5"></a>即此二种随道差别。<a id="a-C6"></a>虽立异名而无别体。<a id="a-C7"></a>如是所说补特伽罗。<a id="a-C8"></a>以根性道离染依别。<a id="a-C9"></a>诸门分析数成多千。<a id="a-CA"></a>且如最初一随信行。<a id="a-CB"></a>根故成三。<a id="a-CC"></a>谓下中上。<a id="a-CD"></a>性故成五。<a id="a-CE"></a>谓退法等。<a id="a-CF"></a>道故成十五。<a id="a-CG"></a>谓八忍七智。<a id="a-CH"></a>离染故成七十三。<a id="a-CI"></a>谓具缚离八地染。<a id="a-CJ"></a>依身故成九。<a id="a-CK"></a>谓三洲欲天。<a id="a-CL"></a>若根性道离染依身相乘合成一亿四万七千八百二十五种。<a id="a-CM"></a>随法行等如理应思。<a id="a-CN"></a>如是等门差别无量。<a id="a-CO"></a>若欲委细一一分别。<a id="a-CP"></a>施功甚多。<a id="a-CQ"></a>所用极少。<a id="a-CR"></a>故我于此略示方隅。<a id="a-CS"></a>有智学徒应广思择。<a id="a-CT"></a>前说依解脱立后二种。<a id="a-CU"></a>立后二种相由何应知。<a id="a-CV"></a>颂曰。</p>
  <p id="aCW">俱由得灭定　　余名慧解脱</p>
  <p id="aCX">论曰。<a id="a-CY"></a>诸阿罗汉得灭定者名俱解脱。<a id="a-CZ"></a>由慧定力双脱烦恼解脱障故。<a id="a-Ca"></a>所余未得灭尽定者名慧解脱。<a id="a-Cb"></a>但由慧力于烦恼障得解脱故。<a id="a-Cc"></a>何等名为解脱障体。<a id="a-Cd"></a>诸阿罗汉心已解脱。<a id="a-Ce"></a>而更求解脱为解脱彼障。<a id="a-Cf"></a>谓于所障诸解脱中。<a id="a-Cg"></a>有劣无知无覆无记性能障解脱。<a id="a-Ch"></a>是解脱障体。<a id="a-Ci"></a>于彼彼界得离染时。<a id="a-Cj"></a>虽已无余断而起解脱。<a id="a-Ck"></a>彼不行时方名解脱。<a id="a-Cl"></a>彼有余师说。<a id="a-Cm"></a>此解脱障即以于诸定不自在为体。<a id="a-Cn"></a>有余师说。<a id="a-Co"></a>此解脱障即以诸定不得为体。<a id="a-Cp"></a>有余师说。<a id="a-Cq"></a>于彼加行。<a id="a-Cr"></a>不勤求故。<a id="a-Cs"></a>不听闻故。<a id="a-Ct"></a>不数习故。<a id="a-Cu"></a>解脱不生。<a id="a-Cv"></a>即此名为解脱障体。<a id="a-Cw"></a>初说应理。<a id="a-Cx"></a>所以者何。<a id="a-Cy"></a>必有少法力能为障。<a id="a-Cz"></a>令彼于定不自在转。<a id="a-D0"></a>若不尔者。<a id="a-D1"></a>彼有何缘于诸定中不得自在。<a id="a-D2"></a>不得定者必有所因。<a id="a-D3"></a>不可说言即因不得。<a id="a-D4"></a>自体不应还因自故。<a id="a-D5"></a>或烦恼障亦应可说。<a id="a-D6"></a>即以应果不得为性。<a id="a-D7"></a>彼既不然。<a id="a-D8"></a>此云何尔。<a id="a-D9"></a>阿罗汉果亦由于加行不勤求等故体不得生。<a id="a-DA"></a>岂便无别烦恼障体。<a id="a-DB"></a>故后三说皆不应理。<a id="a-DC"></a>又无漏心亦有从此名得解脱。<a id="a-DD"></a>由约在身及约行世说解脱故。<a id="a-DE"></a>谓要解脱解脱障时。<a id="a-DF"></a>方起在身及行世故。<a id="a-DG"></a>诸阿罗汉有名同者。<a id="a-DH"></a>根亦同耶。<a id="a-DI"></a>应作四句。<a id="a-DJ"></a>第一句者。<a id="a-DK"></a>慧解脱中有时解脱不时解脱。<a id="a-DL"></a>俱解脱中有二亦尔。<a id="a-DM"></a>第二句者。<a id="a-DN"></a>时解脱中有慧解脱有俱解脱。<a id="a-DO"></a>不时解脱有二亦尔。<a id="a-DP"></a>第三句者。<a id="a-DQ"></a>慧解脱中二时解脱自互相望。<a id="a-DR"></a>二不时解脱俱解脱亦尔。<a id="a-DS"></a>第四句者。<a id="a-DT"></a>慧解脱中取时解脱。<a id="a-DU"></a>俱解脱中不时解脱。<a id="a-DV"></a>展转相望。<a id="a-DW"></a>与此相违应知亦尔。<a id="a-DX"></a>如世尊说。<a id="a-DY"></a>五烦恼断。<a id="a-DZ"></a>不可牵引。<a id="a-Da"></a>未名满学。<a id="a-Db"></a>学无学位。<a id="a-Dc"></a>各由几因。<a id="a-Dd"></a>于等位中。<a id="a-De"></a>独称为满。<a id="a-Df"></a>颂曰。</p>
  <p id="aDg">有学名为满　　由根果定三</p>
  <p id="aDh">无学得满名　　但由根定二</p>
  <p id="aDi">论曰。<a id="a-Dj"></a>学于学位独得满名。<a id="a-Dk"></a>要具三因。<a id="a-Dl"></a>谓根果定。<a id="a-Dm"></a>故见至身证独得名为满。<a id="a-Dn"></a>少有阙者尚非满学。<a id="a-Do"></a>况一切阙而得满名。<a id="a-Dp"></a>何等名为少有阙者。<a id="a-Dq"></a>谓信解得灭定。<a id="a-Dr"></a>或见至不还未得灭尽定。<a id="a-Ds"></a>或见至未离欲。<a id="a-Dt"></a>或信解不还未得灭尽定。<a id="a-Du"></a>何等名为一切阙者。<a id="a-Dv"></a>谓信解未离欲有许少阙亦得满名。<a id="a-Dw"></a>彼作是言。<a id="a-Dx"></a>有有学者。<a id="a-Dy"></a>但由根故亦得满名。<a id="a-Dz"></a>谓诸见至未离欲染。<a id="a-E0"></a>有有学者。<a id="a-E1"></a>但由果故亦得满名。<a id="a-E2"></a>谓信解不还未得灭尽定。<a id="a-E3"></a>有有学者。<a id="a-E4"></a>由根果故亦得满名。<a id="a-E5"></a>谓见至不还未得灭尽定。<a id="a-E6"></a>有有学者。<a id="a-E7"></a>由果定故亦得满名。<a id="a-E8"></a>谓诸信解得灭尽定。<a id="a-E9"></a>有有学者。<a id="a-EA"></a>具由三故独得满名。<a id="a-EB"></a>谓诸见至得灭尽定。<a id="a-EC"></a>无有学者。<a id="a-ED"></a>但由定故及根定故亦得满名。<a id="a-EE"></a>此不可依。<a id="a-EF"></a>如何有学于诸有学胜功德中。<a id="a-EG"></a>犹未具证而许名满。<a id="a-EH"></a>故如前说理定可依。<a id="a-EI"></a>无学位中无非果满。<a id="a-EJ"></a>故不由果建立满名。<a id="a-EK"></a>自位相望独名满者。<a id="a-EL"></a>要具二种。<a id="a-EM"></a>谓根与定。<a id="a-EN"></a>故唯不时俱解脱者。<a id="a-EO"></a>望余无学独得满名。<a id="a-EP"></a>随阙一者尚非满无学。<a id="a-EQ"></a>何况双阙得满无学名。<a id="a-ER"></a>何等名为随阙一者。<a id="a-ES"></a>谓时解脱得灭尽定。<a id="a-ET"></a>或不时解脱不得灭尽定。<a id="a-EU"></a>何等名为双阙二者。<a id="a-EV"></a>谓时解脱不得灭定。<a id="a-EW"></a>有许阙一亦得满名。<a id="a-EX"></a>此不可依。<a id="a-EY"></a>理如前说。<a id="a-EZ"></a>如契经说。<a id="a-Ea"></a>二阿罗汉。<a id="a-Eb"></a>一具三明。<a id="a-Ec"></a>二不退法。<a id="a-Ed"></a>于前所说诸应果中。<a id="a-Ee"></a>二阿罗汉何应果摄。<a id="a-Ef"></a>且不退法摄在不动。<a id="a-Eg"></a>然此不动差别有二。<a id="a-Eh"></a>一者唯能不退应果。<a id="a-Ei"></a>二者不退一切胜德。<a id="a-Ej"></a>此中第一但名不动。<a id="a-Ek"></a>如思法等由练根得。<a id="a-El"></a>仍有退失阿罗汉果。<a id="a-Em"></a>此异彼故得不动名。<a id="a-En"></a>然于应果一切胜德。<a id="a-Eo"></a>犹可退失不名不退。<a id="a-Ep"></a>第二亦无退诸胜德。<a id="a-Eq"></a>故经于彼立不退名。<a id="a-Er"></a>以不动中于胜功德有可退者。<a id="a-Es"></a>是故契经于不动内立不退法。<a id="a-Et"></a>具三明者。<a id="a-Eu"></a>有言此摄在慧解脱俱解脱中。<a id="a-Ev"></a>通未已得灭尽定故。<a id="a-Ew"></a>有言唯在俱解脱摄。<a id="a-Ex"></a>宿住死生明依本静虑故。<a id="a-Ey"></a>起本静虑者。<a id="a-Ez"></a>名俱解脱故。<a id="a-F0"></a>今详经意慧俱解脱。<a id="a-F1"></a>若圆满者。<a id="a-F2"></a>其体各异。<a id="a-F3"></a>未起根本。<a id="a-F4"></a>已得灭尽。<a id="a-F5"></a>为悬隔故。<a id="a-F6"></a>不圆满者。<a id="a-F7"></a>二体相杂。<a id="a-F8"></a>随说皆通。<a id="a-F9"></a>然欲简别令无杂者。<a id="a-FA"></a>应就灭定未得得说。<a id="a-FB"></a>以慧解脱无得灭定。<a id="a-FC"></a>根本静虑虽不现行。<a id="a-FD"></a>然于未来必成就故。<a id="a-FE"></a>由此可说具三明者。<a id="a-FF"></a>理通摄在二解脱中。<a id="a-FG"></a>广说诸道差别无量。<a id="a-FH"></a>谓世出世见修道等。<a id="a-FI"></a>今应思择。<a id="a-FJ"></a>于诸道中。<a id="a-FK"></a>略说有几。<a id="a-FL"></a>可能遍摄。<a id="a-FM"></a>颂曰。</p>
  <p id="aFN">应知一切道　　略说唯有四</p>
  <p id="aFO">谓加行无间　　解脱胜进道</p>
  <p id="aFP">论曰。<a id="a-FQ"></a>加行道者。<a id="a-FR"></a>谓此无间。<a id="a-FS"></a>无间道生。<a id="a-FT"></a>无间道者。<a id="a-FU"></a>谓此能灭所应断障。<a id="a-FV"></a>解脱道者。<a id="a-FW"></a>谓已解脱所应断障最初所生。<a id="a-FX"></a>胜进道者。<a id="a-FY"></a>谓除无间加行解脱所余诸道。<a id="a-FZ"></a>何义名道。<a id="a-Fa"></a>谓寻求依。<a id="a-Fb"></a>依此寻求涅槃果故。<a id="a-Fc"></a>由此一切修苦智等。<a id="a-Fd"></a>无不皆为寻求涅槃。<a id="a-Fe"></a>或此道名目涅槃路。<a id="a-Ff"></a>三乘贤圣涉此夷途。<a id="a-Fg"></a>速达二种涅槃界故。<a id="a-Fh"></a>道于余处立通行名。<a id="a-Fi"></a>以于谛中能善通达。<a id="a-Fj"></a>复能速往涅槃城故。<a id="a-Fk"></a>此有几种。<a id="a-Fl"></a>依何建立。<a id="a-Fm"></a>颂曰。</p>
  <p id="aFn">通行有四种　　乐依本静虑</p>
  <p id="aFo">苦依所余地　　迟速钝利根</p>
  <p id="aFp">论曰。<a id="a-Fq"></a>经说通行总有四种。<a id="a-Fr"></a>一苦迟通行。<a id="a-Fs"></a>二苦速通行。<a id="a-Ft"></a>三乐迟通行。<a id="a-Fu"></a>四乐速通行。<a id="a-Fv"></a>此四通行有差别者。<a id="a-Fw"></a>依地依根建立异故。<a id="a-Fx"></a>云何依地建立差别。<a id="a-Fy"></a>谓依根本四静虑中所生圣道。<a id="a-Fz"></a>名乐通行。<a id="a-G0"></a>任运转故。<a id="a-G1"></a>如乘船筏。<a id="a-G2"></a>任运转者。<a id="a-G3"></a>由此地中止观双行无增减故。<a id="a-G4"></a>又此诸地所有等持。<a id="a-G5"></a>摄受五支四支成故。<a id="a-G6"></a>依余无色未至中间所生圣道名苦通行。<a id="a-G7"></a>虽道非苦。<a id="a-G8"></a>苦受相应艰辛转故亦名为苦。<a id="a-G9"></a>如依陆路乘马等行。<a id="a-GA"></a>艰辛转者。<a id="a-GB"></a>由此地中止观虽俱而增减故。<a id="a-GC"></a>谓无色地观减止增。<a id="a-GD"></a>未至中间观增止减。<a id="a-GE"></a>又此诸地所有等持。<a id="a-GF"></a>不摄五支四支成故。<a id="a-GG"></a>有余师说。<a id="a-GH"></a>未至地道难可成办。<a id="a-GI"></a>故立苦名。<a id="a-GJ"></a>谓有先来都未得定。<a id="a-GK"></a>多起功用方得现前。<a id="a-GL"></a>此既现前为胜加行。<a id="a-GM"></a>根本静虑易起故乐。<a id="a-GN"></a>静虑中间同一地摄。<a id="a-GO"></a>异心品灭异心品生。<a id="a-GP"></a>极为艰辛。<a id="a-GQ"></a>故亦名苦。<a id="a-GR"></a>譬如以木析木极难。<a id="a-GS"></a>谓一地中有寻有伺。<a id="a-GT"></a>粗心品灭。<a id="a-GU"></a>无寻唯伺。<a id="a-GV"></a>细心品生。<a id="a-GW"></a>多用功力。<a id="a-GX"></a>诸无色定亦甚难成。<a id="a-GY"></a>故亦名苦。<a id="a-GZ"></a>极微细故。<a id="a-Ga"></a>谓无色定行相眇然。<a id="a-Gb"></a>不易测量。<a id="a-Gc"></a>修难成办。<a id="a-Gd"></a>又从静虑起无色时。<a id="a-Ge"></a>五蕴定灭。<a id="a-Gf"></a>四蕴定起。<a id="a-Gg"></a>极为难办。<a id="a-Gh"></a>故立苦名。<a id="a-Gi"></a>云何依根建立差别。<a id="a-Gj"></a>谓即苦乐二通行中。<a id="a-Gk"></a>钝根名迟。<a id="a-Gl"></a>利根名速。<a id="a-Gm"></a>二行于境通达稽迟说名迟通。<a id="a-Gn"></a>翻此名速。<a id="a-Go"></a>或迟钝者所起通行名迟通行。<a id="a-Gp"></a>速此相违。<a id="a-Gq"></a>或趣涅槃有迟有速。<a id="a-Gr"></a>由根钝利。<a id="a-Gs"></a>如后当辩。<a id="a-Gt"></a>此行五蕴四蕴为性。<a id="a-Gu"></a>由依色定无色定别。<a id="a-Gv"></a>而名通者。<a id="a-Gw"></a>显慧胜故。<a id="a-Gx"></a>如见道位。<a id="a-Gy"></a>虽具五蕴。<a id="a-Gz"></a>以慧胜故。<a id="a-H0"></a>偏立见名。<a id="a-H1"></a>如见道边诸世俗智金刚喻定。<a id="a-H2"></a>亦以五蕴四蕴为体。<a id="a-H3"></a>立智定名。<a id="a-H4"></a>然有经中说四通行五根为性。<a id="a-H5"></a>亦就胜说。<a id="a-H6"></a>慧胜中胜。<a id="a-H7"></a>故立通名。<a id="a-H8"></a>虽有中根即利钝摄。<a id="a-H9"></a>以利钝中有非极故。<a id="a-HA"></a>然向所言由根利钝。<a id="a-HB"></a>于趣圆寂有速有迟。<a id="a-HC"></a>此据等修勤加行说。<a id="a-HD"></a>若不据等。<a id="a-HE"></a>则钝利根。<a id="a-HF"></a>趣向涅槃迟速不定。<a id="a-HG"></a>又契经说。<a id="a-HH"></a>有现法迟身坏速等四句差别。<a id="a-HI"></a>此约加行有勤不勤。<a id="a-HJ"></a>不约转根及有退说。<a id="a-HK"></a>以诸圣者若已经生不退不转根不生上界故。<a id="a-HL"></a>大觉独觉到究竟声闻。<a id="a-HM"></a>依何通行入圣证极果。<a id="a-HN"></a>大觉唯依乐速通行。<a id="a-HO"></a>谓以第四静虑为依。<a id="a-HP"></a>由极利根入正决定证得无上正等菩提。<a id="a-HQ"></a>于独觉中。<a id="a-HR"></a>麟角喻者。<a id="a-HS"></a>如大觉说。<a id="a-HT"></a>余则不定。<a id="a-HU"></a>于到究竟二声闻中。<a id="a-HV"></a>舍利子依苦速通行。<a id="a-HW"></a>及乐速通行。<a id="a-HX"></a>入圣证极果。<a id="a-HY"></a>彼依未至入正决定。<a id="a-HZ"></a>依弟四定得漏尽故。<a id="a-Ha"></a>目连唯依苦速通行。<a id="a-Hb"></a>谓依未至入正决定。<a id="a-Hc"></a>依无色定得漏尽故。<a id="a-Hd"></a>二圣先来乐慧乐定。<a id="a-He"></a>故证极果。<a id="a-Hf"></a>依色无色。<a id="a-Hg"></a>许到究竟诸大声闻法尔唯应渐次得果。<a id="a-Hh"></a>故彼入圣道皆依未至地。</p>
 </body>
</html>