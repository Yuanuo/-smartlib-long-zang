<!doctype html>
<html id="z3IBVuz17T" data-ver="968">
 <head>
  <meta charset="utf-8">
  <meta author="众贤">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">阿毗达磨藏显宗论卷第三十二</h1>
  <h2 id="a2">辩贤圣品第七之四</h2>
  <p id="a3">已辩第三向果差别。<a id="a-4"></a>次应建立第四向果。<a id="a-5"></a>颂曰。</p>
  <p id="a6">上界修惑中　　断初定一品</p>
  <p id="a7">至有顶八品　　皆阿罗汉向</p>
  <p id="a8">第九无间道　　名金刚喻定</p>
  <p id="a9">尽得俱尽智　　成无学应果</p>
  <p id="aA">论曰。<a id="a-B"></a>即不还者。<a id="a-C"></a>进断色界及无色界修所断惑。<a id="a-D"></a>从断初定一品为初。<a id="a-E"></a>至断有顶八品为后。<a id="a-F"></a>应知转名阿罗汉向。<a id="a-G"></a>即此所说阿罗汉向中。<a id="a-H"></a>断有顶惑第九无间道。<a id="a-I"></a>亦说名为金刚喻定。<a id="a-J"></a>此定坚锐喻若金刚。<a id="a-K"></a>无一随眠不能破故。<a id="a-L"></a>先已破故。<a id="a-M"></a>不破一切。<a id="a-N"></a>实有能破。<a id="a-O"></a>一切功能。<a id="a-P"></a>虽见道中亦有能断。<a id="a-Q"></a>有顶烦恼无漏对治。<a id="a-R"></a>而见断惑可为一品。<a id="a-S"></a>顿断九品势力劣故。<a id="a-T"></a>又无事惑易可断故。<a id="a-U"></a>能治不立金刚喻名。<a id="a-V"></a>此中所明金刚喻定。<a id="a-W"></a>能治一切有事惑中最后微微极难断品。<a id="a-X"></a>故知能破一切随眠。<a id="a-Y"></a>由此力能一刹那顷。<a id="a-Z"></a>证一切惑断。<a id="a-a"></a>无漏离系得。<a id="a-b"></a>如是所说金刚喻定。<a id="a-c"></a>唯与六智随一相应。<a id="a-d"></a>谓四类智灭道法智。<a id="a-e"></a>缘四圣谛十六行相。<a id="a-f"></a>通依九地。<a id="a-g"></a>义准已成。<a id="a-h"></a>故此差别说有多种。<a id="a-i"></a>且未至摄有五十二。<a id="a-j"></a>谓苦集类智观有顶苦集作非常等因等行相。<a id="a-k"></a>与彼相应差别成八。<a id="a-l"></a>灭道法智观欲灭道作灭静等道等行相。<a id="a-m"></a>与彼相应差别亦八。<a id="a-n"></a>灭类智于八地灭一一别观作四行相。<a id="a-o"></a>与彼相应成三十二。<a id="a-p"></a>道类智于八地道。<a id="a-q"></a>一切总观作四行相。<a id="a-r"></a>与彼相应差别成四。<a id="a-s"></a>以治八地类智品道。<a id="a-t"></a>同类相因。<a id="a-u"></a>必总缘故。<a id="a-v"></a>灭唯别缘。<a id="a-w"></a>道则不尔。<a id="a-x"></a>于随眠品已具成立。<a id="a-y"></a>如未至摄有五十二。<a id="a-z"></a>中四静虑。<a id="a-10"></a>应知亦然。<a id="a-11"></a>空无边处有二十八。<a id="a-12"></a>谓除灭道法智品八。<a id="a-13"></a>及除观下四地灭谛。<a id="a-14"></a>各四行相。<a id="a-15"></a>相应十六。<a id="a-16"></a>以依无色必无法智。<a id="a-17"></a>及缘下灭类智品故。<a id="a-18"></a>缘下地道于理无遮。<a id="a-19"></a>道必总缘前已释故。<a id="a-1A"></a>余如前故有二十八。<a id="a-1B"></a>识无边处有二十四。<a id="a-1C"></a>无所有处唯有二十。<a id="a-1D"></a>谓彼于前复除观下灭圣谛境四八行相。<a id="a-1E"></a>随其次第准前应释。<a id="a-1F"></a>诸有欲令三无色地。<a id="a-1G"></a>有缘下地灭类智者。<a id="a-1H"></a>彼作是说。<a id="a-1I"></a>空无边处加前十六。<a id="a-1J"></a>识无边处加前二十。<a id="a-1K"></a>无所有处加二十四。<a id="a-1L"></a>如是总说。<a id="a-1M"></a>依无色地金刚喻定七十二种或复说有百三十二。<a id="a-1N"></a>有余师说。<a id="a-1O"></a>道类智品于八地道亦各别观。<a id="a-1P"></a>故前六地各有八十。<a id="a-1Q"></a>空无边处唯有四十。<a id="a-1R"></a>识无边处有三十二。<a id="a-1S"></a>无所有处有二十四。<a id="a-1T"></a>复有欲令灭类智品。<a id="a-1U"></a>于八地灭有别总观。<a id="a-1V"></a>故前六地中各百六十四。<a id="a-1W"></a>空无边处唯五十二。<a id="a-1X"></a>识无边处有三十六。<a id="a-1Y"></a>无所有处有二十四。<a id="a-1Z"></a>彼俱非理。<a id="a-1a"></a>道必总缘。<a id="a-1b"></a>灭唯别缘。<a id="a-1c"></a>因有无故。<a id="a-1d"></a>尊者妙音作如是说。<a id="a-1e"></a>金刚喻定总有十三。<a id="a-1f"></a>谓断有顶见修断惑无间道摄十三刹那。<a id="a-1g"></a>此亦不然。<a id="a-1h"></a>以四类忍前八无间道非极上品故。<a id="a-1i"></a>此定既能断有顶地第九品惑。<a id="a-1j"></a>能引此惑尽得俱行。<a id="a-1k"></a>尽智令起金刚喻定。<a id="a-1l"></a>是断惑中最后无间道所生尽智。<a id="a-1m"></a>是断惑中最后解脱道故。<a id="a-1n"></a>说此定所引生智与第九品尽得俱起。<a id="a-1o"></a>或此尽言显一切尽。<a id="a-1p"></a>谓第九品及所余惑。<a id="a-1q"></a>皆得择灭。<a id="a-1r"></a>故名为尽。<a id="a-1s"></a>金刚喻定能引诸惑。<a id="a-1t"></a>尽得俱行尽智令起。<a id="a-1u"></a>此与一切烦恼尽得。<a id="a-1v"></a>最初俱生故名尽智。<a id="a-1w"></a>有余师说。<a id="a-1x"></a>惑尽身中此最初生。<a id="a-1y"></a>故名尽智。<a id="a-1z"></a>如是尽智至已生时。<a id="a-20"></a>便成无学阿罗汉果。<a id="a-21"></a>已得无学应果法故。<a id="a-22"></a>为得别果所应修学。<a id="a-23"></a>此无有故得无学名。<a id="a-24"></a>岂不无学亦希别果。<a id="a-25"></a>以无学者亦转根故。<a id="a-26"></a>此难不然。<a id="a-27"></a>如先有学求得别果。<a id="a-28"></a>此不然故。<a id="a-29"></a>既说尽智至已生时便成无学阿罗汉果。<a id="a-2A"></a>义准尽智未已生时。<a id="a-2B"></a>前七圣者皆名有学。<a id="a-2C"></a>为得别果勤修学故。<a id="a-2D"></a>住本性位。<a id="a-2E"></a>何名有学。<a id="a-2F"></a>学意未满故。<a id="a-2G"></a>学得常随故。<a id="a-2H"></a>何故无学名阿罗汉。<a id="a-2I"></a>诸自利行修学已成。<a id="a-2J"></a>唯应作他利益事故。<a id="a-2K"></a>如契经说。<a id="a-2L"></a>不自调伏能调伏他。<a id="a-2M"></a>无有是处。<a id="a-2N"></a>或是一切有学异生。<a id="a-2O"></a>所应供养故名应果。<a id="a-2P"></a>学法云何。<a id="a-2Q"></a>谓有学者。<a id="a-2R"></a>无漏有为法。<a id="a-2S"></a>无学法云何。<a id="a-2T"></a>谓无学者。<a id="a-2U"></a>无漏有为法。<a id="a-2V"></a>诸无为法虽是无漏。<a id="a-2W"></a>而不名为学无学法。<a id="a-2X"></a>以有得者异生等身亦成就故。<a id="a-2Y"></a>若无得者都不系属学无学故。<a id="a-2Z"></a>如是有学及无学者。<a id="a-2a"></a>总成八圣补特伽罗。<a id="a-2b"></a>行向住果各有四故。<a id="a-2c"></a>名虽有八事唯有五。<a id="a-2d"></a>谓住四果及初果向。<a id="a-2e"></a>以后三果向不离前果故。<a id="a-2f"></a>此依渐次得果者说。<a id="a-2g"></a>若倍离欲全离欲者。<a id="a-2h"></a>住见道中名为一来。<a id="a-2i"></a>不还果向。<a id="a-2j"></a>非前果摄。<a id="a-2k"></a>修道即通有漏无漏。<a id="a-2l"></a>何道能离何地染耶。<a id="a-2m"></a>二道现前离诸地染。<a id="a-2n"></a>各引几种离系得耶。<a id="a-2o"></a>颂曰。</p>
  <p id="a2p">有顶由无漏　　余由二离染</p>
  <p id="a2q">圣二离八修　　各二离系得</p>
  <p id="a2r">论曰。<a id="a-2s"></a>有顶地中所有烦恼。<a id="a-2t"></a>唯无漏道能令永离。<a id="a-2u"></a>此于有漏势力增强。<a id="a-2v"></a>自上地等皆能治故。<a id="a-2w"></a>唯于次上近分地中。<a id="a-2x"></a>起世俗道。<a id="a-2y"></a>能治下惑。<a id="a-2z"></a>有顶地惑。<a id="a-30"></a>既无上地。<a id="a-31"></a>故无有漏。<a id="a-32"></a>能离彼染。<a id="a-33"></a>诸世俗道。<a id="a-34"></a>不治自惑。<a id="a-35"></a>是自随眠。<a id="a-36"></a>所随增故。<a id="a-37"></a>不治上惑。<a id="a-38"></a>势力劣故余八地中所有烦恼。<a id="a-39"></a>通由二道能令永离。<a id="a-3A"></a>皆有上边世俗道故。<a id="a-3B"></a>皆有自下无漏道故。<a id="a-3C"></a>圣用有漏无漏二道。<a id="a-3D"></a>离下八地修所断时。<a id="a-3E"></a>各具引生二离系得。<a id="a-3F"></a>有漏无漏二种断道。<a id="a-3G"></a>于八地中所作同故。<a id="a-3H"></a>由此有学离八修断。<a id="a-3I"></a>世出世道随一现前。<a id="a-3J"></a>各未来修世出世道。<a id="a-3K"></a>此总相说。<a id="a-3L"></a>以无漏道离上七地前八品时。<a id="a-3M"></a>不修上边。<a id="a-3N"></a>世俗道故。<a id="a-3O"></a>唯有无漏一离系得。<a id="a-3P"></a>离第九品。<a id="a-3Q"></a>方可具二。<a id="a-3R"></a>或应许得离道而修。<a id="a-3S"></a>或应断染时许依下修上。<a id="a-3T"></a>既说圣者。<a id="a-3U"></a>二离八修。<a id="a-3V"></a>各能引生。<a id="a-3W"></a>二离系得。<a id="a-3X"></a>准知圣者。<a id="a-3Y"></a>离有顶修及见断时。<a id="a-3Z"></a>用无漏道唯引无漏。<a id="a-3a"></a>离系得生亦不未来。<a id="a-3b"></a>修世俗道与世俗道。<a id="a-3c"></a>不同事故。<a id="a-3d"></a>异生离八。<a id="a-3e"></a>用有漏道唯引有漏。<a id="a-3f"></a>离系得生亦不未来。<a id="a-3g"></a>修无漏道未入圣故。<a id="a-3h"></a>不说自成。<a id="a-3i"></a>有余师言。<a id="a-3j"></a>以无漏道离下八地修断染时。<a id="a-3k"></a>何缘知亦生有漏离系得有舍无漏得烦恼不成故。<a id="a-3l"></a>谓有学圣。<a id="a-3m"></a>以无漏道离彼染时。<a id="a-3n"></a>若不引生同治有漏离系得者。<a id="a-3o"></a>则以圣道具离八地。<a id="a-3p"></a>后依静虑得转根时。<a id="a-3q"></a>顿舍先来诸钝圣道。<a id="a-3r"></a>唯得静虑利果圣道。<a id="a-3s"></a>上惑离系应皆不成。<a id="a-3t"></a>是则还应成彼烦恼。<a id="a-3u"></a>然非所许。<a id="a-3v"></a>故具二得。<a id="a-3w"></a>此证不然。<a id="a-3x"></a>不决定故。<a id="a-3y"></a>如分离有顶得转根时。<a id="a-3z"></a>及异生上生不成惑故。<a id="a-40"></a>此二虽无烦恼断得。<a id="a-41"></a>而胜进故遮惑得生。<a id="a-42"></a>彼亦应然。<a id="a-43"></a>故证非理。<a id="a-44"></a>由此但可作如是言。<a id="a-45"></a>二道于中所作同故。<a id="a-46"></a>随一现起引二得生。<a id="a-47"></a>不可说言为成断故。<a id="a-48"></a>已辩离染由道不同。<a id="a-49"></a>今次应辩由地差别。<a id="a-4A"></a>由何地道离何地染。<a id="a-4B"></a>颂曰。</p>
  <p id="a4C">无漏未至道　　能离一切地</p>
  <p id="a4D">余八离自上　　有漏离次下</p>
  <p id="a4E">论曰。<a id="a-4F"></a>诸无漏道通依九地。<a id="a-4G"></a>谓四静虑未至中间及三无色。<a id="a-4H"></a>若未至摄能离欲界。<a id="a-4I"></a>乃至有顶余八地摄。<a id="a-4J"></a>随其所应各能离自及上地染。<a id="a-4K"></a>不能离下。<a id="a-4L"></a>未离下时上道必无现在前故。<a id="a-4M"></a>诸有漏道一切唯能离次下地。<a id="a-4N"></a>非自地等自地烦恼所随增故。<a id="a-4O"></a>势力劣故。<a id="a-4P"></a>先已离故。<a id="a-4Q"></a>诸依近分离下地染。<a id="a-4R"></a>如无间道皆近分摄。<a id="a-4S"></a>诸解脱道亦近分耶。<a id="a-4T"></a>不定云何。<a id="a-4U"></a>颂曰。</p>
  <p id="a4V">近分离下染　　初三后解脱</p>
  <p id="a4W">根本或近分　　上地唯根本</p>
  <p id="a4X">论曰。<a id="a-4Y"></a>诸道所依近分有八。<a id="a-4Z"></a>谓四静虑无色下边所离有九。<a id="a-4a"></a>谓欲八定初三近分离下三染。<a id="a-4b"></a>第九解脱现在前时。<a id="a-4c"></a>或入根本。<a id="a-4d"></a>或即近分。<a id="a-4e"></a>上五近分各离下染。<a id="a-4f"></a>第九解脱现在前时。<a id="a-4g"></a>必入根本。<a id="a-4h"></a>非即近分。<a id="a-4i"></a>近分根本等舍根故。<a id="a-4j"></a>下三静虑近分根本受根异故。<a id="a-4k"></a>有不能入。<a id="a-4l"></a>转入异受。<a id="a-4m"></a>少艰难故。<a id="a-4n"></a>离下染时必欣上故。<a id="a-4o"></a>若受无异必入根本。<a id="a-4p"></a>诸出世道无间解脱。<a id="a-4q"></a>前既已说缘四谛境十六行相。<a id="a-4r"></a>义准自成。<a id="a-4s"></a>世道缘何作何行相。<a id="a-4t"></a>颂曰。</p>
  <p id="a4u">世无间解脱　　如次缘下上</p>
  <p id="a4v">作粗苦障行　　及静妙离三</p>
  <p id="a4w">论曰。<a id="a-4x"></a>世俗无间及解脱道。<a id="a-4y"></a>如次能缘下地上地。<a id="a-4z"></a>为粗苦障及静妙离。<a id="a-50"></a>谓诸无间道缘自次下地诸有漏法作粗苦等。<a id="a-51"></a>三行相中随一行相。<a id="a-52"></a>若诸解脱道缘彼次上地诸有漏法作静妙等。<a id="a-53"></a>三行相中随一行相。<a id="a-54"></a>约容有说二道各三。<a id="a-55"></a>非诸有情于离染位。<a id="a-56"></a>无间解脱皆各具三。<a id="a-57"></a>诸下地中由多掉举。<a id="a-58"></a>寂静微劣故名为粗。<a id="a-59"></a>虽大劬劳暂令掉举势用微劣。<a id="a-5A"></a>仍不能引美妙乐生故名为苦。<a id="a-5B"></a>有极多种灾害拘碍。<a id="a-5C"></a>及能覆障令无功能。<a id="a-5D"></a>见出离方故名为障。<a id="a-5E"></a>诸上地中不作功用。<a id="a-5F"></a>掉举微劣故名为静。<a id="a-5G"></a>不设劬劳掉举微劣。<a id="a-5H"></a>引生胜乐故名为妙于下地中所有灾害。<a id="a-5I"></a>能决定见心不生欣。<a id="a-5J"></a>及能趣彼故名为离。<a id="a-5K"></a>应知此中已兼显示无间解脱。<a id="a-5L"></a>行相各三。<a id="a-5M"></a>相翻而生。<a id="a-5N"></a>如其次第。<a id="a-5O"></a>谓无间道缘下为粗。<a id="a-5P"></a>解脱道中缘上为静。<a id="a-5Q"></a>余相翻起如次应知。<a id="a-5R"></a>然离染时起则不定。<a id="a-5S"></a>世俗无间及解脱道。<a id="a-5T"></a>能离下等九品染故。<a id="a-5U"></a>应知亦有九品差别此中异生。<a id="a-5V"></a>离欲界染九无间道。<a id="a-5W"></a>粗等三行随一现前。<a id="a-5X"></a>各未来修粗等三行。<a id="a-5Y"></a>八解脱道静等三行。<a id="a-5Z"></a>随一现前各未来修。<a id="a-5a"></a>粗等六行后解脱道。<a id="a-5b"></a>现在未来所修如前。<a id="a-5c"></a>八解脱道与前别者。<a id="a-5d"></a>复修未来。<a id="a-5e"></a>初静虑摄。<a id="a-5f"></a>无边行相。<a id="a-5g"></a>如是乃至离无所有染。<a id="a-5h"></a>无间解脱道所修应知。<a id="a-5i"></a>若诸圣者。<a id="a-5j"></a>以世俗道。<a id="a-5k"></a>离欲界染九无间道。<a id="a-5l"></a>粗等三行随一现前。<a id="a-5m"></a>各于未来修十九行。<a id="a-5n"></a>谓粗等三有漏无漏。<a id="a-5o"></a>十六圣行八解脱道。<a id="a-5p"></a>静等三行随一现前。<a id="a-5q"></a>各未来修二十二行。<a id="a-5r"></a>谓前十九加静等三。<a id="a-5s"></a>后解脱道现在未来。<a id="a-5t"></a>所修如前。<a id="a-5u"></a>八解脱道与前别者。<a id="a-5v"></a>复修未来初静虑摄。<a id="a-5w"></a>无边行相离初定染。<a id="a-5x"></a>九无间道粗等三行。<a id="a-5y"></a>随一现前各于未来。<a id="a-5z"></a>修十九行。<a id="a-60"></a>谓粗等三及唯无漏十六圣行。<a id="a-61"></a>此十六行是下地摄。<a id="a-62"></a>以上地边无圣行故。<a id="a-63"></a>后修圣行准此应知。<a id="a-64"></a>八解脱道静等三行。<a id="a-65"></a>随一现前各未来修二十二行。<a id="a-66"></a>谓前十九加静等三。<a id="a-67"></a>后解脱道现在未来。<a id="a-68"></a>所修如前八解脱道。<a id="a-69"></a>与前别者。<a id="a-6A"></a>复修未来二静虑摄。<a id="a-6B"></a>无边行相。<a id="a-6C"></a>如是乃至离无所有染。<a id="a-6D"></a>无间解脱道所修应知。<a id="a-6E"></a>有余师言。<a id="a-6F"></a>异生圣者。<a id="a-6G"></a>离欲无间解脱道中。<a id="a-6H"></a>亦修不净息念慈等。<a id="a-6I"></a>离余上地所修如前。<a id="a-6J"></a>初静虑边善根广故。<a id="a-6K"></a>修如是行上诸定边。<a id="a-6L"></a>善根少故。<a id="a-6M"></a>所修如前。<a id="a-6N"></a>又欲界中有多烦恼。<a id="a-6O"></a>为欲断彼修多对治。<a id="a-6P"></a>上地不然故修治少。<a id="a-6Q"></a>离欲界染九无间道。<a id="a-6R"></a>未来所修粗等三行。<a id="a-6S"></a>唯缘欲界八解脱道。<a id="a-6T"></a>未来所修粗等三行。<a id="a-6U"></a>通缘欲界及初静虑静等三行缘初静虑。<a id="a-6V"></a>后解脱道未来所修。<a id="a-6W"></a>粗等三行通缘三界。<a id="a-6X"></a>静等三行缘初静虑乃至有顶。<a id="a-6Y"></a>离初定染。<a id="a-6Z"></a>九无间道。<a id="a-6a"></a>未来所修。<a id="a-6b"></a>粗等三行。<a id="a-6c"></a>缘初静虑。<a id="a-6d"></a>八解脱道。<a id="a-6e"></a>未来所修。<a id="a-6f"></a>粗等三行缘初二定。<a id="a-6g"></a>静等三行缘第二定。<a id="a-6h"></a>后解脱道。<a id="a-6i"></a>未来所修。<a id="a-6j"></a>粗等三行。<a id="a-6k"></a>通缘三界。<a id="a-6l"></a>静等三行缘第二定乃至有顶。<a id="a-6m"></a>离二静虑三静虑染。<a id="a-6n"></a>随其所应皆准前说。<a id="a-6o"></a>离四定染九无间道。<a id="a-6p"></a>未来所修粗等三行。<a id="a-6q"></a>缘第四定八解脱道。<a id="a-6r"></a>未来所修粗等三行。<a id="a-6s"></a>缘第四定及缘空处。<a id="a-6t"></a>然非一念。<a id="a-6u"></a>以界别故。<a id="a-6v"></a>静等三行唯缘空处。<a id="a-6w"></a>后解脱道。<a id="a-6x"></a>未来所修。<a id="a-6y"></a>粗等三行。<a id="a-6z"></a>静等三行皆缘空处乃至有顶。<a id="a-70"></a>离空处染。<a id="a-71"></a>九无间道。<a id="a-72"></a>未来所修。<a id="a-73"></a>粗等三行唯缘空处。<a id="a-74"></a>八解脱道。<a id="a-75"></a>未来所修。<a id="a-76"></a>粗等三行缘空识处。<a id="a-77"></a>静等三行唯缘识处。<a id="a-78"></a>后解脱道。<a id="a-79"></a>未来所修。<a id="a-7A"></a>粗等三行。<a id="a-7B"></a>静等三行。<a id="a-7C"></a>俱缘识处乃至有顶。<a id="a-7D"></a>离识处染。<a id="a-7E"></a>无所有染。<a id="a-7F"></a>随其所应皆准前说。<a id="a-7G"></a>何缘最后。<a id="a-7H"></a>解脱道中。<a id="a-7I"></a>未来所修。<a id="a-7J"></a>粗等三行。<a id="a-7K"></a>静虑摄者。<a id="a-7L"></a>通缘三界。<a id="a-7M"></a>无色摄者。<a id="a-7N"></a>唯自上缘。<a id="a-7O"></a>诸静虑中。<a id="a-7P"></a>有遍缘智。<a id="a-7Q"></a>无色根本。<a id="a-7R"></a>必不下缘。<a id="a-7S"></a>故二所修所缘有别。<a id="a-7T"></a>傍论已了。<a id="a-7U"></a>应辩本义。<a id="a-7V"></a>本说诸位善根相生。<a id="a-7W"></a>前既。<a id="a-7X"></a>已说金刚喻定。<a id="a-7Y"></a>无间必有尽智续生。<a id="a-7Z"></a>尽智无间有何智起。<a id="a-7a"></a>颂曰。</p>
  <p id="a7b">不动尽智后　　必起无生智</p>
  <p id="a7c">余尽或正见　　此应果皆有</p>
  <p id="a7d">论曰。<a id="a-7e"></a>先不动法诸阿罗汉。<a id="a-7f"></a>尽智无间无生智起。<a id="a-7g"></a>此智是彼本所求故。<a id="a-7h"></a>必与尽智俱时而得。<a id="a-7i"></a>谓彼求得顺记所解。<a id="a-7j"></a>若无便有入涅槃障。<a id="a-7k"></a>诸阿罗汉共得智时。<a id="a-7l"></a>即亦志求得无生智。<a id="a-7m"></a>然其尽智理应先起。<a id="a-7n"></a>是因位中先所求故。<a id="a-7o"></a>先不动法金刚定后得无生智而未现前尽智无间方得现起。<a id="a-7p"></a>除先不动余阿罗汉。<a id="a-7q"></a>尽智无间有尽智生。<a id="a-7r"></a>或即引生无学正见。<a id="a-7s"></a>非无生智。<a id="a-7t"></a>后容退故。<a id="a-7u"></a>谓若先是时解脱性。<a id="a-7v"></a>虽于因位双求二种。<a id="a-7w"></a>而至极果容有退故。<a id="a-7x"></a>金刚喻定正灭位中。<a id="a-7y"></a>不得无生唯得尽智。<a id="a-7z"></a>故尽智后尽智现前。<a id="a-80"></a>或即引生无学正见。<a id="a-81"></a>先不动法无生智后。<a id="a-82"></a>有无生智起。<a id="a-83"></a>或无学正见。<a id="a-84"></a>此无学见一切应果之所共有。<a id="a-85"></a>犹如尽智。<a id="a-86"></a>故金刚定正灭位中。<a id="a-87"></a>一切皆得无学正见。<a id="a-88"></a>然此正见非正所求。<a id="a-89"></a>故尽无生二智无间。<a id="a-8A"></a>或有即起。<a id="a-8B"></a>或未现前。<a id="a-8C"></a>于此位中总略义者。<a id="a-8D"></a>若先不动。<a id="a-8E"></a>初起尽智。<a id="a-8F"></a>唯一刹那。<a id="a-8G"></a>次无生智。<a id="a-8H"></a>亦一刹那。<a id="a-8I"></a>或有相续。<a id="a-8J"></a>若时解脱。<a id="a-8K"></a>初起尽智或一刹那。<a id="a-8L"></a>或有相续。<a id="a-8M"></a>此二所起无学正见。<a id="a-8N"></a>皆无决定刹那相续。<a id="a-8O"></a>如前说彼。<a id="a-8P"></a>非正求故。<a id="a-8Q"></a>如说沙门及沙门果。<a id="a-8R"></a>何谓沙门性。<a id="a-8S"></a>此果体是何。<a id="a-8T"></a>果位差别总有几种。<a id="a-8U"></a>颂曰。</p>
  <p id="a8V">净道沙门性　　有为无为果</p>
  <p id="a8W">此有八十九　　解脱道及灭</p>
  <p id="a8X">论曰。<a id="a-8Y"></a>言沙门者。<a id="a-8Z"></a>能永息除诸界。<a id="a-8a"></a>趣生生死魑魅或能勤励息诸过失令永寂静。<a id="a-8b"></a>故名沙门。<a id="a-8c"></a>如薄伽梵自作是释。<a id="a-8d"></a>以能勤劳息除种种。<a id="a-8e"></a>恶不善法离染过失。<a id="a-8f"></a>广说乃至。<a id="a-8g"></a>故名沙门。<a id="a-8h"></a>沙门所有名沙门性。<a id="a-8i"></a>此即沙门所修熏法。<a id="a-8j"></a>熏是排遣生臭惑义。<a id="a-8k"></a>即以无漏圣道为体。<a id="a-8l"></a>非世俗道。<a id="a-8m"></a>以能无余究竟静息诸过失故。<a id="a-8n"></a>由此异生。<a id="a-8o"></a>虽能已断无所有处染而非真沙门。<a id="a-8p"></a>以诸过失尚有余故。<a id="a-8q"></a>暂时静息。<a id="a-8r"></a>非究竟故。<a id="a-8s"></a>既无漏道。<a id="a-8t"></a>是沙门性。<a id="a-8u"></a>通以有为无为为果。<a id="a-8v"></a>故沙门果体通有为无为。<a id="a-8w"></a>此果佛说总有四种。<a id="a-8x"></a>谓初预流后阿罗汉。<a id="a-8y"></a>道类智品。<a id="a-8z"></a>是谓有为。<a id="a-90"></a>预流果体。<a id="a-91"></a>见断法断。<a id="a-92"></a>是谓无为预流果体。<a id="a-93"></a>道类智品。<a id="a-94"></a>或离欲界。<a id="a-95"></a>第六无漏解脱道品。<a id="a-96"></a>是谓有为。<a id="a-97"></a>一来果体。<a id="a-98"></a>见断法断。<a id="a-99"></a>及欲界系修所断中。<a id="a-9A"></a>前六品断是谓无为。<a id="a-9B"></a>一来果体。<a id="a-9C"></a>道类智品。<a id="a-9D"></a>或离欲界第九无漏解脱道品。<a id="a-9E"></a>是谓有为。<a id="a-9F"></a>不还果体。<a id="a-9G"></a>见断法断。<a id="a-9H"></a>欲修断断。<a id="a-9I"></a>是谓无为。<a id="a-9J"></a>不还果体。<a id="a-9K"></a>尽智无生智。<a id="a-9L"></a>无学正见品。<a id="a-9M"></a>是谓有为。<a id="a-9N"></a>阿罗汉果体。<a id="a-9O"></a>三界见修所断法断。<a id="a-9P"></a>是谓无为。<a id="a-9Q"></a>阿罗汉果体。<a id="a-9R"></a>然薄伽梵。<a id="a-9S"></a>于契经中。<a id="a-9T"></a>但说无为沙门体。<a id="a-9U"></a>果如说云何名预流果。<a id="a-9V"></a>谓断三结。<a id="a-9W"></a>乃至云何阿罗汉果。<a id="a-9X"></a>谓已永断贪嗔痴等。<a id="a-9Y"></a>应知断言兼前断说。<a id="a-9Z"></a>何缘于彼但说无为。<a id="a-9a"></a>以此无为唯是果故。<a id="a-9b"></a>谓诸择灭唯沙门果。<a id="a-9c"></a>道通沙门。<a id="a-9d"></a>故略不说。<a id="a-9e"></a>或以无为法是果非有果。<a id="a-9f"></a>道通二种。<a id="a-9g"></a>故略不说。<a id="a-9h"></a>或无为法离有为过。<a id="a-9i"></a>为令欣乐。<a id="a-9j"></a>是故偏说。<a id="a-9k"></a>或此唯说无为果经。<a id="a-9l"></a>是有余言。<a id="a-9m"></a>不应封执谓此唯说三结断等。<a id="a-9n"></a>不遍说余烦恼断故。<a id="a-9o"></a>如契经说。<a id="a-9p"></a>心速回转精进能证无上菩提。<a id="a-9q"></a>超段食想越诸色想。<a id="a-9r"></a>没有对想。<a id="a-9s"></a>非余不然。<a id="a-9t"></a>应知此经亦复如是。<a id="a-9u"></a>如由别意唯说无为为沙门果。<a id="a-9v"></a>亦由别意说沙门果。<a id="a-9w"></a>唯有四种。<a id="a-9x"></a>若废别意直论法相。<a id="a-9y"></a>即沙门果有八十九。<a id="a-9z"></a>皆解脱道。<a id="a-A0"></a>择灭为性。<a id="a-A1"></a>谓为永断三界烦恼。<a id="a-A2"></a>有八十九。<a id="a-A3"></a>无间道起。<a id="a-A4"></a>见道所摄。<a id="a-A5"></a>其数有八。<a id="a-A6"></a>法类智忍。<a id="a-A7"></a>各有四故。<a id="a-A8"></a>修道所摄有八十一。<a id="a-A9"></a>九地各九无间道故。<a id="a-AA"></a>此八十九唯沙门性。<a id="a-AB"></a>此沙门性无间所生。<a id="a-AC"></a>八十九解脱道。<a id="a-AD"></a>亦有为沙门果。<a id="a-AE"></a>是彼等流士用果故。<a id="a-AF"></a>即诸无间所断惑断。<a id="a-AG"></a>八十九诸择灭唯无为沙门果。<a id="a-AH"></a>是彼离系士用果故。<a id="a-AI"></a>彼能断此得障得故。<a id="a-AJ"></a>岂不沙门性亦摄解脱道诸无间道。<a id="a-AK"></a>亦彼等流士用果故。<a id="a-AL"></a>应无间道亦是有为沙门果摄。<a id="a-AM"></a>不尔且非诸无间道一切皆是解脱道果。<a id="a-AN"></a>虽有是者而但可言。<a id="a-AO"></a>无间道力解脱道起。<a id="a-AP"></a>彼力能断此起障故。<a id="a-AQ"></a>彼道无间此必生故。<a id="a-AR"></a>非解脱道力引无间道起。<a id="a-AS"></a>此不能断彼障故。<a id="a-AT"></a>非此无间彼必生故。<a id="a-AU"></a>谓虽亦有无间而生。<a id="a-AV"></a>而不皆然。<a id="a-AW"></a>及非此力。<a id="a-AX"></a>谓有余时。<a id="a-AY"></a>余加行力所引起故。<a id="a-AZ"></a>或有毕竟不复生故。<a id="a-Aa"></a>无相类失。<a id="a-Ab"></a>何故契经说沙门果非八十九唯说四耶。<a id="a-Ac"></a>岂不已言。<a id="a-Ad"></a>经有别意。<a id="a-Ae"></a>有何别意。<a id="a-Af"></a>且有释言。<a id="a-Ag"></a>唯四位中诸观行者。<a id="a-Ah"></a>分明欢悦觉慧生故。<a id="a-Ai"></a>谓唯四位极可信非余设有退失未死还得故。<a id="a-Aj"></a>有余复言。<a id="a-Ak"></a>唯此四位如次能越恶趣。<a id="a-Al"></a>彼因人天趣生所显示故。<a id="a-Am"></a>唯上中品贪等势力。<a id="a-An"></a>往恶趣生。<a id="a-Ao"></a>非下品故。<a id="a-Ap"></a>或有本有二。<a id="a-Aq"></a>谓欲界有顶。<a id="a-Ar"></a>二越有顶。<a id="a-As"></a>二越欲界。<a id="a-At"></a>故唯立四为沙门果。<a id="a-Au"></a>或诸烦恼总有二类。<a id="a-Av"></a>一者无记。<a id="a-Aw"></a>二者不善。<a id="a-Ax"></a>初越二种。<a id="a-Ay"></a>后越无记。<a id="a-Az"></a>一来不还唯越不善。<a id="a-B0"></a>以恶难越。<a id="a-B1"></a>故唯立四。<a id="a-B2"></a>有余师言。<a id="a-B3"></a>非薄伽梵于八十九不现证知。<a id="a-B4"></a>然唯说四沙门果者。<a id="a-B5"></a>颂曰。</p>
  <p id="aB6">五因立四果　　舍曾得胜道</p>
  <p id="aB7">集断得八智　　顿修十六行</p>
  <p id="aB8">论曰。<a id="a-B9"></a>若断道位具足五因。<a id="a-BA"></a>佛于经中建立彼断。<a id="a-BB"></a>及与断得俱时而生。<a id="a-BC"></a>净解脱道为沙门果。<a id="a-BD"></a>言五因者。<a id="a-BE"></a>一舍曾道。<a id="a-BF"></a>谓舍先得果向道故。<a id="a-BG"></a>二得胜道。<a id="a-BH"></a>谓得果摄殊胜道故。<a id="a-BI"></a>三总集断。<a id="a-BJ"></a>谓一果得总得先来所得断故。<a id="a-BK"></a>四得八智。<a id="a-BL"></a>谓一时中总得四法四类智故。<a id="a-BM"></a>五能顿修十六行相。<a id="a-BN"></a>谓能顿修非常等故。<a id="a-BO"></a>住四果位皆具五因。<a id="a-BP"></a>余位不然。<a id="a-BQ"></a>故唯说四。<a id="a-BR"></a>若唯净道是沙门性。<a id="a-BS"></a>有漏道力所得二果。<a id="a-BT"></a>如何亦是沙门果摄。<a id="a-BU"></a>颂曰。</p>
  <p id="aBV">世道所得断　　圣所得杂故</p>
  <p id="aBW">无漏得持故　　亦名沙门果</p>
  <p id="aBX">论曰。<a id="a-BY"></a>且无漏道。<a id="a-BZ"></a>所得择灭。<a id="a-Ba"></a>沙门果摄。<a id="a-Bb"></a>其理极成。<a id="a-Bc"></a>得二果时。<a id="a-Bd"></a>诸世俗道所得择灭。<a id="a-Be"></a>体数甚少。<a id="a-Bf"></a>与多圣道所得择灭。<a id="a-Bg"></a>总一得得共成一果。<a id="a-Bh"></a>是故于此以少从多。<a id="a-Bi"></a>俱说名为沙门果体。<a id="a-Bj"></a>谓世俗道得二果时。<a id="a-Bk"></a>此果非唯以世俗道所得择灭为断果性。<a id="a-Bl"></a>兼以见道所得择灭。<a id="a-Bm"></a>于中相杂总成一果。<a id="a-Bn"></a>同一果道得所得故。<a id="a-Bo"></a>由此契经言。<a id="a-Bp"></a>云何一来果。<a id="a-Bq"></a>谓断三结薄贪嗔痴。<a id="a-Br"></a>云何不还果。<a id="a-Bs"></a>谓断五下结故。<a id="a-Bt"></a>世俗道所得择灭。<a id="a-Bu"></a>与无漏道所得杂故。<a id="a-Bv"></a>以少从多名沙门果。<a id="a-Bw"></a>又世俗道所得择灭。<a id="a-Bx"></a>无漏断得所任持故。<a id="a-By"></a>由此力所持退不命终故。<a id="a-Bz"></a>无漏断得印所印故。<a id="a-C0"></a>亦得名为沙门果体。<a id="a-C1"></a>如故人物王印所印。<a id="a-C2"></a>不复名为能集者物。<a id="a-C3"></a>此亦应尔。<a id="a-C4"></a>故亦名沙门果。<a id="a-C5"></a>有余师说。<a id="a-C6"></a>此灭当为金刚喻定。<a id="a-C7"></a>真沙门果。<a id="a-C8"></a>故亦得立沙门果名。<a id="a-C9"></a>此灭虽非彼离系果。<a id="a-CA"></a>是彼士用果名彼果无失。<a id="a-CB"></a>有余复说。<a id="a-CC"></a>由此无为因沙门性增上力得。<a id="a-CD"></a>是故亦应名沙门果。<a id="a-CE"></a>以世俗道断烦恼时。<a id="a-CF"></a>亦修治彼沙门性故。<a id="a-CG"></a>如是已说。<a id="a-CH"></a>依世俗道断修所断得二果时。<a id="a-CI"></a>所得择灭名沙门果。<a id="a-CJ"></a>然沙门果酬沙门性。<a id="a-CK"></a>此沙门性如前已说。<a id="a-CL"></a>即此复有差别名耶。<a id="a-CM"></a>亦有云何。<a id="a-CN"></a>颂曰。</p>
  <p id="aCO">所说沙门性　　亦名婆罗门</p>
  <p id="aCP">亦名为梵轮　　真梵所转故</p>
  <p id="aCQ">于中唯见道　　说名为法轮</p>
  <p id="aCR">由速等似轮　　或具辐等故</p>
  <p id="aCS">论曰。<a id="a-CT"></a>依世俗理。<a id="a-CU"></a>则诸沙门异婆罗门。<a id="a-CV"></a>如契经说。<a id="a-CW"></a>应施沙门婆罗门等。<a id="a-CX"></a>依胜义理。<a id="a-CY"></a>则诸沙门即婆罗门。<a id="a-CZ"></a>如契经说。<a id="a-Ca"></a>此初沙门乃至第四。<a id="a-Cb"></a>在正法外无真沙门及婆罗门。<a id="a-Cc"></a>乃至广说。<a id="a-Cd"></a>以能遣除恶不善法。<a id="a-Ce"></a>与勤止息相极相似。<a id="a-Cf"></a>故沙门体即婆罗门。<a id="a-Cg"></a>如说能遣除恶不善法。<a id="a-Ch"></a>广说乃至。<a id="a-Ci"></a>故名婆罗门。<a id="a-Cj"></a>即婆罗门性亦名为梵轮。<a id="a-Ck"></a>是真梵王力所转故。<a id="a-Cl"></a>佛与无上梵德相应。<a id="a-Cm"></a>是故世尊独应名梵。<a id="a-Cn"></a>由契经说。<a id="a-Co"></a>佛亦名梵。<a id="a-Cp"></a>亦名寂静。<a id="a-Cq"></a>亦名清凉。<a id="a-Cr"></a>寂默冲虚萧然名梵。<a id="a-Cs"></a>佛具此德。<a id="a-Ct"></a>故立梵名。<a id="a-Cu"></a>既自觉悟为令他觉。<a id="a-Cv"></a>转此授彼故名梵轮。<a id="a-Cw"></a>即梵轮中唯依见道。<a id="a-Cx"></a>世尊有处说名法轮。<a id="a-Cy"></a>以阿若多憍陈那等五苾刍众见道生时。<a id="a-Cz"></a>地空天神即传宣告。<a id="a-D0"></a>世尊已转正法轮故。<a id="a-D1"></a>如何见道说名为轮。<a id="a-D2"></a>以速行等似世轮故。<a id="a-D3"></a>如圣王轮旋环不息。<a id="a-D4"></a>速行舍取能伏未伏。<a id="a-D5"></a>镇压已伏上下回转。<a id="a-D6"></a>见道亦尔。<a id="a-D7"></a>故名法轮。<a id="a-D8"></a>谓圣王轮旋环不息。<a id="a-D9"></a>见道亦尔。<a id="a-DA"></a>无中歇故。<a id="a-DB"></a>如圣王轮行用速疾。<a id="a-DC"></a>见道亦尔。<a id="a-DD"></a>各一念故。<a id="a-DE"></a>如圣王轮取前舍后。<a id="a-DF"></a>见道亦尔。<a id="a-DG"></a>舍苦等境取集等故。<a id="a-DH"></a>此则显示见四圣谛必不俱时。<a id="a-DI"></a>如圣王轮降伏未伏镇压已伏。<a id="a-DJ"></a>见道亦尔。<a id="a-DK"></a>能见未见能断未断。<a id="a-DL"></a>已见断者无速退故。<a id="a-DM"></a>如圣王轮上下回转。<a id="a-DN"></a>见道亦尔。<a id="a-DO"></a>观上苦等已观下苦等故。<a id="a-DP"></a>由此见道独名法轮。<a id="a-DQ"></a>尊者妙音作如是说。<a id="a-DR"></a>如世间轮有辐毂辋。<a id="a-DS"></a>八支圣道似彼名轮。<a id="a-DT"></a>谓正见正思惟正勤正念似世轮辐。<a id="a-DU"></a>正语正业正命似毂。<a id="a-DV"></a>正定似辋。<a id="a-DW"></a>故名法轮。<a id="a-DX"></a>毗婆沙师本意总说一切圣道皆名法轮。<a id="a-DY"></a>以说三转三道摄故。<a id="a-DZ"></a>于他相续见道生时。<a id="a-Da"></a>已至转初故名已转。<a id="a-Db"></a>然唯见道是法轮初。<a id="a-Dc"></a>故说法轮。<a id="a-Dd"></a>唯是见道。<a id="a-De"></a>诸天神类。<a id="a-Df"></a>即就最初。<a id="a-Dg"></a>言转法轮。<a id="a-Dh"></a>不依二道。<a id="a-Di"></a>然诸师多说见道名法轮。<a id="a-Dj"></a>以地空天神唯依此说故。<a id="a-Dk"></a>曾无说三道皆名法轮故。<a id="a-Dl"></a>唯见道具前所说轮义故。<a id="a-Dm"></a>虽诸见道皆名法轮。<a id="a-Dn"></a>而憍陈那身中先转故。<a id="a-Do"></a>经说彼见道生时名转法轮。<a id="a-Dp"></a>非余不转。<a id="a-Dq"></a>憍陈那等见道生时。<a id="a-Dr"></a>说名世尊转法轮者。<a id="a-Ds"></a>意显彼等得转法轮本由世尊。<a id="a-Dt"></a>故推在佛。<a id="a-Du"></a>令所化者生尊重故。<a id="a-Dv"></a>如是即说如来法轮。<a id="a-Dw"></a>转至他身故名为转。<a id="a-Dx"></a>若异此者。<a id="a-Dy"></a>天神应说菩提树下佛转法轮。<a id="a-Dz"></a>不应唱言。<a id="a-E0"></a>世尊今在婆罗痆斯国转无上法轮。<a id="a-E1"></a>故转授他。<a id="a-E2"></a>此中名转。<a id="a-E3"></a>有说此教名为法轮。<a id="a-E4"></a>转至他身令解义故。<a id="a-E5"></a>此但方便非真法轮。<a id="a-E6"></a>如余杂染无胜能故。<a id="a-E7"></a>此中思释四沙门果。<a id="a-E8"></a>何沙门果依何界得。<a id="a-E9"></a>颂曰。</p>
  <p id="aEA">三依欲后三　　由上无见道</p>
  <p id="aEB">无闻无缘下　　无厌及经故</p>
  <p id="aEC">论曰。<a id="a-ED"></a>前三果但依欲界身。<a id="a-EE"></a>得后阿罗汉果依三界身。<a id="a-EF"></a>前之二果未离欲故。<a id="a-EG"></a>非依上得。<a id="a-EH"></a>理且可然。<a id="a-EI"></a>第三云何非依上得。<a id="a-EJ"></a>已离欲者。<a id="a-EK"></a>亦可得故。<a id="a-EL"></a>由理教故。<a id="a-EM"></a>且理云何。<a id="a-EN"></a>依上界身。<a id="a-EO"></a>无见道故。<a id="a-EP"></a>非离见道。<a id="a-EQ"></a>已离欲者。<a id="a-ER"></a>可有超证。<a id="a-ES"></a>不还果义。<a id="a-ET"></a>何缘上界身必不起见道。<a id="a-EU"></a>且依无色无容听闻无我教故。<a id="a-EV"></a>离闻此教。<a id="a-EW"></a>必定无容入见道故。<a id="a-EX"></a>又彼界生不缘下故。<a id="a-EY"></a>见道先缘欲界苦故。<a id="a-EZ"></a>由此无色非见道依。<a id="a-Ea"></a>依色界身无胜厌故。<a id="a-Eb"></a>非离胜厌能入见道。<a id="a-Ec"></a>谓欲界中有诸苦受。<a id="a-Ed"></a>为生少乐多藉劬劳。<a id="a-Ee"></a>人天中生寿量短促。<a id="a-Ef"></a>乏财多病。<a id="a-Eg"></a>亲友乖离。<a id="a-Eh"></a>违境既多。<a id="a-Ei"></a>厌心增胜。<a id="a-Ej"></a>若生色界。<a id="a-Ek"></a>与此相违。<a id="a-El"></a>谓彼异生耽胜定乐。<a id="a-Em"></a>长寿无病无贫无离。<a id="a-En"></a>违境既无。<a id="a-Eo"></a>厌心微劣。<a id="a-Ep"></a>非厌微劣。<a id="a-Eq"></a>能入见道。<a id="a-Er"></a>能引见道。<a id="a-Es"></a>胜厌无故。<a id="a-Et"></a>依色界身不起见道。<a id="a-Eu"></a>不应言彼都无有厌。<a id="a-Ev"></a>以生彼者。<a id="a-Ew"></a>现有厌故。<a id="a-Ex"></a>如契经说。<a id="a-Ey"></a>勿怖大仙。<a id="a-Ez"></a>彼焰必无来近此理。<a id="a-F0"></a>烧梵宫已于彼当灭。<a id="a-F1"></a>此中怖声唯目厌体。<a id="a-F2"></a>又于余处有伽他曰。</p>
  <p id="aF3">闻诸长寿天　　具妙色令誉</p>
  <p id="aF4">而心怀怖厌　　如鹿对师子</p>
  <p id="aF5">此怖厌言。<a id="a-F6"></a>显怖即厌。<a id="a-F7"></a>实怖与厌。<a id="a-F8"></a>相差别者。<a id="a-F9"></a>谓瞩彼相恐为衰损。<a id="a-FA"></a>心生惊怯故名为怖。<a id="a-FB"></a>若观彼相心不欣欲。<a id="a-FC"></a>情乐弃舍故名为厌。<a id="a-FD"></a>欲界具二。<a id="a-FE"></a>上界唯一。<a id="a-FF"></a>又此二体差别云何。<a id="a-FG"></a>不审察为先心惊掉名怖。<a id="a-FH"></a>若审察为先心不乐名厌。<a id="a-FI"></a>或引愚痴心怯名怖。<a id="a-FJ"></a>若引弃舍心背名厌。<a id="a-FK"></a>有余师说。<a id="a-FL"></a>恐为衰损心欲损舍是名为怖。<a id="a-FM"></a>欲损舍故于彼境中心不生欣。<a id="a-FN"></a>是名为厌。<a id="a-FO"></a>此经怖言。<a id="a-FP"></a>是恐坏义。<a id="a-FQ"></a>如说掷来勿怖其破。<a id="a-FR"></a>由此理证上界无见道教复云何。<a id="a-FS"></a>由契经说故。<a id="a-FT"></a>经言有五补特伽罗。<a id="a-FU"></a>此处通达。<a id="a-FV"></a>彼处究竟。<a id="a-FW"></a>所谓中般乃至上流。<a id="a-FX"></a>此通达言。<a id="a-FY"></a>唯目见道是证圆寂。<a id="a-FZ"></a>初加行故。<a id="a-Fa"></a>经既不言彼处通达。<a id="a-Fb"></a>故知见道上界定无。</p>
 </body>
</html>