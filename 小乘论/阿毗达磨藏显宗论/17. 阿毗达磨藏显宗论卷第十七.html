<!doctype html>
<html id="z3IBVu317E" data-ver="904">
 <head>
  <meta charset="utf-8">
  <meta author="众贤">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">阿毗达磨藏显宗论卷第十七</h1>
  <h2 id="a2">辩缘起品第四之六</h2>
  <p id="a3">如外器量别。<a id="a-4"></a>身量亦尔耶。<a id="a-5"></a>亦尔云何。<a id="a-6"></a>颂曰。</p>
  <p id="a7">赡部洲人量　　三肘半四肘</p>
  <p id="a8">东西北洲人　　倍倍增如次</p>
  <p id="a9">欲天俱卢舍　　四分一一增</p>
  <p id="aA">色天踰缮那　　初四增半半</p>
  <p id="aB">此上增倍倍　　唯无云减三</p>
  <p id="aC">论曰。<a id="a-D"></a>赡部洲人身多长三肘半。<a id="a-E"></a>于中少分有长四肘。<a id="a-F"></a>东胜身人身长八肘。<a id="a-G"></a>西牛货人长十六肘。<a id="a-H"></a>北俱卢人三十二肘。<a id="a-I"></a>欲界六天最下身量。<a id="a-J"></a>一俱卢舍四分之一。<a id="a-K"></a>如是后后一一分增。<a id="a-L"></a>至第六天身一俱卢舍半。<a id="a-M"></a>色天身量初梵众天半踰缮那。<a id="a-N"></a>梵辅全一。<a id="a-O"></a>大梵一半。<a id="a-P"></a>少光二全。<a id="a-Q"></a>此上余天皆增倍倍。<a id="a-R"></a>唯无云减三踰缮那。<a id="a-S"></a>谓无量光天倍增二至四。<a id="a-T"></a>乃至色究竟增满万六千。<a id="a-U"></a>身量既殊寿命别不。<a id="a-V"></a>亦有云何。<a id="a-W"></a>颂曰。</p>
  <p id="aX">北洲定千年　　西东半半减</p>
  <p id="aY">此洲寿不定　　后十初叵量</p>
  <p id="aZ">人间五十年　　下天一昼夜</p>
  <p id="aa">乘斯寿五百　　上五倍倍增</p>
  <p id="ab">色无昼夜殊　　劫数等身量</p>
  <p id="ac">无色初二万　　后后二二增</p>
  <p id="ad">少光上下天　　大全半为劫</p>
  <p id="ae">论曰。<a id="a-f"></a>北俱卢人定寿千岁。<a id="a-g"></a>西牛货人寿五百岁。<a id="a-h"></a>东胜身人寿二百五十岁。<a id="a-i"></a>南赡部人寿无定限。<a id="a-j"></a>劫后增减或少或多。<a id="a-k"></a>少极十年。<a id="a-l"></a>多极八万。<a id="a-m"></a>于劫初位人寿叵量。<a id="a-n"></a>非百千等所能计故。<a id="a-o"></a>已说人间寿量长短。<a id="a-p"></a>要先建立天上昼夜。<a id="a-q"></a>方可算计天寿。<a id="a-r"></a>短长。<a id="a-s"></a>天上云何建立昼夜。<a id="a-t"></a>人五十岁为六天中最在下天一昼一夜。<a id="a-u"></a>乘斯昼夜。<a id="a-v"></a>三十日为月。<a id="a-w"></a>十二月为岁。<a id="a-x"></a>彼寿五百年。<a id="a-y"></a>上五欲天渐俱增倍。<a id="a-z"></a>谓人百岁为第二天一昼一夜。<a id="a-10"></a>乘斯昼夜成月及年。<a id="a-11"></a>彼寿千岁。<a id="a-12"></a>夜摩等四随次如人。<a id="a-13"></a>二四八百千六百岁为一昼夜。<a id="a-14"></a>乘斯昼夜成月及年如次。<a id="a-15"></a>彼寿二四八千万六千岁。<a id="a-16"></a>已说六天寿量长短。<a id="a-17"></a>色天无有昼夜差别。<a id="a-18"></a>但以劫数知寿短长。<a id="a-19"></a>彼劫寿短长与身量数等。<a id="a-1A"></a>谓若身量半踰缮那。<a id="a-1B"></a>寿量半劫。<a id="a-1C"></a>若彼身量一踰缮那。<a id="a-1D"></a>寿量一劫。<a id="a-1E"></a>乃至身量长万六千。<a id="a-1F"></a>寿量亦同万六千劫。<a id="a-1G"></a>已说色界天寿短长。<a id="a-1H"></a>无色四天从下如次。<a id="a-1I"></a>寿量二四六八万劫。<a id="a-1J"></a>上所说劫为定依何。<a id="a-1K"></a>为坏为成为中为大。<a id="a-1L"></a>少光已上大全为劫。<a id="a-1M"></a>自下诸天大半为劫。<a id="a-1N"></a>即由此故说大梵王过梵辅天寿一劫半。<a id="a-1O"></a>空成住坏各二十中总八十中为一大劫。<a id="a-1P"></a>取成住坏总六十中。<a id="a-1Q"></a>为大梵王一劫半寿。<a id="a-1R"></a>故以大半四十中劫。<a id="a-1S"></a>为下三天所寿劫量。<a id="a-1T"></a>已说善趣寿量短长。<a id="a-1U"></a>恶趣云何。<a id="a-1V"></a>颂曰。</p>
  <p id="a1W">等活等上六　　如次以欲天</p>
  <p id="a1X">寿为一昼夜　　寿量亦同彼</p>
  <p id="a1Y">极热半中劫　　无间中劫全</p>
  <p id="a1Z">傍生极一中　　鬼月日五百</p>
  <p id="a1a">頞部陀寿量　　如一婆诃麻</p>
  <p id="a1b">百年除一尽　　后后倍二十</p>
  <p id="a1c">论曰。<a id="a-1d"></a>恶趣亦无如人昼夜。<a id="a-1e"></a>然其寿量比况可知。<a id="a-1f"></a>四大王等六欲天寿。<a id="a-1g"></a>如其次第为等活等六奈落迦一昼一夜。<a id="a-1h"></a>寿量如次亦同彼天。<a id="a-1i"></a>谓四大王寿量五百。<a id="a-1j"></a>于等活地狱为一昼一夜。<a id="a-1k"></a>乘此昼夜成月及年。<a id="a-1l"></a>以如是年彼寿五百。<a id="a-1m"></a>乃至他化寿万六千。<a id="a-1n"></a>于炎热地狱为一昼一夜。<a id="a-1o"></a>乘此昼夜成月及年。<a id="a-1p"></a>彼寿如斯万六千岁。<a id="a-1q"></a>极热地狱寿半中劫。<a id="a-1r"></a>无间地狱寿一中劫。<a id="a-1s"></a>傍生寿量多无定限。<a id="a-1t"></a>若寿极长亦一中劫。<a id="a-1u"></a>谓难陀等诸大龙王。<a id="a-1v"></a>故世尊言。<a id="a-1w"></a>大龙有八。<a id="a-1x"></a>皆住一劫能持大地。<a id="a-1y"></a>鬼以人间一月为一日。<a id="a-1z"></a>乘此成月岁。<a id="a-20"></a>寿五百年。<a id="a-21"></a>寒那落迦云何寿量。<a id="a-22"></a>世尊寄喻显彼寿言。<a id="a-23"></a>如此人间佉梨二十。<a id="a-24"></a>成摩竭陀国一麻婆诃量。<a id="a-25"></a>有置苣蕂平满其中。<a id="a-26"></a>设复有能百年除一。<a id="a-27"></a>如是苣蕂易有尽期。<a id="a-28"></a>生頞部陀寿量难尽。<a id="a-29"></a>此二十倍为第二寿。<a id="a-2A"></a>如是后后二十倍增。<a id="a-2B"></a>是谓八寒地狱寿量。<a id="a-2C"></a>此诸寿量有中夭耶。<a id="a-2D"></a>颂曰。</p>
  <p id="a2E">诸处有中夭　　除北俱卢洲</p>
  <p id="a2F">论曰。<a id="a-2G"></a>诸处寿量皆有中夭。<a id="a-2H"></a>唯北俱卢定寿千岁。<a id="a-2I"></a>此约处说非别有情。<a id="a-2J"></a>有别有情不中夭故。<a id="a-2K"></a>如顺正理举彼有情。<a id="a-2L"></a>如是已就踰缮那等。<a id="a-2M"></a>辩器世间身量差别。<a id="a-2N"></a>就年等辩寿量有殊。<a id="a-2O"></a>二量不同未说应说。<a id="a-2P"></a>建立此等无不依名。<a id="a-2Q"></a>前二及名未详极少。<a id="a-2R"></a>今应先辩三极少量。<a id="a-2S"></a>颂曰。</p>
  <p id="a2T">极微字刹那　　色名时极少</p>
  <p id="a2U">论曰。<a id="a-2V"></a>以胜觉慧分析诸色至一极微。<a id="a-2W"></a>故一极微为色极少。<a id="a-2X"></a>不可析故。<a id="a-2Y"></a>如是分析诸名及时。<a id="a-2Z"></a>至一字刹那。<a id="a-2a"></a>为名时极少。<a id="a-2b"></a>一字名者如说掉名。<a id="a-2c"></a>一刹那量如顺正理。<a id="a-2d"></a>如是已辩三极少量。<a id="a-2e"></a>前二量殊今次应辩。<a id="a-2f"></a>踰缮那等其量云何。<a id="a-2g"></a>颂曰。</p>
  <p id="a2h">极微微金水　　兔羊牛隙尘</p>
  <p id="a2i">虮虱麦指节　　后后增七倍</p>
  <p id="a2j">二十四指肘　　四肘为弓量</p>
  <p id="a2k">五百俱卢舍　　此八踰缮那</p>
  <p id="a2l">论曰。<a id="a-2m"></a>极微为初。<a id="a-2n"></a>指节为后。<a id="a-2o"></a>应知后后皆七倍增。<a id="a-2p"></a>谓七极微为一微量。<a id="a-2q"></a>积微至七为一金尘。<a id="a-2r"></a>积七金尘为水尘量。<a id="a-2s"></a>水尘积至七为一兔毛尘。<a id="a-2t"></a>积七兔毛尘为羊毛尘量。<a id="a-2u"></a>积羊毛尘七为一牛毛尘。<a id="a-2v"></a>积七牛毛尘为隙游尘量。<a id="a-2w"></a>隙尘七为虮。<a id="a-2x"></a>七虮为一虱。<a id="a-2y"></a>七虱为穬麦。<a id="a-2z"></a>七麦为指节。<a id="a-30"></a>三节为指。<a id="a-31"></a>世所极成。<a id="a-32"></a>是故于颂中不别分别。<a id="a-33"></a>二十四指横布为肘。<a id="a-34"></a>竖积四肘为弓。<a id="a-35"></a>谓寻竖积五百弓为一俱卢舍。<a id="a-36"></a>毗奈耶说。<a id="a-37"></a>此是从村至阿练若中间道量。<a id="a-38"></a>八俱卢舍为踰缮那。<a id="a-39"></a>已说极微渐次积集成微。<a id="a-3A"></a>乃至一踰缮那。<a id="a-3B"></a>然许极微略有二种一实二假。<a id="a-3C"></a>其相云何。<a id="a-3D"></a>实谓极成色等自相。<a id="a-3E"></a>于和集位。<a id="a-3F"></a>现量所得。<a id="a-3G"></a>假由分析比量所知。<a id="a-3H"></a>谓聚色中以慧渐析。<a id="a-3I"></a>至最极位。<a id="a-3J"></a>然后于中辩色声等极微差别。<a id="a-3K"></a>此析所至名假极微。<a id="a-3L"></a>令慧寻思极生喜故。<a id="a-3M"></a>此微即极。<a id="a-3N"></a>故名极微。<a id="a-3O"></a>极谓色中析至究竟。<a id="a-3P"></a>微谓唯是慧眼所行。<a id="a-3Q"></a>故极微言显微极义。<a id="a-3R"></a>以何为证知有极微。<a id="a-3S"></a>以阿笈摩及理为证。<a id="a-3T"></a>阿笈摩者。<a id="a-3U"></a>谓契经说。<a id="a-3V"></a>诸所有色或细或粗。<a id="a-3W"></a>细者谓极微。<a id="a-3X"></a>更不可析故。<a id="a-3Y"></a>余有对色说名为粗。<a id="a-3Z"></a>又伽他言。</p>
  <p id="a3a">黑白等诸色　　皆有细有粗</p>
  <p id="a3b">细者谓最微　　粗者谓对色</p>
  <p id="a3c">由此诚证定有极微。<a id="a-3d"></a>又毗奈耶作如是说。<a id="a-3e"></a>七极微集名一微等。<a id="a-3f"></a>如是名教。<a id="a-3g"></a>其理者何。<a id="a-3h"></a>谓如积集有情身色。<a id="a-3i"></a>至色究竟有量最粗。<a id="a-3j"></a>准此亦应分析诸色。<a id="a-3k"></a>有究竟处名一极微。<a id="a-3l"></a>云何知尔。<a id="a-3m"></a>以何析法分析至穷。<a id="a-3n"></a>犹有余故。<a id="a-3o"></a>谓世现见。<a id="a-3p"></a>以余聚色析余聚色。<a id="a-3q"></a>有细聚生析析至穷。<a id="a-3r"></a>犹有余分。<a id="a-3s"></a>可为眼见更不可析。<a id="a-3t"></a>如是聚色不能析处。<a id="a-3u"></a>亦如粗聚有可析理。<a id="a-3v"></a>谓彼可以觉慧分析。<a id="a-3w"></a>如以聚色析聚至穷。<a id="a-3x"></a>慧析至穷应有余在。<a id="a-3y"></a>可为慧见更不可析。<a id="a-3z"></a>此余在者即是极微。<a id="a-40"></a>是故极微其体定有。<a id="a-41"></a>此若无者聚色应无。<a id="a-42"></a>聚色必由此所成故。<a id="a-43"></a>如是已说踰缮那等。<a id="a-44"></a>应辩年等。<a id="a-45"></a>其量云何。<a id="a-46"></a>颂曰。</p>
  <p id="a47">百二十刹那　　为怛刹那量</p>
  <p id="a48">腊缚此六十　　此三十须臾</p>
  <p id="a49">此三十昼夜　　三十昼夜月</p>
  <p id="a4A">十二月为年　　于中半减夜</p>
  <p id="a4B">论曰。<a id="a-4C"></a>刹那百二十为一怛刹那。<a id="a-4D"></a>六十怛刹那为一腊缚。<a id="a-4E"></a>三十腊缚为一牟呼栗多。<a id="a-4F"></a>三十牟呼栗多为一昼夜。<a id="a-4G"></a>此昼夜有时增有时减有时等。<a id="a-4H"></a>三十昼夜为一月。<a id="a-4I"></a>总十二月为一年。<a id="a-4J"></a>于一年中分为三际。<a id="a-4K"></a>谓寒热雨。<a id="a-4L"></a>各有四月。<a id="a-4M"></a>十二月中六月减夜。<a id="a-4N"></a>以一年内夜总减六。<a id="a-4O"></a>如是已辩刹那至年。<a id="a-4P"></a>劫量不同。<a id="a-4Q"></a>今次当辩。<a id="a-4R"></a>颂曰。</p>
  <p id="a4S">应知有四劫　　谓坏成中大</p>
  <p id="a4T">坏从狱不生　　至外器都尽</p>
  <p id="a4U">成劫从风起　　至地狱初生</p>
  <p id="a4V">中劫从无量　　减至寿唯十</p>
  <p id="a4W">次增减十八　　后增至八万</p>
  <p id="a4X">如是成已住　　名中二十劫</p>
  <p id="a4Y">成坏坏已空　　时皆等住劫</p>
  <p id="a4Z">八十中大劫　　大劫三无数</p>
  <p id="a4a">论曰。<a id="a-4b"></a>言坏劫者。<a id="a-4c"></a>谓从地狱有情不复生至外器都尽。<a id="a-4d"></a>坏有二种。<a id="a-4e"></a>一趣坏。<a id="a-4f"></a>二界坏。<a id="a-4g"></a>复有二种。<a id="a-4h"></a>一有情坏。<a id="a-4i"></a>二外器坏。<a id="a-4j"></a>然坏与成总分四品一者正坏。<a id="a-4k"></a>二坏已空。<a id="a-4l"></a>三者正成。<a id="a-4m"></a>四成已住。<a id="a-4n"></a>言正坏者。<a id="a-4o"></a>谓此世间过于二十中劫住已。<a id="a-4p"></a>从此复有等住二十坏劫便至。<a id="a-4q"></a>坏劫将起住此洲人寿量八万。<a id="a-4r"></a>若时地狱有情命终。<a id="a-4s"></a>无复新生为坏劫始。<a id="a-4t"></a>乃至地狱无一有情。<a id="a-4u"></a>尔时名为地狱已坏。<a id="a-4v"></a>诸有地狱定受业者。<a id="a-4w"></a>业力引置他方狱中。<a id="a-4x"></a>由此准知傍生鬼趣。<a id="a-4y"></a>时人身内无有诸虫。<a id="a-4z"></a>与佛身同傍生坏故。<a id="a-50"></a>有说二趣于人益者。<a id="a-51"></a>坏与人俱。<a id="a-52"></a>余者先坏。<a id="a-53"></a>如是二说前说为善。<a id="a-54"></a>若时人趣此洲一人。<a id="a-55"></a>无师法然得初静虑。<a id="a-56"></a>从静虑起唱如是言。<a id="a-57"></a>离生喜乐甚乐甚静。<a id="a-58"></a>余人闻已皆入静虑。<a id="a-59"></a>命终并得生梵世中。<a id="a-5A"></a>乃至此洲有情都尽。<a id="a-5B"></a>是名已坏赡部洲人。<a id="a-5C"></a>广西二洲例此应说。<a id="a-5D"></a>北洲命尽生欲界天。<a id="a-5E"></a>由彼钝根无离欲故。<a id="a-5F"></a>生欲天已静虑现前。<a id="a-5G"></a>转得胜依方能离欲。<a id="a-5H"></a>乃至人趣无一有情。<a id="a-5I"></a>尔时名为人趣已坏。<a id="a-5J"></a>若时天趣欲界六天。<a id="a-5K"></a>随一法然得初静虑。<a id="a-5L"></a>乃至并得生梵世中。<a id="a-5M"></a>尔时名为欲天已坏。<a id="a-5N"></a>如是欲界无一有情。<a id="a-5O"></a>名欲界中有情已坏。<a id="a-5P"></a>若时梵世随一有情。<a id="a-5Q"></a>无师法然得二静虑。<a id="a-5R"></a>从彼定起唱如是言。<a id="a-5S"></a>定生喜乐甚乐甚静。<a id="a-5T"></a>余天闻已皆入彼静虑。<a id="a-5U"></a>命终并得生极光净天。<a id="a-5V"></a>乃至梵世中有情都尽。<a id="a-5W"></a>如是名已坏有情世间。<a id="a-5X"></a>唯器世间空旷而住。<a id="a-5Y"></a>余方世界一切有情。<a id="a-5Z"></a>感此三千世界业尽。<a id="a-5a"></a>此边渐有七日轮现。<a id="a-5b"></a>诸海干竭众山洞燃。<a id="a-5c"></a>洲渚三轮并从焚燎。<a id="a-5d"></a>风吹猛焰烧上天宫。<a id="a-5e"></a>乃至梵宫无遗灰烬。<a id="a-5f"></a>自地火焰烧自地宫。<a id="a-5g"></a>非他地灾能坏他地。<a id="a-5h"></a>由相引起故作是言。<a id="a-5i"></a>下火风飘焚烧上地。<a id="a-5j"></a>谓欲界火猛焰上升。<a id="a-5k"></a>为缘引生色界火焰。<a id="a-5l"></a>余灾亦尔。<a id="a-5m"></a>如应当知。<a id="a-5n"></a>如是始从地狱渐减乃至器尽。<a id="a-5o"></a>总名坏劫。<a id="a-5p"></a>所言成劫。<a id="a-5q"></a>谓从风起。<a id="a-5r"></a>乃至地狱始有情生。<a id="a-5s"></a>谓此世间灾所坏已。<a id="a-5t"></a>二十中劫唯有虚空。<a id="a-5u"></a>过此长时次应复有。<a id="a-5v"></a>等住二十成劫便至。<a id="a-5w"></a>一切有情业增上力。<a id="a-5x"></a>空中渐有微细风生。<a id="a-5y"></a>是器世间将成前相。<a id="a-5z"></a>风渐增盛成立如前。<a id="a-60"></a>所说风轮水金轮等。<a id="a-61"></a>然初成立大梵天宫。<a id="a-62"></a>乃至夜摩宫后起风轮等。<a id="a-63"></a>是谓成立外器世间。<a id="a-64"></a>器有坏成由有情力。<a id="a-65"></a>若有情类久集上天。<a id="a-66"></a>此器世间必应渐起。<a id="a-67"></a>令福减者散下居故。<a id="a-68"></a>谓极光净久集有情。<a id="a-69"></a>天众既多居处迫迮。<a id="a-6A"></a>诸福减者应散下居。<a id="a-6B"></a>此器世间理应先起。<a id="a-6C"></a>故劫坏位有情上集。<a id="a-6D"></a>于劫成时有情下散。<a id="a-6E"></a>由罪福减及福罪增集散旋环。<a id="a-6F"></a>理应如是。<a id="a-6G"></a>既已成立此器世间。<a id="a-6H"></a>初一有情极光净殁生大梵处空宫殿中。<a id="a-6I"></a>后诸有情亦从彼殁有生梵辅。<a id="a-6J"></a>有生梵众。<a id="a-6K"></a>有生他化自在天宫。<a id="a-6L"></a>渐渐下生乃至人趣。<a id="a-6M"></a>俱卢牛货胜身赡部。<a id="a-6N"></a>后生饿鬼傍生地狱。<a id="a-6O"></a>法尔后坏必最初成。<a id="a-6P"></a>若初一有情生无间狱。<a id="a-6Q"></a>二十中成劫应知已满。<a id="a-6R"></a>此后复有二十中劫。<a id="a-6S"></a>名成已住次第而起。<a id="a-6T"></a>谓从风起造器世间。<a id="a-6U"></a>乃至后后有情渐住。<a id="a-6V"></a>初一有情极光净殁生大梵宫者。<a id="a-6W"></a>即为大梵王。<a id="a-6X"></a>诸大梵王必异生摄。<a id="a-6Y"></a>以无圣者还生下故。<a id="a-6Z"></a>上二界无入见道故。<a id="a-6a"></a>即由此故无。<a id="a-6b"></a>一有情无间二生为大梵义。<a id="a-6c"></a>既说大梵最后命终。<a id="a-6d"></a>极光净天寿八大劫。<a id="a-6e"></a>二十中劫世界还成。<a id="a-6f"></a>如何梵王生极光净受少寿量还从彼殁。<a id="a-6g"></a>虽彼非无有中夭义。<a id="a-6h"></a>而广大福方生彼天。<a id="a-6i"></a>八大劫寿中。<a id="a-6j"></a>始经少分。<a id="a-6k"></a>二十中劫顷宁即命终。<a id="a-6l"></a>以此观知余来生此。<a id="a-6m"></a>此洲人寿经无量时。<a id="a-6n"></a>至住劫初寿方渐减。<a id="a-6o"></a>从无量减至极十年。<a id="a-6p"></a>即名为初一住中劫。<a id="a-6q"></a>此后十八皆有增减。<a id="a-6r"></a>谓从十年增至八万。<a id="a-6s"></a>复从八万减至十年。<a id="a-6t"></a>尔乃名为第二中劫。<a id="a-6u"></a>次后十七例皆如是。<a id="a-6v"></a>于十八后。<a id="a-6w"></a>从十岁增至极八万岁。<a id="a-6x"></a>名第二十劫。<a id="a-6y"></a>一切劫增无过八万。<a id="a-6z"></a>一切劫减唯极十年。<a id="a-70"></a>十八劫中一增一减。<a id="a-71"></a>时量方等初减后增。<a id="a-72"></a>故二十劫时量皆等。<a id="a-73"></a>此总名为成已住劫。<a id="a-74"></a>所余成劫及坏已空。<a id="a-75"></a>虽无减增二十差别。<a id="a-76"></a>然由时量与住劫同。<a id="a-77"></a>准住各成二十中劫。<a id="a-78"></a>成中初劫起器世间。<a id="a-79"></a>后十九中有情渐住。<a id="a-7A"></a>坏中后劫灭器世间前十九中有情渐舍。<a id="a-7B"></a>如是所说成住坏空。<a id="a-7C"></a>各二十中积成八十。<a id="a-7D"></a>总此八十成大劫量。<a id="a-7E"></a>诸劫唯用五蕴为体。<a id="a-7F"></a>除此时体。<a id="a-7G"></a>不可得故。<a id="a-7H"></a>经说三劫阿僧企耶精进修行得成佛者。<a id="a-7I"></a>于前所说四种劫中。<a id="a-7J"></a>积大劫成三劫无数。<a id="a-7K"></a>谓从初种大菩提种。<a id="a-7L"></a>经三大劫阿僧企耶。<a id="a-7M"></a>方乃得成大菩提果。<a id="a-7N"></a>既称无数。<a id="a-7O"></a>何复言三。<a id="a-7P"></a>有释此言。<a id="a-7Q"></a>诸善算者依算计论。<a id="a-7R"></a>算至数穷初不能知。<a id="a-7S"></a>名一无数。<a id="a-7T"></a>如是无数积至第三。<a id="a-7U"></a>余复释言。<a id="a-7V"></a>六十数内别有一数。<a id="a-7W"></a>立无数名。<a id="a-7X"></a>谓有经中说六十数。<a id="a-7Y"></a>此言无数当彼一名。<a id="a-7Z"></a>积此至三名三无数。<a id="a-7a"></a>非诸算计不能数知。<a id="a-7b"></a>菩萨经斯三劫无数。<a id="a-7c"></a>方乃证得无上菩提。<a id="a-7d"></a>如是已辩劫量差别。<a id="a-7e"></a>诸佛独觉出现世间。<a id="a-7f"></a>为劫增时。<a id="a-7g"></a>为劫减位颂曰。</p>
  <p id="a7h">减八万至百　　诸佛现世间</p>
  <p id="a7i">独觉增减时　　麟角喻百劫</p>
  <p id="a7j">论曰。<a id="a-7k"></a>从此洲人寿八万岁。<a id="a-7l"></a>渐减乃至寿极百年。<a id="a-7m"></a>于此中间诸佛出现。<a id="a-7n"></a>何缘增位无佛出耶。<a id="a-7o"></a>有情乐增难教厌故。<a id="a-7p"></a>多行妙行故。<a id="a-7q"></a>少有堕三涂。<a id="a-7r"></a>减百年时何故无佛。<a id="a-7s"></a>见于如是寿短促时。<a id="a-7t"></a>不能具成佛所作故。<a id="a-7u"></a>谓一切佛出现世间。<a id="a-7v"></a>决定舍于第五分寿。<a id="a-7w"></a>从定所起命行依身。<a id="a-7x"></a>非于尔时所化乐见以设出世为佛事少。<a id="a-7y"></a>故于尔时佛不出世。<a id="a-7z"></a>经主于此作是释言。<a id="a-80"></a>五浊极增难可化故。<a id="a-81"></a>岂不今世人减百年。<a id="a-82"></a>五浊虽增而有能办。<a id="a-83"></a>入正决定离欲得果。<a id="a-84"></a>佛唯为此出现世间。<a id="a-85"></a>故彼所言非为善释。<a id="a-86"></a>非百年位佛出世时。<a id="a-87"></a>一切皆能遵崇圣教。<a id="a-88"></a>入正决定离欲得果。<a id="a-89"></a>可言减百一分不能办斯佛事。<a id="a-8A"></a>故无佛出。<a id="a-8B"></a>然于减百设佛出世。<a id="a-8C"></a>亦有一分能遵教等如百年时。<a id="a-8D"></a>佛何不出。<a id="a-8E"></a>若谓减百堪化有情。<a id="a-8F"></a>以极少故佛不出者。<a id="a-8G"></a>是则应说前所立因。<a id="a-8H"></a>不能具成佛所作故。<a id="a-8I"></a>虽于减百五浊极增。<a id="a-8J"></a>不能具成佛所作事。<a id="a-8K"></a>由斯故佛不出世间。<a id="a-8L"></a>不出亲因非彼所说。<a id="a-8M"></a>言五浊者一寿浊。<a id="a-8N"></a>二劫浊。<a id="a-8O"></a>三烦恼浊。<a id="a-8P"></a>四见浊。<a id="a-8Q"></a>五有情浊。<a id="a-8R"></a>云何浊义。<a id="a-8S"></a>极鄙下故。<a id="a-8T"></a>应弃舍故。<a id="a-8U"></a>如滓秽故。<a id="a-8V"></a>岂不寿劫有情浊三互不相离。<a id="a-8W"></a>见浊即用烦恼为体。<a id="a-8X"></a>五应不成理实应然。<a id="a-8Y"></a>但为次第显五衰损极增盛时。<a id="a-8Z"></a>何等名为五种衰损。<a id="a-8a"></a>一寿命衰损。<a id="a-8b"></a>时极短故。<a id="a-8c"></a>二资具衰损。<a id="a-8d"></a>少光泽故。<a id="a-8e"></a>三善品衰损。<a id="a-8f"></a>欣恶行故。<a id="a-8g"></a>四寂静衰损。<a id="a-8h"></a>展转相违成諠诤故。<a id="a-8i"></a>五自体衰损。<a id="a-8j"></a>非出世间功德器故。<a id="a-8k"></a>为欲次第显此五种衰损不同。<a id="a-8l"></a>故分五浊。<a id="a-8m"></a>独觉出现通劫增减。<a id="a-8n"></a>然诸独觉有二种殊。<a id="a-8o"></a>一者部行。<a id="a-8p"></a>二麟角喻。<a id="a-8q"></a>部行独觉先是声闻。<a id="a-8r"></a>得胜果时转名独胜。<a id="a-8s"></a>有余说彼先是异生。<a id="a-8t"></a>曾修声闻顺决择分。<a id="a-8u"></a>今自证道得独胜名。<a id="a-8v"></a>麟角喻者。<a id="a-8w"></a>谓必独出二独觉中麟角喻者。<a id="a-8x"></a>要百大劫修菩提资粮。<a id="a-8y"></a>然后方成。<a id="a-8z"></a>麟角喻独觉。<a id="a-90"></a>部行独觉。<a id="a-91"></a>修因时量减百大劫。<a id="a-92"></a>时无定限。<a id="a-93"></a>言独觉者。<a id="a-94"></a>谓现身中离禀至教。<a id="a-95"></a>唯自悟道以能自调。<a id="a-96"></a>不调他故。<a id="a-97"></a>何缘独觉言不调他。<a id="a-98"></a>非彼无能演说正法以彼亦得无碍解故。<a id="a-99"></a>又能忆念过去所闻诸佛言词堪为他说。<a id="a-9A"></a>得极远境宿住智故。<a id="a-9B"></a>又不可说彼无慈悲。<a id="a-9C"></a>为摄有情现神通故。<a id="a-9D"></a>又不可说无受教机。<a id="a-9E"></a>尔时有情亦有能起世间离欲对治道故。<a id="a-9F"></a>虽有此理而今测量。<a id="a-9G"></a>彼知尔时有情根欲。<a id="a-9H"></a>入见谛等不藉他教。<a id="a-9I"></a>故不说法以调伏他。<a id="a-9J"></a>除此所余摄有情事。<a id="a-9K"></a>无劳设教现通即成。<a id="a-9L"></a>又诸独觉阙力无畏。<a id="a-9M"></a>对于我论坚执众中。<a id="a-9N"></a>欲说无我心便怯劣。<a id="a-9O"></a>故不说教以调伏他。<a id="a-9P"></a>轮王出世为在何时。<a id="a-9Q"></a>几种几俱何威何相。<a id="a-9R"></a>颂曰。</p>
  <p id="a9S">轮王八万上　　金银铜铁轮</p>
  <p id="a9T">一二三四洲　　逆次独如佛</p>
  <p id="a9U">他迎自往伏　　诤阵胜无害</p>
  <p id="a9V">相不正明圆　　故与佛非等</p>
  <p id="a9W">论曰。<a id="a-9X"></a>从此洲人寿无量岁。<a id="a-9Y"></a>乃至八万岁有转轮王生。<a id="a-9Z"></a>减八万时有情富乐寿量损减非其器故。<a id="a-9a"></a>王由轮宝旋转应导威伏一切。<a id="a-9b"></a>名转轮王。<a id="a-9c"></a>施设足中说有四种。<a id="a-9d"></a>金银铜铁轮应别故。<a id="a-9e"></a>如其次第胜上中下。<a id="a-9f"></a>逆次能王领一二三四洲谓铁轮王王一洲界。<a id="a-9g"></a>铜轮王二。<a id="a-9h"></a>银轮王三。<a id="a-9i"></a>若金轮王王四洲界。<a id="a-9j"></a>契经就胜但说金轮故契经言。<a id="a-9k"></a>若王生在刹帝利种绍洒顶位。<a id="a-9l"></a>于十五日受斋戒时。<a id="a-9m"></a>沐浴首身受胜斋戒。<a id="a-9n"></a>升高堂殿臣僚毂翼。<a id="a-9o"></a>东方欻有金轮宝现。<a id="a-9p"></a>其轮千辐具足毂辋。<a id="a-9q"></a>众相圆净非匠所。<a id="a-9r"></a>成舒妙光明来应王所。<a id="a-9s"></a>此王定是转金轮王。<a id="a-9t"></a>转余轮王。<a id="a-9u"></a>应知亦尔。<a id="a-9v"></a>轮王如佛无二俱生。<a id="a-9w"></a>故契经言。<a id="a-9x"></a>无处无位非前非后。<a id="a-9y"></a>有二如来应正等觉出现于世。<a id="a-9z"></a>有处有位唯一如来。<a id="a-A0"></a>如说如来。<a id="a-A1"></a>轮王亦尔。<a id="a-A2"></a>应审思择此唯一言。<a id="a-A3"></a>为据一三千。<a id="a-A4"></a>为约一切界。<a id="a-A5"></a>应说一切界无差别言故谓无经说唯此世间。<a id="a-A6"></a>又无经言唯一世界。<a id="a-A7"></a>如何不说而能定知。<a id="a-A8"></a>唯据一三千。<a id="a-A9"></a>非约一切界。<a id="a-AA"></a>若尔何故梵王经说。<a id="a-AB"></a>我今于此三千大千诸世界中得自在转。<a id="a-AC"></a>彼有密意。<a id="a-AD"></a>谓若世尊不起加行唯能观此三千大千。<a id="a-AE"></a>若时世尊发起加行。<a id="a-AF"></a>无边世界皆天眼境。<a id="a-AG"></a>天耳通等例此应知。<a id="a-AH"></a>若不许然佛于余界何缘无有自在化能为阙大悲为智有碍。<a id="a-AI"></a>阙大悲者。<a id="a-AJ"></a>经不应言。<a id="a-AK"></a>如来悲心普覆一切。<a id="a-AL"></a>智有碍者。<a id="a-AM"></a>经不应言。<a id="a-AN"></a>无一尔焰佛智不转。<a id="a-AO"></a>若佛智悲遍于一切无碍无阙。<a id="a-AP"></a>则应说法普能济度一切有情。<a id="a-AQ"></a>无边界中如来皆有不思议力能普化故。<a id="a-AR"></a>余广决择如顺正理。<a id="a-AS"></a>如是所说四种轮王威定诸方亦有差别。<a id="a-AT"></a>谓金轮者。<a id="a-AU"></a>诸小国王各自来迎作如是请。<a id="a-AV"></a>我等国土宽广丰饶。<a id="a-AW"></a>安隐富乐多诸人众。<a id="a-AX"></a>唯愿天尊亲垂教敕。<a id="a-AY"></a>我等皆是天尊翼从。<a id="a-AZ"></a>若银轮王。<a id="a-Aa"></a>自往彼土威严近至彼方臣伏。<a id="a-Ab"></a>若铜轮王。<a id="a-Ac"></a>至彼国已宣威竞德彼方推胜。<a id="a-Ad"></a>若铁轮王。<a id="a-Ae"></a>亦至彼国现威列阵克胜便止。<a id="a-Af"></a>一切轮王皆无伤害。<a id="a-Ag"></a>令伏得胜已各安其所居劝化令修十善业道。<a id="a-Ah"></a>故轮王死多得生天。<a id="a-Ai"></a>经说轮王出现于世。<a id="a-Aj"></a>便有七宝出现世间。<a id="a-Ak"></a>如是轮王非唯有七宝与余王别。<a id="a-Al"></a>亦有三十二大士相殊。<a id="a-Am"></a>若尔轮王与佛何异。<a id="a-An"></a>佛大士相处正明圆。<a id="a-Ao"></a>王相不然故有差别。<a id="a-Ap"></a>言处正者。<a id="a-Aq"></a>谓于佛身众相无偏。<a id="a-Ar"></a>得其所故。<a id="a-As"></a>言明了者。<a id="a-At"></a>谓于佛身相极分明能夺意故。<a id="a-Au"></a>言圆满者。<a id="a-Av"></a>谓于佛身众相周圆无缺减故。<a id="a-Aw"></a>劫初人众为有王无。<a id="a-Ax"></a>颂曰。</p>
  <p id="aAy">劫初如色天　　后渐增贪味</p>
  <p id="aAz">由惰贮贼起　　为防雇守田</p>
  <p id="aB0">论曰。<a id="a-B1"></a>劫初时人皆如色界。<a id="a-B2"></a>极光净没来生人间。<a id="a-B3"></a>经于久时渐有王出。<a id="a-B4"></a>故契经说。<a id="a-B5"></a>劫初时人有色意成。<a id="a-B6"></a>支体圆满诸根无缺。<a id="a-B7"></a>形色端严身带光明。<a id="a-B8"></a>腾空自在饮食喜乐。<a id="a-B9"></a>长时久住。<a id="a-BA"></a>有如是类地味渐生。<a id="a-BB"></a>其味甘美其香郁馥时有一人禀性耽味。<a id="a-BC"></a>嗅香起爱取尝便食。<a id="a-BD"></a>余人随学竞取食之。<a id="a-BE"></a>尔时方名初受段食。<a id="a-BF"></a>资段食故身渐坚重。<a id="a-BG"></a>光明隐没黑闇便生。<a id="a-BH"></a>日月众星从兹出现。<a id="a-BI"></a>由渐耽味地味便隐。<a id="a-BJ"></a>从斯复有地皮饼生。<a id="a-BK"></a>竞耽食之。<a id="a-BL"></a>地饼复隐。<a id="a-BM"></a>尔时复有林藤出现。<a id="a-BN"></a>竞耽食故林藤复隐。<a id="a-BO"></a>有非耕种香稻自生。<a id="a-BP"></a>众共取之以充所食。<a id="a-BQ"></a>此食粗故残秽在身。<a id="a-BR"></a>为欲蠲除便生二道。<a id="a-BS"></a>因斯遂有男女根生。<a id="a-BT"></a>由二根殊形相亦异。<a id="a-BU"></a>宿习力故。<a id="a-BV"></a>相视遂生非理作意行非梵行。<a id="a-BW"></a>人中欲鬼初发此时。<a id="a-BX"></a>尔时诸人。<a id="a-BY"></a>随食早晚随取香稻。<a id="a-BZ"></a>无所贮积。<a id="a-Ba"></a>后时有人禀性懒堕。<a id="a-Bb"></a>长取香稻贮拟后食。<a id="a-Bc"></a>余人随学渐多停贮。<a id="a-Bd"></a>由此于稻生我所心。<a id="a-Be"></a>各纵贪情多收无厌。<a id="a-Bf"></a>故随收处无复再生。<a id="a-Bg"></a>遂共分田虑防远尽。<a id="a-Bh"></a>于己田分生吝护心。<a id="a-Bi"></a>于他分田有怀侵夺。<a id="a-Bj"></a>劫盗过起始于此时。<a id="a-Bk"></a>为欲遮防共聚详议铨量众内一有德人。<a id="a-Bl"></a>各以所收六分之一。<a id="a-Bm"></a>雇令防护封为田主。<a id="a-Bn"></a>因斯故立刹帝利名。<a id="a-Bo"></a>大众钦承恩流率土。<a id="a-Bp"></a>故复名大三末多王。<a id="a-Bq"></a>自后诸王此王为首。<a id="a-Br"></a>时人或有情厌居家。<a id="a-Bs"></a>乐在空闲精修戒行。<a id="a-Bt"></a>因斯故得婆罗门名。<a id="a-Bu"></a>后时有王贪吝财物。<a id="a-Bv"></a>不能均给国土人民。<a id="a-Bw"></a>故贫匮人多行贼事。<a id="a-Bx"></a>王为禁止行轻重罚。<a id="a-By"></a>为杀害业始于此时。<a id="a-Bz"></a>时有罪人心怖刑罚。<a id="a-C0"></a>覆藏其过异想发言。<a id="a-C1"></a>虚诳语生此时为首。<a id="a-C2"></a>于劫减位有小三灾。<a id="a-C3"></a>其相云何。<a id="a-C4"></a>颂曰。</p>
  <p id="aC5">业道增寿减　　至十三灾现</p>
  <p id="aC6">刀疾饥如次　　七日月年止</p>
  <p id="aC7">论曰。<a id="a-C8"></a>从诸有情起虚诳语。<a id="a-C9"></a>诸恶业道后后转增。<a id="a-CA"></a>故此洲人寿量渐减。<a id="a-CB"></a>乃至极十小三灾现。<a id="a-CC"></a>故诸灾患二法为本。<a id="a-CD"></a>一贪美食。<a id="a-CE"></a>二性懒堕。<a id="a-CF"></a>此小三灾中劫未起。<a id="a-CG"></a>三灾者。<a id="a-CH"></a>一刀兵。<a id="a-CI"></a>二疾疫。<a id="a-CJ"></a>三饥馑。<a id="a-CK"></a>谓中劫末十岁时人。<a id="a-CL"></a>为非法贪染污相续。<a id="a-CM"></a>不平等爱映蔽其心。<a id="a-CN"></a>邪法萦缚嗔恚增上。<a id="a-CO"></a>相见便起猛利害心。<a id="a-CP"></a>如今猎师见野禽兽。<a id="a-CQ"></a>随手所执皆成利刀。<a id="a-CR"></a>各骋凶狂互相残害。<a id="a-CS"></a>又中劫末十岁时人。<a id="a-CT"></a>由具如前诸过失故。<a id="a-CU"></a>非人吐毒疾疫流行。<a id="a-CV"></a>遇辄命终难可救疗。<a id="a-CW"></a>又中劫末十岁时人。<a id="a-CX"></a>亦具如前诸过失故。<a id="a-CY"></a>天龙忿责不降甘雨。<a id="a-CZ"></a>由是世间久遭饥馑。<a id="a-Ca"></a>既无支济多分命终。<a id="a-Cb"></a>若有人能一日一夜持不杀戒。<a id="a-Cc"></a>以一药物起殷净心奉施僧众。<a id="a-Cd"></a>以一抟食奉施众僧。<a id="a-Ce"></a>决定不逢此三灾起。<a id="a-Cf"></a>此三灾起各经几时。<a id="a-Cg"></a>刀兵灾起极唯七日。<a id="a-Ch"></a>疾疫灾起七月七日。<a id="a-Ci"></a>饥馑七年七月七日。<a id="a-Cj"></a>度此便止人寿渐增。<a id="a-Ck"></a>东西二洲有似灾起。<a id="a-Cl"></a>谓嗔增盛身力羸劣数加饥渴。<a id="a-Cm"></a>北洲总无。<a id="a-Cn"></a>何等名为大三灾相。<a id="a-Co"></a>颂曰。</p>
  <p id="aCp">三灾火水风　　上三定为顶</p>
  <p id="aCq">如次内灾等　　四无不动故</p>
  <p id="aCr">然彼器非常　　情俱生灭故</p>
  <p id="aCs">要七火一水　　七水火后风</p>
  <p id="aCt">论曰。<a id="a-Cu"></a>此大三灾逼有情类。<a id="a-Cv"></a>令舍下地集上天中。<a id="a-Cw"></a>初火灾兴由七日现。<a id="a-Cx"></a>有说如是七日轮行。<a id="a-Cy"></a>犹如雁行分路旋运。<a id="a-Cz"></a>有说如是七日轮行。<a id="a-D0"></a>上下为行分路旋运。<a id="a-D1"></a>中间各相去五千踰缮那次水灾兴由降瀑雨。<a id="a-D2"></a>有作是说。<a id="a-D3"></a>从三定边空中欻然雨热灰水。<a id="a-D4"></a>有余复说。<a id="a-D5"></a>从下水轮起沸涌水上腾漂浸。<a id="a-D6"></a>如实义者。<a id="a-D7"></a>即此边生后风灾兴由风相击。<a id="a-D8"></a>有作是说。<a id="a-D9"></a>从四定边空中欻然飘击风起。<a id="a-DA"></a>有余复说。<a id="a-DB"></a>从下风轮起冲击风上腾飘鼓。<a id="a-DC"></a>此如实义。<a id="a-DD"></a>准前应知。<a id="a-DE"></a>若此三灾坏器世界。<a id="a-DF"></a>乃至无有细分为余。<a id="a-DG"></a>后粗物生谁为种子。<a id="a-DH"></a>岂不即以前灾顶风为缘引生风为种子。<a id="a-DI"></a>或先所说。<a id="a-DJ"></a>由诸有情业所生风能为种子。<a id="a-DK"></a>风中具有种种细物。<a id="a-DL"></a>为同类因引粗物起。<a id="a-DM"></a>或诸世界坏非一时。<a id="a-DN"></a>有他方风具种种德来此为种。<a id="a-DO"></a>亦无有过。<a id="a-DP"></a>故化地部契经中言。<a id="a-DQ"></a>风从他方飘种来此。<a id="a-DR"></a>如先所说前灾顶风。<a id="a-DS"></a>此中何灾。<a id="a-DT"></a>以何为顶。<a id="a-DU"></a>火水风如次上三定为顶。<a id="a-DV"></a>故世尊说。<a id="a-DW"></a>灾顶有三。<a id="a-DX"></a>若时火灾焚烧世界。<a id="a-DY"></a>以极光净为此灾顶。<a id="a-DZ"></a>若时水灾浸烂世界。<a id="a-Da"></a>以遍净天为此灾顶。<a id="a-Db"></a>若时风灾飘散世界。<a id="a-Dc"></a>以广果天为此灾顶。<a id="a-Dd"></a>随何灾力所不及处。<a id="a-De"></a>即说名为此灾之顶。<a id="a-Df"></a>何缘下三定遭火水风灾初二。<a id="a-Dg"></a>三定中内灾等彼故。<a id="a-Dh"></a>谓初静虑寻何为内灾。<a id="a-Di"></a>能烧恼心等外火灾。<a id="a-Dj"></a>故第二静虑喜受为内灾。<a id="a-Dk"></a>与轻安俱润泽如水故。<a id="a-Dl"></a>遍身粗重由此皆除故。<a id="a-Dm"></a>经说苦根第二静虑灭。<a id="a-Dn"></a>以说内心喜得身轻安故。<a id="a-Do"></a>此地喜盛。<a id="a-Dp"></a>余地所无。<a id="a-Dq"></a>故外水灾极至于此。<a id="a-Dr"></a>第三静虑动息为内灾。<a id="a-Ds"></a>息亦是风等外风灾。<a id="a-Dt"></a>故若入此静虑有如是内灾生。<a id="a-Du"></a>此静虑中遭是外灾坏。<a id="a-Dv"></a>故初静虑内具三灾。<a id="a-Dw"></a>外亦具遭三灾所坏。<a id="a-Dx"></a>第二静虑内有二灾。<a id="a-Dy"></a>故外亦遭二灾所坏。<a id="a-Dz"></a>第三静虑内唯一灾。<a id="a-E0"></a>故外但遭一灾所坏。<a id="a-E1"></a>第四静虑无有外灾。<a id="a-E2"></a>以彼定无内灾患故。<a id="a-E3"></a>由此佛说。<a id="a-E4"></a>彼名不动。<a id="a-E5"></a>内外三灾所不及故。<a id="a-E6"></a>若尔彼地器应是常。<a id="a-E7"></a>不尔与有情俱生俱灭故。<a id="a-E8"></a>谓彼天处无总地形。<a id="a-E9"></a>但如众星居处各别。<a id="a-EA"></a>有情于彼生时死时。<a id="a-EB"></a>所在天宫随起随灭。<a id="a-EC"></a>是故彼器体亦非常。<a id="a-ED"></a>所说三灾云何次第。<a id="a-EE"></a>要先无间起七火灾。<a id="a-EF"></a>其次定应一水灾起。<a id="a-EG"></a>此后无间复七火灾。<a id="a-EH"></a>度七火灾还有一水。<a id="a-EI"></a>如是乃至满七水灾。<a id="a-EJ"></a>复七火灾后风灾起。<a id="a-EK"></a>如是总有八七火灾一七水灾一风灾起。<a id="a-EL"></a>水风灾起皆从火灾。<a id="a-EM"></a>从水风灾必火灾起。<a id="a-EN"></a>故灾次第理必应然。<a id="a-EO"></a>何缘七火方一水灾。<a id="a-EP"></a>极光净天寿势力故。<a id="a-EQ"></a>谓彼寿量极八大劫。<a id="a-ER"></a>故至第八方一水灾。<a id="a-ES"></a>由此应知要度七水八七火后乃一风灾。<a id="a-ET"></a>由遍净天寿势力故。<a id="a-EU"></a>谓彼寿量六十四劫。<a id="a-EV"></a>故第八火方一风灾。<a id="a-EW"></a>如诸有情修定渐胜。<a id="a-EX"></a>所感异熟身寿渐长。<a id="a-EY"></a>由是所居亦渐久住。<a id="a-EZ"></a>外由内感理必应然。</p>
 </body>
</html>