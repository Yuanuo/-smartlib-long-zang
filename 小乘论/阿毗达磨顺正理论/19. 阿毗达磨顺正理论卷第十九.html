<!doctype html>
<html id="z3IBVpX15y" data-ver="1730">
 <head>
  <meta charset="utf-8">
  <meta author="众贤">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨顺正理论卷第十九</h1>
  <h2 id="a2">辩差别品第二之十一</h2>
  <p id="a3">辩因缘已。<a id="a-4"></a>等无间缘。<a id="a-5"></a>何法为性。<a id="a-6"></a>非后已生心心所法。<a id="a-7"></a>谓除阿罗汉最后心心所。<a id="a-8"></a>诸余已生心心所法。<a id="a-9"></a>一切皆是等无间缘。<a id="a-A"></a>为简未来无为法故。<a id="a-B"></a>说已生言。<a id="a-C"></a>为简诸色不相应故。<a id="a-D"></a>说心心所。<a id="a-E"></a>何故等无间缘唯心心所。<a id="a-F"></a>此与等无间缘义相应故。<a id="a-G"></a>此缘生法等而无间。<a id="a-H"></a>依此义立等无间名。<a id="a-I"></a>谓一相续。<a id="a-J"></a>必无同类二法俱生。<a id="a-K"></a>故说名等。<a id="a-L"></a>此缘对果。<a id="a-M"></a>无同类法中间为隔。<a id="a-N"></a>故名无间。<a id="a-O"></a>若说此果无间续生名无间者。<a id="a-P"></a>出无想等心等。<a id="a-Q"></a>望前应非无间。<a id="a-R"></a>或无等法于中间起。<a id="a-S"></a>名等无间。<a id="a-T"></a>是二中间。<a id="a-U"></a>无容得有等法生义。<a id="a-V"></a>或前俱生心心所品等。<a id="a-W"></a>与无间后品为缘。<a id="a-X"></a>非唯类同名等无间。<a id="a-Y"></a>唯执同类相续者。<a id="a-Z"></a>言唯心心所。<a id="a-a"></a>一一自类。<a id="a-b"></a>前能为后。<a id="a-c"></a>等无间缘如是便违本论所说。<a id="a-d"></a>如说云何心等无间法。<a id="a-e"></a>谓心无间。<a id="a-f"></a>余心心所法。<a id="a-g"></a>乃至广说。<a id="a-h"></a>理亦有违。<a id="a-i"></a>谓有寻伺三摩地无间或无寻伺三摩地现前。<a id="a-j"></a>彼寻伺应非等无间缘性。<a id="a-k"></a>及无寻伺三摩地无间。<a id="a-l"></a>或有寻伺三摩地现前。<a id="a-m"></a>彼寻伺应无等无间缘起。<a id="a-n"></a>彼言心心所虽等无间生。<a id="a-o"></a>然非刹那无间必起。<a id="a-p"></a>如从无想有情天没时。<a id="a-q"></a>五百劫前。<a id="a-r"></a>久灭心心所。<a id="a-s"></a>与今心心所。<a id="a-t"></a>为等无间缘。<a id="a-u"></a>及出二定心心所法。<a id="a-v"></a>以入心心所。<a id="a-w"></a>为等无间缘。<a id="a-x"></a>是等无间生。<a id="a-y"></a>非刹那无间。<a id="a-z"></a>此亦应尔。<a id="a-10"></a>彼有久灭有寻有伺无寻无伺三摩地法。<a id="a-11"></a>为今自类等无间缘。<a id="a-12"></a>故无如前所说过失。<a id="a-13"></a>彼言非理。<a id="a-14"></a>过去为现等无间缘。<a id="a-15"></a>理不成故。<a id="a-16"></a>若正灭位。<a id="a-17"></a>已取后时心心所法。<a id="a-18"></a>为等无间。<a id="a-19"></a>岂不便成等无间法。<a id="a-1A"></a>亦有时分间隔方生。<a id="a-1B"></a>谁作定因无间不起。<a id="a-1C"></a>要余分位间隔方生。<a id="a-1D"></a>然无想天二无心定。<a id="a-1E"></a>有隔时分。<a id="a-1F"></a>当起定因。<a id="a-1G"></a>是则汝宗。<a id="a-1H"></a>余有心位心心所法。<a id="a-1I"></a>应非一切皆能为后。<a id="a-1J"></a>等无间缘。<a id="a-1K"></a>若汝谓此如阿罗汉后心心所。<a id="a-1L"></a>设不为后等无间缘。<a id="a-1M"></a>有何过者。<a id="a-1N"></a>亦不应理。<a id="a-1O"></a>彼后无间心心所法。<a id="a-1P"></a>永不生故。<a id="a-1Q"></a>此后无间心心所法。<a id="a-1R"></a>当有可生。<a id="a-1S"></a>于中亦无等类为间。<a id="a-1T"></a>何非缘体。<a id="a-1U"></a>又此心品无间所生。<a id="a-1V"></a>复以何缘。<a id="a-1W"></a>非等无间。<a id="a-1X"></a>然有能容后余心心所。<a id="a-1Y"></a>令必可起名等无间缘。<a id="a-1Z"></a>彼阿罗汉后心心所无容起后。<a id="a-1a"></a>故非此例。<a id="a-1b"></a>于有漏定。<a id="a-1c"></a>理且如前。<a id="a-1d"></a>无漏定中。<a id="a-1e"></a>当更征斥谓若依止有寻伺定。<a id="a-1f"></a>而得证入正性离生。<a id="a-1g"></a>不起期心复得上果。<a id="a-1h"></a>后入无漏无寻伺定。<a id="a-1i"></a>前所依定。<a id="a-1j"></a>不复现前。<a id="a-1k"></a>彼前定应非等无间缘性。<a id="a-1l"></a>或若依止第二静虑。<a id="a-1m"></a>乃至依止第四静虑。<a id="a-1n"></a>而得证入正性离生。<a id="a-1o"></a>不起期心。<a id="a-1p"></a>得阿罗汉。<a id="a-1q"></a>后入无漏初静虑等。<a id="a-1r"></a>彼后定应无等无间缘起。<a id="a-1s"></a>非执同类相续者宗。<a id="a-1t"></a>必有当生有寻伺定故。<a id="a-1u"></a>及有已灭无寻伺定故。<a id="a-1v"></a>又此何劳更深征斥。<a id="a-1w"></a>且初无漏心等应不生。<a id="a-1x"></a>无等无间缘为能取故。<a id="a-1y"></a>既尔解脱毕竟应无。<a id="a-1z"></a>岂不如无同类因取而有无漏初心等生。<a id="a-20"></a>如是虽无等无间缘取。<a id="a-21"></a>何妨无漏初心等亦生。<a id="a-22"></a>此例非等。<a id="a-23"></a>缘必具故。<a id="a-24"></a>谓此虽无同类因取。<a id="a-25"></a>有余因故。<a id="a-26"></a>定有因缘。<a id="a-27"></a>初无漏心及心所法。<a id="a-28"></a>有所缘故。<a id="a-29"></a>如余一切心心所法。<a id="a-2A"></a>定四缘生。<a id="a-2B"></a>执同类宗。<a id="a-2C"></a>二事皆阙。<a id="a-2D"></a>此心心所。<a id="a-2E"></a>如何得生。<a id="a-2F"></a>非有极成心心所法。<a id="a-2G"></a>从三缘起可为同喻。<a id="a-2H"></a>是故解脱毕竟应无。<a id="a-2I"></a>若尔唯应此心心所生由异类等无间缘。<a id="a-2J"></a>如无同类因唯异类牵起。<a id="a-2K"></a>此亦非理。<a id="a-2L"></a>种子理故。<a id="a-2M"></a>立同类因。<a id="a-2N"></a>有漏不应为无漏种。<a id="a-2O"></a>故非许此有同类因等无间缘。<a id="a-2P"></a>由开避理。<a id="a-2Q"></a>同类异类。<a id="a-2R"></a>皆有此能。<a id="a-2S"></a>与处牵生。<a id="a-2T"></a>力无别故。<a id="a-2U"></a>诸心心所。<a id="a-2V"></a>随其所应。<a id="a-2W"></a>同类异类。<a id="a-2X"></a>皆能引起。<a id="a-2Y"></a>许皆能作等无间缘。<a id="a-2Z"></a>于教及理。<a id="a-2a"></a>并无违失。<a id="a-2b"></a>无想等喻。<a id="a-2c"></a>与法不同。<a id="a-2d"></a>谓不相应。<a id="a-2e"></a>非心心所。<a id="a-2f"></a>故不能作等无间缘。<a id="a-2g"></a>没及出时。<a id="a-2h"></a>心心所法。<a id="a-2i"></a>可还用彼生及入时心心所法为此缘起。<a id="a-2j"></a>余有心位。<a id="a-2k"></a>刹那刹那。<a id="a-2l"></a>等无间缘。<a id="a-2m"></a>曾无暂阙。<a id="a-2n"></a>何劳以隔越为等无间缘。<a id="a-2o"></a>夫等无间缘。<a id="a-2p"></a>谓与处牵起。<a id="a-2q"></a>异类心等。<a id="a-2r"></a>与处牵起义同。<a id="a-2s"></a>而非等无间缘。<a id="a-2t"></a>斯有何理。<a id="a-2u"></a>又应贪等等无间缘无间唯生贪等烦恼。<a id="a-2v"></a>则善心等。<a id="a-2w"></a>无容得生。<a id="a-2x"></a>如是信等等无间缘无间。<a id="a-2y"></a>唯应生于信等。<a id="a-2z"></a>则染心等。<a id="a-30"></a>无容得生。<a id="a-31"></a>由是等难。<a id="a-32"></a>便为善伏。<a id="a-33"></a>唯执同类相续者论。<a id="a-34"></a>何故一身心心所法。<a id="a-35"></a>无有同类二体俱生。<a id="a-36"></a>等无间缘。<a id="a-37"></a>无第二故。<a id="a-38"></a>复何缘故。<a id="a-39"></a>无有第二等无间缘。<a id="a-3A"></a>一一有情。<a id="a-3B"></a>各唯一心。<a id="a-3C"></a>相续转故。<a id="a-3D"></a>复何缘故。<a id="a-3E"></a>知诸有情。<a id="a-3F"></a>各唯一心相续而转。<a id="a-3G"></a>心于余境。<a id="a-3H"></a>正驰散时。<a id="a-3I"></a>于余境中。<a id="a-3J"></a>不审知故。<a id="a-3K"></a>又心在定。<a id="a-3L"></a>专一境时。<a id="a-3M"></a>余境散心。<a id="a-3N"></a>必不生故。<a id="a-3O"></a>又现有能调伏心故。<a id="a-3P"></a>谓若许有二心俱生。<a id="a-3Q"></a>谁复障多。<a id="a-3R"></a>令不俱起。<a id="a-3S"></a>是则应有多心并生。<a id="a-3T"></a>一有一心。<a id="a-3U"></a>尚难调伏。<a id="a-3V"></a>况一有二。<a id="a-3W"></a>或一有多。<a id="a-3X"></a>既现有能调伏心者。<a id="a-3Y"></a>故知一身内一心相续生。<a id="a-3Z"></a>又若一身多心并起。<a id="a-3a"></a>为境各别。<a id="a-3b"></a>为共相应。<a id="a-3c"></a>若共相应。<a id="a-3d"></a>一境一相。<a id="a-3e"></a>无差别故。<a id="a-3f"></a>俱起唐捐。<a id="a-3g"></a>若境各别。<a id="a-3h"></a>则应染净善恶俱生。<a id="a-3i"></a>便无解脱。<a id="a-3j"></a>既无此失。<a id="a-3k"></a>故一有情。<a id="a-3l"></a>唯有一心相续而转。<a id="a-3m"></a>复有至教。<a id="a-3n"></a>证一有情唯有一心相续而转。<a id="a-3o"></a>谓契经说。<a id="a-3p"></a>受乐受时。<a id="a-3q"></a>彼于尔时。<a id="a-3r"></a>二受俱灭。<a id="a-3s"></a>又契经说。<a id="a-3t"></a>心为独行。<a id="a-3u"></a>复云何知。<a id="a-3v"></a>无有识等生而不藉等无间缘。<a id="a-3w"></a>由阿笈摩及正理故。<a id="a-3x"></a>阿笈摩者。<a id="a-3y"></a>如契经言。<a id="a-3z"></a>及彼能生作意正起。<a id="a-40"></a>由正理者。<a id="a-41"></a>现见觉慧。<a id="a-42"></a>定由觉慧为先生故。<a id="a-43"></a>若异此者。<a id="a-44"></a>何理能遮。<a id="a-45"></a>本无有情。<a id="a-46"></a>今时欻起。<a id="a-47"></a>诸阿罗汉。<a id="a-48"></a>最后心心所。<a id="a-49"></a>何缘故说非等无间缘。<a id="a-4A"></a>是不能生。<a id="a-4B"></a>有法性故。<a id="a-4C"></a>即是不能牵后果义。<a id="a-4D"></a>此复何故。<a id="a-4E"></a>无牵果能。<a id="a-4F"></a>以于尔时余缘阙故。<a id="a-4G"></a>若尔但由余缘阙故。<a id="a-4H"></a>后识不生。<a id="a-4I"></a>许此有能牵后果用。<a id="a-4J"></a>斯有何咎。<a id="a-4K"></a>此不应许。<a id="a-4L"></a>若许能牵。<a id="a-4M"></a>则应具能取果与果。<a id="a-4N"></a>余有心位等无间缘无非具此二功能故。<a id="a-4O"></a>岂不即以余缘阙故不具二能。<a id="a-4P"></a>是则应言。<a id="a-4Q"></a>余缘阙故。<a id="a-4R"></a>不能牵果。<a id="a-4S"></a>由此故说。<a id="a-4T"></a>是不能生有法性故。<a id="a-4U"></a>因义极成。<a id="a-4V"></a>或复能牵能与等无间心心所处。<a id="a-4W"></a>名等无间缘。<a id="a-4X"></a>谓正灭时心心所法。<a id="a-4Y"></a>能牵能与。<a id="a-4Z"></a>在正生位。<a id="a-4a"></a>等无间法处。<a id="a-4b"></a>名等无间缘。<a id="a-4c"></a>诸阿罗汉。<a id="a-4d"></a>最后心等。<a id="a-4e"></a>于正灭时。<a id="a-4f"></a>无有正生等无间法。<a id="a-4g"></a>故不可说等无间缘。<a id="a-4h"></a>若尔无想及二定前心心所法。<a id="a-4i"></a>于正灭位正生位中。<a id="a-4j"></a>无等无间心心所法。<a id="a-4k"></a>望没出位。<a id="a-4l"></a>诸心心所。<a id="a-4m"></a>应不可说等无间缘。<a id="a-4n"></a>无斯过失。<a id="a-4o"></a>没出心等。<a id="a-4p"></a>定当生故生入心等于。<a id="a-4q"></a>正灭位。<a id="a-4r"></a>即能为彼等无间缘。<a id="a-4s"></a>由不相应中间为隔。<a id="a-4t"></a>没出心等。<a id="a-4u"></a>不得即生。<a id="a-4v"></a>彼若生时。<a id="a-4w"></a>名等无间。<a id="a-4x"></a>故此可说等无间缘。<a id="a-4y"></a>或此灭时。<a id="a-4z"></a>彼虽未起中间隔越。<a id="a-50"></a>而由为此等无间缘力所取故。<a id="a-51"></a>义已可说等无间生。<a id="a-52"></a>有余释言。<a id="a-53"></a>无余心等续此起故。<a id="a-54"></a>诸阿罗汉。<a id="a-55"></a>最后心心所。<a id="a-56"></a>非等无间缘。<a id="a-57"></a>然非此心更无后念识续生故。<a id="a-58"></a>有非意失。<a id="a-59"></a>以立意根依所显故。<a id="a-5A"></a>然最后心。<a id="a-5B"></a>有所依义。<a id="a-5C"></a>阙余缘故。<a id="a-5D"></a>后识不生等无间缘。<a id="a-5E"></a>作用所显。<a id="a-5F"></a>若法此缘取为果已。<a id="a-5G"></a>彼法无间。<a id="a-5H"></a>必定当生。<a id="a-5I"></a>彼所说因。<a id="a-5J"></a>都不应理。<a id="a-5K"></a>若阙余缘故。<a id="a-5L"></a>后识不生。<a id="a-5M"></a>则唯具余缘。<a id="a-5N"></a>后识应起。<a id="a-5O"></a>既不如是。<a id="a-5P"></a>应说此心由阙余缘。<a id="a-5Q"></a>无此缘用。<a id="a-5R"></a>此缘无故。<a id="a-5S"></a>后识不生。<a id="a-5T"></a>何乃说言无余心等续此生故。<a id="a-5U"></a>非此缘体。<a id="a-5V"></a>若谓最后心。<a id="a-5W"></a>亦能取果。<a id="a-5X"></a>唯余缘阙故。<a id="a-5Y"></a>后识不生如是所依。<a id="a-5Z"></a>得名意界。<a id="a-5a"></a>亦应说是等无间缘。<a id="a-5b"></a>等无间缘。<a id="a-5c"></a>作用所显。<a id="a-5d"></a>此既有作用。<a id="a-5e"></a>余何不续生。<a id="a-5f"></a>由此彼应更说余理。<a id="a-5g"></a>故前二释。<a id="a-5h"></a>为无过因。<a id="a-5i"></a>何故未来心心所法。<a id="a-5j"></a>全不许立等无间缘。<a id="a-5k"></a>等无间缘。<a id="a-5l"></a>前后所显。<a id="a-5m"></a>未来无故。<a id="a-5n"></a>不立此缘。<a id="a-5o"></a>谓前已生心心所法。<a id="a-5p"></a>能为次后在正生位心心所等等无间缘。<a id="a-5q"></a>非于未来已有决定前后安立。<a id="a-5r"></a>设许有者。<a id="a-5s"></a>修正加行则为唐捐。<a id="a-5t"></a>若法先于此无间立。<a id="a-5u"></a>此法无间。<a id="a-5v"></a>彼定生故。<a id="a-5w"></a>若作是执。<a id="a-5x"></a>善心无间。<a id="a-5y"></a>具有善染无记三心。<a id="a-5z"></a>生必待于正加行等。<a id="a-60"></a>如从种有灰芽等生。<a id="a-61"></a>待和合缘。<a id="a-62"></a>而得生故。<a id="a-63"></a>修正加行。<a id="a-64"></a>功不唐捐。<a id="a-65"></a>此救随情。<a id="a-66"></a>未能遣难。<a id="a-67"></a>生决定故。<a id="a-68"></a>建立此缘。<a id="a-69"></a>若三心中。<a id="a-6A"></a>随有一种。<a id="a-6B"></a>善心无间。<a id="a-6C"></a>决定生者。<a id="a-6D"></a>修正加行。<a id="a-6E"></a>则为唐捐。<a id="a-6F"></a>若三种心。<a id="a-6G"></a>善心无间非定生者。<a id="a-6H"></a>则无此缘。<a id="a-6I"></a>非不定生名等无间。<a id="a-6J"></a>是故未来世。<a id="a-6K"></a>无等无间缘。<a id="a-6L"></a>若执未来有定前后。<a id="a-6M"></a>如世第一于苦忍等。<a id="a-6N"></a>彼据何缘。<a id="a-6O"></a>说定前后。<a id="a-6P"></a>非未来法前后可成。<a id="a-6Q"></a>谓非未来世第一法于苦法忍可说前后。<a id="a-6R"></a>以彼本唯一世摄故。<a id="a-6S"></a>夫前后义。<a id="a-6T"></a>历世方成。<a id="a-6U"></a>世第一法至已生位。<a id="a-6V"></a>苦法智忍。<a id="a-6W"></a>方名为后。<a id="a-6X"></a>故前后义。<a id="a-6Y"></a>于未来无等无间缘。<a id="a-6Z"></a>由此非有。<a id="a-6a"></a>又设未来有定前后。<a id="a-6b"></a>亦不可立等无间缘。<a id="a-6c"></a>如芽等生属种等故。<a id="a-6d"></a>虽有前后。<a id="a-6e"></a>而无此缘。<a id="a-6f"></a>若此法生。<a id="a-6g"></a>系属彼法。<a id="a-6h"></a>要彼起已。<a id="a-6i"></a>此乃得生。<a id="a-6j"></a>故等无间缘。<a id="a-6k"></a>唯生已方立。<a id="a-6l"></a>若尔未来世。<a id="a-6m"></a>应无异熟因。<a id="a-6n"></a>由此因果定有前后。<a id="a-6o"></a>然非未来有前后故。<a id="a-6p"></a>无斯过失。<a id="a-6q"></a>虽定前后。<a id="a-6r"></a>而不约之立此因故。<a id="a-6s"></a>谓虽异熟因定有前后。<a id="a-6t"></a>而不约前后立异熟因。<a id="a-6u"></a>若尔如何立此因果。<a id="a-6v"></a>谓如是业因感如是异熟。<a id="a-6w"></a>此相可说亦在未来。<a id="a-6x"></a>故于未来。<a id="a-6y"></a>亦可安立。<a id="a-6z"></a>然约法性。<a id="a-70"></a>预说未来。<a id="a-71"></a>此因前生。<a id="a-72"></a>此果后起。<a id="a-73"></a>因已生位。<a id="a-74"></a>果后义成。<a id="a-75"></a>尔时方名真实前后。<a id="a-76"></a>非未生位有实前后。<a id="a-77"></a>诸因可说未来有者。<a id="a-78"></a>彼因不待历世而立。<a id="a-79"></a>如俱有因相应因等。<a id="a-7A"></a>岂不俱有因待中世而立。<a id="a-7B"></a>此责非理。<a id="a-7C"></a>不了义故。<a id="a-7D"></a>以俱时有故名俱有因。<a id="a-7E"></a>是更互相望为因果义。<a id="a-7F"></a>若未来世无等无间缘。<a id="a-7G"></a>如何世尊知未来因果。<a id="a-7H"></a>如契经说。<a id="a-7I"></a>若能供养吾身。<a id="a-7J"></a>驮都八分中一。<a id="a-7K"></a>当十三劫。<a id="a-7L"></a>不堕恶趣。<a id="a-7M"></a>人天往还。<a id="a-7N"></a>受诸妙乐。<a id="a-7O"></a>如是等说。<a id="a-7P"></a>其数寔多。<a id="a-7Q"></a>非如是俦一切智境。<a id="a-7R"></a>非一切智可能测量知其真实。<a id="a-7S"></a>如世尊说。<a id="a-7T"></a>诸佛德用。<a id="a-7U"></a>诸佛境界。<a id="a-7V"></a>不可思议。<a id="a-7W"></a>故不应责。<a id="a-7X"></a>有余师说。<a id="a-7Y"></a>如过去世。<a id="a-7Z"></a>佛于未来。<a id="a-7a"></a>现知见转。<a id="a-7b"></a>谓佛欲知有情因果。<a id="a-7c"></a>然现在世。<a id="a-7d"></a>时分短促。<a id="a-7e"></a>故多观察过去未来。<a id="a-7f"></a>非佛世尊欲知后际先观前际然后能知。<a id="a-7g"></a>如佛世尊更无所待。<a id="a-7h"></a>由过去境智现前故。<a id="a-7i"></a>于过去世有情身中业果相应。<a id="a-7j"></a>能善通达此法无间。<a id="a-7k"></a>此法已生。<a id="a-7l"></a>如是不待先观前际。<a id="a-7m"></a>由未来境智现前故。<a id="a-7n"></a>于未来世有情身中业果相应。<a id="a-7o"></a>能定现见。<a id="a-7p"></a>此法无间。<a id="a-7q"></a>此法当生。<a id="a-7r"></a>复有余师。<a id="a-7s"></a>作如是说。<a id="a-7t"></a>有情身内现有未来。<a id="a-7u"></a>因果先相。<a id="a-7v"></a>犹如影像。<a id="a-7w"></a>或色或心。<a id="a-7x"></a>不相应行。<a id="a-7y"></a>佛唯观此。<a id="a-7z"></a>便知未来。<a id="a-80"></a>非要现游静虑通慧。<a id="a-81"></a>然非于彼占相故知。<a id="a-82"></a>以于未来现证见故。<a id="a-83"></a>非占相知。<a id="a-84"></a>能于所占。<a id="a-85"></a>现前证见。<a id="a-86"></a>分明记别。<a id="a-87"></a>佛于如是尔焰稠林。<a id="a-88"></a>理有所因。<a id="a-89"></a>方能现起。<a id="a-8A"></a>无碍观察。<a id="a-8B"></a>胜方便智。<a id="a-8C"></a>非佛自称一切智者。<a id="a-8D"></a>便于色等现境界中。<a id="a-8E"></a>非眼等识于先领受。<a id="a-8F"></a>唯用意识常现了知。<a id="a-8G"></a>又眼等识于声等境。<a id="a-8H"></a>理无方便。<a id="a-8I"></a>令互作业。<a id="a-8J"></a>何缘一切。<a id="a-8K"></a>色非等无间缘。<a id="a-8L"></a>等无间义不相应故。<a id="a-8M"></a>非无等法俱生为隔。<a id="a-8N"></a>故此无有等无间缘。<a id="a-8O"></a>谓一身中一长养色。<a id="a-8P"></a>相续不断。<a id="a-8Q"></a>复有第二长养色生。<a id="a-8R"></a>不相违害。<a id="a-8S"></a>如一食等所长养色。<a id="a-8T"></a>相续不断。<a id="a-8U"></a>复有食等所长养色。<a id="a-8V"></a>相续而生。<a id="a-8W"></a>又有一类异熟生色。<a id="a-8X"></a>相续不断。<a id="a-8Y"></a>复有一类异熟生色。<a id="a-8Z"></a>相续而生。<a id="a-8a"></a>又一四大种所生造色同类多极微俱时而起。<a id="a-8b"></a>故不可立等无间缘。<a id="a-8c"></a>或法现前等而无间彼法可立等无间缘。<a id="a-8d"></a>谓现行心。<a id="a-8e"></a>若此所系。<a id="a-8f"></a>或非所系。<a id="a-8g"></a>俱行受等。<a id="a-8h"></a>与此皆同。<a id="a-8i"></a>故名为等。<a id="a-8j"></a>无心受等同一类法二体俱生。<a id="a-8k"></a>故名无间。<a id="a-8l"></a>色法不尔谓一心时有欲界系及色界系。<a id="a-8m"></a>二色并生。<a id="a-8n"></a>或欲界系及不系色。<a id="a-8o"></a>俱时而起。<a id="a-8p"></a>故色无有等无间缘。<a id="a-8q"></a>上座此中妄作是诘。<a id="a-8r"></a>若一类色。<a id="a-8s"></a>相续不断。<a id="a-8t"></a>复有一类。<a id="a-8u"></a>相续而生。<a id="a-8v"></a>由此故非等无间者。<a id="a-8w"></a>何缘于彼不共无明相应品中。<a id="a-8x"></a>有贪等起。<a id="a-8y"></a>此应反诘。<a id="a-8z"></a>彼上座言。<a id="a-90"></a>不共无明相应心品。<a id="a-91"></a>何缘得有贪等俱生。<a id="a-92"></a>不共无明。<a id="a-93"></a>相续未断。<a id="a-94"></a>定无贪等俱时起义。<a id="a-95"></a>然说贪等不共无明俱时起者。<a id="a-96"></a>但为诱诳寡学门人。<a id="a-97"></a>显己善通对法宗义。<a id="a-98"></a>而于本论及诸圣言。<a id="a-99"></a>曾无此理。<a id="a-9A"></a>又彼所诘。<a id="a-9B"></a>意何所显。<a id="a-9C"></a>为如二种长养眼根相无差别。<a id="a-9D"></a>例彼贪等不共无明。<a id="a-9E"></a>相亦无异。<a id="a-9F"></a>为如贪等不共无明其相有异。<a id="a-9G"></a>例彼二种长养眼根。<a id="a-9H"></a>相亦差别。<a id="a-9I"></a>纵有此意。<a id="a-9J"></a>应陈所诘。<a id="a-9K"></a>于此义中。<a id="a-9L"></a>得何胜利。<a id="a-9M"></a>岂由此故。<a id="a-9N"></a>便令受等贪等信等无此缘义。<a id="a-9O"></a>故彼所诘。<a id="a-9P"></a>有言无理。<a id="a-9Q"></a>有余复言色法生灭。<a id="a-9R"></a>少多无定。<a id="a-9S"></a>故非此缘。<a id="a-9T"></a>谓或有时从多生少。<a id="a-9U"></a>如烧稻秆大聚为灰。<a id="a-9V"></a>从充大身转生瘦小。<a id="a-9W"></a>或时复有从少生多。<a id="a-9X"></a>如细种生诺瞿陀树根茎枝叶。<a id="a-9Y"></a>渐次增荣。<a id="a-9Z"></a>耸干抽条。<a id="a-9a"></a>垂阴远覆。<a id="a-9b"></a>羯剌蓝等。<a id="a-9c"></a>转生大身。<a id="a-9d"></a>故色定无等无间义。<a id="a-9e"></a>岂不心所无间生时亦有少多品类非等。<a id="a-9f"></a>谓善不善无记心中。<a id="a-9g"></a>有寻有伺三摩地等。<a id="a-9h"></a>此于异类。<a id="a-9i"></a>实有少多。<a id="a-9j"></a>然自类中。<a id="a-9k"></a>无非等义。<a id="a-9l"></a>谓无少受无间生多。<a id="a-9m"></a>或复从多无间生少。<a id="a-9n"></a>想等亦尔。<a id="a-9o"></a>无非等失。<a id="a-9p"></a>故心心所生灭体均。<a id="a-9q"></a>依之可立等无间义。<a id="a-9r"></a>然彼上座。<a id="a-9s"></a>对自门人。<a id="a-9t"></a>于此义中。<a id="a-9u"></a>妄有所诘。<a id="a-9v"></a>谓色亦与心心所同。<a id="a-9w"></a>自类一一各差别故。<a id="a-9x"></a>虽于诸界和合聚中有无量色。<a id="a-9y"></a>而彼种类展转相望。<a id="a-9z"></a>各有差别。<a id="a-A0"></a>如是所诘。<a id="a-A1"></a>但有虚言。<a id="a-A2"></a>既许现前有同类色。<a id="a-A3"></a>则同类色并起义成。<a id="a-A4"></a>非各有殊名现同类。<a id="a-A5"></a>然许诸聚展转相望种类有别。<a id="a-A6"></a>则别聚内。<a id="a-A7"></a>有多色体。<a id="a-A8"></a>同类义成。<a id="a-A9"></a>又若多微。<a id="a-AA"></a>同因一具大种所起。<a id="a-AB"></a>上座此中如何可执种类各异。<a id="a-AC"></a>又见胡麻诸豆麦等。<a id="a-AD"></a>从一种体。<a id="a-AE"></a>有多果生。<a id="a-AF"></a>多果相望。<a id="a-AG"></a>其类是一。<a id="a-AH"></a>如何可执此类有殊。<a id="a-AI"></a>又彼自言。<a id="a-AJ"></a>有同类色多体和合。<a id="a-AK"></a>何反为征。<a id="a-AL"></a>谓彼上座。<a id="a-AM"></a>自遮诸色等无间缘。<a id="a-AN"></a>言有同类。<a id="a-AO"></a>同聚多色。<a id="a-AP"></a>俱时而起。<a id="a-AQ"></a>非心受等同类俱生。<a id="a-AR"></a>故诸色定无等无间缘义。<a id="a-AS"></a>又彼所言。<a id="a-AT"></a>如色非色。<a id="a-AU"></a>虽有差别。<a id="a-AV"></a>而等不遮同类因等。<a id="a-AW"></a>如是彼法。<a id="a-AX"></a>亦应等作等无间缘。<a id="a-AY"></a>上座此征。<a id="a-AZ"></a>极为杂乱。<a id="a-Aa"></a>既尔亦应计诸色有所缘。<a id="a-Ab"></a>又如所许。<a id="a-Ac"></a>俱等无间缘。<a id="a-Ad"></a>而于其中。<a id="a-Ae"></a>有色有非色。<a id="a-Af"></a>如是应许俱同类因。<a id="a-Ag"></a>等而其中有此缘非此缘。<a id="a-Ah"></a>今于此中。<a id="a-Ai"></a>假许彼执。<a id="a-Aj"></a>显义有别酬彼所征。<a id="a-Ak"></a>然实不可许诸色法为等无间缘相不相应故。<a id="a-Al"></a>若诸色法等无间缘相相应者。<a id="a-Am"></a>法尔应立。<a id="a-An"></a>何须引例。<a id="a-Ao"></a>同类因等。<a id="a-Ap"></a>此缘彼因。<a id="a-Aq"></a>义各异故。<a id="a-Ar"></a>若诸色法等无间缘相不相应。<a id="a-As"></a>设复引彼同类因等。<a id="a-At"></a>于义何益。<a id="a-Au"></a>于义无益。<a id="a-Av"></a>而引彼因。<a id="a-Aw"></a>例此缘者。<a id="a-Ax"></a>但是上座。<a id="a-Ay"></a>其年衰朽。<a id="a-Az"></a>出虚之言。<a id="a-B0"></a>有余复言。<a id="a-B1"></a>以诸色法一类相续。<a id="a-B2"></a>此处生时。<a id="a-B3"></a>若余色来夺其处者。<a id="a-B4"></a>可有移往余处生义。<a id="a-B5"></a>故非前色与处方生。<a id="a-B6"></a>又本色聚相续不断。<a id="a-B7"></a>其边复有同类色生。<a id="a-B8"></a>不尔色聚应无增长。<a id="a-B9"></a>等无间缘。<a id="a-BA"></a>终无此理。<a id="a-BB"></a>故色不立等无间缘。<a id="a-BC"></a>譬喻论师。<a id="a-BD"></a>说诸色法如心心所法有等无间缘。<a id="a-BE"></a>见乳醅种花生酪酢芽果。<a id="a-BF"></a>如心心所前灭后生。<a id="a-BG"></a>故知诸色。<a id="a-BH"></a>有此缘义。<a id="a-BI"></a>又无经说唯心心所能为此缘。<a id="a-BJ"></a>故立此缘定非色者。<a id="a-BK"></a>是虚妄执。<a id="a-BL"></a>无如是义。<a id="a-BM"></a>诸缘功能。<a id="a-BN"></a>无边差别。<a id="a-BO"></a>略说四故。<a id="a-BP"></a>谓诸法生。<a id="a-BQ"></a>待多缘合。<a id="a-BR"></a>诸缘功用。<a id="a-BS"></a>差别无边。<a id="a-BT"></a>然佛世尊。<a id="a-BU"></a>略说为四。<a id="a-BV"></a>诸从乳等羯喇蓝等形依等缘。<a id="a-BW"></a>生于酪等頞部昙等影识等果。<a id="a-BX"></a>当知摄在因增上缘。<a id="a-BY"></a>何缘故知乳等无间生于酪等。<a id="a-BZ"></a>前法非后等无间缘。<a id="a-Ba"></a>此先已说。<a id="a-Bb"></a>先何所说。<a id="a-Bc"></a>谓前说言。<a id="a-Bd"></a>等无间义不相应故。<a id="a-Be"></a>现见极成心心所法。<a id="a-Bf"></a>生必系属等无间缘。<a id="a-Bg"></a>所有俱生。<a id="a-Bh"></a>皆别种类。<a id="a-Bi"></a>诸同种类。<a id="a-Bj"></a>必不俱生。<a id="a-Bk"></a>故同类俱。<a id="a-Bl"></a>互相违法。<a id="a-Bm"></a>要前念灭。<a id="a-Bn"></a>后念方起。<a id="a-Bo"></a>由与处方便立等无间缘。<a id="a-Bp"></a>一四大种所生同类乳等造色。<a id="a-Bq"></a>有多极微。<a id="a-Br"></a>俱时而起。<a id="a-Bs"></a>不相妨碍。<a id="a-Bt"></a>此相乖越等无间缘。<a id="a-Bu"></a>故酪等生。<a id="a-Bv"></a>虽系属彼。<a id="a-Bw"></a>而不可立等无间缘。<a id="a-Bx"></a>大种相生。<a id="a-By"></a>亦同此释。<a id="a-Bz"></a>谓同异类。<a id="a-C0"></a>皆可俱生。<a id="a-C1"></a>更互同时不相妨碍。<a id="a-C2"></a>虽相继起。<a id="a-C3"></a>而非此缘。<a id="a-C4"></a>又言无经说唯心等为此缘者。<a id="a-C5"></a>于色亦同。<a id="a-C6"></a>谓无经言。<a id="a-C7"></a>诸色亦有前能为后等无间缘。<a id="a-C8"></a>故譬喻师。<a id="a-C9"></a>非理横执。<a id="a-CA"></a>诸色亦有等无间缘。<a id="a-CB"></a>又譬喻师。<a id="a-CC"></a>为许色有所缘缘不。<a id="a-CD"></a>彼说言无。<a id="a-CE"></a>岂有契经明证此义。<a id="a-CF"></a>虽无经说。<a id="a-CG"></a>理必应然。<a id="a-CH"></a>等无间缘。<a id="a-CI"></a>何不许尔。<a id="a-CJ"></a>故彼具寿。<a id="a-CK"></a>诸所发言。<a id="a-CL"></a>但率己情。<a id="a-CM"></a>无真理教。<a id="a-CN"></a>不相应行。<a id="a-CO"></a>何缘不立等无间缘。<a id="a-CP"></a>以乱起故。<a id="a-CQ"></a>谓一身中。<a id="a-CR"></a>善恶无记。<a id="a-CS"></a>及三界系不系俱生。<a id="a-CT"></a>毗婆沙说。<a id="a-CU"></a>心及心所。<a id="a-CV"></a>所依所缘行相有碍。<a id="a-CW"></a>由斯故立等无间缘。<a id="a-CX"></a>色不相应。<a id="a-CY"></a>无如是事。<a id="a-CZ"></a>故彼不立为此缘体。<a id="a-Ca"></a>上座此中显己于学不勤方便。<a id="a-Cb"></a>谬作是言。<a id="a-Cc"></a>此说都无证成理趣。<a id="a-Cd"></a>唯显心等与色等别观彼所言。<a id="a-Ce"></a>未闲说意证成理趣蕴在此中。<a id="a-Cf"></a>谓一所依所缘行相。<a id="a-Cg"></a>定无有二识等并生。<a id="a-Ch"></a>故必由前与处方起。<a id="a-Ci"></a>若前为碍。<a id="a-Cj"></a>后不得生。<a id="a-Ck"></a>由此证知。<a id="a-Cl"></a>唯心心所。<a id="a-Cm"></a>前能为后等无间缘。<a id="a-Cn"></a>若尔命根无二俱起。<a id="a-Co"></a>何不许托等无间缘。<a id="a-Cp"></a>谓此命根。<a id="a-Cq"></a>如识等相。<a id="a-Cr"></a>故亦应立等无间缘。<a id="a-Cs"></a>此例不然。<a id="a-Ct"></a>命与生体俱先行力所引起故。<a id="a-Cu"></a>谓此命根非无间灭。<a id="a-Cv"></a>命力所引。<a id="a-Cw"></a>要是先位所作行业力所引生。<a id="a-Cx"></a>既尔命根应一念顷一切顿起一切同依。<a id="a-Cy"></a>一念行业力所引故。<a id="a-Cz"></a>先业所引心心所法起应不藉等无间缘。<a id="a-D0"></a>且诸命根。<a id="a-D1"></a>无顿起失。<a id="a-D2"></a>即由业力生决定故。<a id="a-D3"></a>因果法尔。<a id="a-D4"></a>一刹那业。<a id="a-D5"></a>引多刹那异熟令起。<a id="a-D6"></a>又无用故。<a id="a-D7"></a>命不顿生。<a id="a-D8"></a>谓为任持众同分故。<a id="a-D9"></a>引命根起。<a id="a-DA"></a>一命相续。<a id="a-DB"></a>足能任持。<a id="a-DC"></a>多便无用。<a id="a-DD"></a>心心所法。<a id="a-DE"></a>虽先业引。<a id="a-DF"></a>而非不待等无间缘。<a id="a-DG"></a>托诸根境。<a id="a-DH"></a>而得生故。<a id="a-DI"></a>既托根境。<a id="a-DJ"></a>和合故生。<a id="a-DK"></a>设多并生。<a id="a-DL"></a>亦非无用。<a id="a-DM"></a>然无第二等无间缘。<a id="a-DN"></a>故同类中。<a id="a-DO"></a>无二俱起。<a id="a-DP"></a>又心心所。<a id="a-DQ"></a>非唯先业力所引生。<a id="a-DR"></a>异熟及余杂乱起故。<a id="a-DS"></a>若不更托等无间缘。<a id="a-DT"></a>应一刹那有多俱起。<a id="a-DU"></a>谓命根体。<a id="a-DV"></a>唯是异熟。<a id="a-DW"></a>唯由先业力所引生。<a id="a-DX"></a>可言同类定次而起。<a id="a-DY"></a>心心所法。<a id="a-DZ"></a>无如是事。<a id="a-Da"></a>异熟灭已。<a id="a-Db"></a>有等流生。<a id="a-Dc"></a>等流无间。<a id="a-Dd"></a>有刹那起。<a id="a-De"></a>或起异熟。<a id="a-Df"></a>非定同类。<a id="a-Dg"></a>故心心所。<a id="a-Dh"></a>虽有异熟生。<a id="a-Di"></a>而亦不可言与命根等。<a id="a-Dj"></a>是故唯等常无间生。<a id="a-Dk"></a>名等无间。<a id="a-Dl"></a>以此与此为缘故说等无间缘。<a id="a-Dm"></a>岂不极微一类相续前前灭已后后续生。<a id="a-Dn"></a>自类相望。<a id="a-Do"></a>等而无间。<a id="a-Dp"></a>由前开避。<a id="a-Dq"></a>后方得起。<a id="a-Dr"></a>相不乖越。<a id="a-Ds"></a>等无间缘。<a id="a-Dt"></a>此不俱生。<a id="a-Du"></a>由无用故。<a id="a-Dv"></a>非等无间缘力故然。<a id="a-Dw"></a>准前命根。<a id="a-Dx"></a>如理应释。<a id="a-Dy"></a>然此亦有同类俱生。<a id="a-Dz"></a>故不应言此缘所摄。<a id="a-E0"></a>又若唯开避建立此缘。<a id="a-E1"></a>可说极微等亦此缘摄。<a id="a-E2"></a>然约开避。<a id="a-E3"></a>及据牵生。<a id="a-E4"></a>立此缘体。<a id="a-E5"></a>故极微等。<a id="a-E6"></a>虽前避后。<a id="a-E7"></a>而非此缘。<a id="a-E8"></a>心等相生。<a id="a-E9"></a>有定不定。<a id="a-EA"></a>故知亦据有力牵生。<a id="a-EB"></a>现见一心前后相续。<a id="a-EC"></a>虽前避后。<a id="a-ED"></a>其理皆同。<a id="a-EE"></a>而生不生。<a id="a-EF"></a>有定不定。<a id="a-EG"></a>且生定者。<a id="a-EH"></a>谓世第一法心之无间。<a id="a-EI"></a>有苦法智忍心决定生。<a id="a-EJ"></a>如是乃至。<a id="a-EK"></a>金刚喻定心之无间。<a id="a-EL"></a>有尽智品心决定生。<a id="a-EM"></a>有烦恼者。<a id="a-EN"></a>定心无间。<a id="a-EO"></a>烦恼心生。<a id="a-EP"></a>如是一切不生定者。<a id="a-EQ"></a>谓染污品心之无间。<a id="a-ER"></a>诸无漏品心定不生。<a id="a-ES"></a>诸无漏品心之无间。<a id="a-ET"></a>诸染污品心定不生。<a id="a-EU"></a>一切无学心之无间。<a id="a-EV"></a>一切有学心定不生。<a id="a-EW"></a>下地烦恼心之无间。<a id="a-EX"></a>上地烦恼心定不生。<a id="a-EY"></a>一切异熟心之无间。<a id="a-EZ"></a>诸刹那品心定不生。<a id="a-Ea"></a>一切刹那心之无间。<a id="a-Eb"></a>诸异熟品心定不生。<a id="a-Ec"></a>如是一切生不定者。<a id="a-Ed"></a>谓欲界染心之无间。<a id="a-Ee"></a>自地四种心皆可生。<a id="a-Ef"></a>上地烦恼心之无间。<a id="a-Eg"></a>下地善品心亦可生。<a id="a-Eh"></a>如是一切于后思择相生义中更当显示。<a id="a-Ei"></a>由此所说。<a id="a-Ej"></a>生与不生。<a id="a-Ek"></a>有定不定。<a id="a-El"></a>故知非但约开避立等无间缘。<a id="a-Em"></a>亦据牵生果法功用。<a id="a-En"></a>非此功用。<a id="a-Eo"></a>极微等有故彼不立等无间缘。<a id="a-Ep"></a>岂不于心一类相续亦无如是牵生功用。<a id="a-Eq"></a>非此功用或有或无。<a id="a-Er"></a>若此时无。<a id="a-Es"></a>后应非有。<a id="a-Et"></a>诸心心所。<a id="a-Eu"></a>自因力生。<a id="a-Ev"></a>前无间灭。<a id="a-Ew"></a>有何所作。<a id="a-Ex"></a>而计心等独为此缘。<a id="a-Ey"></a>色不相应非此缘体。<a id="a-Ez"></a>前无间灭有所作者。<a id="a-F0"></a>谓诸根境虽现和合。<a id="a-F1"></a>若前不灭。<a id="a-F2"></a>后必不生。<a id="a-F3"></a>谓一身中。<a id="a-F4"></a>虽多缘合而无识等同类并生。<a id="a-F5"></a>故知前心无间灭位。<a id="a-F6"></a>有力引后心等令生。<a id="a-F7"></a>色不相应。<a id="a-F8"></a>无如是事。<a id="a-F9"></a>故彼不立等无间缘。<a id="a-FA"></a>如说。<a id="a-FB"></a>云何心等无间法。<a id="a-FC"></a>谓心无间余心心所法。<a id="a-FD"></a>已生正生。<a id="a-FE"></a>及无想定。<a id="a-FF"></a>乃至广说。<a id="a-FG"></a>此已生言。<a id="a-FH"></a>摄过现世。<a id="a-FI"></a>正生言摄未来生时。<a id="a-FJ"></a>若尔便应第二念等定及出定心非心等无间入心无间。<a id="a-FK"></a>彼未生故。<a id="a-FL"></a>岂不彼诸法后正生时名心等无间。<a id="a-FM"></a>故无此失。<a id="a-FN"></a>如何无失。<a id="a-FO"></a>彼正生时。<a id="a-FP"></a>前入定心。<a id="a-FQ"></a>久灭过去。<a id="a-FR"></a>今时亦不可名心等无间。<a id="a-FS"></a>无斯过失。<a id="a-FT"></a>中间无余等无间缘为间隔故。<a id="a-FU"></a>有余师说。<a id="a-FV"></a>彼法虽远。<a id="a-FW"></a>义已可说为正生时等无间缘。<a id="a-FX"></a>果被取已。<a id="a-FY"></a>必当生故。<a id="a-FZ"></a>若尔违害见蕴中文。<a id="a-Fa"></a>如彼问言。<a id="a-Fb"></a>若法与彼法为等无间。<a id="a-Fc"></a>或时此法与彼非等无间耶。<a id="a-Fd"></a>彼即答言。<a id="a-Fe"></a>若时此法未至已生。<a id="a-Ff"></a>有何违害。<a id="a-Fg"></a>等无间定要至已生。<a id="a-Fh"></a>此不相违。<a id="a-Fi"></a>两释差别。<a id="a-Fj"></a>俱摄受故。<a id="a-Fk"></a>若时此法未已生者。<a id="a-Fl"></a>此法是何为前为后。<a id="a-Fm"></a>如世第一法生苦法智忍。<a id="a-Fn"></a>为世第一法未至已生时。<a id="a-Fo"></a>非与苦法智忍为等无间。<a id="a-Fp"></a>若至已生位为等无间耶。<a id="a-Fq"></a>为苦法智忍未至已生时。<a id="a-Fr"></a>非与世第一法为等无间。<a id="a-Fs"></a>若至已生位为等无间耶。<a id="a-Ft"></a>若执前者。<a id="a-Fu"></a>有心位可尔。<a id="a-Fv"></a>无心位如何。<a id="a-Fw"></a>谓无心定入心已生不可即与第二念等定及出心为等无间。<a id="a-Fx"></a>若入定心至已生位。<a id="a-Fy"></a>即与彼诸法。<a id="a-Fz"></a>为等无间者。<a id="a-G0"></a>等无间缘果法被取。<a id="a-G1"></a>必无有物能碍其生。<a id="a-G2"></a>则彼一切皆应顿起。<a id="a-G3"></a>若入心后。<a id="a-G4"></a>出心即生。<a id="a-G5"></a>是则二定。<a id="a-G6"></a>永应不起。<a id="a-G7"></a>若执后者。<a id="a-G8"></a>苦法智忍。<a id="a-G9"></a>未已生时。<a id="a-GA"></a>应不与彼世第一法为等无间。<a id="a-GB"></a>然必应许。<a id="a-GC"></a>苦法智忍。<a id="a-GD"></a>在正生时。<a id="a-GE"></a>即名与彼世第一法为等无间。<a id="a-GF"></a>此中一类许可前执。<a id="a-GG"></a>然见蕴文。<a id="a-GH"></a>约有心位说等无间。<a id="a-GI"></a>故无前失。<a id="a-GJ"></a>或言设约无心位辩。<a id="a-GK"></a>此失亦无。<a id="a-GL"></a>谓入定心。<a id="a-GM"></a>居现在位。<a id="a-GN"></a>顿取诸定及出心果。<a id="a-GO"></a>亦与最初刹那定果灭入过去。<a id="a-GP"></a>随后诸定及出定心。<a id="a-GQ"></a>一一生时。<a id="a-GR"></a>与果非取。<a id="a-GS"></a>先已取故。<a id="a-GT"></a>岂不一切等无间缘无有异时取果与果。<a id="a-GU"></a>此责非理。<a id="a-GV"></a>取果必顿。<a id="a-GW"></a>与果有渐。<a id="a-GX"></a>故无有失。<a id="a-GY"></a>但应责言。<a id="a-GZ"></a>同一心果。<a id="a-Ga"></a>何缘诸定及出定心。<a id="a-Gb"></a>前后而生不俱时起。<a id="a-Gc"></a>正所求者。<a id="a-Gd"></a>理必前生。<a id="a-Ge"></a>谓入定心。<a id="a-Gf"></a>顺求于定故心无间。<a id="a-Gg"></a>定心前生。<a id="a-Gh"></a>若尔何缘诸刹那定。<a id="a-Gi"></a>前后而起。<a id="a-Gj"></a>诸刹那定。<a id="a-Gk"></a>俱生无用。<a id="a-Gl"></a>故不俱生。<a id="a-Gm"></a>由前加行势力所引。<a id="a-Gn"></a>故多念定长时续生。<a id="a-Go"></a>非多刹那。<a id="a-Gp"></a>定俱起用。<a id="a-Gq"></a>一刹那定。<a id="a-Gr"></a>所不能为。<a id="a-Gs"></a>故不顿生。<a id="a-Gt"></a>犹如识等。<a id="a-Gu"></a>然诸念定。<a id="a-Gv"></a>是等无间。<a id="a-Gw"></a>不可说是等无间缘。<a id="a-Gx"></a>若法由前心等引起。<a id="a-Gy"></a>同一种类。<a id="a-Gz"></a>必不俱生。<a id="a-H0"></a>生已复能引后令起。<a id="a-H1"></a>可名等无间及等无间缘。<a id="a-H2"></a>诸定虽由前心等引。<a id="a-H3"></a>同一种类。<a id="a-H4"></a>必不俱生。<a id="a-H5"></a>然其生已不能引后。<a id="a-H6"></a>可名等无间非等无间缘。<a id="a-H7"></a>是故设约无心位辩亦无有失。<a id="a-H8"></a>诸作是说。<a id="a-H9"></a>入二定心灭入过去。<a id="a-HA"></a>方能渐取第二念等定及出心。<a id="a-HB"></a>彼入定心。<a id="a-HC"></a>应非过去。<a id="a-HD"></a>未取果者。<a id="a-HE"></a>是牵果名。<a id="a-HF"></a>诸牵果能是行作用。<a id="a-HG"></a>依行作用立三世别。<a id="a-HH"></a>若有作用非现在者。<a id="a-HI"></a>岂不便坏世别所依。<a id="a-HJ"></a>诸有释言。<a id="a-HK"></a>过去眼等。<a id="a-HL"></a>于色等境。<a id="a-HM"></a>无有见闻嗅尝觉等各别作用。<a id="a-HN"></a>故非现在。<a id="a-HO"></a>彼释不然。<a id="a-HP"></a>应共审决。<a id="a-HQ"></a>眼等作用。<a id="a-HR"></a>为是于境见等功能为牵果用。<a id="a-HS"></a>若是于境见等功能。<a id="a-HT"></a>便于闇中。<a id="a-HU"></a>现在眼等。<a id="a-HV"></a>未生已灭。<a id="a-HW"></a>眼等何殊而不说为未来过去。<a id="a-HX"></a>闇中眼等。<a id="a-HY"></a>虽无见闻嗅尝等用。<a id="a-HZ"></a>而皆现有牵果功能。<a id="a-Ha"></a>可名作用。<a id="a-Hb"></a>约有此用皆名现在。<a id="a-Hc"></a>所余取境与果等用。<a id="a-Hd"></a>皆非作用。<a id="a-He"></a>但是功能。<a id="a-Hf"></a>如是功能。<a id="a-Hg"></a>三时容有。<a id="a-Hh"></a>辩三世处。<a id="a-Hi"></a>当更思择。<a id="a-Hj"></a>又过去世诸心心所。<a id="a-Hk"></a>于所依等。<a id="a-Hl"></a>不能为碍。<a id="a-Hm"></a>故不能作此缘取果。<a id="a-Hn"></a>复有一类。<a id="a-Ho"></a>许可后执。<a id="a-Hp"></a>岂不苦法智忍在正生时。<a id="a-Hq"></a>即与世第一法为等无间。<a id="a-Hr"></a>理实应尔。<a id="a-Hs"></a>然此中说等无间缘要至已生此缘方立。<a id="a-Ht"></a>故无有过。<a id="a-Hu"></a>如是两释。<a id="a-Hv"></a>未已生言。<a id="a-Hw"></a>于我义宗。<a id="a-Hx"></a>并无违害。<a id="a-Hy"></a>已广决择。<a id="a-Hz"></a>阿毗达磨。<a id="a-I0"></a>等无间缘。<a id="a-I1"></a>所有正理。<a id="a-I2"></a>然彼上座。<a id="a-I3"></a>复作是言。<a id="a-I4"></a>等无间缘。<a id="a-I5"></a>谓前生法。<a id="a-I6"></a>令无间法获得自体。<a id="a-I7"></a>如世尊说。<a id="a-I8"></a>意法为缘。<a id="a-I9"></a>生于意识。<a id="a-IA"></a>谓意为因。<a id="a-IB"></a>法为缘故。<a id="a-IC"></a>意识得生。<a id="a-ID"></a>然无一时二识并起。<a id="a-IE"></a>此相非理。<a id="a-IF"></a>不明了故。<a id="a-IG"></a>色心无间。<a id="a-IH"></a>有色心生。<a id="a-II"></a>俱是前生。<a id="a-IJ"></a>令无间法获得自体。<a id="a-IK"></a>岂可即说色心互作等无间缘。<a id="a-IL"></a>然不应许互为缘义。<a id="a-IM"></a>谓色与心。<a id="a-IN"></a>相续各别。<a id="a-IO"></a>如何互作等无间缘。<a id="a-IP"></a>又一心因。<a id="a-IQ"></a>起多色果。<a id="a-IR"></a>多色无间。<a id="a-IS"></a>无二识生。<a id="a-IT"></a>何得相望为等无间。<a id="a-IU"></a>故不应立等无间缘。<a id="a-IV"></a>心等独生。<a id="a-IW"></a>可名等无间。<a id="a-IX"></a>色等并起。<a id="a-IY"></a>如何得此名。<a id="a-IZ"></a>故彼说色为等无间缘者。<a id="a-Ia"></a>是不思审。<a id="a-Ib"></a>谬作是言。<a id="a-Ic"></a>又彼宗承。<a id="a-Id"></a>随界论者。<a id="a-Ie"></a>因等无间。<a id="a-If"></a>二缘应同。<a id="a-Ig"></a>随界所依。<a id="a-Ih"></a>体无别故。<a id="a-Ii"></a>恶心无间。<a id="a-Ij"></a>有善心生。<a id="a-Ik"></a>应说谁因谁等无间。<a id="a-Il"></a>体无别故。<a id="a-Im"></a>责余亦然。<a id="a-In"></a>故上座宗。<a id="a-Io"></a>但于圣教。<a id="a-Ip"></a>矫施常网。<a id="a-Iq"></a>幻惑愚夫。<a id="a-Ir"></a>等无间缘。<a id="a-Is"></a>其性已辩。<a id="a-It"></a>所缘缘性应说是何。<a id="a-Iu"></a>谓所缘缘。<a id="a-Iv"></a>即一切法。<a id="a-Iw"></a>离心心所所缘境外。<a id="a-Ix"></a>决定更无余法可得。<a id="a-Iy"></a>谓一切法。<a id="a-Iz"></a>是心心所生所攀附。<a id="a-J0"></a>故曰所缘。<a id="a-J1"></a>即此所缘。<a id="a-J2"></a>是心心所。<a id="a-J3"></a>发生缘故。<a id="a-J4"></a>名所缘缘。<a id="a-J5"></a>一切法者。<a id="a-J6"></a>即十二处。<a id="a-J7"></a>谓眼耳鼻舌身意识。<a id="a-J8"></a>及相应法。<a id="a-J9"></a>随其次第以诸色声香味触法。<a id="a-JA"></a>为所缘境。<a id="a-JB"></a>六根唯是意识所缘。<a id="a-JC"></a>何缘故知。<a id="a-JD"></a>经言多法生意识故。<a id="a-JE"></a>又眼等根。<a id="a-JF"></a>皆五识境。<a id="a-JG"></a>所不摄故。<a id="a-JH"></a>譬喻者宗。<a id="a-JI"></a>理必应尔。<a id="a-JJ"></a>如意观法。<a id="a-JK"></a>五识亦然。<a id="a-JL"></a>谓所缘缘。<a id="a-JM"></a>非所缘境。<a id="a-JN"></a>若所缘境。<a id="a-JO"></a>非所缘缘。<a id="a-JP"></a>所以者何。<a id="a-JQ"></a>彼说色等。<a id="a-JR"></a>若能为缘。<a id="a-JS"></a>生眼等识。<a id="a-JT"></a>如是色等。<a id="a-JU"></a>必前生故。<a id="a-JV"></a>若色有时眼识未有。<a id="a-JW"></a>识既未有。<a id="a-JX"></a>谁复能缘。<a id="a-JY"></a>眼识有时色已非有。<a id="a-JZ"></a>色既非有。<a id="a-Ja"></a>谁作所缘。<a id="a-Jb"></a>眼识不应缘非有境。<a id="a-Jc"></a>以说五识缘现在故。<a id="a-Jd"></a>彼宗现在。<a id="a-Je"></a>非非有故。<a id="a-Jf"></a>现所缘色。<a id="a-Jg"></a>非所缘缘。<a id="a-Jh"></a>与现眼识。<a id="a-Ji"></a>俱时生故。<a id="a-Jj"></a>乃至身识。<a id="a-Jk"></a>征难亦然。<a id="a-Jl"></a>五识应无所缘缘义。<a id="a-Jm"></a>彼宗意识。<a id="a-Jn"></a>缘现在者。<a id="a-Jo"></a>应同五识。<a id="a-Jp"></a>进退推征。<a id="a-Jq"></a>若缘去来及无为者。<a id="a-Jr"></a>决定无有所缘缘义。<a id="a-Js"></a>彼执去来及无为法。<a id="a-Jt"></a>皆非有故。<a id="a-Ju"></a>非非有体可立为缘。<a id="a-Jv"></a>太过失故。<a id="a-Jw"></a>此中上座。<a id="a-Jx"></a>复作是言。<a id="a-Jy"></a>缘过去等所有意识。<a id="a-Jz"></a>非无所缘。<a id="a-K0"></a>非唯缘有。<a id="a-K1"></a>何缘故尔。<a id="a-K2"></a>以五识身为等无间。<a id="a-K3"></a>所生意识。<a id="a-K4"></a>说能领受。<a id="a-K5"></a>前意所取诸境界故。<a id="a-K6"></a>如是意识以意为因。<a id="a-K7"></a>此所缘缘。<a id="a-K8"></a>即五识境。<a id="a-K9"></a>要彼为先。<a id="a-KA"></a>此得生故。<a id="a-KB"></a>随彼有无。<a id="a-KC"></a>此有无故。<a id="a-KD"></a>然此意识。<a id="a-KE"></a>非唯缘有。<a id="a-KF"></a>尔时彼境。<a id="a-KG"></a>已灭坏故。<a id="a-KH"></a>非无所缘。<a id="a-KI"></a>由此意识随彼有无此有无故。<a id="a-KJ"></a>又随忆念久灭境时。<a id="a-KK"></a>以于彼境前识为缘。<a id="a-KL"></a>生于今时。<a id="a-KM"></a>随忆念识堕一相续。<a id="a-KN"></a>传相生故。<a id="a-KO"></a>虽有余缘。<a id="a-KP"></a>起随念识。<a id="a-KQ"></a>而要缘彼先境方生。<a id="a-KR"></a>如是所言。<a id="a-KS"></a>都无实义。<a id="a-KT"></a>同诸哑类梦有所说。<a id="a-KU"></a>唯愚亲友。<a id="a-KV"></a>或妄信依。<a id="a-KW"></a>诸有智人。<a id="a-KX"></a>谁能听受。<a id="a-KY"></a>彼既非许五识所缘与五识身俱时而起。<a id="a-KZ"></a>是则五识尚所缘境灭已方生。<a id="a-Ka"></a>况五无间所生意识。<a id="a-Kb"></a>能受彼境。<a id="a-Kc"></a>第三刹那意识生故。<a id="a-Kd"></a>若五无间所生意识。<a id="a-Ke"></a>能受过去五识所缘。<a id="a-Kf"></a>复许所缘非是无者。<a id="a-Kg"></a>则分明许意识所缘。<a id="a-Kh"></a>虽名已灭而少分有。<a id="a-Ki"></a>若执全无。<a id="a-Kj"></a>则分明说。<a id="a-Kk"></a>所生意识。<a id="a-Kl"></a>都无所缘。<a id="a-Km"></a>而复说言。<a id="a-Kn"></a>然此意识。<a id="a-Ko"></a>非唯缘有。<a id="a-Kp"></a>尔时彼境。<a id="a-Kq"></a>已灭坏故。<a id="a-Kr"></a>非无所缘。<a id="a-Ks"></a>由此意识随彼有无此有无者。<a id="a-Kt"></a>但是虚言。<a id="a-Ku"></a>具惭愧人。<a id="a-Kv"></a>不应持此隐蔽此识。<a id="a-Kw"></a>无所缘过。<a id="a-Kx"></a>又何故言。<a id="a-Ky"></a>然此意识非唯缘有。<a id="a-Kz"></a>尔时彼境。<a id="a-L0"></a>已灭坏故。<a id="a-L1"></a>已灭坏法。<a id="a-L2"></a>岂许亦有亦非有耶。<a id="a-L3"></a>若尔便归正理论者意所游路。<a id="a-L4"></a>以正理论有义多途。<a id="a-L5"></a>作用功能。<a id="a-L6"></a>体性别故。<a id="a-L7"></a>然过去法。<a id="a-L8"></a>非如现在作用亦有。<a id="a-L9"></a>非如空花体性亦无。<a id="a-LA"></a>若不许尔。<a id="a-LB"></a>言此意识非唯缘有。<a id="a-LC"></a>此言何用。<a id="a-LD"></a>应言此识决定缘无。<a id="a-LE"></a>或复应言决定缘有。<a id="a-LF"></a>又何故说。<a id="a-LG"></a>非无所缘。<a id="a-LH"></a>随彼有无此有无故。<a id="a-LI"></a>若随境有识有义成。<a id="a-LJ"></a>是则过去便成有体。<a id="a-LK"></a>若过境无而有现识。<a id="a-LL"></a>则不应说随彼有无非无所缘言。<a id="a-LM"></a>又无义以境有故名有所缘。<a id="a-LN"></a>境体既无。<a id="a-LO"></a>所缘何有。<a id="a-LP"></a>又随忆念久灭境时。<a id="a-LQ"></a>云何前生缘彼境识。<a id="a-LR"></a>能为缘故生今识耶。<a id="a-LS"></a>前识有时。<a id="a-LT"></a>今识未有。<a id="a-LU"></a>今识有位。<a id="a-LV"></a>前识已无。<a id="a-LW"></a>如何可言。<a id="a-LX"></a>于久灭境。<a id="a-LY"></a>前为缘故今识得生。<a id="a-LZ"></a>非无与无可有缘义。<a id="a-La"></a>非一相续故得为缘。<a id="a-Lb"></a>兔角何缘前不生后。<a id="a-Lc"></a>无与无法许为缘故。<a id="a-Ld"></a>若有随界不同彼者。<a id="a-Le"></a>理亦不然。<a id="a-Lf"></a>于前境中。<a id="a-Lg"></a>今随界识。<a id="a-Lh"></a>曾未生故。<a id="a-Li"></a>如何可言。<a id="a-Lj"></a>缘彼境识。<a id="a-Lk"></a>前为缘故。<a id="a-Ll"></a>令今得生。<a id="a-Lm"></a>不可说言随界与识别时缘境。<a id="a-Ln"></a>勿于一时有二时故。<a id="a-Lo"></a>又应一识各别所缘。<a id="a-Lp"></a>以随界体即今识故。<a id="a-Lq"></a>识非定缘前灭境故。<a id="a-Lr"></a>若谓随界体非今识。<a id="a-Ls"></a>应一相续二识并生。<a id="a-Lt"></a>又不应言。<a id="a-Lu"></a>随界生识。<a id="a-Lv"></a>非前生故。<a id="a-Lw"></a>如何可说。<a id="a-Lx"></a>于久灭境。<a id="a-Ly"></a>前为缘故。<a id="a-Lz"></a>今念识生。<a id="a-M0"></a>随前有无今有无故。<a id="a-M1"></a>得为缘者。<a id="a-M2"></a>理亦不然。<a id="a-M3"></a>前后有无。<a id="a-M4"></a>不相随故。<a id="a-M5"></a>然彼复言。<a id="a-M6"></a>由过去世展转为因。<a id="a-M7"></a>复由未来展转为果。<a id="a-M8"></a>智等得生。<a id="a-M9"></a>是故智等。<a id="a-MA"></a>不可定说所缘是有或复是无。<a id="a-MB"></a>奇哉东方善言穷匮。<a id="a-MC"></a>如斯等论亦有书持。<a id="a-MD"></a>若执去来因果展转。<a id="a-ME"></a>不观现在智等得生。<a id="a-MF"></a>又执去来一向非有。<a id="a-MG"></a>是则智等应定缘无。<a id="a-MH"></a>若执去来因果展转。<a id="a-MI"></a>亦观现在智等得生。<a id="a-MJ"></a>是则一心应有二虑。<a id="a-MK"></a>以无与有相差别故。<a id="a-ML"></a>又因果展转名何所诠。<a id="a-MM"></a>非越现刹那有前后际。<a id="a-MN"></a>如何过未立展转名。<a id="a-MO"></a>非无与无可名展转。<a id="a-MP"></a>故彼所说。<a id="a-MQ"></a>过去未来。<a id="a-MR"></a>因果展转。<a id="a-MS"></a>智得生等。<a id="a-MT"></a>但足论文。<a id="a-MU"></a>都无有义。<a id="a-MV"></a>如是已辩所缘缘性。<a id="a-MW"></a>增上缘性。<a id="a-MX"></a>即能作因。<a id="a-MY"></a>以能作因因义细故。<a id="a-MZ"></a>无边际故。<a id="a-Ma"></a>摄一切法。<a id="a-Mb"></a>若此于彼。<a id="a-Mc"></a>不碍令生。<a id="a-Md"></a>是能作因。<a id="a-Me"></a>增上缘义。<a id="a-Mf"></a>对三缘义。<a id="a-Mg"></a>此类最多。<a id="a-Mh"></a>所作寔繁。<a id="a-Mi"></a>故名增上。<a id="a-Mj"></a>岂不增上摄法普周。<a id="a-Mk"></a>宁复对三。<a id="a-Ml"></a>言此增上。<a id="a-Mm"></a>非对三体立增上名。<a id="a-Mn"></a>何者对三义用而立。<a id="a-Mo"></a>诸缘义用。<a id="a-Mp"></a>互不相通。<a id="a-Mq"></a>诸缘体性。<a id="a-Mr"></a>更互相杂。<a id="a-Ms"></a>如增上缘义类无量。<a id="a-Mt"></a>所作繁广。<a id="a-Mu"></a>余三不然。<a id="a-Mv"></a>故此独摽。<a id="a-Mw"></a>增上缘称。<a id="a-Mx"></a>有余师说。<a id="a-My"></a>此增上缘。<a id="a-Mz"></a>体类最多。<a id="a-N0"></a>故名增上。<a id="a-N1"></a>岂不诸法皆所缘缘。<a id="a-N2"></a>如何此缘独名增上。<a id="a-N3"></a>俱有诸法。<a id="a-N4"></a>非所缘缘。<a id="a-N5"></a>是增上缘。<a id="a-N6"></a>故不应难。<a id="a-N7"></a>此不应理。<a id="a-N8"></a>所以者何。<a id="a-N9"></a>立所缘缘非不定故。<a id="a-NA"></a>谓若此法。<a id="a-NB"></a>为彼所缘。<a id="a-NC"></a>设不缘时。<a id="a-ND"></a>亦所缘体。<a id="a-NE"></a>以所缘境性安住故。<a id="a-NF"></a>既一切法。<a id="a-NG"></a>皆所缘缘。<a id="a-NH"></a>不应此缘独名增上。<a id="a-NI"></a>此定应理。<a id="a-NJ"></a>所以者何。<a id="a-NK"></a>如增上缘。<a id="a-NL"></a>彼不尔故。<a id="a-NM"></a>谓若此法为彼增上。<a id="a-NN"></a>无时望彼非增上缘。<a id="a-NO"></a>但彼生时。<a id="a-NP"></a>遍为增上。<a id="a-NQ"></a>其所缘缘。<a id="a-NR"></a>则不如是。<a id="a-NS"></a>俱有诸法。<a id="a-NT"></a>非所缘缘。<a id="a-NU"></a>所以者何。<a id="a-NV"></a>总论体虽等别望有少多。<a id="a-NW"></a>故此一缘。<a id="a-NX"></a>独名增上。<a id="a-NY"></a>此中意说。<a id="a-NZ"></a>唯增上缘。<a id="a-Na"></a>体类俱多。<a id="a-Nb"></a>非唯据体。<a id="a-Nc"></a>以所缘类皆增上缘。<a id="a-Nd"></a>非增上类皆所缘缘。<a id="a-Ne"></a>类谓于果功能差别。<a id="a-Nf"></a>有余师说。<a id="a-Ng"></a>所生广故。<a id="a-Nh"></a>名增上缘。<a id="a-Ni"></a>谓一切法。<a id="a-Nj"></a>唯除自体。<a id="a-Nk"></a>遍能生起一切有为。<a id="a-Nl"></a>如一刹那眼识生位。<a id="a-Nm"></a>除其自性。<a id="a-Nn"></a>用一切。<a id="a-No"></a>法为增上缘。<a id="a-Np"></a>余生亦尔。<a id="a-Nq"></a>且如现在一念眼识。<a id="a-Nr"></a>自相续中。<a id="a-Ns"></a>过去诸识。<a id="a-Nt"></a>为其种子。<a id="a-Nu"></a>未来诸识。<a id="a-Nv"></a>不为障碍。<a id="a-Nw"></a>令已得生。<a id="a-Nx"></a>同时眼根。<a id="a-Ny"></a>为所依止。<a id="a-Nz"></a>未来过去所有眼识。<a id="a-O0"></a>不障为因。<a id="a-O1"></a>令其已起。<a id="a-O2"></a>他相续法。<a id="a-O3"></a>亦为此因。<a id="a-O4"></a>谓见他身。<a id="a-O5"></a>起自眼识。<a id="a-O6"></a>或欣他色。<a id="a-O7"></a>生自眼根。<a id="a-O8"></a>为展转缘。<a id="a-O9"></a>生自眼识。<a id="a-OA"></a>故他余法。<a id="a-OB"></a>亦转为缘。<a id="a-OC"></a>望自识生。<a id="a-OD"></a>有增上力。<a id="a-OE"></a>诸余色法。<a id="a-OF"></a>为眼识因。<a id="a-OG"></a>谓为所缘及于所依。<a id="a-OH"></a>为损为益。<a id="a-OI"></a>由此展转眼识已生声亦为因。<a id="a-OJ"></a>谓闻彼故。<a id="a-OK"></a>所依损益。<a id="a-OL"></a>因兹长养损减眼根。<a id="a-OM"></a>令已发生明昧眼识。<a id="a-ON"></a>香味所触耳鼻舌身。<a id="a-OO"></a>亦于所依。<a id="a-OP"></a>为损为益。<a id="a-OQ"></a>由斯展转。<a id="a-OR"></a>为眼识因。<a id="a-OS"></a>于法界中。<a id="a-OT"></a>诸有为法。<a id="a-OU"></a>有为助伴。<a id="a-OV"></a>有摄受因。<a id="a-OW"></a>或为能牵。<a id="a-OX"></a>或为依等。<a id="a-OY"></a>如是展转。<a id="a-OZ"></a>皆眼识因。<a id="a-Oa"></a>择灭无为。<a id="a-Ob"></a>亦为因者。<a id="a-Oc"></a>谓有情类。<a id="a-Od"></a>信谤涅槃发业。<a id="a-Oe"></a>能招爱非爱果。<a id="a-Of"></a>由斯展转眼识得生。<a id="a-Og"></a>一切有为。<a id="a-Oh"></a>有非择灭。<a id="a-Oi"></a>由不得彼。<a id="a-Oj"></a>诸法得生。<a id="a-Ok"></a>展转为因。<a id="a-Ol"></a>亦生眼识。<a id="a-Om"></a>虚空容受色等有为。<a id="a-On"></a>展转为因。<a id="a-Oo"></a>亦发眼识。<a id="a-Op"></a>故一切法。<a id="a-Oq"></a>为增上缘。<a id="a-Or"></a>眼识得生。<a id="a-Os"></a>余例应尔。<a id="a-Ot"></a>由此诸法。<a id="a-Ou"></a>一一望余。<a id="a-Ov"></a>一切有为。<a id="a-Ow"></a>为此缘性。<a id="a-Ox"></a>如是一切。<a id="a-Oy"></a>善与不善。<a id="a-Oz"></a>皆应展转为增上缘。<a id="a-P0"></a>谓善为因。<a id="a-P1"></a>生王家等受富乐果。<a id="a-P2"></a>由此为依。<a id="a-P3"></a>多行放逸。<a id="a-P4"></a>造诸不善。<a id="a-P5"></a>不善为因。<a id="a-P6"></a>多遭苦逼。<a id="a-P7"></a>缘兹生厌。<a id="a-P8"></a>广树众善。<a id="a-P9"></a>又内外法。<a id="a-PA"></a>亦互为缘。<a id="a-PB"></a>谓因农夫。<a id="a-PC"></a>生稼穑等。<a id="a-PD"></a>因饮食等。<a id="a-PE"></a>滋长有情。<a id="a-PF"></a>有情无情。<a id="a-PG"></a>有根无根。<a id="a-PH"></a>有心无心。<a id="a-PI"></a>及有执受无执受等。<a id="a-PJ"></a>应知皆互为增上缘。<a id="a-PK"></a>随其所应。<a id="a-PL"></a>例可安立。<a id="a-PM"></a>如是一趣。<a id="a-PN"></a>为五趣缘。<a id="a-PO"></a>一一为先生一切故。<a id="a-PP"></a>或依一趣。<a id="a-PQ"></a>起一切因。<a id="a-PR"></a>由此当来受彼果故又怖恶趣。<a id="a-PS"></a>修诸善业生人天中。<a id="a-PT"></a>于人天中。<a id="a-PU"></a>嗜欲造罪。<a id="a-PV"></a>生诸恶趣。<a id="a-PW"></a>诸如是等。<a id="a-PX"></a>品类无边。<a id="a-PY"></a>故增上缘。<a id="a-PZ"></a>所生最广。<a id="a-Pa"></a>如是用体所生广故。<a id="a-Pb"></a>应知略述此增上缘。<a id="a-Pc"></a>然契经中。<a id="a-Pd"></a>说世白法三增上者。<a id="a-Pe"></a>止恶行善所观因。<a id="a-Pf"></a>故立增上名。<a id="a-Pg"></a>谓境现前。<a id="a-Ph"></a>烦恼将起。<a id="a-Pi"></a>随观彼一恶止善行。<a id="a-Pj"></a>于止行中。<a id="a-Pk"></a>得增上故。<a id="a-Pl"></a>契经且说增上有三非余。<a id="a-Pm"></a>于余无增上义。<a id="a-Pn"></a>虽诸增上义通近远。<a id="a-Po"></a>而就胜说。<a id="a-Pp"></a>如立母名。<a id="a-Pq"></a>如圣教中说爱为母。<a id="a-Pr"></a>以能生长诸有情故。<a id="a-Ps"></a>非余烦恼无生长能。<a id="a-Pt"></a>胜故多故。<a id="a-Pu"></a>系缚心故。<a id="a-Pv"></a>说爱为母。<a id="a-Pw"></a>非余烦恼。<a id="a-Px"></a>又说二法能护世间。<a id="a-Py"></a>非不有余悲等能护。<a id="a-Pz"></a>如斯等类。<a id="a-Q0"></a>无量无边。<a id="a-Q1"></a>就胜为言。<a id="a-Q2"></a>此亦应尔。<a id="a-Q3"></a>然上座说。<a id="a-Q4"></a>此增上缘。<a id="a-Q5"></a>但据诸根生心心所。<a id="a-Q6"></a>此宗可尔。<a id="a-Q7"></a>彼义不成。<a id="a-Q8"></a>所以者何。<a id="a-Q9"></a>如前屡辩。<a id="a-QA"></a>谓彼不许有俱生因。<a id="a-QB"></a>许前生因。<a id="a-QC"></a>义不成立。<a id="a-QD"></a>故彼所说。<a id="a-QE"></a>但有虚言。<a id="a-QF"></a>又说此缘相不具足。<a id="a-QG"></a>且如眼识生增上缘。<a id="a-QH"></a>非但眼根为依故起。<a id="a-QI"></a>亦有大种。<a id="a-QJ"></a>为转生因转长养因。<a id="a-QK"></a>谓诸饮食。<a id="a-QL"></a>业烦恼等。<a id="a-QM"></a>为招引因。<a id="a-QN"></a>此明昧因。<a id="a-QO"></a>谓眼增损。<a id="a-QP"></a>首足身分。<a id="a-QQ"></a>为任持因。<a id="a-QR"></a>作意明空。<a id="a-QS"></a>引助令起。<a id="a-QT"></a>如斯等类。<a id="a-QU"></a>非彼所论。<a id="a-QV"></a>故辩此缘相不具足。<a id="a-QW"></a>余耳识等。<a id="a-QX"></a>随其所应。<a id="a-QY"></a>有无量缘。<a id="a-QZ"></a>非彼所说。<a id="a-Qa"></a>故彼所说。<a id="a-Qb"></a>增上缘相。<a id="a-Qc"></a>但得少分。<a id="a-Qd"></a>义不周圆。<a id="a-Qe"></a>然彼所宗。<a id="a-Qf"></a>亦许多法。<a id="a-Qg"></a>于生识等。<a id="a-Qh"></a>为展转因。<a id="a-Qi"></a>如何此缘。<a id="a-Qj"></a>唯说眼等。<a id="a-Qk"></a>彼复说言。<a id="a-Ql"></a>若法于彼。<a id="a-Qm"></a>或生或养。<a id="a-Qn"></a>可说为因。<a id="a-Qo"></a>非不相由可有因义。<a id="a-Qp"></a>故非一切法皆能作因及增上缘。<a id="a-Qq"></a>不相由借故。<a id="a-Qr"></a>彼言非理。<a id="a-Qs"></a>诸法生时。<a id="a-Qt"></a>所藉诸因。<a id="a-Qu"></a>无分限故。<a id="a-Qv"></a>谓不可说此法生时但藉若干法为因起。<a id="a-Qw"></a>如外内法要藉时方众具种子。<a id="a-Qx"></a>法与非法。<a id="a-Qy"></a>若合若离。<a id="a-Qz"></a>余生住坏。<a id="a-R0"></a>及大种等差别为因。<a id="a-R1"></a>芽等及身。<a id="a-R2"></a>方得生长。<a id="a-R3"></a>是故诸法于生长时。<a id="a-R4"></a>所藉众缘。<a id="a-R5"></a>无有限数。<a id="a-R6"></a>故一切法。<a id="a-R7"></a>皆能作因及增上缘。<a id="a-R8"></a>此说为善。<a id="a-R9"></a>又彼不了能作因义。<a id="a-RA"></a>故于此中不能信受。<a id="a-RB"></a>因即能作。<a id="a-RC"></a>名能作因。<a id="a-RD"></a>义不相违。<a id="a-RE"></a>即能生义。<a id="a-RF"></a>或有所以。<a id="a-RG"></a>可名为因。<a id="a-RH"></a>复有所以。<a id="a-RI"></a>可名非因。<a id="a-RJ"></a>能作二义。<a id="a-RK"></a>名能作因。<a id="a-RL"></a>不相违故。<a id="a-RM"></a>可名为因。<a id="a-RN"></a>不相由故。<a id="a-RO"></a>可名非因。<a id="a-RP"></a>故能作因。<a id="a-RQ"></a>能含二义。<a id="a-RR"></a>然不相违。<a id="a-RS"></a>复有二种。<a id="a-RT"></a>谓于所生法能碍不能碍。<a id="a-RU"></a>不能碍者与能为碍。<a id="a-RV"></a>而不碍法。<a id="a-RW"></a>不碍义同。<a id="a-RX"></a>故此亦有少分因相。<a id="a-RY"></a>由相不明不共施设。<a id="a-RZ"></a>除俱有等五种胜因。<a id="a-Ra"></a>所余因义。<a id="a-Rb"></a>若近若远。<a id="a-Rc"></a>一切说为能作因故。<a id="a-Rd"></a>或此是彼能作之因。<a id="a-Re"></a>名能作因。<a id="a-Rf"></a>是此与彼转为因义。<a id="a-Rg"></a>如是因义。<a id="a-Rh"></a>一切法中。<a id="a-Ri"></a>皆容得有。<a id="a-Rj"></a>故一切法。<a id="a-Rk"></a>皆能作因。<a id="a-Rl"></a>能作因中。<a id="a-Rm"></a>已广思择。<a id="a-Rn"></a>今因解释增上缘门。<a id="a-Ro"></a>故复略辩此因名义。<a id="a-Rp"></a>然上座言。<a id="a-Rq"></a>为遮来世说一切法为一法因及缘者意。<a id="a-Rr"></a>故契经说定有四缘。<a id="a-Rs"></a>彼言但彰已无明鉴。<a id="a-Rt"></a>岂违对法所说因缘。</p>
 </body>
</html>