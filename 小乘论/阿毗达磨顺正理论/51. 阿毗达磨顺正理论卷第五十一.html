<!doctype html>
<html id="z3IBVrn16U" data-ver="939">
 <head>
  <meta charset="utf-8">
  <meta author="众贤">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨顺正理论卷第五十一</h1>
  <h2 id="a2">辩随眠品第五之七</h2>
  <p id="a3">如是略述三世有无理趣正邪有差别已。<a id="a-4"></a>为令此义决定增明复依颂文广显宗趣。<a id="a-5"></a>颂曰。</p>
  <p id="a6">三世有由说　　二有境果故</p>
  <p id="a7">说三世有故　　许说一切有</p>
  <p id="a8">论曰。<a id="a-9"></a>实有过去未来现在。<a id="a-A"></a>了教正理俱极成故。<a id="a-B"></a>若尔三世由何有别。<a id="a-C"></a>如是征责起何非次。<a id="a-D"></a>且应诘问何谓教理。<a id="a-E"></a>我引教理成立己宗。<a id="a-F"></a>过去未来现在实有。<a id="a-G"></a>有义既显别易思择。<a id="a-H"></a>既尔现在实有极成。<a id="a-I"></a>何教理证去来实有。<a id="a-J"></a>且由经中世尊说故谓世尊说过去未来。<a id="a-K"></a>色尚无常何况现在。<a id="a-L"></a>若能如是观色无常。<a id="a-M"></a>则诸多闻圣弟子众。<a id="a-N"></a>于过去色勤修厌舍。<a id="a-O"></a>于未来色勤断欣求。<a id="a-P"></a>现在色中勤厌离灭。<a id="a-Q"></a>若过去色非有。<a id="a-R"></a>不应多闻圣弟子众。<a id="a-S"></a>于过去色勤修厌舍。<a id="a-T"></a>以过去色是有故。<a id="a-U"></a>应多闻圣弟子众。<a id="a-V"></a>于过去色勤修厌舍。<a id="a-W"></a>若未来色非有。<a id="a-X"></a>不应多闻圣弟子众。<a id="a-Y"></a>于未来色勤断欣求。<a id="a-Z"></a>以未来色是有故。<a id="a-a"></a>应多闻圣弟子众。<a id="a-b"></a>于未来色勤断欣求。<a id="a-c"></a>又契经言。<a id="a-d"></a>告舍利子。<a id="a-e"></a>杖髻外道恍惚发言不善寻求不审思择。<a id="a-f"></a>彼由愚戆不明不善。<a id="a-g"></a>作如是言若业过去尽灭变坏都无所有。<a id="a-h"></a>所以者何。<a id="a-i"></a>业虽过去尽灭变坏。<a id="a-j"></a>而犹是有何缘知。<a id="a-k"></a>此所引契经说有去来。<a id="a-l"></a>定是了义曾无余处决定遮止。<a id="a-m"></a>犹如补特伽罗等故。<a id="a-n"></a>谓虽处处说有补特伽罗。<a id="a-o"></a>而可说为实无有体人。<a id="a-p"></a>契经等分明遮故由此说有。<a id="a-q"></a>补特伽罗所有契经皆非了义。<a id="a-r"></a>又如经说应害父母。<a id="a-s"></a>理亦应是不了义经。<a id="a-t"></a>以余经言是无间业。<a id="a-u"></a>无间必堕捺落迦故。<a id="a-v"></a>又如经言诸习欲者。<a id="a-w"></a>无有恶业而不能作。<a id="a-x"></a>此亦应是不了义经。<a id="a-y"></a>以余经中遮诸圣者。<a id="a-z"></a>由故思造诸恶业故。<a id="a-10"></a>如是等类随应当知非此分明决定说有去来世。<a id="a-11"></a>已复于余处分明决定遮有去来。<a id="a-12"></a>可以准知此非了义。<a id="a-13"></a>然此决定是了义说。<a id="a-14"></a>以越余经不了相故。<a id="a-15"></a>恍惚论者何太轻言。<a id="a-16"></a>但违己宗经便判为不了。<a id="a-17"></a>岂不亦有遮去来经。<a id="a-18"></a>如胜义空契经中说。<a id="a-19"></a>眼根生位无所从来。<a id="a-1A"></a>眼根灭时无所造集。<a id="a-1B"></a>本无今有有已还去。<a id="a-1C"></a>若未来世先有眼根。<a id="a-1D"></a>则不应言本无今有。<a id="a-1E"></a>奇哉凡鄙朋执覆心。<a id="a-1F"></a>粗浅义中不能明见。<a id="a-1G"></a>且置我释汝云何知。<a id="a-1H"></a>由后契经前成非了义。<a id="a-1I"></a>非由前故后经成不了。<a id="a-1J"></a>然依此说胜义空经。<a id="a-1K"></a>依此不能遮去来有。<a id="a-1L"></a>非遮离行有作者言。<a id="a-1M"></a>能遮去来是实有故。<a id="a-1N"></a>然此眼根生位无所从来等言。<a id="a-1O"></a>应审寻思此言何义。<a id="a-1P"></a>若眼生位许体是有。<a id="a-1Q"></a>则未来有其义已成。<a id="a-1R"></a>若执犹无何所疑虑。<a id="a-1S"></a>而言生位无所从来。<a id="a-1T"></a>非诸体无有从来处。<a id="a-1U"></a>何劳于此遮所从来。<a id="a-1V"></a>但应明言生位非有。<a id="a-1W"></a>既遮生位有所从来。<a id="a-1X"></a>故知大师不许别有。<a id="a-1Y"></a>现积集处眼从彼来次后说灭时无所造集故。<a id="a-1Z"></a>以世间有邪论者。<a id="a-1a"></a>说眼根生位从火轮来。<a id="a-1b"></a>眼根灭时还造集彼。<a id="a-1c"></a>遮彼故说此两句经。<a id="a-1d"></a>或遮眼根出从自性。<a id="a-1e"></a>没还归彼故说此言。<a id="a-1f"></a>或遮眼根自在所作。<a id="a-1g"></a>故说如是两句经文。<a id="a-1h"></a>谓遮眼根有胜作者。<a id="a-1i"></a>显彼唯有因果相属。<a id="a-1j"></a>已遣他宗为显自意故。<a id="a-1k"></a>次复说本无今有。<a id="a-1l"></a>有已还去两句经文。<a id="a-1m"></a>谓此中所言本无今有者。<a id="a-1n"></a>显本无集处。<a id="a-1o"></a>从自因缘生。<a id="a-1p"></a>或有欲令因是果藏。<a id="a-1q"></a>故佛说果因中本无。<a id="a-1r"></a>但由彼因有别果起。<a id="a-1s"></a>或此为显眼根生时。<a id="a-1t"></a>能至本来所未至位。<a id="a-1u"></a>依此义说本无今有。<a id="a-1v"></a>此经文意理必应然。<a id="a-1w"></a>故次复言有已还去。<a id="a-1x"></a>此显起作用牵自果。<a id="a-1y"></a>已还去至如本无作用位。<a id="a-1z"></a>若佛为遮去来是有。<a id="a-20"></a>方便说此本无等言。<a id="a-21"></a>如前句言本无今有后句应说有已还无。<a id="a-22"></a>既不言无但言还去。<a id="a-23"></a>则知不许过去是无。<a id="a-24"></a>非汝所宗许过去有。<a id="a-25"></a>唯言无有未来眼根。<a id="a-26"></a>如何引斯契经为证。<a id="a-27"></a>说是语已。<a id="a-28"></a>世尊复观当有。<a id="a-29"></a>迷斯契经意趣。<a id="a-2A"></a>便谓无有过去未来。<a id="a-2B"></a>增长谤因谤果邪见。<a id="a-2C"></a>为遮彼故复作是言。<a id="a-2D"></a>有业有异熟作者不可得。<a id="a-2E"></a>此显要有过去业因。<a id="a-2F"></a>方有未来异熟果起。<a id="a-2G"></a>非更别有作者作用。<a id="a-2H"></a>故为显示无有实我。<a id="a-2I"></a>唯决定有因果相属。<a id="a-2J"></a>如来说此胜义空经。<a id="a-2K"></a>非为欲遮去来实有。<a id="a-2L"></a>与前所引经义无违。<a id="a-2M"></a>故前契经是了义说。<a id="a-2N"></a>有说定有遮去来经。<a id="a-2O"></a>如契经言。<a id="a-2P"></a>于无内眼结如实了知我无内眼结。<a id="a-2Q"></a>又契经说。<a id="a-2R"></a>此无彼无。<a id="a-2S"></a>又契经言彼二无暖。<a id="a-2T"></a>彼经非证即彼经中。<a id="a-2U"></a>有文证成去来有故。<a id="a-2V"></a>如彼经言。<a id="a-2W"></a>于有内眼结如实了知我有内眼结。<a id="a-2X"></a>非善心位有结现行。<a id="a-2Y"></a>故知彼经说有过未。<a id="a-2Z"></a>又彼经说行有识有。<a id="a-2a"></a>非异熟果异熟因俱。<a id="a-2b"></a>故知彼经说有过未。<a id="a-2c"></a>又彼经说告二苾刍。<a id="a-2d"></a>有四句法门我当为汝说。<a id="a-2e"></a>此证身内定有未来。<a id="a-2f"></a>语文等体为当所说。<a id="a-2g"></a>故知彼经说有过未。<a id="a-2h"></a>然彼经说结等无者。<a id="a-2i"></a>显不成就不造不得。<a id="a-2j"></a>如决定说有去来经。<a id="a-2k"></a>决定遮经曾不见有故。<a id="a-2l"></a>我所引有去来经理应许为真了义说。<a id="a-2m"></a>于前所引真了义经。<a id="a-2n"></a>已正遣除非了义执。<a id="a-2o"></a>此与彼计决定相违。<a id="a-2p"></a>经主于中欲以强力逼令非了。<a id="a-2q"></a>作是释言。<a id="a-2r"></a>我等亦说有去来世。<a id="a-2s"></a>谓过去世曾有名有。<a id="a-2t"></a>未来当有有果因故。<a id="a-2u"></a>依如是义说有去来。<a id="a-2v"></a>非谓去来如现实有。<a id="a-2w"></a>故说彼有但据曾当因果二性非体实有。<a id="a-2x"></a>世尊为遮谤因果见。<a id="a-2y"></a>据曾当义说有去来。<a id="a-2z"></a>有声通显有无法故。<a id="a-30"></a>如世间说。<a id="a-31"></a>有灯先无有灯后无。<a id="a-32"></a>又如有言。<a id="a-33"></a>有灯已灭非我今灭。<a id="a-34"></a>说有去来其义亦应尔。<a id="a-35"></a>若不尔者。<a id="a-36"></a>去来性不成。<a id="a-37"></a>此释有言定非善说。<a id="a-38"></a>不许实有去来世故。<a id="a-39"></a>假有如前理不成故。<a id="a-3A"></a>无容更有余有义故。<a id="a-3B"></a>如何决判经中有言。<a id="a-3C"></a>而言我说有去来世。<a id="a-3D"></a>虽言过去曾有名有。<a id="a-3E"></a>未来当有有果因故。<a id="a-3F"></a>而实方便矫以异门说。<a id="a-3G"></a>现在有何关过未故。<a id="a-3H"></a>彼所言我等亦说有去来者。<a id="a-3I"></a>但有虚言竟不能伸去来有义。<a id="a-3J"></a>若去来世但是曾当。<a id="a-3K"></a>法体实无不应名有。<a id="a-3L"></a>或若许有则不应说去来二世但是曾当。<a id="a-3M"></a>又若实无以曾有故。<a id="a-3N"></a>亦说过去为实有者则应现在。<a id="a-3O"></a>虽实有性非曾有故。<a id="a-3P"></a>应执为无过去应通曾有非有。<a id="a-3Q"></a>即由此理类说未来。<a id="a-3R"></a>彼亦应通当有非有。<a id="a-3S"></a>然于实有过去体上。<a id="a-3T"></a>亦有少分可名曾有。<a id="a-3U"></a>由此得成过去有性。<a id="a-3V"></a>如是实有未来体上。<a id="a-3W"></a>亦有少分可名当有。<a id="a-3X"></a>由此得成未来有性。<a id="a-3Y"></a>世间现见于实有法可说曾当。<a id="a-3Z"></a>曾不见于非实有法说曾当义。<a id="a-3a"></a>如舍利子白世尊言。<a id="a-3b"></a>阐陀苾刍昔曾于一婆罗门邑。<a id="a-3c"></a>往乞食家说此语时彼家现有。<a id="a-3d"></a>世尊亦说。<a id="a-3e"></a>庆喜苾刍当为上座。<a id="a-3f"></a>乃至广说。<a id="a-3g"></a>说此语时庆喜现有故。<a id="a-3h"></a>于实有过去未来说有曾当理善成立。<a id="a-3i"></a>又若无实过去未来。<a id="a-3j"></a>则无所遮谤因果见。<a id="a-3k"></a>谓若实有过去为因。<a id="a-3l"></a>能感未来实有为果。<a id="a-3m"></a>而拨为无者名谤因果见。<a id="a-3n"></a>若去来世因果实无。<a id="a-3o"></a>于无见无岂名为谤。<a id="a-3p"></a>宁为遮彼说有去来。<a id="a-3q"></a>岂不先言曾当是有。<a id="a-3r"></a>我亦先说应通有无。<a id="a-3s"></a>又于此中有何别理。<a id="a-3t"></a>唯据曾当有说有去来。<a id="a-3u"></a>非据非曾当说无现在。<a id="a-3v"></a>说此亦有遮常见能。<a id="a-3w"></a>故彼所言无深理趣。<a id="a-3x"></a>又我先说曾当有言。<a id="a-3y"></a>但以异门说现在有非关过未。<a id="a-3z"></a>如何能遮。<a id="a-40"></a>言有声通显有无者。<a id="a-41"></a>此亦非理不极成故。<a id="a-42"></a>执能通显应设诚言。<a id="a-43"></a>然世极成有唯显有。<a id="a-44"></a>曾不见有有声显无。<a id="a-45"></a>如何乃言有声通显。<a id="a-46"></a>而世间说有灯先无。<a id="a-47"></a>有灯后无。<a id="a-48"></a>如声理释此前已说后当更辩言。<a id="a-49"></a>若不尔者。<a id="a-4A"></a>去来性不成。<a id="a-4B"></a>理亦不然彼不成故。<a id="a-4C"></a>非彼过去有过去性。<a id="a-4D"></a>非彼未来有未来性。<a id="a-4E"></a>非无自体可立性名。<a id="a-4F"></a>故彼去来性不成立。<a id="a-4G"></a>或彼应设种种劬劳。<a id="a-4H"></a>成立去来是实有性。<a id="a-4I"></a>不尔二世性必不成。<a id="a-4J"></a>如是且如彼宗所说。<a id="a-4K"></a>定不能释去来有经。<a id="a-4L"></a>非以彼宗不能释故。<a id="a-4M"></a>便舍善逝所说契经。<a id="a-4N"></a>故应信知去来实有。<a id="a-4O"></a>经主又释杖髻经言。<a id="a-4P"></a>业虽过去而犹有者。<a id="a-4Q"></a>依彼所引现相续中。<a id="a-4R"></a>与果功能密说为有。<a id="a-4S"></a>若不尔者。<a id="a-4T"></a>彼过去业。<a id="a-4U"></a>现实有性过去岂成理必应尔。<a id="a-4V"></a>以薄伽梵于胜义空契经中说。<a id="a-4W"></a>眼根生位无所从来。<a id="a-4X"></a>乃至广说。<a id="a-4Y"></a>此如愚者于駃流中。<a id="a-4Z"></a>以船系于乘船者足。<a id="a-4a"></a>望船停止终无是处。<a id="a-4b"></a>且彼所执现相续中。<a id="a-4c"></a>与果功能智者审谛。<a id="a-4d"></a>推寻其相竟不可得。<a id="a-4e"></a>如何过去业自体已无。<a id="a-4f"></a>依与果功能可说为有。<a id="a-4g"></a>诸巧伪者所执。<a id="a-4h"></a>随界功能熏习种子增长。<a id="a-4i"></a>不失法等处处已破。<a id="a-4j"></a>彼岂能障此了义经。<a id="a-4k"></a>所说有言令成不了。<a id="a-4l"></a>设许有彼所引功能。<a id="a-4m"></a>亦不应由斯说无法为有。<a id="a-4n"></a>勿彼因无故亦说功能无。<a id="a-4o"></a>差别因缘不可得故。<a id="a-4p"></a>又世尊说与彼不同。<a id="a-4q"></a>谓佛明言业虽过去尽灭变坏。<a id="a-4r"></a>而犹是有彼业所引与果功能。<a id="a-4s"></a>于相续中设许现有。<a id="a-4t"></a>体非过去尽灭变坏。<a id="a-4u"></a>如何依彼可说是言。<a id="a-4v"></a>若必定然佛应明说。<a id="a-4w"></a>业虽过去尽灭变坏。<a id="a-4x"></a>而于相续有彼功能佛既但言彼业犹有。<a id="a-4y"></a>故知实有彼过去业。<a id="a-4z"></a>又佛但说过去有言。<a id="a-50"></a>如何定知约功能说。<a id="a-51"></a>岂不已说。<a id="a-52"></a>若不尔者。<a id="a-53"></a>彼过去业。<a id="a-54"></a>现实有性过去岂成。<a id="a-55"></a>我于前文岂不已说。<a id="a-56"></a>前文何说谓说体相。<a id="a-57"></a>虽复无差而于其中见有性别。<a id="a-58"></a>如是所说有性不同。<a id="a-59"></a>汝等于中谁能说过。<a id="a-5A"></a>依如是义故。<a id="a-5B"></a>有颂言。</p>
  <p id="a5C">诸法体相一　　功能有性多</p>
  <p id="a5D">若不如实知　　名居佛教外</p>
  <p id="a5E">然彼所引胜义空经。<a id="a-5F"></a>如前通释于彼非证。<a id="a-5G"></a>又彼宗不许实有过去业。<a id="a-5H"></a>而经不说有已还无。<a id="a-5I"></a>如何可引证成彼义。<a id="a-5J"></a>故率己情巧为谬释不能违害去来实有。<a id="a-5K"></a>上座于此释前经言。<a id="a-5L"></a>若过去色非有。<a id="a-5M"></a>不应多闻圣弟子众于过去色勤修厌舍。<a id="a-5N"></a>乃至广说。<a id="a-5O"></a>此说意言若过去色非过去者。<a id="a-5P"></a>不应多闻圣弟子众。<a id="a-5Q"></a>于过去色勤修厌舍。<a id="a-5R"></a>应如现在勤厌离灭。<a id="a-5S"></a>或若过去色自他相续中非曾领纳。<a id="a-5T"></a>不应多闻圣弟子众勤修厌舍。<a id="a-5U"></a>要曾领纳方可厌舍。<a id="a-5V"></a>未曾领纳何所厌舍。<a id="a-5W"></a>以彼色是过去及过去曾领受故。<a id="a-5X"></a>应多闻圣弟子众。<a id="a-5Y"></a>于过去色勤修厌舍。<a id="a-5Z"></a>又释第二杖髻经言。<a id="a-5a"></a>彼过去业亦可说有。<a id="a-5b"></a>有因缘故有随界故。<a id="a-5c"></a>未有能遮彼相续故。<a id="a-5d"></a>彼异熟果未成熟故。<a id="a-5e"></a>最后方能牵异熟故。<a id="a-5f"></a>然去来世非实有体。<a id="a-5g"></a>可笑如是解释经义。<a id="a-5h"></a>此岂能遮去来实有。<a id="a-5i"></a>如是谬释一切智经岂能庄严印度方域。<a id="a-5j"></a>且彼初释前所引经。<a id="a-5k"></a>若谓前经有如是义。<a id="a-5l"></a>若过去色非是过去。<a id="a-5m"></a>不应于中勤修厌舍。<a id="a-5n"></a>应如现在勤厌离灭。<a id="a-5o"></a>此非经意徒设劬劳。<a id="a-5p"></a>以若彼色非是过去。<a id="a-5q"></a>应是现在或是未来。<a id="a-5r"></a>是则不应但如现在。<a id="a-5s"></a>此言翻是扰乱契经。<a id="a-5t"></a>岂得名为释经意趣。<a id="a-5u"></a>又若尔者。<a id="a-5v"></a>经但应言。<a id="a-5w"></a>若过去色非过去非若过去色非有。<a id="a-5x"></a>又经次后应作是言。<a id="a-5y"></a>以过去色是过去非。<a id="a-5z"></a>以过去色是有文。<a id="a-60"></a>既不尔彼释定非。<a id="a-61"></a>若谓前经有如是义。<a id="a-62"></a>若过去色非有过去。<a id="a-63"></a>不应于中勤修厌舍。<a id="a-64"></a>非于无法可修厌舍。<a id="a-65"></a>要过去色有过去性。<a id="a-66"></a>方可于中勤修厌舍。<a id="a-67"></a>如现在色有现在性。<a id="a-68"></a>方可于中勤厌离灭。<a id="a-69"></a>则与我释其义无差。<a id="a-6A"></a>弥更显成过去实有。<a id="a-6B"></a>由此彼释徒设劬劳。<a id="a-6C"></a>定不能遮过去实有。<a id="a-6D"></a>彼第二释前所引经。<a id="a-6E"></a>少有彼经所说义趣。<a id="a-6F"></a>谓曾领纳应勤厌舍。<a id="a-6G"></a>未曾领纳何所厌舍。<a id="a-6H"></a>然不知彼作是释经。<a id="a-6I"></a>欲如何遮过去实有。<a id="a-6J"></a>若非实有厌舍唐捐。<a id="a-6K"></a>释杖髻经亦不应理。<a id="a-6L"></a>无法不成因缘性故。<a id="a-6M"></a>彼随界言无所诠故。<a id="a-6N"></a>一刹那宗无相续故。<a id="a-6O"></a>无法不能招异熟故。<a id="a-6P"></a>不尔生死应无穷故。<a id="a-6Q"></a>由此我说实有去来。<a id="a-6R"></a>又具二缘识方生故。<a id="a-6S"></a>谓契经说识二缘生。<a id="a-6T"></a>如契经言。<a id="a-6U"></a>眼色为缘生于眼识。<a id="a-6V"></a>如是乃至意法为缘生于意识。<a id="a-6W"></a>若去来世非实有者。<a id="a-6X"></a>能缘彼识应阙二缘经主此中作如是说。<a id="a-6Y"></a>今于此义应共寻思。<a id="a-6Z"></a>意法为缘生意识者。<a id="a-6a"></a>为法如意作能生缘。<a id="a-6b"></a>为法但能作所缘境。<a id="a-6c"></a>若法如意作能生缘。<a id="a-6d"></a>如何未来百千劫后当有彼法。<a id="a-6e"></a>或当亦无为能生缘生今时识。<a id="a-6f"></a>又涅槃性违一切生。<a id="a-6g"></a>立为能生不应正理。<a id="a-6h"></a>若法但能为所缘境。<a id="a-6i"></a>我说过未亦是所缘。<a id="a-6j"></a>经主此言乖于论道。<a id="a-6k"></a>谓对法者作如是言。<a id="a-6l"></a>佛说二缘能生于识。<a id="a-6m"></a>此则唯说实及假依。<a id="a-6n"></a>为根为境方能生识。<a id="a-6o"></a>二唯用彼为自性故。<a id="a-6p"></a>非无可为二缘所摄。<a id="a-6q"></a>由此知佛已方便。<a id="a-6r"></a>遮无为所缘识亦得起。<a id="a-6s"></a>既缘过未识亦得生。<a id="a-6t"></a>故知去来体是实有宗承既尔。<a id="a-6u"></a>而经主言。<a id="a-6v"></a>如有无亦能为所缘境者。<a id="a-6w"></a>但违戾佛非对法宗。<a id="a-6x"></a>对法诸师承佛意旨。<a id="a-6y"></a>置于心首咸作是言。<a id="a-6z"></a>过去未来决定实有。<a id="a-70"></a>所言此义应共寻思。<a id="a-71"></a>应共此中寻思何法。<a id="a-72"></a>意为意识所依生缘。<a id="a-73"></a>法为所缘能生意识。<a id="a-74"></a>所依缘别生缘义同。<a id="a-75"></a>佛说二缘能生识故。<a id="a-76"></a>如所依阙识定不生。<a id="a-77"></a>所缘若无识亦不起。<a id="a-78"></a>二种俱是识生缘故。<a id="a-79"></a>于明了义何所寻思。<a id="a-7A"></a>若谓意根与所生识。<a id="a-7B"></a>一类相续无间引生可名能生。<a id="a-7C"></a>法不尔者。<a id="a-7D"></a>眼根及色望眼识生。<a id="a-7E"></a>应非能生彼非眼识。<a id="a-7F"></a>一类相续无间引故。<a id="a-7G"></a>又未来世近当生法。<a id="a-7H"></a>应望意识亦非能生。<a id="a-7I"></a>以彼亦非与所生识。<a id="a-7J"></a>一类相续无间引故。<a id="a-7K"></a>然彼自许亦是能生。<a id="a-7L"></a>由彼自言百千劫后。<a id="a-7M"></a>当有非有及与涅槃。<a id="a-7N"></a>如何为缘能生今识。<a id="a-7O"></a>若未来世近当生法。<a id="a-7P"></a>望今意识亦非能生。<a id="a-7Q"></a>如何但言百千劫后。<a id="a-7R"></a>当有非有及与涅槃。<a id="a-7S"></a>如何为缘能生今识。<a id="a-7T"></a>故彼所说。<a id="a-7U"></a>语亦有过。<a id="a-7V"></a>此中善逝决定判言。<a id="a-7W"></a>所依所缘皆能生识。<a id="a-7X"></a>各别相续亦是能生。<a id="a-7Y"></a>母是能生世极成故。<a id="a-7Z"></a>又彼所说如何未来百千劫后当有诸法。<a id="a-7a"></a>为能生缘生今识者。<a id="a-7b"></a>亦应诘彼如何未来近当生法能生今识以据因果染离染事。<a id="a-7c"></a>若远若近性皆等故。<a id="a-7d"></a>又一切法自性皆无作者作用。<a id="a-7e"></a>不应于此定执能生所生差别。<a id="a-7f"></a>故一切法有自体者。<a id="a-7g"></a>皆但为识所依所缘。<a id="a-7h"></a>非说但声能显有识。<a id="a-7i"></a>以无体法为所缘境。<a id="a-7j"></a>经主于此自难释言。<a id="a-7k"></a>若无如何成所缘境。<a id="a-7l"></a>我说彼有如成所缘。<a id="a-7m"></a>如何成所缘谓曾有当有。<a id="a-7n"></a>非忆过去色受等时。<a id="a-7o"></a>如现分明观彼为有。<a id="a-7p"></a>但追忆彼曾有之相。<a id="a-7q"></a>逆观未来当有亦尔。<a id="a-7r"></a>谓如曾现在所领色相。<a id="a-7s"></a>如是追忆过去为有。<a id="a-7t"></a>亦如当现在所领色相。<a id="a-7u"></a>如是逆观未来为有。<a id="a-7v"></a>若如现有应成现世。<a id="a-7w"></a>若体现无则应许有缘无境识其理自成。<a id="a-7x"></a>譬喻师徒情参世俗。<a id="a-7y"></a>所有慧解俱粗浅故。<a id="a-7z"></a>非如是类尔焰稠林。<a id="a-80"></a>可以世间浅智为量。<a id="a-81"></a>唯是成就清净觉者。<a id="a-82"></a>称境妙觉所观境故。<a id="a-83"></a>若诸世间觉不净者。<a id="a-84"></a>要曾领受方能追忆。<a id="a-85"></a>因此寻思去来世异理必应尔。<a id="a-86"></a>彼于未来由未领纳观极闇昧。<a id="a-87"></a>清净觉者观于去来。<a id="a-88"></a>脱未领纳观极明了。<a id="a-89"></a>若过未有如成所缘。<a id="a-8A"></a>于杌缘人于块缘鸽。<a id="a-8B"></a>岂可彼有如成所缘。<a id="a-8C"></a>故于去来缘异有异。<a id="a-8D"></a>不可彼有如成所缘。<a id="a-8E"></a>有据曾当缘据现故。<a id="a-8F"></a>又彼自语前后相违。<a id="a-8G"></a>谓先既说非忆过去色受等时。<a id="a-8H"></a>如现分明观彼为有。<a id="a-8I"></a>但追忆彼曾有之相。<a id="a-8J"></a>后不应言如曾现在所领色相。<a id="a-8K"></a>如是追忆过去为有。<a id="a-8L"></a>以非现在领色相时领曾有相。<a id="a-8M"></a>唯领现有亦非追忆过去色时。<a id="a-8N"></a>忆现有相唯忆曾有故。<a id="a-8O"></a>领现在与忆过去。<a id="a-8P"></a>现曾有相条然差别。<a id="a-8Q"></a>若如现有追忆过去。<a id="a-8R"></a>而说彼有如成所缘。<a id="a-8S"></a>是则极成过去实有。<a id="a-8T"></a>以如现在领实有相。<a id="a-8U"></a>如是追忆过去为有。<a id="a-8V"></a>既许彼有如所追忆。<a id="a-8W"></a>如何过去体非实有。<a id="a-8X"></a>故彼后说自违前宗。<a id="a-8Y"></a>又彼所言若如现有应成现世。<a id="a-8Z"></a>若体现无则应许有缘无境识。<a id="a-8a"></a>此先已说先说者何。<a id="a-8b"></a>谓非去来有如现在。<a id="a-8c"></a>以于一切同实有中。<a id="a-8d"></a>许有种种有性别故。<a id="a-8e"></a>又一切识必有境故。<a id="a-8f"></a>谓见有境识方得生。<a id="a-8g"></a>如世尊言。<a id="a-8h"></a>各各了别。<a id="a-8i"></a>彼彼境相名识取蕴。<a id="a-8j"></a>所了者何。<a id="a-8k"></a>谓色至法非彼经说有识无境。<a id="a-8l"></a>由此应知缘去来识。<a id="a-8m"></a>定有境故。<a id="a-8n"></a>实有去来。<a id="a-8o"></a>此中所应与经主诤。<a id="a-8p"></a>如前已辩故不重述。<a id="a-8q"></a>此中上座作如是言。<a id="a-8r"></a>智缘非有亦二决定。<a id="a-8s"></a>推寻因果展转理故。<a id="a-8t"></a>其义云何。<a id="a-8u"></a>要取现已于前后际能速推寻。<a id="a-8v"></a>谓能推寻现如是果。<a id="a-8w"></a>从如是类过去因生。<a id="a-8x"></a>此因复从如是因起。<a id="a-8y"></a>乃至久远随其所应。<a id="a-8z"></a>皆由推寻如现证得。<a id="a-90"></a>或推寻现如是类因。<a id="a-91"></a>能生未来如是类果。<a id="a-92"></a>此果复引如是果生。<a id="a-93"></a>随其所应乃至久远。<a id="a-94"></a>皆推寻故如现证得。<a id="a-95"></a>如是展转观过去因。<a id="a-96"></a>随其所应乃至久远。<a id="a-97"></a>如现证得皆无颠倒。<a id="a-98"></a>虽于此位境体非有。<a id="a-99"></a>而智非无二种决定。<a id="a-9A"></a>彼谓如是因智生时。<a id="a-9B"></a>自相续中因缘有故。<a id="a-9C"></a>谓昔曾有如是智生。<a id="a-9D"></a>传因生今如是相智。<a id="a-9E"></a>今智既以昔智为因。<a id="a-9F"></a>故今智生如昔而解。<a id="a-9G"></a>即以昔境为今所缘。<a id="a-9H"></a>然彼所缘今时非有。<a id="a-9I"></a>今虽非有而成所缘。<a id="a-9J"></a>故不可言无二决定。<a id="a-9K"></a>如是展转观于未来。<a id="a-9L"></a>果传传生准前应说。<a id="a-9M"></a>上座于此自难释言。<a id="a-9N"></a>若智缘前曾所取境。<a id="a-9O"></a>可以昔境为今所缘。<a id="a-9P"></a>若缘过去曾未取境。<a id="a-9Q"></a>或逆思惟未来世事。<a id="a-9R"></a>宁以昔境为其所缘。<a id="a-9S"></a>于相续中必定应有因智果智。<a id="a-9T"></a>先时已生今智生时。<a id="a-9U"></a>亦以彼智曾所缘境为其所缘。<a id="a-9V"></a>彼智为因生今智故。<a id="a-9W"></a>今智如彼亦能推寻。<a id="a-9X"></a>从如是因生如是果。<a id="a-9Y"></a>或如是果从如是因。<a id="a-9Z"></a>随其所应皆能证得。<a id="a-9a"></a>随所证得皆无颠倒。<a id="a-9b"></a>虽于此位境体非有。<a id="a-9c"></a>而智非无二种决定。<a id="a-9d"></a>如是一切上座所言皆如哑人梦有所说。<a id="a-9e"></a>辩四缘处已广推征。<a id="a-9f"></a>应准彼文例破此说。<a id="a-9g"></a>此说但可诱诳愚蒙。<a id="a-9h"></a>智者推寻都无实义。<a id="a-9i"></a>今仍于此略重思择。<a id="a-9j"></a>且应诘彼自释难中。<a id="a-9k"></a>言相续中必定应有因智果智。<a id="a-9l"></a>先时已生今智生时。<a id="a-9m"></a>亦以彼智曾所缘境为所缘者。<a id="a-9n"></a>何谓已生因智果智。<a id="a-9o"></a>而言今智缘彼所缘。<a id="a-9p"></a>为即曾缘今智境者。<a id="a-9q"></a>为更别有缘余境智若即曾缘今智境者。<a id="a-9r"></a>此境既为昔智所缘。<a id="a-9s"></a>如何名为曾未取境。<a id="a-9t"></a>若更别有缘余境智既执彼境为今所缘。<a id="a-9u"></a>今智如何名以过未曾未取境为其所缘。<a id="a-9v"></a>谓先已生因智果智所缘因果。<a id="a-9w"></a>为今所缘此境先时已为智取。<a id="a-9x"></a>如何复名曾未取境。<a id="a-9y"></a>曾即未曾不应正理。<a id="a-9z"></a>又设许彼有旧随界因果。<a id="a-A0"></a>展转相续力故。<a id="a-A1"></a>虽经多劫久已灭境。<a id="a-A2"></a>而今时取理可无违。<a id="a-A3"></a>若于未来百千劫后。<a id="a-A4"></a>当有境界今如何取。<a id="a-A5"></a>不可说言因果展转相续力故。<a id="a-A6"></a>彼亦可取未来体无。<a id="a-A7"></a>如马角故于相续中无随界故。<a id="a-A8"></a>又若展转寻过去因。<a id="a-A9"></a>于曾取境中方有识生者则于近远曾取境中。<a id="a-AA"></a>应有速迟取时差别。<a id="a-AB"></a>非身现住波吒厘城。<a id="a-AC"></a>忆昔所更缚喝国事。<a id="a-AD"></a>寻因展转方有识生。<a id="a-AE"></a>率尔便生缘彼识故。<a id="a-AF"></a>又从耳识无间便生。<a id="a-AG"></a>缘于先时曾所取识。<a id="a-AH"></a>如是识起用何为因。<a id="a-AI"></a>且不可因当时随界。<a id="a-AJ"></a>耳识不缘彼境界故。<a id="a-AK"></a>亦不可因曾取彼识。<a id="a-AL"></a>曾取彼识尔时无故。<a id="a-AM"></a>不可无法为因生无。<a id="a-AN"></a>勿马角等亦有生故。<a id="a-AO"></a>辩四缘中已广征遣。<a id="a-AP"></a>故唯说有一刹那宗。<a id="a-AQ"></a>缘去来识生必无二决定若信实有过去未来二决定义方可成立。<a id="a-AR"></a>又已谢业有当果故。<a id="a-AS"></a>谓先所造善不善业。<a id="a-AT"></a>待缘招当爱非爱果。<a id="a-AU"></a>思择业处已广成立。<a id="a-AV"></a>非业无间异熟果生。<a id="a-AW"></a>非当果生时异熟因。<a id="a-AX"></a>现在若过去法其体已无。<a id="a-AY"></a>则应无因有果生义。<a id="a-AZ"></a>或应彼果毕竟不生。<a id="a-Aa"></a>由此应知过去实有。<a id="a-Ab"></a>经主于此作如是言。<a id="a-Ac"></a>非经部师作如是说。<a id="a-Ad"></a>即过去业能生当果。<a id="a-Ae"></a>然业为先所引相续。<a id="a-Af"></a>转变差别令当果生。<a id="a-Ag"></a>譬如世间种生当果。<a id="a-Ah"></a>谓如从种有当果生。<a id="a-Ai"></a>非当果生从已坏种。<a id="a-Aj"></a>非种无间有当果生。<a id="a-Ak"></a>然种为先所引相续。<a id="a-Al"></a>转变差别能生当果。<a id="a-Am"></a>谓初从种次有芽生。<a id="a-An"></a>叶乃至花后后续起。<a id="a-Ao"></a>从花次第方有果生。<a id="a-Ap"></a>而言果生从于种者。<a id="a-Aq"></a>由种所引展转传来。<a id="a-Ar"></a>花中功能生于果故。<a id="a-As"></a>若花无种所引功能。<a id="a-At"></a>应不能生如是类果。<a id="a-Au"></a>如是从业有当果生。<a id="a-Av"></a>非当果生从已坏业。<a id="a-Aw"></a>非业无间有当果生。<a id="a-Ax"></a>然业为先所引相续。<a id="a-Ay"></a>转变差别能生当果。<a id="a-Az"></a>业相续者谓业为先。<a id="a-B0"></a>后后刹那心相续起。<a id="a-B1"></a>即此相续后后刹那。<a id="a-B2"></a>异异而生名为转变。<a id="a-B3"></a>即此转变于最后时。<a id="a-B4"></a>有胜功能无间生果。<a id="a-B5"></a>异余转变故名差别。<a id="a-B6"></a>如是等理准前应知。<a id="a-B7"></a>此说如前思择业处已曾遮遣。<a id="a-B8"></a>今因义便理未尽者复应广破。<a id="a-B9"></a>且业为先心后续起名业相续。<a id="a-BA"></a>理必不然以业与心有差别故。<a id="a-BB"></a>言差别者。<a id="a-BC"></a>谓业与心体类及因皆有异故。<a id="a-BD"></a>体有异者相各别故。<a id="a-BE"></a>类有异者心心所法类各别故。<a id="a-BF"></a>因有异者因二因三而得生故。<a id="a-BG"></a>此既有异如何可言后心续生是业相续。<a id="a-BH"></a>又心与业俱时而生。<a id="a-BI"></a>辩俱有因及于余处已广成立。<a id="a-BJ"></a>于思相续识相续中。<a id="a-BK"></a>曾不见有自类相续俱时而起。<a id="a-BL"></a>故知业心非一相续。<a id="a-BM"></a>又汝宗执灭定有心。<a id="a-BN"></a>佛言灭定诸意行灭。<a id="a-BO"></a>如何心业一相续耶。<a id="a-BP"></a>若许业心同一相续。<a id="a-BQ"></a>如心不灭意行应然。<a id="a-BR"></a>如意行灭心亦应尔。<a id="a-BS"></a>然在灭定必无有心。<a id="a-BT"></a>不相应中已广成立。<a id="a-BU"></a>业相续断故后果应不生。<a id="a-BV"></a>非种芽等次第相续。<a id="a-BW"></a>后果生中有如是理。<a id="a-BX"></a>故彼唯有虚妄分别。<a id="a-BY"></a>又彼所说果从华生理不极成。<a id="a-BZ"></a>诸已灭种体犹实有。<a id="a-Ba"></a>我宗许故设许极成。<a id="a-Bb"></a>如彼相续此业相续理亦不成。<a id="a-Bc"></a>由前所辩差别理故。<a id="a-Bd"></a>又爱非爱果因定故。<a id="a-Be"></a>谓诸恶行决定为因招非爱果。<a id="a-Bf"></a>若诸爱果决定应以妙行为因。<a id="a-Bg"></a>若执如花是种相续转变差别能生果者。<a id="a-Bh"></a>有何定理妙恶行因。<a id="a-Bi"></a>各别能招爱非爱果。<a id="a-Bj"></a>恶行无有感爱果能。<a id="a-Bk"></a>妙行无能感非爱果。<a id="a-Bl"></a>无记于二俱无感能应说此中有何定理。<a id="a-Bm"></a>如是三种所有功能。<a id="a-Bn"></a>一切与心体不异故。<a id="a-Bo"></a>亦不应说种类有异。<a id="a-Bp"></a>非别种类而可说言无有别体。<a id="a-Bq"></a>曾不见故。<a id="a-Br"></a>又花由与芽等相续。<a id="a-Bs"></a>容可执有种子功能。<a id="a-Bt"></a>功能与花无别体故。<a id="a-Bu"></a>非善不善可体无别。<a id="a-Bv"></a>勿此中有大过失故。<a id="a-Bw"></a>又种芽等是一相续。<a id="a-Bx"></a>既执花有种子功能。<a id="a-By"></a>芽等功能花亦应有。<a id="a-Bz"></a>此彼差别不可得故。<a id="a-C0"></a>是则芽等及种功能。<a id="a-C1"></a>一切与花无别体故。<a id="a-C2"></a>既从花内所有功能。<a id="a-C3"></a>花为助缘能生于果。<a id="a-C4"></a>即由此故芽等应生。<a id="a-C5"></a>然于尔时唯能生果不生芽等。<a id="a-C6"></a>此有何因非于花中。<a id="a-C7"></a>可有细分种等所引功能别居。<a id="a-C8"></a>由此尔时唯种所引。<a id="a-C9"></a>花为缘助能引果生。<a id="a-CA"></a>非于花中芽等所引。<a id="a-CB"></a>若谓芽等所引功能。<a id="a-CC"></a>虽住花中而要待果。<a id="a-CD"></a>或芽等起芽等方生。<a id="a-CE"></a>若尔如先种子所引。<a id="a-CF"></a>生自果已复为因生后芽等中。<a id="a-CG"></a>种子相续则应先业所引功能。<a id="a-CH"></a>生自所招异熟果已。<a id="a-CI"></a>复为因起后业相续。<a id="a-CJ"></a>然汝宗说异熟后边。<a id="a-CK"></a>别业为因引业相续。<a id="a-CL"></a>非前业种引后业能。<a id="a-CM"></a>是故不应以种相续。<a id="a-CN"></a>喻业相续能生于果。<a id="a-CO"></a>又种芽等无始时来。<a id="a-CP"></a>一一种类各一相续。<a id="a-CQ"></a>初未曾闻稻种芽等展转乃至引稗果生。<a id="a-CR"></a>然汝所宗一业相续。<a id="a-CS"></a>爱非爱果俱能引生。<a id="a-CT"></a>故彼不应为同法喻。<a id="a-CU"></a>又若识体带思功能。<a id="a-CV"></a>思体复带识功能者。<a id="a-CW"></a>功能与法无别体故。<a id="a-CX"></a>此识此思由何相别。<a id="a-CY"></a>又若尔者顺现等业应成杂乱。<a id="a-CZ"></a>如是等过于处处文。<a id="a-Ca"></a>我数数说由此憎背。<a id="a-Cb"></a>去来有者业果感赴其理定无故。<a id="a-Cc"></a>诸愚蒙隐灭经者。<a id="a-Cd"></a>计有相续转变差别。<a id="a-Ce"></a>能招当果理必不成。<a id="a-Cf"></a>经主此中又作是难。<a id="a-Cg"></a>若执实有过去未来则一切时果体常有。<a id="a-Ch"></a>业于彼果有何功能。<a id="a-Ci"></a>此难至时当如理释。<a id="a-Cj"></a>且汝业果感赴不成。<a id="a-Ck"></a>然应去来定是实有。<a id="a-Cl"></a>说有相故犹如现在。<a id="a-Cm"></a>如契经说。<a id="a-Cn"></a>过去未来色尚无常何况现在。<a id="a-Co"></a>无常即是有为相故。<a id="a-Cp"></a>现有彼相实有极成。<a id="a-Cq"></a>若执去来非实有者。<a id="a-Cr"></a>应非如现在说有有为相。<a id="a-Cs"></a>非毕竟无空花马角。<a id="a-Ct"></a>亦容可说彼有无常。<a id="a-Cu"></a>故知去来定是实有。<a id="a-Cv"></a>谓据曾当说有相者此亦非理。<a id="a-Cw"></a>言无别故非契经说。<a id="a-Cx"></a>过去未来色曾无常当无常故。<a id="a-Cy"></a>由此彼救但率己情。<a id="a-Cz"></a>又彼所言曾无常等。<a id="a-D0"></a>但方便说现在无常。<a id="a-D1"></a>谓说曾当现无常故。<a id="a-D2"></a>若尔已说现在无常。<a id="a-D3"></a>不应复言何况现在。<a id="a-D4"></a>或应唯说现在无常。<a id="a-D5"></a>去来无常。<a id="a-D6"></a>由此已了。<a id="a-D7"></a>即现已灭未生位故。<a id="a-D8"></a>若一切时体恒有者。<a id="a-D9"></a>则无常性不应得成。<a id="a-DA"></a>辩世别中当如理释。<a id="a-DB"></a>且不应说无法无常。<a id="a-DC"></a>上座此中作如是释。<a id="a-DD"></a>即体无故名为无常。<a id="a-DE"></a>若体非无无无常理若尔现在应体是常。<a id="a-DF"></a>若现非无是无常者。<a id="a-DG"></a>则不应说无故无常。<a id="a-DH"></a>彼复难言若经三世自性恒住应说为常。<a id="a-DI"></a>此难不然。<a id="a-DJ"></a>为如何等非有别法经于三世。<a id="a-DK"></a>自性恒住共许是常。<a id="a-DL"></a>一切是常皆不经世。<a id="a-DM"></a>又不应说性恒住言。<a id="a-DN"></a>许去来今有性异故。<a id="a-DO"></a>由此彼设过难不成。<a id="a-DP"></a>又彼释经说去来色是无常者现无体故。<a id="a-DQ"></a>此释不然。<a id="a-DR"></a>由次后说何况现在。<a id="a-DS"></a>应许现在色非无常现有体故。<a id="a-DT"></a>由此为证非现无体故。<a id="a-DU"></a>是无常彼此极成。<a id="a-DV"></a>现在有体而无常故理必应尔。<a id="a-DW"></a>以契经言诸行无常。<a id="a-DX"></a>有生灭法非于无法。<a id="a-DY"></a>佛说无常然诸去来体虽实有。<a id="a-DZ"></a>而可说是有生灭法。<a id="a-Da"></a>如是理趣我后当辩。<a id="a-Db"></a>且非无体亦可得说有无常相其理极成。<a id="a-Dc"></a>是故应知去来实有。<a id="a-Dd"></a>又布剌拏契经说故。<a id="a-De"></a>知去来世决定实有。<a id="a-Df"></a>谓彼经说此满苾刍。<a id="a-Dg"></a>眼见色已能了知色。<a id="a-Dh"></a>了知色贪彼于有。<a id="a-Di"></a>内眼所识色贪能如实了知。<a id="a-Dj"></a>我有内眼所识色贪乃至广说。<a id="a-Dk"></a>非如实见与贪俱生。<a id="a-Dl"></a>谓见相续中有贪随眠者此亦非理。<a id="a-Dm"></a>有不成故设有成者见亦不成。<a id="a-Dn"></a>实见随眠体无别故。<a id="a-Do"></a>非许有智缘自体境。<a id="a-Dp"></a>如何可说能见随眠。<a id="a-Dq"></a>若谓未修贪对治故。<a id="a-Dr"></a>信有贪者理亦不然。<a id="a-Ds"></a>应说此贪在何位故。<a id="a-Dt"></a>谓设许彼信知有贪。<a id="a-Du"></a>应说信贪于何位有。<a id="a-Dv"></a>若言贪有非去来今。<a id="a-Dw"></a>应说如何信贪为有。<a id="a-Dx"></a>不可常法说名为贪。<a id="a-Dy"></a>是故必应信去来有。<a id="a-Dz"></a>又契经说。<a id="a-E0"></a>于内受中随观而住。<a id="a-E1"></a>乃至广说。<a id="a-E2"></a>有如是等众多至教。<a id="a-E3"></a>能证去来决定是有。<a id="a-E4"></a>复有别理证有去来。<a id="a-E5"></a>谓彼若无无杀生理。<a id="a-E6"></a>以现在世命根刹那。<a id="a-E7"></a>离设劬劳灭相能灭。<a id="a-E8"></a>若未来世其体实无。<a id="a-E9"></a>应说如何成杀生事。<a id="a-EA"></a>能碍何法令其非有。<a id="a-EB"></a>为已生者为当生耶。<a id="a-EC"></a>且法已生必不可碍如前说故。<a id="a-ED"></a>其当生者亦不可碍都无有故。<a id="a-EE"></a>过去已灭杀义不成。<a id="a-EF"></a>故无去来定无杀理。<a id="a-EG"></a>又去来世体实非无。<a id="a-EH"></a>能缘彼觉有差别故。<a id="a-EI"></a>如现在世色声等法。<a id="a-EJ"></a>诸非有法无差别故。<a id="a-EK"></a>缘彼不能起差别觉。<a id="a-EL"></a>诸有处俗及出家人。<a id="a-EM"></a>信有如前所辩三世。<a id="a-EN"></a>及有真实三种无为。<a id="a-EO"></a>方可自称说一切有。<a id="a-EP"></a>以唯说有如是法故。<a id="a-EQ"></a>许彼是说一切有宗。<a id="a-ER"></a>余则不然有增减故。<a id="a-ES"></a>谓增益论者。<a id="a-ET"></a>说有真实补特伽罗及前诸法。<a id="a-EU"></a>分别论者唯说有现。<a id="a-EV"></a>及过去世未与果业。<a id="a-EW"></a>刹那论者唯说有现一刹那中十二处体。<a id="a-EX"></a>假有论者说现在世所有诸法亦唯假有。<a id="a-EY"></a>都无论者说一切法都无自性皆似空花。<a id="a-EZ"></a>此等皆非说一切有。<a id="a-Ea"></a>经主此中作如是谤。<a id="a-Eb"></a>若说实有过去未来。<a id="a-Ec"></a>于圣教中非为善说。<a id="a-Ed"></a>若欲善说一切有者。<a id="a-Ee"></a>应如契经所说而说。<a id="a-Ef"></a>经如何说。<a id="a-Eg"></a>如契经言。<a id="a-Eh"></a>梵志当知一切有者唯十二处。<a id="a-Ei"></a>或唯三世如其所有而说有言。<a id="a-Ej"></a>为彼经中说唯有现十二处体非过未耶。<a id="a-Ek"></a>不尔。<a id="a-El"></a>若然为于余处见有明教遮过未耶。<a id="a-Em"></a>不见不闻处处经说。<a id="a-En"></a>去来二世亦是有耶。<a id="a-Eo"></a>我闻何缘违背圣教。<a id="a-Ep"></a>谤说有者为非善说。<a id="a-Eq"></a>又汝等说现十二处。<a id="a-Er"></a>少分实有少分实无。<a id="a-Es"></a>如上座宗色声触法如何是说一切有宗。<a id="a-Et"></a>有余但由烦恼增上。<a id="a-Eu"></a>说一切法唯是假有。<a id="a-Ev"></a>岂亦是说一切有宗。<a id="a-Ew"></a>有余复由邪见增上。<a id="a-Ex"></a>说一切法自性都无。<a id="a-Ey"></a>彼亦说言现虚幻有。<a id="a-Ez"></a>岂如此有而说有言。<a id="a-F0"></a>亦得名为说一切有。<a id="a-F1"></a>故为遮有补特伽罗。<a id="a-F2"></a>及为总开有所知法。<a id="a-F3"></a>佛为梵志说此契经。<a id="a-F4"></a>非为显成唯有现在一刹那顷十二处法。<a id="a-F5"></a>故诸憎厌实有去来。<a id="a-F6"></a>不应自称说一切有。<a id="a-F7"></a>以此与彼都无论宗。<a id="a-F8"></a>唯隔一刹那见未全同故。</p>
 </body>
</html>