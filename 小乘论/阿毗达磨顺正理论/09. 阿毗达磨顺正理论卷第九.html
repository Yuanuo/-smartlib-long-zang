<!doctype html>
<html id="z3IBVp715o" data-ver="1522">
 <head>
  <meta charset="utf-8">
  <meta author="众贤">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨顺正理论卷第九</h1>
  <h2 id="a2">辩差别品第二之一</h2>
  <p id="a3">如是因界已列诸根今于此中应更思择。<a id="a-4"></a>世尊何故别说根名。<a id="a-5"></a>在内界全及法一分。<a id="a-6"></a>依增上义。<a id="a-7"></a>别说为根。<a id="a-8"></a>彼彼事中得增上故。<a id="a-9"></a>此增上义。<a id="a-A"></a>界义显成。<a id="a-B"></a>界谓伊地。<a id="a-C"></a>或谓忍地。<a id="a-D"></a>最胜自在。<a id="a-E"></a>是伊地义。<a id="a-F"></a>照灼明了。<a id="a-G"></a>是忍地义。<a id="a-H"></a>唯此炽盛光显名根。<a id="a-I"></a>此意总示二十二根。<a id="a-J"></a>于诸聚中。<a id="a-K"></a>作用增上。<a id="a-L"></a>诸法相望。<a id="a-M"></a>各各别有增上用故。<a id="a-N"></a>应并名根。<a id="a-O"></a>此极增上。<a id="a-P"></a>别说义成。<a id="a-Q"></a>如师子王及村邑长转轮王等。<a id="a-R"></a>于兽村邑四大洲等。<a id="a-S"></a>极增上故。<a id="a-T"></a>此极增上。<a id="a-U"></a>谁望于谁。<a id="a-V"></a>颂曰。</p>
  <p id="aW">传说五于四　　四根于二种</p>
  <p id="aX">五八染净中　　各别为增上</p>
  <p id="aY">论曰。<a id="a-Z"></a>非一切根总于一事为极增上。<a id="a-a"></a>眼等五根各于四事有增上用。<a id="a-b"></a>一庄严身。<a id="a-c"></a>二导养身。<a id="a-d"></a>三生识等。<a id="a-e"></a>四不共事。<a id="a-f"></a>庄严身者。<a id="a-g"></a>谓五根中。<a id="a-h"></a>随阙一根。<a id="a-i"></a>身丑陋故。<a id="a-j"></a>导养身者。<a id="a-k"></a>谓因见闻。<a id="a-l"></a>避险难故。<a id="a-m"></a>及于段食。<a id="a-n"></a>能受用故。<a id="a-o"></a>香味触三。<a id="a-p"></a>皆成段食。<a id="a-q"></a>如有颂言。</p>
  <p id="ar">譬如明眼人　　能避现险难</p>
  <p id="as">世有聪明者　　能离当苦恶</p>
  <p id="at">多闻能知法　　多闻能离罪</p>
  <p id="au">多闻舍无义　　多闻得涅槃</p>
  <p id="av">身由食住　　命托食存　　食已令心</p>
  <p id="aw">适悦安泰</p>
  <p id="ax">生识等者。<a id="a-y"></a>谓发五识及相应法。<a id="a-z"></a>随所依根。<a id="a-10"></a>有明昧故。<a id="a-11"></a>不共事者。<a id="a-12"></a>谓取自境。<a id="a-13"></a>见闻嗅尝觉别境故。<a id="a-14"></a>有说。<a id="a-15"></a>眼耳于能守护生身法身。<a id="a-16"></a>如其次第有增上用。<a id="a-17"></a>前二伽他。<a id="a-18"></a>即为此证。<a id="a-19"></a>有说眼耳俱能守护生法二身。<a id="a-1A"></a>亲近善士。<a id="a-1B"></a>听闻正法。<a id="a-1C"></a>眼耳各为一增上故。<a id="a-1D"></a>女男命意。<a id="a-1E"></a>各于二事有增上用。<a id="a-1F"></a>且女男根二增上者。<a id="a-1G"></a>一有情异。<a id="a-1H"></a>二分别异。<a id="a-1I"></a>有情异者。<a id="a-1J"></a>劫初有情。<a id="a-1K"></a>形类皆等。<a id="a-1L"></a>二根生已。<a id="a-1M"></a>便有女男形类差别。<a id="a-1N"></a>分别异者。<a id="a-1O"></a>进止言音乳房髻等。<a id="a-1P"></a>安布差别。<a id="a-1Q"></a>有说勇怯有差别故。<a id="a-1R"></a>名有情异。<a id="a-1S"></a>衣服庄严有差别故。<a id="a-1T"></a>名分别异。<a id="a-1U"></a>有说。<a id="a-1V"></a>此于染净二品。<a id="a-1W"></a>有增上力。<a id="a-1X"></a>故言于二受不律仪。<a id="a-1Y"></a>起无间业。<a id="a-1Z"></a>断善根故。<a id="a-1a"></a>名于染品。<a id="a-1b"></a>有增上力。<a id="a-1c"></a>能受律仪。<a id="a-1d"></a>入道得果。<a id="a-1e"></a>及离欲故。<a id="a-1f"></a>名于净品有增上力。<a id="a-1g"></a>扇搋等身。<a id="a-1h"></a>无如是事。<a id="a-1i"></a>命根于二有增上者。<a id="a-1j"></a>谓由此故。<a id="a-1k"></a>施设诸根及根差别。<a id="a-1l"></a>由此有彼有此无彼无故。<a id="a-1m"></a>或于众同分能续及能持。<a id="a-1n"></a>于无色界。<a id="a-1o"></a>要有命根。<a id="a-1p"></a>方有所生处决定故。<a id="a-1q"></a>彼起自地善染污心。<a id="a-1r"></a>或起余心。<a id="a-1s"></a>非命终故。<a id="a-1t"></a>意根于二有增上者。<a id="a-1u"></a>谓能续后有。<a id="a-1v"></a>及自在随行。<a id="a-1w"></a>能续后有者。<a id="a-1x"></a>如世尊告阿难陀言。<a id="a-1y"></a>识若不入母胎中者。<a id="a-1z"></a>精血得成羯剌蓝不。<a id="a-20"></a>不也世尊。<a id="a-21"></a>乃至广说。<a id="a-22"></a>自在随行者。<a id="a-23"></a>如契经言。</p>
  <p id="a24">心能导世间　　心能遍摄受</p>
  <p id="a25">如是心一法　　皆自在随行</p>
  <p id="a26">有说。<a id="a-27"></a>意根于染净品有增上力。<a id="a-28"></a>故言于二。<a id="a-29"></a>如契经言。<a id="a-2A"></a>心杂染故。<a id="a-2B"></a>有情杂染。<a id="a-2C"></a>心清净故。<a id="a-2D"></a>有情清净。<a id="a-2E"></a>乐等五受。<a id="a-2F"></a>信等八根。<a id="a-2G"></a>于染净中有增上力。<a id="a-2H"></a>谓乐等五。<a id="a-2I"></a>于染增上。<a id="a-2J"></a>贪等随眠所依事故。<a id="a-2K"></a>有说。<a id="a-2L"></a>此于染净二品。<a id="a-2M"></a>俱有增上。<a id="a-2N"></a>说为耽嗜出离依故。<a id="a-2O"></a>乐故心定苦为信依等。<a id="a-2P"></a>契经中说故。<a id="a-2Q"></a>信等八根。<a id="a-2R"></a>于净增上。<a id="a-2S"></a>如契经说我圣弟子。<a id="a-2T"></a>具信墙堑。<a id="a-2U"></a>具勤势力。<a id="a-2V"></a>具念防卫。<a id="a-2W"></a>心定解脱。<a id="a-2X"></a>慧为刀剑。<a id="a-2Y"></a>乃至广说。<a id="a-2Z"></a>此中即摄后三根故。<a id="a-2a"></a>彼于净品。<a id="a-2b"></a>定有增上。<a id="a-2c"></a>初传说言。<a id="a-2d"></a>显乐后说。<a id="a-2e"></a>谓或有说。<a id="a-2f"></a>能导养身。<a id="a-2g"></a>非眼等用。<a id="a-2h"></a>是识增上。<a id="a-2i"></a>要由诸识了违顺境。<a id="a-2j"></a>方能避险难。<a id="a-2k"></a>及受段食故。<a id="a-2l"></a>即彼复谓能见色等。<a id="a-2m"></a>不共功能。<a id="a-2n"></a>亦非异识。<a id="a-2o"></a>故不共事。<a id="a-2p"></a>于眼等根。<a id="a-2q"></a>不可立为别增上用。<a id="a-2r"></a>故非由此眼等成根。<a id="a-2s"></a>若尔云何。<a id="a-2t"></a>颂曰。</p>
  <p id="a2u">了自境增上　　总立于六根</p>
  <p id="a2v">从身立二根　　女男性增上</p>
  <p id="a2w">于同住杂染　　清净增上故</p>
  <p id="a2x">应知命五受　　信等立为根</p>
  <p id="a2y">未当知已知　　具知根亦尔</p>
  <p id="a2z">于得后后道　　涅槃等增上</p>
  <p id="a30">论曰。<a id="a-31"></a>了自境者。<a id="a-32"></a>谓六识身。<a id="a-33"></a>眼等五根。<a id="a-34"></a>于能了别各别境识。<a id="a-35"></a>有增上用。<a id="a-36"></a>第六意根。<a id="a-37"></a>于能了别一切境识。<a id="a-38"></a>有增上用。<a id="a-39"></a>故眼等六。<a id="a-3A"></a>各立为根。<a id="a-3B"></a>然无境界亦成根失。<a id="a-3C"></a>以眼等根与能了别一切境识为通因故。<a id="a-3D"></a>识但随根有明昧故。<a id="a-3E"></a>此说非理。<a id="a-3F"></a>彼同分根。<a id="a-3G"></a>应非根故。<a id="a-3H"></a>岂不斯过汝亦有耶。<a id="a-3I"></a>我无此失。<a id="a-3J"></a>说于严身有增上故。<a id="a-3K"></a>又非一切与能了别一切色识为通因性。<a id="a-3L"></a>以诸眼根刹那灭故了诸色识。<a id="a-3M"></a>不俱生故。<a id="a-3N"></a>若言眼类无差别者。<a id="a-3O"></a>色亦应同。<a id="a-3P"></a>类无异故。<a id="a-3Q"></a>若谓青黄种类别者。<a id="a-3R"></a>眼亦应尔。<a id="a-3S"></a>有异熟生及所长养类不同故。<a id="a-3T"></a>识但随根有明昧者。<a id="a-3U"></a>此亦非因。<a id="a-3V"></a>识体生已。<a id="a-3W"></a>方可得有随根明昧。<a id="a-3X"></a>未生令生增上力等。<a id="a-3Y"></a>随阙一种则不生故。<a id="a-3Z"></a>或识随根有明昧故。<a id="a-3a"></a>导养身义。<a id="a-3b"></a>应许在根。<a id="a-3c"></a>眼用若增。<a id="a-3d"></a>随发胜识。<a id="a-3e"></a>能避险难。<a id="a-3f"></a>导养于身。<a id="a-3g"></a>眼用若微。<a id="a-3h"></a>随发劣识。<a id="a-3i"></a>不了险难。<a id="a-3j"></a>令身颠坠。<a id="a-3k"></a>故导养身。<a id="a-3l"></a>在根非识。<a id="a-3m"></a>又于此中有何少异。<a id="a-3n"></a>前门已显。<a id="a-3o"></a>眼等诸根。<a id="a-3p"></a>发眼等识及相应法。<a id="a-3q"></a>今此门中略彼一分。<a id="a-3r"></a>非已所见。<a id="a-3s"></a>何足生欣。<a id="a-3t"></a>既无别义不应重说。<a id="a-3u"></a>又汝所言。<a id="a-3v"></a>见色等用。<a id="a-3w"></a>非异识者。<a id="a-3x"></a>此亦不然。<a id="a-3y"></a>识能见等。<a id="a-3z"></a>前已遮故。<a id="a-40"></a>谓依眼识。<a id="a-41"></a>非能见体。<a id="a-42"></a>与耳等识。<a id="a-43"></a>类无别故。<a id="a-44"></a>如是等难。<a id="a-45"></a>广说如前。<a id="a-46"></a>又说从身立二根者。<a id="a-47"></a>女男性中。<a id="a-48"></a>有增上故。<a id="a-49"></a>谓女性中。<a id="a-4A"></a>女根增上。<a id="a-4B"></a>于男性中。<a id="a-4C"></a>男根增上。<a id="a-4D"></a>女男性者。<a id="a-4E"></a>谓女及男。<a id="a-4F"></a>二身形类音声作业志乐各异。<a id="a-4G"></a>女男根体。<a id="a-4H"></a>不离身根。<a id="a-4I"></a>身一分中。<a id="a-4J"></a>立此名故。<a id="a-4K"></a>此处少异余处身根。<a id="a-4L"></a>谓是欲界身根一分。<a id="a-4M"></a>唯能为依。<a id="a-4N"></a>发贪俱起不善身识。<a id="a-4O"></a>故从身根。<a id="a-4P"></a>别立为二。<a id="a-4Q"></a>劫初等位。<a id="a-4R"></a>虽有身根。<a id="a-4S"></a>而无女男身形等异。<a id="a-4T"></a>故应从彼别立二根。<a id="a-4U"></a>此亦未越前门中义。<a id="a-4V"></a>前说二根于有情异及分别异。<a id="a-4W"></a>有增上故。<a id="a-4X"></a>又说命根五受信等。<a id="a-4Y"></a>于同分住及染净中。<a id="a-4Z"></a>如其次第。<a id="a-4a"></a>有增上用。<a id="a-4b"></a>立为根者。<a id="a-4c"></a>此与前门。<a id="a-4d"></a>亦无别故。<a id="a-4e"></a>不应重述。<a id="a-4f"></a>又说无漏三根亦尔。<a id="a-4g"></a>于得后后道涅槃等。<a id="a-4h"></a>有增上用。<a id="a-4i"></a>谓第一根。<a id="a-4j"></a>于得第二有增上用。<a id="a-4k"></a>此第二根。<a id="a-4l"></a>于得第三有增上用。<a id="a-4m"></a>此第三根。<a id="a-4n"></a>于得涅槃有增上用。<a id="a-4o"></a>非离此根能证彼故。<a id="a-4p"></a>亦不异前。<a id="a-4q"></a>无劳重说。<a id="a-4r"></a>即是于净。<a id="a-4s"></a>有增上故。<a id="a-4t"></a>又经主释。<a id="a-4u"></a>亦尔言者。<a id="a-4v"></a>类显一一各能为根。<a id="a-4w"></a>亦不应理。<a id="a-4x"></a>不应疑故。<a id="a-4y"></a>由得后后道涅槃等。<a id="a-4z"></a>增上言故。<a id="a-50"></a>别义已成。<a id="a-51"></a>不应于中复生疑故。<a id="a-52"></a>若言性类无差别故。<a id="a-53"></a>应生疑者。<a id="a-54"></a>理亦不然。<a id="a-55"></a>见修无学。<a id="a-56"></a>三地各异。<a id="a-57"></a>互无相摄。<a id="a-58"></a>不可生疑。<a id="a-59"></a>设有生疑。<a id="a-5A"></a>得后后等。<a id="a-5B"></a>已简别故。<a id="a-5C"></a>何烦类显。<a id="a-5D"></a>虽同九根性无差别。<a id="a-5E"></a>而增上力有差别故。<a id="a-5F"></a>何容疑彼。<a id="a-5G"></a>应是一根非女男根。<a id="a-5H"></a>见此疑故。<a id="a-5I"></a>今释彼言。<a id="a-5J"></a>更有别义。<a id="a-5K"></a>谓显离九无别三根。<a id="a-5L"></a>如从身根别立男女。<a id="a-5M"></a>离身根体。<a id="a-5N"></a>无别二根。<a id="a-5O"></a>三根亦尔。<a id="a-5P"></a>虽从九根别义建立。<a id="a-5Q"></a>而非离九别有三根。<a id="a-5R"></a>此释应理。<a id="a-5S"></a>经主又释。<a id="a-5T"></a>等言为显复有异门。<a id="a-5U"></a>云何异门。<a id="a-5V"></a>谓见所断。<a id="a-5W"></a>及修所断烦恼灭中。<a id="a-5X"></a>如其次第。<a id="a-5Y"></a>未知当知。<a id="a-5Z"></a>及已知根。<a id="a-5a"></a>有增上用。<a id="a-5b"></a>此亦不然。<a id="a-5c"></a>唯无间道名增上者。<a id="a-5d"></a>见修道中。<a id="a-5e"></a>加行解脱胜进道摄。<a id="a-5f"></a>应不名根。<a id="a-5g"></a>若通四道皆增上者。<a id="a-5h"></a>顺决择分。<a id="a-5i"></a>道类智等。<a id="a-5j"></a>于见所断烦恼灭中。<a id="a-5k"></a>有增上故。<a id="a-5l"></a>应初根摄。<a id="a-5m"></a>已知根性。<a id="a-5n"></a>应摄第三。<a id="a-5o"></a>过失众多。<a id="a-5p"></a>非为善释。<a id="a-5q"></a>今以别义。<a id="a-5r"></a>释彼等言。<a id="a-5s"></a>谓无漏慧。<a id="a-5t"></a>于诸谛理。<a id="a-5u"></a>先未现观。<a id="a-5v"></a>今得现观。<a id="a-5w"></a>有增上力。<a id="a-5x"></a>立第一根。<a id="a-5y"></a>若无漏慧。<a id="a-5z"></a>已得现观。<a id="a-60"></a>于余烦恼渐永断中。<a id="a-61"></a>加行希望犹未满足。<a id="a-62"></a>有增上力。<a id="a-63"></a>立第二根。<a id="a-64"></a>若无漏慧。<a id="a-65"></a>已离烦恼。<a id="a-66"></a>于诸无漏现法乐住。<a id="a-67"></a>有增上力。<a id="a-68"></a>立第三根。<a id="a-69"></a>慧为上首。<a id="a-6A"></a>具三现观。<a id="a-6B"></a>故且说慧。<a id="a-6C"></a>余八助成。<a id="a-6D"></a>理实所立根。<a id="a-6E"></a>亦通具二者。<a id="a-6F"></a>岂不此中忍于谛理已得现观。<a id="a-6G"></a>七智于中重现观故。<a id="a-6H"></a>非初根摄。<a id="a-6I"></a>又隔忍故。<a id="a-6J"></a>非第二摄。<a id="a-6K"></a>此解脱道。<a id="a-6L"></a>应不名根。<a id="a-6M"></a>已知根中。<a id="a-6N"></a>亦有谛理。<a id="a-6O"></a>先未现观。<a id="a-6P"></a>今现观故。<a id="a-6Q"></a>则所立根。<a id="a-6R"></a>应成杂乱。<a id="a-6S"></a>此皆无失。<a id="a-6T"></a>见智现观。<a id="a-6U"></a>有差别故。<a id="a-6V"></a>如世间慧。<a id="a-6W"></a>于诸圣谛。<a id="a-6X"></a>已得现观。<a id="a-6Y"></a>仍说无漏。<a id="a-6Z"></a>先未现观。<a id="a-6a"></a>今得现观。<a id="a-6b"></a>又如苦集体虽一物。<a id="a-6c"></a>而行相别。<a id="a-6d"></a>现观有别。<a id="a-6e"></a>若于谛理。<a id="a-6f"></a>未审决者。<a id="a-6g"></a>唯见现观。<a id="a-6h"></a>若已审决。<a id="a-6i"></a>方得名为智见现观。<a id="a-6j"></a>故彼七智。<a id="a-6k"></a>亦得名为先未现观今得现观。<a id="a-6l"></a>然道类智。<a id="a-6m"></a>无同此失。<a id="a-6n"></a>虽一刹那同于七智。<a id="a-6o"></a>而后相续皆有异故。<a id="a-6p"></a>如后多念。<a id="a-6q"></a>名已知根。<a id="a-6r"></a>非见道位。<a id="a-6s"></a>七智刹那。<a id="a-6t"></a>有于谛理重现观者。<a id="a-6u"></a>故此与彼。<a id="a-6v"></a>不应同例。<a id="a-6w"></a>然尽智等。<a id="a-6x"></a>如初刹那。<a id="a-6y"></a>相续亦尔。<a id="a-6z"></a>皆能任持。<a id="a-70"></a>金刚喻定所害烦恼。<a id="a-71"></a>诸离系得。<a id="a-72"></a>令相续故。<a id="a-73"></a>经主不应同此无失。<a id="a-74"></a>又道类智。<a id="a-75"></a>于所观境。<a id="a-76"></a>虽一刹那。<a id="a-77"></a>未得现观。<a id="a-78"></a>而于无量刹那道境。<a id="a-79"></a>已得现观。<a id="a-7A"></a>故少从多。<a id="a-7B"></a>于一切境。<a id="a-7C"></a>皆名现观。<a id="a-7D"></a>成已知根。<a id="a-7E"></a>非度大海或妙高山余芥子量未能度故。<a id="a-7F"></a>可名于彼未得度者。<a id="a-7G"></a>此亦应然。<a id="a-7H"></a>西方诸师。<a id="a-7I"></a>说道类智。<a id="a-7J"></a>亦是未知当知根摄。<a id="a-7K"></a>若对彼释。<a id="a-7L"></a>此过全无。<a id="a-7M"></a>故我所言。<a id="a-7N"></a>无前二失。<a id="a-7O"></a>若增上故。<a id="a-7P"></a>立为根者。<a id="a-7Q"></a>于爱见品诸烦恼中。<a id="a-7R"></a>受想二法。<a id="a-7S"></a>有增上用。<a id="a-7T"></a>想应如受亦立为根。<a id="a-7U"></a>又诸烦恼。<a id="a-7V"></a>于能损坏善品等中。<a id="a-7W"></a>有增上用。<a id="a-7X"></a>应成根体。<a id="a-7Y"></a>又最胜故。<a id="a-7Z"></a>建立诸根。<a id="a-7a"></a>一切法中。<a id="a-7b"></a>涅槃最胜。<a id="a-7c"></a>何缘不立涅槃为根。<a id="a-7d"></a>又迦比罗。<a id="a-7e"></a>语具手足。<a id="a-7f"></a>及大便处。<a id="a-7g"></a>亦立为根。<a id="a-7h"></a>于语执行及能弃舍。<a id="a-7i"></a>有增上故。<a id="a-7j"></a>如是等事。<a id="a-7k"></a>不应立根。<a id="a-7l"></a>由所许根有如是相。<a id="a-7m"></a>颂曰。</p>
  <p id="a7n">心所依此别　　此住此杂染</p>
  <p id="a7o">此资粮此净　　由此量立根</p>
  <p id="a7p">论曰。<a id="a-7q"></a>心所依者。<a id="a-7r"></a>眼等六根。<a id="a-7s"></a>此内六处。<a id="a-7t"></a>是有情本。<a id="a-7u"></a>此相差别。<a id="a-7v"></a>由女男根。<a id="a-7w"></a>复由命根此一期住。<a id="a-7x"></a>此成杂染。<a id="a-7y"></a>由五受根。<a id="a-7z"></a>此净资粮。<a id="a-80"></a>由信等五。<a id="a-81"></a>此成清净。<a id="a-82"></a>由后三根。<a id="a-83"></a>由此立根。<a id="a-84"></a>事皆究竟。<a id="a-85"></a>不应更立想等为根。<a id="a-86"></a>诸烦恼中。<a id="a-87"></a>爱过最重。<a id="a-88"></a>故唯立受与彼为根。<a id="a-89"></a>爱过重者。<a id="a-8A"></a>以契经说。<a id="a-8B"></a>爱与六处为生因故。<a id="a-8C"></a>如契经说。<a id="a-8D"></a>由爱为因。<a id="a-8E"></a>六处生起。<a id="a-8F"></a>又想非见烦恼生因。<a id="a-8G"></a>余因发生颠倒见已。<a id="a-8H"></a>妄分别想。<a id="a-8I"></a>持令相续。<a id="a-8J"></a>离正对治。<a id="a-8K"></a>不可断坏。<a id="a-8L"></a>故说此想与彼为因。<a id="a-8M"></a>受为爱因。<a id="a-8N"></a>俱通二种。<a id="a-8O"></a>受为过重。<a id="a-8P"></a>烦恼因故通二因故。<a id="a-8Q"></a>独立为根。<a id="a-8R"></a>有余师言。<a id="a-8S"></a>想为余法所映夺故。<a id="a-8T"></a>不立为根。<a id="a-8U"></a>谓诸善想。<a id="a-8V"></a>正慧映夺。<a id="a-8W"></a>诸染污想。<a id="a-8X"></a>颠倒映夺。<a id="a-8Y"></a>非增上故。<a id="a-8Z"></a>不立为根。<a id="a-8a"></a>又诸烦恼。<a id="a-8b"></a>亦非增上。<a id="a-8c"></a>受于其中成增上故。<a id="a-8d"></a>唯受于彼可立为根。<a id="a-8e"></a>或损善品。<a id="a-8f"></a>坏乐果事。<a id="a-8g"></a>下劣鄙秽。<a id="a-8h"></a>如何立根。<a id="a-8i"></a>根是世间增上法故。<a id="a-8j"></a>又于诸法。<a id="a-8k"></a>涅槃虽胜。<a id="a-8l"></a>灭诸根故。<a id="a-8m"></a>不立为根。<a id="a-8n"></a>如破诸瓶破非瓶体。<a id="a-8o"></a>又语具等。<a id="a-8p"></a>亦不名根。<a id="a-8q"></a>不定杂乱。<a id="a-8r"></a>大过失故。<a id="a-8s"></a>不定失者。<a id="a-8t"></a>何等语具。<a id="a-8u"></a>立为语根。<a id="a-8v"></a>能发言音。<a id="a-8w"></a>名为语具。<a id="a-8x"></a>此即是舌。<a id="a-8y"></a>若尔则应寻伺等法及能引起语业诸风亦立为根。<a id="a-8z"></a>能发语故。<a id="a-90"></a>谓寻伺等。<a id="a-91"></a>依唇齿齶咽喉等缘发起言音。<a id="a-92"></a>非但依舌。<a id="a-93"></a>无异因故。<a id="a-94"></a>又寻伺等。<a id="a-95"></a>于发言音。<a id="a-96"></a>是胜因故。<a id="a-97"></a>又诸手腋。<a id="a-98"></a>管弦息等。<a id="a-99"></a>皆能为因。<a id="a-9A"></a>发言音故。<a id="a-9B"></a>不应唯立舌为语根。<a id="a-9C"></a>若谓了色亦由言故。<a id="a-9D"></a>不应独立眼为根者。<a id="a-9E"></a>理必不然。<a id="a-9F"></a>诸生盲人。<a id="a-9G"></a>虽闻说色。<a id="a-9H"></a>不了青等差别相故。<a id="a-9I"></a>手于执取不应名根。<a id="a-9J"></a>口等亦能执取物故。<a id="a-9K"></a>足于行动不应名根。<a id="a-9L"></a>蛇鱼等类。<a id="a-9M"></a>不由于足有行动故。<a id="a-9N"></a>出大便处。<a id="a-9O"></a>于能弃舍不应名根。<a id="a-9P"></a>口等亦能有弃舍故。<a id="a-9Q"></a>杂乱失者。<a id="a-9R"></a>彼所立根应成杂乱。<a id="a-9S"></a>口能执取及弃舍故。<a id="a-9T"></a>手足俱有执行用故。<a id="a-9U"></a>有如是等杂乱过失。<a id="a-9V"></a>太过失者。<a id="a-9W"></a>彼所立根。<a id="a-9X"></a>应无限量。<a id="a-9Y"></a>若舌根异语根异者。<a id="a-9Z"></a>应许鼻根与息根异。<a id="a-9a"></a>如舌能语鼻通息故。<a id="a-9b"></a>若此于彼少有作用。<a id="a-9c"></a>即立为根。<a id="a-9d"></a>是则咽喉齿唇肚等。<a id="a-9e"></a>于诸吞嚼摄持等事。<a id="a-9f"></a>有增上故。<a id="a-9g"></a>应立为根。<a id="a-9h"></a>或一切因。<a id="a-9i"></a>于生自果。<a id="a-9j"></a>皆增上故。<a id="a-9k"></a>应并立根。<a id="a-9l"></a>故迦比罗。<a id="a-9m"></a>如童子戏。<a id="a-9n"></a>不应许彼语具等根。<a id="a-9o"></a>非定无杂极增上故。<a id="a-9p"></a>复有余师。<a id="a-9q"></a>别说根相。<a id="a-9r"></a>颂曰。</p>
  <p id="a9s">或流转所依　　及生住受用</p>
  <p id="a9t">建立前十四　　还灭后亦然</p>
  <p id="a9u">论曰。<a id="a-9v"></a>或言显此是余师执。<a id="a-9w"></a>彼约生死流转还灭。<a id="a-9x"></a>最胜所依。<a id="a-9y"></a>生住受用。<a id="a-9z"></a>有增上故。<a id="a-A0"></a>建立诸根。<a id="a-A1"></a>生死相续。<a id="a-A2"></a>是流转义。<a id="a-A3"></a>流转所依。<a id="a-A4"></a>谓六内处。<a id="a-A5"></a>眼等定是彼自性故。<a id="a-A6"></a>生由男女。<a id="a-A7"></a>二根为缘。<a id="a-A8"></a>彼得生故。<a id="a-A9"></a>住由命根。<a id="a-AA"></a>是彼相续不断因故。<a id="a-AB"></a>受用由受。<a id="a-AC"></a>五受为缘。<a id="a-AD"></a>损益转故。<a id="a-AE"></a>于流转中。<a id="a-AF"></a>约此四种胜作用故。<a id="a-AG"></a>立十四根。<a id="a-AH"></a>还灭位中。<a id="a-AI"></a>亦约此四胜作用故。<a id="a-AJ"></a>立余八根。<a id="a-AK"></a>生死止息。<a id="a-AL"></a>是还灭义。<a id="a-AM"></a>即是六处。<a id="a-AN"></a>毕竟断灭。<a id="a-AO"></a>此得所依。<a id="a-AP"></a>谓信等五。<a id="a-AQ"></a>以是一切善根生长最胜因故。<a id="a-AR"></a>初无漏根。<a id="a-AS"></a>能生此得正定聚中。<a id="a-AT"></a>此初生故。<a id="a-AU"></a>次无漏根令此得住。<a id="a-AV"></a>由彼长时相续起故。<a id="a-AW"></a>后无漏根。<a id="a-AX"></a>令得受用现法乐住。<a id="a-AY"></a>彼所显故。<a id="a-AZ"></a>非业烦恼与内六处为生因故亦立为根。<a id="a-Aa"></a>一一各别。<a id="a-Ab"></a>无功能故。<a id="a-Ac"></a>若尔眼等应亦非根。<a id="a-Ad"></a>意喜乐舍。<a id="a-Ae"></a>应非无漏。<a id="a-Af"></a>信等五根。<a id="a-Ag"></a>应非有漏。<a id="a-Ah"></a>就偏增说。<a id="a-Ai"></a>可有此义。<a id="a-Aj"></a>不应于中起决定执。<a id="a-Ak"></a>诸业烦恼。<a id="a-Al"></a>无定不共增上用故。<a id="a-Am"></a>不立为根。<a id="a-An"></a>已说根义及建立因。<a id="a-Ao"></a>当说诸根一一自体。<a id="a-Ap"></a>此中眼等乃至男根。<a id="a-Aq"></a>前此品中已辩其相。<a id="a-Ar"></a>谓彼识依五种净色。<a id="a-As"></a>名眼等根。<a id="a-At"></a>女男二根。<a id="a-Au"></a>从身一分。<a id="a-Av"></a>差别而立。<a id="a-Aw"></a>命根体是不相应故。<a id="a-Ax"></a>不相应中当广分别。<a id="a-Ay"></a>信等体是心所法故。<a id="a-Az"></a>心所法中当广分别。<a id="a-B0"></a>乐等五受。<a id="a-B1"></a>三无漏根。<a id="a-B2"></a>更无辩处。<a id="a-B3"></a>故今应释。<a id="a-B4"></a>颂曰。</p>
  <p id="aB5">身不悦名苦　　即此悦名乐</p>
  <p id="aB6">及三定心悦　　余处此名喜</p>
  <p id="aB7">心不悦名忧　　中舍二无别</p>
  <p id="aB8">见修无学道　　依九立三根</p>
  <p id="aB9">论曰。<a id="a-BA"></a>身谓身受。<a id="a-BB"></a>依身起故。<a id="a-BC"></a>即五识相应受言不悦者。<a id="a-BD"></a>是损恼义。<a id="a-BE"></a>于五识俱领触受内。<a id="a-BF"></a>能损恼者。<a id="a-BG"></a>名为苦根。<a id="a-BH"></a>所言悦者。<a id="a-BI"></a>是摄益义。<a id="a-BJ"></a>即五识俱领触受内。<a id="a-BK"></a>能摄益者。<a id="a-BL"></a>名为乐根。<a id="a-BM"></a>初静虑中。<a id="a-BN"></a>三识俱乐。<a id="a-BO"></a>亦此所摄。<a id="a-BP"></a>种类同故。<a id="a-BQ"></a>第三静虑。<a id="a-BR"></a>意识俱受。<a id="a-BS"></a>能摄益者。<a id="a-BT"></a>亦名乐根。<a id="a-BU"></a>彼地更无余识身故。<a id="a-BV"></a>即意俱悦。<a id="a-BW"></a>立为乐根。<a id="a-BX"></a>意识俱生悦受有二在第三定。<a id="a-BY"></a>说名为乐。<a id="a-BZ"></a>由此地中离喜贪故。<a id="a-Ba"></a>除第三定。<a id="a-Bb"></a>下三地中。<a id="a-Bc"></a>说名喜根。<a id="a-Bd"></a>有喜贪故。<a id="a-Be"></a>此二心悦。<a id="a-Bf"></a>摄益义同。<a id="a-Bg"></a>行相何殊。<a id="a-Bh"></a>分为喜乐。<a id="a-Bi"></a>由行相转有差别故。<a id="a-Bj"></a>若有心悦。<a id="a-Bk"></a>安静行转。<a id="a-Bl"></a>名为乐根。<a id="a-Bm"></a>若有心悦粗动行转。<a id="a-Bn"></a>名为喜根。<a id="a-Bo"></a>或复乐根摄益殊胜。<a id="a-Bp"></a>喜根摄益则不如是。<a id="a-Bq"></a>由此第三静虑地乐。<a id="a-Br"></a>诸圣说为所耽着处。<a id="a-Bs"></a>与意识俱能损恼受。<a id="a-Bt"></a>是心不悦。<a id="a-Bu"></a>名曰忧根。<a id="a-Bv"></a>已约身心悦不悦受。<a id="a-Bw"></a>行相差别。<a id="a-Bx"></a>立四受根。<a id="a-By"></a>所言中舍二无别者。<a id="a-Bz"></a>中是非悦非不悦义。<a id="a-C0"></a>即不苦乐。<a id="a-C1"></a>说名舍根。<a id="a-C2"></a>身心受中。<a id="a-C3"></a>此定何受。<a id="a-C4"></a>应言此受通在身心。<a id="a-C5"></a>苦乐何缘各分为二。<a id="a-C6"></a>不苦不乐唯立一根。<a id="a-C7"></a>此在身心无差别故。<a id="a-C8"></a>谓心苦乐多分躁动。<a id="a-C9"></a>苦乐在身。<a id="a-CA"></a>则为安住。<a id="a-CB"></a>不苦不乐。<a id="a-CC"></a>在身在心。<a id="a-CD"></a>行相无差。<a id="a-CE"></a>唯安住故又心苦乐。<a id="a-CF"></a>多分别生。<a id="a-CG"></a>在身不然。<a id="a-CH"></a>随境力故。<a id="a-CI"></a>阿罗汉等。<a id="a-CJ"></a>亦如是生。<a id="a-CK"></a>舍在身心。<a id="a-CL"></a>俱无分别。<a id="a-CM"></a>处中行相。<a id="a-CN"></a>任运而起。<a id="a-CO"></a>又苦乐受。<a id="a-CP"></a>在身在心。<a id="a-CQ"></a>于怨于亲。<a id="a-CR"></a>行相转异。<a id="a-CS"></a>不苦不乐。<a id="a-CT"></a>在身在心。<a id="a-CU"></a>于中庸境。<a id="a-CV"></a>行相无异。<a id="a-CW"></a>是故苦乐。<a id="a-CX"></a>各分为二。<a id="a-CY"></a>不苦不乐。<a id="a-CZ"></a>唯立一根。<a id="a-Ca"></a>已释乐等诸受根体。<a id="a-Cb"></a>三无漏根。<a id="a-Cc"></a>今次应释。<a id="a-Cd"></a>不可一一别说其体。<a id="a-Ce"></a>应就三道依九总立。<a id="a-Cf"></a>意乐喜舍信等五根。<a id="a-Cg"></a>此九三道中。<a id="a-Ch"></a>即是三无漏。<a id="a-Ci"></a>谓在见道。<a id="a-Cj"></a>意等九法。<a id="a-Ck"></a>即是未知当知根体。<a id="a-Cl"></a>未知当知行相转故。<a id="a-Cm"></a>若在修道。<a id="a-Cn"></a>意等九法。<a id="a-Co"></a>即是第二。<a id="a-Cp"></a>已知根体。<a id="a-Cq"></a>为欲断除余随眠故。<a id="a-Cr"></a>于已知境。<a id="a-Cs"></a>数复了知。<a id="a-Ct"></a>在无学道。<a id="a-Cu"></a>意等九法。<a id="a-Cv"></a>即是第三。<a id="a-Cw"></a>具知根体。<a id="a-Cx"></a>知已已知。<a id="a-Cy"></a>故名为知。<a id="a-Cz"></a>习知成性故。<a id="a-D0"></a>或能护知故。<a id="a-D1"></a>名为具知。<a id="a-D2"></a>九根相应。<a id="a-D3"></a>合成此事。<a id="a-D4"></a>故意等八。<a id="a-D5"></a>亦得此名。<a id="a-D6"></a>如是根名。<a id="a-D7"></a>虽二十二。<a id="a-D8"></a>而诸根体。<a id="a-D9"></a>但有十七。<a id="a-DA"></a>女男二根。<a id="a-DB"></a>身根摄故。<a id="a-DC"></a>三无漏根。<a id="a-DD"></a>九根摄故。<a id="a-DE"></a>如是已释根体不同。<a id="a-DF"></a>当辩诸门义类差别。<a id="a-DG"></a>此二十二根中。<a id="a-DH"></a>几有漏几无漏。<a id="a-DI"></a>颂曰。</p>
  <p id="aDJ">唯无漏后三　　有色命忧苦</p>
  <p id="aDK">当知唯有漏　　通二余九根</p>
  <p id="aDL">论曰。<a id="a-DM"></a>次前所说。<a id="a-DN"></a>最后三根。<a id="a-DO"></a>体唯无漏。<a id="a-DP"></a>是无垢义。<a id="a-DQ"></a>垢之与漏。<a id="a-DR"></a>名异体同。<a id="a-DS"></a>七有色根。<a id="a-DT"></a>命及忧苦。<a id="a-DU"></a>一向有漏。<a id="a-DV"></a>七有色者。<a id="a-DW"></a>眼耳鼻舌身女男根。<a id="a-DX"></a>色蕴摄故。<a id="a-DY"></a>九通二者。<a id="a-DZ"></a>即前所说三无漏摄。<a id="a-Da"></a>意等九根。<a id="a-Db"></a>名为无漏。<a id="a-Dc"></a>余意等九。<a id="a-Dd"></a>是名有漏。<a id="a-De"></a>有余师说。<a id="a-Df"></a>信等五根。<a id="a-Dg"></a>亦唯无漏。<a id="a-Dh"></a>契经唯说圣所有故。<a id="a-Di"></a>又世尊说。<a id="a-Dj"></a>若全无此信等五根。<a id="a-Dk"></a>我说彼住外异生品。<a id="a-Dl"></a>此非诚证。<a id="a-Dm"></a>依无漏根说此言故。<a id="a-Dn"></a>云何知然。<a id="a-Do"></a>先依无漏信等五根。<a id="a-Dp"></a>建立诸圣位差别已。<a id="a-Dq"></a>说此言故。<a id="a-Dr"></a>全无此者。<a id="a-Ds"></a>此即此前所说。<a id="a-Dt"></a>无漏信等根义。<a id="a-Du"></a>若不尔者。<a id="a-Dv"></a>唯应说言无信等根。<a id="a-Dw"></a>不应言此。<a id="a-Dx"></a>或诸异生。<a id="a-Dy"></a>略有二种。<a id="a-Dz"></a>一内二外。<a id="a-E0"></a>内谓不断善根。<a id="a-E1"></a>外谓善根已断。<a id="a-E2"></a>依外异生。<a id="a-E3"></a>作如是说。<a id="a-E4"></a>若全无此信等五根。<a id="a-E5"></a>我说彼住外异生品。<a id="a-E6"></a>为有契经证信等五通有漏不。<a id="a-E7"></a>亦有。<a id="a-E8"></a>云何。<a id="a-E9"></a>谓世尊说。<a id="a-EA"></a>我若于此信等五根。<a id="a-EB"></a>未如实知。<a id="a-EC"></a>是集没味过患出离。<a id="a-ED"></a>未能超此天人世间及魔梵等。<a id="a-EE"></a>乃至未能证得阿耨多罗三藐三菩提。<a id="a-EF"></a>乃至广说。<a id="a-EG"></a>非无漏法应作如是次第观察。<a id="a-EH"></a>又说佛未转法轮时。<a id="a-EI"></a>先以佛眼。<a id="a-EJ"></a>遍观世界。<a id="a-EK"></a>有诸有情。<a id="a-EL"></a>处在世间。<a id="a-EM"></a>或生或长。<a id="a-EN"></a>有上中下诸根差别。<a id="a-EO"></a>未转法轮。<a id="a-EP"></a>世间已有无漏根者。<a id="a-EQ"></a>如来出世。<a id="a-ER"></a>则为唐捐。<a id="a-ES"></a>若汝于此所引二经。<a id="a-ET"></a>异分别者。<a id="a-EU"></a>我当复以殊胜分别如理遮遣。<a id="a-EV"></a>故信等根。<a id="a-EW"></a>定通有漏。<a id="a-EX"></a>如是已说有漏无漏。<a id="a-EY"></a>二十二根中。<a id="a-EZ"></a>几是异熟几非异熟。<a id="a-Ea"></a>颂曰。</p>
  <p id="aEb">命唯是异熟　　忧及后八非</p>
  <p id="aEc">色意余四受　　一一皆通二</p>
  <p id="aEd">论曰。<a id="a-Ee"></a>且无分别此诸根中。<a id="a-Ef"></a>唯一命根。<a id="a-Eg"></a>定是异熟。<a id="a-Eh"></a>如何此命。<a id="a-Ei"></a>可无分别。<a id="a-Ej"></a>定果命根。<a id="a-Ek"></a>非异熟故。<a id="a-El"></a>如是命根。<a id="a-Em"></a>亦是异熟。<a id="a-En"></a>得边际定应果苾刍。<a id="a-Eo"></a>于僧众中或别人所。<a id="a-Ep"></a>施思果故。<a id="a-Eq"></a>诸我能感富异熟业。<a id="a-Er"></a>愿皆转招寿异熟果。<a id="a-Es"></a>本论说故。<a id="a-Et"></a>有余说。<a id="a-Eu"></a>彼由边际定力。<a id="a-Ev"></a>引取前生顺不定受业。<a id="a-Ew"></a>所感寿命。<a id="a-Ex"></a>令现受用。<a id="a-Ey"></a>复有欲令边际定力引前生业残异熟果。<a id="a-Ez"></a>而经主言。<a id="a-F0"></a>由胜定力。<a id="a-F1"></a>引取未曾诸根大种住时势分。<a id="a-F2"></a>如此命根。<a id="a-F3"></a>非是异熟。<a id="a-F4"></a>余是异熟。<a id="a-F5"></a>此言非理。<a id="a-F6"></a>所以者何。<a id="a-F7"></a>且彼唯说。<a id="a-F8"></a>诸根大种。<a id="a-F9"></a>住时势分。<a id="a-FA"></a>名为命根。<a id="a-FB"></a>如后当破。<a id="a-FC"></a>设许如是随执彼为长养等性。<a id="a-FD"></a>皆不应理。<a id="a-FE"></a>且不应执是长养性。<a id="a-FF"></a>彼能防守异熟果故。<a id="a-FG"></a>所防异熟。<a id="a-FH"></a>已转尽故。<a id="a-FI"></a>不应异熟相续断已。<a id="a-FJ"></a>独有长养。<a id="a-FK"></a>太过失故。<a id="a-FL"></a>亦不应执是等流性。<a id="a-FM"></a>眼等无别等流性故。<a id="a-FN"></a>无记非善等流果故。<a id="a-FO"></a>又界应成杂乱过故。<a id="a-FP"></a>亦不应执是异熟性。<a id="a-FQ"></a>定非欲界异熟因故。<a id="a-FR"></a>又彼自许如是事故。<a id="a-FS"></a>然其所说迷谬难详。<a id="a-FT"></a>任更指陈。<a id="a-FU"></a>彼名何法。<a id="a-FV"></a>而言此命非异熟耶。<a id="a-FW"></a>尊者法胜说。<a id="a-FX"></a>此命根亦非异熟。<a id="a-FY"></a>故彼论说。<a id="a-FZ"></a>有十三根。<a id="a-Fa"></a>皆通二种。<a id="a-Fb"></a>此违本论。<a id="a-Fc"></a>一根非业是业异熟九根非业。<a id="a-Fd"></a>非业异熟。<a id="a-Fe"></a>十二不定。<a id="a-Ff"></a>忧根及后信等八根。<a id="a-Fg"></a>皆非异熟。<a id="a-Fh"></a>是有记故。<a id="a-Fi"></a>经说有业顺忧受者。<a id="a-Fj"></a>依受相应。<a id="a-Fk"></a>言顺无过。<a id="a-Fl"></a>如言有触顺乐受等何缘定谓忧非异熟此是异熟。<a id="a-Fm"></a>不应理故。<a id="a-Fn"></a>云何不应。<a id="a-Fo"></a>离欲贪者。<a id="a-Fp"></a>不随转故。<a id="a-Fq"></a>异熟不然。<a id="a-Fr"></a>设许随转。<a id="a-Fs"></a>应如苦根。<a id="a-Ft"></a>阿罗汉等。<a id="a-Fu"></a>亦可知有。<a id="a-Fv"></a>而实非有。<a id="a-Fw"></a>经所遮故。<a id="a-Fx"></a>如契经说。<a id="a-Fy"></a>设见大师般涅槃位亦无愁等。<a id="a-Fz"></a>又无用故。<a id="a-G0"></a>善亦不行。<a id="a-G1"></a>非能摄益。<a id="a-G2"></a>如喜根故。<a id="a-G3"></a>何相知彼有无记喜。<a id="a-G4"></a>彼时虽无。<a id="a-G5"></a>外相而有。<a id="a-G6"></a>内分别生。<a id="a-G7"></a>或彼善喜。<a id="a-G8"></a>容有现行。<a id="a-G9"></a>非善忧根。<a id="a-GA"></a>彼可现起。<a id="a-GB"></a>应随善相准知无记。<a id="a-GC"></a>非无记喜。<a id="a-GD"></a>违离欲道。<a id="a-GE"></a>又阿笈摩。<a id="a-GF"></a>证彼有喜。<a id="a-GG"></a>如契经说。<a id="a-GH"></a>彼犹受喜异熟。<a id="a-GI"></a>不言彼有黑品忧根。<a id="a-GJ"></a>故知忧根越异熟法。<a id="a-GK"></a>余根通二义准已成。<a id="a-GL"></a>谓七色意根。<a id="a-GM"></a>除忧余四受。<a id="a-GN"></a>十二一一皆通二类。<a id="a-GO"></a>七有色根。<a id="a-GP"></a>若所长养则非异熟。<a id="a-GQ"></a>余皆异熟。<a id="a-GR"></a>意及四受。<a id="a-GS"></a>若善染污。<a id="a-GT"></a>若威仪路。<a id="a-GU"></a>及工巧处。<a id="a-GV"></a>并能变化。<a id="a-GW"></a>随其所应。<a id="a-GX"></a>亦非异熟。<a id="a-GY"></a>余皆异熟。<a id="a-GZ"></a>如是已说是异熟等。<a id="a-Ga"></a>二十二根中。<a id="a-Gb"></a>几有异熟几无异熟。<a id="a-Gc"></a>颂曰。</p>
  <p id="aGd">忧定有异熟　　前八后三无</p>
  <p id="aGe">意余受信等　　一一皆通二</p>
  <p id="aGf">论曰。<a id="a-Gg"></a>如前所诤。<a id="a-Gh"></a>忧根当知定有异熟。<a id="a-Gi"></a>定言意显唯有非无遮非异熟因无记无漏故。<a id="a-Gj"></a>非为显示唯此忧根是有异熟。<a id="a-Gk"></a>勿有余根一切皆是无异熟过。<a id="a-Gl"></a>故但显忧唯有异熟。<a id="a-Gm"></a>越次说者。<a id="a-Gn"></a>显无记无漏若总若别皆无异熟因。<a id="a-Go"></a>非如此中有记有漏要总方是有异熟因。<a id="a-Gp"></a>故越次说。<a id="a-Gq"></a>深为有用。<a id="a-Gr"></a>眼等前八。<a id="a-Gs"></a>及最后三。<a id="a-Gt"></a>此十一根。<a id="a-Gu"></a>定无异熟。<a id="a-Gv"></a>八无记故。<a id="a-Gw"></a>三无漏故。<a id="a-Gx"></a>余皆通二。<a id="a-Gy"></a>义准已成。<a id="a-Gz"></a>谓意根余四受。<a id="a-H0"></a>信等言等取精进等四根。<a id="a-H1"></a>此十一一皆通二类。<a id="a-H2"></a>意乐喜舍。<a id="a-H3"></a>若不善善有漏有异熟。<a id="a-H4"></a>若无记无漏无异熟。<a id="a-H5"></a>苦根若善不善有异熟。<a id="a-H6"></a>若无记无异熟。<a id="a-H7"></a>信等五根。<a id="a-H8"></a>若有漏有异熟。<a id="a-H9"></a>若无漏无异熟。<a id="a-HA"></a>如是已说有异熟等。<a id="a-HB"></a>二十二根中。<a id="a-HC"></a>几善几不善几无记。<a id="a-HD"></a>颂曰。</p>
  <p id="aHE">唯善后八根　　忧通善不善</p>
  <p id="aHF">意余受三种　　前八唯无记</p>
  <p id="aHG">论曰。<a id="a-HH"></a>信等五根。<a id="a-HI"></a>及三无漏。<a id="a-HJ"></a>一向是善。<a id="a-HK"></a>次虽居后。<a id="a-HL"></a>乘前便故。<a id="a-HM"></a>而说在初。<a id="a-HN"></a>忧根唯通善不善性。<a id="a-HO"></a>意及四受。<a id="a-HP"></a>皆通三性。<a id="a-HQ"></a>眼等八根。<a id="a-HR"></a>唯是无记。<a id="a-HS"></a>如是已说善不善等。<a id="a-HT"></a>二十二根中。<a id="a-HU"></a>几欲界系几色界系几无色界系。<a id="a-HV"></a>颂曰。</p>
  <p id="aHW">欲色无色界　　如次除后三</p>
  <p id="aHX">兼女男忧苦　　并余色喜乐</p>
  <p id="aHY">论曰。<a id="a-HZ"></a>欲界除后三无漏根。<a id="a-Ha"></a>由彼三根唯不系故。<a id="a-Hb"></a>准知欲界系。<a id="a-Hc"></a>有余十九根。<a id="a-Hd"></a>色界如前除三无漏。<a id="a-He"></a>兼除男女忧苦四根。<a id="a-Hf"></a>准知十五根。<a id="a-Hg"></a>亦通色界系。<a id="a-Hh"></a>除女男者。<a id="a-Hi"></a>色界已离淫欲法故。<a id="a-Hj"></a>除此无因须受用故。<a id="a-Hk"></a>有说由此身丑陋故。<a id="a-Hl"></a>此说不然。<a id="a-Hm"></a>阴藏隐密非丑陋故。<a id="a-Hn"></a>前说为善。<a id="a-Ho"></a>然佛置彼在男品中。<a id="a-Hp"></a>如契经说。<a id="a-Hq"></a>无处无容女身为梵。<a id="a-Hr"></a>有处有容男为梵者离欲威猛似男用故。<a id="a-Hs"></a>如有称赞大梵王言。</p>
  <p id="aHt">大梵如丈夫　　所得皆已得</p>
  <p id="aHu">离欲道威猛　　故说为丈夫</p>
  <p id="aHv">除苦根者。<a id="a-Hw"></a>色界中无损害事故。<a id="a-Hx"></a>苦是损害业异熟故。<a id="a-Hy"></a>有说彼身极净妙故。<a id="a-Hz"></a>除忧根者。<a id="a-I0"></a>彼处无有违逆相故。<a id="a-I1"></a>又奢摩他润相续故。<a id="a-I2"></a>有说色界具离欲智。<a id="a-I3"></a>忧是无智等流果故。<a id="a-I4"></a>无色如前除三无漏女男忧苦。<a id="a-I5"></a>并除五色及喜乐根准知余八根。<a id="a-I6"></a>通无色界系。<a id="a-I7"></a>如是已说欲界系等。<a id="a-I8"></a>二十二根中。<a id="a-I9"></a>几见所断几修所断几非所断。<a id="a-IA"></a>颂曰。</p>
  <p id="aIB">意三受通三　　忧见修所断</p>
  <p id="aIC">九唯修所断　　五修非三非</p>
  <p id="aID">论曰。<a id="a-IE"></a>意喜乐舍。<a id="a-IF"></a>一一通三。<a id="a-IG"></a>忧根唯通见修所断。<a id="a-IH"></a>非无漏故。<a id="a-II"></a>七色命苦。<a id="a-IJ"></a>唯修所断。<a id="a-IK"></a>有色无染非六生故。<a id="a-IL"></a>非无漏故。<a id="a-IM"></a>信等五根。<a id="a-IN"></a>或修所断。<a id="a-IO"></a>或非所断。<a id="a-IP"></a>通善有漏及无漏故。<a id="a-IQ"></a>最后三根。<a id="a-IR"></a>唯非所断。<a id="a-IS"></a>皆是无漏无过法故。<a id="a-IT"></a>岂不圣道亦所断耶。<a id="a-IU"></a>如契经言。<a id="a-IV"></a>应知圣道犹如船筏。<a id="a-IW"></a>法尚应断何况非法。<a id="a-IX"></a>此非见修二道所断。<a id="a-IY"></a>入无余依涅槃界位舍故名断。<a id="a-IZ"></a>已说诸门义类差别。<a id="a-Ia"></a>当说初得异熟诸根。<a id="a-Ib"></a>几异熟根何界初得。<a id="a-Ic"></a>须问初得异熟根者。<a id="a-Id"></a>遮无染心能续生故。<a id="a-Ie"></a>颂曰。</p>
  <p id="aIf">欲胎卵湿生　　初得二异熟</p>
  <p id="aIg">化生六七八　　色六上唯命</p>
  <p id="aIh">论曰。<a id="a-Ii"></a>欲胎卵湿生。<a id="a-Ij"></a>初受生位。<a id="a-Ik"></a>唯得身与命二异熟根。<a id="a-Il"></a>观行者言。<a id="a-Im"></a>此初生位。<a id="a-In"></a>亦有具得眼等种子。<a id="a-Io"></a>然但身根。<a id="a-Ip"></a>能生自识。<a id="a-Iq"></a>眼等不尔。<a id="a-Ir"></a>故唯说二。<a id="a-Is"></a>或生盲等。<a id="a-It"></a>于续生时。<a id="a-Iu"></a>无眼等根。<a id="a-Iv"></a>但有此二。<a id="a-Iw"></a>此言非理。<a id="a-Ix"></a>所以者何。<a id="a-Iy"></a>初续生时。<a id="a-Iz"></a>无五识故。<a id="a-J0"></a>举胎卵湿。<a id="a-J1"></a>显除化生。<a id="a-J2"></a>化生色根。<a id="a-J3"></a>无渐起故。<a id="a-J4"></a>此辩异熟。<a id="a-J5"></a>不说意舍时彼定染非异熟故。<a id="a-J6"></a>尔时亦得信等诸根。<a id="a-J7"></a>非异熟故。<a id="a-J8"></a>此中不说羯赖蓝位。<a id="a-J9"></a>虽得色等异熟生法。<a id="a-JA"></a>而体非根。<a id="a-JB"></a>故此不说。<a id="a-JC"></a>化生初位。<a id="a-JD"></a>得六七八。<a id="a-JE"></a>无形得六。<a id="a-JF"></a>如劫初时。<a id="a-JG"></a>六谓眼耳鼻舌身命。<a id="a-JH"></a>一形得七。<a id="a-JI"></a>如诸天等。<a id="a-JJ"></a>二形得八。<a id="a-JK"></a>恶趣容有二形化生。<a id="a-JL"></a>色初得六。<a id="a-JM"></a>如欲化生无形者说。<a id="a-JN"></a>上唯命者。<a id="a-JO"></a>谓无色界。<a id="a-JP"></a>定生俱胜。<a id="a-JQ"></a>故名为上。<a id="a-JR"></a>彼初唯得异熟命根。<a id="a-JS"></a>由此证知命根实有。<a id="a-JT"></a>此若非有。<a id="a-JU"></a>为得何根名生无色。<a id="a-JV"></a>非善染污名业果生。<a id="a-JW"></a>未受彼生容现起故。<a id="a-JX"></a>又异熟心无续生理。<a id="a-JY"></a>唯许染心能续生故。<a id="a-JZ"></a>过去未来非有论者。<a id="a-Ja"></a>尔时三世异熟皆无。<a id="a-Jb"></a>异熟既无。<a id="a-Jc"></a>生依何说。<a id="a-Jd"></a>虽驰妄计以立己宗。<a id="a-Je"></a>必应许有生依实法。<a id="a-Jf"></a>说异熟根最初得已。<a id="a-Jg"></a>当说最后所灭诸根。<a id="a-Jh"></a>何界死时几根后灭。<a id="a-Ji"></a>颂曰。</p>
  <p id="aJj">正死灭诸根　　无色三色八</p>
  <p id="aJk">欲顿十九八　　渐四善增五</p>
  <p id="aJl">论曰。<a id="a-Jm"></a>且说染污及无记心正命终时根灭多少。<a id="a-Jn"></a>谓无色界将命终时。<a id="a-Jo"></a>命意舍三。<a id="a-Jp"></a>于最后灭。<a id="a-Jq"></a>无色唯有舍受非余。<a id="a-Jr"></a>又无色言。<a id="a-Js"></a>遮彼有色。<a id="a-Jt"></a>有余师说。<a id="a-Ju"></a>彼有色故。<a id="a-Jv"></a>若不说有实物命根。<a id="a-Jw"></a>何异。<a id="a-Jx"></a>熟断名无色死。<a id="a-Jy"></a>若言异熟四蕴断故彼名死者。<a id="a-Jz"></a>善染污心现在前位。<a id="a-K0"></a>应亦名死。<a id="a-K1"></a>若言彼地所受异熟犹未尽者。<a id="a-K2"></a>如何不受而有尽期。<a id="a-K3"></a>善染污心现在前位。<a id="a-K4"></a>当言彼受何业异熟。<a id="a-K5"></a>非不现前可名为受。<a id="a-K6"></a>若谓于彼异熟习气恒随转故名为受者。<a id="a-K7"></a>理亦不然。<a id="a-K8"></a>所执习气。<a id="a-K9"></a>非极成故。<a id="a-KA"></a>太过失故。<a id="a-KB"></a>异熟虽尽。<a id="a-KC"></a>习气随故。<a id="a-KD"></a>如业习气。<a id="a-KE"></a>应无死期。<a id="a-KF"></a>若异熟尽。<a id="a-KG"></a>无习气者。<a id="a-KH"></a>业亦不应有余习气。<a id="a-KI"></a>若言习气望现异熟如我得者。<a id="a-KJ"></a>应如我得异熟不起习气则无。<a id="a-KK"></a>又非异熟习气随转名受异熟。<a id="a-KL"></a>非彼性故。<a id="a-KM"></a>又汝所执习气理无。<a id="a-KN"></a>后当广辩。<a id="a-KO"></a>故定应许。<a id="a-KP"></a>从续生心至命终心别有实法。<a id="a-KQ"></a>名为异熟恒相续转。<a id="a-KR"></a>彼若断时。<a id="a-KS"></a>名无色死。<a id="a-KT"></a>色界死时。<a id="a-KU"></a>八根后灭。<a id="a-KV"></a>谓眼等五。<a id="a-KW"></a>及前三根。<a id="a-KX"></a>化生生死根无缺故。<a id="a-KY"></a>欲顿死时。<a id="a-KZ"></a>十九八灭。<a id="a-Ka"></a>二形十灭。<a id="a-Kb"></a>谓女男根及前说八。<a id="a-Kc"></a>一形九灭。<a id="a-Kd"></a>无形八灭。<a id="a-Ke"></a>若渐死时。<a id="a-Kf"></a>身命意舍四根后灭。<a id="a-Kg"></a>此四必无前后灭义。<a id="a-Kh"></a>若在三界。<a id="a-Ki"></a>善心死时。<a id="a-Kj"></a>一切位中。<a id="a-Kk"></a>数各增五。<a id="a-Kl"></a>善心必具信等根故。<a id="a-Km"></a>谓于无色。<a id="a-Kn"></a>增至八根乃至欲界渐终至九。<a id="a-Ko"></a>复应思择。<a id="a-Kp"></a>二十二根。<a id="a-Kq"></a>几能证得何沙门果。<a id="a-Kr"></a>虽沙门果非根亦得。<a id="a-Ks"></a>此辩根故。<a id="a-Kt"></a>但问诸根。<a id="a-Ku"></a>颂曰。</p>
  <p id="aKv">九得边二果　　七八九中二</p>
  <p id="aKw">十一阿罗汉　　依一容有说</p>
  <p id="aKx">论曰。<a id="a-Ky"></a>边谓预流阿罗汉果。<a id="a-Kz"></a>中谓一来及不还果。<a id="a-L0"></a>且预流果。<a id="a-L1"></a>由九根得。<a id="a-L2"></a>谓意舍信等初二无漏根。<a id="a-L3"></a>此果与向。<a id="a-L4"></a>未至地摄。<a id="a-L5"></a>故唯有舍。<a id="a-L6"></a>云何此由已知根得。<a id="a-L7"></a>由离系得与解脱道俱时起故。<a id="a-L8"></a>若尔何缘唯说无间道能得离系果。<a id="a-L9"></a>唯此能断离系得生能障得故。<a id="a-LA"></a>由此故说。<a id="a-LB"></a>彼离系得。<a id="a-LC"></a>唯是无间道等流士用果。<a id="a-LD"></a>若尔解脱道。<a id="a-LE"></a>于果及得。<a id="a-LF"></a>有何功能。<a id="a-LG"></a>离系及能得。<a id="a-LH"></a>由无间道。<a id="a-LI"></a>非此果故。<a id="a-LJ"></a>有说无间道是解脱道眷属故。<a id="a-LK"></a>无间道所作。<a id="a-LL"></a>即名解脱道所作。<a id="a-LM"></a>如臣所作得王作名。<a id="a-LN"></a>西方诸师说。<a id="a-LO"></a>解脱道于离系得能作证故。<a id="a-LP"></a>此说不然。<a id="a-LQ"></a>离系应是彼道果故。<a id="a-LR"></a>后当广辩。<a id="a-LS"></a>今且略释。<a id="a-LT"></a>虽解脱道于沙门果非同类因。<a id="a-LU"></a>而是相应俱有因故。<a id="a-LV"></a>名得彼果。<a id="a-LW"></a>亦无有失。<a id="a-LX"></a>以沙门体更互相依而得生故。<a id="a-LY"></a>展转相望。<a id="a-LZ"></a>为士用果谁复能遮。<a id="a-La"></a>若言加行无间胜进应亦尔者。<a id="a-Lb"></a>许亦无失。<a id="a-Lc"></a>或已知根。<a id="a-Ld"></a>亦为同类因。<a id="a-Le"></a>能得预流果。<a id="a-Lf"></a>谓转根时。<a id="a-Lg"></a>如阿罗汉。<a id="a-Lh"></a>就容有说。<a id="a-Li"></a>亦无有过。<a id="a-Lj"></a>阿罗汉果。<a id="a-Lk"></a>亦九根得。<a id="a-Ll"></a>谓意信等后二无漏。<a id="a-Lm"></a>乐喜舍中随取一种。<a id="a-Ln"></a>此果及向。<a id="a-Lo"></a>通九地摄。<a id="a-Lp"></a>故于三受随取其一。<a id="a-Lq"></a>中间二果。<a id="a-Lr"></a>一一皆通七八九得。<a id="a-Ls"></a>世出世道次第超越。<a id="a-Lt"></a>证差别故。<a id="a-Lu"></a>且一来果次第证者。<a id="a-Lv"></a>依世间道。<a id="a-Lw"></a>由七根得。<a id="a-Lx"></a>谓意及舍信等五根。<a id="a-Ly"></a>依出世道。<a id="a-Lz"></a>由八根得。<a id="a-M0"></a>谓即前七根已知根第八。<a id="a-M1"></a>倍离欲贪超越证者。<a id="a-M2"></a>如预流果。<a id="a-M3"></a>由九根得。<a id="a-M4"></a>证不还果。<a id="a-M5"></a>应知亦尔。<a id="a-M6"></a>总例虽然。<a id="a-M7"></a>而有差别。<a id="a-M8"></a>全离欲贪超越证者依地别故。<a id="a-M9"></a>三受随一。<a id="a-MA"></a>次第证者。<a id="a-MB"></a>若于第九解脱道中。<a id="a-MC"></a>入根本地。<a id="a-MD"></a>依世间道。<a id="a-ME"></a>由八根得。<a id="a-MF"></a>喜为第八。<a id="a-MG"></a>依出世道。<a id="a-MH"></a>由九根得。<a id="a-MI"></a>已知第九。<a id="a-MJ"></a>若阿罗汉。<a id="a-MK"></a>亦九根得。<a id="a-ML"></a>违发智论。<a id="a-MM"></a>彼问几根得阿罗汉。<a id="a-MN"></a>答十一故。<a id="a-MO"></a>三受定无俱时起故。<a id="a-MP"></a>但由九得。<a id="a-MQ"></a>言十一根。<a id="a-MR"></a>依容有说。<a id="a-MS"></a>谓容有一补特伽罗。<a id="a-MT"></a>从无学位数数退已。<a id="a-MU"></a>由乐喜舍数复还得。<a id="a-MV"></a>非不还果有同此失。<a id="a-MW"></a>次第无容乐根得故。<a id="a-MX"></a>超越无容有退失故。<a id="a-MY"></a>复应思择。<a id="a-MZ"></a>成就何根。<a id="a-Ma"></a>彼诸根中。<a id="a-Mb"></a>几定成就。<a id="a-Mc"></a>颂曰。</p>
  <p id="aMd">成就命意舍　　各定成就三</p>
  <p id="aMe">若成就乐身　　各定成就四</p>
  <p id="aMf">成眼等及喜　　各定成五根</p>
  <p id="aMg">若成就苦根　　彼定成就七</p>
  <p id="aMh">若成女男忧　　信等各成八</p>
  <p id="aMi">二无漏十一　　初无漏十三</p>
  <p id="aMj">论曰。<a id="a-Mk"></a>命意舍中。<a id="a-Ml"></a>随成就一。<a id="a-Mm"></a>彼定成就如是三根。<a id="a-Mn"></a>非此三中有阙成就。<a id="a-Mo"></a>皆遍一切地及依故。<a id="a-Mp"></a>信等五根。<a id="a-Mq"></a>遍一切地。<a id="a-Mr"></a>非一切依。<a id="a-Ms"></a>余十四根二俱非遍。<a id="a-Mt"></a>故成命等。<a id="a-Mu"></a>唯定成三。<a id="a-Mv"></a>余或成就或不成就。<a id="a-Mw"></a>云何成就眼等四根。<a id="a-Mx"></a>生色界全欲界少分身根生。<a id="a-My"></a>在欲色界全女男生。<a id="a-Mz"></a>在欲界少分乐根生。<a id="a-N0"></a>在欲下三定及圣生上喜根生。<a id="a-N1"></a>在欲下二定及圣生上苦生。<a id="a-N2"></a>欲界全忧欲贪未离。<a id="a-N3"></a>信等五根若不断善。<a id="a-N4"></a>三无漏根已得未舍。<a id="a-N5"></a>如是诸位。<a id="a-N6"></a>各定成就。<a id="a-N7"></a>除此余位定不成就。<a id="a-N8"></a>若成乐根定成就四。<a id="a-N9"></a>谓命意舍乐。<a id="a-NA"></a>若成身根。<a id="a-NB"></a>亦定成四。<a id="a-NC"></a>谓命意舍身。<a id="a-ND"></a>余或成就。<a id="a-NE"></a>或不成就。<a id="a-NF"></a>如前应思。<a id="a-NG"></a>若成眼根。<a id="a-NH"></a>定成就五。<a id="a-NI"></a>谓命意舍。<a id="a-NJ"></a>身根眼根。<a id="a-NK"></a>耳鼻舌根。<a id="a-NL"></a>应知亦五。<a id="a-NM"></a>前四如眼。<a id="a-NN"></a>第五自根。<a id="a-NO"></a>若成喜根。<a id="a-NP"></a>亦定成五。<a id="a-NQ"></a>谓命意舍乐根喜根。<a id="a-NR"></a>生第二定。<a id="a-NS"></a>未离彼贪。<a id="a-NT"></a>但成第三染污乐受。<a id="a-NU"></a>若成苦根。<a id="a-NV"></a>定成就七。<a id="a-NW"></a>谓身命意四受除忧。<a id="a-NX"></a>若成女根定成就八。<a id="a-NY"></a>七如苦说。<a id="a-NZ"></a>第八女根。<a id="a-Na"></a>男忧亦八。<a id="a-Nb"></a>七如苦说。<a id="a-Nc"></a>第八自根。<a id="a-Nd"></a>信等亦八。<a id="a-Ne"></a>谓命意舍信等五根。<a id="a-Nf"></a>若女男俱成。<a id="a-Ng"></a>彼定成十五若成具知根。<a id="a-Nh"></a>定成就十一。<a id="a-Ni"></a>谓命与意乐喜舍根信第五根及具知根已知根亦尔。<a id="a-Nj"></a>自根等十一。<a id="a-Nk"></a>若成未知根。<a id="a-Nl"></a>定成就十三。<a id="a-Nm"></a>谓身命意苦乐喜舍信等五根及未知根。<a id="a-Nn"></a>渐命终位。<a id="a-No"></a>传说深心厌生死故。<a id="a-Np"></a>能入见道。<a id="a-Nq"></a>如是已说位定成就补特伽罗定成。<a id="a-Nr"></a>当说诸极少者成就几根。<a id="a-Ns"></a>颂曰。</p>
  <p id="aNt">极少八无善　　成受身命意</p>
  <p id="aNu">愚生无色界　　成善命意舍</p>
  <p id="aNv">论曰。<a id="a-Nw"></a>已断善根。<a id="a-Nx"></a>名为无善。<a id="a-Ny"></a>彼若极少成就八根。<a id="a-Nz"></a>谓五受根。<a id="a-O0"></a>及身命意。<a id="a-O1"></a>据渐舍命。<a id="a-O2"></a>唯余身根。<a id="a-O3"></a>愚谓异生。<a id="a-O4"></a>未见谛故。<a id="a-O5"></a>彼生无色。<a id="a-O6"></a>亦成八根。<a id="a-O7"></a>谓信等五。<a id="a-O8"></a>及命意舍。<a id="a-O9"></a>由定数故。<a id="a-OA"></a>及说愚故。<a id="a-OB"></a>善言不滥三无漏根。<a id="a-OC"></a>诸极多者成就几根。<a id="a-OD"></a>颂曰。</p>
  <p id="aOE">极多成十九　　二形除三净</p>
  <p id="aOF">圣者未离欲　　除二净一形</p>
  <p id="aOG">论曰。<a id="a-OH"></a>诸二形者。<a id="a-OI"></a>具眼等根。<a id="a-OJ"></a>除三无漏。<a id="a-OK"></a>成余十九。<a id="a-OL"></a>无漏名净。<a id="a-OM"></a>离二缚故。<a id="a-ON"></a>若圣有学。<a id="a-OO"></a>未离欲贪。<a id="a-OP"></a>成就极多。<a id="a-OQ"></a>亦具十九。<a id="a-OR"></a>除二无漏。<a id="a-OS"></a>及除一形。<a id="a-OT"></a>二无漏者。<a id="a-OU"></a>谓具知根。<a id="a-OV"></a>前二随一言一形者。<a id="a-OW"></a>无有二形及与无形。<a id="a-OX"></a>得圣法故。</p>
 </body>
</html>