<!doctype html>
<html id="z3IBVq5165" data-ver="1561">
 <head>
  <meta charset="utf-8">
  <meta author="众贤">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨顺正理论卷第二十六</h1>
  <h2 id="a2">辩缘起品第三之六</h2>
  <p id="a3">结生识后。<a id="a-4"></a>六处生前。<a id="a-5"></a>中间诸位。<a id="a-6"></a>总称名色。<a id="a-7"></a>岂不已生身意二处。<a id="a-8"></a>应言此在四处生前。<a id="a-9"></a>大德逻摩。<a id="a-A"></a>率自意释。<a id="a-B"></a>度名色已。<a id="a-C"></a>方立处名。<a id="a-D"></a>意体虽恒。<a id="a-E"></a>有非意处。<a id="a-F"></a>要是触处。<a id="a-G"></a>方得处名。<a id="a-H"></a>灭尽定中。<a id="a-I"></a>意处不坏。<a id="a-J"></a>由斯亦许有意识生。<a id="a-K"></a>然阙余缘。<a id="a-L"></a>故无有触。<a id="a-M"></a>是故非识。<a id="a-N"></a>名色位中。<a id="a-O"></a>身意二根。<a id="a-P"></a>可得名处。<a id="a-Q"></a>故说名色在六处前。<a id="a-R"></a>名色为缘。<a id="a-S"></a>生于六处。<a id="a-T"></a>此唯率意。<a id="a-U"></a>妄设虚言。<a id="a-V"></a>都无正理及正教故。<a id="a-W"></a>谓无理教。<a id="a-X"></a>可以证成。<a id="a-Y"></a>意法为缘。<a id="a-Z"></a>生于意识。<a id="a-a"></a>于中亦有不名三和。<a id="a-b"></a>或有三和。<a id="a-c"></a>而无有触。<a id="a-d"></a>若谓此位有劣三和。<a id="a-e"></a>触亦应然。<a id="a-f"></a>宁全非有。<a id="a-g"></a>彼宗许触即三和故。<a id="a-h"></a>又彼亦许有处无触。<a id="a-i"></a>由彼自说灭尽定中意处不坏而无有触。<a id="a-j"></a>既尔于识名色位中。<a id="a-k"></a>何法坏心。<a id="a-l"></a>令非意处。<a id="a-m"></a>又彼执离根境识三。<a id="a-n"></a>有何别缘。<a id="a-o"></a>亲能生触。<a id="a-p"></a>而言阙故。<a id="a-q"></a>识有触无。<a id="a-r"></a>非佛世尊曾有此说。<a id="a-s"></a>但如童竖自室戏言。<a id="a-t"></a>又说名色为触缘故。<a id="a-u"></a>如告庆喜。<a id="a-v"></a>若有问言。<a id="a-w"></a>触有缘耶。<a id="a-x"></a>应答言有。<a id="a-y"></a>彼若复问。<a id="a-z"></a>此触何缘。<a id="a-10"></a>应正答言。<a id="a-11"></a>所谓名色。<a id="a-12"></a>既尔岂不六处生前有名色故。<a id="a-13"></a>必应有触。<a id="a-14"></a>是则无时意非意处。<a id="a-15"></a>若谓如是。<a id="a-16"></a>生触名色。<a id="a-17"></a>非六处前名色支位。<a id="a-18"></a>如世尊告阿难陀言。<a id="a-19"></a>识在婴孩及童子位。<a id="a-1A"></a>便断坏者。<a id="a-1B"></a>名色必无增长广大。<a id="a-1C"></a>如是名色。<a id="a-1D"></a>岂六处前。<a id="a-1E"></a>故今触缘即彼名色。<a id="a-1F"></a>此救亦非理。<a id="a-1G"></a>说识为缘故。<a id="a-1H"></a>谓能为缘生触名色。<a id="a-1I"></a>世尊即说。<a id="a-1J"></a>彼结生识为缘。<a id="a-1K"></a>如契经言。<a id="a-1L"></a>识若不入母胎中者。<a id="a-1M"></a>此名色成羯剌蓝不。<a id="a-1N"></a>不也世尊。<a id="a-1O"></a>乃至广说。<a id="a-1P"></a>次说名色与触为缘。<a id="a-1Q"></a>非此位中可得即说为婴孩等。<a id="a-1R"></a>故不成救今此位中。<a id="a-1S"></a>已有何色。<a id="a-1T"></a>为缘生触。<a id="a-1U"></a>而言此位。<a id="a-1V"></a>名色为缘。<a id="a-1W"></a>生于触耶。<a id="a-1X"></a>有说此位唯名生触。<a id="a-1Y"></a>约位总说名色为缘。<a id="a-1Z"></a>有言此约名色满位。<a id="a-1a"></a>身触为缘。<a id="a-1b"></a>能生身识。<a id="a-1c"></a>故说名色与触为缘。<a id="a-1d"></a>今谓此中名色缘触。<a id="a-1e"></a>就位总说。<a id="a-1f"></a>言具二缘。<a id="a-1g"></a>若别说缘。<a id="a-1h"></a>或名或二。<a id="a-1i"></a>或即六处为缘生触。<a id="a-1j"></a>故说名色与触为缘。<a id="a-1k"></a>然名色位。<a id="a-1l"></a>非无有触。<a id="a-1m"></a>以许此中有意识故。<a id="a-1n"></a>曾无处说。<a id="a-1o"></a>离根境等别有触缘。<a id="a-1p"></a>而说此中有识无触。<a id="a-1q"></a>有言无理。<a id="a-1r"></a>又彼所说。<a id="a-1s"></a>意体虽恒。<a id="a-1t"></a>有非意处。<a id="a-1u"></a>此何所表。<a id="a-1v"></a>若是处体。<a id="a-1w"></a>而不施设。<a id="a-1x"></a>此何所以。<a id="a-1y"></a>竟不说因。<a id="a-1z"></a>又言触处。<a id="a-20"></a>方立处名。<a id="a-21"></a>许是处体。<a id="a-22"></a>此言便坏。<a id="a-23"></a>若非处体。<a id="a-24"></a>便违契经。<a id="a-25"></a>一切法者。<a id="a-26"></a>谓十二处。<a id="a-27"></a>然佛世尊。<a id="a-28"></a>处处显示。<a id="a-29"></a>离十二处。<a id="a-2A"></a>无别有法。<a id="a-2B"></a>亦不可说。<a id="a-2C"></a>于诸法中。<a id="a-2D"></a>有非处体而处所摄。<a id="a-2E"></a>虽一极微。<a id="a-2F"></a>不能生触。<a id="a-2G"></a>而无现在唯一极微。<a id="a-2H"></a>非五识身所依缘者。<a id="a-2I"></a>亦是处体。<a id="a-2J"></a>得彼相故。<a id="a-2K"></a>是故所说。<a id="a-2L"></a>意体虽恒有非意处。<a id="a-2M"></a>非应理说。<a id="a-2N"></a>若尔何故。<a id="a-2O"></a>不作是言。<a id="a-2P"></a>四处生前。<a id="a-2Q"></a>说为名色。<a id="a-2R"></a>识名色位。<a id="a-2S"></a>用减劣故。<a id="a-2T"></a>谓二位中。<a id="a-2U"></a>诸内处体。<a id="a-2V"></a>用犹减劣。<a id="a-2W"></a>不立处名。<a id="a-2X"></a>若此位中。<a id="a-2Y"></a>处用圆胜。<a id="a-2Z"></a>即于此位。<a id="a-2a"></a>可立处名。<a id="a-2b"></a>或位不同。<a id="a-2c"></a>体有异故。<a id="a-2d"></a>谓六处位。<a id="a-2e"></a>所得意身。<a id="a-2f"></a>用胜体圆。<a id="a-2g"></a>非前所得。<a id="a-2h"></a>如是六处。<a id="a-2i"></a>名色为缘。<a id="a-2j"></a>故说名色缘生六处。<a id="a-2k"></a>或此位方得全分现行故。<a id="a-2l"></a>谓要支开位。<a id="a-2m"></a>方得男女根。<a id="a-2n"></a>尔时诸识身。<a id="a-2o"></a>乃容皆现起。<a id="a-2p"></a>故身意处。<a id="a-2q"></a>六处位中。<a id="a-2r"></a>体用现行。<a id="a-2s"></a>方得全分。<a id="a-2t"></a>由斯故说六处生前是名色位。<a id="a-2u"></a>此说为善。<a id="a-2v"></a>余广分别。<a id="a-2w"></a>此名色支。<a id="a-2x"></a>于此后文。<a id="a-2y"></a>当更显示。<a id="a-2z"></a>即此名色为缘所生。<a id="a-30"></a>具眼等根。<a id="a-31"></a>未三和合。<a id="a-32"></a>中间诸蕴。<a id="a-33"></a>说名六处。<a id="a-34"></a>谓名色后。<a id="a-35"></a>六处已生。<a id="a-36"></a>乃至根境识未具和合位。<a id="a-37"></a>下中上品。<a id="a-38"></a>次第渐增。<a id="a-39"></a>于此位中。<a id="a-3A"></a>总名六处。<a id="a-3B"></a>岂于此位。<a id="a-3C"></a>诸识不生。<a id="a-3D"></a>而得说三未具和合。<a id="a-3E"></a>且无一位意识不生。<a id="a-3F"></a>名色位中。<a id="a-3G"></a>身识亦起。<a id="a-3H"></a>况六处位。<a id="a-3I"></a>言无三和。<a id="a-3J"></a>所余识身。<a id="a-3K"></a>亦容得起。<a id="a-3L"></a>然非恒胜。<a id="a-3M"></a>故未立三和名。<a id="a-3N"></a>于此位中。<a id="a-3O"></a>唯六处胜。<a id="a-3P"></a>故约六处。<a id="a-3Q"></a>以标位别。<a id="a-3R"></a>既许六处缘名色生。<a id="a-3S"></a>一念名色。<a id="a-3T"></a>后即应立六处。<a id="a-3U"></a>如一念识后即立名色支。<a id="a-3V"></a>此责不然。<a id="a-3W"></a>六处要待名色成熟。<a id="a-3X"></a>方得生故。<a id="a-3Y"></a>何法说为名色成熟。<a id="a-3Z"></a>无别有法。<a id="a-3a"></a>然名色位。<a id="a-3b"></a>下中品时。<a id="a-3c"></a>未能为缘引生六处。<a id="a-3d"></a>要增上位。<a id="a-3e"></a>方能为缘引生六处。<a id="a-3f"></a>即名成熟。<a id="a-3g"></a>要待名色熟。<a id="a-3h"></a>六处方生。<a id="a-3i"></a>如因种转变芽方得起。<a id="a-3j"></a>或非离名色六处可得生。<a id="a-3k"></a>如要依云方得降雨。<a id="a-3l"></a>若尔六处。<a id="a-3m"></a>非名色生。<a id="a-3n"></a>如何可说言名色缘六处。<a id="a-3o"></a>诸为缘者。<a id="a-3p"></a>谓有助能。<a id="a-3q"></a>未必亲生。<a id="a-3r"></a>方成缘义。<a id="a-3s"></a>如果虽为引业所牵。<a id="a-3t"></a>满业若无。<a id="a-3u"></a>果终不起。<a id="a-3v"></a>如是六处。<a id="a-3w"></a>虽业所招。<a id="a-3x"></a>无名色缘。<a id="a-3y"></a>必无起义。<a id="a-3z"></a>即先行业所招六处。<a id="a-40"></a>要由名色缘助乃生。<a id="a-41"></a>同一相续势力引故。<a id="a-42"></a>虽名色为缘亦生色等。<a id="a-43"></a>而即初念识。<a id="a-44"></a>滋润所生。<a id="a-45"></a>故不说彼缘名色起。<a id="a-46"></a>又彼色等。<a id="a-47"></a>通情非情。<a id="a-48"></a>今此唯明有情缘起。<a id="a-49"></a>故唯说名色为缘生六处。<a id="a-4A"></a>或先已辩。<a id="a-4B"></a>识缘名色。<a id="a-4C"></a>即已总说缘生色等。<a id="a-4D"></a>今名色后色等与前。<a id="a-4E"></a>更有何殊义用可得。<a id="a-4F"></a>而须说彼。<a id="a-4G"></a>从名色生。<a id="a-4H"></a>故如本文。<a id="a-4I"></a>所说无失。<a id="a-4J"></a>此中上座。<a id="a-4K"></a>欲令眼等唯有世俗和合用故。<a id="a-4L"></a>作如是说。<a id="a-4M"></a>眼等五根。<a id="a-4N"></a>唯世俗有。<a id="a-4O"></a>乃至广说。<a id="a-4P"></a>如是所欲。<a id="a-4Q"></a>于理匪宜。<a id="a-4R"></a>救疗彼方。<a id="a-4S"></a>如初品说。<a id="a-4T"></a>有少差别。<a id="a-4U"></a>今应更辩。<a id="a-4V"></a>谓上座言。<a id="a-4W"></a>五根所发识。<a id="a-4X"></a>唯缘世俗。<a id="a-4Y"></a>有无分别故。<a id="a-4Z"></a>犹如明镜照众色像。<a id="a-4a"></a>即由此理。<a id="a-4b"></a>识不任依。<a id="a-4c"></a>如佛世尊言。<a id="a-4d"></a>依智不依识。<a id="a-4e"></a>意识通缘世俗胜义。<a id="a-4f"></a>故体兼有依及非依。<a id="a-4g"></a>此亦不然。<a id="a-4h"></a>智应同故。<a id="a-4i"></a>若眼等识。<a id="a-4j"></a>缘世俗故。<a id="a-4k"></a>无分别故。<a id="a-4l"></a>不任依者。<a id="a-4m"></a>智亦应然。<a id="a-4n"></a>岂唯依性。<a id="a-4o"></a>谓彼说智是思差别。<a id="a-4p"></a>依五根门。<a id="a-4q"></a>亦有智起。<a id="a-4r"></a>彼缘世俗。<a id="a-4s"></a>无分别故。<a id="a-4t"></a>亦应同识。<a id="a-4u"></a>不任为依。<a id="a-4v"></a>若谓智生有缘胜义。<a id="a-4w"></a>及有分别。<a id="a-4x"></a>识亦应然。<a id="a-4y"></a>谓有意识。<a id="a-4z"></a>能缘胜义。<a id="a-50"></a>有分别故。<a id="a-51"></a>亦任为依。<a id="a-52"></a>若智唯由意所引起。<a id="a-53"></a>亦不应说唯智是依。<a id="a-54"></a>以许意识通缘二故。<a id="a-55"></a>及许体兼依非依故。<a id="a-56"></a>由此如意识。<a id="a-57"></a>智亦通非依。<a id="a-58"></a>意识应如智亦有任依者。<a id="a-59"></a>又无漏智。<a id="a-5A"></a>亦应非依。<a id="a-5B"></a>以于多法一行转故。<a id="a-5C"></a>无分别故。<a id="a-5D"></a>上座意许。<a id="a-5E"></a>如是法智。<a id="a-5F"></a>不缘胜义。<a id="a-5G"></a>故即于此。<a id="a-5H"></a>说如是言。<a id="a-5I"></a>多分有情。<a id="a-5J"></a>所起诸智。<a id="a-5K"></a>于多法上。<a id="a-5L"></a>一相智生。<a id="a-5M"></a>谓于多法。<a id="a-5N"></a>取一合相。<a id="a-5O"></a>此智难成。<a id="a-5P"></a>缘胜义起。<a id="a-5Q"></a>若谓此智虽缘多法生。<a id="a-5R"></a>而不于诸法取一合相。<a id="a-5S"></a>眼等诸识。<a id="a-5T"></a>应亦许然。<a id="a-5U"></a>谓彼虽缘多法为境起。<a id="a-5V"></a>无分别故。<a id="a-5W"></a>不取一合相。<a id="a-5X"></a>如是应许五识唯依意识。<a id="a-5Y"></a>贯通依非依性。<a id="a-5Z"></a>有取一合相。<a id="a-5a"></a>有缘胜义故。<a id="a-5b"></a>曾无处说意识是依。<a id="a-5c"></a>上座或时说为依性。<a id="a-5d"></a>是则上座。<a id="a-5e"></a>于经义中。<a id="a-5f"></a>进退踌躇。<a id="a-5g"></a>不能定显。<a id="a-5h"></a>设复定显。<a id="a-5i"></a>便违理教。<a id="a-5j"></a>故上座意。<a id="a-5k"></a>不任为依。<a id="a-5l"></a>余处别当辩此经义。<a id="a-5m"></a>恐文烦重。<a id="a-5n"></a>故应且止。<a id="a-5o"></a>但应思择。<a id="a-5p"></a>此正所明。<a id="a-5q"></a>上座此中。<a id="a-5r"></a>广为方便。<a id="a-5s"></a>立无境识。<a id="a-5t"></a>此于第五随眠品中。<a id="a-5u"></a>当广遮遣。<a id="a-5v"></a>应知如是辩六处中。<a id="a-5w"></a>亦可遍摧彼诸妄计。<a id="a-5x"></a>薄伽梵说。<a id="a-5y"></a>根境识三具和合时。<a id="a-5z"></a>说名为触谓未能了三受因异。<a id="a-60"></a>但具三和。<a id="a-61"></a>彼位名触。<a id="a-62"></a>触差别义。<a id="a-63"></a>后当广辩。<a id="a-64"></a>已了三受因差别相。<a id="a-65"></a>未起淫贪。<a id="a-66"></a>此位名受。<a id="a-67"></a>谓已能了苦乐等缘。<a id="a-68"></a>淫爱未行。<a id="a-69"></a>说名受位。<a id="a-6A"></a>受差别义。<a id="a-6B"></a>后当广辩。<a id="a-6C"></a>贪妙资具。<a id="a-6D"></a>淫爱现行。<a id="a-6E"></a>未广追求。<a id="a-6F"></a>此位名爱。<a id="a-6G"></a>妙资具者。<a id="a-6H"></a>谓妙资财。<a id="a-6I"></a>贪此及淫。<a id="a-6J"></a>总名为爱。<a id="a-6K"></a>广辩爱义。<a id="a-6L"></a>如随眠品。<a id="a-6M"></a>上座于此。<a id="a-6N"></a>复作是说。<a id="a-6O"></a>受望于爱。<a id="a-6P"></a>非作生因。<a id="a-6Q"></a>若尔如何说受缘爱。<a id="a-6R"></a>受为境故。<a id="a-6S"></a>说为爱缘。<a id="a-6T"></a>谓诸爱生。<a id="a-6U"></a>缘受为境。<a id="a-6V"></a>故契经说。<a id="a-6W"></a>若有于受。<a id="a-6X"></a>不如实知。<a id="a-6Y"></a>是集没味过患出离。<a id="a-6Z"></a>彼于受喜。<a id="a-6a"></a>即名为取。<a id="a-6b"></a>云何知此。<a id="a-6c"></a>契经中说。<a id="a-6d"></a>爱缘受生。<a id="a-6e"></a>岂不所言彼于受喜。<a id="a-6f"></a>即是缘受生喜爱义。<a id="a-6g"></a>此非诚证。<a id="a-6h"></a>于因义中。<a id="a-6i"></a>亦可得说第七声故。<a id="a-6j"></a>谓因于受。<a id="a-6k"></a>喜爱得生。<a id="a-6l"></a>是依受因。<a id="a-6m"></a>生喜爱义。<a id="a-6n"></a>由此故说受为爱缘。<a id="a-6o"></a>若不尔者。<a id="a-6p"></a>要爱生已。<a id="a-6q"></a>方有所缘。<a id="a-6r"></a>非爱未生可能缘受未有体故。<a id="a-6s"></a>既余缘力。<a id="a-6t"></a>爱体已生。<a id="a-6u"></a>如何复言受缘生爱。<a id="a-6v"></a>若余缘力。<a id="a-6w"></a>爱体已生。<a id="a-6x"></a>受为所缘。<a id="a-6y"></a>亦名缘者。<a id="a-6z"></a>如是便有太过之失。<a id="a-70"></a>谓受有时。<a id="a-71"></a>缘爱为境。<a id="a-72"></a>亦应说受以爱为缘。<a id="a-73"></a>又爱有时。<a id="a-74"></a>缘触为境。<a id="a-75"></a>亦应说触为缘生爱。<a id="a-76"></a>又无漏智。<a id="a-77"></a>亦缘爱为境。<a id="a-78"></a>亦应说此爱为缘故生。<a id="a-79"></a>设许此经约缘受境说于受喜。<a id="a-7A"></a>何缘知说受缘爱者。<a id="a-7B"></a>非谓生因。<a id="a-7C"></a>上座所宗。<a id="a-7D"></a>亦许一切所说缘起。<a id="a-7E"></a>皆据生因。<a id="a-7F"></a>如何此中。<a id="a-7G"></a>拨生因义。<a id="a-7H"></a>故彼论说。<a id="a-7I"></a>缘起为绳。<a id="a-7J"></a>系缚有情。<a id="a-7K"></a>令住生死。<a id="a-7L"></a>若能遍知受。<a id="a-7M"></a>名为断绳。<a id="a-7N"></a>若缘受生即名为缚。<a id="a-7O"></a>说所缘受。<a id="a-7P"></a>为令遍知。<a id="a-7Q"></a>为爱即能遍知于受。<a id="a-7R"></a>而言说受。<a id="a-7S"></a>为令遍知。<a id="a-7T"></a>不尔云何。<a id="a-7U"></a>谓遍知智知受集等智所知受。<a id="a-7V"></a>即爱所缘。<a id="a-7W"></a>无有定因。<a id="a-7X"></a>证能治境即是所治。<a id="a-7Y"></a>爱等所缘。<a id="a-7Z"></a>故不应言。<a id="a-7a"></a>爱缘受起。<a id="a-7b"></a>说所缘受为令遍知。<a id="a-7c"></a>设为令遍知说爱所缘受。<a id="a-7d"></a>许所缘受为爱生因。<a id="a-7e"></a>于理何违。<a id="a-7f"></a>因为诽拨。<a id="a-7g"></a>诽许意识以意为所缘。<a id="a-7h"></a>便拨意根为因生识义。<a id="a-7i"></a>又彼上座。<a id="a-7j"></a>于自论中。<a id="a-7k"></a>数处有言。<a id="a-7l"></a>因受生爱。<a id="a-7m"></a>谓有无明受能为爱缘。<a id="a-7n"></a>无明触生。<a id="a-7o"></a>受为缘生爱。<a id="a-7p"></a>又说爱是果。<a id="a-7q"></a>必以受为因。<a id="a-7r"></a>由说果名。<a id="a-7s"></a>知有因故。<a id="a-7t"></a>又说无明助受。<a id="a-7u"></a>能为爱生因故。<a id="a-7v"></a>如是所说。<a id="a-7w"></a>存前违后。<a id="a-7x"></a>存后违前。<a id="a-7y"></a>前后二言。<a id="a-7z"></a>互相违害。<a id="a-80"></a>不观理趣。<a id="a-81"></a>率尔发言。<a id="a-82"></a>故彼所言。<a id="a-83"></a>不可依信。<a id="a-84"></a>尊者世亲。<a id="a-85"></a>作如是释。<a id="a-86"></a>彼于爱喜。<a id="a-87"></a>即名取者。<a id="a-88"></a>爱摄在取。<a id="a-89"></a>中故经不别说。<a id="a-8A"></a>上座于此。<a id="a-8B"></a>妄拨言非因果二门。<a id="a-8C"></a>理应别故。<a id="a-8D"></a>谓爱与取。<a id="a-8E"></a>因果性殊。<a id="a-8F"></a>以爱为因生取果故。<a id="a-8G"></a>如彼尊者说。<a id="a-8H"></a>爱为因还能生爱。<a id="a-8I"></a>有何别失。<a id="a-8J"></a>理必不然。<a id="a-8K"></a>说异相故。<a id="a-8L"></a>谓于缘起中。<a id="a-8M"></a>说异相因果。<a id="a-8N"></a>为辩生死相续次第。<a id="a-8O"></a>不可言爱摄在取中。<a id="a-8P"></a>若也爱生。<a id="a-8Q"></a>还因于爱。<a id="a-8R"></a>如是展转。<a id="a-8S"></a>便致无穷。<a id="a-8T"></a>何所遍知。<a id="a-8U"></a>令爱止息。<a id="a-8V"></a>即应生死无断绝期。<a id="a-8W"></a>如是所言。<a id="a-8X"></a>皆不应理。<a id="a-8Y"></a>自宗许触即是触因。<a id="a-8Z"></a>和合性故。<a id="a-8a"></a>非彼许触与触所因。<a id="a-8b"></a>有别异相。<a id="a-8c"></a>或应许触离因而有。<a id="a-8d"></a>若彼意许触与触因。<a id="a-8e"></a>虽无异相。<a id="a-8f"></a>而有因果。<a id="a-8g"></a>爱取亦然。<a id="a-8h"></a>何容非斥。<a id="a-8i"></a>若言假实相有异者。<a id="a-8j"></a>理亦不然。<a id="a-8k"></a>非如受等类有别故。<a id="a-8l"></a>谓彼宗触离触所因。<a id="a-8m"></a>非如受等。<a id="a-8n"></a>体类有别。<a id="a-8o"></a>如何可言其相有异。<a id="a-8p"></a>非诸假法。<a id="a-8q"></a>离假所依。<a id="a-8r"></a>别有相体。<a id="a-8s"></a>依何辩异。<a id="a-8t"></a>或如六处。<a id="a-8u"></a>与触为缘。<a id="a-8v"></a>非许为缘唯望自类。<a id="a-8w"></a>望自他类。<a id="a-8x"></a>皆许为缘。<a id="a-8y"></a>然于此中。<a id="a-8z"></a>非无因果。<a id="a-90"></a>如是说爱与取为缘。<a id="a-91"></a>亦应许非唯望自类。<a id="a-92"></a>望自他类。<a id="a-93"></a>皆得为缘。<a id="a-94"></a>而于此中。<a id="a-95"></a>非无因果。<a id="a-96"></a>又如六处。<a id="a-97"></a>名色为缘。<a id="a-98"></a>虽无相别。<a id="a-99"></a>而有因果。<a id="a-9A"></a>亦如名色。<a id="a-9B"></a>用识为缘。<a id="a-9C"></a>识体即在名中所摄。<a id="a-9D"></a>前识后识。<a id="a-9E"></a>虽无相异。<a id="a-9F"></a>而识名色。<a id="a-9G"></a>非无因果。<a id="a-9H"></a>从爱生取。<a id="a-9I"></a>类亦应然。<a id="a-9J"></a>故缘起中。<a id="a-9K"></a>相虽无别。<a id="a-9L"></a>亦有因果。<a id="a-9M"></a>由此说取即摄于爱。<a id="a-9N"></a>亦无有失。<a id="a-9O"></a>所言因果。<a id="a-9P"></a>其相定异。<a id="a-9Q"></a>如是言义。<a id="a-9R"></a>无理证成。<a id="a-9S"></a>为辩生死相续次第。<a id="a-9T"></a>必说因果。<a id="a-9U"></a>其相有殊。<a id="a-9V"></a>非相无别。<a id="a-9W"></a>有何因证。<a id="a-9X"></a>若谓因果相若无别。<a id="a-9Y"></a>则所化生难知故者。<a id="a-9Z"></a>亦不成证。<a id="a-9a"></a>所以者何。<a id="a-9b"></a>爱取义名有差别故。<a id="a-9c"></a>如识等名义与名色等别。<a id="a-9d"></a>既不说爱即为爱因。<a id="a-9e"></a>如何可言。<a id="a-9f"></a>二爱因果别难知故。<a id="a-9g"></a>生死相续次第难知。<a id="a-9h"></a>分明说爱能生取果。<a id="a-9i"></a>如是因果别岂难知。<a id="a-9j"></a>如彼所宗说。<a id="a-9k"></a>名色因识。<a id="a-9l"></a>六处因名色。<a id="a-9m"></a>触因六处。<a id="a-9n"></a>非难了知又佛世尊。<a id="a-9o"></a>亲演说故。<a id="a-9p"></a>谓契经说。<a id="a-9q"></a>若于受喜即名为取。<a id="a-9r"></a>取为有缘。<a id="a-9s"></a>乃至广说。<a id="a-9t"></a>故取摄爱。<a id="a-9u"></a>其理极成。<a id="a-9v"></a>上座复言。<a id="a-9w"></a>此经非了义。<a id="a-9x"></a>或诵者失。<a id="a-9y"></a>别说对治故。<a id="a-9z"></a>彼谓此经非了义摄。<a id="a-A0"></a>世尊为令速断灭故。<a id="a-A1"></a>于取因上。<a id="a-A2"></a>假说取声。<a id="a-A3"></a>或应诵言。<a id="a-A4"></a>若于受喜。<a id="a-A5"></a>便能生取。<a id="a-A6"></a>所以者何。<a id="a-A7"></a>余处别说彼对治故以契经言。<a id="a-A8"></a>若能灭此。<a id="a-A9"></a>于诸受喜。<a id="a-AA"></a>以喜灭故。<a id="a-AB"></a>取亦随灭。<a id="a-AC"></a>悲哉东土。<a id="a-AD"></a>圣教无依。<a id="a-AE"></a>如是不知了不了义。<a id="a-AF"></a>仍随自乐。<a id="a-AG"></a>决判众经。<a id="a-AH"></a>为立己宗。<a id="a-AI"></a>缘受生爱。<a id="a-AJ"></a>及破他立取摄爱言。<a id="a-AK"></a>真了义经。<a id="a-AL"></a>判为不了。<a id="a-AM"></a>实可依者。<a id="a-AN"></a>执作非依非了义经。<a id="a-AO"></a>可名不了。<a id="a-AP"></a>勿不了义名了义经。<a id="a-AQ"></a>若尔总无可依圣教。<a id="a-AR"></a>唯有无义。<a id="a-AS"></a>不可依言。<a id="a-AT"></a>是则便成坏圣法者。<a id="a-AU"></a>若取因爱。<a id="a-AV"></a>摄在取中。<a id="a-AW"></a>如取蕴因。<a id="a-AX"></a>摄在取蕴。<a id="a-AY"></a>如是取体。<a id="a-AZ"></a>及与取因。<a id="a-Aa"></a>二种皆以取声而说。<a id="a-Ab"></a>于令速断。<a id="a-Ac"></a>弥是胜缘。<a id="a-Ad"></a>何所乖违。<a id="a-Ae"></a>判非了义。<a id="a-Af"></a>又彼不可改本诵言。<a id="a-Ag"></a>于教义中。<a id="a-Ah"></a>无胜用故非本所诵。<a id="a-Ai"></a>于圣教中。<a id="a-Aj"></a>义有所阙。<a id="a-Ak"></a>何烦辄改。<a id="a-Al"></a>又彼所引证此契经。<a id="a-Am"></a>非了义言。<a id="a-An"></a>亦非诚证。<a id="a-Ao"></a>谓因爱灭。<a id="a-Ap"></a>果爱及余。<a id="a-Aq"></a>亦随灭故。<a id="a-Ar"></a>薄伽梵说。<a id="a-As"></a>若能灭此。<a id="a-At"></a>于诸爱喜。<a id="a-Au"></a>以喜灭故。<a id="a-Av"></a>取亦随灭。<a id="a-Aw"></a>为显一因有多果故。<a id="a-Ax"></a>又何不信如是契经。<a id="a-Ay"></a>由此经说。<a id="a-Az"></a>喜即名取。<a id="a-B0"></a>故余经言。<a id="a-B1"></a>以喜灭故。<a id="a-B2"></a>取亦随灭。<a id="a-B3"></a>世尊为显取所摄喜。<a id="a-B4"></a>即是取因。<a id="a-B5"></a>故作是说若作是说。<a id="a-B6"></a>弥令速断。<a id="a-B7"></a>以于取中。<a id="a-B8"></a>摄多过故。<a id="a-B9"></a>又若余处分明显说。<a id="a-BA"></a>爱之与取。<a id="a-BB"></a>条然异类。<a id="a-BC"></a>可判此经。<a id="a-BD"></a>喜即名取。<a id="a-BE"></a>为不了义然无是说。<a id="a-BF"></a>仍有余经。<a id="a-BG"></a>判爱即取谓世尊说。<a id="a-BH"></a>我当为汝说顺取法及诸取体。<a id="a-BI"></a>广说乃至。<a id="a-BJ"></a>云何为取体。<a id="a-BK"></a>谓此中欲贪。<a id="a-BL"></a>上座自言。<a id="a-BM"></a>若薄伽梵。<a id="a-BN"></a>自标自释。<a id="a-BO"></a>是了义经。<a id="a-BP"></a>不可判斯为不了义。<a id="a-BQ"></a>又薄伽梵。<a id="a-BR"></a>告诸苾刍。<a id="a-BS"></a>取非即五蕴。<a id="a-BT"></a>亦非离五蕴。<a id="a-BU"></a>然取即是此中欲贪。<a id="a-BV"></a>是故此经言喜即取。<a id="a-BW"></a>无容判是不了义经。<a id="a-BX"></a>又取摄爱。<a id="a-BY"></a>理定应尔。<a id="a-BZ"></a>以诸烦恼皆业因故。<a id="a-Ba"></a>如前际惑。<a id="a-Bb"></a>皆谓无明。<a id="a-Bc"></a>故契经言。<a id="a-Bd"></a>取缘有者。<a id="a-Be"></a>是因烦恼。<a id="a-Bf"></a>发诸业义。<a id="a-Bg"></a>爱于发业。<a id="a-Bh"></a>是最胜因。<a id="a-Bi"></a>摄在取中。<a id="a-Bj"></a>为缘发有。<a id="a-Bk"></a>于理何失。<a id="a-Bl"></a>而不信依。<a id="a-Bm"></a>如前际缘起。<a id="a-Bn"></a>说无明缘行。<a id="a-Bo"></a>一切烦恼。<a id="a-Bp"></a>皆能发业。<a id="a-Bq"></a>是业因故。<a id="a-Br"></a>皆谓无明。<a id="a-Bs"></a>故后际中。<a id="a-Bt"></a>能发业惑。<a id="a-Bu"></a>皆取所摄。<a id="a-Bv"></a>其理极成。<a id="a-Bw"></a>又彼所言。<a id="a-Bx"></a>爱还因爱。<a id="a-By"></a>如是展转。<a id="a-Bz"></a>便致无穷。<a id="a-C0"></a>理实无穷。<a id="a-C1"></a>于宗何失。<a id="a-C2"></a>谓许后爱因前爱生。<a id="a-C3"></a>前爱复因前前爱起。<a id="a-C4"></a>因无始故。<a id="a-C5"></a>理实无穷。<a id="a-C6"></a>此于我宗。<a id="a-C7"></a>是德非失。<a id="a-C8"></a>又彼所说。<a id="a-C9"></a>何所遍知。<a id="a-CA"></a>令爱息者。<a id="a-CB"></a>遍知自性故。<a id="a-CC"></a>及遍知因故。<a id="a-CD"></a>能令爱息。<a id="a-CE"></a>如是爱因。<a id="a-CF"></a>略有二种。<a id="a-CG"></a>一异类谓受。<a id="a-CH"></a>二同类谓爱。<a id="a-CI"></a>有何因证令爱止息。<a id="a-CJ"></a>唯由遍知异类因受。<a id="a-CK"></a>非由遍知同类因爱。<a id="a-CL"></a>纵许爱息。<a id="a-CM"></a>唯由遍知。<a id="a-CN"></a>异类因受。<a id="a-CO"></a>岂能违爱。<a id="a-CP"></a>摄在取中。<a id="a-CQ"></a>故说爱因亦取中摄。<a id="a-CR"></a>理无倾动。<a id="a-CS"></a>为得种种可意境界。<a id="a-CT"></a>周遍驰求。<a id="a-CU"></a>此位名取。<a id="a-CV"></a>取有四种。<a id="a-CW"></a>谓欲及见戒禁我语取差别故。<a id="a-CX"></a>以能取故。<a id="a-CY"></a>说名为取。<a id="a-CZ"></a>即诸烦恼。<a id="a-Ca"></a>作相想业。<a id="a-Cb"></a>谓欲界系烦恼随烦恼。<a id="a-Cc"></a>除见名欲取。<a id="a-Cd"></a>如马等车。<a id="a-Ce"></a>三界四见。<a id="a-Cf"></a>名为见取。<a id="a-Cg"></a>彼戒禁取。<a id="a-Ch"></a>名戒禁取。<a id="a-Ci"></a>色无色界系。<a id="a-Cj"></a>烦恼随烦恼。<a id="a-Ck"></a>唯除五见。<a id="a-Cl"></a>名我语取。<a id="a-Cm"></a>如是语取。<a id="a-Cn"></a>随眠品中。<a id="a-Co"></a>当广分别。<a id="a-Cp"></a>唯与上座。<a id="a-Cq"></a>决择相应。<a id="a-Cr"></a>此中略辩不立无明。<a id="a-Cs"></a>为别取者。<a id="a-Ct"></a>自力无明。<a id="a-Cu"></a>不猛利故。<a id="a-Cv"></a>非解性故。<a id="a-Cw"></a>相应无明。<a id="a-Cx"></a>他烦恼力。<a id="a-Cy"></a>令能取故。<a id="a-Cz"></a>由斯义故。<a id="a-D0"></a>不别立取。<a id="a-D1"></a>离余见立戒禁取者。<a id="a-D2"></a>于能集业力最胜故。<a id="a-D3"></a>由斯故说一戒禁取。<a id="a-D4"></a>于集业门力齐四见。<a id="a-D5"></a>由此一见。<a id="a-D6"></a>令业炽然。<a id="a-D7"></a>乖违圣道。<a id="a-D8"></a>远离解脱。<a id="a-D9"></a>故戒禁取。<a id="a-DA"></a>别立取名。<a id="a-DB"></a>以诸取名表依执义。<a id="a-DC"></a>虽烦恼类皆为依执。<a id="a-DD"></a>而此二取。<a id="a-DE"></a>依执义胜。<a id="a-DF"></a>故唯此二。<a id="a-DG"></a>俱得取名。<a id="a-DH"></a>以二于他最坚执故。<a id="a-DI"></a>然于此二。<a id="a-DJ"></a>戒禁取强。<a id="a-DK"></a>如所蔽执炽然行故。<a id="a-DL"></a>由是离余。<a id="a-DM"></a>别立为取。<a id="a-DN"></a>四见皆以慧为性故。<a id="a-DO"></a>对余烦恼。<a id="a-DP"></a>依执义强。<a id="a-DQ"></a>摄四简余。<a id="a-DR"></a>立为见取。<a id="a-DS"></a>诸余烦恼。<a id="a-DT"></a>定不定地。<a id="a-DU"></a>有差别故。<a id="a-DV"></a>不善无记。<a id="a-DW"></a>因差别故。<a id="a-DX"></a>立余二取。<a id="a-DY"></a>我语之取。<a id="a-DZ"></a>名我语取。<a id="a-Da"></a>是于我语。<a id="a-Db"></a>能执取义。<a id="a-Dc"></a>此有我语。<a id="a-Dd"></a>说为我语。<a id="a-De"></a>是于此中。<a id="a-Df"></a>有我语义。<a id="a-Dg"></a>此体是何。<a id="a-Dh"></a>谓有情数。<a id="a-Di"></a>诸法聚集。<a id="a-Dj"></a>于此我语。<a id="a-Dk"></a>有能执着。<a id="a-Dl"></a>名我语取。<a id="a-Dm"></a>若尔一切烦恼。<a id="a-Dn"></a>皆应名我语取。<a id="a-Do"></a>我宗许尔。<a id="a-Dp"></a>为难唐捐。<a id="a-Dq"></a>何故少分说我语取。<a id="a-Dr"></a>为欲成立一切烦恼皆我语取。<a id="a-Ds"></a>故说别名。<a id="a-Dt"></a>谓以别名说余三取。<a id="a-Du"></a>显我语取。<a id="a-Dv"></a>是立总名。<a id="a-Dw"></a>如色处界。<a id="a-Dx"></a>及如行蕴法念住等。<a id="a-Dy"></a>于圣教中。<a id="a-Dz"></a>多见此例。<a id="a-E0"></a>为总摄余所应说义。<a id="a-E1"></a>故于少分。<a id="a-E2"></a>安立总名。<a id="a-E3"></a>如初力无畏及法处界等。<a id="a-E4"></a>复有异门。<a id="a-E5"></a>释我语取。<a id="a-E6"></a>谓依此故。<a id="a-E7"></a>能引我言。<a id="a-E8"></a>此即我见。<a id="a-E9"></a>名为我语。<a id="a-EA"></a>色无色缠。<a id="a-EB"></a>贪慢疑等。<a id="a-EC"></a>能令我见增长坚多。<a id="a-ED"></a>朋我语故。<a id="a-EE"></a>名我语取。<a id="a-EF"></a>是令我语能坚执义。<a id="a-EG"></a>或取能令我语盛义。<a id="a-EH"></a>非欲贪等亦得此名。<a id="a-EI"></a>唯定地惑。<a id="a-EJ"></a>能于我语。<a id="a-EK"></a>极增盛中为近因故。<a id="a-EL"></a>非散地惑朋助我见令其增盛如定地惑。<a id="a-EM"></a>欲界有情。<a id="a-EN"></a>多游外境。<a id="a-EO"></a>令心散动。<a id="a-EP"></a>故此地惑。<a id="a-EQ"></a>非令内缘我执增盛。<a id="a-ER"></a>是故不说为我语取。<a id="a-ES"></a>于此对法所立理中。<a id="a-ET"></a>寡学上座。<a id="a-EU"></a>谬兴弹斥。<a id="a-EV"></a>如是所说。<a id="a-EW"></a>理不相应。<a id="a-EX"></a>圣教曾无如是说故。<a id="a-EY"></a>谓曾无有少圣教中以我语声说上二界惑。<a id="a-EZ"></a>彼所系我见烦恼。<a id="a-Ea"></a>及以取声说彼余惑。<a id="a-Eb"></a>又前后说。<a id="a-Ec"></a>自相违故。<a id="a-Ed"></a>谓对法中。<a id="a-Ee"></a>自作是说。<a id="a-Ef"></a>出家外道。<a id="a-Eg"></a>于长夜中。<a id="a-Eh"></a>执我有情。<a id="a-Ei"></a>命者生者。<a id="a-Ej"></a>及养育者。<a id="a-Ek"></a>补特伽罗。<a id="a-El"></a>彼尚不能记别无我。<a id="a-Em"></a>况能施设断我语取。<a id="a-En"></a>上座于此。<a id="a-Eo"></a>毕竟无能显对法宗。<a id="a-Ep"></a>违于法性。<a id="a-Eq"></a>但如歌末无义余声。<a id="a-Er"></a>言圣教曾无如是说故者。<a id="a-Es"></a>且问上座圣教是何。<a id="a-Et"></a>于三藏中。<a id="a-Eu"></a>曾未闻有佛以法印决定印言。<a id="a-Ev"></a>齐尔所来名为圣教。<a id="a-Ew"></a>若谓圣教。<a id="a-Ex"></a>是佛所言。<a id="a-Ey"></a>宁知此言非佛所说。<a id="a-Ez"></a>未见有一于佛所言。<a id="a-F0"></a>能决定知量边际故。<a id="a-F1"></a>谓曾未见。<a id="a-F2"></a>有于佛语能达其边。<a id="a-F3"></a>如何定言对法宗义。<a id="a-F4"></a>非圣教说。<a id="a-F5"></a>上座于此。<a id="a-F6"></a>乍可斥言。<a id="a-F7"></a>此所释理。<a id="a-F8"></a>违于法性。<a id="a-F9"></a>不应总拨。<a id="a-FA"></a>圣教中无。<a id="a-FB"></a>世尊每言。<a id="a-FC"></a>诸有所说。<a id="a-FD"></a>顺法性理。<a id="a-FE"></a>堪为定量。<a id="a-FF"></a>如契经说。<a id="a-FG"></a>随顺契经。<a id="a-FH"></a>显毗柰耶。<a id="a-FI"></a>不违法性。<a id="a-FJ"></a>如是所说。<a id="a-FK"></a>方可为依。<a id="a-FL"></a>阿毗达磨。<a id="a-FM"></a>既名总摄。<a id="a-FN"></a>不违一切圣教理言。<a id="a-FO"></a>故所释理。<a id="a-FP"></a>无违法性。<a id="a-FQ"></a>然佛世尊。<a id="a-FR"></a>亦尝称赞。<a id="a-FS"></a>非契佛意符正理言。<a id="a-FT"></a>如契经言。<a id="a-FU"></a>汝等所说。<a id="a-FV"></a>虽非我本意而所说。<a id="a-FW"></a>皆善符正理故。<a id="a-FX"></a>皆可受持。<a id="a-FY"></a>若圣教中。<a id="a-FZ"></a>现无说处。<a id="a-Fa"></a>言非量者。<a id="a-Fb"></a>有太过失。<a id="a-Fc"></a>谓圣教中。<a id="a-Fd"></a>何处显了定说。<a id="a-Fe"></a>树等皆无有命。<a id="a-Ff"></a>定说诸行皆刹那灭。<a id="a-Fg"></a>定说瓶等非别实有。<a id="a-Fh"></a>定说过去非未来为因。<a id="a-Fi"></a>定说有情非本无今有。<a id="a-Fj"></a>又佛世尊。<a id="a-Fk"></a>曾于何处。<a id="a-Fl"></a>定释密说杀父等言。<a id="a-Fm"></a>谓有漏业。<a id="a-Fn"></a>名为父等。<a id="a-Fo"></a>又自所执。<a id="a-Fp"></a>旧随界等。<a id="a-Fq"></a>佛于何处。<a id="a-Fr"></a>曾说此言。<a id="a-Fs"></a>设为证成。<a id="a-Ft"></a>引相似教。<a id="a-Fu"></a>非正显故。<a id="a-Fv"></a>可作余释。<a id="a-Fw"></a>由是所言。<a id="a-Fx"></a>无经说故。<a id="a-Fy"></a>便非有者。<a id="a-Fz"></a>非决定因。<a id="a-G0"></a>又阿难陀。<a id="a-G1"></a>尚不应说如是释理。<a id="a-G2"></a>全无说处。<a id="a-G3"></a>况彼上座。<a id="a-G4"></a>于圣教中。<a id="a-G5"></a>少分受持。<a id="a-G6"></a>便应定判。<a id="a-G7"></a>故嗢怛罗契经中说。<a id="a-G8"></a>天帝释白嗢怛罗言。<a id="a-G9"></a>我今遍观赡部洲内。<a id="a-GA"></a>诸佛弟子。<a id="a-GB"></a>无能受持如是法门。<a id="a-GC"></a>唯除大德。<a id="a-GD"></a>是故大德。<a id="a-GE"></a>应自正勤持此法门。<a id="a-GF"></a>无令忘失。<a id="a-GG"></a>世尊自说此法门故。<a id="a-GH"></a>由是比知。<a id="a-GI"></a>今亦无有于佛圣教能具受持。<a id="a-GJ"></a>佛初涅槃。<a id="a-GK"></a>及正住世。<a id="a-GL"></a>阿难陀等闻持海人。<a id="a-GM"></a>尚不遍知佛语边际。<a id="a-GN"></a>况今得有能遍知人。<a id="a-GO"></a>故上座说。<a id="a-GP"></a>谓曾无有少圣教中以我语声说上界等。<a id="a-GQ"></a>此欲显已知圣教边。<a id="a-GR"></a>于自所知。<a id="a-GS"></a>增益之甚。<a id="a-GT"></a>然契经说。<a id="a-GU"></a>取为有缘一切烦恼。<a id="a-GV"></a>皆能发业。<a id="a-GW"></a>故取应摄一切烦恼。<a id="a-GX"></a>应具摄理。<a id="a-GY"></a>已如前说。<a id="a-GZ"></a>此与理教。<a id="a-Ga"></a>无片相违。<a id="a-Gb"></a>故知经中定有说处。<a id="a-Gc"></a>是故憎背他宗善说。<a id="a-Gd"></a>苟欲成立自所宗承。<a id="a-Ge"></a>如是未为顺圣教理。<a id="a-Gf"></a>毁他成已。<a id="a-Gg"></a>岂曰仁师。<a id="a-Gh"></a>有智学徒。<a id="a-Gi"></a>皆依对法。<a id="a-Gj"></a>采正理食。<a id="a-Gk"></a>以增慧命。<a id="a-Gl"></a>饮濯如是善说清流。<a id="a-Gm"></a>诸所愿求。<a id="a-Gn"></a>无不成办。<a id="a-Go"></a>自无净信。<a id="a-Gp"></a>又阙多闻越路而行。<a id="a-Gq"></a>诽毁正法。<a id="a-Gr"></a>显已有滥外道异生。<a id="a-Gs"></a>岂谓自障禀贤圣法。<a id="a-Gt"></a>岂不此释违于圣教。<a id="a-Gu"></a>如世尊告诸苾刍言。<a id="a-Gv"></a>汝等昔时。<a id="a-Gw"></a>执我语取。<a id="a-Gx"></a>为常恒住不变易法。<a id="a-Gy"></a>谓正住耶。<a id="a-Gz"></a>实尔世尊。<a id="a-H0"></a>乃至广说。<a id="a-H1"></a>此中意说。<a id="a-H2"></a>于内法中。<a id="a-H3"></a>执取为我。<a id="a-H4"></a>名我语取。<a id="a-H5"></a>故对法释。<a id="a-H6"></a>违此契经。<a id="a-H7"></a>此亦不然。<a id="a-H8"></a>迷经义故。<a id="a-H9"></a>且应审察。<a id="a-HA"></a>为依我见。<a id="a-HB"></a>问诸苾刍。<a id="a-HC"></a>汝等昔时。<a id="a-HD"></a>执我语取。<a id="a-HE"></a>为常恒等。<a id="a-HF"></a>为依所取我语事耶。<a id="a-HG"></a>我见且无。<a id="a-HH"></a>常恒等相。<a id="a-HI"></a>亦无有执。<a id="a-HJ"></a>谓常恒等。<a id="a-HK"></a>如何世尊问苾刍众。<a id="a-HL"></a>汝等昔时。<a id="a-HM"></a>执我语取。<a id="a-HN"></a>为常恒等。<a id="a-HO"></a>谓正住耶。<a id="a-HP"></a>苾刍云何。<a id="a-HQ"></a>答言实尔。<a id="a-HR"></a>故应但约所执取事为常等问。<a id="a-HS"></a>此意假说所取我语。<a id="a-HT"></a>名我语取。<a id="a-HU"></a>或应诵言。<a id="a-HV"></a>汝等昔时。<a id="a-HW"></a>由我语取。<a id="a-HX"></a>执常恒等。<a id="a-HY"></a>谓正住耶。<a id="a-HZ"></a>或复应言。<a id="a-Ha"></a>汝等昔时。<a id="a-Hb"></a>执我语体。<a id="a-Hc"></a>为常恒住。<a id="a-Hd"></a>乃至广说。<a id="a-He"></a>虽为此释。<a id="a-Hf"></a>非意所存。<a id="a-Hg"></a>理实但应所取名取。<a id="a-Hh"></a>若谓此释理不应然。<a id="a-Hi"></a>于能作用中。<a id="a-Hj"></a>多置屡吒故。<a id="a-Hk"></a>如是所引。<a id="a-Hl"></a>理不定然。<a id="a-Hm"></a>于业差别中。<a id="a-Hn"></a>亦有屡吒故。<a id="a-Ho"></a>如是经义。<a id="a-Hp"></a>证对法宗。<a id="a-Hq"></a>释我语取。<a id="a-Hr"></a>义更明了。<a id="a-Hs"></a>谓我语者。<a id="a-Ht"></a>是说我言。<a id="a-Hu"></a>世共于中说此为我。<a id="a-Hv"></a>此有我语。<a id="a-Hw"></a>得我语名。<a id="a-Hx"></a>我语能为取依着处。<a id="a-Hy"></a>故亦得说为我语取。<a id="a-Hz"></a>此体是何。<a id="a-I0"></a>谓五取蕴。<a id="a-I1"></a>世于取蕴。<a id="a-I2"></a>起我有情命者等想。<a id="a-I3"></a>故契经说。<a id="a-I4"></a>诸有沙门。<a id="a-I5"></a>或婆罗门。<a id="a-I6"></a>乃至广说。<a id="a-I7"></a>此意则说。<a id="a-I8"></a>汝等昔时。<a id="a-I9"></a>执五取蕴。<a id="a-IA"></a>为常恒住。<a id="a-IB"></a>乃至广说。<a id="a-IC"></a>故所引经。<a id="a-ID"></a>所说取义。<a id="a-IE"></a>不能决定。<a id="a-IF"></a>证彼所执。<a id="a-IG"></a>亦不能遮。<a id="a-IH"></a>诸对法者。<a id="a-II"></a>如前所辩。<a id="a-IJ"></a>我语取相。<a id="a-IK"></a>然彼具寿。<a id="a-IL"></a>引此契经。<a id="a-IM"></a>但能显已诵文迷义。<a id="a-IN"></a>言前后说自相违者。<a id="a-IO"></a>此宗前后。<a id="a-IP"></a>都不相违。<a id="a-IQ"></a>于对法文。<a id="a-IR"></a>不了义意。<a id="a-IS"></a>随已谬解。<a id="a-IT"></a>谓有相违。<a id="a-IU"></a>由彼出家诸外道类。<a id="a-IV"></a>不了取义。<a id="a-IW"></a>唯闻取名。<a id="a-IX"></a>但随取名。<a id="a-IY"></a>自称我等。<a id="a-IZ"></a>说断三取。<a id="a-Ia"></a>唯除第四。<a id="a-Ib"></a>所以者何。<a id="a-Ic"></a>彼诸外道。<a id="a-Id"></a>谓我语取。<a id="a-Ie"></a>即所取我。<a id="a-If"></a>然彼计我。<a id="a-Ig"></a>是常恒住不变易法。<a id="a-Ih"></a>体不可断。<a id="a-Ii"></a>又于我断彼生大怖。<a id="a-Ij"></a>故不施设断我语取。<a id="a-Ik"></a>此意说言。<a id="a-Il"></a>彼若真实善解取义。<a id="a-Im"></a>于我语取。<a id="a-In"></a>亦应施设能断少分。<a id="a-Io"></a>以于取义不善了知。<a id="a-Ip"></a>唯闻取名。<a id="a-Iq"></a>妄推实义。<a id="a-Ir"></a>故除第四。<a id="a-Is"></a>言唯断三。<a id="a-It"></a>亦如今时一譬喻者。<a id="a-Iu"></a>不应立义而强立之。<a id="a-Iv"></a>应立义中而倒不立。<a id="a-Iw"></a>又彼依自所执取门。<a id="a-Ix"></a>施设断三。<a id="a-Iy"></a>非我语取。<a id="a-Iz"></a>然彼所执。<a id="a-J0"></a>取体不同。<a id="a-J1"></a>且欲取中。<a id="a-J2"></a>有言体是诸妙欲境。<a id="a-J3"></a>有谓淫贪。<a id="a-J4"></a>他宗戒禁。<a id="a-J5"></a>名戒禁取。<a id="a-J6"></a>他宗诸见。<a id="a-J7"></a>名为见取。<a id="a-J8"></a>于我见中。<a id="a-J9"></a>执为正智。<a id="a-JA"></a>故不建立我语取名。<a id="a-JB"></a>故说断三。<a id="a-JC"></a>非我语取。<a id="a-JD"></a>故诸外道。<a id="a-JE"></a>有作是言。<a id="a-JF"></a>如彼大师。<a id="a-JG"></a>可敬可爱。<a id="a-JH"></a>我师亦尔。<a id="a-JI"></a>如彼大师。<a id="a-JJ"></a>于法究竟。<a id="a-JK"></a>我师亦尔。<a id="a-JL"></a>如彼法侣。<a id="a-JM"></a>互相敬爱。<a id="a-JN"></a>我等亦尔。<a id="a-JO"></a>如彼于戒圆满护持。<a id="a-JP"></a>我等亦尔。<a id="a-JQ"></a>如彼施设。<a id="a-JR"></a>能断诸取。<a id="a-JS"></a>我等亦尔。<a id="a-JT"></a>彼与我等。<a id="a-JU"></a>有何差别。<a id="a-JV"></a>故我宗义。<a id="a-JW"></a>前后无违。<a id="a-JX"></a>上座如何安立诸取彼言欲取。<a id="a-JY"></a>于契经中。<a id="a-JZ"></a>世尊分明亲自开示。<a id="a-Ja"></a>如有请问。<a id="a-Jb"></a>欲者谓何。<a id="a-Jc"></a>世尊答言。<a id="a-Jd"></a>谓五妙欲。<a id="a-Je"></a>然非妙欲即是欲体。<a id="a-Jf"></a>此中欲贪。<a id="a-Jg"></a>说名为欲。<a id="a-Jh"></a>又世尊劝依了义经。<a id="a-Ji"></a>此了义经。<a id="a-Jj"></a>不应异释。<a id="a-Jk"></a>我今于此。<a id="a-Jl"></a>见如是意。<a id="a-Jm"></a>谓由爱力。<a id="a-Jn"></a>五妙欲中。<a id="a-Jo"></a>欲贪生故。<a id="a-Jp"></a>而有所取。<a id="a-Jq"></a>是名欲取。<a id="a-Jr"></a>经与彼义。<a id="a-Js"></a>都不相应。<a id="a-Jt"></a>谓此经中。<a id="a-Ju"></a>都不依彼所执欲取而兴问答又经所说。<a id="a-Jv"></a>亦不乖违。<a id="a-Jw"></a>我对法宗所说欲义。<a id="a-Jx"></a>我等亦说。<a id="a-Jy"></a>五妙欲中。<a id="a-Jz"></a>所有欲贪。<a id="a-K0"></a>是真欲故。<a id="a-K1"></a>又彼引此。<a id="a-K2"></a>竟何所成。<a id="a-K3"></a>世尊于此中。<a id="a-K4"></a>非辩欲取故。<a id="a-K5"></a>又此所引。<a id="a-K6"></a>非了义经。<a id="a-K7"></a>复应观察别意趣故。<a id="a-K8"></a>谓经后句。<a id="a-K9"></a>世尊自遮。<a id="a-KA"></a>言非妙欲即是欲体。<a id="a-KB"></a>有何密意。<a id="a-KC"></a>于前句中。<a id="a-KD"></a>正答问言。<a id="a-KE"></a>谓五妙欲。<a id="a-KF"></a>若更有别意。<a id="a-KG"></a>而名了义经。<a id="a-KH"></a>更无别意者。<a id="a-KI"></a>应名不了义。<a id="a-KJ"></a>则了不了义应无定建立。<a id="a-KK"></a>又何意说。<a id="a-KL"></a>五妙欲中。<a id="a-KM"></a>欲贪生故。<a id="a-KN"></a>而有所取。<a id="a-KO"></a>是名欲取。<a id="a-KP"></a>为执欲贪。<a id="a-KQ"></a>为执妙欲。<a id="a-KR"></a>名为欲取。<a id="a-KS"></a>除此二种。<a id="a-KT"></a>更作余执。<a id="a-KU"></a>则无所依。<a id="a-KV"></a>且彼所宗。<a id="a-KW"></a>取不摄爱。<a id="a-KX"></a>不应欲取体是欲贪。<a id="a-KY"></a>或彼前后自相违害。<a id="a-KZ"></a>若执妙欲名欲取者。<a id="a-Ka"></a>岂非烦恼能为业因。<a id="a-Kb"></a>又取不应缘爱而起。<a id="a-Kc"></a>唯应许爱缘取而生。<a id="a-Kd"></a>彼上座言。<a id="a-Ke"></a>取非二种。<a id="a-Kf"></a>但于妙欲。<a id="a-Kg"></a>欲贪生故。<a id="a-Kh"></a>执而不舍。<a id="a-Ki"></a>说名欲取。<a id="a-Kj"></a>巧为如是响像言词。<a id="a-Kk"></a>惑乱东方愚信族类。<a id="a-Kl"></a>何名为执。<a id="a-Km"></a>何名不舍。<a id="a-Kn"></a>岂不于彼五妙欲中有欲贪生。<a id="a-Ko"></a>即名为执。<a id="a-Kp"></a>耽着不弃。<a id="a-Kq"></a>即名不舍。<a id="a-Kr"></a>故先说彼不应立义。<a id="a-Ks"></a>而强立之。<a id="a-Kt"></a>应立义中而倒不立言成无谬。<a id="a-Ku"></a>或彼应辩执不舍相。<a id="a-Kv"></a>非即前二而名欲取。<a id="a-Kw"></a>彼言见取。<a id="a-Kx"></a>即是五见。<a id="a-Ky"></a>谓爱力故。<a id="a-Kz"></a>执而不舍。<a id="a-L0"></a>故契经说。<a id="a-L1"></a>由有彼故。<a id="a-L2"></a>应知是诸沙门梵志成不聪睿。<a id="a-L3"></a>堕无明趣。<a id="a-L4"></a>爱广滋长。<a id="a-L5"></a>彼谓诸见。<a id="a-L6"></a>由爱势力。<a id="a-L7"></a>种种炽盛。<a id="a-L8"></a>名广滋长。<a id="a-L9"></a>如是所说。<a id="a-LA"></a>前后相违。<a id="a-LB"></a>不了经义。<a id="a-LC"></a>引之无益。<a id="a-LD"></a>如何彼说前后相违。<a id="a-LE"></a>谓能执故。<a id="a-LF"></a>说名为执。<a id="a-LG"></a>如是执体。<a id="a-LH"></a>即是五见。<a id="a-LI"></a>彼即不弃。<a id="a-LJ"></a>故名不舍。<a id="a-LK"></a>是谓后言违于前说。<a id="a-LL"></a>谓彼前说。<a id="a-LM"></a>于内法中。<a id="a-LN"></a>执取为我。<a id="a-LO"></a>名我语取。<a id="a-LP"></a>或我语取。<a id="a-LQ"></a>见取所收。<a id="a-LR"></a>无别性故。<a id="a-LS"></a>应唯三取。<a id="a-LT"></a>理不应许。<a id="a-LU"></a>取体相杂。<a id="a-LV"></a>如何说彼不了经义。<a id="a-LW"></a>谓经但言爱广滋长。<a id="a-LX"></a>如何知说。<a id="a-LY"></a>是由爱力。<a id="a-LZ"></a>种种炽盛。<a id="a-La"></a>名广滋长。<a id="a-Lb"></a>非由见力爱滋长耶。<a id="a-Lc"></a>我于此中。<a id="a-Ld"></a>见如是义。<a id="a-Le"></a>谓由见力。<a id="a-Lf"></a>爱广滋长。<a id="a-Lg"></a>由彼经言。<a id="a-Lh"></a>沙门梵志。<a id="a-Li"></a>依前际执。<a id="a-Lj"></a>说常住论。<a id="a-Lk"></a>言我世间皆悉是常。<a id="a-Ll"></a>于四事中。<a id="a-Lm"></a>而兴诤论。<a id="a-Ln"></a>由有彼故。<a id="a-Lo"></a>应知是诸沙门梵志。<a id="a-Lp"></a>成不聪睿。<a id="a-Lq"></a>堕无明趣。<a id="a-Lr"></a>爱广滋长。<a id="a-Ls"></a>此中意说。<a id="a-Lt"></a>爱由见力。<a id="a-Lu"></a>而广滋长。<a id="a-Lv"></a>非见由爱。<a id="a-Lw"></a>此分明说爱广滋长。<a id="a-Lx"></a>如何翻谓见滋长耶。<a id="a-Ly"></a>如何此经。<a id="a-Lz"></a>引之无益。<a id="a-M0"></a>谓纵如彼释引之何所成。<a id="a-M1"></a>非由此能成彼见取。<a id="a-M2"></a>岂由此故。<a id="a-M3"></a>便能证成。<a id="a-M4"></a>离彼诸见。<a id="a-M5"></a>外有执而不舍。<a id="a-M6"></a>然执不舍。<a id="a-M7"></a>即是诸见。<a id="a-M8"></a>故所引经。<a id="a-M9"></a>于彼无益。<a id="a-MA"></a>彼言此中戒禁取者。<a id="a-MB"></a>非五见中戒禁取摄。<a id="a-MC"></a>然即戒禁其体是何。<a id="a-MD"></a>谓有外道。<a id="a-ME"></a>由爱力故。<a id="a-MF"></a>受持牛鹿猪狗戒禁。<a id="a-MG"></a>愿我由斯持戒禁力。<a id="a-MH"></a>当受快乐。<a id="a-MI"></a>或当永断。<a id="a-MJ"></a>观察为先。<a id="a-MK"></a>所起执见。<a id="a-ML"></a>是五见中。<a id="a-MM"></a>戒禁取摄。<a id="a-MN"></a>希欲为先。<a id="a-MO"></a>所受戒禁。<a id="a-MP"></a>是四取中。<a id="a-MQ"></a>戒禁取摄。<a id="a-MR"></a>故此与彼。<a id="a-MS"></a>取体不同。<a id="a-MT"></a>如是立中。<a id="a-MU"></a>有二种失。<a id="a-MV"></a>取体支体。<a id="a-MW"></a>俱杂乱故。<a id="a-MX"></a>且无有一。<a id="a-MY"></a>但希求果。<a id="a-MZ"></a>受持戒禁。<a id="a-Ma"></a>非见为先。<a id="a-Mb"></a>要见为先。<a id="a-Mc"></a>方希求故。<a id="a-Md"></a>设许彼说。<a id="a-Me"></a>希欲为先。<a id="a-Mf"></a>所受戒禁。<a id="a-Mg"></a>非五见中戒禁取摄。<a id="a-Mh"></a>则定应许。<a id="a-Mi"></a>观察为先。<a id="a-Mj"></a>所受戒禁。<a id="a-Mk"></a>是五见中戒禁取摄。<a id="a-Ml"></a>此戒禁取。<a id="a-Mm"></a>于四取中。<a id="a-Mn"></a>为是见取。<a id="a-Mo"></a>为戒禁取。<a id="a-Mp"></a>随许是一。<a id="a-Mq"></a>取应杂乱。<a id="a-Mr"></a>或违先许。<a id="a-Ms"></a>彼先许言。<a id="a-Mt"></a>希欲为先。<a id="a-Mu"></a>所受戒禁。<a id="a-Mv"></a>是四取中戒禁取摄。<a id="a-Mw"></a>非五见中戒禁取摄。<a id="a-Mx"></a>无如是失。<a id="a-My"></a>以能执见是四取中见取所摄。<a id="a-Mz"></a>所执戒禁。<a id="a-N0"></a>是四取中戒禁取摄。<a id="a-N1"></a>此救非理。<a id="a-N2"></a>四见亦应如戒禁取而建立故。<a id="a-N3"></a>谓余四见。<a id="a-N4"></a>亦应能执。<a id="a-N5"></a>是四取中。<a id="a-N6"></a>见取所摄。<a id="a-N7"></a>所执境界。<a id="a-N8"></a>别立余取。<a id="a-N9"></a>又应欲贪立为欲取。<a id="a-NA"></a>所贪境界。<a id="a-NB"></a>别立余取。<a id="a-NC"></a>此彼差别。<a id="a-ND"></a>无定因故。<a id="a-NE"></a>是则诸取。<a id="a-NF"></a>数应不定。<a id="a-NG"></a>如对法宗。<a id="a-NH"></a>于五见内。<a id="a-NI"></a>独立一见。<a id="a-NJ"></a>名戒禁取。<a id="a-NK"></a>我宗亦然。<a id="a-NL"></a>强者别立。<a id="a-NM"></a>若尔应唯四见立一。<a id="a-NN"></a>如戒禁取。<a id="a-NO"></a>欲贪与境。<a id="a-NP"></a>应立别取。<a id="a-NQ"></a>何理能遮。<a id="a-NR"></a>故彼所宗。<a id="a-NS"></a>非善立取。<a id="a-NT"></a>又诸有支。<a id="a-NU"></a>体应杂乱。<a id="a-NV"></a>谓取支中。<a id="a-NW"></a>有有支故以契经说。<a id="a-NX"></a>告阿难陀。<a id="a-NY"></a>能感当来后有诸业。<a id="a-NZ"></a>应知即是此中有支。<a id="a-Na"></a>又业为生因。<a id="a-Nb"></a>余契经说故。<a id="a-Nc"></a>所受戒禁是有是业。<a id="a-Nd"></a>后有即生。<a id="a-Ne"></a>应如前际。<a id="a-Nf"></a>则当生有。<a id="a-Ng"></a>应取为缘。<a id="a-Nh"></a>上座救言。<a id="a-Ni"></a>此后所起。<a id="a-Nj"></a>方名为有。<a id="a-Nk"></a>用取为缘。<a id="a-Nl"></a>此救不然。<a id="a-Nm"></a>有业非有。<a id="a-Nn"></a>即此种类。<a id="a-No"></a>有业是有。<a id="a-Np"></a>此必应遭外道所魅。<a id="a-Nq"></a>又应说爱。<a id="a-Nr"></a>与有为缘。<a id="a-Ns"></a>彼许有戒禁。<a id="a-Nt"></a>从希望生故。<a id="a-Nu"></a>由此定知。<a id="a-Nv"></a>越对法理。<a id="a-Nw"></a>必无于取无过安立。<a id="a-Nx"></a>今应思择。<a id="a-Ny"></a>应诸烦恼皆是取缘。<a id="a-Nz"></a>展转相因。<a id="a-O0"></a>诸惑生故。<a id="a-O1"></a>何故但说爱为取缘。<a id="a-O2"></a>不可取缘说余烦恼。<a id="a-O3"></a>夫取缘者。<a id="a-O4"></a>谓能为缘。<a id="a-O5"></a>令取体生。<a id="a-O6"></a>不舍所取。<a id="a-O7"></a>爱望于取。<a id="a-O8"></a>具有二能。<a id="a-O9"></a>余惑但能令取体起。<a id="a-OA"></a>故唯说爱。<a id="a-OB"></a>能为取缘。<a id="a-OC"></a>上座释言。<a id="a-OD"></a>所以不说余烦恼者。<a id="a-OE"></a>理无有故。<a id="a-OF"></a>谓若离爱。<a id="a-OG"></a>现在前行我语等取。<a id="a-OH"></a>终不行故。<a id="a-OI"></a>未了彼言。<a id="a-OJ"></a>何意故说。<a id="a-OK"></a>若遮诸惑展转力生。<a id="a-OL"></a>是则应违圣教正理。<a id="a-OM"></a>故契经说。<a id="a-ON"></a>佛告苾刍。<a id="a-OO"></a>爱由爱生。<a id="a-OP"></a>爱复生恚。<a id="a-OQ"></a>恚由恚起。<a id="a-OR"></a>恚复生爱。<a id="a-OS"></a>如是亦说。<a id="a-OT"></a>取为爱缘。<a id="a-OU"></a>又契经说。<a id="a-OV"></a>爱用无明。<a id="a-OW"></a>为集为因为生为类。<a id="a-OX"></a>前已成立。<a id="a-OY"></a>无明是取。<a id="a-OZ"></a>故亦应说。<a id="a-Oa"></a>爱用取为缘。<a id="a-Ob"></a>但由前说因。<a id="a-Oc"></a>是故不说。<a id="a-Od"></a>理亦应尔。<a id="a-Oe"></a>慢起无间遇恚生缘。<a id="a-Of"></a>然恚不生。<a id="a-Og"></a>反生于爱。<a id="a-Oh"></a>斯有何理。<a id="a-Oi"></a>爱恚生缘。<a id="a-Oj"></a>定有差别。<a id="a-Ok"></a>由是证知。<a id="a-Ol"></a>爱亦缘余惑生。<a id="a-Om"></a>故非取生但缘于爱。<a id="a-On"></a>而偏说者。<a id="a-Oo"></a>由具二能。<a id="a-Op"></a>上座此中。<a id="a-Oq"></a>妄释经义。<a id="a-Or"></a>谓非离爱恚得现行。<a id="a-Os"></a>未审此言。<a id="a-Ot"></a>欲诠何义。<a id="a-Ou"></a>岂不爱恚不俱起故。<a id="a-Ov"></a>必应离爱恚得现行。<a id="a-Ow"></a>若谓恚行必由前爱。<a id="a-Ox"></a>是经义者。<a id="a-Oy"></a>此但虚言。<a id="a-Oz"></a>以契经言。<a id="a-P0"></a>恚由恚起。<a id="a-P1"></a>恚复生爱。<a id="a-P2"></a>故但虚言。<a id="a-P3"></a>由是所言。<a id="a-P4"></a>理无有故。<a id="a-P5"></a>爱必非赖余烦恼生。<a id="a-P6"></a>取但因爱。<a id="a-P7"></a>理不成立。<a id="a-P8"></a>是故对法所说取支。<a id="a-P9"></a>总摄诸惑。<a id="a-PA"></a>其理为善。</p>
 </body>
</html>