<!doctype html>
<html id="z3IBVtG16v" data-ver="872">
 <head>
  <meta charset="utf-8">
  <meta author="众贤">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨顺正理论卷第七十八</h1>
  <h2 id="a2">辩定品第八之二</h2>
  <p id="a3">我宗定说。<a id="a-4"></a>初二静虑乐根为支。<a id="a-5"></a>违何正理。<a id="a-6"></a>汝执身受方有乐根。<a id="a-7"></a>非诸定中可起身识。<a id="a-8"></a>岂不与此正理相违。<a id="a-9"></a>此亦无违。<a id="a-A"></a>以我宗许正在定位。<a id="a-B"></a>由胜定力起顺乐受。<a id="a-C"></a>妙轻安风遍触于身发身识故。<a id="a-D"></a>如是救义未离前失。<a id="a-E"></a>但起身识非在定故。<a id="a-F"></a>谓我宗亦许正在定位。<a id="a-G"></a>有离生喜乐所引极微遍在身中。<a id="a-H"></a>如团中腻力能对治诸烦恼品。<a id="a-I"></a>身之粗重摄益于身。<a id="a-J"></a>亦说名为无恼害乐。<a id="a-K"></a>然不许此在定位中。<a id="a-L"></a>能触动身发生身识。<a id="a-M"></a>此等持果如是生时。<a id="a-N"></a>有力能令等持坚住。<a id="a-O"></a>故此妙触起不唐捐。<a id="a-P"></a>若此位中容起身识。<a id="a-Q"></a>外散乱故应坏等持。<a id="a-R"></a>若谓此风从胜定起。<a id="a-S"></a>引内身乐顺起等持。<a id="a-T"></a>故身识生无坏定失。<a id="a-U"></a>亦不应理。<a id="a-V"></a>虽顺等持而身识生便非定故。<a id="a-W"></a>正在定位有与定相违。<a id="a-X"></a>不定识生如何不坏定。<a id="a-Y"></a>纵顺定故非永退失。<a id="a-Z"></a>然散心生宁非出定。<a id="a-a"></a>非起顺定加行散心。<a id="a-b"></a>已得名为正住定位。<a id="a-c"></a>是故身识现在前时。<a id="a-d"></a>理应名为已从定出。<a id="a-e"></a>既尔宁说是静虑支。<a id="a-f"></a>又此乐生应名定刺。<a id="a-g"></a>由此乐受身识俱生。<a id="a-h"></a>间杂定心令不续故。<a id="a-i"></a>又以欲界身根为依。<a id="a-j"></a>理不应生色界触识。<a id="a-k"></a>故不可说身在欲界。<a id="a-l"></a>身识俱受领色界中静虑所生妙轻安触。<a id="a-m"></a>若谓此触依内起故。<a id="a-n"></a>容依欲身发生彼识。<a id="a-o"></a>此但有语无理教故。<a id="a-p"></a>谓何理教证依欲身取色轻安非所余触。<a id="a-q"></a>故彼所执违越理教。<a id="a-r"></a>唯对法宗所说无失。<a id="a-s"></a>上座于此作如是言。<a id="a-t"></a>如何得知轻安名乐。<a id="a-u"></a>无少圣教于轻安体立以乐名。<a id="a-v"></a>又见于此余说名乐。<a id="a-w"></a>于义无益故。<a id="a-x"></a>若轻安体应说轻安名。<a id="a-y"></a>非说轻安有无乐过。<a id="a-z"></a>经说轻安是乐因故。<a id="a-10"></a>如契经说。<a id="a-11"></a>心喜故身轻安。<a id="a-12"></a>轻安故身受乐。<a id="a-13"></a>是故知乐非即轻安。<a id="a-14"></a>破此同前经主所引。<a id="a-15"></a>然彼所说。<a id="a-16"></a>若是轻安体应说轻安名。<a id="a-17"></a>此说非理。<a id="a-18"></a>为避静虑支不易说过故。<a id="a-19"></a>勿说初静虑离生喜轻安。<a id="a-1A"></a>又此义中轻安名乐。<a id="a-1B"></a>于义有益。<a id="a-1C"></a>下苦所恼。<a id="a-1D"></a>为令欣求上地生故。<a id="a-1E"></a>谓一切地皆有轻安。<a id="a-1F"></a>如何令知上地皆乐。<a id="a-1G"></a>发勤精进离下地染。<a id="a-1H"></a>故于轻安体假立以乐名。<a id="a-1I"></a>于此义中深成有益。<a id="a-1J"></a>虽轻安乐遍一切地。<a id="a-1K"></a>而今于此静虑支中。<a id="a-1L"></a>唯乐果因方说名乐。<a id="a-1M"></a>第二静虑虽无乐根。<a id="a-1N"></a>而说彼轻安为乐果因者。<a id="a-1O"></a>以乐根喜根俱说名乐故。<a id="a-1P"></a>言轻安故身受乐者。<a id="a-1Q"></a>弥证轻安得名为乐。<a id="a-1R"></a>以轻安起能治身中惛沈品粗重性。<a id="a-1S"></a>令身轻妙安隐受乐。<a id="a-1T"></a>除此乐外必定无余。<a id="a-1U"></a>是尸罗等次第所得。<a id="a-1V"></a>故对法宗所说无过。<a id="a-1W"></a>今应思择。<a id="a-1X"></a>第三定中。<a id="a-1Y"></a>意地悦受既得喜相。<a id="a-1Z"></a>应名为喜。<a id="a-1a"></a>何故名乐。<a id="a-1b"></a>此名为乐亦有所因。<a id="a-1c"></a>以诸喜根不寂静故。<a id="a-1d"></a>谓喜动涌扰乱定心。<a id="a-1e"></a>如水波涛涌泛漂激。<a id="a-1f"></a>初二静虑意地悦受。<a id="a-1g"></a>有如是相故得喜名。<a id="a-1h"></a>第三定中此心悦受。<a id="a-1i"></a>其相沉静转得乐名。<a id="a-1j"></a>故此定中舍用增上。<a id="a-1k"></a>弃舍喜故立行舍支。<a id="a-1l"></a>第四定中复弃舍乐。<a id="a-1m"></a>故彼行舍得名清净。<a id="a-1n"></a>何缘念慧诸地皆有。<a id="a-1o"></a>而念唯在上二静虑。<a id="a-1p"></a>慧在第三定方得立为支。<a id="a-1q"></a>随其所应偏随顺故。<a id="a-1r"></a>谓喜与乐于三有中。<a id="a-1s"></a>是诸有情极所耽味。<a id="a-1t"></a>第三静虑所味中极。<a id="a-1u"></a>有生死中最胜乐故。<a id="a-1v"></a>理应立慧观察厌舍。<a id="a-1w"></a>若无慧者自地善根尚不能成。<a id="a-1x"></a>况进求胜。<a id="a-1y"></a>为治如是自地过失。<a id="a-1z"></a>第三静虑立慧为支。<a id="a-20"></a>余地不然故不立慧。<a id="a-21"></a>第二静虑有最胜喜。<a id="a-22"></a>轻躁娆乱如逻刹私。<a id="a-23"></a>第三定中有最胜乐。<a id="a-24"></a>如天妙欲极为难舍。<a id="a-25"></a>第三四定由行舍支。<a id="a-26"></a>随其所应。<a id="a-27"></a>虽已弃舍而恐退起立念遮防。<a id="a-28"></a>余地不然故不立念。<a id="a-29"></a>然第三念势用坚强。<a id="a-2A"></a>非唯助舍亦能助慧。<a id="a-2B"></a>通能防备自他地失。<a id="a-2C"></a>第四不尔。<a id="a-2D"></a>无自失故。<a id="a-2E"></a>由此第四不立慧支。<a id="a-2F"></a>或初二定寻喜飘动。<a id="a-2G"></a>虽有念慧防照用微。<a id="a-2H"></a>第四定中二舍所蔽。<a id="a-2I"></a>顺无明故慧用不增。<a id="a-2J"></a>故慧唯三。<a id="a-2K"></a>念通上二。<a id="a-2L"></a>或第三定乐过甚微。<a id="a-2M"></a>不立慧支。<a id="a-2N"></a>无能照察。<a id="a-2O"></a>若不照察则无厌求自地过患上地功德。<a id="a-2P"></a>然下寻喜上色过粗。<a id="a-2Q"></a>虽照厌求未为奇特。<a id="a-2R"></a>故余三地。<a id="a-2S"></a>慧不立支。<a id="a-2T"></a>以第三定中乐过难。<a id="a-2U"></a>觉故佛说圣者应说。<a id="a-2V"></a>应知由此定中慧用。<a id="a-2W"></a>最胜能知细过故立。<a id="a-2X"></a>为支虽第四边慧亦能了。<a id="a-2Y"></a>而但总相未为奇特。<a id="a-2Z"></a>谓彼与乐系地不同。<a id="a-2a"></a>是离染道总观下过。<a id="a-2b"></a>非如自慧同一系缚。<a id="a-2c"></a>能别观失方谓希奇。<a id="a-2d"></a>故自立支。<a id="a-2e"></a>上慧不尔。<a id="a-2f"></a>又诸已得第三静虑。<a id="a-2g"></a>于第四边非皆自在。<a id="a-2h"></a>故于将离乐受染时。<a id="a-2i"></a>彼慧无容立为支体。<a id="a-2j"></a>故唯三定立慧为支。<a id="a-2k"></a>然正了时及初已离。<a id="a-2l"></a>皆应防守须立念支。<a id="a-2m"></a>何故轻安立为支体。<a id="a-2n"></a>以初二定轻安用增。<a id="a-2o"></a>触前所无殊胜位故。<a id="a-2p"></a>由此势用精勤不舍。<a id="a-2q"></a>能令相续有所堪能。<a id="a-2r"></a>能助等持令牵胜德有殊胜用故立为支。<a id="a-2s"></a>内等净名为目何法。<a id="a-2t"></a>目寻伺息于定心坚。<a id="a-2u"></a>有说先时寻伺鼓动令心于境不甚坚牢。<a id="a-2v"></a>今于所缘方能一趣。<a id="a-2w"></a>故说内等净目于定心坚。<a id="a-2x"></a>彼显此名目殊胜定。<a id="a-2y"></a>则内等净应无别物。<a id="a-2z"></a>第二静虑应唯三支。<a id="a-30"></a>彼释但应朋友信受。<a id="a-31"></a>无正教理堪为证故。<a id="a-32"></a>非无圣教说有四支。<a id="a-33"></a>言有三支依何圣教。<a id="a-34"></a>故内等净体即信根。<a id="a-35"></a>谓若证得第二静虑。<a id="a-36"></a>则于定地。<a id="a-37"></a>亦可离中有深信生。<a id="a-38"></a>名内等净。<a id="a-39"></a>故虽诸地皆有信根而可立支。<a id="a-3A"></a>唯第二定以今创信诸定地法。<a id="a-3B"></a>与散地法俱可离故。<a id="a-3C"></a>又初静虑寻伺识身。<a id="a-3D"></a>如热淤埿信不明净。<a id="a-3E"></a>后二静虑行舍用增。<a id="a-3F"></a>映夺信根故无内净。<a id="a-3G"></a>谓由警觉信力方增。<a id="a-3H"></a>舍此相违故能映夺。<a id="a-3I"></a>信是净相故立净名。<a id="a-3J"></a>如清水珠令心净故。<a id="a-3K"></a>内心平等为缘故生。<a id="a-3L"></a>由此信根名内等净。<a id="a-3M"></a>或第二定所有功德。<a id="a-3N"></a>平等为缘引生此净。<a id="a-3O"></a>由此建立内等净名。<a id="a-3P"></a>非唯寻伺静息为体。<a id="a-3Q"></a>此等皆是心所摄故。<a id="a-3R"></a>如受想思别有实体。<a id="a-3S"></a>有余部说。<a id="a-3T"></a>喜非喜受。<a id="a-3U"></a>喜是行蕴心所法摄。<a id="a-3V"></a>三定中乐皆是喜受。<a id="a-3W"></a>故喜喜受其体各异。<a id="a-3X"></a>非三定乐可名喜受。<a id="a-3Y"></a>二阿笈摩分明证故。<a id="a-3Z"></a>如辩颠倒契经中说。<a id="a-3a"></a>渐无余灭忧等五根。<a id="a-3b"></a>第三定中无余灭喜。<a id="a-3c"></a>于第四定无余灭乐。<a id="a-3d"></a>又余经说。<a id="a-3e"></a>第四静虑。<a id="a-3f"></a>断乐断苦先喜忧没。<a id="a-3g"></a>故第三定必无喜根。<a id="a-3h"></a>由此喜受是喜非乐。<a id="a-3i"></a>如先所说八等至中。<a id="a-3j"></a>前七各三第八有二。<a id="a-3k"></a>诸染污定如何知有。<a id="a-3l"></a>此由契经及论说故。<a id="a-3m"></a>谓契经说。<a id="a-3n"></a>净无漏定已。<a id="a-3o"></a>犹言世尊未说一切定。<a id="a-3p"></a>故知有余染定未说。<a id="a-3q"></a>本论亦说。<a id="a-3r"></a>于诸静虑。<a id="a-3s"></a>自地一切随眠随增。<a id="a-3t"></a>由此等文知有染定。<a id="a-3u"></a>故说静虑总有二种。<a id="a-3v"></a>由定及生有差别故。<a id="a-3w"></a>定复有二。<a id="a-3x"></a>谓染不染。<a id="a-3y"></a>不染复二种。<a id="a-3z"></a>谓净及无漏。<a id="a-40"></a>无漏复二。<a id="a-41"></a>谓学无学。<a id="a-42"></a>如是差别理有众多。<a id="a-43"></a>染静虑中为有支不。<a id="a-44"></a>有。<a id="a-45"></a>非一切。<a id="a-46"></a>何定无何。<a id="a-47"></a>颂曰。</p>
  <p id="a48">染如次从初　　无喜乐内净</p>
  <p id="a49">正念慧舍念　　余说无安舍</p>
  <p id="a4A">论曰。<a id="a-4B"></a>且有一类随相说言。<a id="a-4C"></a>初染中无离生喜乐。<a id="a-4D"></a>非离烦恼而得生故。<a id="a-4E"></a>虽染污定亦喜相应。<a id="a-4F"></a>非因离生故非支摄。<a id="a-4G"></a>此不唯说离欲生喜。<a id="a-4H"></a>亦说因离自地染生。<a id="a-4I"></a>以契经中先作是说。<a id="a-4J"></a>离诸欲恶不善法已。<a id="a-4K"></a>复作是言。<a id="a-4L"></a>离生喜乐。<a id="a-4M"></a>此中重说离生言者。<a id="a-4N"></a>为显亦有喜离自地惑生。<a id="a-4O"></a>为显喜支唯是善性。<a id="a-4P"></a>故薄伽梵与乐合说。<a id="a-4Q"></a>轻安相应必是善故。<a id="a-4R"></a>由此染定必无喜支。<a id="a-4S"></a>故初染支唯有三种。<a id="a-4T"></a>第二染中无内等净。<a id="a-4U"></a>彼为烦恼所扰浊故。<a id="a-4V"></a>虽诸世间说有染信。<a id="a-4W"></a>而不信摄故不立支。<a id="a-4X"></a>乐是轻安唯善性摄。<a id="a-4Y"></a>例同初定故不重遮。<a id="a-4Z"></a>故此染支唯有二种。<a id="a-4a"></a>第二染定许有喜支。<a id="a-4b"></a>初染中无以何为证。<a id="a-4c"></a>以初定喜说从离生。<a id="a-4d"></a>第二中无离生言。<a id="a-4e"></a>故第三染中无正念慧。<a id="a-4f"></a>彼为染乐所迷乱故。<a id="a-4g"></a>染污定中虽有念慧。<a id="a-4h"></a>而得失念不正慧名。<a id="a-4i"></a>故此二支染中非有。<a id="a-4j"></a>行舍唯是大善法摄。<a id="a-4k"></a>例同第四故此不遮。<a id="a-4l"></a>故此染支唯有二种。<a id="a-4m"></a>第四染中无舍念净。<a id="a-4n"></a>彼为烦恼所染污故。<a id="a-4o"></a>由此第四染唯二支。<a id="a-4p"></a>有余师说。<a id="a-4q"></a>初二染定但无轻安。<a id="a-4r"></a>后二染中但无行舍。<a id="a-4s"></a>大善摄故。<a id="a-4t"></a>彼说染中喜信念慧。<a id="a-4u"></a>皆是支摄。<a id="a-4v"></a>皆通染故。<a id="a-4w"></a>契经中说。<a id="a-4x"></a>三定有动第四不动。<a id="a-4y"></a>依何义说。<a id="a-4z"></a>颂曰。</p>
  <p id="a50">第四名不动　　离八灾患故</p>
  <p id="a51">八者谓寻伺　　四受入出息</p>
  <p id="a52">论曰。<a id="a-53"></a>下三静虑名有动者有灾患故。<a id="a-54"></a>第四静虑名不动者无灾患故。<a id="a-55"></a>灾患有八。<a id="a-56"></a>其八者何。<a id="a-57"></a>寻伺四受入息出息。<a id="a-58"></a>此八灾患第四都无故。<a id="a-59"></a>佛世尊说为不动。<a id="a-5A"></a>然经唯说第四静虑。<a id="a-5B"></a>不为寻伺喜乐动者。<a id="a-5C"></a>经密意说论依法相。<a id="a-5D"></a>以薄伽梵有处说言。<a id="a-5E"></a>断乐断苦先喜忧没。<a id="a-5F"></a>具足安住第四静虑。<a id="a-5G"></a>又说彼定身行俱灭。<a id="a-5H"></a>入息出息名为身行。<a id="a-5I"></a>故知此定非唯独免。<a id="a-5J"></a>寻伺喜乐四动灾患。<a id="a-5K"></a>有余师说。<a id="a-5L"></a>第四静虑如密室灯。<a id="a-5M"></a>照而无动故名不动。<a id="a-5N"></a>喻经说故寻伺何过。<a id="a-5O"></a>而求静息此能令心于定境界。<a id="a-5P"></a>虽恒系念而不寂静。<a id="a-5Q"></a>如树枝条依茎而住。<a id="a-5R"></a>与风合故动摇不息。<a id="a-5S"></a>诸瑜伽师虽不愿乐。<a id="a-5T"></a>于境行相心速易脱。<a id="a-5U"></a>而寻伺力令彼驰流。<a id="a-5V"></a>故于定中寻伺有过。<a id="a-5W"></a>喜乐于定亦能鼓动。<a id="a-5X"></a>唯此四种与定相应。<a id="a-5Y"></a>而能动心故经偏说。<a id="a-5Z"></a>然实二息忧苦二受。<a id="a-5a"></a>亦能鼓动故论说八。<a id="a-5b"></a>寻伺二法既有此过。<a id="a-5c"></a>不应说在静虑支中。<a id="a-5d"></a>经但应言寻伺寂静。<a id="a-5e"></a>何容亦说有寻有伺为显寻伺。<a id="a-5f"></a>虽定相应而于定中。<a id="a-5g"></a>能为灾患不说不了。<a id="a-5h"></a>故定应说或此于定。<a id="a-5i"></a>初作资粮作欲恶寻远分治故。<a id="a-5j"></a>后于胜定方为灾患。<a id="a-5k"></a>故说寻伺功不唐捐。<a id="a-5l"></a>舍有行仪方便法尔。<a id="a-5m"></a>设是所舍初必应依。<a id="a-5n"></a>如欲渡河先依船筏。<a id="a-5o"></a>后至彼岸理应总舍。<a id="a-5p"></a>故契经言依色出欲。<a id="a-5q"></a>依无色出色依道出无色。<a id="a-5r"></a>若得涅槃亦出圣道。<a id="a-5s"></a>此二容有与一心俱。<a id="a-5t"></a>如胜劣风与一枝合。<a id="a-5u"></a>若此二业谓能鼓动。<a id="a-5v"></a>如何说此与定相应。<a id="a-5w"></a>粗浅定心寻伺所策。<a id="a-5x"></a>方能出离欲界粗染。<a id="a-5y"></a>故此得与初定相应。<a id="a-5z"></a>由此相应未为清净。<a id="a-60"></a>如灯与日俱见色缘。<a id="a-61"></a>灯细暗俱照不明了。<a id="a-62"></a>日光离暗照用分明。<a id="a-63"></a>如是应知初静虑定。<a id="a-64"></a>虽作自事而寻伺俱。<a id="a-65"></a>未照而无动如第四静虑。<a id="a-66"></a>若寻在定能动乱心无漏定俱亦为灾患。<a id="a-67"></a>何缘建立为一道支。<a id="a-68"></a>已说彼能策正见故。<a id="a-69"></a>行者于定未串习时。<a id="a-6A"></a>不能了知此为灾患。<a id="a-6B"></a>故于此地不欲厌舍。<a id="a-6C"></a>若已串习便能觉知。<a id="a-6D"></a>初静虑中有此灾患。<a id="a-6E"></a>如水澄净便有池中。<a id="a-6F"></a>潜下虫鱼能为浊乱。<a id="a-6G"></a>行者既见初静虑中。<a id="a-6H"></a>寻伺二法能为动乱。<a id="a-6I"></a>便于一地总生厌舍。<a id="a-6J"></a>谓此粗浅理应舍故。<a id="a-6K"></a>于初静虑寻伺既然。<a id="a-6L"></a>于上地中喜等亦尔。<a id="a-6M"></a>如定静虑诸受差别生亦尔不。<a id="a-6N"></a>不尔云何。<a id="a-6O"></a>颂曰。</p>
  <p id="a6P">生静虑从初　　有喜乐舍受</p>
  <p id="a6Q">及喜舍乐舍　　唯舍受如次</p>
  <p id="a6R">论曰。<a id="a-6S"></a>生静虑中初有三受。<a id="a-6T"></a>一者喜受意识相应。<a id="a-6U"></a>二者乐受三识相应。<a id="a-6V"></a>三者舍受四识相应。<a id="a-6W"></a>第二有二。<a id="a-6X"></a>谓喜与舍意识相应。<a id="a-6Y"></a>无有乐受无余识故。<a id="a-6Z"></a>心悦粗故。<a id="a-6a"></a>第三有二。<a id="a-6b"></a>谓乐与舍意识相应。<a id="a-6c"></a>第四有一。<a id="a-6d"></a>谓唯舍受意识相应。<a id="a-6e"></a>是谓定生受有差别。<a id="a-6f"></a>上三静虑无三识身及无寻伺。<a id="a-6g"></a>如何生彼能见闻触及起表业。<a id="a-6h"></a>非生彼地无眼识等。<a id="a-6i"></a>但非彼系所以者何。<a id="a-6j"></a>颂曰。</p>
  <p id="a6k">生上三静虑　　起三识表心</p>
  <p id="a6l">皆初静虑摄　　唯无覆无记</p>
  <p id="a6m">论曰。<a id="a-6n"></a>生上三地起三识身。<a id="a-6o"></a>及发表心皆初定系。<a id="a-6p"></a>生上起下如起化心。<a id="a-6q"></a>故能见闻触及发表。<a id="a-6r"></a>此四唯是无覆无记。<a id="a-6s"></a>不起下染已离染故。<a id="a-6t"></a>不起下善以下劣故。<a id="a-6u"></a>如是别释静虑事已。<a id="a-6v"></a>净等等至初得云何。<a id="a-6w"></a>颂曰。</p>
  <p id="a6x">全不成而得　　净由离染生</p>
  <p id="a6y">无漏由离染　　染由生及退</p>
  <p id="a6z">论曰。<a id="a-70"></a>八本等至随其所应。<a id="a-71"></a>若全不成而获得者。<a id="a-72"></a>诸净等至由二因缘。<a id="a-73"></a>一由离染。<a id="a-74"></a>谓在下地离下染时。<a id="a-75"></a>二由受生。<a id="a-76"></a>谓从上地生自地时。<a id="a-77"></a>下七皆然有顶不尔。<a id="a-78"></a>唯由离染无上地故。<a id="a-79"></a>无从上地于彼受生。<a id="a-7A"></a>此中但说本等至者。<a id="a-7B"></a>以诸近分未离染时。<a id="a-7C"></a>有全不成由加行得。<a id="a-7D"></a>遮何故说全不成言。<a id="a-7E"></a>为遮已成更得少分。<a id="a-7F"></a>如由加行得净本等至。<a id="a-7G"></a>及由退故得彼顺退分。<a id="a-7H"></a>即依此义作是问言。<a id="a-7I"></a>颇有净定由离染得。<a id="a-7J"></a>由离染舍。<a id="a-7K"></a>由退得。<a id="a-7L"></a>由退舍。<a id="a-7M"></a>由生得。<a id="a-7N"></a>由生舍耶。<a id="a-7O"></a>曰有。<a id="a-7P"></a>谓顺退分。<a id="a-7Q"></a>且初静虑顺退分摄。<a id="a-7R"></a>离欲染时得。<a id="a-7S"></a>离自染时舍退。<a id="a-7T"></a>离自染得退。<a id="a-7U"></a>离欲染舍。<a id="a-7V"></a>从上生自得。<a id="a-7W"></a>从自生下舍。<a id="a-7X"></a>余地所摄应如理思。<a id="a-7Y"></a>无漏但由离染故得。<a id="a-7Z"></a>谓圣离下染得上地无漏。<a id="a-7a"></a>此亦但据全不成者。<a id="a-7b"></a>若先已成余时亦得。<a id="a-7c"></a>谓尽智位得无学道。<a id="a-7d"></a>于练根时得学无学。<a id="a-7e"></a>余加行及退皆如理应思。<a id="a-7f"></a>虽有由入正性离生。<a id="a-7g"></a>获得根本无漏等至。<a id="a-7h"></a>而非决定。<a id="a-7i"></a>以次第者尔时未得根本定故。<a id="a-7j"></a>此中但论决定得者。<a id="a-7k"></a>圣离下染必定获得。<a id="a-7l"></a>上地根本无漏定故。<a id="a-7m"></a>染由受生及退故得。<a id="a-7n"></a>谓上地没生下地时得下地染。<a id="a-7o"></a>及于此地离染退时得此地染。<a id="a-7p"></a>无由离染及加行得。<a id="a-7q"></a>如是二时能舍染故。<a id="a-7r"></a>何等至无间有几等至生。<a id="a-7s"></a>颂曰。</p>
  <p id="a7t">无漏次生善　　上下至第三</p>
  <p id="a7u">净次生亦然　　兼生自地染</p>
  <p id="a7v">染生自净染　　并下一地净</p>
  <p id="a7w">死净生一切　　染生自下染</p>
  <p id="a7x">论曰。<a id="a-7y"></a>无漏次生。<a id="a-7z"></a>自上下善。<a id="a-80"></a>善言具摄净及无漏。<a id="a-81"></a>极相违故必不生染。<a id="a-82"></a>然于上下各至第三。<a id="a-83"></a>远故无能超生第四。<a id="a-84"></a>故于无漏七等至中。<a id="a-85"></a>从初静虑无间生六。<a id="a-86"></a>谓自二三各净无漏。<a id="a-87"></a>无所有处无间生七。<a id="a-88"></a>谓自下六上地唯净。<a id="a-89"></a>第二静虑无间生八。<a id="a-8A"></a>谓自上六并下地二。<a id="a-8B"></a>识无边处无间生九。<a id="a-8C"></a>谓自下六并上地三。<a id="a-8D"></a>第三四空无间生十。<a id="a-8E"></a>谓上下八并自地二。<a id="a-8F"></a>类智无间能生无色。<a id="a-8G"></a>法智不然依缘别故。<a id="a-8H"></a>从净等至所生亦然。<a id="a-8I"></a>而各兼生自地染污。<a id="a-8J"></a>故有顶净无间生六。<a id="a-8K"></a>谓自净染下净无漏。<a id="a-8L"></a>从初静虑无间生七。<a id="a-8M"></a>无所有八第二定九。<a id="a-8N"></a>识处生十余生十一。<a id="a-8O"></a>从染等至生自净染。<a id="a-8P"></a>并生次下一地净定。<a id="a-8Q"></a>谓为自地烦恼所逼。<a id="a-8R"></a>于下净定亦生尊重故有从染生。<a id="a-8S"></a>次下净极相违故不生无漏。<a id="a-8T"></a>若于染净能正了知。<a id="a-8U"></a>可能从染转生下净。<a id="a-8V"></a>是则此净还从净生。<a id="a-8W"></a>以正了知是净摄故。<a id="a-8X"></a>非诸染污能正了知。<a id="a-8Y"></a>如何彼能从染生净。<a id="a-8Z"></a>先愿力故谓先愿言。<a id="a-8a"></a>宁得下净不须上染。<a id="a-8b"></a>先愿势力随相续转故。<a id="a-8c"></a>后从染生下净定。<a id="a-8d"></a>如先立愿方趣睡眠。<a id="a-8e"></a>至所期时便能觉悟。<a id="a-8f"></a>如是所说净染生染。<a id="a-8g"></a>但约在定净及染说。<a id="a-8h"></a>若生净染生染不然。<a id="a-8i"></a>谓命终时从生得净。<a id="a-8j"></a>一一无间生一切染。<a id="a-8k"></a>若从生染一一无间。<a id="a-8l"></a>能生自地一切。<a id="a-8m"></a>下染不生上者未离下故。<a id="a-8n"></a>所言从净生无漏者。<a id="a-8o"></a>为一切种皆能生耶。<a id="a-8p"></a>不尔云何。<a id="a-8q"></a>颂曰。</p>
  <p id="a8r">净定有四种　　谓即顺退分</p>
  <p id="a8s">顺住顺胜进　　顺决择分摄</p>
  <p id="a8t">如次顺烦恼　　自上地无漏</p>
  <p id="a8u">互相望如次　　生二三三一</p>
  <p id="a8v">论曰。<a id="a-8w"></a>诸净等至总有四种。<a id="a-8x"></a>一顺退分摄。<a id="a-8y"></a>二顺住分摄。<a id="a-8z"></a>三顺胜进分摄。<a id="a-90"></a>四顺决择分摄。<a id="a-91"></a>地各有四有顶唯三。<a id="a-92"></a>由彼更无上地可趣。<a id="a-93"></a>故彼地无有顺胜进分摄。<a id="a-94"></a>于此四中唯第四分能生无漏。<a id="a-95"></a>所以者何。<a id="a-96"></a>由此四种有如是相。<a id="a-97"></a>顺退分能顺烦恼。<a id="a-98"></a>顺住分能顺自地。<a id="a-99"></a>顺胜进分能顺上地。<a id="a-9A"></a>顺决择分能顺无漏。<a id="a-9B"></a>故诸无漏唯从此生。<a id="a-9C"></a>有余师言。<a id="a-9D"></a>顺退分者住彼可退。<a id="a-9E"></a>顺住分者住彼不退。<a id="a-9F"></a>亦不升进。<a id="a-9G"></a>顺胜进分者住彼能升进。<a id="a-9H"></a>顺决择分者住彼起圣道。<a id="a-9I"></a>有言住彼顺通达谛。<a id="a-9J"></a>由此无间能入离生。<a id="a-9K"></a>应知此中决定义者。<a id="a-9L"></a>谓诸圣道必此无间生。<a id="a-9M"></a>非此无间必能生圣道。<a id="a-9N"></a>若异此者是则应说。<a id="a-9O"></a>唯世第一法名顺决择分。<a id="a-9P"></a>有余师言。<a id="a-9Q"></a>顺退分者。<a id="a-9R"></a>与诸烦恼下上相杂。<a id="a-9S"></a>染净展转现在前故。<a id="a-9T"></a>顺住分者。<a id="a-9U"></a>能以种种粗等行相。<a id="a-9V"></a>弃背下地静等行相摄受自地。<a id="a-9W"></a>顺胜进分者。<a id="a-9X"></a>观自地过上地功德。<a id="a-9Y"></a>顺决择分者。<a id="a-9Z"></a>如暖顶忍世第一法。<a id="a-9a"></a>无漏无间何分现前。<a id="a-9b"></a>有说通三除顺退分。<a id="a-9c"></a>理实唯二谓后二种。<a id="a-9d"></a>诸有修习超等至等。<a id="a-9e"></a>唯顺决择最坚胜故。<a id="a-9f"></a>诸瑜伽师作如是说。<a id="a-9g"></a>若观行者于自地定。<a id="a-9h"></a>不善通达不恒安住。<a id="a-9i"></a>于上地定不能欣求。<a id="a-9j"></a>数数现行顺下地想。<a id="a-9k"></a>彼之等持名顺退分。<a id="a-9l"></a>或由自地离染退得名顺退分。<a id="a-9m"></a>成就此定补特伽罗名为退者。<a id="a-9n"></a>如成牛行说名为牛。<a id="a-9o"></a>凶勃难回说名牛行。<a id="a-9p"></a>于自地定耽着不舍。<a id="a-9q"></a>于上地定不能欣求。<a id="a-9r"></a>彼之等持名顺住分。<a id="a-9s"></a>于自地定虽能多住而不耽着。<a id="a-9t"></a>于上地定欣乐。<a id="a-9u"></a>牵引彼之等持。<a id="a-9v"></a>名顺胜进分。<a id="a-9w"></a>于自上定皆不耽着多住厌想。<a id="a-9x"></a>为欲令断彼之等持。<a id="a-9y"></a>名顺决择分。<a id="a-9z"></a>诸有安住顺退分者。<a id="a-A0"></a>于广大果心多系缚。<a id="a-A1"></a>诸有安住顺住分者。<a id="a-A2"></a>数住自定不能上求。<a id="a-A3"></a>诸有安住顺胜进者。<a id="a-A4"></a>能展转求所余胜定。<a id="a-A5"></a>然胜进分总有二种。<a id="a-A6"></a>一者自地殊胜功德。<a id="a-A7"></a>二者上地殊胜功德。<a id="a-A8"></a>若能牵引彼名顺胜进分。<a id="a-A9"></a>此有二类或厌或欣。<a id="a-AA"></a>诸有安住顺决择者。<a id="a-AB"></a>乐断诸有乐修无漏。<a id="a-AC"></a>是名安住四分者别。<a id="a-AD"></a>若顺烦恼名顺退分。<a id="a-AE"></a>诸阿罗汉宁有退理。<a id="a-AF"></a>非彼犹有顺退分定。<a id="a-AG"></a>可令现行离染舍故。<a id="a-AH"></a>虽有此难而实无违。<a id="a-AI"></a>谓顺住中有顺退者。<a id="a-AJ"></a>亦得建立顺退分名。<a id="a-AK"></a>从彼有退如先已说。<a id="a-AL"></a>此四相望互相生者。<a id="a-AM"></a>初能生二谓顺退住。<a id="a-AN"></a>第二生三除顺决择。<a id="a-AO"></a>第三生三除顺退分。<a id="a-AP"></a>第四生一谓自非余。<a id="a-AQ"></a>有说亦生顺胜进分。<a id="a-AR"></a>如上所言净及无漏。<a id="a-AS"></a>皆能上下超至第三。<a id="a-AT"></a>行者如何修超等至。<a id="a-AU"></a>加行成满差别云何。<a id="a-AV"></a>颂曰。</p>
  <p id="aAW">二类定顺逆　　均间次及超</p>
  <p id="aAX">至间超为成　　三洲利无学</p>
  <p id="aAY">论曰。<a id="a-AZ"></a>本善等至分为二类。<a id="a-Aa"></a>一者有漏。<a id="a-Ab"></a>二者无漏。<a id="a-Ac"></a>往上名顺还下名逆。<a id="a-Ad"></a>同类名均异类名间。<a id="a-Ae"></a>相邻名次越一名超。<a id="a-Af"></a>谓观行者修超定时。<a id="a-Ag"></a>先于有漏八地等至。<a id="a-Ah"></a>顺逆均次现前数习。<a id="a-Ai"></a>次于无漏七地等至。<a id="a-Aj"></a>顺逆均次现前数习。<a id="a-Ak"></a>次于有漏无漏等至。<a id="a-Al"></a>顺逆间次现前数习。<a id="a-Am"></a>次于有漏顺逆均超现前数习。<a id="a-An"></a>次于无漏顺逆均超现前数习。<a id="a-Ao"></a>是名修习超加行满。<a id="a-Ap"></a>后于有漏无漏等至。<a id="a-Aq"></a>顺逆间超名超定成。<a id="a-Ar"></a>此中超者谓顿超二。<a id="a-As"></a>一者超地。<a id="a-At"></a>二者超法。<a id="a-Au"></a>唯能超一故至第三。<a id="a-Av"></a>远故无能超入第四。<a id="a-Aw"></a>修超等至唯欲三洲除北俱卢。<a id="a-Ax"></a>然通男女不时解脱诸阿罗汉。<a id="a-Ay"></a>要得无诤妙愿智等。<a id="a-Az"></a>边际定者能超非余。<a id="a-B0"></a>定自在故无烦恼故。<a id="a-B1"></a>时解脱者虽无烦恼。<a id="a-B2"></a>定不自在。<a id="a-B3"></a>诸见至者虽定自在有余烦恼。<a id="a-B4"></a>故皆不能修超等至。<a id="a-B5"></a>胜解作意不能无间。<a id="a-B6"></a>修超等至势力劣故。<a id="a-B7"></a>此诸等至依何身起。<a id="a-B8"></a>颂曰。</p>
  <p id="aB9">诸定依自下　　非上无用故</p>
  <p id="aBA">唯生有顶圣　　起下尽余惑</p>
  <p id="aBB">论曰。<a id="a-BC"></a>诸等至起依自下身。<a id="a-BD"></a>依上地身无容起下。<a id="a-BE"></a>上地起下无所用故。<a id="a-BF"></a>自有胜定故下势力劣故。<a id="a-BG"></a>已弃舍故可厌毁故。<a id="a-BH"></a>总相虽然若委细说。<a id="a-BI"></a>圣生有顶必起无漏无所有处。<a id="a-BJ"></a>为尽自地所余烦恼。<a id="a-BK"></a>自无圣道欣乐起故。<a id="a-BL"></a>唯无所有最邻近故。<a id="a-BM"></a>起彼现前尽余烦恼。<a id="a-BN"></a>离无漏道必无有能。<a id="a-BO"></a>断彼余惑成阿罗汉。<a id="a-BP"></a>是故有顶无漏无所有处依九地身。<a id="a-BQ"></a>有漏无所有处依八地身。<a id="a-BR"></a>有漏无漏识无边处依七地身。<a id="a-BS"></a>空无边处依六地身。<a id="a-BT"></a>乃至初定依二地身谓自及欲。<a id="a-BU"></a>若成就依有漏如起无漏。<a id="a-BV"></a>一切依九地身。<a id="a-BW"></a>诸等至中谁缘何境。<a id="a-BX"></a>颂曰。</p>
  <p id="aBY">味定缘自系　　净无漏遍缘</p>
  <p id="aBZ">根本善无色　　不缘下有漏</p>
  <p id="aBa">论曰。<a id="a-Bb"></a>味定但缘自地有漏法。<a id="a-Bc"></a>以有漏法是所系事故。<a id="a-Bd"></a>所系言显是三有摄。<a id="a-Be"></a>不缘无漏法爱行相转故。<a id="a-Bf"></a>若爱无漏应非烦恼。<a id="a-Bg"></a>不缘上地法爱界地别故。<a id="a-Bh"></a>不缘下地法已离彼贪故。<a id="a-Bi"></a>净及无漏俱能遍缘。<a id="a-Bj"></a>自上下地有为无为皆为境故。<a id="a-Bk"></a>有差别者无记无为非无漏境。<a id="a-Bl"></a>唯于有法说能遍缘。<a id="a-Bm"></a>无非所缘前已说故。<a id="a-Bn"></a>根本地摄善无色定。<a id="a-Bo"></a>不缘下地诸有漏法。<a id="a-Bp"></a>以下地法不寂静故。<a id="a-Bq"></a>本善无色极寂静故。<a id="a-Br"></a>由此理故经于无色。<a id="a-Bs"></a>皆言超越一切下地。<a id="a-Bt"></a>于诸静虑不如是说。<a id="a-Bu"></a>以本无色不缘下系。<a id="a-Bv"></a>是故于下说超越言。<a id="a-Bw"></a>诸静虑中有遍缘智。<a id="a-Bx"></a>故于下地不言超越。<a id="a-By"></a>既说超越色想等言。<a id="a-Bz"></a>故知但依超所缘说。<a id="a-C0"></a>若此超越为显离系。<a id="a-C1"></a>应说超一切非唯色想等。<a id="a-C2"></a>又静虑中应言超越。<a id="a-C3"></a>自上地法无不能缘。<a id="a-C4"></a>虽亦能缘下地无漏。<a id="a-C5"></a>而但缘类不缘法品。<a id="a-C6"></a>以但能缘目全治故。<a id="a-C7"></a>法非全治如先已说。<a id="a-C8"></a>又法品道于无色界。<a id="a-C9"></a>虽能对治是客非主。<a id="a-CA"></a>亦不能缘下地法灭。<a id="a-CB"></a>既遮无色根本缘下。<a id="a-CC"></a>义准近分有缘下能。<a id="a-CD"></a>彼无间道必缘下故。<a id="a-CE"></a>味净无漏三等至中。<a id="a-CF"></a>何等力能断诸烦恼。<a id="a-CG"></a>颂曰。</p>
  <p id="aCH">无漏能断惑　　及诸净近分</p>
  <p id="aCI">论曰。<a id="a-CJ"></a>诸无漏定皆能断惑。<a id="a-CK"></a>本净尚无能况诸染能断。<a id="a-CL"></a>谓本净定不能断下已离染故。<a id="a-CM"></a>不能断上以胜己故。<a id="a-CN"></a>不能断自与自地惑同一缚故。<a id="a-CO"></a>又自于自非对治故。<a id="a-CP"></a>若净近分亦能断惑。<a id="a-CQ"></a>以皆能断次下地故。<a id="a-CR"></a>中间摄净亦不能断。<a id="a-CS"></a>近分有几何受相应。<a id="a-CT"></a>于味等三为皆具不。<a id="a-CU"></a>颂曰。</p>
  <p id="aCV">近分八舍净　　初亦圣或三</p>
  <p id="aCW">论曰。<a id="a-CX"></a>诸近分定亦有八种。<a id="a-CY"></a>与八根本为入门故。<a id="a-CZ"></a>一切唯一舍受相应。<a id="a-Ca"></a>作功用转故未离下怖故。<a id="a-Cb"></a>此八近分皆净定摄。<a id="a-Cc"></a>唯初近分亦通无漏。<a id="a-Cd"></a>皆无有味离染道故。<a id="a-Ce"></a>上七近分无无漏者。<a id="a-Cf"></a>于自地法不厌背故。<a id="a-Cg"></a>唯初近分通无漏者。<a id="a-Ch"></a>于自地法能厌背故。<a id="a-Ci"></a>此地极邻近多灾患界故。<a id="a-Cj"></a>以诸欲贪由寻伺起。<a id="a-Ck"></a>此地犹有寻伺随故。<a id="a-Cl"></a>若尔何缘毗婆沙说。<a id="a-Cm"></a>诸近分地有结生心。<a id="a-Cn"></a>非无染心有结生理。<a id="a-Co"></a>故应近分有味相应。<a id="a-Cp"></a>今于此中遮有定染。<a id="a-Cq"></a>不遮生染故不相违。<a id="a-Cr"></a>或有余师作如是说。<a id="a-Cs"></a>初近分定亦有定染。<a id="a-Ct"></a>未起根本亦贪此故。<a id="a-Cu"></a>由此未至具有三种。<a id="a-Cv"></a>中间静虑与诸近分。<a id="a-Cw"></a>为无别义为亦有殊。<a id="a-Cx"></a>义亦有殊谓诸近分。<a id="a-Cy"></a>是离染道入根本因中间不然。<a id="a-Cz"></a>复有别义。<a id="a-D0"></a>颂曰。</p>
  <p id="aD1">中静虑无寻　　具三唯舍受</p>
  <p id="aD2">论曰。<a id="a-D3"></a>初本近分寻伺相应。<a id="a-D4"></a>上七定中皆无寻伺。<a id="a-D5"></a>唯中静虑有伺无寻。<a id="a-D6"></a>故彼胜初未及第二。<a id="a-D7"></a>依此义故立中间名。<a id="a-D8"></a>由此上无中间静虑。<a id="a-D9"></a>一地升降无如此故。<a id="a-DA"></a>谓中间定初静虑摄而有差别。<a id="a-DB"></a>谓此减寻上立中间。<a id="a-DC"></a>减何成异故中间定初有上无。<a id="a-DD"></a>岂不契经说七依定。<a id="a-DE"></a>宁知别有未至中间。<a id="a-DF"></a>由有契经及正理故且有未至。<a id="a-DG"></a>如契经言诸有未能入初定等。<a id="a-DH"></a>具足安住而由圣慧。<a id="a-DI"></a>于现法中得诸漏尽。<a id="a-DJ"></a>若无未至圣慧依何。<a id="a-DK"></a>又苏使摩契经中说。<a id="a-DL"></a>有慧解脱者不得根本定。<a id="a-DM"></a>岂不依定成慧解脱。<a id="a-DN"></a>由此证知有未至定有中间定。<a id="a-DO"></a>如契经说有寻伺等三三摩地。<a id="a-DP"></a>经说初定与寻伺俱。<a id="a-DQ"></a>第二等中寻伺皆息。<a id="a-DR"></a>若无中静虑谁有伺无寻。<a id="a-DS"></a>以心心所渐次息故。<a id="a-DT"></a>理应有定有伺无寻。<a id="a-DU"></a>又大梵王是世界主。<a id="a-DV"></a>离中间定谁为胜因。<a id="a-DW"></a>由此证知有中间定。<a id="a-DX"></a>然佛不数说有未至中间。<a id="a-DY"></a>以二即初静虑摄故。<a id="a-DZ"></a>说初静虑即已说彼。<a id="a-Da"></a>唯初近分名未至者。<a id="a-Db"></a>为欲简别余近分故。<a id="a-Dc"></a>非此近分乘先定起。<a id="a-Dd"></a>又非住此已起爱味。<a id="a-De"></a>依如是义立未至名。<a id="a-Df"></a>非上定边亦名未至。<a id="a-Dg"></a>皆乘先定势力引生。<a id="a-Dh"></a>及住彼时已起味故。<a id="a-Di"></a>毗婆沙者作如是说。<a id="a-Dj"></a>未至本地立未至名。<a id="a-Dk"></a>是本地德未现前义。<a id="a-Dl"></a>此中间定具味等三。<a id="a-Dm"></a>以别系属一生处故。<a id="a-Dn"></a>谓极修习中间定者。<a id="a-Do"></a>未来当在大梵处生。<a id="a-Dp"></a>故亦具三如根本定。<a id="a-Dq"></a>非根本地起爱贪彼。<a id="a-Dr"></a>如所味有别能味亦别故。<a id="a-Ds"></a>此有胜德可爱味故。<a id="a-Dt"></a>无漏定生亦渐减故。<a id="a-Du"></a>此亦一向舍受相应。<a id="a-Dv"></a>无三识身故无乐受。<a id="a-Dw"></a>无喜受者已不共初。<a id="a-Dx"></a>然于初贪未能离故。<a id="a-Dy"></a>又由自勉功用转故。<a id="a-Dz"></a>由此说为苦通行摄。<a id="a-E0"></a>非忧苦者已出欲故。<a id="a-E1"></a>由此一向舍受相应。<a id="a-E2"></a>此定能招大梵处果。<a id="a-E3"></a>多修习者为大梵故。</p>
 </body>
</html>