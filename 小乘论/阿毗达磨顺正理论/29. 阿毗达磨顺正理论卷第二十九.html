<!doctype html>
<html id="z3IBVqJ168" data-ver="1704">
 <head>
  <meta charset="utf-8">
  <meta author="众贤">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨顺正理论卷第二十九</h1>
  <h2 id="a2">辩缘起品第三之九</h2>
  <p id="a3">已辩无明。<a id="a-4"></a>当辩名色。<a id="a-5"></a>色已辩名云何。<a id="a-6"></a>颂曰名无色四蕴。</p>
  <p id="a7">论曰。<a id="a-8"></a>佛说无色四蕴名名。<a id="a-9"></a>何故名名。<a id="a-A"></a>能表召故。<a id="a-B"></a>谓能表召种种所缘。<a id="a-C"></a>若尔不应全摄无色不相应法。<a id="a-D"></a>无所缘故。<a id="a-E"></a>不尔表召唯在无色。<a id="a-F"></a>如释色名所说无过。<a id="a-G"></a>佛说变碍故名为色。<a id="a-H"></a>去来无表。<a id="a-I"></a>及诸极微。<a id="a-J"></a>虽无变碍。<a id="a-K"></a>而得名色。<a id="a-L"></a>以无色中无变碍故。<a id="a-M"></a>变碍名色。<a id="a-N"></a>非不极成。<a id="a-O"></a>如是无色中容有表召。<a id="a-P"></a>非色中有故。<a id="a-Q"></a>理亦无违。<a id="a-R"></a>故不相应名摄无失。<a id="a-S"></a>又微细故。<a id="a-T"></a>彼彼义中。<a id="a-U"></a>随理立名。<a id="a-V"></a>摽以名称。<a id="a-W"></a>非无表等亦可称名。<a id="a-X"></a>以彼所依现量得故。<a id="a-Y"></a>又于一切界地趣生。<a id="a-Z"></a>能遍趣求故立名称。<a id="a-a"></a>非无漏无色不得名名。<a id="a-b"></a>虽非此所明而似此故。<a id="a-c"></a>又于无色随说者情。<a id="a-d"></a>总说为名不劳征诘。<a id="a-e"></a>上座意谓顺成彼彼有情相续。<a id="a-f"></a>故说为名。<a id="a-g"></a>是能为因。<a id="a-h"></a>顺成彼义。<a id="a-i"></a>若尔色法应亦是名。<a id="a-j"></a>亦能为因顺成彼故。<a id="a-k"></a>佛说地等成有情身。<a id="a-l"></a>经说士夫即六界故。<a id="a-m"></a>又无经说。<a id="a-n"></a>唯无色蕴。<a id="a-o"></a>成有情身。<a id="a-p"></a>然有经言。<a id="a-q"></a>因色等起。<a id="a-r"></a>有情相续。<a id="a-s"></a>故彼释名。<a id="a-t"></a>无所凭据。<a id="a-u"></a>岂不佛说此伽他言。</p>
  <p id="av">名能映一切　　无有过名者</p>
  <p id="aw">是故名一法　　皆随自在行</p>
  <p id="ax">此中引彼。<a id="a-y"></a>何所证成。<a id="a-z"></a>为彼颂中显有情相续。<a id="a-10"></a>唯用无色法为能成因。<a id="a-11"></a>为显无色。<a id="a-12"></a>强能引有色。<a id="a-13"></a>于有情相续为能成因。<a id="a-14"></a>若谓一切有情相续。<a id="a-15"></a>无不皆以无色为因。<a id="a-16"></a>理亦不然。<a id="a-17"></a>诸无心者。<a id="a-18"></a>但以有色成相续故。<a id="a-19"></a>无心有情。<a id="a-1A"></a>前已成立。<a id="a-1B"></a>彼无得等。<a id="a-1C"></a>为能成因。<a id="a-1D"></a>又一一有情。<a id="a-1E"></a>三界诸蕴。<a id="a-1F"></a>成一相续。<a id="a-1G"></a>故诸色法。<a id="a-1H"></a>亦是一切有情相续因。<a id="a-1I"></a>不尔则应不作而得。<a id="a-1J"></a>或作已失。<a id="a-1K"></a>便成太过。<a id="a-1L"></a>若一有情相续诸位。<a id="a-1M"></a>色不遍者。<a id="a-1N"></a>无色亦同。<a id="a-1O"></a>又应审思。<a id="a-1P"></a>此伽他意。<a id="a-1Q"></a>为说受等四蕴名名。<a id="a-1R"></a>为说能诠诸别相义。<a id="a-1S"></a>如牛色等言依名名。<a id="a-1T"></a>然于此中唯应说彼能诠一切色非色名。<a id="a-1U"></a>唯此力能映一切法。<a id="a-1V"></a>以无一法非名所诠。<a id="a-1W"></a>异此何名能映一切。<a id="a-1X"></a>又十二处名一切法。<a id="a-1Y"></a>受等何能映十二处。<a id="a-1Z"></a>若谓皆是受等所缘。<a id="a-1a"></a>则此中名。<a id="a-1b"></a>唯目意识及相应法。<a id="a-1c"></a>若谓所余是名类故。<a id="a-1d"></a>无斯过者。<a id="a-1e"></a>则不应引此颂证名。<a id="a-1f"></a>为因顺成有情相续。<a id="a-1g"></a>谓若唯意识及相应品。<a id="a-1h"></a>正是此伽他所说名者。<a id="a-1i"></a>则不应引证为因义。<a id="a-1j"></a>以五识身及相应品。<a id="a-1k"></a>亦为因顺成有情相续故。<a id="a-1l"></a>又如何说无过名者。<a id="a-1m"></a>若谓名中施设多蕴。<a id="a-1n"></a>色不过者。<a id="a-1o"></a>色中施设多界多处。<a id="a-1p"></a>名岂能过。<a id="a-1q"></a>若谓名通无色有者。<a id="a-1r"></a>诸不通者。<a id="a-1s"></a>应不名名。<a id="a-1t"></a>若谓不通是通种类。<a id="a-1u"></a>无斯过者。<a id="a-1v"></a>理亦不然。<a id="a-1w"></a>前说不应引为证故。<a id="a-1x"></a>谓不通者。<a id="a-1y"></a>亦为因成有情相续。<a id="a-1z"></a>与通等故除所执名。<a id="a-20"></a>有何余法。<a id="a-21"></a>可说彼诸法皆随自在行。<a id="a-22"></a>若谓此名色随行者。<a id="a-23"></a>亦不应理。<a id="a-24"></a>非极成故。<a id="a-25"></a>谓许名色展转相依。<a id="a-26"></a>如何但言色随名转。<a id="a-27"></a>若谓名遍色。<a id="a-28"></a>色不能遍名。<a id="a-29"></a>理亦不然。<a id="a-2A"></a>非情无故。<a id="a-2B"></a>又前已说。<a id="a-2C"></a>有无心有情故。<a id="a-2D"></a>亦非名色外有法随名转。<a id="a-2E"></a>经说所知法总有二。<a id="a-2F"></a>谓名与色。<a id="a-2G"></a>更无第三。<a id="a-2H"></a>又理不应四蕴名一。<a id="a-2I"></a>设许对色说一法言。<a id="a-2J"></a>然不见有定随行法。<a id="a-2K"></a>不可自体随自体行。<a id="a-2L"></a>故知此名。<a id="a-2M"></a>唯能诠想。<a id="a-2N"></a>若作此解。<a id="a-2O"></a>无假劬劳。<a id="a-2P"></a>释此伽他。<a id="a-2Q"></a>义皆明了。<a id="a-2R"></a>引之将证四蕴名名。<a id="a-2S"></a>成有情身。<a id="a-2T"></a>定不应理。<a id="a-2U"></a>上座于此假设难言。<a id="a-2V"></a>若名色言。<a id="a-2W"></a>总摄五蕴。<a id="a-2X"></a>世尊说识依名色故。<a id="a-2Y"></a>识则应有二。<a id="a-2Z"></a>谓能依所依。<a id="a-2a"></a>即自释言。<a id="a-2b"></a>此难非理。<a id="a-2c"></a>已于名中。<a id="a-2d"></a>间出识故。<a id="a-2e"></a>谓已举识。<a id="a-2f"></a>说为能依。<a id="a-2g"></a>准知识所依但取余名色。<a id="a-2h"></a>今详彼难。<a id="a-2i"></a>理自不成。<a id="a-2j"></a>等无间缘。<a id="a-2k"></a>依识定依识故。<a id="a-2l"></a>然彼上座。<a id="a-2m"></a>不许同时识与名色有相依理。<a id="a-2n"></a>彼宗不许有同时因果故。<a id="a-2o"></a>如何以识无二俱生。<a id="a-2p"></a>遂令识无还依识义。<a id="a-2q"></a>又设许有俱生相依。<a id="a-2r"></a>但可识为受等所依。<a id="a-2s"></a>性不可受等与识为所依。<a id="a-2t"></a>如何识所依可取余名色。<a id="a-2u"></a>故彼问答。<a id="a-2v"></a>皆不应理。<a id="a-2w"></a>今于此中。<a id="a-2x"></a>应更思择。<a id="a-2y"></a>佛于城喻大缘起经说。<a id="a-2z"></a>识与名色。<a id="a-30"></a>更互为缘义。<a id="a-31"></a>为据前后。<a id="a-32"></a>为约俱生。<a id="a-33"></a>识缘名色。<a id="a-34"></a>亦据前后。<a id="a-35"></a>名色缘识。<a id="a-36"></a>唯约俱生所以者何。<a id="a-37"></a>识入母胎故。<a id="a-38"></a>与羯剌蓝合。<a id="a-39"></a>成有情身。<a id="a-3A"></a>故识缘名色。<a id="a-3B"></a>亦得有前后。<a id="a-3C"></a>非名色合已更结余识。<a id="a-3D"></a>非识未已起名色为缘故。<a id="a-3E"></a>唯约俱生。<a id="a-3F"></a>有名色缘识。<a id="a-3G"></a>识支唯一故。<a id="a-3H"></a>又一刹那故谓次第说缘起支中。<a id="a-3I"></a>但一识支。<a id="a-3J"></a>此唯一念。<a id="a-3K"></a>如何可执识与名色定约前后说互为缘。<a id="a-3L"></a>又契经说。<a id="a-3M"></a>如芦束故。<a id="a-3N"></a>谓契经言。<a id="a-3O"></a>如二芦束立在空地。<a id="a-3P"></a>展转为依。<a id="a-3Q"></a>若一倒时。<a id="a-3R"></a>余亦随倒。<a id="a-3S"></a>如是具寿。<a id="a-3T"></a>二法相依。<a id="a-3U"></a>谓识缘名色。<a id="a-3V"></a>及名色缘识。<a id="a-3W"></a>若离俱起展转为缘。<a id="a-3X"></a>与芦束喻。<a id="a-3Y"></a>云何相似。<a id="a-3Z"></a>谓于识位。<a id="a-3a"></a>名色位未生。<a id="a-3b"></a>名色位生时。<a id="a-3c"></a>识位已灭。<a id="a-3d"></a>定无似芦束更互相依义。<a id="a-3e"></a>况拨过去未来无者。<a id="a-3f"></a>可言如彼更互相依。<a id="a-3g"></a>随一有时。<a id="a-3h"></a>随一无故。<a id="a-3i"></a>非无与有或有与无。<a id="a-3j"></a>可有展转互相依义。<a id="a-3k"></a>唯有与有。<a id="a-3l"></a>可互相依。<a id="a-3m"></a>故执相依。<a id="a-3n"></a>定前后者。<a id="a-3o"></a>是圣教外。<a id="a-3p"></a>非佛法宗。<a id="a-3q"></a>又契经说。<a id="a-3r"></a>无明作意俱时而起。<a id="a-3s"></a>展转为缘。<a id="a-3t"></a>谓说无明因非理作意。<a id="a-3u"></a>及非理作意从痴所生。<a id="a-3v"></a>及说此二俱时而起。<a id="a-3w"></a>故契经说。<a id="a-3x"></a>眼色为缘。<a id="a-3y"></a>生痴所生染浊作意。<a id="a-3z"></a>此中痴者。<a id="a-40"></a>即是无明。<a id="a-41"></a>乃至广说。<a id="a-42"></a>言此中者。<a id="a-43"></a>意显即此作意生时。<a id="a-44"></a>或即所摽。<a id="a-45"></a>缘和合位。<a id="a-46"></a>非同属缘法可前后生。<a id="a-47"></a>以二俱时起无障碍故。<a id="a-48"></a>又如灯明同时而起有因果义。<a id="a-49"></a>前于思择俱有因中。<a id="a-4A"></a>已曾具辩。<a id="a-4B"></a>如是因果俱起极成。<a id="a-4C"></a>而有救言。<a id="a-4D"></a>灯明非异。<a id="a-4E"></a>此不应理。<a id="a-4F"></a>灯之与明。<a id="a-4G"></a>触量色处用各别故。<a id="a-4H"></a>世间唯说焰为灯故。<a id="a-4I"></a>如说灯光灯能烧物。<a id="a-4J"></a>阿笈摩说。<a id="a-4K"></a>明依于灯。<a id="a-4L"></a>如日月光。<a id="a-4M"></a>明依日月轮起。<a id="a-4N"></a>又如大地依于水轮。<a id="a-4O"></a>水与地俱生方有为依义。<a id="a-4P"></a>灯明性别。<a id="a-4Q"></a>由是极成。<a id="a-4R"></a>因果俱生。<a id="a-4S"></a>于斯义显。<a id="a-4T"></a>明虽依自大种而生。<a id="a-4U"></a>然于生时。<a id="a-4V"></a>非离灯焰。<a id="a-4W"></a>若谓明焰同一因生。<a id="a-4X"></a>以即焰因是明因者。<a id="a-4Y"></a>亦不应理。<a id="a-4Z"></a>有差别故。<a id="a-4a"></a>非从一和合有非一果。<a id="a-4b"></a>亦非一果非一和合生。<a id="a-4c"></a>岂不一击火声俱起。<a id="a-4d"></a>宁无一和合有非一果生。<a id="a-4e"></a>理亦不然。<a id="a-4f"></a>依各别故。<a id="a-4g"></a>又自类因。<a id="a-4h"></a>各别生故。<a id="a-4i"></a>由此彼救。<a id="a-4j"></a>但有虚言。<a id="a-4k"></a>故灯与明。<a id="a-4l"></a>因体各别。<a id="a-4m"></a>若识与名色。<a id="a-4n"></a>展转为缘。<a id="a-4o"></a>何故经多言识缘名色互为缘性。<a id="a-4p"></a>其理虽通。<a id="a-4q"></a>显识用强。<a id="a-4r"></a>是故偏说。<a id="a-4s"></a>识用强者谓识为所依受等用心为所依转故。<a id="a-4t"></a>识持精血。<a id="a-4u"></a>成羯剌蓝。<a id="a-4v"></a>成有情身。<a id="a-4w"></a>其用胜故。<a id="a-4x"></a>如王臣等。<a id="a-4y"></a>虽互相依。<a id="a-4z"></a>而王得名。<a id="a-50"></a>以最胜故。<a id="a-51"></a>识与名色。<a id="a-52"></a>应知亦尔。<a id="a-53"></a>又识缘名色。<a id="a-54"></a>据前生缘说。<a id="a-55"></a>展转为缘。<a id="a-56"></a>唯约俱起。<a id="a-57"></a>以识缘名色。<a id="a-58"></a>通前后及俱。<a id="a-59"></a>名色缘识。<a id="a-5A"></a>唯有俱起。<a id="a-5B"></a>以结生识无别位故。<a id="a-5C"></a>又识缘名色。<a id="a-5D"></a>据分位名色。<a id="a-5E"></a>说展转为缘。<a id="a-5F"></a>据刹那名色。<a id="a-5G"></a>大德逻摩率自意说。<a id="a-5H"></a>若从中有。<a id="a-5I"></a>结生有时。<a id="a-5J"></a>中有名色。<a id="a-5K"></a>为缘引起无间刹那结生类识。<a id="a-5L"></a>中有名色灭。<a id="a-5M"></a>独有识生。<a id="a-5N"></a>此方能引起生有名色。<a id="a-5O"></a>如是推寻非应正理。<a id="a-5P"></a>所言中有名色为缘。<a id="a-5Q"></a>引无间刹那结生类识者。<a id="a-5R"></a>为中有识。<a id="a-5S"></a>亦能为缘。<a id="a-5T"></a>为但余名除中有识。<a id="a-5U"></a>若中有识亦为缘者。<a id="a-5V"></a>何理中有最后刹那心心所色为缘。<a id="a-5W"></a>但引后识令生非心所色。<a id="a-5X"></a>若谓除识余名为缘。<a id="a-5Y"></a>何理俱生识非缘性。<a id="a-5Z"></a>若谓彼位无识俱生。<a id="a-5a"></a>应结生识无所依起。<a id="a-5b"></a>不应心所为心所依。<a id="a-5c"></a>复以何缘。<a id="a-5d"></a>彼位心所。<a id="a-5e"></a>但与异类识作生因。<a id="a-5f"></a>不能引生同类心所。<a id="a-5g"></a>非于诸色未得离贪。<a id="a-5h"></a>可有暂时识不依色。<a id="a-5i"></a>故中有色。<a id="a-5j"></a>定能为缘。<a id="a-5k"></a>牵续生时心俱起色。<a id="a-5l"></a>如何此位。<a id="a-5m"></a>独有识生。<a id="a-5n"></a>若谓此时虽有色起而但说识。<a id="a-5o"></a>则应此位亦有心所。<a id="a-5p"></a>而但说心。<a id="a-5q"></a>是故不应复作是说。<a id="a-5r"></a>中有名色灭独有识生。<a id="a-5s"></a>此方能引起生有名色。<a id="a-5t"></a>又应此独识非中有生有。<a id="a-5u"></a>中有已灭故。<a id="a-5v"></a>生有未生故。<a id="a-5w"></a>非中有灭有位非生。<a id="a-5x"></a>故彼所言。<a id="a-5y"></a>出自邪执。<a id="a-5z"></a>又心心所前后生论。<a id="a-60"></a>如何计度前后而起。<a id="a-61"></a>眼识无间。<a id="a-62"></a>眼触所生受等生时。<a id="a-63"></a>为与余识俱时而起。<a id="a-64"></a>为独受等。<a id="a-65"></a>若有余识受等俱生。<a id="a-66"></a>为是意识生即缘彼境。<a id="a-67"></a>为别是余识缘余境生。<a id="a-68"></a>且非意识生即缘彼境。<a id="a-69"></a>眼触生受等。<a id="a-6A"></a>既依眼根。<a id="a-6B"></a>与此意识境时别故。<a id="a-6C"></a>非依眼根所生受等。<a id="a-6D"></a>可以过去为其所缘。<a id="a-6E"></a>亦非眼触所生受等。<a id="a-6F"></a>可以意法为缘而生。<a id="a-6G"></a>说意法为缘生意识等故。<a id="a-6H"></a>若以意法为缘生者。<a id="a-6I"></a>不可说是眼触所生。<a id="a-6J"></a>亦非余识缘余境起。<a id="a-6K"></a>若依境异。<a id="a-6L"></a>可俱时生。<a id="a-6M"></a>则应一时得一切境。<a id="a-6N"></a>若无诸识受等独生。<a id="a-6O"></a>则后识生。<a id="a-6P"></a>无所依。<a id="a-6Q"></a>意识流断已。<a id="a-6R"></a>复更续生。<a id="a-6S"></a>下界曾无。<a id="a-6T"></a>彼全不许。<a id="a-6U"></a>入灭定等。<a id="a-6V"></a>识相续生。<a id="a-6W"></a>曾无间断。<a id="a-6X"></a>彼宗许故。<a id="a-6Y"></a>由此彼说。<a id="a-6Z"></a>中有后心。<a id="a-6a"></a>名色无间。<a id="a-6b"></a>独有识起。<a id="a-6c"></a>后方引起生有名色。<a id="a-6d"></a>但有虚言。<a id="a-6e"></a>违理教故。<a id="a-6f"></a>上座于此。<a id="a-6g"></a>假设难言。<a id="a-6h"></a>经不应言识缘名色。<a id="a-6i"></a>由展转力。<a id="a-6j"></a>方得生故。<a id="a-6k"></a>即自释言。<a id="a-6l"></a>此难非理。<a id="a-6m"></a>约生住缘有差别故。<a id="a-6n"></a>谓识能作名色生缘。<a id="a-6o"></a>由识托胎。<a id="a-6p"></a>令彼生故。<a id="a-6q"></a>彼生以后。<a id="a-6r"></a>为识住依。<a id="a-6s"></a>展转为缘。<a id="a-6t"></a>而得安住。<a id="a-6u"></a>故亦说识名色为缘。<a id="a-6v"></a>此亦不然。<a id="a-6w"></a>违理教故。<a id="a-6x"></a>谓佛未得大菩提时。<a id="a-6y"></a>求识生缘知即名色。<a id="a-6z"></a>如契经说。<a id="a-70"></a>菩萨寻求老死生缘。<a id="a-71"></a>乃至名色知生至识。<a id="a-72"></a>次第为缘求识生缘知即名色。<a id="a-73"></a>若彼名色非识生缘。<a id="a-74"></a>菩萨所知便为颠倒。<a id="a-75"></a>又彼所说。<a id="a-76"></a>彼生以后。<a id="a-77"></a>为识住依。<a id="a-78"></a>展转为缘。<a id="a-79"></a>而得安住。<a id="a-7A"></a>故亦说识名色为缘。<a id="a-7B"></a>有言无理。<a id="a-7C"></a>此所说识。<a id="a-7D"></a>名色为缘。<a id="a-7E"></a>即是为缘生名色识。<a id="a-7F"></a>如何以后方为识依。<a id="a-7G"></a>又彼经但言识依名色住。<a id="a-7H"></a>故契经说。<a id="a-7I"></a>告阿难陀。<a id="a-7J"></a>识不依名色为得住不。<a id="a-7K"></a>不也世尊。<a id="a-7L"></a>此经不言名色依识住。<a id="a-7M"></a>如何展转。<a id="a-7N"></a>又汝不许识名色俱生。<a id="a-7O"></a>如何可言展转为缘住。<a id="a-7P"></a>又如先说。<a id="a-7Q"></a>拨过未宗。<a id="a-7R"></a>随一有时随一无故。<a id="a-7S"></a>非无与有。<a id="a-7T"></a>或有与无。<a id="a-7U"></a>可有展转互相依义。<a id="a-7V"></a>唯有与有可有相依。<a id="a-7W"></a>如何俱生有相依义。<a id="a-7X"></a>若随阙一。<a id="a-7Y"></a>一不立故。<a id="a-7Z"></a>又佛于彼大缘起经。<a id="a-7a"></a>不说有支次第因果。<a id="a-7b"></a>亦不唯说十二有支。<a id="a-7c"></a>彼说名色为触缘故。<a id="a-7d"></a>及说寻求等为得等缘故。<a id="a-7e"></a>然佛于彼。<a id="a-7f"></a>为阿难陀。<a id="a-7g"></a>显示甚深缘起理趣。<a id="a-7h"></a>故彼经义。<a id="a-7i"></a>约所依缘。<a id="a-7j"></a>但说识依名色而住。<a id="a-7k"></a>意识唯托意为所依。<a id="a-7l"></a>法为所缘。<a id="a-7m"></a>而得安住。<a id="a-7n"></a>眼等五识。<a id="a-7o"></a>眼等为所依。<a id="a-7p"></a>色等为所缘。<a id="a-7q"></a>而得安住。<a id="a-7r"></a>如是意识。<a id="a-7s"></a>所依唯一。<a id="a-7t"></a>所缘通二。<a id="a-7u"></a>五识翻此。<a id="a-7v"></a>唯除意识。<a id="a-7w"></a>所依必异时。<a id="a-7x"></a>余所依所缘。<a id="a-7y"></a>有俱生理。<a id="a-7z"></a>有支诸位。<a id="a-80"></a>此义皆通。<a id="a-81"></a>详上座宗。<a id="a-82"></a>说识名色互为缘义。<a id="a-83"></a>理必不成。<a id="a-84"></a>然契经说。<a id="a-85"></a>我观缘起至识便还过此。<a id="a-86"></a>于余心不复转。<a id="a-87"></a>此言何义。<a id="a-88"></a>菩萨尔时。<a id="a-89"></a>逆观缘起。<a id="a-8A"></a>诸支展转所从生缘。<a id="a-8B"></a>先观九支生缘各别。<a id="a-8C"></a>最后观识无别生缘。<a id="a-8D"></a>故至识还于余不转。<a id="a-8E"></a>然结生识。<a id="a-8F"></a>有二生缘。<a id="a-8G"></a>一者前生。<a id="a-8H"></a>二者俱起。<a id="a-8I"></a>识生行有。<a id="a-8J"></a>义无别故。<a id="a-8K"></a>先观生支。<a id="a-8L"></a>生缘谓有。<a id="a-8M"></a>即已观识。<a id="a-8N"></a>前生缘行。<a id="a-8O"></a>今观名色。<a id="a-8P"></a>为俱生缘。<a id="a-8Q"></a>故至识还心不复转。<a id="a-8R"></a>已具观识二生缘故。<a id="a-8S"></a>以见今世结生位识。<a id="a-8T"></a>从前俱起二缘力生。<a id="a-8U"></a>准知余支。<a id="a-8V"></a>如应皆尔。<a id="a-8W"></a>一一念起。<a id="a-8X"></a>各具二缘。<a id="a-8Y"></a>故唯于识支具显二缘观。<a id="a-8Z"></a>如何名色为识俱缘。<a id="a-8a"></a>以于此中识住着故。<a id="a-8b"></a>如经说识住除识余名色。<a id="a-8c"></a>前以住着释识住义。<a id="a-8d"></a>故契经说。<a id="a-8e"></a>喜爱润识。<a id="a-8f"></a>令于蕴中增长广大。<a id="a-8g"></a>又大缘起经亦作是说。<a id="a-8h"></a>识不依名色。<a id="a-8i"></a>为得住不。<a id="a-8j"></a>不也世尊。<a id="a-8k"></a>乃至广说。<a id="a-8l"></a>此说识住着俱生名色中显识俱生缘故。<a id="a-8m"></a>说四识住。<a id="a-8n"></a>是故菩萨至识便还。<a id="a-8o"></a>虽老死支即名色等。<a id="a-8p"></a>前观老死。<a id="a-8q"></a>以生为缘。<a id="a-8r"></a>已显识支缘生名色。<a id="a-8s"></a>而非老死。<a id="a-8t"></a>皆识为缘。<a id="a-8u"></a>为定识为缘。<a id="a-8v"></a>唯生名色故。<a id="a-8w"></a>复观名色。<a id="a-8x"></a>以识为缘。<a id="a-8y"></a>毗婆沙师说。<a id="a-8z"></a>彼菩萨厌怖生故。<a id="a-90"></a>再度观生。<a id="a-91"></a>由菩萨心厌怖流转。<a id="a-92"></a>不遍观察诸流转支。<a id="a-93"></a>诸流转支。<a id="a-94"></a>皆生为本。<a id="a-95"></a>再观生故。<a id="a-96"></a>为已遍知。<a id="a-97"></a>无明行支。<a id="a-98"></a>即爱取有。<a id="a-99"></a>已观爱等。<a id="a-9A"></a>故不重观。<a id="a-9B"></a>于还灭门。<a id="a-9C"></a>菩萨欣慕。<a id="a-9D"></a>故遍观察十二有支。<a id="a-9E"></a>已辩名当辩触。<a id="a-9F"></a>颂曰。</p>
  <p id="a9G">触六三和生</p>
  <p id="a9H">论曰。<a id="a-9I"></a>触有六种。<a id="a-9J"></a>所谓眼触。<a id="a-9K"></a>乃至意触。<a id="a-9L"></a>此复是何三和所生。<a id="a-9M"></a>谓根境识三和合故。<a id="a-9N"></a>有别触生。<a id="a-9O"></a>虽第六三有各别世。<a id="a-9P"></a>而因果相属。<a id="a-9Q"></a>故和合义成。<a id="a-9R"></a>或同一果。<a id="a-9S"></a>是和合义。<a id="a-9T"></a>虽根境识未必俱生。<a id="a-9U"></a>而触果同。<a id="a-9V"></a>故名和合。<a id="a-9W"></a>触体别有。<a id="a-9X"></a>大地中已成。<a id="a-9Y"></a>虽三和生。<a id="a-9Z"></a>而定识俱起。<a id="a-9a"></a>以如识说二缘生故。<a id="a-9b"></a>谓契经说。<a id="a-9c"></a>内有识身。<a id="a-9d"></a>及外名色。<a id="a-9e"></a>二二为缘。<a id="a-9f"></a>诸触生起。<a id="a-9g"></a>乃至广说岂不此即说触从三和生。<a id="a-9h"></a>谓内有识。<a id="a-9i"></a>身即六根六识。<a id="a-9j"></a>及外名色即六境故。<a id="a-9k"></a>二缘生故。<a id="a-9l"></a>因不极成。<a id="a-9m"></a>经义不然。<a id="a-9n"></a>佛说二故。<a id="a-9o"></a>谓此经说。<a id="a-9p"></a>二二为缘。<a id="a-9q"></a>诸触生起。<a id="a-9r"></a>不言三故。<a id="a-9s"></a>观此经义。<a id="a-9t"></a>有识身言。<a id="a-9u"></a>显六内处。<a id="a-9v"></a>外名色言。<a id="a-9w"></a>显六外处。<a id="a-9x"></a>余经亦说二缘所生。<a id="a-9y"></a>故伽他言。<a id="a-9z"></a>眼色二等。<a id="a-A0"></a>如前已说。<a id="a-A1"></a>又经说识触俱名色为缘。<a id="a-A2"></a>生缘既同。<a id="a-A3"></a>时岂前后。<a id="a-A4"></a>缘具必起。<a id="a-A5"></a>无能障故。<a id="a-A6"></a>由此即证。<a id="a-A7"></a>眼等触所生受等诸法。<a id="a-A8"></a>眼等识俱起。<a id="a-A9"></a>与眼识等生因同故。<a id="a-AA"></a>由此经言。<a id="a-AB"></a>是受是想是思是识。<a id="a-AC"></a>如是诸法。<a id="a-AD"></a>相杂不离。<a id="a-AE"></a>执触是假。<a id="a-AF"></a>宗亦应许受等与触俱起。<a id="a-AG"></a>由此经说。<a id="a-AH"></a>识杂受等故。<a id="a-AI"></a>识是触分故。<a id="a-AJ"></a>既无有识。<a id="a-AK"></a>不杂受等证成受等。<a id="a-AL"></a>是大地法。<a id="a-AM"></a>彼作是言。<a id="a-AN"></a>大地法义。<a id="a-AO"></a>非要遍与一切心俱。<a id="a-AP"></a>若尔何名大地法义。<a id="a-AQ"></a>有三三地。<a id="a-AR"></a>有寻伺等善等学等。<a id="a-AS"></a>地差别故。<a id="a-AT"></a>若法于斯一切地有。<a id="a-AU"></a>名大地法。<a id="a-AV"></a>余随所应。<a id="a-AW"></a>此但有言。<a id="a-AX"></a>违前经故。<a id="a-AY"></a>彼作是说。<a id="a-AZ"></a>应审前经。<a id="a-Aa"></a>彼经复言。<a id="a-Ab"></a>诸所受即所思。<a id="a-Ac"></a>诸所思即所想。<a id="a-Ad"></a>诸所想即所识。<a id="a-Ae"></a>未了于彼为约所缘。<a id="a-Af"></a>为约刹那。<a id="a-Ag"></a>作如是说。<a id="a-Ah"></a>有何未了。<a id="a-Ai"></a>前约刹那。<a id="a-Aj"></a>后约所缘。<a id="a-Ak"></a>其理决定。<a id="a-Al"></a>宁知决定以余经中。<a id="a-Am"></a>约俱生法说相杂故。<a id="a-An"></a>如契经言。<a id="a-Ao"></a>寿暖与识。<a id="a-Ap"></a>如是三法。<a id="a-Aq"></a>相杂不离。<a id="a-Ar"></a>非于此中约不俱起。<a id="a-As"></a>及约所缘。<a id="a-At"></a>作如是说。<a id="a-Au"></a>三必俱起故。<a id="a-Av"></a>二无所缘故。<a id="a-Aw"></a>由此所说受等相杂言。<a id="a-Ax"></a>定约刹那。<a id="a-Ay"></a>异此不成故。<a id="a-Az"></a>谓若计彼无间而生。<a id="a-B0"></a>名为相杂。<a id="a-B1"></a>一无一有。<a id="a-B2"></a>相杂不成。<a id="a-B3"></a>如前已辩。<a id="a-B4"></a>亦不可谓同一所缘说名相杂。<a id="a-B5"></a>勿有意识与眼识等。<a id="a-B6"></a>有相杂义。<a id="a-B7"></a>故缘一境。<a id="a-B8"></a>有识生时。<a id="a-B9"></a>必有俱生。<a id="a-BA"></a>触受等法。<a id="a-BB"></a>定无有识离触等生。<a id="a-BC"></a>由所引经。<a id="a-BD"></a>已善成立。<a id="a-BE"></a>如何触受二法俱生。<a id="a-BF"></a>说触缘受。<a id="a-BG"></a>非受缘触。<a id="a-BH"></a>故契经言。<a id="a-BI"></a>非缘种种受有种种触。<a id="a-BJ"></a>但缘种种触。<a id="a-BK"></a>有种种受。<a id="a-BL"></a>又经但说眼触为缘。<a id="a-BM"></a>生眼触所生受。<a id="a-BN"></a>曾无经说。<a id="a-BO"></a>眼受为缘生眼受所生触。<a id="a-BP"></a>岂不现见。<a id="a-BQ"></a>灯明芽影。<a id="a-BR"></a>二虽俱生。<a id="a-BS"></a>但因灯芽生于明影。<a id="a-BT"></a>触受亦尔。<a id="a-BU"></a>此例不平。<a id="a-BV"></a>随行住变。<a id="a-BW"></a>有无有故。<a id="a-BX"></a>无有定因。<a id="a-BY"></a>证触与受二虽俱起。<a id="a-BZ"></a>而触缘受非受缘触。<a id="a-Ba"></a>虽无现相而理必然。<a id="a-Bb"></a>受必随触。<a id="a-Bc"></a>有差别故。<a id="a-Bd"></a>若犹不了。<a id="a-Be"></a>更以别门。<a id="a-Bf"></a>方便开示。<a id="a-Bg"></a>令义易解。<a id="a-Bh"></a>谓触有二。<a id="a-Bi"></a>一假二实。<a id="a-Bj"></a>所言假者。<a id="a-Bk"></a>谓三和触。<a id="a-Bl"></a>如契经言。<a id="a-Bm"></a>如是三法。<a id="a-Bn"></a>聚集和合。<a id="a-Bo"></a>说名为触。<a id="a-Bp"></a>所言实者。<a id="a-Bq"></a>谓心所触。<a id="a-Br"></a>如契经言。<a id="a-Bs"></a>眼色二缘。<a id="a-Bt"></a>生于眼触。<a id="a-Bu"></a>乃至广说。<a id="a-Bv"></a>又契经说。<a id="a-Bw"></a>内有识身。<a id="a-Bx"></a>及外名色。<a id="a-By"></a>二二为缘。<a id="a-Bz"></a>诸触生起。<a id="a-C0"></a>又契经说。<a id="a-C1"></a>名色缘触。<a id="a-C2"></a>六处缘触。<a id="a-C3"></a>诸如是等。<a id="a-C4"></a>无量契经。<a id="a-C5"></a>此中假触为缘生受。<a id="a-C6"></a>非受为缘。<a id="a-C7"></a>非根境识三法和合从受生故。<a id="a-C8"></a>非唯眼识为眼触体。<a id="a-C9"></a>心所皆由所依显故。<a id="a-CA"></a>虽受生位识为胜因。<a id="a-CB"></a>而说受等生亦因于眼色。<a id="a-CC"></a>是故但说眼触为缘生眼触所生受。<a id="a-CD"></a>曾无有说眼受为缘生眼受所生触。<a id="a-CE"></a>此中实触。<a id="a-CF"></a>是心所故。<a id="a-CG"></a>可说与受展转为缘。<a id="a-CH"></a>是故二经不相违背。<a id="a-CI"></a>又约别义说亦无违。<a id="a-CJ"></a>谓由此门。<a id="a-CK"></a>因触生受。<a id="a-CL"></a>非即由此因受生触。<a id="a-CM"></a>如契经言。<a id="a-CN"></a>我不见一法如是断贪欲如修身念。<a id="a-CO"></a>此约异门。<a id="a-CP"></a>遮诸余法。<a id="a-CQ"></a>非谓通约诸对治门。<a id="a-CR"></a>以次后复言如修身念息念佛念死想等亦尔。<a id="a-CS"></a>言如是者。<a id="a-CT"></a>显异门义。<a id="a-CU"></a>如何知受。<a id="a-CV"></a>亦为触缘。<a id="a-CW"></a>余契经说。<a id="a-CX"></a>受缘触故。<a id="a-CY"></a>如契经言。<a id="a-CZ"></a>由身受触。<a id="a-Ca"></a>此意显有触身受为缘起。<a id="a-Cb"></a>何故眼等亦为受等缘。<a id="a-Cc"></a>但依说触不依说受等。<a id="a-Cd"></a>以和合中触义显故。<a id="a-Ce"></a>此彼和合。<a id="a-Cf"></a>得相触名。<a id="a-Cg"></a>非于自体得名为触。<a id="a-Ch"></a>世于和合。<a id="a-Ci"></a>立相触名。<a id="a-Cj"></a>如二木合时。<a id="a-Ck"></a>说为木相触。<a id="a-Cl"></a>是故眼等三和合中。<a id="a-Cm"></a>但可说触。<a id="a-Cn"></a>非说受等。<a id="a-Co"></a>又非眼等是生触因。<a id="a-Cp"></a>故依之说触名。<a id="a-Cq"></a>何得难言亦受等因故应依说受等。<a id="a-Cr"></a>若必尔者。<a id="a-Cs"></a>应许一切触因所生皆名为触。<a id="a-Ct"></a>然实一切触果法中。<a id="a-Cu"></a>多分立名。<a id="a-Cv"></a>随差别想。<a id="a-Cw"></a>一随总想。<a id="a-Cx"></a>以立别名。<a id="a-Cy"></a>如色处界。<a id="a-Cz"></a>及行蕴等。<a id="a-D0"></a>由此善释余处说言一切心所皆触引发。<a id="a-D1"></a>若尔想等皆触为缘。<a id="a-D2"></a>何故但言触为缘受。<a id="a-D3"></a>亦说想等用触为缘。<a id="a-D4"></a>如了达经不应为难。<a id="a-D5"></a>于触后位。<a id="a-D6"></a>受用最强。<a id="a-D7"></a>故以受声。<a id="a-D8"></a>总说诸行。<a id="a-D9"></a>然于缘起所说受因。<a id="a-DA"></a>但取实触。<a id="a-DB"></a>非三和假所以者何。<a id="a-DC"></a>说所依故。<a id="a-DD"></a>谓唯实触。<a id="a-DE"></a>就所依显。<a id="a-DF"></a>非诸假有。<a id="a-DG"></a>于假依中。<a id="a-DH"></a>可得品量。<a id="a-DI"></a>此胜此劣。<a id="a-DJ"></a>若随阙一。<a id="a-DK"></a>无容有故。<a id="a-DL"></a>由是知此中说实触缘受。<a id="a-DM"></a>此中所说。<a id="a-DN"></a>缘起定义。<a id="a-DO"></a>谓随何位随何法强即说为缘。<a id="a-DP"></a>生次后位胜法为果。<a id="a-DQ"></a>故无有失。<a id="a-DR"></a>或复当来。<a id="a-DS"></a>大杂染聚。<a id="a-DT"></a>所有根本。<a id="a-DU"></a>受为近因。<a id="a-DV"></a>故缘起中。<a id="a-DW"></a>次第说触为缘生受。<a id="a-DX"></a>令避缘故。<a id="a-DY"></a>受不现行。<a id="a-DZ"></a>绝彼根本。<a id="a-Da"></a>诸心心所法。<a id="a-Db"></a>皆六处为缘。<a id="a-Dc"></a>何故但言六处缘触。<a id="a-Dd"></a>此位触胜。<a id="a-De"></a>故说触名。<a id="a-Df"></a>理实应知。<a id="a-Dg"></a>诸心心所。<a id="a-Dh"></a>无不皆以六处为缘。<a id="a-Di"></a>复以何缘。<a id="a-Dj"></a>实触胜位。<a id="a-Dk"></a>唯说与彼胜受为缘。<a id="a-Dl"></a>不说为缘生胜想等。<a id="a-Dm"></a>虽触与彼亦俱时生。<a id="a-Dn"></a>而顺受强。<a id="a-Do"></a>是故偏说。<a id="a-Dp"></a>譬如胜解。<a id="a-Dq"></a>偏顺决定轻安勤等。<a id="a-Dr"></a>顺止观强其理法然。<a id="a-Ds"></a>不应为难。<a id="a-Dt"></a>名色二六处缘触。<a id="a-Du"></a>何差别。<a id="a-Dv"></a>名色缘触。<a id="a-Dw"></a>说在何经。<a id="a-Dx"></a>大缘起经。<a id="a-Dy"></a>有如是说。<a id="a-Dz"></a>诸有行相。<a id="a-E0"></a>诸有摽举。<a id="a-E1"></a>施设名身。<a id="a-E2"></a>无彼行相。<a id="a-E3"></a>无彼摽举。<a id="a-E4"></a>可得了知。<a id="a-E5"></a>增语触不。<a id="a-E6"></a>不尔大德。<a id="a-E7"></a>诸有行相。<a id="a-E8"></a>诸有摽举。<a id="a-E9"></a>施设色身。<a id="a-EA"></a>无彼行相。<a id="a-EB"></a>无彼摽举。<a id="a-EC"></a>可得了知。<a id="a-ED"></a>有对触不。<a id="a-EE"></a>不尔大德。<a id="a-EF"></a>若一切种名身色身。<a id="a-EG"></a>皆无所有。<a id="a-EH"></a>可得了知。<a id="a-EI"></a>触或施设触不。<a id="a-EJ"></a>不尔大德。<a id="a-EK"></a>是故庆喜。<a id="a-EL"></a>触之由绪。<a id="a-EM"></a>触因触缘。<a id="a-EN"></a>所谓名色。<a id="a-EO"></a>此所引经。<a id="a-EP"></a>欲辩何义。<a id="a-EQ"></a>辩名与色。<a id="a-ER"></a>为触生因。<a id="a-ES"></a>名谓意法处。<a id="a-ET"></a>色谓眼色处。<a id="a-EU"></a>乃至身触处。<a id="a-EV"></a>此中名身名增语触。<a id="a-EW"></a>名为身故。<a id="a-EX"></a>得名身名。<a id="a-EY"></a>如是色身名有对触。<a id="a-EZ"></a>色为身故。<a id="a-Ea"></a>得色身名。<a id="a-Eb"></a>是名为体。<a id="a-Ec"></a>色为体义。<a id="a-Ed"></a>此中意说。<a id="a-Ee"></a>增语触因。<a id="a-Ef"></a>名增语触。<a id="a-Eg"></a>有对触因。<a id="a-Eh"></a>名有对触。<a id="a-Ei"></a>非二触体。<a id="a-Ej"></a>由此说言。<a id="a-Ek"></a>诸有行相。<a id="a-El"></a>诸有摽举。<a id="a-Em"></a>施设名身。<a id="a-En"></a>施设色身。<a id="a-Eo"></a>言行相者。<a id="a-Ep"></a>谓诸外处。<a id="a-Eq"></a>行所行相。<a id="a-Er"></a>得行相名。<a id="a-Es"></a>言摽举者。<a id="a-Et"></a>谓诸内处。<a id="a-Eu"></a>由此摽举。<a id="a-Ev"></a>诸触名故。<a id="a-Ew"></a>谓名眼触。<a id="a-Ex"></a>乃至意触。<a id="a-Ey"></a>此意说言。<a id="a-Ez"></a>于诸有名体。<a id="a-F0"></a>施设增语触。<a id="a-F1"></a>于诸有色体。<a id="a-F2"></a>施设有对触。<a id="a-F3"></a>随有所阙所施设触。<a id="a-F4"></a>皆不得成。<a id="a-F5"></a>此上经文。<a id="a-F6"></a>且辩假触为辩缘。<a id="a-F7"></a>此所生实触。<a id="a-F8"></a>复作是说。<a id="a-F9"></a>若一切种名身色身。<a id="a-FA"></a>皆无所有。<a id="a-FB"></a>乃至广说。<a id="a-FC"></a>此义意言。<a id="a-FD"></a>若一切种。<a id="a-FE"></a>假触非有。<a id="a-FF"></a>则心所触。<a id="a-FG"></a>于三时中。<a id="a-FH"></a>自名难了。<a id="a-FI"></a>体不生故。<a id="a-FJ"></a>不可了知。<a id="a-FK"></a>既不可了知。<a id="a-FL"></a>亦不可施设。<a id="a-FM"></a>若作如是分别经义。<a id="a-FN"></a>名色缘触。<a id="a-FO"></a>即二缘触。<a id="a-FP"></a>然名色缘触。<a id="a-FQ"></a>分位决定。<a id="a-FR"></a>若二为缘触。<a id="a-FS"></a>分位不定。<a id="a-FT"></a>虽六处缘触。<a id="a-FU"></a>分位亦定。<a id="a-FV"></a>而偏就有情所依显示。<a id="a-FW"></a>名色缘触。<a id="a-FX"></a>通就所依所缘显示。<a id="a-FY"></a>故有差别。<a id="a-FZ"></a>复有别义。<a id="a-Fa"></a>此中名身名增语触。<a id="a-Fb"></a>即是以名为所依义。<a id="a-Fc"></a>此以意识为所依故。<a id="a-Fd"></a>此中色身。<a id="a-Fe"></a>名有对触。<a id="a-Ff"></a>即是以色为所依义。<a id="a-Fg"></a>此以五根为所依故。<a id="a-Fh"></a>由是诸触所依力故。<a id="a-Fi"></a>摽别其名。<a id="a-Fj"></a>如眼识等。<a id="a-Fk"></a>所谓眼触。<a id="a-Fl"></a>乃至意触。<a id="a-Fm"></a>意识与意。<a id="a-Fn"></a>是一义故。<a id="a-Fo"></a>若一切种名色所依六触非有。<a id="a-Fp"></a>则定无有余无依触。<a id="a-Fq"></a>而可了知。<a id="a-Fr"></a>既无可了知。<a id="a-Fs"></a>亦不可施设。<a id="a-Ft"></a>此义意言。<a id="a-Fu"></a>离六所依等。<a id="a-Fv"></a>假触无故。<a id="a-Fw"></a>离六触体外实触亦无。<a id="a-Fx"></a>若作如是分别经义。<a id="a-Fy"></a>即六处缘触。<a id="a-Fz"></a>说名色缘触。<a id="a-G0"></a>此中显名色即六处差别。<a id="a-G1"></a>为辩缘起种种义门。<a id="a-G2"></a>令阿难陀知甚深义。<a id="a-G3"></a>有余师说说名色缘触。<a id="a-G4"></a>显三和生。<a id="a-G5"></a>显根境功能。<a id="a-G6"></a>说二缘触。<a id="a-G7"></a>说六处缘触。<a id="a-G8"></a>显不共因用。<a id="a-G9"></a>有说三种依界处缘起门。<a id="a-GA"></a>如其次第。<a id="a-GB"></a>即前六触。<a id="a-GC"></a>复合为二。<a id="a-GD"></a>其二者何。<a id="a-GE"></a>颂曰。</p>
  <p id="aGF">五根应有对　　第六俱增语</p>
  <p id="aGG">论曰。<a id="a-GH"></a>眼等五触。<a id="a-GI"></a>说名有对。<a id="a-GJ"></a>以有对根为所依故。<a id="a-GK"></a>唯有对法为境界故。<a id="a-GL"></a>第六意触说名增语。<a id="a-GM"></a>增语谓名。<a id="a-GN"></a>名是意触所缘长境。<a id="a-GO"></a>故偏就此名增语触。<a id="a-GP"></a>意识通用名义为境。<a id="a-GQ"></a>五不缘名。<a id="a-GR"></a>故说为长。<a id="a-GS"></a>如说眼识但能了青不了是青。<a id="a-GT"></a>意识了青亦了是青。<a id="a-GU"></a>乃至广说。<a id="a-GV"></a>故有对触名从所依境。<a id="a-GW"></a>就所长境立增语触名。<a id="a-GX"></a>有说意识名为增语。<a id="a-GY"></a>于发语中。<a id="a-GZ"></a>为增上故。<a id="a-Ga"></a>有言意识语为增上。<a id="a-Gb"></a>方于境转。<a id="a-Gc"></a>五识不然。<a id="a-Gd"></a>是故意识。<a id="a-Ge"></a>独名增语。<a id="a-Gf"></a>与此相应。<a id="a-Gg"></a>名增语触故。<a id="a-Gh"></a>有对触名。<a id="a-Gi"></a>从所依境。<a id="a-Gj"></a>就相应主。<a id="a-Gk"></a>立增语触名。<a id="a-Gl"></a>即前六触。<a id="a-Gm"></a>随别相应。<a id="a-Gn"></a>复成八种。<a id="a-Go"></a>颂曰。</p>
  <p id="aGp">明无明非二　　无漏染污余</p>
  <p id="aGq">爱恚二相应　　乐等顺三受</p>
  <p id="aGr">论曰。<a id="a-Gs"></a>明无明等相应成三。<a id="a-Gt"></a>一明触。<a id="a-Gu"></a>二无明触。<a id="a-Gv"></a>三非明非无明触。<a id="a-Gw"></a>此三如次。<a id="a-Gx"></a>应知即是无漏染污余相应触。<a id="a-Gy"></a>余谓无漏及染污余。<a id="a-Gz"></a>即有漏善。<a id="a-H0"></a>无覆无记。<a id="a-H1"></a>无明触中。<a id="a-H2"></a>一分数起。<a id="a-H3"></a>依彼复立爱恚二触。<a id="a-H4"></a>爱恚随眠。<a id="a-H5"></a>共相应故。<a id="a-H6"></a>总摄一切。<a id="a-H7"></a>复成三触。<a id="a-H8"></a>一顺乐受触。<a id="a-H9"></a>二顺苦受触。<a id="a-HA"></a>三顺不苦不乐受触。<a id="a-HB"></a>云何顺受触。<a id="a-HC"></a>是乐等受所领故。<a id="a-HD"></a>或能为受行相依故。<a id="a-HE"></a>名为顺受。<a id="a-HF"></a>如何触为受所领行相。<a id="a-HG"></a>依行相极似触。<a id="a-HH"></a>依触而生故。<a id="a-HI"></a>又与乐等受相应故。<a id="a-HJ"></a>或能引生乐等受故。<a id="a-HK"></a>名为顺受。<a id="a-HL"></a>如是合成十六种触。<a id="a-HM"></a>已辩触当辩受。<a id="a-HN"></a>颂曰。</p>
  <p id="aHO">从此生六受　　五属身余心</p>
  <p id="aHP">论曰。<a id="a-HQ"></a>从前六触生于六受。<a id="a-HR"></a>谓眼触所生受。<a id="a-HS"></a>至意触所生受。<a id="a-HT"></a>此合成二。<a id="a-HU"></a>一者身受。<a id="a-HV"></a>二者心受。<a id="a-HW"></a>六中前五说为身受。<a id="a-HX"></a>依色根故。<a id="a-HY"></a>意触所生说为心受。<a id="a-HZ"></a>但依心故。<a id="a-Ha"></a>颂曰。</p>
  <p id="aHb">此复成十八　　由意近行异</p>
  <p id="aHc">论曰。<a id="a-Hd"></a>于前所说一心受中。<a id="a-He"></a>由意近行异。<a id="a-Hf"></a>复分成十八。<a id="a-Hg"></a>云何十八意近行耶。<a id="a-Hh"></a>谓喜忧舍各六近行。<a id="a-Hi"></a>此复何缘立为十八。<a id="a-Hj"></a>由三领纳。<a id="a-Hk"></a>唯意相应。<a id="a-Hl"></a>六境有异。<a id="a-Hm"></a>故成十八。<a id="a-Hn"></a>非一受体意识相应境异成六。<a id="a-Ho"></a>领纳异故。<a id="a-Hp"></a>意近行名。<a id="a-Hq"></a>为目何义。<a id="a-Hr"></a>喜等有力。<a id="a-Hs"></a>能为近缘。<a id="a-Ht"></a>令意于境数游行故。<a id="a-Hu"></a>若说喜等。<a id="a-Hv"></a>意为近缘。<a id="a-Hw"></a>于境数行。<a id="a-Hx"></a>名意近行。<a id="a-Hy"></a>则应想等亦得此名。<a id="a-Hz"></a>与意相应。<a id="a-I0"></a>由意行故。<a id="a-I1"></a>若唯意地。<a id="a-I2"></a>有意近行。<a id="a-I3"></a>岂不违经。<a id="a-I4"></a>如契经言。<a id="a-I5"></a>眼见色已。<a id="a-I6"></a>于顺喜色。<a id="a-I7"></a>起喜近行。<a id="a-I8"></a>乃至广说。<a id="a-I9"></a>此不相违。<a id="a-IA"></a>如依眼识引不净观。<a id="a-IB"></a>此不净观。<a id="a-IC"></a>唯意地摄。<a id="a-ID"></a>然契经言。<a id="a-IE"></a>眼见色已。<a id="a-IF"></a>随观不净。<a id="a-IG"></a>具足安住。<a id="a-IH"></a>此亦如是。<a id="a-II"></a>依五识身所引意地。<a id="a-IJ"></a>喜等近行。<a id="a-IK"></a>故作是说。<a id="a-IL"></a>由彼经言。<a id="a-IM"></a>眼见色已。<a id="a-IN"></a>乃至广说。<a id="a-IO"></a>故意近行。<a id="a-IP"></a>五识所引意识相应。<a id="a-IQ"></a>不应为难。<a id="a-IR"></a>何缘身受。<a id="a-IS"></a>非意近行。<a id="a-IT"></a>与意近行。<a id="a-IU"></a>非同法故。<a id="a-IV"></a>以意近行唯依意识。<a id="a-IW"></a>故名为近。<a id="a-IX"></a>分别三世等自相共相境。<a id="a-IY"></a>故名为行。<a id="a-IZ"></a>一切身受。<a id="a-Ia"></a>与此相违。<a id="a-Ib"></a>故非意近。<a id="a-Ic"></a>亦不名行。<a id="a-Id"></a>岂不身受亦有此相。<a id="a-Ie"></a>身受领纳色等境已。<a id="a-If"></a>意识随行。<a id="a-Ig"></a>由身受力。<a id="a-Ih"></a>意识于境。<a id="a-Ii"></a>数游行故。<a id="a-Ij"></a>此亦不然。<a id="a-Ik"></a>已说相故。<a id="a-Il"></a>谓诸身受。<a id="a-Im"></a>不依意识。<a id="a-In"></a>无分别故。<a id="a-Io"></a>由彼不能分别境界功德过失。<a id="a-Ip"></a>故非彼力。<a id="a-Iq"></a>令意于境数数游行。<a id="a-Ir"></a>又不定故。<a id="a-Is"></a>谓身受后非决定有。<a id="a-It"></a>意识续生意受俱时。<a id="a-Iu"></a>必有意识。<a id="a-Iv"></a>故唯意受。<a id="a-Iw"></a>名意近行。<a id="a-Ix"></a>又生盲等类。<a id="a-Iy"></a>虽无见已。<a id="a-Iz"></a>乃至触已。<a id="a-J0"></a>而有近行故。<a id="a-J1"></a>第三静虑。<a id="a-J2"></a>有意地乐。<a id="a-J3"></a>亦应摄在意近行中。<a id="a-J4"></a>此责不然。<a id="a-J5"></a>初界无故。<a id="a-J6"></a>又凝滞故。<a id="a-J7"></a>谓欲界中。<a id="a-J8"></a>无意地乐。<a id="a-J9"></a>第三静虑。<a id="a-JA"></a>虽有不立。<a id="a-JB"></a>又彼地乐。<a id="a-JC"></a>凝滞于境。<a id="a-JD"></a>近行于境。<a id="a-JE"></a>数有推移。<a id="a-JF"></a>不滞一缘。<a id="a-JG"></a>方名行故。<a id="a-JH"></a>又无所对。<a id="a-JI"></a>苦根所摄。<a id="a-JJ"></a>意近行故。<a id="a-JK"></a>若尔应无舍意近行。<a id="a-JL"></a>无所对故。<a id="a-JM"></a>不尔忧喜。<a id="a-JN"></a>即舍对故。<a id="a-JO"></a>第三静虑意地乐根。<a id="a-JP"></a>无自根本地舍根为对故。<a id="a-JQ"></a>然无近分等无舍等近行失。<a id="a-JR"></a>以于初界中有同地所对故。<a id="a-JS"></a>或复容有。<a id="a-JT"></a>不容有故。<a id="a-JU"></a>谓意舍等。<a id="a-JV"></a>容有同地。<a id="a-JW"></a>所敌对法。<a id="a-JX"></a>意乐定无同地敌对。<a id="a-JY"></a>故无有失。<a id="a-JZ"></a>然十八中。<a id="a-Ja"></a>前之十五。<a id="a-Jb"></a>色等近行。<a id="a-Jc"></a>名不杂缘。<a id="a-Jd"></a>以各别缘色等境故。<a id="a-Je"></a>三法近行。<a id="a-Jf"></a>皆通二种。<a id="a-Jg"></a>若唯缘法及六内处。<a id="a-Jh"></a>名不杂缘。<a id="a-Ji"></a>若缘此七及五外处。<a id="a-Jj"></a>或别或总。<a id="a-Jk"></a>名为杂缘。<a id="a-Jl"></a>若虽非见。<a id="a-Jm"></a>乃至触已。<a id="a-Jn"></a>而起喜忧舍。<a id="a-Jo"></a>亦是意近行。<a id="a-Jp"></a>若异此者。<a id="a-Jq"></a>未离欲贪。<a id="a-Jr"></a>应无缘色界色等意近行。<a id="a-Js"></a>又在色界。<a id="a-Jt"></a>应无缘欲香味触境。<a id="a-Ju"></a>诸意近行。<a id="a-Jv"></a>若尔何故。<a id="a-Jw"></a>契经中言。<a id="a-Jx"></a>眼见色已。<a id="a-Jy"></a>于顺喜色。<a id="a-Jz"></a>起喜近行。<a id="a-K0"></a>乃至广说。<a id="a-K1"></a>随明了说。<a id="a-K2"></a>故不相违。<a id="a-K3"></a>或眼等所引易可分别故。<a id="a-K4"></a>又诸近行。<a id="a-K5"></a>亦异建立。<a id="a-K6"></a>谓眼见色已。<a id="a-K7"></a>起声等近行。<a id="a-K8"></a>至意知法已。<a id="a-K9"></a>起色等近行。<a id="a-KA"></a>随无杂乱。<a id="a-KB"></a>经如是说。<a id="a-KC"></a>于中建立。<a id="a-KD"></a>根境定故。<a id="a-KE"></a>于顺喜色。<a id="a-KF"></a>起喜近行等。<a id="a-KG"></a>此举现在令类解所余。<a id="a-KH"></a>续生命终。<a id="a-KI"></a>唯舍近行。<a id="a-KJ"></a>非忧与喜。<a id="a-KK"></a>舍任运得故。<a id="a-KL"></a>及顺彼位故。<a id="a-KM"></a>唯有杂缘。<a id="a-KN"></a>诸舍近行。<a id="a-KO"></a>能正离染。<a id="a-KP"></a>以意近行。<a id="a-KQ"></a>但有漏故。<a id="a-KR"></a>唯舍非余。<a id="a-KS"></a>诸加行道中。<a id="a-KT"></a>亦有喜近行。<a id="a-KU"></a>非无间解脱。<a id="a-KV"></a>根本定摄故。<a id="a-KW"></a>最后解脱道。<a id="a-KX"></a>容有喜近行。<a id="a-KY"></a>诸意近行中。<a id="a-KZ"></a>几欲界系。<a id="a-Ka"></a>欲界意近行。<a id="a-Kb"></a>几何所缘。<a id="a-Kc"></a>色无色界。<a id="a-Kd"></a>为问亦尔。<a id="a-Ke"></a>颂曰。</p>
  <p id="aKf">欲缘欲十八　　色十二上三</p>
  <p id="aKg">二缘欲十二　　八自二无色</p>
  <p id="aKh">后二缘欲六　　四自一上缘</p>
  <p id="aKi">初无色近分　　缘色四上一</p>
  <p id="aKj">四本及三边　　唯一缘自境</p>
  <p id="aKk">论曰。<a id="a-Kl"></a>欲界所系。<a id="a-Km"></a>具有十八。<a id="a-Kn"></a>缘欲界境。<a id="a-Ko"></a>其数亦然。<a id="a-Kp"></a>缘色界境。<a id="a-Kq"></a>唯有十二。<a id="a-Kr"></a>除香味六。<a id="a-Ks"></a>彼无境故。<a id="a-Kt"></a>缘无色境。<a id="a-Ku"></a>唯得有三。<a id="a-Kv"></a>彼无色等。<a id="a-Kw"></a>五所缘故。<a id="a-Kx"></a>缘不系境。<a id="a-Ky"></a>亦唯有三。<a id="a-Kz"></a>说欲界系已。<a id="a-L0"></a>当说色界系。<a id="a-L1"></a>初二静虑。<a id="a-L2"></a>唯有十二。<a id="a-L3"></a>谓除六忧。<a id="a-L4"></a>若说所缘。<a id="a-L5"></a>定无染污。<a id="a-L6"></a>能缘下境。<a id="a-L7"></a>善缘欲境。<a id="a-L8"></a>亦具十二。<a id="a-L9"></a>除香味四。<a id="a-LA"></a>余八自缘。<a id="a-LB"></a>二缘无色。<a id="a-LC"></a>谓法近行。<a id="a-LD"></a>缘不系法。<a id="a-LE"></a>亦唯二种。<a id="a-LF"></a>三四静虑。<a id="a-LG"></a>唯六谓舍。<a id="a-LH"></a>缘欲界境。<a id="a-LI"></a>善亦具六。<a id="a-LJ"></a>除香味二。<a id="a-LK"></a>余四自缘。<a id="a-LL"></a>一缘无色。<a id="a-LM"></a>谓法近行。<a id="a-LN"></a>缘不系法。<a id="a-LO"></a>亦唯一种。<a id="a-LP"></a>说色界系已。<a id="a-LQ"></a>当说无色系。<a id="a-LR"></a>空处近分。<a id="a-LS"></a>唯有四种。<a id="a-LT"></a>谓舍但缘色声触法。<a id="a-LU"></a>缘第四静虑。<a id="a-LV"></a>亦具有四种。<a id="a-LW"></a>此就许有别缘者说。<a id="a-LX"></a>若执彼地。<a id="a-LY"></a>唯总缘下。<a id="a-LZ"></a>但有杂缘。<a id="a-La"></a>法意近行。<a id="a-Lb"></a>缘无色界。<a id="a-Lc"></a>唯一谓法缘。<a id="a-Ld"></a>不系法亦唯一种。<a id="a-Le"></a>四根本地。<a id="a-Lf"></a>及上三边。<a id="a-Lg"></a>唯一谓法。<a id="a-Lh"></a>但缘自境。<a id="a-Li"></a>无色根本。<a id="a-Lj"></a>不缘下故。<a id="a-Lk"></a>彼上三边。<a id="a-Ll"></a>不缘色故。<a id="a-Lm"></a>不缘下义。<a id="a-Ln"></a>如后当辩。<a id="a-Lo"></a>此缘不系。<a id="a-Lp"></a>亦唯有一。<a id="a-Lq"></a>诸意近行。<a id="a-Lr"></a>通无漏耶。<a id="a-Ls"></a>颂曰。</p>
  <p id="aLt">十八唯有漏</p>
  <p id="aLu">论曰。<a id="a-Lv"></a>无有近行通无漏者所以者何。<a id="a-Lw"></a>增长有故。<a id="a-Lx"></a>无漏诸法。<a id="a-Ly"></a>与此相违。<a id="a-Lz"></a>有说近行。<a id="a-M0"></a>有情皆有。<a id="a-M1"></a>无漏不然。<a id="a-M2"></a>故非近行。<a id="a-M3"></a>有说圣道任运而转。<a id="a-M4"></a>故顺无相界故非近行体。<a id="a-M5"></a>近行与此体相违故谁成就几意近行耶。<a id="a-M6"></a>谓生欲界。<a id="a-M7"></a>若未获得色界善心。<a id="a-M8"></a>成欲一切。<a id="a-M9"></a>初二定八。<a id="a-MA"></a>三四定四。<a id="a-MB"></a>无色界一。<a id="a-MC"></a>所成上界皆不下缘。<a id="a-MD"></a>唯染污故。<a id="a-ME"></a>若已获得色界善心。<a id="a-MF"></a>未离欲贪。<a id="a-MG"></a>成欲一切。<a id="a-MH"></a>初静虑十舍具六种。<a id="a-MI"></a>未至地中。<a id="a-MJ"></a>善心得缘香味境故。<a id="a-MK"></a>喜唯有四。<a id="a-ML"></a>以但有染不缘下故。<a id="a-MM"></a>岂不意近行眼等识所引。<a id="a-MN"></a>彼既无鼻舌二识。<a id="a-MO"></a>应无缘香味近行。<a id="a-MP"></a>此责不然。<a id="a-MQ"></a>生盲聋等。<a id="a-MR"></a>自性生念。<a id="a-MS"></a>及在定中。<a id="a-MT"></a>皆应无有色等近行。<a id="a-MU"></a>故非一切。<a id="a-MV"></a>五识所引成二定八。<a id="a-MW"></a>三四静虑。<a id="a-MX"></a>无色如前。<a id="a-MY"></a>已离欲贪。<a id="a-MZ"></a>若未获得二定善心。<a id="a-Ma"></a>彼成欲界初定十二。<a id="a-Mb"></a>谓除六忧。<a id="a-Mc"></a>二静虑等。<a id="a-Md"></a>皆如前说。<a id="a-Me"></a>若已获得二定善心。<a id="a-Mf"></a>于初定贪未得离者。<a id="a-Mg"></a>成二定十。<a id="a-Mh"></a>谓喜但四。<a id="a-Mi"></a>唯染污故。<a id="a-Mj"></a>舍具六种。<a id="a-Mk"></a>已获得彼近分善故。<a id="a-Ml"></a>余如前说。<a id="a-Mm"></a>由此道理。<a id="a-Mn"></a>余准应知。<a id="a-Mo"></a>若生色界。<a id="a-Mp"></a>唯成欲界一舍法近行。<a id="a-Mq"></a>谓通果心俱。<a id="a-Mr"></a>经主此中。<a id="a-Ms"></a>假为异说。<a id="a-Mt"></a>谓说如是。<a id="a-Mu"></a>诸意近行。<a id="a-Mv"></a>毗婆沙师。<a id="a-Mw"></a>随义而立。<a id="a-Mx"></a>然我所见。<a id="a-My"></a>经义有殊。<a id="a-Mz"></a>所以者何。<a id="a-N0"></a>非于此地已得离染可缘此境起意近行。<a id="a-N1"></a>故非有漏。<a id="a-N2"></a>喜忧舍三。<a id="a-N3"></a>皆近行摄。<a id="a-N4"></a>唯杂染者。<a id="a-N5"></a>与意相牵。<a id="a-N6"></a>数行所缘。<a id="a-N7"></a>是意近行。<a id="a-N8"></a>云何与意。<a id="a-N9"></a>相牵数行。<a id="a-NA"></a>或爱或憎。<a id="a-NB"></a>或不择舍。<a id="a-NC"></a>为对治彼。<a id="a-ND"></a>说六恒住。<a id="a-NE"></a>谓见色已。<a id="a-NF"></a>不喜不忧。<a id="a-NG"></a>心恒住舍。<a id="a-NH"></a>具念正智。<a id="a-NI"></a>广说乃至。<a id="a-NJ"></a>知法亦尔。<a id="a-NK"></a>非阿罗汉。<a id="a-NL"></a>无有世间缘善法喜。<a id="a-NM"></a>但为遮止杂染近行。<a id="a-NN"></a>故作是说。<a id="a-NO"></a>未审经主以何相义。<a id="a-NP"></a>为意近行。<a id="a-NQ"></a>蕴在心中。<a id="a-NR"></a>执阿罗汉。<a id="a-NS"></a>缘诸善法。<a id="a-NT"></a>有漏善喜。<a id="a-NU"></a>非意近行。<a id="a-NV"></a>非阿罗汉。<a id="a-NW"></a>有意近行。<a id="a-NX"></a>少与正理契经相违。<a id="a-NY"></a>如何定知。<a id="a-NZ"></a>于诸境界。<a id="a-Na"></a>或爱或憎。<a id="a-Nb"></a>或不择舍方是近行。<a id="a-Nc"></a>非如先说。<a id="a-Nd"></a>诸离欲者。<a id="a-Ne"></a>或阿罗汉。<a id="a-Nf"></a>于有漏事。<a id="a-Ng"></a>虽全分断。<a id="a-Nh"></a>而有有漏喜等现行。<a id="a-Ni"></a>不名近行此有何理又以何缘。<a id="a-Nj"></a>唯六恒住。<a id="a-Nk"></a>远分所治。<a id="a-Nl"></a>贪等相应杂染喜等。<a id="a-Nm"></a>方名近行。<a id="a-Nn"></a>非余有漏善喜等受。<a id="a-No"></a>又彼自说差别言故。<a id="a-Np"></a>非染近行。<a id="a-Nq"></a>定有极成。<a id="a-Nr"></a>谓彼自言。<a id="a-Ns"></a>但为遮止杂染近行。<a id="a-Nt"></a>故作是说。<a id="a-Nu"></a>既已许有非染近行。<a id="a-Nv"></a>非六恒住。<a id="a-Nw"></a>正所遮遣。<a id="a-Nx"></a>故毗婆沙所说近行。<a id="a-Ny"></a>非与正理契经相违。<a id="a-Nz"></a>又诸有漏。<a id="a-O0"></a>皆名杂染。<a id="a-O1"></a>既许杂染皆名近行。<a id="a-O2"></a>与此宗义。<a id="a-O3"></a>有何相违。<a id="a-O4"></a>又彼所说。<a id="a-O5"></a>然我所见经义有殊。<a id="a-O6"></a>诚如所说。<a id="a-O7"></a>经义与彼所见别故。<a id="a-O8"></a>谓彼契经。<a id="a-O9"></a>为显无学眼见色已。<a id="a-OA"></a>非如昔时起贪嗔痴。<a id="a-OB"></a>言不喜等。<a id="a-OC"></a>不言见色已不起意近行。<a id="a-OD"></a>故毗婆沙所说为善。<a id="a-OE"></a>此诸近行。<a id="a-OF"></a>获得云何。<a id="a-OG"></a>谓离欲贪。<a id="a-OH"></a>前八无间。<a id="a-OI"></a>八解脱道。<a id="a-OJ"></a>获得初定近分地中。<a id="a-OK"></a>六舍近行。<a id="a-OL"></a>第九无间解脱道中。<a id="a-OM"></a>获得欲界通果心俱。<a id="a-ON"></a>法舍近行。<a id="a-OO"></a>获得初定十二近行。<a id="a-OP"></a>此初定言。<a id="a-OQ"></a>兼摄眷属。<a id="a-OR"></a>由此理趣。<a id="a-OS"></a>离上地染。<a id="a-OT"></a>如应当思。<a id="a-OU"></a>然有差别。<a id="a-OV"></a>谓离第四静虑贪时。<a id="a-OW"></a>第九无间。<a id="a-OX"></a>及解脱道。<a id="a-OY"></a>必不获得自地下地通果心俱法舍近行。<a id="a-OZ"></a>离空处等诸地贪时。<a id="a-Oa"></a>一切无间及解脱道。<a id="a-Ob"></a>唯获得一法舍近行。<a id="a-Oc"></a>得无学时。<a id="a-Od"></a>获得欲界初二静虑十二近行。<a id="a-Oe"></a>三四静虑。<a id="a-Of"></a>六舍近行。<a id="a-Og"></a>空无边处。<a id="a-Oh"></a>四舍近行。<a id="a-Oi"></a>上地各一。<a id="a-Oj"></a>舍法近行。<a id="a-Ok"></a>于受生位。<a id="a-Ol"></a>从上地没。<a id="a-Om"></a>生下地时。<a id="a-On"></a>获得当地所有近行。<a id="a-Oo"></a>生诸静虑。<a id="a-Op"></a>亦兼下地舍法近行。<a id="a-Oq"></a>又即喜等十八意行。<a id="a-Or"></a>由为耽嗜出离依别。<a id="a-Os"></a>故世尊说。<a id="a-Ot"></a>为三十六师句。<a id="a-Ou"></a>此差别句。<a id="a-Ov"></a>能表大师是师摽[愔*戈]。<a id="a-Ow"></a>故名师句。<a id="a-Ox"></a>如是诸句。<a id="a-Oy"></a>唯佛大师。<a id="a-Oz"></a>能知能说。<a id="a-P0"></a>余无能故。<a id="a-P1"></a>有说此受应名师迹。<a id="a-P2"></a>由是诸邪师行所依地故。<a id="a-P3"></a>有说此受应名刀路。<a id="a-P4"></a>或名怨路。<a id="a-P5"></a>由此能为爱刀爱怨所著处故。<a id="a-P6"></a>有说此受应名刀迹。<a id="a-P7"></a>以契经说。<a id="a-P8"></a>意为刀故。<a id="a-P9"></a>耽嗜依者。<a id="a-PA"></a>谓诸染受。<a id="a-PB"></a>出离依者。<a id="a-PC"></a>谓诸善受。<a id="a-PD"></a>无覆无记。<a id="a-PE"></a>顺善染故。<a id="a-PF"></a>随应二摄。<a id="a-PG"></a>更不别说。<a id="a-PH"></a>此三十六界地定者。<a id="a-PI"></a>谓欲界中。<a id="a-PJ"></a>具三十六。<a id="a-PK"></a>初二静虑。<a id="a-PL"></a>唯有二十。<a id="a-PM"></a>谓耽嗜依八。<a id="a-PN"></a>出离依十二。<a id="a-PO"></a>三四静虑。<a id="a-PP"></a>唯有十种。<a id="a-PQ"></a>谓耽嗜依四。<a id="a-PR"></a>及出离依六。<a id="a-PS"></a>空处近分。<a id="a-PT"></a>若许有别缘。<a id="a-PU"></a>便有五种。<a id="a-PV"></a>谓耽嗜依一。<a id="a-PW"></a>出离依四。<a id="a-PX"></a>若执唯总缘。<a id="a-PY"></a>但有二种。<a id="a-PZ"></a>谓耽嗜依一。<a id="a-Pa"></a>出离依一。<a id="a-Pb"></a>无色根本。<a id="a-Pc"></a>及上三边。<a id="a-Pd"></a>各唯有二。<a id="a-Pe"></a>如前应知。<a id="a-Pf"></a>此约界地。<a id="a-Pg"></a>所缘定者。<a id="a-Ph"></a>欲缘欲境。<a id="a-Pi"></a>具三十六。<a id="a-Pj"></a>缘色界境。<a id="a-Pk"></a>唯二十四。<a id="a-Pl"></a>除缘香味二依各六。<a id="a-Pm"></a>缘无色境。<a id="a-Pn"></a>唯有六种。<a id="a-Po"></a>谓法近行。<a id="a-Pp"></a>二依各三。<a id="a-Pq"></a>缘不系境。<a id="a-Pr"></a>亦唯此六。<a id="a-Ps"></a>由此道理。<a id="a-Pt"></a>色无色界。<a id="a-Pu"></a>缘境差别。<a id="a-Pv"></a>如应当思。<a id="a-Pw"></a>如契经说。<a id="a-Px"></a>以六出离依喜近行。<a id="a-Py"></a>为仗为依。<a id="a-Pz"></a>为建立故。<a id="a-Q0"></a>于六耽嗜。<a id="a-Q1"></a>依喜近行。<a id="a-Q2"></a>能舍能弃。<a id="a-Q3"></a>及能变吐。<a id="a-Q4"></a>如是便断。<a id="a-Q5"></a>乃至广说。<a id="a-Q6"></a>此中所说。<a id="a-Q7"></a>断十八种。<a id="a-Q8"></a>耽嗜依言。<a id="a-Q9"></a>显暂时断。<a id="a-QA"></a>喜为依故。<a id="a-QB"></a>断出离依。<a id="a-QC"></a>忧近行言。<a id="a-QD"></a>显离欲染。<a id="a-QE"></a>舍为依故。<a id="a-QF"></a>断出离依。<a id="a-QG"></a>喜近行言。<a id="a-QH"></a>显离第二静虑地染。<a id="a-QI"></a>一种性依舍为依故。<a id="a-QJ"></a>断种种性。<a id="a-QK"></a>所依舍言。<a id="a-QL"></a>显离色染。<a id="a-QM"></a>非彼性类为依故断一种性依舍言。<a id="a-QN"></a>显究竟离无色界染。<a id="a-QO"></a>如是所说。<a id="a-QP"></a>受有支中。<a id="a-QQ"></a>应知义门无量差别。<a id="a-QR"></a>何缘不说所余有支。<a id="a-QS"></a>颂曰。</p>
  <p id="aQT">余已说当说</p>
  <p id="aQU">论曰。<a id="a-QV"></a>所余有支。<a id="a-QW"></a>或有已说。<a id="a-QX"></a>或有当说。<a id="a-QY"></a>如前已辩。<a id="a-QZ"></a>若尔何缘更兴此颂。<a id="a-Qa"></a>为于后颂遮广释疑。<a id="a-Qb"></a>由后颂中说烦恼等。<a id="a-Qc"></a>勿有于此生如是疑。<a id="a-Qd"></a>前已广明四支义讫。<a id="a-Qe"></a>次应广释其余有支。<a id="a-Qf"></a>为显后文依惑业事。<a id="a-Qg"></a>寄喻总显十二有支。<a id="a-Qh"></a>故轨范师。<a id="a-Qi"></a>更兴此颂。<a id="a-Qj"></a>如前已说。<a id="a-Qk"></a>十二有支。<a id="a-Ql"></a>略摄唯三。<a id="a-Qm"></a>谓惑业事。<a id="a-Qn"></a>此三用别。<a id="a-Qo"></a>其喻云何。<a id="a-Qp"></a>颂曰。</p>
  <p id="aQq">此中说烦恼　　如种复如龙</p>
  <p id="aQr">如草根树茎　　及如糠裹米</p>
  <p id="aQs">业如有糠米　　如草药如花</p>
  <p id="aQt">诸异熟果事　　如成熟饮食</p>
  <p id="aQu">论曰。<a id="a-Qv"></a>如何此三种等相似。<a id="a-Qw"></a>如从种子芽叶等生。<a id="a-Qx"></a>如是从烦恼生烦恼业事。<a id="a-Qy"></a>如龙镇池水恒不竭。<a id="a-Qz"></a>如是烦恼得相续镇生池。<a id="a-R0"></a>令惑业事流注无尽。<a id="a-R1"></a>如草根未拔。<a id="a-R2"></a>苗剪剪还生。<a id="a-R3"></a>如是烦恼根。<a id="a-R4"></a>未以圣道拔。<a id="a-R5"></a>令生苗稼断断还起。<a id="a-R6"></a>如从树茎频生枝花果。<a id="a-R7"></a>如是从惑数起惑业事。<a id="a-R8"></a>如糠裹米能生芽等。<a id="a-R9"></a>非独能生烦恼。<a id="a-RA"></a>裹业能感后有。<a id="a-RB"></a>非独能感。<a id="a-RC"></a>如米有糠能生芽等。<a id="a-RD"></a>业有烦恼。<a id="a-RE"></a>能招异熟如诸草药果熟为后边。<a id="a-RF"></a>业果熟已。<a id="a-RG"></a>更不招异熟。<a id="a-RH"></a>如花于果为生近因。<a id="a-RI"></a>业为近因。<a id="a-RJ"></a>能生异熟。<a id="a-RK"></a>如熟饮食。<a id="a-RL"></a>但应受用。<a id="a-RM"></a>不可转生成余饮食。<a id="a-RN"></a>异熟果事。<a id="a-RO"></a>既成熟已。<a id="a-RP"></a>不能更招余生异熟。<a id="a-RQ"></a>若诸异熟。<a id="a-RR"></a>复感余生。<a id="a-RS"></a>余复感余。<a id="a-RT"></a>应无解脱。</p>
 </body>
</html>