<!doctype html>
<html id="z3IBVsP16g" data-ver="815">
 <head>
  <meta charset="utf-8">
  <meta author="众贤">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨顺正理论卷第六十三</h1>
  <h2 id="a2">辩贤圣品第六之七</h2>
  <p id="a3">如是已破上座所宗。<a id="a-4"></a>唯执八心名谛现观。<a id="a-5"></a>余部于此有作是言。<a id="a-6"></a>诸圣谛中唯顿现观。<a id="a-7"></a>彼言既总理或无违。<a id="a-8"></a>以谛现观总有三种。<a id="a-9"></a>其三者何。<a id="a-A"></a>谓见缘事。<a id="a-B"></a>唯无漏慧于诸谛境。<a id="a-C"></a>如实觉了名见现观。<a id="a-D"></a>是即由见分明现前。<a id="a-E"></a>如实而观四谛境义。<a id="a-F"></a>即无漏慧并余相应。<a id="a-G"></a>同一所缘名缘现观。<a id="a-H"></a>是即由见等心心所法同。<a id="a-I"></a>能取所缘四谛境义。<a id="a-J"></a>即诸能缘并余俱有。<a id="a-K"></a>同一事业名事现观。<a id="a-L"></a>是即由见等心心所法。<a id="a-M"></a>并余俱有戒及生相等。<a id="a-N"></a>于诸谛中同所作义。<a id="a-O"></a>戒生相等是现观因。<a id="a-P"></a>于现观中彼有事用。<a id="a-Q"></a>故亦于彼立现观名。<a id="a-R"></a>如是应知非相应法。<a id="a-S"></a>唯一现观除慧所余。<a id="a-T"></a>心心所法有二现观。<a id="a-U"></a>唯无漏慧具足有三。<a id="a-V"></a>诸说名为顿现观者。<a id="a-W"></a>谓于一谛得现观时。<a id="a-X"></a>于余谛中亦得现观。<a id="a-Y"></a>故于前说顿现观察。<a id="a-Z"></a>应审推征依何现观。<a id="a-a"></a>若言依事应赞言善。<a id="a-b"></a>以于苦谛得现观时。<a id="a-c"></a>于苦具三于余唯事。<a id="a-d"></a>谓初观见苦圣谛时。<a id="a-e"></a>尽烦恼故即名断集。<a id="a-f"></a>得择灭故即名证灭。<a id="a-g"></a>起对治故即名修道。<a id="a-h"></a>以见苦位于集等三。<a id="a-i"></a>有断证修事现观故。<a id="a-j"></a>约事现观名顿无失。<a id="a-k"></a>若言依见应拨言非。<a id="a-l"></a>此现观必渐诸谛相别故。<a id="a-m"></a>一见理无多行相故。<a id="a-n"></a>随彼自相一一谛中。<a id="a-o"></a>世尊说言各各见故。<a id="a-p"></a>如契经说。<a id="a-q"></a>正见云何。<a id="a-r"></a>谓圣出世无漏无取。<a id="a-s"></a>广说乃至。<a id="a-t"></a>诸圣弟子以苦行相思惟于苦。<a id="a-u"></a>以集行相思惟于集。<a id="a-v"></a>以灭行相思惟于灭。<a id="a-w"></a>以道行相思惟于道。<a id="a-x"></a>无漏作意相应择法。<a id="a-y"></a>一见理无非一行相。<a id="a-z"></a>故必无有别相谛中。<a id="a-10"></a>随其自相俱时见理。<a id="a-11"></a>由此定应许渐现观。<a id="a-12"></a>若谓以一无我行相顿观四谛。<a id="a-13"></a>理必不然。<a id="a-14"></a>此不应名无漏慧故。<a id="a-15"></a>谓无漏慧于诸谛中。<a id="a-16"></a>一一别观方名见谛。<a id="a-17"></a>异此应说以非我行相。<a id="a-18"></a>思惟苦等不应说言。<a id="a-19"></a>以苦等行相思惟苦等。<a id="a-1A"></a>又彼应说非我现观。<a id="a-1B"></a>能治何等迷三谛惑。<a id="a-1C"></a>非谤集等惑非我观能治以二行相都不相违。<a id="a-1D"></a>由此不应名真现观。<a id="a-1E"></a>如迷谛惑别有四门。<a id="a-1F"></a>现观亦应如彼有别。<a id="a-1G"></a>唯迷苦境有我执生。<a id="a-1H"></a>唯悟此生非我行相。<a id="a-1I"></a>能为对治非顿总缘。<a id="a-1J"></a>若顿总观诸法非我。<a id="a-1K"></a>如何于谛能别了知。<a id="a-1L"></a>爱真有因灭真寂静道真出离。<a id="a-1M"></a>若不了知如是等相何名见谛。<a id="a-1N"></a>若观灭道如苦行相。<a id="a-1O"></a>应名邪智非如实知。<a id="a-1P"></a>是故但缘苦为非我。<a id="a-1Q"></a>可名现观非一切缘。<a id="a-1R"></a>又若见苦时断迷道等惑。<a id="a-1S"></a>修所断惑何不能断。<a id="a-1T"></a>若尔于苦得现观时。<a id="a-1U"></a>应于一切所作已办。<a id="a-1V"></a>既非所许故理不然。<a id="a-1W"></a>若谓数修能对治道。<a id="a-1X"></a>方能渐断修所断惑。<a id="a-1Y"></a>非治顿起可名数修。<a id="a-1Z"></a>亦应要由解道等见。<a id="a-1a"></a>方能永断迷道等惑。<a id="a-1b"></a>非解苦时名解道等。<a id="a-1c"></a>如何能断迷道等惑。<a id="a-1d"></a>又由佛说非四谛中。<a id="a-1e"></a>总相顿观成真现观。<a id="a-1f"></a>故有设难。<a id="a-1g"></a>谛应如蕴。<a id="a-1h"></a>一时总观成真现观。<a id="a-1i"></a>若异此者法相无边。<a id="a-1j"></a>现观应无究竟时。<a id="a-1k"></a>者唐捐其功。<a id="a-1l"></a>如善授经佛告长者。<a id="a-1m"></a>于四圣谛非顿现观。<a id="a-1n"></a>必渐现观。<a id="a-1o"></a>广说乃至。<a id="a-1p"></a>无处无容于苦圣谛未现观已。<a id="a-1q"></a>能现观集。<a id="a-1r"></a>如是乃至。<a id="a-1s"></a>无处无容于灭圣谛。<a id="a-1t"></a>未现观已能现观道。<a id="a-1u"></a>如是庆喜及一苾刍。<a id="a-1v"></a>二经所言意皆同此。<a id="a-1w"></a>二经一一各有别喻。<a id="a-1x"></a>若言我等不诵此经。<a id="a-1y"></a>理不应然。<a id="a-1z"></a>如向所引。<a id="a-20"></a>分明显示渐现观经。<a id="a-21"></a>顿现观经不可得故。<a id="a-22"></a>谓若汝等不诵此经。<a id="a-23"></a>复无别经分明显说必顿非渐。<a id="a-24"></a>是汝所诵可为定量非拨此经。<a id="a-25"></a>岂无分明说现观教。<a id="a-26"></a>是故汝等应诵此经。<a id="a-27"></a>此经不违诸余圣教及法性故。<a id="a-28"></a>不可非拨。<a id="a-29"></a>又共所诵转法轮经。<a id="a-2A"></a>说现观中别观四谛。<a id="a-2B"></a>如彼经说。<a id="a-2C"></a>此苦圣谛。<a id="a-2D"></a>是先未闻法。<a id="a-2E"></a>应如理思惟。<a id="a-2F"></a>广说乃至。<a id="a-2G"></a>此道圣谛。<a id="a-2H"></a>是先未闻法。<a id="a-2I"></a>应如理思惟。<a id="a-2J"></a>不可判为初修业地。<a id="a-2K"></a>说此无间证等觉故。<a id="a-2L"></a>更不别说现观位故。<a id="a-2M"></a>若判此为初修业地。<a id="a-2N"></a>应言何处说入真现观时。<a id="a-2O"></a>既更无文此即现观。<a id="a-2P"></a>故渐现观不违教理。<a id="a-2Q"></a>又应诘彼顿现观宗。<a id="a-2R"></a>执顿现观依何教理。<a id="a-2S"></a>具依教理。<a id="a-2T"></a>且教者何。<a id="a-2U"></a>如契经言诸圣弟子。<a id="a-2V"></a>入谛现观故俱时断三结。<a id="a-2W"></a>此中不见说渐次言。<a id="a-2X"></a>又契经说。<a id="a-2Y"></a>于观四谛应知慧根。<a id="a-2Z"></a>此既总说观四谛言知顿现观。<a id="a-2a"></a>又契经说。<a id="a-2b"></a>修非常想断诸欲贪。<a id="a-2c"></a>乃至广说。<a id="a-2d"></a>非渐现观唯非常想。<a id="a-2e"></a>能断一切欲贪等结。<a id="a-2f"></a>又契经说。<a id="a-2g"></a>若断一切疑由知萨因苦。<a id="a-2h"></a>萨是并义。<a id="a-2i"></a>此经意言遍知有取苦。<a id="a-2j"></a>并遍知苦集。<a id="a-2k"></a>显顿现观。<a id="a-2l"></a>又契经说。<a id="a-2m"></a>若于苦无疑。<a id="a-2n"></a>于集灭道即亦得无疑。<a id="a-2o"></a>既顿舍疑非渐现观。<a id="a-2p"></a>如是谓教。<a id="a-2q"></a>其理者何。<a id="a-2r"></a>谓见苦时。<a id="a-2s"></a>断所断集。<a id="a-2t"></a>为见故断。<a id="a-2u"></a>为不见耶。<a id="a-2v"></a>若见如何遮苦集谛俱时现观。<a id="a-2w"></a>若不见者见苦谛时不应断集。<a id="a-2x"></a>经说圣慧见时断故。<a id="a-2y"></a>又如顿取五种色衣。<a id="a-2z"></a>谓如顿观五色衣者。<a id="a-30"></a>总取衣上五种显色。<a id="a-31"></a>如是总以一种行相。<a id="a-32"></a>顿观苦等别谛理成。<a id="a-33"></a>又如日船灯体虽一而能顿起。<a id="a-34"></a>种种功能圣慧亦然。<a id="a-35"></a>其体虽一作四事业亦无有过。<a id="a-36"></a>谓日出时一刹那顷。<a id="a-37"></a>除冷遣闇生暖发光。<a id="a-38"></a>船于一念舍此趣彼负重截流。<a id="a-39"></a>灯亦一时发时破闇尽油烧炷。<a id="a-3A"></a>又断见苦所断惑时。<a id="a-3B"></a>若即得初果应顿观四谛。<a id="a-3C"></a>若未得果则断一切见断惑时。<a id="a-3D"></a>亦应未得。<a id="a-3E"></a>差别因缘不可得故。<a id="a-3F"></a>又执于谛渐现观者。<a id="a-3G"></a>既必定许于苦等谛。<a id="a-3H"></a>一时顿具知断证修。<a id="a-3I"></a>亦必应许顿皆通达。<a id="a-3J"></a>如说于苦为通达遍知。<a id="a-3K"></a>乃至于道为通达修习。<a id="a-3L"></a>故约见现观顿现观理成。<a id="a-3M"></a>如是所言皆不成证。<a id="a-3N"></a>且彼引教说俱时声。<a id="a-3O"></a>为证不成有别义故。<a id="a-3P"></a>见于无间亦说俱声。<a id="a-3Q"></a>如曼驮多俱时堕落。<a id="a-3R"></a>然非此说一刹那心。<a id="a-3S"></a>但说现观故俱时断三结。<a id="a-3T"></a>谓于四谛渐现观故。<a id="a-3U"></a>尔时便能永断三结。<a id="a-3V"></a>故非由此顿现观成。<a id="a-3W"></a>或俱时声显俱有义。<a id="a-3X"></a>如世间说有一母驴。<a id="a-3Y"></a>与其十子俱时负驮。<a id="a-3Z"></a>此则显示永断三结。<a id="a-3a"></a>与谛现观俱时有义。<a id="a-3b"></a>非唯于苦得现观故。<a id="a-3c"></a>便能一时永断三结。<a id="a-3d"></a>世间亦见有说俱声。<a id="a-3e"></a>而不唯显一刹那义。<a id="a-3f"></a>如说动足俱时时财。<a id="a-3g"></a>又说入城俱时富贵。<a id="a-3h"></a>引慧根教证亦不成。<a id="a-3i"></a>如信等根慧亦尔故。<a id="a-3j"></a>如契经说。<a id="a-3k"></a>于四证净应知信根。<a id="a-3l"></a>非缘佛信即缘僧等。<a id="a-3m"></a>又如经说于四念住。<a id="a-3n"></a>应知念根非缘身念。<a id="a-3o"></a>即缘受等慧根亦尔非缘苦慧即缘集等。<a id="a-3p"></a>此言意显于一一谛。<a id="a-3q"></a>有一慧根。<a id="a-3r"></a>故此无能证顿现观。<a id="a-3s"></a>非常想教证亦不成。<a id="a-3t"></a>此于余谛理不能现观故。<a id="a-3u"></a>由非常想唯以苦谛为所缘境非四谛故。<a id="a-3v"></a>若观苦谛修非常想。<a id="a-3w"></a>尔时即名观四谛者。<a id="a-3x"></a>苦应即四四应即苦。<a id="a-3y"></a>如是便成非所爱过。<a id="a-3z"></a>故缘一谛修非常想。<a id="a-40"></a>必定不能现观四谛。<a id="a-41"></a>然详经意。<a id="a-42"></a>说有学者修非常想断诸欲贪。<a id="a-43"></a>及能蠲除顺上分结。<a id="a-44"></a>谓说修位起缘苦道。<a id="a-45"></a>断修所断三界系贪。<a id="a-46"></a>掉慢无明非说见道。<a id="a-47"></a>如何引此证顿现观。<a id="a-48"></a>萨因苦教证亦不成。<a id="a-49"></a>见次第中亦言萨故。<a id="a-4A"></a>如言萨子提婆达多。<a id="a-4B"></a>然此萨声亦显有义。<a id="a-4C"></a>此即显示知有因苦。<a id="a-4D"></a>非知苦位即知苦因。<a id="a-4E"></a>或复相违行相别故。<a id="a-4F"></a>非苦行相即能知集。<a id="a-4G"></a>或复相违故知有因。<a id="a-4H"></a>苦圣谛位非即知集。<a id="a-4I"></a>此意显苦非无有因。<a id="a-4J"></a>理必应然。<a id="a-4K"></a>由此经说知。<a id="a-4L"></a>有因苦。<a id="a-4M"></a>曾无余经世尊于集说知言故。<a id="a-4N"></a>由此为证。<a id="a-4O"></a>知此经中非说知因但说知苦。<a id="a-4P"></a>又若见说知并因苦。<a id="a-4Q"></a>即言苦集一时现观。<a id="a-4R"></a>此既不言并知灭道。<a id="a-4S"></a>应许现观非顿理成。<a id="a-4T"></a>又理无容顿断疑故。<a id="a-4U"></a>谓无容见有因苦时迷灭道疑亦皆顿断。<a id="a-4V"></a>经何故说断一切疑。<a id="a-4W"></a>今此经中言一切者。<a id="a-4X"></a>唯显见此所断诸疑。<a id="a-4Y"></a>谓此契经说前后际所有缘起。<a id="a-4Z"></a>有情于彼愚因果故生多疑惑。<a id="a-4a"></a>谓我过去为曾有等。<a id="a-4b"></a>乘此契经作如是说。<a id="a-4c"></a>知萨因苦断一切疑。<a id="a-4d"></a>惑此纵说断一切疑。<a id="a-4e"></a>如何便能证唯顿断。<a id="a-4f"></a>由此或可显邻近义。<a id="a-4g"></a>谓显苦时知有因苦。<a id="a-4h"></a>便极邻近断一切疑。<a id="a-4i"></a>是一切疑必当断义。<a id="a-4j"></a>如言汝等若无愤发。<a id="a-4k"></a>则为证得究竟涅槃。<a id="a-4l"></a>是故此经显初现观。<a id="a-4m"></a>不可引证唯顿非渐。<a id="a-4n"></a>由此已释若于苦无疑。<a id="a-4o"></a>于集灭道亦得无疑。<a id="a-4p"></a>教以时促故定当断。<a id="a-4q"></a>故不出观故说亦得言。<a id="a-4r"></a>非见苦时一切疑断。<a id="a-4s"></a>或依至果密说此言。<a id="a-4t"></a>以至果时并无疑故。<a id="a-4u"></a>有作是诵。<a id="a-4v"></a>若于道无疑。<a id="a-4w"></a>于苦集灭亦得无疑。<a id="a-4x"></a>故已通其教。<a id="a-4y"></a>理亦不然。<a id="a-4z"></a>且见苦时断所断集。<a id="a-50"></a>由无常等四种行相随一现前见彼故断。<a id="a-51"></a>苦集二物无差别故。<a id="a-52"></a>以约行相苦集智别。<a id="a-53"></a>非约所缘有差别故。<a id="a-54"></a>见苦所断集可如是断。<a id="a-55"></a>见集所断集断则不然。<a id="a-56"></a>以离因等四种行相。<a id="a-57"></a>了知集谛则不能断。<a id="a-58"></a>以说于集为通达永断。<a id="a-59"></a>乃至于道为通达修习。<a id="a-5A"></a>若异此者。<a id="a-5B"></a>经但应言。<a id="a-5C"></a>集应永断。<a id="a-5D"></a>乃至广说。<a id="a-5E"></a>此即证成现观非顿。<a id="a-5F"></a>然非要见方能断集。<a id="a-5G"></a>勿修道中缘灭道智。<a id="a-5H"></a>不能永断修所断集。<a id="a-5I"></a>经言圣慧见时断者。<a id="a-5J"></a>说见时能断非见所断法如所证修。<a id="a-5K"></a>非要由见所证修法。<a id="a-5L"></a>勿修道位苦集智起无所证修。<a id="a-5M"></a>断亦应然。<a id="a-5N"></a>非要由见。<a id="a-5O"></a>言如顿取五种色衣。<a id="a-5P"></a>理亦不然。<a id="a-5Q"></a>于一刹那分明取五。<a id="a-5R"></a>非所许故。<a id="a-5S"></a>眼识总取五色衣时。<a id="a-5T"></a>不能了别青黄等异。<a id="a-5U"></a>唯能总作显行相转。<a id="a-5V"></a>意识随后次第了别。<a id="a-5W"></a>由行相速生增上慢。<a id="a-5X"></a>谓于一时顿取五色。<a id="a-5Y"></a>然必无有现观起时。<a id="a-5Z"></a>不能分明了苦等异。<a id="a-5a"></a>唯于四谛总行相转。<a id="a-5b"></a>如不明了总缘眼识。<a id="a-5c"></a>故不应引喻顿现观。<a id="a-5d"></a>虽亦许有总相缘智。<a id="a-5e"></a>顿缘别相多境而起。<a id="a-5f"></a>然不能了多境别相。<a id="a-5g"></a>于真现观为喻不成。<a id="a-5h"></a>如日船灯亦不应理。<a id="a-5i"></a>一体多业此不成故。<a id="a-5j"></a>以总日中暖触除冷。<a id="a-5k"></a>光色遣闇暖光自类。<a id="a-5l"></a>后从前生非从一起。<a id="a-5m"></a>既无一体作四事业。<a id="a-5n"></a>故此无能喻顿现观。<a id="a-5o"></a>又日初出无遍除遣诸冷闇能。<a id="a-5p"></a>故非顿喻灯不成喻。<a id="a-5q"></a>类此应知尽油烧炷非别用故。<a id="a-5r"></a>船之舍趣亦无有别。<a id="a-5s"></a>负重截流各非全分。<a id="a-5t"></a>故亦无喻顿现观能。<a id="a-5u"></a>虽有多能同依一体。<a id="a-5v"></a>而非现观可与彼同。<a id="a-5w"></a>四行相殊互相违故。<a id="a-5x"></a>况此三喻体皆非一。<a id="a-5y"></a>如何可引证顿现观。<a id="a-5z"></a>引得果证理亦不然。<a id="a-60"></a>如断上惑成应果故。<a id="a-61"></a>如渐断上界一切烦恼。<a id="a-62"></a>成阿罗汉果无有过失。<a id="a-63"></a>如是应知渐断一切见所断惑成预流果。<a id="a-64"></a>又如学位同而有差别故。<a id="a-65"></a>如预流等学位虽同。<a id="a-66"></a>而于其中非无差别。<a id="a-67"></a>如是第八类亦应然。<a id="a-68"></a>又修道中亦应征责。<a id="a-69"></a>断下下道所断惑时。<a id="a-6A"></a>若即得一来应顿断六品。<a id="a-6B"></a>若许尔者修断不成。<a id="a-6C"></a>若未得一来后亦不应得。<a id="a-6D"></a>无别因故。<a id="a-6E"></a>余位亦然。<a id="a-6F"></a>故彼所言无能证用。<a id="a-6G"></a>说于苦谛为通达等。<a id="a-6H"></a>不违我宗。<a id="a-6I"></a>有别义故。<a id="a-6J"></a>于苦至道为通达言。<a id="a-6K"></a>显见道前四善根位。<a id="a-6L"></a>于四圣谛欣乐别观。<a id="a-6M"></a>从此便能入见道位。<a id="a-6N"></a>如其次第。<a id="a-6O"></a>于四谛中正能遍知。<a id="a-6P"></a>乃至修习。<a id="a-6Q"></a>此意为显渐次现观。<a id="a-6R"></a>如是所说岂违我宗。<a id="a-6S"></a>然通达言正显见道。<a id="a-6T"></a>于四谛迹乐欲见者。<a id="a-6U"></a>必应先起求通达心。<a id="a-6V"></a>故此位中说为通达。<a id="a-6W"></a>或为通达即是见道。<a id="a-6X"></a>为达谛理见道生故。<a id="a-6Y"></a>恐唯见谛即谓事成。<a id="a-6Z"></a>显见谛时别有所作。<a id="a-6a"></a>故次复说遍知等言。<a id="a-6b"></a>或此经应言于苦等谛由通达遍知。<a id="a-6c"></a>乃至修习显所作事由慧故成。<a id="a-6d"></a>若不许然不应重说。<a id="a-6e"></a>通达遍知义无别故。<a id="a-6f"></a>此所引教但如其文。<a id="a-6g"></a>足能证成渐现观义。<a id="a-6h"></a>以说于苦为通达遍知。<a id="a-6i"></a>乃至于道为通达修习。<a id="a-6j"></a>分明显说渐现观义。<a id="a-6k"></a>若异此者不应别说。<a id="a-6l"></a>既一一别说为通达言。<a id="a-6m"></a>故四圣谛境相各别。<a id="a-6n"></a>故唯一慧体一刹那中。<a id="a-6o"></a>无容决了四别相故。<a id="a-6p"></a>如谛别相审觉了时。<a id="a-6q"></a>方能断迷别相惑故。<a id="a-6r"></a>证知现观非顿必渐。<a id="a-6s"></a>今正详彼所引契经。<a id="a-6t"></a>显由四见力成四事现观。<a id="a-6u"></a>非显由一见四事现观成。<a id="a-6v"></a>不应引来证顿现观。<a id="a-6w"></a>已辩现观具十六心。<a id="a-6x"></a>此十六心为依何地。<a id="a-6y"></a>颂曰。</p>
  <p id="a6z">皆与世第一　　同依于一地</p>
  <p id="a70">论曰。<a id="a-71"></a>随世第一所依诸地。<a id="a-72"></a>应知即此十六心依。<a id="a-73"></a>彼依六地如先已说。<a id="a-74"></a>谓四静虑未至中间。<a id="a-75"></a>何缘必有如是忍智。<a id="a-76"></a>前后次第相杂而起。<a id="a-77"></a>颂曰。</p>
  <p id="a78">忍智如次第　　无间解脱道</p>
  <p id="a79">论曰。<a id="a-7A"></a>十六心中四法类忍名无间道。<a id="a-7B"></a>四法类智名解脱道。<a id="a-7C"></a>名如前说。<a id="a-7D"></a>能忍可先来未见欲苦。<a id="a-7E"></a>初念无漏慧名苦法忍。<a id="a-7F"></a>以契经中世尊自说。<a id="a-7G"></a>若于此法以下劣慧。<a id="a-7H"></a>或增上慧审察忍可。<a id="a-7I"></a>名随信行随法行故。<a id="a-7J"></a>应知此忍即无间道。<a id="a-7K"></a>何处说此无间道名。<a id="a-7L"></a>经说一法难可通达。<a id="a-7M"></a>名为无间心等持故。<a id="a-7N"></a>又世尊说。<a id="a-7O"></a>有苦法智有苦类智。<a id="a-7P"></a>乃至广说。<a id="a-7Q"></a>非此二智同缘三界苦等境起。<a id="a-7R"></a>如先已辩。<a id="a-7S"></a>故于苦法忍所见欲苦中。<a id="a-7T"></a>决断解生名苦法智。<a id="a-7U"></a>前忍能断十烦恼得。<a id="a-7V"></a>后智能与彼离系得俱生。<a id="a-7W"></a>经说智生随于前忍。<a id="a-7X"></a>故知后智名解脱道。<a id="a-7Y"></a>从此无间忍色无色。<a id="a-7Z"></a>未曾见苦第三刹那。<a id="a-7a"></a>无漏慧生名苦类忍。<a id="a-7b"></a>是见欲苦忍种类故。<a id="a-7c"></a>次于苦类忍所观上苦中。<a id="a-7d"></a>决断解生名苦类智。<a id="a-7e"></a>忍智如次断烦恼得名无间道。<a id="a-7f"></a>离系得俱名解脱道。<a id="a-7g"></a>准前应说。<a id="a-7h"></a>于余三谛准苦应知。<a id="a-7i"></a>故前八忍名无间道。<a id="a-7j"></a>后之八智名解脱道。<a id="a-7k"></a>复以何缘说断对治名无间道。<a id="a-7l"></a>说离系得俱时起智名解脱道。<a id="a-7m"></a>经主释言约断惑得无能隔碍故名为无间道。<a id="a-7n"></a>已脱惑得与离系得。<a id="a-7o"></a>俱时起故名解脱道。<a id="a-7p"></a>若尔解脱道亦应名无间。<a id="a-7q"></a>约与离系得俱亦无能隔碍故。<a id="a-7r"></a>应作是释。<a id="a-7s"></a>无间隔故名为无间。<a id="a-7t"></a>无间即道名无间道。<a id="a-7u"></a>是无同类道能为间隔。<a id="a-7v"></a>令于解脱道不为缘义。<a id="a-7w"></a>诸无间道唯一刹那。<a id="a-7x"></a>诸解脱道或相续故。<a id="a-7y"></a>于自所治诸烦恼得已得解脱。<a id="a-7z"></a>与彼断得俱时起道名解脱道。<a id="a-80"></a>自所治言欲显何义苦类忍等诸无间道。<a id="a-81"></a>亦与他所治离系得俱生。<a id="a-82"></a>勿彼亦名解脱道故。<a id="a-83"></a>若苦法忍后即有苦类忍。<a id="a-84"></a>与前忍果断得俱生。<a id="a-85"></a>余位亦然。<a id="a-86"></a>斯有何失。<a id="a-87"></a>若尔此位缘欲苦等。<a id="a-88"></a>已断疑智应不得生。<a id="a-89"></a>许此不生复有何过。<a id="a-8A"></a>则于后修位我已知苦等。<a id="a-8B"></a>诸决定智应不得生。<a id="a-8C"></a>于苦等境中先未生智故。<a id="a-8D"></a>若于先位未有智生。<a id="a-8E"></a>后已知言便成无义。<a id="a-8F"></a>若见道位唯忍能断惑。<a id="a-8G"></a>应与本论九结聚相违。<a id="a-8H"></a>以本论中说四法类智及修所断为九结聚故。<a id="a-8I"></a>此不相违。<a id="a-8J"></a>以依诸忍是智眷属密意说故。<a id="a-8K"></a>此十六心皆见谛理。<a id="a-8L"></a>一切皆说见道摄耶。<a id="a-8M"></a>颂曰。</p>
  <p id="a8N">前十五见道　　见未曾见故</p>
  <p id="a8O">论曰。<a id="a-8P"></a>见未曾见四圣谛理名为见道。<a id="a-8Q"></a>故于现观十六心中前十五心是见道摄。<a id="a-8R"></a>道类忍位于诸谛中见圆满故。<a id="a-8S"></a>至第十六道类智时。<a id="a-8T"></a>虽亦有一先未知谛。<a id="a-8U"></a>而无一谛先未见者。<a id="a-8V"></a>以一切忍皆见性故。<a id="a-8W"></a>由此尔时不名见道。<a id="a-8X"></a>岂不亦见曾未见谛。<a id="a-8Y"></a>谓道类智见道类忍。<a id="a-8Z"></a>相应俱有一念道故。<a id="a-8a"></a>诸有唯见曾未见者名为见道。<a id="a-8b"></a>尔时通见曾未曾见。<a id="a-8c"></a>故无此失。<a id="a-8d"></a>或此约谛不约刹那。<a id="a-8e"></a>非尔时观未曾见谛。<a id="a-8f"></a>非于一谛多刹那。<a id="a-8g"></a>中未见一刹那可名未见。<a id="a-8h"></a>谛如刈畦稻唯余一科。<a id="a-8i"></a>不可名为此畦未刈。<a id="a-8j"></a>故见未见名为见道。<a id="a-8k"></a>是见道相义善成立。<a id="a-8l"></a>故我宗说现观后边道类智品是修道摄。<a id="a-8m"></a>兼修异境智行相故。<a id="a-8n"></a>谓见道位唯修未来自同类境。<a id="a-8o"></a>智及行相道类智位。<a id="a-8p"></a>如余修道通修未来同异类境智及行相。<a id="a-8q"></a>故修道摄。<a id="a-8r"></a>若谓见道有种种类。<a id="a-8s"></a>如或有时唯修无漏。<a id="a-8t"></a>有时通修有漏无漏。<a id="a-8u"></a>如是应许有时唯修自同类境智及行相。<a id="a-8v"></a>有时通修同异类境智及行相。<a id="a-8w"></a>此例不然。<a id="a-8x"></a>唯修同境种种类故。<a id="a-8y"></a>若许便有太过失故。<a id="a-8z"></a>谓于见道极成刹那。<a id="a-90"></a>唯约能修与自同境智及行相。<a id="a-91"></a>名种种类。<a id="a-92"></a>然道类智未来所修。<a id="a-93"></a>如余极成修道位故。<a id="a-94"></a>决定不可以见道中。<a id="a-95"></a>有未来修余种种类故。<a id="a-96"></a>例亦更有余种种类修。<a id="a-97"></a>若许例然。<a id="a-98"></a>应尽智等亦见道摄。<a id="a-99"></a>所以者何。<a id="a-9A"></a>所立见道种种类因无差别故。<a id="a-9B"></a>谓亦可例如见道中。<a id="a-9C"></a>苦法智等亦见亦智。<a id="a-9D"></a>忍唯是见名种种类。<a id="a-9E"></a>如是应许无学位中。<a id="a-9F"></a>无学正见亦见亦智。<a id="a-9G"></a>尽无生智唯智非见。<a id="a-9H"></a>有种种故亦见道摄。<a id="a-9I"></a>既不许然。<a id="a-9J"></a>则不应许以修同境种种类故。<a id="a-9K"></a>亦修同异境种种智行相。<a id="a-9L"></a>故先所言道类智品。<a id="a-9M"></a>兼修异境智行相故。<a id="a-9N"></a>是修道摄。<a id="a-9O"></a>理无倾动。<a id="a-9P"></a>又见道应依色无色身故。<a id="a-9Q"></a>谓先离欲入离生者。<a id="a-9R"></a>道类智时证不还果。<a id="a-9S"></a>彼命终已生色无色。<a id="a-9T"></a>乃至未得阿罗汉果。<a id="a-9U"></a>成道类智无舍因故。<a id="a-9V"></a>既不许彼成就见道。<a id="a-9W"></a>故道类智是修道摄。<a id="a-9X"></a>若许生在色无色界成就见道。<a id="a-9Y"></a>斯有何失。<a id="a-9Z"></a>有应生彼入离生失。<a id="a-9a"></a>以见道位一一刹那。<a id="a-9b"></a>皆是所入离生性故。<a id="a-9c"></a>若谓生彼虽成不行。<a id="a-9d"></a>此但有言无行障故。<a id="a-9e"></a>若谓生彼行无用故虽成不行。<a id="a-9f"></a>如已获得胜进道者果行无用。<a id="a-9g"></a>应生彼圣弃背圣道。<a id="a-9h"></a>以若获得增上道时。<a id="a-9i"></a>于下劣道可生弃背。<a id="a-9j"></a>既未获得增上圣道。<a id="a-9k"></a>生彼重起斯有何过。<a id="a-9l"></a>又于尔时现观已满。<a id="a-9m"></a>见道现前成无用故。<a id="a-9n"></a>谓起见道为成现观。<a id="a-9o"></a>道类智位现观已成。<a id="a-9p"></a>见道现前都无胜用。<a id="a-9q"></a>此现起故非见道摄。<a id="a-9r"></a>既是修道摄未得胜果道。<a id="a-9s"></a>生上二界应容现行。<a id="a-9t"></a>又道类智品已知根摄故。<a id="a-9u"></a>谓余极成修位摄道已知根摄。<a id="a-9v"></a>此道类智既许摄在已知根中。<a id="a-9w"></a>勿有一圣成二根失非极成。<a id="a-9x"></a>见道许是已知根。<a id="a-9y"></a>是故圣道若一根摄。<a id="a-9z"></a>亦应许是一道所收故。<a id="a-A0"></a>道类智是修道摄。<a id="a-A1"></a>又成彼圣者得差别名故。<a id="a-A2"></a>谓成修道补特伽罗。<a id="a-A3"></a>名信胜解或名见至。<a id="a-A4"></a>成道类智补特伽罗。<a id="a-A5"></a>亦得此名故非见道必无极成。<a id="a-A6"></a>成见道者得信胜解见至二名。<a id="a-A7"></a>是故一名所目圣道。<a id="a-A8"></a>应知皆是一道所收。<a id="a-A9"></a>故道类智是修道摄。<a id="a-AA"></a>又遮见道中修他心智故。<a id="a-AB"></a>谓道类智如余极成。<a id="a-AC"></a>修道所摄诸解脱道。<a id="a-AD"></a>亦有能修他心智者。<a id="a-AE"></a>然本论说见道位中。<a id="a-AF"></a>决定不能修他心智。<a id="a-AG"></a>故道类智如余修道。<a id="a-AH"></a>是修道摄。<a id="a-AI"></a>修彼智故。<a id="a-AJ"></a>又成此位中有练根等故。<a id="a-AK"></a>等言为显容相续起。<a id="a-AL"></a>命终受生舍前道等。<a id="a-AM"></a>故道类智是修道摄。<a id="a-AN"></a>非见道摄其理极成。<a id="a-AO"></a>或有欲令是见道摄。<a id="a-AP"></a>一谛现观最后心故。<a id="a-AQ"></a>如缘三谛现观后心。<a id="a-AR"></a>谓现观中于四圣谛。<a id="a-AS"></a>一一各有四刹那心。<a id="a-AT"></a>三最后心即见道摄。<a id="a-AU"></a>故道类智定是见道。<a id="a-AV"></a>此亦非理。<a id="a-AW"></a>道类智忍时见道已满故。<a id="a-AX"></a>谓第十六道类智时。<a id="a-AY"></a>无一谛理未见今见。<a id="a-AZ"></a>如后念故非见道摄。<a id="a-Aa"></a>见道中间苦等七智。<a id="a-Ab"></a>有余谛理当应见故。<a id="a-Ac"></a>未息求见阿世耶故。<a id="a-Ad"></a>不可判为非见道摄。<a id="a-Ae"></a>道类智忍虽有一谛未知当知。<a id="a-Af"></a>而于诸谛见已圆满。<a id="a-Ag"></a>是见道最后故得已满名。<a id="a-Ah"></a>由此中间苦等七智。<a id="a-Ai"></a>见中间转故是见道所摄非道类智。<a id="a-Aj"></a>可与彼同越见相故是修所摄。<a id="a-Ak"></a>或如余别应有别故。<a id="a-Al"></a>谓如三谛现观后心。<a id="a-Am"></a>能于未来修世俗智。<a id="a-An"></a>非缘道谛现观后心。<a id="a-Ao"></a>如是亦应许彼三智。<a id="a-Ap"></a>是见道摄非道类智。<a id="a-Aq"></a>又道类智是沙门果。<a id="a-Ar"></a>见后边起隔生成就。<a id="a-As"></a>诸未来所修非定不生法。<a id="a-At"></a>余三类智则不如是。<a id="a-Au"></a>故应唯彼是见道摄。<a id="a-Av"></a>故彼所说如缘三谛现观后心。<a id="a-Aw"></a>此亦后心应见道摄定为非理。<a id="a-Ax"></a>若尔应言此道类智。<a id="a-Ay"></a>非数习故是见道摄。<a id="a-Az"></a>谓钝根者起修道时。<a id="a-B0"></a>要由数习。<a id="a-B1"></a>由彼圣道数习起故得修道名。<a id="a-B2"></a>此道类智设钝根者。<a id="a-B3"></a>亦能顿起不由数习。<a id="a-B4"></a>犹如前位见道刹那。<a id="a-B5"></a>故应如前是见道摄。<a id="a-B6"></a>此亦非理。<a id="a-B7"></a>以钝根者起尽智时亦唯顿故。<a id="a-B8"></a>与金刚喻定一加行起故。<a id="a-B9"></a>或彼应说尽智如何。<a id="a-BA"></a>由数习生非道类智。<a id="a-BB"></a>如彼尽智同类数数现在前故许修道摄。<a id="a-BC"></a>此道类智例亦应然。<a id="a-BD"></a>不应判为见道所摄。<a id="a-BE"></a>有余师说。<a id="a-BF"></a>此道类智必不退故是见道摄。<a id="a-BG"></a>谓钝根者于道类智。<a id="a-BH"></a>亦必无退有退修道。<a id="a-BI"></a>故定应许是见道摄。<a id="a-BJ"></a>此亦不然。<a id="a-BK"></a>由忍所断必无重起故此不退。<a id="a-BL"></a>谓道类智设许退者。<a id="a-BM"></a>必由见断烦恼现前。<a id="a-BN"></a>设诸钝根见断已断。<a id="a-BO"></a>必无重起故此不退。<a id="a-BP"></a>又无退住无间道中。<a id="a-BQ"></a>若退道类智必退道类忍。<a id="a-BR"></a>然现观忍许必无退。<a id="a-BS"></a>故道类智定无退理。<a id="a-BT"></a>又道类智以能任持见道所断烦恼断故。<a id="a-BU"></a>虽钝根者亦无有退。<a id="a-BV"></a>若谓由此应见道摄。<a id="a-BW"></a>此难不然。<a id="a-BX"></a>一来果等亦应同此见道摄故。<a id="a-BY"></a>谓彼后时舍预流果。<a id="a-BZ"></a>至一来等解脱道中。<a id="a-Ba"></a>亦能任持见断法断。<a id="a-Bb"></a>彼亦应是见道所摄。<a id="a-Bc"></a>若谓后位亦能任持修断法断无斯过者。<a id="a-Bd"></a>理亦不然。<a id="a-Be"></a>应二性故。<a id="a-Bf"></a>或不应说以能任持见断断故应见道摄。<a id="a-Bg"></a>彼此别因不可得故。<a id="a-Bh"></a>谓有何理一来等位。<a id="a-Bi"></a>俱能任持二断法断。<a id="a-Bj"></a>但名修道非见道摄。<a id="a-Bk"></a>是故不可约能任持烦恼断故立见修道。<a id="a-Bl"></a>或见法性有种种故。<a id="a-Bm"></a>非由不退便见道摄。<a id="a-Bn"></a>谓见诸圣有退堕者。<a id="a-Bo"></a>然非圣者一切可退。<a id="a-Bp"></a>见诸钝根有退堕者。<a id="a-Bq"></a>然非钝根一切皆退。<a id="a-Br"></a>见退法性有退堕者。<a id="a-Bs"></a>然非退法一切皆退。<a id="a-Bt"></a>虽有从果胜果道退。<a id="a-Bu"></a>而非一切皆有退理。<a id="a-Bv"></a>谓渐次退非超越者。<a id="a-Bw"></a>不经生退非经生者。<a id="a-Bx"></a>如彼容退有不退者。<a id="a-By"></a>此亦应然何偏固执。<a id="a-Bz"></a>谓虽许有从修道退而非一切。<a id="a-C0"></a>除初刹那余修退时不必见退故。<a id="a-C1"></a>容有退初修若退亦必退见故无退理。<a id="a-C2"></a>以必定无退见道故。<a id="a-C3"></a>非不退故是见道摄。<a id="a-C4"></a>有余师说。<a id="a-C5"></a>此由见道加行成故是见道摄。<a id="a-C6"></a>谓道类智即由见道加行所成。<a id="a-C7"></a>如余见道不应说为修道所摄。<a id="a-C8"></a>此亦非理。<a id="a-C9"></a>若期心不出第十七等心亦应同故。<a id="a-CA"></a>若谓不定故。<a id="a-CB"></a>理亦不然。<a id="a-CC"></a>虽不定有者修道摄故。<a id="a-CD"></a>谓有见道加行所生非见道摄。<a id="a-CE"></a>由此见道加行成故非决定因。<a id="a-CF"></a>又应此因有太过失。<a id="a-CG"></a>谓世第一既与见道一加行生。<a id="a-CH"></a>应见道摄。<a id="a-CI"></a>又诸解脱与无间道一加行生。<a id="a-CJ"></a>应无间摄。<a id="a-CK"></a>故彼所立非定证因。<a id="a-CL"></a>有余师言。<a id="a-CM"></a>别有至教显道类智是见道摄。<a id="a-CN"></a>如本论说有九结聚。<a id="a-CO"></a>若道类智是修道摄。<a id="a-CP"></a>彼所断结应名修断。<a id="a-CQ"></a>不应复立修断结聚。<a id="a-CR"></a>或应见断结聚唯七。<a id="a-CS"></a>然第八结。<a id="a-CT"></a>理必应是道类智断。<a id="a-CU"></a>以解脱道与无间道同所作故。<a id="a-CV"></a>如说九根得预流果。<a id="a-CW"></a>此亦非理。<a id="a-CX"></a>教意别故。<a id="a-CY"></a>以本论中说见断结。<a id="a-CZ"></a>是诸忍断非智断故。<a id="a-Ca"></a>又以正理证道类智。<a id="a-Cb"></a>正所断结非见所断。<a id="a-Cc"></a>以圣教中说二结聚。<a id="a-Cd"></a>一见所断。<a id="a-Ce"></a>二修所断。<a id="a-Cf"></a>然无漏慧有三类别。<a id="a-Cg"></a>一唯是见。<a id="a-Ch"></a>二唯是智。<a id="a-Ci"></a>三通二种。<a id="a-Cj"></a>于此三中唯是智者不能断结。<a id="a-Ck"></a>唯见断者名见所断。<a id="a-Cl"></a>通二断者名修所断。<a id="a-Cm"></a>不尔立名应无有义。<a id="a-Cn"></a>道类智体既通智见。<a id="a-Co"></a>故彼所断非见断摄。<a id="a-Cp"></a>然非所立九结聚名全无有义。<a id="a-Cq"></a>为显无间是解脱道助伴摄。<a id="a-Cr"></a>故显此复何用证成。<a id="a-Cs"></a>本论中所说八十九有为沙门果。<a id="a-Ct"></a>以无间道是沙门故。<a id="a-Cu"></a>此力引生解脱道故。<a id="a-Cv"></a>若无间道不断结得。<a id="a-Cw"></a>则解脱道无容得生。<a id="a-Cx"></a>如臣剪除诸怨贼处。<a id="a-Cy"></a>王方自在安住其中。<a id="a-Cz"></a>或由智故忍有差别。<a id="a-D0"></a>故于忍所断论者说智名。<a id="a-D1"></a>或复何劳方便通释。<a id="a-D2"></a>此文正应说法类智忍断。<a id="a-D3"></a>然不说者略中间言。<a id="a-D4"></a>所说九根得预流义。<a id="a-D5"></a>如辩根处已具思择。<a id="a-D6"></a>不可由斯证道类智。<a id="a-D7"></a>如道类忍是见道摄。<a id="a-D8"></a>故见道位唯十五心。</p>
 </body>
</html>