<!doctype html>
<html id="z3IBVqR16A" data-ver="1683">
 <head>
  <meta charset="utf-8">
  <meta author="众贤">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨顺正理论卷第三十一</h1>
  <h2 id="a2">辩缘起品第三之十一</h2>
  <p id="a3">如是已辩有情世间。<a id="a-4"></a>器世间今当辩。<a id="a-5"></a>颂曰。</p>
  <p id="a6">安立器世间　　风轮最居下</p>
  <p id="a7">其量广无数　　厚十六洛叉</p>
  <p id="a8">次上水轮深　　十一亿二万</p>
  <p id="a9">下八洛叉水　　余凝结成金</p>
  <p id="aA">此水金轮广　　径十二洛叉</p>
  <p id="aB">三千四百半　　周围此三倍</p>
  <p id="aC">论曰。<a id="a-D"></a>此百俱胝四大洲界。<a id="a-E"></a>如是安立。<a id="a-F"></a>同坏同成。<a id="a-G"></a>谓诸有情。<a id="a-H"></a>法尔修得诸静虑故。<a id="a-I"></a>下命终已。<a id="a-J"></a>生第二等静虑地中。<a id="a-K"></a>下器世间。<a id="a-L"></a>三灾所坏。<a id="a-M"></a>经久远已。<a id="a-N"></a>依下空中。<a id="a-O"></a>由诸有情业增上力。<a id="a-P"></a>有微风起。<a id="a-Q"></a>后后转增。<a id="a-R"></a>蟠结成轮。<a id="a-S"></a>其体坚密。<a id="a-T"></a>假设有一大诺健那。<a id="a-U"></a>以金刚轮。<a id="a-V"></a>奋威悬击。<a id="a-W"></a>金刚有碎。<a id="a-X"></a>风轮无损。<a id="a-Y"></a>如是风轮。<a id="a-Z"></a>广无数厚十六亿踰缮那。<a id="a-a"></a>又诸有情业增上力。<a id="a-b"></a>起大云雨。<a id="a-c"></a>澍风轮上。<a id="a-d"></a>滴如车轴。<a id="a-e"></a>积水成轮。<a id="a-f"></a>如是水轮。<a id="a-g"></a>于未凝结位。<a id="a-h"></a>深十一亿二万踰缮那。<a id="a-i"></a>广称风轮。<a id="a-j"></a>有言狭小。<a id="a-k"></a>有情业力。<a id="a-l"></a>持令不散。<a id="a-m"></a>如所食饮未熟变时终不移流堕于熟藏。<a id="a-n"></a>有余师说。<a id="a-o"></a>由风所持。<a id="a-p"></a>令不傍流。<a id="a-q"></a>如篅持谷。<a id="a-r"></a>有情业力。<a id="a-s"></a>引别风起。<a id="a-t"></a>抟击此水。<a id="a-u"></a>上结成金。<a id="a-v"></a>如熟乳停上凝成膜。<a id="a-w"></a>故水轮减。<a id="a-x"></a>唯厚八洛叉。<a id="a-y"></a>余转成金。<a id="a-z"></a>厚三亿二万。<a id="a-10"></a>二轮界别。<a id="a-11"></a>有百俱胝。<a id="a-12"></a>一一二轮广量皆等。<a id="a-13"></a>谓径十二亿三千四百半。<a id="a-14"></a>周围其边。<a id="a-15"></a>数成三倍。<a id="a-16"></a>谓周围量。<a id="a-17"></a>成三十六亿一万三百五十踰缮那。<a id="a-18"></a>已辩三轮。<a id="a-19"></a>山今当辩。<a id="a-1A"></a>颂曰。</p>
  <p id="a1B">苏迷卢处中　　次踰健达罗</p>
  <p id="a1C">伊沙驮罗山　　朅地洛迦山</p>
  <p id="a1D">苏达梨舍那　　頞湿缚羯拏</p>
  <p id="a1E">毗那恒迦山　　尼民达罗山</p>
  <p id="a1F">于大洲等外　　有铁轮围山</p>
  <p id="a1G">前七金所成　　苏迷卢四宝</p>
  <p id="a1H">入水皆八万　　妙高出亦然</p>
  <p id="a1I">余八半半下　　广皆等高量</p>
  <p id="a1J">论曰。<a id="a-1K"></a>于金轮上。<a id="a-1L"></a>有九大山。<a id="a-1M"></a>妙高山王。<a id="a-1N"></a>处中而住。<a id="a-1O"></a>余八周匝。<a id="a-1P"></a>绕妙高山。<a id="a-1Q"></a>于八山中。<a id="a-1R"></a>前七名内。<a id="a-1S"></a>第七山外有大洲等。<a id="a-1T"></a>此外复有铁轮围山。<a id="a-1U"></a>周匝如轮。<a id="a-1V"></a>围四洲界。<a id="a-1W"></a>持双等七。<a id="a-1X"></a>唯金所成。<a id="a-1Y"></a>妙高山王。<a id="a-1Z"></a>四宝为体。<a id="a-1a"></a>谓四面如次。<a id="a-1b"></a>北东南西。<a id="a-1c"></a>金银吠琉璃颇胝迦宝。<a id="a-1d"></a>随宝威德。<a id="a-1e"></a>色显于空。<a id="a-1f"></a>故赡部洲空。<a id="a-1g"></a>似吠琉璃色。<a id="a-1h"></a>如是宝等。<a id="a-1i"></a>从何而生。<a id="a-1j"></a>从诸有情业增上力。<a id="a-1k"></a>复大云起。<a id="a-1l"></a>雨金轮上。<a id="a-1m"></a>渧如车轴。<a id="a-1n"></a>经于久时。<a id="a-1o"></a>积水奔涛。<a id="a-1p"></a>深踰八万。<a id="a-1q"></a>猛风钻击。<a id="a-1r"></a>宝等变生。<a id="a-1s"></a>如是变生金宝等已。<a id="a-1t"></a>复由业力。<a id="a-1u"></a>引起别风。<a id="a-1v"></a>简别宝等。<a id="a-1w"></a>摄令聚集。<a id="a-1x"></a>成山成洲。<a id="a-1y"></a>分水甘碱。<a id="a-1z"></a>令别成立内海外海。<a id="a-20"></a>云何一类水。<a id="a-21"></a>别类宝等生。<a id="a-22"></a>雨水能为异类宝等种所依藏。<a id="a-23"></a>复为种种威德猛风之所钻击。<a id="a-24"></a>生众宝等。<a id="a-25"></a>故无有过。<a id="a-26"></a>如是九山。<a id="a-27"></a>住金轮上。<a id="a-28"></a>没水量皆等。<a id="a-29"></a>八万踰缮那。<a id="a-2A"></a>苏迷卢山。<a id="a-2B"></a>出水亦尔。<a id="a-2C"></a>如是则说妙高山王。<a id="a-2D"></a>从下金轮。<a id="a-2E"></a>上至其顶。<a id="a-2F"></a>总有十六万踰缮那。<a id="a-2G"></a>其余八山。<a id="a-2H"></a>出水高量。<a id="a-2I"></a>从内至外。<a id="a-2J"></a>半半渐卑。<a id="a-2K"></a>谓初持双。<a id="a-2L"></a>出水四万。<a id="a-2M"></a>乃至最后。<a id="a-2N"></a>铁轮围山。<a id="a-2O"></a>出水三百一十二半。<a id="a-2P"></a>如是九山。<a id="a-2Q"></a>一一广量。<a id="a-2R"></a>各各与自出水量同。<a id="a-2S"></a>已辩九山。<a id="a-2T"></a>海今当辩。<a id="a-2U"></a>颂曰。</p>
  <p id="a2V">山间有八海　　前七名为内</p>
  <p id="a2W">最初广八万　　四边各三倍</p>
  <p id="a2X">余六半半狭　　第八名为外</p>
  <p id="a2Y">三洛叉二万　　二千踰缮那</p>
  <p id="a2Z">论曰。<a id="a-2a"></a>妙高为初。<a id="a-2b"></a>轮围为后。<a id="a-2c"></a>中间八海。<a id="a-2d"></a>前七名内。<a id="a-2e"></a>七中皆具八功德水。<a id="a-2f"></a>一甘。<a id="a-2g"></a>二冷。<a id="a-2h"></a>三软。<a id="a-2i"></a>四轻。<a id="a-2j"></a>五清净。<a id="a-2k"></a>六不臭。<a id="a-2l"></a>七饮时不损喉。<a id="a-2m"></a>八饮已不伤腹。<a id="a-2n"></a>如是七海。<a id="a-2o"></a>初广八万。<a id="a-2p"></a>约持双山内边周量。<a id="a-2q"></a>于其四面。<a id="a-2r"></a>数各三倍。<a id="a-2s"></a>谓各成二亿四万踰缮那其余六海。<a id="a-2t"></a>量半半狭。<a id="a-2u"></a>谓第二海。<a id="a-2v"></a>量广四万。<a id="a-2w"></a>乃至第七。<a id="a-2x"></a>量广一千二百五十。<a id="a-2y"></a>此等不说周围量者。<a id="a-2z"></a>以烦多故。<a id="a-30"></a>准前知故。<a id="a-31"></a>第八名外。<a id="a-32"></a>碱水盈满。<a id="a-33"></a>量广三亿二万二千。<a id="a-34"></a>理实应言。<a id="a-35"></a>其量复有一千二百八十七半。<a id="a-36"></a>已辩八海。<a id="a-37"></a>当辩诸洲形量有异。<a id="a-38"></a>颂曰。</p>
  <p id="a39">于中大洲相　　南赡部如车</p>
  <p id="a3A">三边各二千　　南边有三半</p>
  <p id="a3B">东毗提诃洲　　其相如半月</p>
  <p id="a3C">三边如赡部　　东边三百半</p>
  <p id="a3D">西瞿陀尼洲　　其相圆无缺</p>
  <p id="a3E">径二千五百　　周围此三倍</p>
  <p id="a3F">北俱卢畟方　　面各二千等</p>
  <p id="a3G">中洲复有八　　四洲边各二</p>
  <p id="a3H">论曰。<a id="a-3I"></a>于外海中。<a id="a-3J"></a>大洲有四。<a id="a-3K"></a>谓于四面。<a id="a-3L"></a>对妙高山。<a id="a-3M"></a>南赡部洲。<a id="a-3N"></a>北广南狭。<a id="a-3O"></a>三边量等。<a id="a-3P"></a>其相如车。<a id="a-3Q"></a>南边唯广三踰缮那半。<a id="a-3R"></a>三边各有二千踰缮那。<a id="a-3S"></a>唯此洲中。<a id="a-3T"></a>有金刚座。<a id="a-3U"></a>上穷地际。<a id="a-3V"></a>下据金轮。<a id="a-3W"></a>诸最后身菩提萨埵。<a id="a-3X"></a>将登无上正等菩提。<a id="a-3Y"></a>皆坐此座上。<a id="a-3Z"></a>起金刚喻定。<a id="a-3a"></a>以无余依及余处所有坚固力。<a id="a-3b"></a>能持此故。<a id="a-3c"></a>东胜身洲。<a id="a-3d"></a>东狭西广。<a id="a-3e"></a>三边量等。<a id="a-3f"></a>形如半月。<a id="a-3g"></a>东三百五十三。<a id="a-3h"></a>边各二千。<a id="a-3i"></a>此东洲东边广南洲南际故。<a id="a-3j"></a>东如半月。<a id="a-3k"></a>南赡部如车。<a id="a-3l"></a>西牛货洲。<a id="a-3m"></a>圆如满月。<a id="a-3n"></a>径二千五百。<a id="a-3o"></a>周围七千半。<a id="a-3p"></a>北俱卢洲。<a id="a-3q"></a>形如方座。<a id="a-3r"></a>四边量等。<a id="a-3s"></a>面各二千。<a id="a-3t"></a>既说畟方面各二千以其义已显。<a id="a-3u"></a>故等言无用。<a id="a-3v"></a>或应但说圆及等。<a id="a-3w"></a>言无缺畟方。<a id="a-3x"></a>便为无用。<a id="a-3y"></a>又应说如满月方座。<a id="a-3z"></a>不应但说圆无缺等。<a id="a-40"></a>随自洲相。<a id="a-41"></a>人面亦然。<a id="a-42"></a>复有八中洲。<a id="a-43"></a>是大洲眷属。<a id="a-44"></a>谓四大洲侧。<a id="a-45"></a>各有二中洲。<a id="a-46"></a>赡部洲边二中洲者。<a id="a-47"></a>一遮末罗洲。<a id="a-48"></a>二筏罗遮末罗洲。<a id="a-49"></a>胜身洲边二中洲者。<a id="a-4A"></a>一提诃洲。<a id="a-4B"></a>二毗提诃洲。<a id="a-4C"></a>牛货洲边二中洲者。<a id="a-4D"></a>一舍搋洲。<a id="a-4E"></a>二嗢怛罗漫怛里拏洲。<a id="a-4F"></a>俱卢洲边二中洲者。<a id="a-4G"></a>一矩拉婆洲。<a id="a-4H"></a>二憍拉婆洲。<a id="a-4I"></a>此一切洲皆人所住。<a id="a-4J"></a>由下劣业增上所生。<a id="a-4K"></a>故住彼人。<a id="a-4L"></a>身形卑陋。<a id="a-4M"></a>有余师说。<a id="a-4N"></a>遮末罗洲。<a id="a-4O"></a>逻刹婆居。<a id="a-4P"></a>余皆人住。<a id="a-4Q"></a>辩诸洲已。<a id="a-4R"></a>无热恼池。<a id="a-4S"></a>何方几量。<a id="a-4T"></a>颂曰。</p>
  <p id="a4U">此北九黑山　　雪香醉山内</p>
  <p id="a4V">无热池纵广　　五十踰缮那</p>
  <p id="a4W">论曰。<a id="a-4X"></a>依至教说。<a id="a-4Y"></a>此赡部洲。<a id="a-4Z"></a>从中印度渐次向北。<a id="a-4a"></a>三处各有三重黑山。<a id="a-4b"></a>有大雪山。<a id="a-4c"></a>在黑山北。<a id="a-4d"></a>大雪山北。<a id="a-4e"></a>有香醉山。<a id="a-4f"></a>雪北香南。<a id="a-4g"></a>有大池水。<a id="a-4h"></a>名无热恼。<a id="a-4i"></a>出四大河。<a id="a-4j"></a>从四面流。<a id="a-4k"></a>趣四大海。<a id="a-4l"></a>一殑伽河。<a id="a-4m"></a>二信度河。<a id="a-4n"></a>三私多河。<a id="a-4o"></a>四缚刍河无热恼池。<a id="a-4p"></a>纵广正等。<a id="a-4q"></a>面各五十踰缮那量。<a id="a-4r"></a>八功德水。<a id="a-4s"></a>盈满其中。<a id="a-4t"></a>非得通人。<a id="a-4u"></a>难至其所。<a id="a-4v"></a>于此池侧。<a id="a-4w"></a>有赡部林。<a id="a-4x"></a>树形高大。<a id="a-4y"></a>其果甘美。<a id="a-4z"></a>依此林故。<a id="a-50"></a>名赡部洲。<a id="a-51"></a>或依此果。<a id="a-52"></a>以立洲号。<a id="a-53"></a>复于何处。<a id="a-54"></a>置奈落伽。<a id="a-55"></a>何量有几。<a id="a-56"></a>颂曰。</p>
  <p id="a57">此下过二万　　无间深广同</p>
  <p id="a58">上七奈落迦　　八增皆十六</p>
  <p id="a59">谓煻煨尸粪　　锋刃烈河增</p>
  <p id="a5A">各住彼四方　　余八寒地狱</p>
  <p id="a5B">论曰。<a id="a-5C"></a>此赡部洲下过二万。<a id="a-5D"></a>有阿鼻旨大奈落迦。<a id="a-5E"></a>深广同前。<a id="a-5F"></a>谓各二万。<a id="a-5G"></a>故彼底去此。<a id="a-5H"></a>四万踰缮那。<a id="a-5I"></a>何缘唯此洲下。<a id="a-5J"></a>有无间狱。<a id="a-5K"></a>唯于此洲。<a id="a-5L"></a>起极重恶业故。<a id="a-5M"></a>刀兵等灾。<a id="a-5N"></a>唯此有故。<a id="a-5O"></a>唯此洲人。<a id="a-5P"></a>极利根故。<a id="a-5Q"></a>以无乐间。<a id="a-5R"></a>立无间名。<a id="a-5S"></a>所余地狱中。<a id="a-5T"></a>虽无异熟乐。<a id="a-5U"></a>而无太过失。<a id="a-5V"></a>有等流乐故。<a id="a-5W"></a>有说。<a id="a-5X"></a>无隙。<a id="a-5Y"></a>立无间名。<a id="a-5Z"></a>虽有情少。<a id="a-5a"></a>而身大故。<a id="a-5b"></a>有情其中受苦无间。<a id="a-5c"></a>谓彼各为百钉钉身。<a id="a-5d"></a>于六触门。<a id="a-5e"></a>恒受剧苦。<a id="a-5f"></a>居热铁地。<a id="a-5g"></a>铁墙所围。<a id="a-5h"></a>猛焰交通。<a id="a-5i"></a>曾无暂歇。<a id="a-5j"></a>身遭热逼。<a id="a-5k"></a>苦痛难任。<a id="a-5l"></a>虽有四门远观开辟。<a id="a-5m"></a>而走求出。<a id="a-5n"></a>便见关闭。<a id="a-5o"></a>所求不遂。<a id="a-5p"></a>荼毒怨伤。<a id="a-5q"></a>以己身薪投赴猛火。<a id="a-5r"></a>焚烧支体。<a id="a-5s"></a>骨肉焦然。<a id="a-5t"></a>恶业所持。<a id="a-5u"></a>而不至死。<a id="a-5v"></a>余七地狱。<a id="a-5w"></a>在无间上。<a id="a-5x"></a>重累而住。<a id="a-5y"></a>其七者何。<a id="a-5z"></a>一者极热。<a id="a-60"></a>二者焰热。<a id="a-61"></a>三者大叫。<a id="a-62"></a>四者号叫。<a id="a-63"></a>五者众合。<a id="a-64"></a>六者黑绳。<a id="a-65"></a>七者等活。<a id="a-66"></a>有说。<a id="a-67"></a>此七在无间傍。<a id="a-68"></a>八地狱因差别无量。<a id="a-69"></a>世尊虽有委说。<a id="a-6A"></a>胜能宜闻者无。<a id="a-6B"></a>彼不委说。<a id="a-6C"></a>少有所说。<a id="a-6D"></a>具如经等。<a id="a-6E"></a>如伽他言。</p>
  <p id="a6F">多百踰缮那　　周遍焰交彻</p>
  <p id="a6G">闻举身毛竖　　生极大怖畏</p>
  <p id="a6H">如是等颂。<a id="a-6I"></a>其类寔多。<a id="a-6J"></a>皆为显成地狱因果。<a id="a-6K"></a>若外若内。<a id="a-6L"></a>自身他身。<a id="a-6M"></a>皆出猛火。<a id="a-6N"></a>互相烧害。<a id="a-6O"></a>热中极故。<a id="a-6P"></a>名为极热。<a id="a-6Q"></a>火随身转。<a id="a-6R"></a>炎炽周围。<a id="a-6S"></a>热苦难任。<a id="a-6T"></a>故名炎热。<a id="a-6U"></a>剧苦所逼。<a id="a-6V"></a>发大酷声。<a id="a-6W"></a>悲叫称怨。<a id="a-6X"></a>故名大叫。<a id="a-6Y"></a>众苦所逼。<a id="a-6Z"></a>异类悲号。<a id="a-6a"></a>怨发叫声。<a id="a-6b"></a>故名号叫。<a id="a-6c"></a>众多苦具。<a id="a-6d"></a>俱来逼身。<a id="a-6e"></a>合党相残。<a id="a-6f"></a>故名众合。<a id="a-6g"></a>先以黑索。<a id="a-6h"></a>拼量支体。<a id="a-6i"></a>后方斩锯。<a id="a-6j"></a>故名黑绳。<a id="a-6k"></a>众苦逼身。<a id="a-6l"></a>数闷如死。<a id="a-6m"></a>寻稣如本。<a id="a-6n"></a>故名等活。<a id="a-6o"></a>谓彼有情。<a id="a-6p"></a>虽遭种种斫刺磨捣。<a id="a-6q"></a>而彼暂遇凉风所吹。<a id="a-6r"></a>寻稣如本。<a id="a-6s"></a>等前活故。<a id="a-6t"></a>立等活名。<a id="a-6u"></a>八奈落迦增各十六。<a id="a-6v"></a>谓四门外各有四增。<a id="a-6w"></a>以非皆异名。<a id="a-6x"></a>但标其定数。<a id="a-6y"></a>故薄伽梵。<a id="a-6z"></a>说此颂言。</p>
  <p id="a70">此八奈落迦　　我说甚难越</p>
  <p id="a71">以热铁为地　　周匝有铁墙</p>
  <p id="a72">四面有四门　　关闭以铁扇</p>
  <p id="a73">巧安布分量　　各有十六增</p>
  <p id="a74">多百踰缮那　　满中造恶者</p>
  <p id="a75">周遍焰交彻　　猛火恒洞然</p>
  <p id="a76">此十六中。<a id="a-77"></a>受苦增剧。<a id="a-78"></a>过本地狱。<a id="a-79"></a>故说为增。<a id="a-7A"></a>或于此中受种种苦。<a id="a-7B"></a>苦具多类。<a id="a-7C"></a>故说为增。<a id="a-7D"></a>或地狱中。<a id="a-7E"></a>适受苦已。<a id="a-7F"></a>重遭此苦。<a id="a-7G"></a>故说为增。<a id="a-7H"></a>有说。<a id="a-7I"></a>有情出地狱已。<a id="a-7J"></a>数复遭苦。<a id="a-7K"></a>故说为增。<a id="a-7L"></a>门各四增名差别者。<a id="a-7M"></a>煻煨。<a id="a-7N"></a>尸粪。<a id="a-7O"></a>锋刃。<a id="a-7P"></a>列河。<a id="a-7Q"></a>门门四增。<a id="a-7R"></a>名皆相似。<a id="a-7S"></a>彼有情类。<a id="a-7T"></a>从大门中排极艰辛。<a id="a-7U"></a>冲门走出。<a id="a-7V"></a>求离求救。<a id="a-7W"></a>求安所居。<a id="a-7X"></a>忽复坠初煻煨增内。<a id="a-7Y"></a>谓此增内。<a id="a-7Z"></a>煻煨没膝。<a id="a-7a"></a>其量宽广。<a id="a-7b"></a>多踰缮那。<a id="a-7c"></a>有情游中。<a id="a-7d"></a>才下其足。<a id="a-7e"></a>皮肉与血俱焦烂坠。<a id="a-7f"></a>举足还生。<a id="a-7g"></a>平复如本。<a id="a-7h"></a>经极艰阻。<a id="a-7i"></a>从煻煨出。<a id="a-7j"></a>复堕第二尸粪增中。<a id="a-7k"></a>谓此增中。<a id="a-7l"></a>尸粪泥满。<a id="a-7m"></a>查濑臭涩。<a id="a-7n"></a>深没于人。<a id="a-7o"></a>又广于前煻煨增量。<a id="a-7p"></a>于中多有娘矩吒虫。<a id="a-7q"></a>嘴利如针。<a id="a-7r"></a>身白头黑。<a id="a-7s"></a>有情游彼。<a id="a-7t"></a>皆为此虫。<a id="a-7u"></a>赞皮破骨。<a id="a-7v"></a>唼食其髓。<a id="a-7w"></a>遭苦既久。<a id="a-7x"></a>从尸粪出。<a id="a-7y"></a>复涉第三锋刃增内。<a id="a-7z"></a>谓此增内。<a id="a-80"></a>复有三种。<a id="a-81"></a>初刀刃路。<a id="a-82"></a>谓于此中。<a id="a-83"></a>仰布刀刃。<a id="a-84"></a>以为大道。<a id="a-85"></a>有情游践。<a id="a-86"></a>才下足时。<a id="a-87"></a>皮肉与血俱断碎坠。<a id="a-88"></a>举足还生。<a id="a-89"></a>平复如本。<a id="a-8A"></a>次剑叶林。<a id="a-8B"></a>谓此林上纯以铦利剑刃为叶。<a id="a-8C"></a>有情游下。<a id="a-8D"></a>风吹叶坠。<a id="a-8E"></a>斩刺支体。<a id="a-8F"></a>骨肉零落。<a id="a-8G"></a>有乌驳狗。<a id="a-8H"></a>[打-丁+僕]令僵仆。<a id="a-8I"></a>啮首咬足。<a id="a-8J"></a>[齒*可]颈擘胛。<a id="a-8K"></a>攫腹掏心。<a id="a-8L"></a>摣掣食啖。<a id="a-8M"></a>后铁刺林。<a id="a-8N"></a>谓此林内。<a id="a-8O"></a>铁树高耸。<a id="a-8P"></a>量过百人。<a id="a-8Q"></a>有利铁刺。<a id="a-8R"></a>长十六指。<a id="a-8S"></a>有情被逼。<a id="a-8T"></a>上下树时。<a id="a-8U"></a>其刺铦锋下上镵刺。<a id="a-8V"></a>有铁嘴鸟。<a id="a-8W"></a>探啄有情眼睛心肝。<a id="a-8X"></a>争竞而食。<a id="a-8Y"></a>刀刃路等三种虽殊。<a id="a-8Z"></a>而铁仗同。<a id="a-8a"></a>故一增摄。<a id="a-8b"></a>久经苦毒。<a id="a-8c"></a>越此增已。<a id="a-8d"></a>复溺第四烈河增中。<a id="a-8e"></a>谓此增河。<a id="a-8f"></a>其量深广。<a id="a-8g"></a>热碱烈水。<a id="a-8h"></a>盈满其中。<a id="a-8i"></a>有情溺中。<a id="a-8j"></a>或浮或没。<a id="a-8k"></a>或逆或顺。<a id="a-8l"></a>或横或转。<a id="a-8m"></a>彼蒸被煮。<a id="a-8n"></a>骨肉糜烂。<a id="a-8o"></a>如大镬中满盛灰汁置麻米等猛火下然麻等于中上下回转举体糜烂。<a id="a-8p"></a>有情亦然。<a id="a-8q"></a>设欲逃亡。<a id="a-8r"></a>于两岸上。<a id="a-8s"></a>有诸狱卒。<a id="a-8t"></a>手执刀枪。<a id="a-8u"></a>御捍令回。<a id="a-8v"></a>无由得出。<a id="a-8w"></a>复有狱卒。<a id="a-8x"></a>张大铁网。<a id="a-8y"></a>漉诸有情。<a id="a-8z"></a>置于岸上洋铜灌其口令。<a id="a-90"></a>吞热铁丸。<a id="a-91"></a>众苦备经。<a id="a-92"></a>还掷河内。<a id="a-93"></a>此河如堑。<a id="a-94"></a>前三似园。<a id="a-95"></a>围绕庄严诸大地狱。<a id="a-96"></a>已说有八热奈落迦。<a id="a-97"></a>寒奈落迦。<a id="a-98"></a>亦有八种。<a id="a-99"></a>何等为八。<a id="a-9A"></a>一頞部陀。<a id="a-9B"></a>二尼剌部陀。<a id="a-9C"></a>三頞哳吒。<a id="a-9D"></a>四臛臛婆。<a id="a-9E"></a>五虎虎婆。<a id="a-9F"></a>六嗢钵罗。<a id="a-9G"></a>七钵特摩。<a id="a-9H"></a>八摩诃钵特摩。<a id="a-9I"></a>此中有情。<a id="a-9J"></a>严寒所逼。<a id="a-9K"></a>随身声疮变。<a id="a-9L"></a>立差别想名。<a id="a-9M"></a>谓二三三。<a id="a-9N"></a>如其次第。<a id="a-9O"></a>此寒地狱。<a id="a-9P"></a>在绕四洲轮围山外极冥闇所。<a id="a-9Q"></a>于中恒有凄劲冷风。<a id="a-9R"></a>上下冲击。<a id="a-9S"></a>纵横旋拥。<a id="a-9T"></a>有情由此。<a id="a-9U"></a>屯聚相依。<a id="a-9V"></a>寒酷切身。<a id="a-9W"></a>肤皮疱裂。<a id="a-9X"></a>体战僵硬。<a id="a-9Y"></a>各出异声。<a id="a-9Z"></a>疮开剖坼。<a id="a-9a"></a>如三华相。<a id="a-9b"></a>多由谤贤圣。<a id="a-9c"></a>招如。<a id="a-9d"></a>是苦果有说。<a id="a-9e"></a>此在热地狱傍。<a id="a-9f"></a>以赡部洲上尖下阔。<a id="a-9g"></a>形如谷聚。<a id="a-9h"></a>故得苞容。<a id="a-9i"></a>是故大海渐深渐狭。<a id="a-9j"></a>十六大狱。<a id="a-9k"></a>皆诸有情。<a id="a-9l"></a>增上业感。<a id="a-9m"></a>余孤地狱。<a id="a-9n"></a>或多二一。<a id="a-9o"></a>各别业招。<a id="a-9p"></a>或近江河。<a id="a-9q"></a>山间旷野。<a id="a-9r"></a>或在地下空中余处。<a id="a-9s"></a>无间大热及炎热三。<a id="a-9t"></a>于中皆无狱卒防守。<a id="a-9u"></a>大叫号叫及众合三。<a id="a-9v"></a>少有狱卒。<a id="a-9w"></a>琰魔王使。<a id="a-9x"></a>时时往来。<a id="a-9y"></a>巡检彼故。<a id="a-9z"></a>其余皆为狱卒防守。<a id="a-A0"></a>有情无情。<a id="a-A1"></a>异类狱卒。<a id="a-A2"></a>防守治罚。<a id="a-A3"></a>罪有情故。<a id="a-A4"></a>火不焚烧。<a id="a-A5"></a>有情卒者。<a id="a-A6"></a>彼身别禀异大种故。<a id="a-A7"></a>或由业力所遮隔故。<a id="a-A8"></a>一切地狱身形皆竖。<a id="a-A9"></a>初同圣语。<a id="a-AA"></a>曾闻有以圣语告言。<a id="a-AB"></a>汝在人中。<a id="a-AC"></a>不观欲过。<a id="a-AD"></a>又不承敬梵志沙门。<a id="a-AE"></a>是故于今。<a id="a-AF"></a>受斯剧苦。<a id="a-AG"></a>彼闻领解。<a id="a-AH"></a>生惭悔心。<a id="a-AI"></a>后不分明。<a id="a-AJ"></a>苦所逼故。<a id="a-AK"></a>诸地狱器。<a id="a-AL"></a>安布如是。<a id="a-AM"></a>傍生所止。<a id="a-AN"></a>谓水陆空。<a id="a-AO"></a>生类显形。<a id="a-AP"></a>无边差别。<a id="a-AQ"></a>其身行相。<a id="a-AR"></a>少竖多傍。<a id="a-AS"></a>如水逻刹娑及紧奈落等。<a id="a-AT"></a>虽傍生摄。<a id="a-AU"></a>而形竖行。<a id="a-AV"></a>本住海中。<a id="a-AW"></a>后流五趣。<a id="a-AX"></a>初同圣语。<a id="a-AY"></a>后渐乖讹。<a id="a-AZ"></a>诸鬼本住。<a id="a-Aa"></a>琰魔王国。<a id="a-Ab"></a>从此展转。<a id="a-Ac"></a>散趣余方。<a id="a-Ad"></a>此赡部洲。<a id="a-Ae"></a>南边直下。<a id="a-Af"></a>深过五百踰缮那量。<a id="a-Ag"></a>有琰魔王都。<a id="a-Ah"></a>纵广量亦尔。<a id="a-Ai"></a>鬼有三种。<a id="a-Aj"></a>谓无少多财。<a id="a-Ak"></a>无财复三。<a id="a-Al"></a>谓炬针臭口。<a id="a-Am"></a>炬口鬼者。<a id="a-An"></a>此鬼口中。<a id="a-Ao"></a>常吐猛焰。<a id="a-Ap"></a>炽然无绝。<a id="a-Aq"></a>身如被燎多罗树形。<a id="a-Ar"></a>此受极悭所招苦果。<a id="a-As"></a>针口鬼者。<a id="a-At"></a>此鬼腹大量如山谷。<a id="a-Au"></a>口如针孔。<a id="a-Av"></a>虽见种种上妙饮食。<a id="a-Aw"></a>不能受用。<a id="a-Ax"></a>饥渴难忍。<a id="a-Ay"></a>臭口鬼者。<a id="a-Az"></a>此鬼口中。<a id="a-B0"></a>恒出极恶腐烂臭气。<a id="a-B1"></a>过于粪秽沸溢厕门。<a id="a-B2"></a>恶气自熏。<a id="a-B3"></a>恒空欧逆。<a id="a-B4"></a>设遇饮食。<a id="a-B5"></a>亦不能受。<a id="a-B6"></a>饥渴所恼。<a id="a-B7"></a>狂叫乱奔。<a id="a-B8"></a>少财亦有三。<a id="a-B9"></a>谓针臭毛瘿。<a id="a-BA"></a>针毛鬼者。<a id="a-BB"></a>此鬼身毛。<a id="a-BC"></a>坚刚铦利。<a id="a-BD"></a>不可附近。<a id="a-BE"></a>内钻自体。<a id="a-BF"></a>外射他身。<a id="a-BG"></a>如鹿箭中毒。<a id="a-BH"></a>晞狂走。<a id="a-BI"></a>时逢不净。<a id="a-BJ"></a>少济饥渴。<a id="a-BK"></a>臭毛鬼者。<a id="a-BL"></a>此鬼身毛。<a id="a-BM"></a>臭甚常秽。<a id="a-BN"></a>熏烂肌骨。<a id="a-BO"></a>蒸坌肠胃。<a id="a-BP"></a>冲喉变欧。<a id="a-BQ"></a>荼毒难忍。<a id="a-BR"></a>攫体拔毛。<a id="a-BS"></a>伤裂皮肤。<a id="a-BT"></a>转加剧苦。<a id="a-BU"></a>时逢不净。<a id="a-BV"></a>少济饥渴。<a id="a-BW"></a>言瘿鬼者。<a id="a-BX"></a>谓此鬼咽。<a id="a-BY"></a>恶业力故。<a id="a-BZ"></a>生于大瘿。<a id="a-Ba"></a>如大痈肿。<a id="a-Bb"></a>热晞酸疼。<a id="a-Bc"></a>更相[利-禾+皮][(ㄇ@人)/齊]。<a id="a-Bd"></a>臭脓涌出。<a id="a-Be"></a>争共取食。<a id="a-Bf"></a>少得充饥。<a id="a-Bg"></a>多财亦有三。<a id="a-Bh"></a>谓希词希弃大势。<a id="a-Bi"></a>希祠鬼者。<a id="a-Bj"></a>此鬼恒时。<a id="a-Bk"></a>往祠祀中。<a id="a-Bl"></a>飨受他祭。<a id="a-Bm"></a>生处法尔。<a id="a-Bn"></a>能历异方。<a id="a-Bo"></a>如鸟陵虚。<a id="a-Bp"></a>往还无碍。<a id="a-Bq"></a>由先胜解。<a id="a-Br"></a>作是希望。<a id="a-Bs"></a>我若命终。<a id="a-Bt"></a>诸子孙等。<a id="a-Bu"></a>必当祠我。<a id="a-Bv"></a>资具饮食。<a id="a-Bw"></a>由胜解力。<a id="a-Bx"></a>生此鬼中。<a id="a-By"></a>乘宿善因。<a id="a-Bz"></a>感此祠祭。<a id="a-C0"></a>或有先世性爱亲知。<a id="a-C1"></a>为欲皆令丰足资具。<a id="a-C2"></a>如不如法。<a id="a-C3"></a>积集珍财。<a id="a-C4"></a>悭吝居心。<a id="a-C5"></a>不能布施。<a id="a-C6"></a>乘斯恶业。<a id="a-C7"></a>生此鬼中。<a id="a-C8"></a>住本舍边便秽等处。<a id="a-C9"></a>亲知追念。<a id="a-CA"></a>为请沙门梵志孤穷。<a id="a-CB"></a>供施崇福。<a id="a-CC"></a>彼鬼见已于自亲知及财物中。<a id="a-CD"></a>生己有想。<a id="a-CE"></a>又自明见悭果现前。<a id="a-CF"></a>于所施田。<a id="a-CG"></a>心生净信。<a id="a-CH"></a>相续生长。<a id="a-CI"></a>舍相应思。<a id="a-CJ"></a>由此便成顺现法受。<a id="a-CK"></a>乘斯故得资具丰饶。<a id="a-CL"></a>希弃鬼者。<a id="a-CM"></a>此鬼恒欲收他所弃吐残粪等。<a id="a-CN"></a>用充所食。<a id="a-CO"></a>亦得丰饶。<a id="a-CP"></a>谓彼宿生。<a id="a-CQ"></a>悭过失故。<a id="a-CR"></a>有饮食处见秽。<a id="a-CS"></a>或空乐秽见。<a id="a-CT"></a>空乐净见秽。<a id="a-CU"></a>亦由现福。<a id="a-CV"></a>如其所应。<a id="a-CW"></a>各得丰饶。<a id="a-CX"></a>饮食资具。<a id="a-CY"></a>生处法尔。<a id="a-CZ"></a>所受不同。<a id="a-Ca"></a>不可推征。<a id="a-Cb"></a>祠到所以。<a id="a-Cc"></a>如地狱趣。<a id="a-Cd"></a>异熟生色。<a id="a-Ce"></a>断已还续。<a id="a-Cf"></a>余趣则无。<a id="a-Cg"></a>于人趣中。<a id="a-Ch"></a>有胜念智。<a id="a-Ci"></a>修梵行等。<a id="a-Cj"></a>余趣中无。<a id="a-Ck"></a>天中随欲。<a id="a-Cl"></a>众具皆现。<a id="a-Cm"></a>如斯等事。<a id="a-Cn"></a>生处法然。<a id="a-Co"></a>不可于中求其定量。<a id="a-Cp"></a>大势鬼者。<a id="a-Cq"></a>谓诸药叉。<a id="a-Cr"></a>及逻刹娑。<a id="a-Cs"></a>恭畔荼等。<a id="a-Ct"></a>所受富乐。<a id="a-Cu"></a>与诸天同。<a id="a-Cv"></a>或依树林。<a id="a-Cw"></a>或住灵庙。<a id="a-Cx"></a>或居山谷。<a id="a-Cy"></a>或处空宫。<a id="a-Cz"></a>然诸鬼中。<a id="a-D0"></a>无威德者。<a id="a-D1"></a>唯三洲有。<a id="a-D2"></a>除北俱卢。<a id="a-D3"></a>若有威德。<a id="a-D4"></a>天上亦有。<a id="a-D5"></a>赡部洲西。<a id="a-D6"></a>有五百渚。<a id="a-D7"></a>于中有二。<a id="a-D8"></a>唯鬼所居。<a id="a-D9"></a>渚各有城二百五十。<a id="a-DA"></a>有威德鬼。<a id="a-DB"></a>住一渚城。<a id="a-DC"></a>一渚城居无威德鬼。<a id="a-DD"></a>曾闻昔有大转轮王。<a id="a-DE"></a>名曰尼弥。<a id="a-DF"></a>将欲巡境。<a id="a-DG"></a>先告御者摩怛黎言。<a id="a-DH"></a>宜引我车。<a id="a-DI"></a>从是道去。<a id="a-DJ"></a>使吾现见罪福果殊。<a id="a-DK"></a>时摩怛黎。<a id="a-DL"></a>如王所敕。<a id="a-DM"></a>引车至彼二渚中间。<a id="a-DN"></a>处上空中。<a id="a-DO"></a>令王俯见有威德鬼。<a id="a-DP"></a>处妙宫台。<a id="a-DQ"></a>富乐庄严。<a id="a-DR"></a>陵下天众。<a id="a-DS"></a>无威德鬼。<a id="a-DT"></a>处秽城村。<a id="a-DU"></a>老瘦饥穷。<a id="a-DV"></a>露形被发。<a id="a-DW"></a>手执瓦器。<a id="a-DX"></a>乞丐支身。<a id="a-DY"></a>王睹如斯弥鉴因果。<a id="a-DZ"></a>诸鬼多分形竖而行。<a id="a-Da"></a>于劫初时。<a id="a-Db"></a>皆同圣语。<a id="a-Dc"></a>后随处别。<a id="a-Dd"></a>种种乖讹。<a id="a-De"></a>日月所居量等义者。<a id="a-Df"></a>颂曰。</p>
  <p id="aDg">日月迷卢半　　五十一五十</p>
  <p id="aDh">夜半日没中　　日出四洲等</p>
  <p id="aDi">雨际第二月　　后九夜渐增</p>
  <p id="aDj">寒第四亦然　　夜减昼翻此</p>
  <p id="aDk">昼夜增腊缚　　行南北路时</p>
  <p id="aDl">近日自影覆　　故见月轮缺</p>
  <p id="aDm">论曰。<a id="a-Dn"></a>日月众星。<a id="a-Do"></a>依何而住。<a id="a-Dp"></a>依风而住。<a id="a-Dq"></a>谓诸有情业增上力。<a id="a-Dr"></a>共引风起。<a id="a-Ds"></a>绕妙高山。<a id="a-Dt"></a>空中旋环。<a id="a-Du"></a>运持日等。<a id="a-Dv"></a>令不停坠。<a id="a-Dw"></a>彼所住去此几踰缮那。<a id="a-Dx"></a>持双山顶。<a id="a-Dy"></a>齐妙高山半。<a id="a-Dz"></a>日等径量几踰缮那。<a id="a-E0"></a>日五十一。<a id="a-E1"></a>月唯五十。<a id="a-E2"></a>星最小者。<a id="a-E3"></a>半俱卢舍。<a id="a-E4"></a>最大者十六踰缮那。<a id="a-E5"></a>日轮下面。<a id="a-E6"></a>颇胝迦宝。<a id="a-E7"></a>火珠所成。<a id="a-E8"></a>能热能照。<a id="a-E9"></a>月轮下面。<a id="a-EA"></a>颇胝迦宝。<a id="a-EB"></a>水珠所成。<a id="a-EC"></a>能冷能照。<a id="a-ED"></a>随有情业增上所生。<a id="a-EE"></a>能于眼身果花稼穑药草等物。<a id="a-EF"></a>如其所应。<a id="a-EG"></a>为益为损。<a id="a-EH"></a>四洲日月。<a id="a-EI"></a>各有别耶。<a id="a-EJ"></a>不尔。<a id="a-EK"></a>四洲同一日月。<a id="a-EL"></a>俱时四处作所作耶。<a id="a-EM"></a>不尔。<a id="a-EN"></a>云何。<a id="a-EO"></a>夜半日没。<a id="a-EP"></a>日中日出。<a id="a-EQ"></a>四洲时等。<a id="a-ER"></a>俱卢赡部牛货胜身。<a id="a-ES"></a>隔妙高山。<a id="a-ET"></a>相对住故。<a id="a-EU"></a>若俱卢夜半。<a id="a-EV"></a>则赡部日中。<a id="a-EW"></a>胜身日没。<a id="a-EX"></a>牛货日出。<a id="a-EY"></a>若牛货日中。<a id="a-EZ"></a>则胜身夜半。<a id="a-Ea"></a>赡部日没。<a id="a-Eb"></a>俱卢日出。<a id="a-Ec"></a>此略义者。<a id="a-Ed"></a>随何洲相对。<a id="a-Ee"></a>日中月中。<a id="a-Ef"></a>余二洲随应西没东出。<a id="a-Eg"></a>第三洲处。<a id="a-Eh"></a>夜中昼中。<a id="a-Ei"></a>由是若时胜身牛货。<a id="a-Ej"></a>如其次第。<a id="a-Ek"></a>日中月中。<a id="a-El"></a>尔时光明四洲皆有。<a id="a-Em"></a>然光作事在东南洲。<a id="a-En"></a>于西北洲唯明作事。<a id="a-Eo"></a>俱见两事。<a id="a-Ep"></a>在北南洲。<a id="a-Eq"></a>谓赡部洲。<a id="a-Er"></a>见日出月没。<a id="a-Es"></a>见月出日没。<a id="a-Et"></a>谓俱卢洲。<a id="a-Eu"></a>东胜身洲。<a id="a-Ev"></a>唯得见日。<a id="a-Ew"></a>唯得见月。<a id="a-Ex"></a>谓牛货洲。<a id="a-Ey"></a>如是所余例应思择。<a id="a-Ez"></a>何缘昼夜有减有增。<a id="a-F0"></a>日行此洲。<a id="a-F1"></a>路有别故。<a id="a-F2"></a>从雨际第二月后半第九日。<a id="a-F3"></a>夜渐增。<a id="a-F4"></a>从寒际第四月后半第九日。<a id="a-F5"></a>夜渐减。<a id="a-F6"></a>昼增减位。<a id="a-F7"></a>与此相违。<a id="a-F8"></a>夜渐增时。<a id="a-F9"></a>昼便渐减。<a id="a-FA"></a>夜渐减位。<a id="a-FB"></a>昼则渐增。<a id="a-FC"></a>昼夜增时。<a id="a-FD"></a>一昼夜增几。<a id="a-FE"></a>增一腊缚。<a id="a-FF"></a>昼夜减亦然。<a id="a-FG"></a>日行此洲。<a id="a-FH"></a>向南向北。<a id="a-FI"></a>如其次第。<a id="a-FJ"></a>夜增昼增。<a id="a-FK"></a>何故月轮于黑半末白半初位。<a id="a-FL"></a>见有缺耶。<a id="a-FM"></a>世施设中作如是释。<a id="a-FN"></a>以月宫殿行近日轮。<a id="a-FO"></a>月被日轮光所侵照。<a id="a-FP"></a>余边发影。<a id="a-FQ"></a>自覆月轮。<a id="a-FR"></a>令于尔时见不圆满。<a id="a-FS"></a>理必应尔。<a id="a-FT"></a>以于尔时亦见不明全月轮故。<a id="a-FU"></a>由是日没月便出时。<a id="a-FV"></a>相去极遥。<a id="a-FW"></a>见月圆满。<a id="a-FX"></a>有余师说。<a id="a-FY"></a>由日月轮行度不同。<a id="a-FZ"></a>现有圆缺。<a id="a-Fa"></a>此不应理。<a id="a-Fb"></a>应无定故。<a id="a-Fc"></a>或应思求余决定理。<a id="a-Fd"></a>日等宫殿。<a id="a-Fe"></a>何有情居。<a id="a-Ff"></a>四大天王所部天众。<a id="a-Fg"></a>是诸天众。<a id="a-Fh"></a>唯住此耶。<a id="a-Fi"></a>若空居天。<a id="a-Fj"></a>唯住如是。<a id="a-Fk"></a>日等宫殿。<a id="a-Fl"></a>若地居天。<a id="a-Fm"></a>住妙高山诸层级等。<a id="a-Fn"></a>有几层级。<a id="a-Fo"></a>其量云何。<a id="a-Fp"></a>何等诸天。<a id="a-Fq"></a>住何层级。<a id="a-Fr"></a>颂曰。</p>
  <p id="aFs">妙高层有四　　相去各十千</p>
  <p id="aFt">傍出十六千　　八四二千量</p>
  <p id="aFu">坚手及持鬘　　恒憍大王众</p>
  <p id="aFv">如次居四级　　亦住余七山</p>
  <p id="aFw">论曰。<a id="a-Fx"></a>苏迷卢山。<a id="a-Fy"></a>有四层级。<a id="a-Fz"></a>始从水际。<a id="a-G0"></a>尽第一层。<a id="a-G1"></a>相去十千踰缮那量。<a id="a-G2"></a>如是乃至。<a id="a-G3"></a>从第三层。<a id="a-G4"></a>尽第四层。<a id="a-G5"></a>亦十千量。<a id="a-G6"></a>此四层级。<a id="a-G7"></a>从妙高山。<a id="a-G8"></a>傍出围绕。<a id="a-G9"></a>尽其下半。<a id="a-GA"></a>最初层级。<a id="a-GB"></a>出十六千。<a id="a-GC"></a>第二第三第四层级。<a id="a-GD"></a>如其次第。<a id="a-GE"></a>八四二千。<a id="a-GF"></a>住初层天。<a id="a-GG"></a>名为坚手。<a id="a-GH"></a>持鬘居第二。<a id="a-GI"></a>恒憍处第三。<a id="a-GJ"></a>四大天王及诸眷属。<a id="a-GK"></a>各一方面住第四层。<a id="a-GL"></a>坚手等三天。<a id="a-GM"></a>皆四王众摄。<a id="a-GN"></a>持双山等七金山上。<a id="a-GO"></a>亦有四王所部村邑。<a id="a-GP"></a>是名依地住。<a id="a-GQ"></a>四大王众天。<a id="a-GR"></a>于欲天中。<a id="a-GS"></a>此天最广。<a id="a-GT"></a>三十三天。<a id="a-GU"></a>住在何处。<a id="a-GV"></a>颂曰。</p>
  <p id="aGW">妙高顶八万　　三十三天居</p>
  <p id="aGX">四角有四峰　　金刚手所住</p>
  <p id="aGY">中宫名善见　　周万踰缮那</p>
  <p id="aGZ">高一半金城　　杂饰地柔软</p>
  <p id="aGa">中有殊胜殿　　周千踰缮那</p>
  <p id="aGb">外四苑庄严　　众车粗杂喜</p>
  <p id="aGc">妙地居四方　　相去各二十</p>
  <p id="aGd">东北圆生树　　西南善法堂</p>
  <p id="aGe">论曰。<a id="a-Gf"></a>三十三天。<a id="a-Gg"></a>住迷卢顶。<a id="a-Gh"></a>其顶四面。<a id="a-Gi"></a>各二十千。<a id="a-Gj"></a>若据周围。<a id="a-Gk"></a>数成八万。<a id="a-Gl"></a>有余师说。<a id="a-Gm"></a>面各八十千。<a id="a-Gn"></a>与下际四边。<a id="a-Go"></a>其量无别。<a id="a-Gp"></a>山顶四角。<a id="a-Gq"></a>各有一峰。<a id="a-Gr"></a>其高广量。<a id="a-Gs"></a>各有五百。<a id="a-Gt"></a>有药叉神。<a id="a-Gu"></a>名金刚手。<a id="a-Gv"></a>于中止住。<a id="a-Gw"></a>守护诸天。<a id="a-Gx"></a>于山顶中。<a id="a-Gy"></a>有宫名善见。<a id="a-Gz"></a>面二千半。<a id="a-H0"></a>周万踰缮那。<a id="a-H1"></a>金城量高。<a id="a-H2"></a>一踰缮那半。<a id="a-H3"></a>其地平坦。<a id="a-H4"></a>亦真金所成。<a id="a-H5"></a>俱用百一杂宝严饰。<a id="a-H6"></a>地触柔软。<a id="a-H7"></a>如妒罗绵。<a id="a-H8"></a>于践蹑时。<a id="a-H9"></a>随足高下。<a id="a-HA"></a>是天帝释。<a id="a-HB"></a>所都大城。<a id="a-HC"></a>城有千门。<a id="a-HD"></a>严饰壮丽。<a id="a-HE"></a>门有五百青衣药叉。<a id="a-HF"></a>勇健端严。<a id="a-HG"></a>踰缮那量。<a id="a-HH"></a>各严铠仗。<a id="a-HI"></a>防守城门。<a id="a-HJ"></a>于其城中。<a id="a-HK"></a>有殊胜殿。<a id="a-HL"></a>种种妙宝。<a id="a-HM"></a>具足庄严。<a id="a-HN"></a>蔽余天宫。<a id="a-HO"></a>故名殊胜。<a id="a-HP"></a>面二百五十。<a id="a-HQ"></a>周千踰缮那。<a id="a-HR"></a>是谓城中诸可爱事。<a id="a-HS"></a>城外四面四苑庄严。<a id="a-HT"></a>是彼诸天。<a id="a-HU"></a>共游戏处。<a id="a-HV"></a>一众车苑。<a id="a-HW"></a>谓此苑中。<a id="a-HX"></a>随天福力。<a id="a-HY"></a>种种车现。<a id="a-HZ"></a>二粗恶苑。<a id="a-Ha"></a>天欲战时。<a id="a-Hb"></a>随其所须。<a id="a-Hc"></a>甲仗等现。<a id="a-Hd"></a>三杂林苑诸天入中。<a id="a-He"></a>所玩皆同。<a id="a-Hf"></a>俱生胜喜。<a id="a-Hg"></a>四喜林苑。<a id="a-Hh"></a>极妙欲尘。<a id="a-Hi"></a>杂类俱臻。<a id="a-Hj"></a>历观无厌。<a id="a-Hk"></a>如是四苑。<a id="a-Hl"></a>形皆畟方。<a id="a-Hm"></a>一一周千踰缮那量。<a id="a-Hn"></a>居中各有一如意池。<a id="a-Ho"></a>面各五十踰缮那量。<a id="a-Hp"></a>八功德水弥满其中。<a id="a-Hq"></a>随欲妙华宝舟好鸟。<a id="a-Hr"></a>一一奇丽。<a id="a-Hs"></a>种种庄严。<a id="a-Ht"></a>四苑四边。<a id="a-Hu"></a>有四妙地。<a id="a-Hv"></a>中间各去苑二十踰缮那。<a id="a-Hw"></a>地一一边量皆二百。<a id="a-Hx"></a>是诸天众。<a id="a-Hy"></a>胜游戏所。<a id="a-Hz"></a>诸天于彼。<a id="a-I0"></a>捔胜欢娱。<a id="a-I1"></a>城外东北。<a id="a-I2"></a>有圆生树。<a id="a-I3"></a>是三十三天。<a id="a-I4"></a>受欲乐胜所。<a id="a-I5"></a>盘根深广。<a id="a-I6"></a>五踰缮那。<a id="a-I7"></a>耸[榦-木+禾]上升。<a id="a-I8"></a>枝条傍布。<a id="a-I9"></a>高广量等。<a id="a-IA"></a>百踰缮那。<a id="a-IB"></a>挺叶开花。<a id="a-IC"></a>妙香芬馥。<a id="a-ID"></a>顺风熏满百踰缮那。<a id="a-IE"></a>若逆风时。<a id="a-IF"></a>犹遍五十。<a id="a-IG"></a>若谓经遮故无逆风熏经。<a id="a-IH"></a>就人间香校量无失。<a id="a-II"></a>谓现见故。<a id="a-IJ"></a>引校德香。<a id="a-IK"></a>且对人间香。<a id="a-IL"></a>赞德香为胜。<a id="a-IM"></a>诸天福胜。<a id="a-IN"></a>感此树香。<a id="a-IO"></a>虽天和风力所拥遏。<a id="a-IP"></a>然能相续。<a id="a-IQ"></a>流趣余方。<a id="a-IR"></a>非人间香能有是事。<a id="a-IS"></a>业果差别。<a id="a-IT"></a>难可思议。<a id="a-IU"></a>不应以人贬量天福。<a id="a-IV"></a>城外西南角。<a id="a-IW"></a>有大善法堂。<a id="a-IX"></a>三十三天。<a id="a-IY"></a>时集详辨。<a id="a-IZ"></a>制伏阿素洛等。<a id="a-Ia"></a>如法不如法事。<a id="a-Ib"></a>如是已辨三十三天所居外器。<a id="a-Ic"></a>余有色天众所住器云何。<a id="a-Id"></a>颂曰。</p>
  <p id="aIe">此上有色天　　住依空宫殿</p>
  <p id="aIf">论曰。<a id="a-Ig"></a>从夜摩天。<a id="a-Ih"></a>至色究竟。<a id="a-Ii"></a>所住宫殿。<a id="a-Ij"></a>皆但依空有说。<a id="a-Ik"></a>空中密云弥布。<a id="a-Il"></a>如地为彼宫殿所依外器世间。<a id="a-Im"></a>至色究竟。<a id="a-In"></a>上无色故。<a id="a-Io"></a>不可施设。<a id="a-Ip"></a>如是所说诸天众中。<a id="a-Iq"></a>颂曰。</p>
  <p id="aIr">六受欲交抱　　执手笑视淫</p>
  <p id="aIs">论曰。<a id="a-It"></a>梵众天等。<a id="a-Iu"></a>由对治力。<a id="a-Iv"></a>于诸欲法。<a id="a-Iw"></a>皆已远离。<a id="a-Ix"></a>唯六欲天。<a id="a-Iy"></a>受妙欲境。<a id="a-Iz"></a>六欲天者。<a id="a-J0"></a>一四大王众天。<a id="a-J1"></a>谓彼有四大王及所领众。<a id="a-J2"></a>或彼天众事四大王。<a id="a-J3"></a>是四大王之所领故。<a id="a-J4"></a>二三十三天。<a id="a-J5"></a>谓彼天处。<a id="a-J6"></a>是三十三部诸天所居。<a id="a-J7"></a>三夜摩天。<a id="a-J8"></a>谓彼天处。<a id="a-J9"></a>时时多分称快乐哉。<a id="a-JA"></a>四睹史多天。<a id="a-JB"></a>谓彼天处。<a id="a-JC"></a>多于自所受。<a id="a-JD"></a>生喜足心。<a id="a-JE"></a>五乐变化天。<a id="a-JF"></a>谓彼天处。<a id="a-JG"></a>乐数化欲境。<a id="a-JH"></a>于中受乐。<a id="a-JI"></a>六他化自在天。<a id="a-JJ"></a>谓彼天处。<a id="a-JK"></a>于他所化欲境。<a id="a-JL"></a>自在受乐。<a id="a-JM"></a>六中初二依地居天。<a id="a-JN"></a>形交成淫。<a id="a-JO"></a>与人无别。<a id="a-JP"></a>然风气泄。<a id="a-JQ"></a>热恼便除。<a id="a-JR"></a>非如人间有余不净。<a id="a-JS"></a>夜摩天众。<a id="a-JT"></a>才抱成淫。<a id="a-JU"></a>俱起染心。<a id="a-JV"></a>暂时相抱。<a id="a-JW"></a>热恼便息。<a id="a-JX"></a>唯一起染。<a id="a-JY"></a>虽受抱乐。<a id="a-JZ"></a>而不成淫。<a id="a-Ja"></a>若俱无染心。<a id="a-Jb"></a>虽相执抱。<a id="a-Jc"></a>如亲相敬爱。<a id="a-Jd"></a>而无过失。<a id="a-Je"></a>睹史多天。<a id="a-Jf"></a>但由执手热恼便息。<a id="a-Jg"></a>乐变化天。<a id="a-Jh"></a>唯相向笑。<a id="a-Ji"></a>便除热恼。<a id="a-Jj"></a>他化自在。<a id="a-Jk"></a>相视成淫。<a id="a-Jl"></a>如是后三俱一无染成淫乐爱。<a id="a-Jm"></a>差别如前。<a id="a-Jn"></a>后二天中。<a id="a-Jo"></a>唯化资具。<a id="a-Jp"></a>若异此者。<a id="a-Jq"></a>俱染不成。<a id="a-Jr"></a>实并形交。<a id="a-Js"></a>方成淫事。<a id="a-Jt"></a>施设所说。<a id="a-Ju"></a>显时不同。<a id="a-Jv"></a>由上诸天欲境转妙。<a id="a-Jw"></a>贪心转重。<a id="a-Jx"></a>身触有殊。<a id="a-Jy"></a>故经少时。<a id="a-Jz"></a>数成淫事。<a id="a-K0"></a>不尔天欲乐。<a id="a-K1"></a>应少于人中。<a id="a-K2"></a>随彼诸天男女膝上。<a id="a-K3"></a>有童男童女。<a id="a-K4"></a>欻尔化生。<a id="a-K5"></a>即说为彼天所生男女。<a id="a-K6"></a>初生天众。<a id="a-K7"></a>身量云何。<a id="a-K8"></a>颂曰。</p>
  <p id="aK9">初如五至十　　色圆满有衣</p>
  <p id="aKA">论曰。<a id="a-KB"></a>且六欲诸天初生。<a id="a-KC"></a>如次如五六七八九十岁人。<a id="a-KD"></a>生己身形。<a id="a-KE"></a>速得圆满。<a id="a-KF"></a>色界天众。<a id="a-KG"></a>于初生时。<a id="a-KH"></a>身量周圆。<a id="a-KI"></a>具妙衣服。<a id="a-KJ"></a>一切天众。<a id="a-KK"></a>皆作圣言。<a id="a-KL"></a>谓彼言词。<a id="a-KM"></a>同中印度。<a id="a-KN"></a>然不由学。<a id="a-KO"></a>自解典言。<a id="a-KP"></a>欲生乐生云何差别。<a id="a-KQ"></a>颂曰。</p>
  <p id="aKR">欲生三人天　　乐生三九处</p>
  <p id="aKS">论曰。<a id="a-KT"></a>欲生三者。<a id="a-KU"></a>有诸有情。<a id="a-KV"></a>乐受现前诸妙欲境。<a id="a-KW"></a>彼于如是现欲境中。<a id="a-KX"></a>自在而转。<a id="a-KY"></a>谓今人趣。<a id="a-KZ"></a>及下四天。<a id="a-Ka"></a>有诸有情。<a id="a-Kb"></a>乐受自化诸妙欲境。<a id="a-Kc"></a>彼于自化妙欲境中。<a id="a-Kd"></a>自在而转。<a id="a-Ke"></a>谓唯第五乐变化天。<a id="a-Kf"></a>有诸有情。<a id="a-Kg"></a>乐受他化诸妙欲境。<a id="a-Kh"></a>彼于他化妙欲境中。<a id="a-Ki"></a>自在而转。<a id="a-Kj"></a>谓第六他化自在天。<a id="a-Kk"></a>此欲生三。<a id="a-Kl"></a>依何建立。<a id="a-Km"></a>依受如生现前欲境故。<a id="a-Kn"></a>依受如乐自化欲境故。<a id="a-Ko"></a>依受如乐他化欲境故。<a id="a-Kp"></a>又依所受下中上境故。<a id="a-Kq"></a>又依受用有罪有劳现前欲境故。<a id="a-Kr"></a>依乐受用无罪有劳。<a id="a-Ks"></a>自化欲境故。<a id="a-Kt"></a>依乐受用无罪无劳他化欲境故依如是等。<a id="a-Ku"></a>故有差别。<a id="a-Kv"></a>乐生三者。<a id="a-Kw"></a>三静虑中。<a id="a-Kx"></a>于九处生。<a id="a-Ky"></a>受三种乐。<a id="a-Kz"></a>以彼所受。<a id="a-L0"></a>有乐异熟。<a id="a-L1"></a>无苦异熟。<a id="a-L2"></a>故名乐生。<a id="a-L3"></a>此乐生三。<a id="a-L4"></a>依何建立。<a id="a-L5"></a>依多安住。<a id="a-L6"></a>离生喜乐。<a id="a-L7"></a>定生喜乐。<a id="a-L8"></a>离喜乐故。<a id="a-L9"></a>或依三种灾所及故。<a id="a-LA"></a>或依寻喜乐增上故。<a id="a-LB"></a>或依身想异无异故。<a id="a-LC"></a>依如是等。<a id="a-LD"></a>故有差别。<a id="a-LE"></a>大梵既有喜乐现行。<a id="a-LF"></a>名乐生天。<a id="a-LG"></a>亦无有失。<a id="a-LH"></a>所说诸天二十二处。<a id="a-LI"></a>上下相去。<a id="a-LJ"></a>其量云何。<a id="a-LK"></a>颂曰。</p>
  <p id="aLL">如彼去下量　　去上数亦然</p>
  <p id="aLM">论曰。<a id="a-LN"></a>一一中间踰缮那量。<a id="a-LO"></a>非易可数。<a id="a-LP"></a>但可总举。<a id="a-LQ"></a>彼去下量。<a id="a-LR"></a>去上例然。<a id="a-LS"></a>随从何天。<a id="a-LT"></a>去下海量。<a id="a-LU"></a>彼上所至。<a id="a-LV"></a>与去下同。<a id="a-LW"></a>谓妙高山。<a id="a-LX"></a>从第四层级。<a id="a-LY"></a>去下大海。<a id="a-LZ"></a>四万踰缮那。<a id="a-La"></a>上去三十三天。<a id="a-Lb"></a>亦如去下海量。<a id="a-Lc"></a>如三十三天去下大海。<a id="a-Ld"></a>上去夜摩天。<a id="a-Le"></a>其量亦尔。<a id="a-Lf"></a>如是乃至。<a id="a-Lg"></a>如善见天去下大海。<a id="a-Lh"></a>从彼上去色究竟天。<a id="a-Li"></a>其量亦尔。<a id="a-Lj"></a>如是悬远。<a id="a-Lk"></a>多踰缮那。<a id="a-Ll"></a>如明眼人暂见色顷。<a id="a-Lm"></a>世尊能以意势神通。<a id="a-Ln"></a>运身往来。<a id="a-Lo"></a>自在无碍。<a id="a-Lp"></a>故佛神力。<a id="a-Lq"></a>不可思议。<a id="a-Lr"></a>于下处生。<a id="a-Ls"></a>升见上不。<a id="a-Lt"></a>颂曰。</p>
  <p id="aLu">离通力依他　　下无升见上</p>
  <p id="aLv">论曰。<a id="a-Lw"></a>如四大王天众升见三十三天。<a id="a-Lx"></a>非三十三天升见夜摩天等。<a id="a-Ly"></a>然彼若得定所发通。<a id="a-Lz"></a>一切皆能升见于上。<a id="a-M0"></a>或依他力。<a id="a-M1"></a>升见上天。<a id="a-M2"></a>谓得神通及上天众引接。<a id="a-M3"></a>往彼随其所应。<a id="a-M4"></a>或上天来下亦能见。<a id="a-M5"></a>若上界地来向下时。<a id="a-M6"></a>非下化身。<a id="a-M7"></a>下眼不见。<a id="a-M8"></a>非其境界故。<a id="a-M9"></a>如不觉彼触故。<a id="a-MA"></a>上界地来向下时。<a id="a-MB"></a>必化下身。<a id="a-MC"></a>为令下见。<a id="a-MD"></a>有余部说。<a id="a-ME"></a>如欲界中。<a id="a-MF"></a>若往若来。<a id="a-MG"></a>下眼见上。<a id="a-MH"></a>如是色界诸地往来。<a id="a-MI"></a>设离下化身。<a id="a-MJ"></a>下眼亦见上。<a id="a-MK"></a>彼说非理。<a id="a-ML"></a>以色界中诸地相望因果断故。<a id="a-MM"></a>要离下地染。<a id="a-MN"></a>方得上生故。<a id="a-MO"></a>下地眼根。<a id="a-MP"></a>不见上色。<a id="a-MQ"></a>是卑下业。<a id="a-MR"></a>所感果故。<a id="a-MS"></a>虽欲见上而无见能。<a id="a-MT"></a>依地居天。<a id="a-MU"></a>已说处量。<a id="a-MV"></a>夜摩天等处量云何。<a id="a-MW"></a>有说。<a id="a-MX"></a>四天如迷卢顶。<a id="a-MY"></a>有说。<a id="a-MZ"></a>此四上倍倍增。<a id="a-Ma"></a>有余师言。<a id="a-Mb"></a>初静虑地宫殿依处。<a id="a-Mc"></a>等一四洲。<a id="a-Md"></a>第二静虑。<a id="a-Me"></a>等小千界。<a id="a-Mf"></a>第三静虑。<a id="a-Mg"></a>等中千界。<a id="a-Mh"></a>第四静虑。<a id="a-Mi"></a>等大千界。<a id="a-Mj"></a>有余师言。<a id="a-Mk"></a>下三静虑。<a id="a-Ml"></a>如次量等小中大千。<a id="a-Mm"></a>第四静虑量无边际。<a id="a-Mn"></a>齐何量说小中大千。<a id="a-Mo"></a>颂曰。</p>
  <p id="aMp">四大洲日月　　苏迷卢欲天</p>
  <p id="aMq">梵世各一千　　名一小千界</p>
  <p id="aMr">此小千千倍　　说名一中千</p>
  <p id="aMs">此千倍大千　　皆同一成坏</p>
  <p id="aMt">论曰。<a id="a-Mu"></a>千四大洲。<a id="a-Mv"></a>乃至梵世。<a id="a-Mw"></a>如是总说为一小千。<a id="a-Mx"></a>千倍小千。<a id="a-My"></a>名一中千界。<a id="a-Mz"></a>千中千界。<a id="a-N0"></a>总名一大千。<a id="a-N1"></a>此中小千。<a id="a-N2"></a>唯举至梵世故。<a id="a-N3"></a>少光等非小千界摄。<a id="a-N4"></a>积小千等为中大千。<a id="a-N5"></a>故中大千亦不摄彼。<a id="a-N6"></a>又言小者。<a id="a-N7"></a>是卑下义。<a id="a-N8"></a>以除上故。<a id="a-N9"></a>如截角牛。<a id="a-NA"></a>积小成余。<a id="a-NB"></a>亦非摄彼。<a id="a-NC"></a>此三千界。<a id="a-ND"></a>同坏同成。<a id="a-NE"></a>其中有情。<a id="a-NF"></a>坏成亦等。<a id="a-NG"></a>如外器量别。<a id="a-NH"></a>身量亦别耶。<a id="a-NI"></a>亦别。<a id="a-NJ"></a>云何。<a id="a-NK"></a>颂曰。</p>
  <p id="aNL">赡部洲人量　　三肘半四肘</p>
  <p id="aNM">东西北洲人　　倍倍增如次</p>
  <p id="aNN">欲天俱卢舍　　四分一一增</p>
  <p id="aNO">色天踰缮那　　初四增半半</p>
  <p id="aNP">此上增倍倍　　唯无云减三</p>
  <p id="aNQ">论曰。<a id="a-NR"></a>赡部洲人身。<a id="a-NS"></a>多长三肘半。<a id="a-NT"></a>于中少分。<a id="a-NU"></a>有长四肘。<a id="a-NV"></a>东胜身人。<a id="a-NW"></a>身长八肘。<a id="a-NX"></a>西牛货人。<a id="a-NY"></a>长十六肘。<a id="a-NZ"></a>北俱卢人。<a id="a-Na"></a>三十二肘。<a id="a-Nb"></a>欲界六天。<a id="a-Nc"></a>最下身量。<a id="a-Nd"></a>一俱卢舍。<a id="a-Ne"></a>四分之一。<a id="a-Nf"></a>如是后后一一分增。<a id="a-Ng"></a>至第六天。<a id="a-Nh"></a>身一俱卢舍半。<a id="a-Ni"></a>色天身量。<a id="a-Nj"></a>初梵众天。<a id="a-Nk"></a>半踰缮那。<a id="a-Nl"></a>梵辅全一。<a id="a-Nm"></a>大梵一半。<a id="a-Nn"></a>少光二全。<a id="a-No"></a>此上余天。<a id="a-Np"></a>皆增倍倍。<a id="a-Nq"></a>唯无云减三踰缮那。<a id="a-Nr"></a>谓无量光天。<a id="a-Ns"></a>倍增二至四。<a id="a-Nt"></a>乃至色究竟。<a id="a-Nu"></a>增满万六千。<a id="a-Nv"></a>身量既殊。<a id="a-Nw"></a>寿量别不。<a id="a-Nx"></a>亦别。<a id="a-Ny"></a>云何。<a id="a-Nz"></a>颂曰。</p>
  <p id="aO0">北洲定千年　　西东半半减</p>
  <p id="aO1">此洲寿不定　　后十初叵量</p>
  <p id="aO2">人间五十年　　下天一昼夜</p>
  <p id="aO3">乘斯寿五百　　上五倍倍增</p>
  <p id="aO4">色无昼夜殊　　劫数等身量</p>
  <p id="aO5">无色初二万　　后后二二增</p>
  <p id="aO6">少光上下天　　大全半为劫</p>
  <p id="aO7">论曰。<a id="a-O8"></a>北俱卢人。<a id="a-O9"></a>定寿千岁。<a id="a-OA"></a>彼于人趣。<a id="a-OB"></a>福力最强。<a id="a-OC"></a>钝根薄尘。<a id="a-OD"></a>多诸快乐。<a id="a-OE"></a>无摄受过。<a id="a-OF"></a>死必上生。<a id="a-OG"></a>少受士用果。<a id="a-OH"></a>离诸违诤浊。<a id="a-OI"></a>以彼有情所受种种衣服严具皆从树生。<a id="a-OJ"></a>诸妙花香。<a id="a-OK"></a>处处皆有。<a id="a-OL"></a>宫殿台阁。<a id="a-OM"></a>池路桥船。<a id="a-ON"></a>婇女园林。<a id="a-OO"></a>自然华丽。<a id="a-OP"></a>其地平坦。<a id="a-OQ"></a>无有丘坑荆棘瓦砾毒刺碱卤。<a id="a-OR"></a>亦无毒虫诸恶禽兽。<a id="a-OS"></a>一切资具非工所成。<a id="a-OT"></a>昼夜虽恒受用无罪。<a id="a-OU"></a>诸善业果而不耽着。<a id="a-OV"></a>西牛货人寿五百岁。<a id="a-OW"></a>东胜身人寿二百五十岁。<a id="a-OX"></a>南赡部人寿无定限。<a id="a-OY"></a>劫后增减或少或多。<a id="a-OZ"></a>少极十年多极八万。<a id="a-Oa"></a>于劫初位。<a id="a-Ob"></a>人寿叵量。<a id="a-Oc"></a>非百千等所能计故。<a id="a-Od"></a>已说人间寿量长短。<a id="a-Oe"></a>要先建立天上昼夜。<a id="a-Of"></a>方可算计天寿短长。<a id="a-Og"></a>天上云何建立昼夜。<a id="a-Oh"></a>人五十岁。<a id="a-Oi"></a>为六天中最在下天一昼一夜。<a id="a-Oj"></a>乘斯昼夜。<a id="a-Ok"></a>三十为月。<a id="a-Ol"></a>十二月为岁。<a id="a-Om"></a>彼寿五百年。<a id="a-On"></a>上五欲天。<a id="a-Oo"></a>渐俱增倍。<a id="a-Op"></a>谓人百岁。<a id="a-Oq"></a>为第二天一昼一夜。<a id="a-Or"></a>乘斯昼夜。<a id="a-Os"></a>成月及年。<a id="a-Ot"></a>彼寿千岁。<a id="a-Ou"></a>夜摩等四。<a id="a-Ov"></a>随次如人二四八百千六百岁。<a id="a-Ow"></a>为一昼夜。<a id="a-Ox"></a>乘斯昼夜。<a id="a-Oy"></a>成月及年。<a id="a-Oz"></a>如次彼寿二四八千万六千岁。<a id="a-P0"></a>持双以上。<a id="a-P1"></a>日月并无昼夜。<a id="a-P2"></a>光明依何而有。<a id="a-P3"></a>依华开合鸟鸣不鸣。<a id="a-P4"></a>寤寐不同。<a id="a-P5"></a>立有昼夜。<a id="a-P6"></a>外光明事。<a id="a-P7"></a>依内身成。<a id="a-P8"></a>已说欲天寿量长短。<a id="a-P9"></a>色天无有昼夜差别。<a id="a-PA"></a>但以劫数。<a id="a-PB"></a>知寿短长。<a id="a-PC"></a>彼劫寿短长。<a id="a-PD"></a>与身量数等。<a id="a-PE"></a>谓若身量半踰缮那。<a id="a-PF"></a>寿量半劫。<a id="a-PG"></a>若彼身量一踰缮那。<a id="a-PH"></a>寿量一劫。<a id="a-PI"></a>乃至身量长万六千。<a id="a-PJ"></a>寿量亦同。<a id="a-PK"></a>万六千劫。<a id="a-PL"></a>已说色界天寿短长。<a id="a-PM"></a>无色四天。<a id="a-PN"></a>从下如次。<a id="a-PO"></a>寿量二四六八万劫。<a id="a-PP"></a>上所说劫。<a id="a-PQ"></a>为定依何。<a id="a-PR"></a>为坏为成。<a id="a-PS"></a>为中为大。<a id="a-PT"></a>少光以上。<a id="a-PU"></a>大全为劫。<a id="a-PV"></a>自下诸天。<a id="a-PW"></a>大半为劫。<a id="a-PX"></a>即由此故。<a id="a-PY"></a>说大梵王过梵辅天寿一劫半。<a id="a-PZ"></a>空成住坏。<a id="a-Pa"></a>各二十中。<a id="a-Pb"></a>总八十中。<a id="a-Pc"></a>为一大劫。<a id="a-Pd"></a>取成住坏总六十中。<a id="a-Pe"></a>为大梵王一劫半寿。<a id="a-Pf"></a>故以大半四十中劫。<a id="a-Pg"></a>为下三天所寿劫量。<a id="a-Ph"></a>已说善趣寿量短长。<a id="a-Pi"></a>恶趣云何。<a id="a-Pj"></a>颂曰。</p>
  <p id="aPk">等活等上六　　如次以欲天</p>
  <p id="aPl">寿为一昼夜　　寿量亦同彼</p>
  <p id="aPm">极热半中劫　　无间中劫全</p>
  <p id="aPn">傍生极一中　　鬼月日五百</p>
  <p id="aPo">頞部陀寿量　　如一婆诃麻</p>
  <p id="aPp">百年除一尽　　后后倍二十</p>
  <p id="aPq">论曰。<a id="a-Pr"></a>恶趣亦无如人昼夜。<a id="a-Ps"></a>然其寿量。<a id="a-Pt"></a>比况可知。<a id="a-Pu"></a>四大王等。<a id="a-Pv"></a>六欲天寿。<a id="a-Pw"></a>如其次第。<a id="a-Px"></a>为等活等六奈落迦一昼一夜寿量。<a id="a-Py"></a>如次亦同彼天。<a id="a-Pz"></a>谓四大王寿量五百。<a id="a-Q0"></a>于等活地狱。<a id="a-Q1"></a>为一昼一夜。<a id="a-Q2"></a>乘此昼夜。<a id="a-Q3"></a>成月及年。<a id="a-Q4"></a>以如是年。<a id="a-Q5"></a>彼寿五百。<a id="a-Q6"></a>乃至他化。<a id="a-Q7"></a>寿万六千。<a id="a-Q8"></a>于炎热地狱。<a id="a-Q9"></a>为一昼一夜。<a id="a-QA"></a>乘此昼夜。<a id="a-QB"></a>成月及年。<a id="a-QC"></a>彼寿如斯。<a id="a-QD"></a>万六千岁。<a id="a-QE"></a>极热地狱。<a id="a-QF"></a>寿半中劫。<a id="a-QG"></a>无间地狱。<a id="a-QH"></a>寿一中劫。<a id="a-QI"></a>傍生寿量。<a id="a-QJ"></a>多无定限。<a id="a-QK"></a>若寿极长。<a id="a-QL"></a>亦一中劫。<a id="a-QM"></a>谓难陀等。<a id="a-QN"></a>诸大龙王。<a id="a-QO"></a>故世尊言。<a id="a-QP"></a>大龙有八。<a id="a-QQ"></a>皆住一劫能持大地。<a id="a-QR"></a>鬼以人间一月为一日。<a id="a-QS"></a>乘此成月岁。<a id="a-QT"></a>寿五百年。<a id="a-QU"></a>寒那落迦。<a id="a-QV"></a>云何寿量。<a id="a-QW"></a>世尊寄喻。<a id="a-QX"></a>显彼寿言。<a id="a-QY"></a>如此人间佉黎二十。<a id="a-QZ"></a>成摩揭陀国一麻婆诃量。<a id="a-Qa"></a>有置巨胜平满其中。<a id="a-Qb"></a>设复有能百年除一。<a id="a-Qc"></a>如是巨胜。<a id="a-Qd"></a>易有尽期。<a id="a-Qe"></a>生頞部陀。<a id="a-Qf"></a>寿量难尽。<a id="a-Qg"></a>此二十倍。<a id="a-Qh"></a>为第二寿。<a id="a-Qi"></a>如是后后二十倍增。<a id="a-Qj"></a>是谓八寒地狱寿量。<a id="a-Qk"></a>此诸寿量。<a id="a-Ql"></a>有中夭耶。<a id="a-Qm"></a>颂曰。</p>
  <p id="aQn">诸处有中夭　　除北俱卢洲</p>
  <p id="aQo">论曰。<a id="a-Qp"></a>诸处寿量。<a id="a-Qq"></a>皆有中夭。<a id="a-Qr"></a>唯北俱卢。<a id="a-Qs"></a>定寿千岁。<a id="a-Qt"></a>此约处说。<a id="a-Qu"></a>非别有情。<a id="a-Qv"></a>有别有情。<a id="a-Qw"></a>不中夭故。<a id="a-Qx"></a>谓住睹史多天。<a id="a-Qy"></a>一生所系菩萨。<a id="a-Qz"></a>决定尽彼天中寿量。<a id="a-R0"></a>若最后有。<a id="a-R1"></a>佛记佛使。<a id="a-R2"></a>随信法行。<a id="a-R3"></a>菩萨轮王母。<a id="a-R4"></a>怀彼二胎时。<a id="a-R5"></a>此等有情。<a id="a-R6"></a>事未究竟。<a id="a-R7"></a>终不中夭。<a id="a-R8"></a>非谓必尽随所生处寿量短长。</p>
 </body>
</html>