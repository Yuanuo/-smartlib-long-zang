<!doctype html>
<html id="z3IBVpC15p" data-ver="1552">
 <head>
  <meta charset="utf-8">
  <meta author="众贤">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨顺正理论卷第十</h1>
  <h2 id="a2">辩差别品第二之二</h2>
  <p id="a3">因分别界。<a id="a-4"></a>已广辩根诸行俱生。<a id="a-5"></a>今应思择。<a id="a-6"></a>何缘思择诸行俱生。<a id="a-7"></a>为遣邪宗显正理故。<a id="a-8"></a>谓或有执。<a id="a-9"></a>诸行无因自然而起。<a id="a-A"></a>或复有执。<a id="a-B"></a>由一因故诸行得生。<a id="a-C"></a>或复有执。<a id="a-D"></a>由自性等。<a id="a-E"></a>不平等因。<a id="a-F"></a>而生诸行。<a id="a-G"></a>或复有执。<a id="a-H"></a>诸行生时。<a id="a-I"></a>唯用前生。<a id="a-J"></a>为因故起。<a id="a-K"></a>为遣此等种种邪宗显生正理。<a id="a-L"></a>故应思择。<a id="a-M"></a>此中诸行。<a id="a-N"></a>略有二种。<a id="a-O"></a>一有色。<a id="a-P"></a>二无色。<a id="a-Q"></a>无色有三。<a id="a-R"></a>一心。<a id="a-S"></a>二心所。<a id="a-T"></a>三心不相应行。<a id="a-U"></a>有色有二。<a id="a-V"></a>一是极微聚。<a id="a-W"></a>二非极微聚。<a id="a-X"></a>初极微聚复有二种。<a id="a-Y"></a>一欲界系。<a id="a-Z"></a>二色界系。<a id="a-a"></a>初欲界系。<a id="a-b"></a>复有二种。<a id="a-c"></a>一无根聚。<a id="a-d"></a>二有根聚。<a id="a-e"></a>此中且辩极微聚色。<a id="a-f"></a>颂曰。</p>
  <p id="ag">欲微聚无声　　无根有八事</p>
  <p id="ah">有身根九事　　十事有余根</p>
  <p id="ai">论曰。<a id="a-j"></a>有对色中。<a id="a-k"></a>最后细分。<a id="a-l"></a>更不可析。<a id="a-m"></a>名曰极微。<a id="a-n"></a>谓此极微。<a id="a-o"></a>更不可以余色觉慧分析为多。<a id="a-p"></a>此即说为色之极少。<a id="a-q"></a>更无分故。<a id="a-r"></a>立极少名。<a id="a-s"></a>如一刹那名时极少。<a id="a-t"></a>更不可析为半刹那。<a id="a-u"></a>如是众微。<a id="a-v"></a>展转和合。<a id="a-w"></a>定不离者。<a id="a-x"></a>说为微聚。<a id="a-y"></a>此在欲界。<a id="a-z"></a>无声无根八事俱生。<a id="a-10"></a>随一不减。<a id="a-11"></a>云何八事。<a id="a-12"></a>谓四大种。<a id="a-13"></a>及四所造。<a id="a-14"></a>色香味触。<a id="a-15"></a>此若有声。<a id="a-16"></a>即成九事。<a id="a-17"></a>而不说者。<a id="a-18"></a>显因大种相击故生。<a id="a-19"></a>非如色等恒时有故。<a id="a-1A"></a>无声有根。<a id="a-1B"></a>诸极微聚。<a id="a-1C"></a>此俱生事。<a id="a-1D"></a>或九或十。<a id="a-1E"></a>有身根聚。<a id="a-1F"></a>九事俱生。<a id="a-1G"></a>八事如前。<a id="a-1H"></a>身为第九。<a id="a-1I"></a>有余根聚。<a id="a-1J"></a>十事俱生。<a id="a-1K"></a>九事如身。<a id="a-1L"></a>加眼等一。<a id="a-1M"></a>眼耳鼻舌。<a id="a-1N"></a>必不离身。<a id="a-1O"></a>依身转故。<a id="a-1P"></a>四根展转相离而生。<a id="a-1Q"></a>处各别故。<a id="a-1R"></a>此有根聚。<a id="a-1S"></a>若有声生。<a id="a-1T"></a>加所生声。<a id="a-1U"></a>成十十一。<a id="a-1V"></a>此有执受大种为因。<a id="a-1W"></a>故与诸根不相离起。<a id="a-1X"></a>不说所以。<a id="a-1Y"></a>如前应知。<a id="a-1Z"></a>色界唯除香味二事。<a id="a-1a"></a>余同欲界。<a id="a-1b"></a>故不别说。<a id="a-1c"></a>若谓事言依体依处。<a id="a-1d"></a>太少太多。<a id="a-1e"></a>成过失者。<a id="a-1f"></a>所依能依。<a id="a-1g"></a>依体依处。<a id="a-1h"></a>差别说故。<a id="a-1i"></a>无有过失。<a id="a-1j"></a>谓所依事。<a id="a-1k"></a>依体而说。<a id="a-1l"></a>若能依事。<a id="a-1m"></a>依处而说。<a id="a-1n"></a>或唯依体。<a id="a-1o"></a>亦无有失。<a id="a-1p"></a>由此中说定俱生故。<a id="a-1q"></a>形色等体。<a id="a-1r"></a>非决定有。<a id="a-1s"></a>光明等中。<a id="a-1t"></a>则无有故。<a id="a-1u"></a>或唯依处。<a id="a-1v"></a>然为遮遣多诽谤故。<a id="a-1w"></a>别说大种。<a id="a-1x"></a>多诽谤者谓或谤言。<a id="a-1y"></a>大种造色。<a id="a-1z"></a>无别有性。<a id="a-20"></a>或复谤言。<a id="a-21"></a>无别触处所造色体。<a id="a-22"></a>或复谤言。<a id="a-23"></a>非一切聚皆具一切。<a id="a-24"></a>或复谤言。<a id="a-25"></a>数不决定。<a id="a-26"></a>别说大种。<a id="a-27"></a>此谤皆除。<a id="a-28"></a>若言大种各各别生造色果故。<a id="a-29"></a>应成多者。<a id="a-2A"></a>其理不然约类说故。<a id="a-2B"></a>已说有色决定俱生。<a id="a-2C"></a>无色俱生今次当说。<a id="a-2D"></a>颂曰。</p>
  <p id="a2E">心心所必俱　　诸行相或得</p>
  <p id="a2F">论曰。<a id="a-2G"></a>心与心所必定俱生。<a id="a-2H"></a>随阙一时余曾不起。<a id="a-2I"></a>诸行即是一切有为。<a id="a-2J"></a>所谓有色无色诸行。<a id="a-2K"></a>前必俱言应流至此。<a id="a-2L"></a>谓有色等诸行生时。<a id="a-2M"></a>必与生等四相俱起。<a id="a-2N"></a>言或得者。<a id="a-2O"></a>谓诸行内。<a id="a-2P"></a>唯有情法。<a id="a-2Q"></a>与得俱生。<a id="a-2R"></a>或言显此不遍诸行。<a id="a-2S"></a>于前所说四有为中。<a id="a-2T"></a>广辩色心如前品说。<a id="a-2U"></a>心所等法犹未广辩。<a id="a-2V"></a>今先广辩诸心所法。<a id="a-2W"></a>颂曰。</p>
  <p id="a2X">心所且有五　　大地法等异</p>
  <p id="a2Y">论曰。<a id="a-2Z"></a>诸心所法。<a id="a-2a"></a>且有五品。<a id="a-2b"></a>大地法等。<a id="a-2c"></a>有别异故。<a id="a-2d"></a>此复云何。<a id="a-2e"></a>一大地法。<a id="a-2f"></a>二大善地法。<a id="a-2g"></a>三大烦恼地法。<a id="a-2h"></a>四大不善地法。<a id="a-2i"></a>五小烦恼地法。<a id="a-2j"></a>地谓容止处。<a id="a-2k"></a>或谓所行处。<a id="a-2l"></a>若此是彼容止所行。<a id="a-2m"></a>即说此为彼法之地。<a id="a-2n"></a>地即是心。<a id="a-2o"></a>大法地故。<a id="a-2p"></a>名为大地。<a id="a-2q"></a>此中若法。<a id="a-2r"></a>大地所有名大地法。<a id="a-2s"></a>谓法遍与一切品类一切心俱。<a id="a-2t"></a>生由此故。<a id="a-2u"></a>心非大地法。<a id="a-2v"></a>非心俱生故。<a id="a-2w"></a>彼法是何。<a id="a-2x"></a>颂曰。</p>
  <p id="a2y">受想思触欲　　慧念与作意</p>
  <p id="a2z">胜解三摩地　　遍于一切心</p>
  <p id="a30">论曰。<a id="a-31"></a>于所依身。<a id="a-32"></a>能益能损。<a id="a-33"></a>或俱相违。<a id="a-34"></a>领爱非爱俱相违触。<a id="a-35"></a>说名为受。<a id="a-36"></a>安立执取男女等境差别相因。<a id="a-37"></a>说名为想。<a id="a-38"></a>令心造作善不善无记成妙劣中性说名为思。<a id="a-39"></a>由有思故。<a id="a-3A"></a>令心于境有动作用。<a id="a-3B"></a>犹如磁石势力能令铁有动用。<a id="a-3C"></a>由根境识和合而生。<a id="a-3D"></a>能为受因。<a id="a-3E"></a>有所触对。<a id="a-3F"></a>说名为触。<a id="a-3G"></a>希求取境。<a id="a-3H"></a>说名为欲。<a id="a-3I"></a>简择所缘邪正等相。<a id="a-3J"></a>说名为慧。<a id="a-3K"></a>于境明记不忘失因。<a id="a-3L"></a>说名为念。<a id="a-3M"></a>引心心所。<a id="a-3N"></a>令于所缘有所警觉。<a id="a-3O"></a>说名作意。<a id="a-3P"></a>此即世间说为留意。<a id="a-3Q"></a>于境印可。<a id="a-3R"></a>说名胜解。<a id="a-3S"></a>有余师言。<a id="a-3T"></a>胜谓增胜。<a id="a-3U"></a>解谓解脱。<a id="a-3V"></a>此能令心。<a id="a-3W"></a>于境无碍自在而转。<a id="a-3X"></a>如胜戒等。<a id="a-3Y"></a>令心无乱。<a id="a-3Z"></a>取所缘境。<a id="a-3a"></a>不流散因。<a id="a-3b"></a>名三摩地。<a id="a-3c"></a>彼上座言。<a id="a-3d"></a>无如所计十大地法。<a id="a-3e"></a>此但三种。<a id="a-3f"></a>经说俱起受想思故。<a id="a-3g"></a>岂不彼经亦说有触。<a id="a-3h"></a>如彼经言。<a id="a-3i"></a>三和合触。<a id="a-3j"></a>经虽言有触。<a id="a-3k"></a>不说有别体。<a id="a-3l"></a>故彼经言。<a id="a-3m"></a>如是三法聚集和合。<a id="a-3n"></a>说名为触。<a id="a-3o"></a>故无如所计十大地法性。<a id="a-3p"></a>此言非理。<a id="a-3q"></a>由彼经言。<a id="a-3r"></a>义准有触。<a id="a-3s"></a>理得成故。<a id="a-3t"></a>佛于彼经。<a id="a-3u"></a>非说触相。<a id="a-3v"></a>但说生触和合众缘谓彼经中说名触者。<a id="a-3w"></a>触缘名触。<a id="a-3x"></a>非实触相。<a id="a-3y"></a>和合所生。<a id="a-3z"></a>乃名实触云何知彼不说触相。<a id="a-40"></a>但说触缘。<a id="a-41"></a>余契经中。<a id="a-42"></a>别说眼等为触缘故。<a id="a-43"></a>谓有经言。<a id="a-44"></a>六处缘触。<a id="a-45"></a>伽他中说。<a id="a-46"></a>二为触缘。<a id="a-47"></a>故知三和。<a id="a-48"></a>触缘非触。<a id="a-49"></a>不应谓彼更互为缘。<a id="a-4A"></a>三皆触缘亦即触相。<a id="a-4B"></a>以眼与色是眼识缘。<a id="a-4C"></a>眼识不为眼色缘故。<a id="a-4D"></a>设许三法更互为缘。<a id="a-4E"></a>触是有缘。<a id="a-4F"></a>非即缘故。<a id="a-4G"></a>应离眼等三和合缘别有所生真实触相。<a id="a-4H"></a>于能生触三种近缘。<a id="a-4I"></a>假说触名。<a id="a-4J"></a>非实触相。<a id="a-4K"></a>眼色与触。<a id="a-4L"></a>能为缘者。<a id="a-4M"></a>谓作所依所缘性故。<a id="a-4N"></a>眼识与触。<a id="a-4O"></a>能为缘者。<a id="a-4P"></a>谓作一果不离依故。<a id="a-4Q"></a>是故于彼假说触名。<a id="a-4R"></a>然彼所言。<a id="a-4S"></a>眼等相望互为因果。<a id="a-4T"></a>和合名触。<a id="a-4U"></a>此亦非理。<a id="a-4V"></a>义不成故。<a id="a-4W"></a>非彼宗中不许俱起。<a id="a-4X"></a>互为因果义可得成。<a id="a-4Y"></a>有非有故。<a id="a-4Z"></a>相续异故。<a id="a-4a"></a>非一果故。<a id="a-4b"></a>设许三法互为因果。<a id="a-4c"></a>彼不应说与触为缘。<a id="a-4d"></a>以彼宗中触无实故。<a id="a-4e"></a>现见说有与有为缘。<a id="a-4f"></a>如受与爱眼色与识。<a id="a-4g"></a>然说眼等与触为缘。<a id="a-4h"></a>缘既实有。<a id="a-4i"></a>果亦应尔。<a id="a-4j"></a>由是证知。<a id="a-4k"></a>别有实触。<a id="a-4l"></a>既许三法互为因果名为和合。<a id="a-4m"></a>彼亦应许从三和合别有触生。<a id="a-4n"></a>由此故言。<a id="a-4o"></a>六处缘触。<a id="a-4p"></a>伽他亦说。<a id="a-4q"></a>二为触缘。<a id="a-4r"></a>若异此者。<a id="a-4s"></a>既无实法。<a id="a-4t"></a>可名和合。<a id="a-4u"></a>即此三中。<a id="a-4v"></a>假施设故。<a id="a-4w"></a>又彼三法。<a id="a-4x"></a>非互为缘。<a id="a-4y"></a>无和合义。<a id="a-4z"></a>如何可立彼为触缘。<a id="a-50"></a>若谓如说瓶衣等物色等为缘。<a id="a-51"></a>然离色等。<a id="a-52"></a>无瓶等物。<a id="a-53"></a>此亦应尔。<a id="a-54"></a>若尔受等。<a id="a-55"></a>应无别物。<a id="a-56"></a>如说受等。<a id="a-57"></a>眼色为缘受等亦应。<a id="a-58"></a>非离眼等若言触相。<a id="a-59"></a>非显了故。<a id="a-5A"></a>谓如受等别相显了。<a id="a-5B"></a>触无如是别相可取。<a id="a-5C"></a>但由思构知有此法。<a id="a-5D"></a>故离三和。<a id="a-5E"></a>无别触体。<a id="a-5F"></a>此亦不然。<a id="a-5G"></a>触体实有。<a id="a-5H"></a>以有用故。<a id="a-5I"></a>如眼等根。<a id="a-5J"></a>谓眼等根。<a id="a-5K"></a>虽非现见。<a id="a-5L"></a>能取境故。<a id="a-5M"></a>知有自体。<a id="a-5N"></a>又如思等。<a id="a-5O"></a>虽非现见。<a id="a-5P"></a>但由思构。<a id="a-5Q"></a>知有此法。<a id="a-5R"></a>谓有能成意业等用。<a id="a-5S"></a>由此用故。<a id="a-5T"></a>知有自体。<a id="a-5U"></a>若心所法现可见者。<a id="a-5V"></a>应无有执彼即是心触亦应然。<a id="a-5W"></a>虽非现见。<a id="a-5X"></a>以有用故。<a id="a-5Y"></a>知有自体。<a id="a-5Z"></a>又曾未见诸圣教中于无体法说有别用。<a id="a-5a"></a>唯于有体。<a id="a-5b"></a>说有用言。<a id="a-5c"></a>既于触中。<a id="a-5d"></a>说为有用。<a id="a-5e"></a>故知彼触。<a id="a-5f"></a>别有自体。<a id="a-5g"></a>若言眼等六处差别即能生受。<a id="a-5h"></a>无别触用。<a id="a-5i"></a>谓即内处与外境俱。<a id="a-5j"></a>能发生识互为因果。<a id="a-5k"></a>和合名触。<a id="a-5l"></a>此即生受。<a id="a-5m"></a>故于此中。<a id="a-5n"></a>无别触用。<a id="a-5o"></a>此言非理。<a id="a-5p"></a>先已说故。<a id="a-5q"></a>又经重言应无用故。<a id="a-5r"></a>又爱等应有即受等过故。<a id="a-5s"></a>谓先已说。<a id="a-5t"></a>非彼宗中不许俱起互为因果。<a id="a-5u"></a>义可成等。<a id="a-5v"></a>又经重言。<a id="a-5w"></a>三和合触。<a id="a-5x"></a>应成无用。<a id="a-5y"></a>谓经先说眼色为缘生于眼识。<a id="a-5z"></a>由此眼等体及因果。<a id="a-60"></a>其义已成。<a id="a-61"></a>复说俱起受想思故。<a id="a-62"></a>即分明证。<a id="a-63"></a>眼等因果和合生彼。<a id="a-64"></a>是则重言三和合触。<a id="a-65"></a>定应无用。<a id="a-66"></a>由先所言眼等因果义已成故。<a id="a-67"></a>岂不若说眼等因果和合而生别体触者。<a id="a-68"></a>三和合言。<a id="a-69"></a>亦成无用。<a id="a-6A"></a>经但应说眼色为缘生于眼识。<a id="a-6B"></a>次说俱起受想思言。<a id="a-6C"></a>由此眼等。<a id="a-6D"></a>因果相仍义已成故。<a id="a-6E"></a>不尔此言更有余义。<a id="a-6F"></a>我等不说三和合言。<a id="a-6G"></a>为成眼等为因果义。<a id="a-6H"></a>若尔此言为成何义。<a id="a-6I"></a>此专为成别有触义。<a id="a-6J"></a>谓眼色识三俱起时。<a id="a-6K"></a>眼不待二。<a id="a-6L"></a>色亦如是。<a id="a-6M"></a>识生必托所依所缘。<a id="a-6N"></a>故眼识生。<a id="a-6O"></a>要待余二。<a id="a-6P"></a>诸心所法生时。<a id="a-6Q"></a>亦待所依所缘。<a id="a-6R"></a>然彼所依。<a id="a-6S"></a>复有二种。<a id="a-6T"></a>一是和合所依谓识。<a id="a-6U"></a>二是相离所依谓眼。<a id="a-6V"></a>或识是彼亲密所依眼根是彼系属所依。<a id="a-6W"></a>所缘即是彼所取境。<a id="a-6X"></a>故彼生时。<a id="a-6Y"></a>必待三法。<a id="a-6Z"></a>眼及色为缘生于眼识者。<a id="a-6a"></a>谓眼与色和合为缘生于眼识。<a id="a-6b"></a>即是俱时。<a id="a-6c"></a>不增不减。<a id="a-6d"></a>共为缘义。<a id="a-6e"></a>次后经复言三和合触者。<a id="a-6f"></a>谓眼色识和合为缘。<a id="a-6g"></a>生于眼触。<a id="a-6h"></a>亦是俱时。<a id="a-6i"></a>不增不减。<a id="a-6j"></a>共为缘义。<a id="a-6k"></a>若谓和合言是共为缘义。<a id="a-6l"></a>则应触体三法合成。<a id="a-6m"></a>岂更有余实体触者。<a id="a-6n"></a>此亦非理。<a id="a-6o"></a>眼色识三。<a id="a-6p"></a>无有展转为缘义故。<a id="a-6q"></a>然说一切共为缘故。<a id="a-6r"></a>由斯触体别有义成。<a id="a-6s"></a>若尔应言三和合故触。<a id="a-6t"></a>不尔为遮疑。<a id="a-6u"></a>后时生故。<a id="a-6v"></a>说第五声。<a id="a-6w"></a>便疑后起。<a id="a-6x"></a>应如经说。<a id="a-6y"></a>曼驮多王。<a id="a-6z"></a>恶心起故。<a id="a-70"></a>俱时堕落。<a id="a-71"></a>若尔何缘契经但说六处缘触。<a id="a-72"></a>受等亦用彼为缘故。<a id="a-73"></a>不尔何缘契经但说触为缘受。<a id="a-74"></a>受亦为缘生于触故。<a id="a-75"></a>此既如是。<a id="a-76"></a>彼亦应然辩缘起中。<a id="a-77"></a>当为汝释。<a id="a-78"></a>如是且随对法正理。<a id="a-79"></a>释经中句。<a id="a-7A"></a>是有用言。<a id="a-7B"></a>非如上座随情解释三和合言于义无用。<a id="a-7C"></a>又若缘触和合生于受。<a id="a-7D"></a>遂谓触即六处之差别。<a id="a-7E"></a>如是缘爱和合生于取。<a id="a-7F"></a>应谓爱即是受之差别。<a id="a-7G"></a>此既不然。<a id="a-7H"></a>彼云何尔。<a id="a-7I"></a>或应说彼与此别因。<a id="a-7J"></a>先已成立。<a id="a-7K"></a>触有自体。<a id="a-7L"></a>故不应谓触即三和。<a id="a-7M"></a>又触实有。<a id="a-7N"></a>契经说为心所法故。<a id="a-7O"></a>如受想等。<a id="a-7P"></a>谓薄伽梵。<a id="a-7Q"></a>于契经中。<a id="a-7R"></a>说触以为心所法性。<a id="a-7S"></a>非无实法。<a id="a-7T"></a>可名心所。<a id="a-7U"></a>故如受等。<a id="a-7V"></a>触应有实。<a id="a-7W"></a>如伽他言。</p>
  <p id="a7X">眼色二为缘　　生诸心所法</p>
  <p id="a7Y">识触俱受想　　诸行摄有因</p>
  <p id="a7Z">上座释此伽他义言。<a id="a-7a"></a>说心所者。<a id="a-7b"></a>次第义故。<a id="a-7c"></a>说识言故。<a id="a-7d"></a>不离识故。<a id="a-7e"></a>无别有触。<a id="a-7f"></a>次第义者。<a id="a-7g"></a>据生次第。<a id="a-7h"></a>谓从眼色生于识触。<a id="a-7i"></a>从此复生诸心所法。<a id="a-7j"></a>俱生受等。<a id="a-7k"></a>名心所法。<a id="a-7l"></a>触非心所。<a id="a-7m"></a>说识言者。<a id="a-7n"></a>谓于此中。<a id="a-7o"></a>现见说识。<a id="a-7p"></a>故触是心。<a id="a-7q"></a>非心所法。<a id="a-7r"></a>不离识者。<a id="a-7s"></a>谓不离识而可有触。<a id="a-7t"></a>识前定无和合义故。<a id="a-7u"></a>假名心所。<a id="a-7v"></a>而无别体。<a id="a-7w"></a>今谓三证。<a id="a-7x"></a>理并不然。<a id="a-7y"></a>初次第义。<a id="a-7z"></a>且不应理。<a id="a-80"></a>眼色无间不说识故。<a id="a-81"></a>复作是言。<a id="a-82"></a>谓从眼色生于识触。<a id="a-83"></a>从此复生受等心所。<a id="a-84"></a>若尔有何余心所法二缘所生。<a id="a-85"></a>世尊经中。<a id="a-86"></a>分明显说。<a id="a-87"></a>诸心所法。<a id="a-88"></a>从二缘起。<a id="a-89"></a>非在第三。<a id="a-8A"></a>我等于中。<a id="a-8B"></a>说诸心所亦二缘起。<a id="a-8C"></a>非在第三。<a id="a-8D"></a>上座于中起异分别。<a id="a-8E"></a>说诸心所唯在第三。<a id="a-8F"></a>是则陵蔑如来。<a id="a-8G"></a>或是不达经义。<a id="a-8H"></a>次说识言。<a id="a-8I"></a>亦不应理。<a id="a-8J"></a>岂见说识便无心所。<a id="a-8K"></a>此伽他中。<a id="a-8L"></a>非唯辩识。<a id="a-8M"></a>然不可以心所法言不属识故。<a id="a-8N"></a>亦非受等。<a id="a-8O"></a>应可说言。<a id="a-8P"></a>受等诸法。<a id="a-8Q"></a>亦非心所。<a id="a-8R"></a>所以者何。<a id="a-8S"></a>现见此中说识言故。<a id="a-8T"></a>虽说识言。<a id="a-8U"></a>而许受等是心所者。<a id="a-8V"></a>触亦应然。<a id="a-8W"></a>彼后所言。<a id="a-8X"></a>谓不离识而可有触。<a id="a-8Y"></a>识前定无和合义故。<a id="a-8Z"></a>假名心所。<a id="a-8a"></a>无别体者。<a id="a-8b"></a>亦不应理。<a id="a-8c"></a>依心所门。<a id="a-8d"></a>说触言故。<a id="a-8e"></a>前说心所从二缘生。<a id="a-8f"></a>今乘彼门。<a id="a-8g"></a>列触等相。<a id="a-8h"></a>非仍前识。<a id="a-8i"></a>宁无别体。<a id="a-8j"></a>应如受等。<a id="a-8k"></a>定别有性。<a id="a-8l"></a>虽触生时。<a id="a-8m"></a>实不离识而不应说即识为体。<a id="a-8n"></a>以识生时亦不离触。<a id="a-8o"></a>及受想等心。<a id="a-8p"></a>亦应用心所为性但假名心。<a id="a-8q"></a>心既不然。<a id="a-8r"></a>触云何尔。<a id="a-8s"></a>又不离言义不成故。<a id="a-8t"></a>谓即依识假立触名。<a id="a-8u"></a>言不离者。<a id="a-8v"></a>此不成就。<a id="a-8w"></a>若不离言。<a id="a-8x"></a>是相因义。<a id="a-8y"></a>识亦不离受等心所。<a id="a-8z"></a>应如前说。<a id="a-90"></a>但假名心。<a id="a-91"></a>若言此难亦同不成。<a id="a-92"></a>谓识不离受等心所。<a id="a-93"></a>应即受等。<a id="a-94"></a>但假名心。<a id="a-95"></a>此亦非理。<a id="a-96"></a>以极成故。<a id="a-97"></a>谓契经说。<a id="a-98"></a>心与受等心所俱生。<a id="a-99"></a>不相离故。<a id="a-9A"></a>又伽他义证此极成。<a id="a-9B"></a>谓眼色二缘共生诸心所。<a id="a-9C"></a>为但心所二缘所生。<a id="a-9D"></a>不尔云何亦生于识。<a id="a-9E"></a>识即是心。<a id="a-9F"></a>由此成立眼色二缘能生一切心心所法。<a id="a-9G"></a>非但生心。<a id="a-9H"></a>虽已总标诸心所法二缘所生。<a id="a-9I"></a>而未别显。<a id="a-9J"></a>何者是耶。<a id="a-9K"></a>故复言触。<a id="a-9L"></a>触是受因。<a id="a-9M"></a>是故先说为彼二缘先生心所。<a id="a-9N"></a>后方生识。<a id="a-9O"></a>不尔云何故复言俱。<a id="a-9P"></a>是俱起义。<a id="a-9Q"></a>诸心所者。<a id="a-9R"></a>诸是多言。<a id="a-9S"></a>已举一触。<a id="a-9T"></a>余是何等。<a id="a-9U"></a>故言受想及诸行摄。<a id="a-9V"></a>此显受等与前识触决定俱生。<a id="a-9W"></a>诸行摄者。<a id="a-9X"></a>总摄一切行蕴所收诸心所法。<a id="a-9Y"></a>若不尔者。<a id="a-9Z"></a>应但说思。<a id="a-9a"></a>不应言诸思是一故。<a id="a-9b"></a>为摄何义。<a id="a-9c"></a>复说有因。<a id="a-9d"></a>为摄与前俱有诸法。<a id="a-9e"></a>不相离故。<a id="a-9f"></a>与彼俱生。<a id="a-9g"></a>即彼为因。<a id="a-9h"></a>不由眼色此无所依及所缘故。<a id="a-9i"></a>有作是释。<a id="a-9j"></a>此有因言。<a id="a-9k"></a>显心心所皆从缘起。<a id="a-9l"></a>此释不然。<a id="a-9m"></a>前说眼色二缘所生。<a id="a-9n"></a>应无用故。<a id="a-9o"></a>复有别释言。<a id="a-9p"></a>有因者。<a id="a-9q"></a>显心心所有同类因。<a id="a-9r"></a>何者同类因。<a id="a-9s"></a>谓前生同类眼色。<a id="a-9t"></a>与彼非同类故。<a id="a-9u"></a>但说为缘。<a id="a-9v"></a>前生同类。<a id="a-9w"></a>如种子故。<a id="a-9x"></a>说之为因。<a id="a-9y"></a>又世尊言。<a id="a-9z"></a>眼是生识。<a id="a-A0"></a>邻近缘故。<a id="a-A1"></a>亦说为因。<a id="a-A2"></a>诸心所法。<a id="a-A3"></a>亦以眼根为缘生故。<a id="a-A4"></a>说名有因。<a id="a-A5"></a>前缘后因。<a id="a-A6"></a>无重说过。<a id="a-A7"></a>如是正释伽他义已。<a id="a-A8"></a>前言此难亦同不成。<a id="a-A9"></a>谓识不离受等心所。<a id="a-AA"></a>应即受等但假名心。<a id="a-AB"></a>彼言非理。<a id="a-AC"></a>由此中说心心所法俱时起故。<a id="a-AD"></a>显识生时。<a id="a-AE"></a>不离触等。<a id="a-AF"></a>是故前说。<a id="a-AG"></a>虽触生时。<a id="a-AH"></a>实不离识。<a id="a-AI"></a>而不应说即识为体。<a id="a-AJ"></a>以识生时亦不离触及受想等。<a id="a-AK"></a>心亦应用心所为性。<a id="a-AL"></a>但假名心。<a id="a-AM"></a>理极成立。<a id="a-AN"></a>由此彼言。<a id="a-AO"></a>谓不离识而可有触识前定无和合义故。<a id="a-AP"></a>假名心所。<a id="a-AQ"></a>无别体者。<a id="a-AR"></a>此但有言都不应理。<a id="a-AS"></a>由彼三证理并不然。<a id="a-AT"></a>是故前言触体实有。<a id="a-AU"></a>契经说为心所法故。<a id="a-AV"></a>如受想等。<a id="a-AW"></a>其理极成。<a id="a-AX"></a>故应信知。<a id="a-AY"></a>离根境识三和合外别有实触。<a id="a-AZ"></a>又触实有。<a id="a-Aa"></a>契经说为食所摄故。<a id="a-Ab"></a>犹如识等。<a id="a-Ac"></a>此中上座复作是言。<a id="a-Ad"></a>四食中触。<a id="a-Ae"></a>未必唯用三和为体。<a id="a-Af"></a>所以者何。<a id="a-Ag"></a>触食应用所触为体。<a id="a-Ah"></a>以六境中无如所触。<a id="a-Ai"></a>更无所待。<a id="a-Aj"></a>能生受者。<a id="a-Ak"></a>谓胜冷热锯割等触。<a id="a-Al"></a>故于一切身受因中。<a id="a-Am"></a>触最增强。<a id="a-An"></a>别立为食。<a id="a-Ao"></a>由触门故。<a id="a-Ap"></a>便于三受。<a id="a-Aq"></a>皆能离染。<a id="a-Ar"></a>其理得成。<a id="a-As"></a>彼言但从自分别起。<a id="a-At"></a>且彼三和。<a id="a-Au"></a>决定非触。<a id="a-Av"></a>如何是食。<a id="a-Aw"></a>或复是余此何所疑。<a id="a-Ax"></a>而称未必。<a id="a-Ay"></a>但应舒意确判言非。<a id="a-Az"></a>若如段食。<a id="a-B0"></a>复有何过。<a id="a-B1"></a>谓如段食。<a id="a-B2"></a>非一法成。<a id="a-B3"></a>虽多法成。<a id="a-B4"></a>而得名一。<a id="a-B5"></a>触食亦尔。<a id="a-B6"></a>三和合成。<a id="a-B7"></a>斯有何过。<a id="a-B8"></a>此喻非理。<a id="a-B9"></a>一一亦成段食性故。<a id="a-BA"></a>非彼眼等一一各别可名三和成触食体。<a id="a-BB"></a>又根境识。<a id="a-BC"></a>摄法无遗。<a id="a-BD"></a>段食等三。<a id="a-BE"></a>皆应触摄。<a id="a-BF"></a>食应唯一。<a id="a-BG"></a>世尊不应于契经中说食有四。<a id="a-BH"></a>识食摄在根及识中。<a id="a-BI"></a>段及意思体非离境。<a id="a-BJ"></a>说触食已。<a id="a-BK"></a>复说余三。<a id="a-BL"></a>便显世尊言成无用。<a id="a-BM"></a>故有智者。<a id="a-BN"></a>于说三和为触食言。<a id="a-BO"></a>不应信受。<a id="a-BP"></a>又说所触为触食体理亦不然。<a id="a-BQ"></a>于段食中。<a id="a-BR"></a>已说所触为彼体故。<a id="a-BS"></a>又彼断时说断三受。<a id="a-BT"></a>理不成故。<a id="a-BU"></a>谓段食中。<a id="a-BV"></a>已摄所触。<a id="a-BW"></a>三处合成段食性故。<a id="a-BX"></a>触食若所触食应唯有三。<a id="a-BY"></a>又说触食断遍知时。<a id="a-BZ"></a>三受永断然于有顶。<a id="a-Ba"></a>得离染时。<a id="a-Bb"></a>断诸受尽。<a id="a-Bc"></a>非于所触。<a id="a-Bd"></a>得离染时。<a id="a-Be"></a>可于诸受有永断义。<a id="a-Bf"></a>又于缘起次第义中。<a id="a-Bg"></a>所说受缘。<a id="a-Bh"></a>应是触食。<a id="a-Bi"></a>彼触断时。<a id="a-Bj"></a>诸受应断。<a id="a-Bk"></a>非由所触断故彼断。<a id="a-Bl"></a>诸圣教中。<a id="a-Bm"></a>都未曾见说彼所触与受为缘。<a id="a-Bn"></a>故受断时。<a id="a-Bo"></a>非由所触。<a id="a-Bp"></a>又说所触更无所待能生受言。<a id="a-Bq"></a>深可嗤笑。<a id="a-Br"></a>既许所触。<a id="a-Bs"></a>灭入过去。<a id="a-Bt"></a>第三刹那。<a id="a-Bu"></a>受方得起。<a id="a-Bv"></a>是则所触于受起时。<a id="a-Bw"></a>体灭时隔。<a id="a-Bx"></a>有何生用。<a id="a-By"></a>由彼义宗。<a id="a-Bz"></a>根境无间。<a id="a-C0"></a>识方得起。<a id="a-C1"></a>从识无间。<a id="a-C2"></a>受乃得生。<a id="a-C3"></a>身受生时。<a id="a-C4"></a>身及所触。<a id="a-C5"></a>其体已灭。<a id="a-C6"></a>时复隔远。<a id="a-C7"></a>何得为因。<a id="a-C8"></a>且识生时。<a id="a-C9"></a>身触已灭。<a id="a-CA"></a>望无间识。<a id="a-CB"></a>缘用尚无。<a id="a-CC"></a>况于后时所起身受。<a id="a-CD"></a>时分隔越。<a id="a-CE"></a>得有缘用。<a id="a-CF"></a>若言先有根境识三因果性故。<a id="a-CG"></a>受方得起。<a id="a-CH"></a>是故根境。<a id="a-CI"></a>于受起时。<a id="a-CJ"></a>亦有展转能生功用。<a id="a-CK"></a>如是便应有太过失。<a id="a-CL"></a>谓要先有名色六处。<a id="a-CM"></a>因果性故。<a id="a-CN"></a>触乃得生。<a id="a-CO"></a>是则应言名色缘触。<a id="a-CP"></a>或复应说六处缘受。<a id="a-CQ"></a>以受起时。<a id="a-CR"></a>彼有用故。<a id="a-CS"></a>诸说分位缘起论者。<a id="a-CT"></a>虽受起时。<a id="a-CU"></a>亦缘六处。<a id="a-CV"></a>而曾不说六处缘受。<a id="a-CW"></a>设许所触能生于受。<a id="a-CX"></a>如何可言更无所待。<a id="a-CY"></a>若彼生受不待根识。<a id="a-CZ"></a>木石等中。<a id="a-Ca"></a>何不生受。<a id="a-Cb"></a>若彼要待根识等缘。<a id="a-Cc"></a>方生受者。<a id="a-Cd"></a>余境亦尔。<a id="a-Ce"></a>云何不说。<a id="a-Cf"></a>以六境中无如所触更无所待能生受者。<a id="a-Cg"></a>此与余境有何差别。<a id="a-Ch"></a>而偏赞美。<a id="a-Ci"></a>为生受因。<a id="a-Cj"></a>决定无有根境识三共和合时。<a id="a-Ck"></a>而不生受。<a id="a-Cl"></a>故彼所说。<a id="a-Cm"></a>无理可依。<a id="a-Cn"></a>但从自心分别所起。<a id="a-Co"></a>又彼具寿。<a id="a-Cp"></a>如何可言厌于劣界离妙界染。<a id="a-Cq"></a>不可厌余得离余染。<a id="a-Cr"></a>勿离余染余得解脱。<a id="a-Cs"></a>彼此别因。<a id="a-Ct"></a>不可得故。<a id="a-Cu"></a>即由此理。<a id="a-Cv"></a>苦集法智。<a id="a-Cw"></a>不能兼离色无色贪。<a id="a-Cx"></a>诸胜冷热锯割等触。<a id="a-Cy"></a>上界所无。<a id="a-Cz"></a>故知意取欲界所触。<a id="a-D0"></a>为触食性。<a id="a-D1"></a>故彼所言。<a id="a-D2"></a>由触门故。<a id="a-D3"></a>便于三受皆能离染。<a id="a-D4"></a>理不得成。<a id="a-D5"></a>又契经说。<a id="a-D6"></a>触食断时。<a id="a-D7"></a>三受永断。<a id="a-D8"></a>故知佛说触与三受俱时永断。<a id="a-D9"></a>契经不说触食断已当断三受。<a id="a-DA"></a>故不应言由断触故当于三受皆能离贪。<a id="a-DB"></a>说触断时受亦断故非。<a id="a-DC"></a>于欲界得离染时可于有顶亦得离染。<a id="a-DD"></a>故知别有一法名触。<a id="a-DE"></a>是受近因。<a id="a-DF"></a>断有顶时。<a id="a-DG"></a>此触方断由此断故。<a id="a-DH"></a>三受永断。<a id="a-DI"></a>此后更无诸所应作。<a id="a-DJ"></a>故心所中。<a id="a-DK"></a>定有实触。<a id="a-DL"></a>名为触食。<a id="a-DM"></a>其理得成。<a id="a-DN"></a>古昔诸师。<a id="a-DO"></a>为证此触其体实有。<a id="a-DP"></a>亦立多因上座于中。<a id="a-DQ"></a>怀增上慢。<a id="a-DR"></a>自谓能释。<a id="a-DS"></a>如是诸因。<a id="a-DT"></a>我当于中褒贬德失。<a id="a-DU"></a>古师所立诸因者何。<a id="a-DV"></a>谓彼咸言。<a id="a-DW"></a>触定实有。<a id="a-DX"></a>说有因果。<a id="a-DY"></a>杂染离染各别断除差别言故。<a id="a-DZ"></a>如受想等。<a id="a-Da"></a>此中说有因果言者。<a id="a-Db"></a>谓说此触有六处因有受果故。<a id="a-Dc"></a>非世俗法而可说有胜义因果。<a id="a-Dd"></a>说有杂染离染言者。<a id="a-De"></a>谓佛于彼大六处经。<a id="a-Df"></a>说如是言若有于眼不如实见不如实知。<a id="a-Dg"></a>便于眼中起诸杂染。<a id="a-Dh"></a>如是若有于色于眼识于眼触。<a id="a-Di"></a>广说乃至。<a id="a-Dj"></a>便于意触起诸杂染。<a id="a-Dk"></a>与此相违。<a id="a-Dl"></a>便得离染。<a id="a-Dm"></a>非于假法而可说有杂染离染。<a id="a-Dn"></a>说有各别言者。<a id="a-Do"></a>谓佛于彼六六经中。<a id="a-Dp"></a>说如是言。<a id="a-Dq"></a>有六内处六外处六识身六触身六受身六爱身各各差别。<a id="a-Dr"></a>此契经中。<a id="a-Ds"></a>根境识外。<a id="a-Dt"></a>别说有触。<a id="a-Du"></a>不可于彼假及所依各别而说。<a id="a-Dv"></a>说有断除言者。<a id="a-Dw"></a>谓契经说。<a id="a-Dx"></a>触食断时。<a id="a-Dy"></a>三受永断。<a id="a-Dz"></a>非由见于世俗法故名如实见。<a id="a-E0"></a>及说圣道安住所缘。<a id="a-E1"></a>说有差别言者。<a id="a-E2"></a>谓于假法所依事中。<a id="a-E3"></a>亦有一一差别言说。<a id="a-E4"></a>如言我见瓶衣色等。<a id="a-E5"></a>此亦应尔。<a id="a-E6"></a>是则应说十八触身。<a id="a-E7"></a>然不如是。<a id="a-E8"></a>故知触体。<a id="a-E9"></a>非即三和。<a id="a-EA"></a>彼上座言。<a id="a-EB"></a>三和名触。<a id="a-EC"></a>于如是义。<a id="a-ED"></a>亦不相违。<a id="a-EE"></a>所以者何。<a id="a-EF"></a>如名色等。<a id="a-EG"></a>亦有如是所说义故。<a id="a-EH"></a>眼等因果和合触中。<a id="a-EI"></a>于上义门。<a id="a-EJ"></a>都无违害。<a id="a-EK"></a>如彼说有因果言者。<a id="a-EL"></a>谓彼眼等因果合触。<a id="a-EM"></a>六处为因。<a id="a-EN"></a>受为其果。<a id="a-EO"></a>离内六处。<a id="a-EP"></a>无三和故。<a id="a-EQ"></a>从三和生乐苦等故。<a id="a-ER"></a>说有杂染杂染言者。<a id="a-ES"></a>谓三和触。<a id="a-ET"></a>为受因故。<a id="a-EU"></a>希求方便。<a id="a-EV"></a>生诸杂染。<a id="a-EW"></a>彼于尔时。<a id="a-EX"></a>愿生自识。<a id="a-EY"></a>为辩此门领纳差别。<a id="a-EZ"></a>举所依根及所取境。<a id="a-Ea"></a>即于此事。<a id="a-Eb"></a>如实见知。<a id="a-Ec"></a>便得离染。<a id="a-Ed"></a>说有各别言者。<a id="a-Ee"></a>谓辩眼等因果合性。<a id="a-Ef"></a>为受起因从此生爱。<a id="a-Eg"></a>非诸眼色皆眼识因。<a id="a-Eh"></a>非诸眼识皆眼色果。<a id="a-Ei"></a>又如重担与荷担者。<a id="a-Ej"></a>离取蕴担。<a id="a-Ek"></a>虽无荷者。<a id="a-El"></a>而契经中。<a id="a-Em"></a>各别显说。<a id="a-En"></a>此亦应尔。<a id="a-Eo"></a>说有断除言者。<a id="a-Ep"></a>谓断杂染故。<a id="a-Eq"></a>前说希求方便生诸杂染。<a id="a-Er"></a>今说断彼杂染即名断触。<a id="a-Es"></a>见称事故。<a id="a-Et"></a>名如实见。<a id="a-Eu"></a>及说圣道安住所缘。<a id="a-Ev"></a>说有差别言者。<a id="a-Ew"></a>谓三和触。<a id="a-Ex"></a>非一合故。<a id="a-Ey"></a>不可如瓶等说一有众分。<a id="a-Ez"></a>如名色等。<a id="a-F0"></a>亦有如是所说义者。<a id="a-F1"></a>谓如名色六处等支。<a id="a-F2"></a>非一法成。<a id="a-F3"></a>虽非实有。<a id="a-F4"></a>而有如上所说诸义。<a id="a-F5"></a>此亦应然。<a id="a-F6"></a>故无有失。<a id="a-F7"></a>如是一切理皆不成。<a id="a-F8"></a>且彼眼等因果和合。<a id="a-F9"></a>说名为触。<a id="a-FA"></a>如先已破。<a id="a-FB"></a>谓先已说。<a id="a-FC"></a>非彼宗中不许俱起互为因果义可成等。<a id="a-FD"></a>如是所执。<a id="a-FE"></a>后更当破。<a id="a-FF"></a>又眼色等因果和合。<a id="a-FG"></a>于受何为非唯因果合即能有所生。<a id="a-FH"></a>如先已辩。<a id="a-FI"></a>又契经说。<a id="a-FJ"></a>眼色为因。<a id="a-FK"></a>生受等果。<a id="a-FL"></a>如是因果。<a id="a-FM"></a>应合生识及为触缘。<a id="a-FN"></a>或于此中。<a id="a-FO"></a>应说差别。<a id="a-FP"></a>若言无处如是说故。<a id="a-FQ"></a>谓世尊言。<a id="a-FR"></a>眼色为缘。<a id="a-FS"></a>生于眼识。<a id="a-FT"></a>三和合触。<a id="a-FU"></a>无处说言。<a id="a-FV"></a>眼色为因。<a id="a-FW"></a>生受等果。<a id="a-FX"></a>可言如是因果和合生识及触。<a id="a-FY"></a>是故不应如是说者。<a id="a-FZ"></a>此亦非理。<a id="a-Fa"></a>有处说故。<a id="a-Fb"></a>即此经说。<a id="a-Fc"></a>受等俱生。<a id="a-Fd"></a>此俱生言。<a id="a-Fe"></a>显与识等同时起义。<a id="a-Ff"></a>后当成立。<a id="a-Fg"></a>然彼经说。<a id="a-Fh"></a>眼色为缘。<a id="a-Fi"></a>生眼识者。<a id="a-Fj"></a>由识是彼受等所依。<a id="a-Fk"></a>相用强故。<a id="a-Fl"></a>世尊虑有执眼色缘唯生眼识。<a id="a-Fm"></a>故此经说。<a id="a-Fn"></a>眼色为因。<a id="a-Fo"></a>生受等果。<a id="a-Fp"></a>又伽他说。<a id="a-Fq"></a>眼色二缘。<a id="a-Fr"></a>生诸心所。<a id="a-Fs"></a>足为明证。<a id="a-Ft"></a>故眼色缘。<a id="a-Fu"></a>非唯生识。<a id="a-Fv"></a>唯执眼等因果合故。<a id="a-Fw"></a>名触生受。<a id="a-Fx"></a>理定不然。<a id="a-Fy"></a>假法无能及不定故。<a id="a-Fz"></a>所言眼等因果合触。<a id="a-G0"></a>六处为因。<a id="a-G1"></a>离内六处无三和者。<a id="a-G2"></a>理亦不然。<a id="a-G3"></a>岂不离境及识随一。<a id="a-G4"></a>亦无三和。<a id="a-G5"></a>非诸假法三事合成。<a id="a-G6"></a>于所依中。<a id="a-G7"></a>随阙一种。<a id="a-G8"></a>而得有假。<a id="a-G9"></a>犹如伊字。<a id="a-GA"></a>说触为实心所法者。<a id="a-GB"></a>虽依根境及识而生。<a id="a-GC"></a>然内六处。<a id="a-GD"></a>生用最胜。<a id="a-GE"></a>为胜生因及所依故。<a id="a-GF"></a>所以偏说。<a id="a-GG"></a>即由如是殊胜所依。<a id="a-GH"></a>标六触名。<a id="a-GI"></a>谓眼等触假法用既无。<a id="a-GJ"></a>如何生受果。<a id="a-GK"></a>言三和触为受因故。<a id="a-GL"></a>希求方便生杂染者。<a id="a-GM"></a>重言无用。<a id="a-GN"></a>已别说故。<a id="a-GO"></a>谓前已说。<a id="a-GP"></a>于眼于色于眼识中。<a id="a-GQ"></a>起诸杂染。<a id="a-GR"></a>离三法外。<a id="a-GS"></a>复有何触。<a id="a-GT"></a>而后重说于眼触言。<a id="a-GU"></a>若谓此言重说眼等三法因果和合性者。<a id="a-GV"></a>是则不应但言眼触如眼识及色非独依彼故。<a id="a-GW"></a>眼色识三同作假触所依止性。<a id="a-GX"></a>等无差别。<a id="a-GY"></a>唯言眼触。<a id="a-GZ"></a>不言色触及眼识触。<a id="a-Ga"></a>此有何因。<a id="a-Gb"></a>又彼所宗。<a id="a-Gc"></a>由眼及色。<a id="a-Gd"></a>生于眼识。<a id="a-Ge"></a>后方生受。<a id="a-Gf"></a>眼识为受等无间缘。<a id="a-Gg"></a>邻近所依。<a id="a-Gh"></a>非眼非色。<a id="a-Gi"></a>是则唯应说名识触。<a id="a-Gj"></a>如何反说为眼触耶。<a id="a-Gk"></a>若谓有无定相随故。<a id="a-Gl"></a>谓若有彼眼等六处。<a id="a-Gm"></a>有眼等触。<a id="a-Gn"></a>彼无触无如生盲等。<a id="a-Go"></a>无眼等触由此经言六处缘触。<a id="a-Gp"></a>以有根者色识合时。<a id="a-Gq"></a>便说有触。<a id="a-Gr"></a>非无根故。<a id="a-Gs"></a>此亦不然。<a id="a-Gt"></a>见有虽得眼等六处。<a id="a-Gu"></a>而或有时诸识不起。<a id="a-Gv"></a>则无有触。<a id="a-Gw"></a>如在无想灭尽定等。<a id="a-Gx"></a>彼位无心。<a id="a-Gy"></a>后当成立。<a id="a-Gz"></a>故约有无定相随者。<a id="a-H0"></a>唯应依识以摽触名。<a id="a-H1"></a>又心所言。<a id="a-H2"></a>彼应忆念。<a id="a-H3"></a>触若定随根有无者。<a id="a-H4"></a>应名根所非心所法。<a id="a-H5"></a>又生盲等。<a id="a-H6"></a>若住意地。<a id="a-H7"></a>有心位中。<a id="a-H8"></a>既有身根。<a id="a-H9"></a>更何所阙。<a id="a-HA"></a>身触不起。<a id="a-HB"></a>非有身识。<a id="a-HC"></a>身触不生。<a id="a-HD"></a>见有身根。<a id="a-HE"></a>而无身触。<a id="a-HF"></a>应知彼触随识有无。<a id="a-HG"></a>不随根境识是生触。<a id="a-HH"></a>强胜因故。<a id="a-HI"></a>应随识说。<a id="a-HJ"></a>然诸契经。<a id="a-HK"></a>说眼等触。<a id="a-HL"></a>知别有触体。<a id="a-HM"></a>是心所依眼等故。<a id="a-HN"></a>如眼等识名随依说。<a id="a-HO"></a>其理极成。<a id="a-HP"></a>故不应言眼等六触眼等因果和合为性。<a id="a-HQ"></a>如别有触虽依识生而说眼触。<a id="a-HR"></a>我亦然者。<a id="a-HS"></a>其理不然。<a id="a-HT"></a>就胜因依说触名故。<a id="a-HU"></a>或复略去中间言故。<a id="a-HV"></a>或说所依。<a id="a-HW"></a>所依眼故。<a id="a-HX"></a>又契经言。<a id="a-HY"></a>于眼于色于眼识中。<a id="a-HZ"></a>起诸杂染。<a id="a-Ha"></a>由此已说眼色识三因果合性。<a id="a-Hb"></a>以根境识随相系属次第说故。<a id="a-Hc"></a>若异此者。<a id="a-Hd"></a>应次第说眼等六根六境六识又契经说。<a id="a-He"></a>于眼触中起杂染者。<a id="a-Hf"></a>此言何义。<a id="a-Hg"></a>若谓此言显于眼等因果合性起杂染义。<a id="a-Hh"></a>此义非理。<a id="a-Hi"></a>由次第说根境识三。<a id="a-Hj"></a>已显彼故。<a id="a-Hk"></a>或契经说。<a id="a-Hl"></a>于眼识中。<a id="a-Hm"></a>起诸杂染。<a id="a-Hn"></a>即已成立。<a id="a-Ho"></a>眼色识三因果合性。<a id="a-Hp"></a>非无根境而有识故。<a id="a-Hq"></a>于识起染。<a id="a-Hr"></a>即于三和。<a id="a-Hs"></a>岂不前言。<a id="a-Ht"></a>非诸眼识皆眼色果。<a id="a-Hu"></a>虽前有言。<a id="a-Hv"></a>而无实义。<a id="a-Hw"></a>故不成救。<a id="a-Hx"></a>彼无眼识非眼色果。<a id="a-Hy"></a>以执唯有现在法故。<a id="a-Hz"></a>或复应说。<a id="a-I0"></a>彼识是何。<a id="a-I1"></a>若识有时眼色无故。<a id="a-I2"></a>非彼果者。<a id="a-I3"></a>则因果性。<a id="a-I4"></a>毕竟应无。<a id="a-I5"></a>执非并故。<a id="a-I6"></a>既诸眼识。<a id="a-I7"></a>皆眼色果。<a id="a-I8"></a>则于眼识起杂染言。<a id="a-I9"></a>便已成立。<a id="a-IA"></a>眼色识三因果合性。<a id="a-IB"></a>何须重说。<a id="a-IC"></a>此由汝等于法性相不善度量。<a id="a-ID"></a>辄率己情。<a id="a-IE"></a>释佛经义。<a id="a-IF"></a>致斯迷惑。<a id="a-IG"></a>是故汝等。<a id="a-IH"></a>应更精勤于法性相求无倒解。<a id="a-II"></a>言彼尔时愿生自识为辩此门领纳差别。<a id="a-IJ"></a>举所依根所取境者。<a id="a-IK"></a>识且可尔。<a id="a-IL"></a>根境应思。<a id="a-IM"></a>彼二云何令受差别。<a id="a-IN"></a>如前已辩。<a id="a-IO"></a>彼受起时。<a id="a-IP"></a>根境体灭。<a id="a-IQ"></a>无生用故。<a id="a-IR"></a>杂染既有过离染亦不成。<a id="a-IS"></a>如破彼说杂染道理。<a id="a-IT"></a>准此应破彼各别言。<a id="a-IU"></a>谓辩眼等因果合性为受起因。<a id="a-IV"></a>及生爱等。<a id="a-IW"></a>所立重担荷担者喻。<a id="a-IX"></a>于证彼义。<a id="a-IY"></a>无所堪能。<a id="a-IZ"></a>以有未来五取蕴性。<a id="a-Ia"></a>名为重担。<a id="a-Ib"></a>非荷担者。<a id="a-Ic"></a>现在取蕴名荷者故。<a id="a-Id"></a>如契经言。</p>
  <p id="aIe">已舍于重担　　后不复更取</p>
  <p id="aIf">取重担为苦　　舍重担为乐</p>
  <p id="aIg">此有荷者异于重担。<a id="a-Ih"></a>彼无触性离根境识。<a id="a-Ii"></a>故所立喻。<a id="a-Ij"></a>于义无能。<a id="a-Ik"></a>有余别释此各别言。<a id="a-Il"></a>非别说故。<a id="a-Im"></a>则别有体。<a id="a-In"></a>如外处中第六法处已摄六受及六爱身。<a id="a-Io"></a>虽别建立。<a id="a-Ip"></a>而无别体。<a id="a-Iq"></a>如是虽无根境识外六触身体。<a id="a-Ir"></a>而亦别说六种触身。<a id="a-Is"></a>斯有何过。<a id="a-It"></a>此亦非理所以者何。<a id="a-Iu"></a>离受爱外有余法处。<a id="a-Iv"></a>可得别说。<a id="a-Iw"></a>离根境识。<a id="a-Ix"></a>无别三和可别说故。<a id="a-Iy"></a>言断杂染故名断者。<a id="a-Iz"></a>如杂染中义准应破。<a id="a-J0"></a>谓杂染中。<a id="a-J1"></a>已广成立。<a id="a-J2"></a>离眼等外有触杂染。<a id="a-J3"></a>由彼断故三受永断。<a id="a-J4"></a>非由眼等因果合性杂染断故三受永断。<a id="a-J5"></a>言见称事名如实见。<a id="a-J6"></a>及说圣道住所缘者。<a id="a-J7"></a>理亦不然。<a id="a-J8"></a>虚假事见非证实故。<a id="a-J9"></a>岂名如实。<a id="a-JA"></a>既非如实。<a id="a-JB"></a>何名圣道安住所缘。<a id="a-JC"></a>若非圣道安住所缘。<a id="a-JD"></a>何能永断触食三受。<a id="a-JE"></a>言三和触非一合故。<a id="a-JF"></a>不可如瓶说众分者。<a id="a-JG"></a>理亦不然。<a id="a-JH"></a>见非一合亦别说故。<a id="a-JI"></a>犹如有说补特伽罗之受想等众分差别。<a id="a-JJ"></a>言如名色六处等支。<a id="a-JK"></a>虽非实有而有如前所说诸义。<a id="a-JL"></a>故无失者。<a id="a-JM"></a>理亦不然。<a id="a-JN"></a>非审宗故。<a id="a-JO"></a>于非一事立一想名。<a id="a-JP"></a>各别事中失此名想。<a id="a-JQ"></a>名假有相。<a id="a-JR"></a>如瓶如行。<a id="a-JS"></a>或如汝执三和触等。<a id="a-JT"></a>名色名想不可杂坏。<a id="a-JU"></a>如触法界总别皆有。<a id="a-JV"></a>故此非与汝执触同。<a id="a-JW"></a>由斯类释六处支等。<a id="a-JX"></a>为显内处唯有六故。<a id="a-JY"></a>立六处名。<a id="a-JZ"></a>非于多法立一名想。<a id="a-Ja"></a>谓为六处于此实法名色等支。<a id="a-Jb"></a>可有胜义因果等说。<a id="a-Jc"></a>非于汝执假有触等说有胜义因果等言。<a id="a-Jd"></a>故彼古昔诸大论师。<a id="a-Je"></a>所立诸因。<a id="a-Jf"></a>理善成就。<a id="a-Jg"></a>由此有触。<a id="a-Jh"></a>是别心所。<a id="a-Ji"></a>一切心俱。<a id="a-Jj"></a>理极成立。<a id="a-Jk"></a>此既成立。<a id="a-Jl"></a>上座所言。<a id="a-Jm"></a>大地唯三。<a id="a-Jn"></a>极为迷谬。</p>
  <p id="aJo">云何成立。<a id="a-Jp"></a>前四法余实有别体。<a id="a-Jq"></a>是大地法。<a id="a-Jr"></a>彼彼说故。<a id="a-Js"></a>实有别体。<a id="a-Jt"></a>诸心起时。<a id="a-Ju"></a>皆见有用。<a id="a-Jv"></a>由斯理证。<a id="a-Jw"></a>两义皆成。<a id="a-Jx"></a>又世尊言。<a id="a-Jy"></a>谓一切法。<a id="a-Jz"></a>欲为根本。<a id="a-K0"></a>作意引生。<a id="a-K1"></a>触为能集。<a id="a-K2"></a>受为随流。<a id="a-K3"></a>念为增上。<a id="a-K4"></a>定为上首。<a id="a-K5"></a>慧为最胜。<a id="a-K6"></a>解脱坚固涅槃究竟。<a id="a-K7"></a>想思二法。<a id="a-K8"></a>不说自成。<a id="a-K9"></a>故此经中略而不说。<a id="a-KA"></a>由定无有心相续中空无取相以取境相。<a id="a-KB"></a>诸心位中无非胜故。<a id="a-KC"></a>思是意业。<a id="a-KD"></a>有心皆有。<a id="a-KE"></a>由此契经。<a id="a-KF"></a>现证欲等实有别体。<a id="a-KG"></a>是大地法。<a id="a-KH"></a>然上座言。<a id="a-KI"></a>此经所说。<a id="a-KJ"></a>是不了义。<a id="a-KK"></a>故不可依。<a id="a-KL"></a>彼云何知是不了义。<a id="a-KM"></a>彼谓色等理不应用。<a id="a-KN"></a>欲为根本。<a id="a-KO"></a>作意引生。<a id="a-KP"></a>触为能集。<a id="a-KQ"></a>然此经说一切法言。<a id="a-KR"></a>故应但依心心所说。<a id="a-KS"></a>由斯证是不了义经。<a id="a-KT"></a>此说不然。<a id="a-KU"></a>非所许故。<a id="a-KV"></a>依一切法。<a id="a-KW"></a>说此契经。<a id="a-KX"></a>不但偏依心心所说。<a id="a-KY"></a>为令弟子酬答外道矫诘问词。<a id="a-KZ"></a>说此经故。<a id="a-Ka"></a>非诸外道于心心所名想极成。<a id="a-Kb"></a>何容虑彼。<a id="a-Kc"></a>于此义中。<a id="a-Kd"></a>善巧诘问。<a id="a-Ke"></a>谓诸外道。<a id="a-Kf"></a>闻佛世尊于一切法能如实觉。<a id="a-Kg"></a>广大名称遍诸世间。<a id="a-Kh"></a>情不忍许。<a id="a-Ki"></a>彼恒聚集。<a id="a-Kj"></a>共设谋议。<a id="a-Kk"></a>言大沙门乔答摩氏。<a id="a-Kl"></a>辩才无滞。<a id="a-Km"></a>敌论为难。<a id="a-Kn"></a>且应诘问。<a id="a-Ko"></a>彼诸弟子。<a id="a-Kp"></a>仁者大师。<a id="a-Kq"></a>于一切法。<a id="a-Kr"></a>具辩析智。<a id="a-Ks"></a>所说云何。<a id="a-Kt"></a>且一切法。<a id="a-Ku"></a>谁为根本。<a id="a-Kv"></a>广说乃至。<a id="a-Kw"></a>谁为究竟。<a id="a-Kx"></a>世尊虑有新学苾刍欻遭究问。<a id="a-Ky"></a>或便惶乱。<a id="a-Kz"></a>为防斯耻。<a id="a-L0"></a>预说此经。<a id="a-L1"></a>应知此中言一切法欲为本者。<a id="a-L2"></a>一切流转。<a id="a-L3"></a>皆以希求为种子故。<a id="a-L4"></a>谓于诸法。<a id="a-L5"></a>生觉了心。<a id="a-L6"></a>并以希求为根本故。<a id="a-L7"></a>如生顺起缘一切心。<a id="a-L8"></a>故说诸法欲为根本。<a id="a-L9"></a>一切法中所有了别。<a id="a-LA"></a>皆由作意方便引起。<a id="a-LB"></a>故说诸法作意引生。<a id="a-LC"></a>言一切法触能集者。<a id="a-LD"></a>诸法皆与触为能集。<a id="a-LE"></a>根境识三和合生故。<a id="a-LF"></a>言一切法受随流者。<a id="a-LG"></a>诸受随顺一切法流。<a id="a-LH"></a>谓乐苦等。<a id="a-LI"></a>随爱非爱及俱相违。<a id="a-LJ"></a>别境转故。<a id="a-LK"></a>或一切法随受而流。<a id="a-LL"></a>意显诸法随受行相差别而转。<a id="a-LM"></a>为境性故。<a id="a-LN"></a>言一切法念增上者。<a id="a-LO"></a>谓由念力。<a id="a-LP"></a>于诸所缘不忘失故。<a id="a-LQ"></a>由此故说念为遍行。<a id="a-LR"></a>守门防逻。<a id="a-LS"></a>言一切法定上首者。<a id="a-LT"></a>谓三摩地。<a id="a-LU"></a>能系缚心。<a id="a-LV"></a>令于所缘安住不散。<a id="a-LW"></a>令心于境专一审虑。<a id="a-LX"></a>故名为定。<a id="a-LY"></a>此于制心威力最胜。<a id="a-LZ"></a>故言上首。<a id="a-La"></a>心性虽躁。<a id="a-Lb"></a>由定所持。<a id="a-Lc"></a>不速背此往余流散。<a id="a-Ld"></a>由此契经。<a id="a-Le"></a>说心如电说定坚固犹若金刚。<a id="a-Lf"></a>言一切法慧最胜者。<a id="a-Lg"></a>诸法性相。<a id="a-Lh"></a>虽极甚深。<a id="a-Li"></a>般若坚明。<a id="a-Lj"></a>皆能洞照。<a id="a-Lk"></a>故言最胜。<a id="a-Ll"></a>或复般若出过诸法。<a id="a-Lm"></a>故名最胜。<a id="a-Ln"></a>胜是过义。<a id="a-Lo"></a>世俗于过。<a id="a-Lp"></a>说为胜故。<a id="a-Lq"></a>此中意说。<a id="a-Lr"></a>唯有般若。<a id="a-Ls"></a>遍照所知。<a id="a-Lt"></a>尚有余力。<a id="a-Lu"></a>于一切法。<a id="a-Lv"></a>能了别中。<a id="a-Lw"></a>邪正胜解。<a id="a-Lx"></a>力最坚固。<a id="a-Ly"></a>由是印定诸境胜因。<a id="a-Lz"></a>故言诸法解脱坚固。<a id="a-M0"></a>解脱即是胜解异名。<a id="a-M1"></a>无始时来。<a id="a-M2"></a>生死流转。<a id="a-M3"></a>心境展转。<a id="a-M4"></a>相续无边。<a id="a-M5"></a>唯有涅槃。<a id="a-M6"></a>为其究竟。<a id="a-M7"></a>故言诸法涅槃究竟。<a id="a-M8"></a>由如是释。<a id="a-M9"></a>一切法言。<a id="a-MA"></a>摄法周尽。<a id="a-MB"></a>更无异趣。<a id="a-MC"></a>由斯证此。<a id="a-MD"></a>是了义经。<a id="a-ME"></a>决定可依。<a id="a-MF"></a>证前两义。<a id="a-MG"></a>此中欲者。<a id="a-MH"></a>思行蕴中。<a id="a-MI"></a>已引圣言。<a id="a-MJ"></a>成立别有。<a id="a-MK"></a>谓如经说。<a id="a-ML"></a>彼有如是信欲勤安。<a id="a-MM"></a>乃至广说。<a id="a-MN"></a>又前已说。<a id="a-MO"></a>诸心起时。<a id="a-MP"></a>皆见有用。<a id="a-MQ"></a>证知欲是大地法性。<a id="a-MR"></a>所以者何。<a id="a-MS"></a>一切流转。<a id="a-MT"></a>皆以希求为种子故。<a id="a-MU"></a>谓心用欲。<a id="a-MV"></a>作俱起缘。<a id="a-MW"></a>一切境中。<a id="a-MX"></a>恒流转故。<a id="a-MY"></a>然上座言。<a id="a-MZ"></a>此欲决定非大地法。<a id="a-Ma"></a>阿阐地迦经所说故。<a id="a-Mb"></a>此言非理。<a id="a-Mc"></a>依巧便欲言非有欲。<a id="a-Md"></a>故无斯过。<a id="a-Me"></a>若言斯理他亦应同。<a id="a-Mf"></a>谓他亦言。<a id="a-Mg"></a>依全无欲。<a id="a-Mh"></a>说非有故。<a id="a-Mi"></a>此理不同。<a id="a-Mj"></a>彼于余境。<a id="a-Mk"></a>有所乐欲。<a id="a-Ml"></a>现可得故。<a id="a-Mm"></a>谓彼现于可爱乐事。<a id="a-Mn"></a>定有希求。<a id="a-Mo"></a>而得说为非有欲者。<a id="a-Mp"></a>故知此依巧便欲说。<a id="a-Mq"></a>如言非信世间亦于不仁孝子说为非子。<a id="a-Mr"></a>故非有言。<a id="a-Ms"></a>未为定证。<a id="a-Mt"></a>于境无欲心必不生。<a id="a-Mu"></a>故此定应是大地法。<a id="a-Mv"></a>慧别有体。<a id="a-Mw"></a>诸经说故。<a id="a-Mx"></a>心了境时。<a id="a-My"></a>必有简择。<a id="a-Mz"></a>用微劣者。<a id="a-N0"></a>便不觉知。<a id="a-N1"></a>故慧定应是大地法。<a id="a-N2"></a>然上座说。<a id="a-N3"></a>慧于无明疑俱心品。<a id="a-N4"></a>相用无故。<a id="a-N5"></a>非大地法。<a id="a-N6"></a>所以者何。<a id="a-N7"></a>智与无智。<a id="a-N8"></a>犹豫决定。<a id="a-N9"></a>理不应俱。<a id="a-NA"></a>此说不然。<a id="a-NB"></a>邪见心品。<a id="a-NC"></a>与无明俱。<a id="a-ND"></a>理极成故。<a id="a-NE"></a>非无痴心可有邪见。<a id="a-NF"></a>故邪见品。<a id="a-NG"></a>定有无明。<a id="a-NH"></a>不共无明。<a id="a-NI"></a>相应心品。<a id="a-NJ"></a>云何有慧。<a id="a-NK"></a>且许无智与智相应。<a id="a-NL"></a>其理成立。<a id="a-NM"></a>此既成立。<a id="a-NN"></a>不共无明。<a id="a-NO"></a>相应心品。<a id="a-NP"></a>亦应有慧。<a id="a-NQ"></a>但微劣故。<a id="a-NR"></a>相不明了。<a id="a-NS"></a>由此类释。<a id="a-NT"></a>亦与疑俱。<a id="a-NU"></a>若疑相应全无慧者。<a id="a-NV"></a>云何得有二品推寻。<a id="a-NW"></a>于二品中。<a id="a-NX"></a>差别简择。<a id="a-NY"></a>推寻理趣。<a id="a-NZ"></a>乃成疑故。<a id="a-Na"></a>念体别有。<a id="a-Nb"></a>亦如经说。<a id="a-Nc"></a>心了境时。<a id="a-Nd"></a>必有明记。<a id="a-Ne"></a>亦由微劣。<a id="a-Nf"></a>有不觉知。<a id="a-Ng"></a>故念定应是大地法。<a id="a-Nh"></a>然上座言。<a id="a-Ni"></a>此念决定。<a id="a-Nj"></a>非大地法。<a id="a-Nk"></a>契经说有失念心故。<a id="a-Nl"></a>失谓亡失。<a id="a-Nm"></a>又见多于过去境上。<a id="a-Nn"></a>施设念故。<a id="a-No"></a>然于彼境。<a id="a-Np"></a>即智行相明记而转。<a id="a-Nq"></a>故无别念。<a id="a-Nr"></a>此说不然。<a id="a-Ns"></a>如前说故。<a id="a-Nt"></a>非巧便念名为失念。<a id="a-Nu"></a>如狂乱心名为失心。<a id="a-Nv"></a>或念微劣。<a id="a-Nw"></a>名为失念。<a id="a-Nx"></a>如迷闷等。<a id="a-Ny"></a>名失想思。<a id="a-Nz"></a>既见多于过去境上。<a id="a-O0"></a>施设有念。<a id="a-O1"></a>便于现在所缘境上。<a id="a-O2"></a>有念极成。<a id="a-O3"></a>非于现境曾无明记。<a id="a-O4"></a>后于过去有忆念生。<a id="a-O5"></a>言于彼境。<a id="a-O6"></a>即智行相明记而转。<a id="a-O7"></a>无别念者。<a id="a-O8"></a>理亦不然。<a id="a-O9"></a>觉察明记。<a id="a-OA"></a>行相别故。<a id="a-OB"></a>于境觉察重审名智。<a id="a-OC"></a>不忘失因。<a id="a-OD"></a>明记名念。<a id="a-OE"></a>故有说言。<a id="a-OF"></a>于所受境。<a id="a-OG"></a>令心不忘。<a id="a-OH"></a>明记为念。<a id="a-OI"></a>若执如是明记行相。<a id="a-OJ"></a>即智行相。<a id="a-OK"></a>无别念者。<a id="a-OL"></a>受等亦应无别有体。<a id="a-OM"></a>谓亦可言。<a id="a-ON"></a>即智行相。<a id="a-OO"></a>领纳而转。<a id="a-OP"></a>无别有受。<a id="a-OQ"></a>余亦应然。<a id="a-OR"></a>即为非理。<a id="a-OS"></a>又彼唯许心所有三。<a id="a-OT"></a>智体亦无。<a id="a-OU"></a>何独无念。<a id="a-OV"></a>说念即智。<a id="a-OW"></a>但有虚言。<a id="a-OX"></a>又阿笈摩。<a id="a-OY"></a>证念非智。<a id="a-OZ"></a>如契经说。<a id="a-Oa"></a>住正念者。<a id="a-Ob"></a>便住正知。<a id="a-Oc"></a>又契经言。<a id="a-Od"></a>具正知者。<a id="a-Oe"></a>便具正念。<a id="a-Of"></a>如是等类。<a id="a-Og"></a>所说寔多。<a id="a-Oh"></a>若念即智。<a id="a-Oi"></a>契经应言。<a id="a-Oj"></a>住正念者。<a id="a-Ok"></a>便住正念。<a id="a-Ol"></a>具正知者。<a id="a-Om"></a>便具正知。<a id="a-On"></a>如是所言。<a id="a-Oo"></a>有何别义。<a id="a-Op"></a>若念唯缘过去境者。<a id="a-Oq"></a>如何失念知现他心。<a id="a-Or"></a>或复如何缘涅槃智。<a id="a-Os"></a>灭等行转。<a id="a-Ot"></a>而名失念。<a id="a-Ou"></a>又缘未来。<a id="a-Ov"></a>死生智等。<a id="a-Ow"></a>如何失念。<a id="a-Ox"></a>成力明通。<a id="a-Oy"></a>如斯等类。<a id="a-Oz"></a>为过兹甚。<a id="a-P0"></a>故诸心品。<a id="a-P1"></a>皆与念俱。</p>
 </body>
</html>