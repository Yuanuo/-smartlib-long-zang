<!doctype html>
<html id="z3IBVrc16O" data-ver="812">
 <head>
  <meta charset="utf-8">
  <meta author="众贤">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨顺正理论卷第四十五</h1>
  <h2 id="a2">辩随眠品第五之一</h2>
  <p id="a3">广辩诸业并决择已。<a id="a-4"></a>诸契经中说感有处。<a id="a-5"></a>皆言诸业能为引因。<a id="a-6"></a>然见世间有离染者。<a id="a-7"></a>虽亦造善身语意业。<a id="a-8"></a>而无功能招后有果。<a id="a-9"></a>故于感有业应非因。<a id="a-A"></a>业独为因非我所许。<a id="a-B"></a>要随眠助方有感能。<a id="a-C"></a>非离随眠业独能感。<a id="a-D"></a>故缘起教初说随眠。<a id="a-E"></a>此复何因随眠有几。<a id="a-F"></a>颂曰。</p>
  <p id="aG">随眠诸有本　　此差别有六</p>
  <p id="aH">谓贪嗔亦慢　　无明见及疑</p>
  <p id="aI">论曰。<a id="a-J"></a>由此随眠是诸有本。<a id="a-K"></a>故业离此无感有能。<a id="a-L"></a>何故随眠能为有本。<a id="a-M"></a>诸烦恼现起为十六事故。<a id="a-N"></a>一坚固根本令得坚牢。<a id="a-O"></a>对治远故烦恼根本谓烦恼得。<a id="a-P"></a>二生依粗重能辩所依中无堪任性故。<a id="a-Q"></a>三建立相续能数令余连续起故。<a id="a-R"></a>四修治自田令所依止顺彼住故。<a id="a-S"></a>五憎背功德性相能违诸功德故。<a id="a-T"></a>六为厌诃本发智所。<a id="a-U"></a>厌诃身语意业故。<a id="a-V"></a>七引毒等流能引如自随烦恼故。<a id="a-W"></a>八拥解脱路弃背亲近正说者故。<a id="a-X"></a>九能发业有发起能招后有业故。<a id="a-Y"></a>十摄自资粮能数数摄。<a id="a-Z"></a>起非理作意故。<a id="a-a"></a>十一迷于所缘能害自身正觉慧故。<a id="a-b"></a>十二殖众苦种能生一切生死苦故。<a id="a-c"></a>十三将导识流于后有所缘能引发识故。<a id="a-d"></a>十四违越善品令诸善法皆退失故。<a id="a-e"></a>十五广系缚义令不能越自界自地。<a id="a-f"></a>以能长养染污界故。<a id="a-g"></a>十六摄世非爱诸增上果。<a id="a-h"></a>因此外物皆衰变故。<a id="a-i"></a>由是随眠能为有本。<a id="a-j"></a>故业因此有感有能虽离染者亦造善业。<a id="a-k"></a>而无势力能招后有。<a id="a-l"></a>是故智者应勤精进。<a id="a-m"></a>思择随眠速令除灭。<a id="a-n"></a>以何门义思择随眠。<a id="a-o"></a>谓观随眠此见所断。<a id="a-p"></a>此修所断。<a id="a-q"></a>此唯一部此二此四此通五部。<a id="a-r"></a>此是遍行此非遍行。<a id="a-s"></a>此自界遍此他界遍。<a id="a-t"></a>此有漏缘此无漏缘。<a id="a-u"></a>此有为缘此无为缘。<a id="a-v"></a>此云何起云何随增。<a id="a-w"></a>此由遍知所缘故断此由断灭所缘故断。<a id="a-x"></a>此由永害助伴故断。<a id="a-y"></a>此由清净相续故断。<a id="a-z"></a>此与彼相应此与彼不相应。<a id="a-10"></a>此断已可退此断已不可退。<a id="a-11"></a>此有非爱异熟此全无异熟。<a id="a-12"></a>此是彼等无间此是彼所缘。<a id="a-13"></a>此因所缘断此因所缘不断。<a id="a-14"></a>此体虽已断而所缘故缚。<a id="a-15"></a>此于定地无容得有。<a id="a-16"></a>此非世间治道所灭。<a id="a-17"></a>此唯意识身此通六识身。<a id="a-18"></a>此能等起身语二业。<a id="a-19"></a>此能断善根此能续善根。<a id="a-1A"></a>此是见性此非见性。<a id="a-1B"></a>此唯九品断此唯一品断。<a id="a-1C"></a>此一品断或九品断此田彼故成就。<a id="a-1D"></a>此由彼故不成就。<a id="a-1E"></a>此由彼故相应。<a id="a-1F"></a>此由彼故不相应。<a id="a-1G"></a>此于彼位容有现行。<a id="a-1H"></a>此虽未断而不现行。<a id="a-1I"></a>此唯在欲界断此亦在上界断。<a id="a-1J"></a>有成就此果有不成就此果。<a id="a-1K"></a>此同对治此别对治。<a id="a-1L"></a>以如是等众多义门应善思择。<a id="a-1M"></a>诸随眠相如是。<a id="a-1N"></a>善知随眠相已方能决定除灭随眠。<a id="a-1O"></a>亦能为他无倒显说。<a id="a-1P"></a>自他相续善品更生。<a id="a-1Q"></a>能速了知遣除方便。<a id="a-1R"></a>是故若欲利乐自他。<a id="a-1S"></a>应于随眠如是思择。<a id="a-1T"></a>随眠差别略有六种。<a id="a-1U"></a>谓贪嗔慢无明见疑。<a id="a-1V"></a>经主于此作如是释。<a id="a-1W"></a>颂说亦言意显慢等亦由贪力于境随增。<a id="a-1X"></a>谓契经言因爱生恚。<a id="a-1Y"></a>如嗔由贪力于境随增。<a id="a-1Z"></a>慢等亦由贪故复言亦。<a id="a-1a"></a>此释无理非文意故。<a id="a-1b"></a>谓此本为标数列名。<a id="a-1c"></a>不明此因彼于境随增义。<a id="a-1d"></a>今详亦字为满句言。<a id="a-1e"></a>若必欲令此有别义。<a id="a-1f"></a>更为方便作无过释。<a id="a-1g"></a>谓嗔如贪虽有多类。<a id="a-1h"></a>而可总说为一随眠。<a id="a-1i"></a>慢等亦然故复言亦。<a id="a-1j"></a>或此为显如贪与嗔行相不同是故别立。<a id="a-1k"></a>如是慢等。<a id="a-1l"></a>行相虽同余义有殊故亦别立。<a id="a-1m"></a>及声为显释据相违。<a id="a-1n"></a>或显总摄随眠类尽。<a id="a-1o"></a>若诸随眠数唯有六。<a id="a-1p"></a>何缘经说有七随眠。<a id="a-1q"></a>颂曰。</p>
  <p id="a1r">六由贪异七　　有贪上二界</p>
  <p id="a1s">于内门转故　　为遮解脱想</p>
  <p id="a1t">论曰。<a id="a-1u"></a>即前所说六随眠中。<a id="a-1v"></a>分贪为二故经说七。<a id="a-1w"></a>何等为七。<a id="a-1x"></a>一欲贪随眠。<a id="a-1y"></a>二嗔随眠。<a id="a-1z"></a>三有贪随眠。<a id="a-20"></a>四慢随眠。<a id="a-21"></a>五无明随眠。<a id="a-22"></a>六见随眠。<a id="a-23"></a>七疑随眠。<a id="a-24"></a>欲贪随眠依何义释为欲贪。<a id="a-25"></a>体即是随眠为是欲贪之随眠义。<a id="a-26"></a>于余六义征问亦尔。<a id="a-27"></a>经主于此作是释言。<a id="a-28"></a>此是欲贪之随眠义。<a id="a-29"></a>然随眠体非心相应。<a id="a-2A"></a>非不相应无别物故。<a id="a-2B"></a>烦恼睡位说名随眠。<a id="a-2C"></a>于觉位中即名缠故。<a id="a-2D"></a>何名为睡。<a id="a-2E"></a>谓不现行种子随逐。<a id="a-2F"></a>何名为觉。<a id="a-2G"></a>谓诸烦恼现起缠心。<a id="a-2H"></a>何等名为烦恼种子。<a id="a-2I"></a>谓自体上差别功能。<a id="a-2J"></a>从烦恼生能生烦恼。<a id="a-2K"></a>如念种子是证智生能生当念功能差别。<a id="a-2L"></a>又如芽等有前果生能生后果功能差别。<a id="a-2M"></a>今详彼释于理不然。<a id="a-2N"></a>自许随眠离诸烦恼无别物故。<a id="a-2O"></a>不染污法为烦恼体理不成故。<a id="a-2P"></a>不可说为睡随眠体。<a id="a-2Q"></a>故无少物名睡随眠。<a id="a-2R"></a>又若随眠是烦恼种。<a id="a-2S"></a>离诸烦恼无别有物。<a id="a-2T"></a>则不应说谓自体上差别功能。<a id="a-2U"></a>从烦恼生能生烦恼名烦恼种。<a id="a-2V"></a>又彼所执烦恼功能。<a id="a-2W"></a>若是烦恼以生为性则不可说此睡烦恼。<a id="a-2X"></a>离觉烦恼无别有物。<a id="a-2Y"></a>若非烦恼以生为性。<a id="a-2Z"></a>如是生性岂非别物。<a id="a-2a"></a>又不应说烦恼睡位说名随眠。<a id="a-2b"></a>若此功能即是烦恼亦非烦恼。<a id="a-2c"></a>如是言义曾所未闻。<a id="a-2d"></a>若此功能非烦恼性。<a id="a-2e"></a>亦非余性而说是生。<a id="a-2f"></a>此极希有无体而许。<a id="a-2g"></a>是现在故非无体法。<a id="a-2h"></a>可得说言从烦恼生能生烦恼。<a id="a-2i"></a>又彼所立宗因相违。<a id="a-2j"></a>所以者何。<a id="a-2k"></a>谓彼所说然随眠体。<a id="a-2l"></a>非心相应非不相应无别物故。<a id="a-2m"></a>今应责彼无别物言。<a id="a-2n"></a>为离觉时诸缠自体。<a id="a-2o"></a>为离睡位所依自体。<a id="a-2p"></a>为离异二第三聚法无别物耶。<a id="a-2q"></a>然皆非理彼法非此品类性故。<a id="a-2r"></a>又此离彼无别体故。<a id="a-2s"></a>又离相应不相应外。<a id="a-2t"></a>应别有一违二法生。<a id="a-2u"></a>然此第三必不可得。<a id="a-2v"></a>故彼所说但有虚言。<a id="a-2w"></a>又彼初言然随眠体非心。<a id="a-2x"></a>相应非不相应。<a id="a-2y"></a>此言诚实都无体故。<a id="a-2z"></a>后不应说差别功能。<a id="a-30"></a>从烦恼生能生烦恼。<a id="a-31"></a>以无体法非因果故。<a id="a-32"></a>又彼此中据何别理。<a id="a-33"></a>唯执烦恼不现行位种子随逐说名随眠非余法种亦立斯号。<a id="a-34"></a>如彼所执亦有心等差别功能。<a id="a-35"></a>从心等生能生心等名为种子。<a id="a-36"></a>何不亦说心等随眠。<a id="a-37"></a>上座此中立多因证。<a id="a-38"></a>谓随眠者。<a id="a-39"></a>是诸有情相续所持烦恼类故。<a id="a-3A"></a>不由功力恒随逐故。<a id="a-3B"></a>由遍知彼息众苦故。<a id="a-3C"></a>观彼速能依对治故。<a id="a-3D"></a>智者恒观为病性故。<a id="a-3E"></a>如是所立皆非证因。<a id="a-3F"></a>许有情身中具五蕴类故。<a id="a-3G"></a>或且彼许有业类故。<a id="a-3H"></a>心等功能不由功力亦恒随故。<a id="a-3I"></a>契经中言遍知诸法息众苦故。<a id="a-3J"></a>若观现行缠过失者。<a id="a-3K"></a>彼最能速依对治故。<a id="a-3L"></a>经言有智应常观察五种取蕴为病性故。<a id="a-3M"></a>谁有鉴者于彼所立证随眠因心能生喜。<a id="a-3N"></a>又随眠体于自相续既恒随逐何非现行。<a id="a-3O"></a>以现行名目现在故。<a id="a-3P"></a>由此经主恶立随眠。<a id="a-3Q"></a>又所立喻如念种子是证智生能生当念功能差别。<a id="a-3R"></a>亦不相似以我宗言念种子者。<a id="a-3S"></a>即于证智后初重缘实念。<a id="a-3T"></a>从先证智俱起念生能生后时忆智俱念。<a id="a-3U"></a>此显即念前后相引为能赴感差别功能。<a id="a-3V"></a>彼自体俱生无别实烦恼。<a id="a-3W"></a>从前缠起能生后缠可名随眠。<a id="a-3X"></a>烦恼种子故喻于法相去极遥。<a id="a-3Y"></a>由此应知彼第二喻。<a id="a-3Z"></a>于所况法亦无证能。<a id="a-3a"></a>谓芽等中有实色等。<a id="a-3b"></a>从前果位实色等生生后果时实色等法。<a id="a-3c"></a>彼宗所立烦恼随眠差别功能无如是事。<a id="a-3d"></a>又无芽等同类相续因果俱时。<a id="a-3e"></a>有自体中烦恼种子。<a id="a-3f"></a>与缠俱义则不应计。<a id="a-3g"></a>于自体中烦恼功能。<a id="a-3h"></a>从前已灭诸烦恼起。<a id="a-3i"></a>犹如芽等从前果生功能差别。<a id="a-3j"></a>如斯乃是食米脐宗岂得引来摸托圣旨恶说法者妄所执故。<a id="a-3k"></a>况经主论劣甚彼宗。<a id="a-3l"></a>谓彼宗中许有别法说名为行是智果因。<a id="a-3m"></a>然经主宗无别实物名为种子。<a id="a-3n"></a>如何说是烦恼果因故为甚劣。<a id="a-3o"></a>上座于此谓佛世尊自说诸缠与随眠异。<a id="a-3p"></a>谓诸烦恼现起名缠以能现前缚相续故。<a id="a-3q"></a>烦恼随界说名随眠。<a id="a-3r"></a>因性恒随而眠伏故。<a id="a-3s"></a>以契经说幼稚童子婴孩眠病。<a id="a-3t"></a>虽无染欲而有欲贪随眠随增。<a id="a-3u"></a>此唯说有诸随眠性。<a id="a-3v"></a>又说一类于多时中为欲贪缠缠心而住。<a id="a-3w"></a>此文唯说有烦恼缠。<a id="a-3x"></a>又说一类非于多时为欲贪缠缠心而住。<a id="a-3y"></a>设心暂尔起欲贪缠寻如实知出离方便。<a id="a-3z"></a>彼由此故于欲贪缠能正遣除并随眠断。<a id="a-40"></a>此文通说缠及随眠由此故知。<a id="a-41"></a>现起烦恼烦恼随界名缠随眠。<a id="a-42"></a>若随眠声目烦恼得此不应理曾无说故。<a id="a-43"></a>又已除遣别有得故如是随眠以何为体。<a id="a-44"></a>若彼随眠以彼为体。<a id="a-45"></a>是随彼法功能性故。<a id="a-46"></a>或此通用四蕴为体功能随逐心心所故。<a id="a-47"></a>此相应性亦不相应如诸心所。<a id="a-48"></a>然其自体不可说故而不记别。<a id="a-49"></a>遣此多同破经主义。<a id="a-4A"></a>再详仍有粗过未除。<a id="a-4B"></a>且彼叙前宗随眠声目得。<a id="a-4C"></a>便作是斥此不应理。<a id="a-4D"></a>复辨因言曾无说故。<a id="a-4E"></a>又已除遣别有得故。<a id="a-4F"></a>此因无能随界同故。<a id="a-4G"></a>谓曾无处说随界名随眠。<a id="a-4H"></a>不说虽同而许得理胜。<a id="a-4I"></a>以契经说并随眠断故非无实体。<a id="a-4J"></a>法可与有俱断。<a id="a-4K"></a>由此已遣已遣得言。<a id="a-4L"></a>离得说何为随眠性。<a id="a-4M"></a>而说遣缠位并随眠断耶。<a id="a-4N"></a>非经部师能定显示。<a id="a-4O"></a>此随眠性是有可断又非随眠体。<a id="a-4P"></a>有说。<a id="a-4Q"></a>随眠声故随眠声目得无失。<a id="a-4R"></a>谓佛但说有七随眠而随眠声有处说色。<a id="a-4S"></a>如契经说。<a id="a-4T"></a>有色随眠。<a id="a-4U"></a>若觉若思便随增故。<a id="a-4V"></a>如是随眠得虽非随眠。<a id="a-4W"></a>而说随眠声理亦为善。<a id="a-4X"></a>又彼所释前后相违。<a id="a-4Y"></a>许贪等言说随眠故。<a id="a-4Z"></a>谓彼先释贪等非随眠。<a id="a-4a"></a>后释经言随眠即贪等。<a id="a-4b"></a>又审思择上座所宗。<a id="a-4c"></a>缠与随眠断俱非理。<a id="a-4d"></a>是故应舍随眠异缠俱非理因如后当辩。<a id="a-4e"></a>今引违彼前所引经。<a id="a-4f"></a>谓有经言汝今何故乔答摩所修梵行耶。<a id="a-4g"></a>为求断故。<a id="a-4h"></a>求断何法。<a id="a-4i"></a>断贪嗔痴及三结等。<a id="a-4j"></a>此中不别说断随眠。<a id="a-4k"></a>上座此中作如是释。<a id="a-4l"></a>此中贪等即是随眠。<a id="a-4m"></a>岂不前言并随眠者。<a id="a-4n"></a>是随眠得非目随眠。<a id="a-4o"></a>不尔二经应相违害。<a id="a-4p"></a>曾无说故已显非理。<a id="a-4q"></a>非经部宗经有断义心相应故。<a id="a-4r"></a>去来无故非随眠断故缠后不生名断经说并断言显二俱时断故。<a id="a-4s"></a>又此经说缠胜随眠。<a id="a-4t"></a>先说遣缠并随眠故。<a id="a-4u"></a>不尔应说随眠并缠。<a id="a-4v"></a>若断随眠缠方断者。<a id="a-4w"></a>则随眠胜理应先说。<a id="a-4x"></a>又随眠未断缠容有不生。<a id="a-4y"></a>故非不生即名为断。<a id="a-4z"></a>或缠不生位即得断名。<a id="a-50"></a>非随眠断故缠方名断。<a id="a-51"></a>或应随眠断缠方不生。<a id="a-52"></a>非于未断时有不生理。<a id="a-53"></a>彼随眠体亦无断义。<a id="a-54"></a>无别物故。<a id="a-55"></a>如空花等。<a id="a-56"></a>又彼所说若彼随眠以彼为体。<a id="a-57"></a>是随彼法功能性故此亦非善。<a id="a-58"></a>若欲贪缠所引随眠即欲贪者学心应与欲贪体一。<a id="a-59"></a>与彼随眠无别体故。<a id="a-5A"></a>学心是学诸欲贪缠非学无学。<a id="a-5B"></a>如何可说若彼随眠以彼为体。<a id="a-5C"></a>又随眠位诸欲贪缠已灭无体。<a id="a-5D"></a>如何可说有欲贪随眠。<a id="a-5E"></a>以欲贪为体故彼所说有言无义。<a id="a-5F"></a>又彼所言或此通用四蕴为体。<a id="a-5G"></a>功能随逐心心所故亦不应理。<a id="a-5H"></a>欲贪随眠体无差别。<a id="a-5I"></a>执差别法以为自体。<a id="a-5J"></a>非观理者生喜处故。<a id="a-5K"></a>又受想识欲贪所随。<a id="a-5L"></a>即说名为欲贪自体。<a id="a-5M"></a>亦非鉴者生喜处故。<a id="a-5N"></a>又彼所说此相应性亦不相应如诸心所。<a id="a-5O"></a>彼言如有不识槃豆时缚迦花。<a id="a-5P"></a>拘枳罗鸟有作是问。<a id="a-5Q"></a>拘枳罗鸟其色如何。<a id="a-5R"></a>答言。<a id="a-5S"></a>鲜白正似槃豆时缚迦花。<a id="a-5T"></a>曾无处说亦无理证。<a id="a-5U"></a>诸心所体是不相应。<a id="a-5V"></a>宁说随眠如诸心所。<a id="a-5W"></a>是相应性亦不相应。<a id="a-5X"></a>若作是言心所自体异类行相则不相应所许。<a id="a-5Y"></a>随眠与随眠体异类行相既得相应则不应言诸随眠体。<a id="a-5Z"></a>如诸心所亦不相应。<a id="a-5a"></a>又不应许诸心所法有不相应。<a id="a-5b"></a>非待相应方建立有不相应故。<a id="a-5c"></a>又彼所言随眠自体不可说故而不记别。<a id="a-5d"></a>诚如所言。<a id="a-5e"></a>彼宗随眠犹如马角不可说故。<a id="a-5f"></a>以要言之。<a id="a-5g"></a>彼宗所执多分无有实体可记。<a id="a-5h"></a>欲于佛教求正解者。<a id="a-5i"></a>不应习近如是论师。<a id="a-5j"></a>以聪慧人习彼论者。<a id="a-5k"></a>所有觉慧皆渐昧劣。<a id="a-5l"></a>彼论所说多不定故。<a id="a-5m"></a>前后义文互相违故。<a id="a-5n"></a>不任诘故。<a id="a-5o"></a>越圣教故。<a id="a-5p"></a>对法诸师咸作是说。<a id="a-5q"></a>欲贪等体即是随眠。<a id="a-5r"></a>如契经言。<a id="a-5s"></a>若触乐受便生欣悦。<a id="a-5t"></a>庆慰耽着坚执而住。<a id="a-5u"></a>即于乐受有贪随眠。<a id="a-5v"></a>此中随眠声即说欣悦等。<a id="a-5w"></a>经主此中作如是释。<a id="a-5x"></a>经但说有不言尔时。<a id="a-5y"></a>即有随眠何所违害。<a id="a-5z"></a>于何时有。<a id="a-60"></a>于彼睡时。<a id="a-61"></a>或假于因立随眠想。<a id="a-62"></a>此释非理。<a id="a-63"></a>尔时随眠说现有声理不成故。<a id="a-64"></a>谓非正起贪缠刹那有贪随眠可说现有。<a id="a-65"></a>即于乐受有贪随眠言显乐受中现有随眠故。<a id="a-66"></a>又随眠自体应不可知故。<a id="a-67"></a>谓经所说有随眠声若有性俱。<a id="a-68"></a>若即有性于无体法理俱不成。<a id="a-69"></a>无非有俱及有性故。<a id="a-6A"></a>又经但说有随眠言。<a id="a-6B"></a>宁知非尔时于余时方有。<a id="a-6C"></a>有谓有体。<a id="a-6D"></a>是现有义。<a id="a-6E"></a>如契经说。<a id="a-6F"></a>于诸欲中若有欲贪心被缚住。<a id="a-6G"></a>乃至广说。<a id="a-6H"></a>又如经说。<a id="a-6I"></a>有诸有情于可爱境有欲有贪。<a id="a-6J"></a>乃至广说。<a id="a-6K"></a>岂亦执此有及缚言。<a id="a-6L"></a>非于尔时余时有缚。<a id="a-6M"></a>又如经说。<a id="a-6N"></a>此无故彼无。<a id="a-6O"></a>岂亦可言是余时无义。<a id="a-6P"></a>故经主释定为非理。<a id="a-6Q"></a>由此已遣于因假立。<a id="a-6R"></a>谓经但说有随眠言。<a id="a-6S"></a>宁知说因非随眠体。<a id="a-6T"></a>又随眠体尔时无故。<a id="a-6U"></a>不应于有立非有名。<a id="a-6V"></a>故知随眠即欲贪等。<a id="a-6W"></a>于自相续随增眠故。<a id="a-6X"></a>然我今释大母经中欲贪随眠即欲贪体。<a id="a-6Y"></a>非此意辩诸随眠得。<a id="a-6Z"></a>欲贪随眠所随增者是随缚义。<a id="a-6a"></a>如何随缚非由自体由起得故。<a id="a-6b"></a>如强怨敌虽住远方密遣使随伺求瑕隙。<a id="a-6c"></a>故本论释总随眠名。<a id="a-6d"></a>谓恒随行及恒随缚。<a id="a-6e"></a>此说起得非显得体。<a id="a-6f"></a>又即彼经言并随眠断者。<a id="a-6g"></a>显欲贪缠无余尽义。<a id="a-6h"></a>谓断八品修所断时。<a id="a-6i"></a>一品随眠犹能随缚。<a id="a-6j"></a>为显体断说正遣除。<a id="a-6k"></a>并随眠断言显随缚皆尽。<a id="a-6l"></a>如契经说。<a id="a-6m"></a>于此所生无量种类恶不善法。<a id="a-6n"></a>无余永灭并随缚断。<a id="a-6o"></a>此意亦显并随眠灭。<a id="a-6p"></a>是故随眠即欲贪等非随界等。<a id="a-6q"></a>其理善成。<a id="a-6r"></a>分别论师作如是说。<a id="a-6s"></a>诸随眠体是不相应。<a id="a-6t"></a>不觉不思有随眠故。<a id="a-6u"></a>谓契经说。<a id="a-6v"></a>不觉不思亦为随眠随增随缚。<a id="a-6w"></a>又道烦恼应俱时故。<a id="a-6x"></a>谓圣道起与心相应。<a id="a-6y"></a>若断与心相应烦恼。<a id="a-6z"></a>则应圣道有烦恼俱。<a id="a-70"></a>又应非无学亦无烦恼故。<a id="a-71"></a>谓执随眠心相应者。<a id="a-72"></a>异生有学善无记心现在前时应无烦恼。<a id="a-73"></a>然非所许。<a id="a-74"></a>故知随眠是不相应行蕴所摄。<a id="a-75"></a>此可破经部非预我宗。<a id="a-76"></a>我宗许去来有实体故。<a id="a-77"></a>谓虽现在不觉不思。<a id="a-78"></a>而为去来觉思所引。<a id="a-79"></a>诸随眠体与心相应实相随眠随增随缚。<a id="a-7A"></a>乃至未断觉思等前。<a id="a-7B"></a>于相续中恒现起得随增随缚曾无间断。<a id="a-7C"></a>由此亦无道惑俱失。<a id="a-7D"></a>亦无非无学有无烦恼过。<a id="a-7E"></a>以烦恼得非烦恼故。<a id="a-7F"></a>由此去来烦恼缚故。<a id="a-7G"></a>如汝宗圣者现起烦恼时无烦恼道俱及成异生过。<a id="a-7H"></a>我宗有学起圣道时无道烦恼俱及无烦恼失。<a id="a-7I"></a>又何用执此不相应以能为因生诸缠故。<a id="a-7J"></a>此不应理。<a id="a-7K"></a>曾无说故。<a id="a-7L"></a>佛说烦恼但以无明相不律仪。<a id="a-7M"></a>非理作意邪分别等为因故生。<a id="a-7N"></a>不说随眠为因故起。<a id="a-7O"></a>然分别论及经部师妄执随眠为缠因性。<a id="a-7P"></a>又此所计有太过失。<a id="a-7Q"></a>谓若随眠为缠因故。<a id="a-7R"></a>执随眠体是不相应。<a id="a-7S"></a>经说无明因谓非理作意。<a id="a-7T"></a>此非理作意应是不相应。<a id="a-7U"></a>此不许然彼云何尔。<a id="a-7V"></a>又随眠体若许相应。<a id="a-7W"></a>可能为缠随眠因性。<a id="a-7X"></a>非余妄计不相应者。<a id="a-7Y"></a>以契经说。<a id="a-7Z"></a>诸有苾刍。<a id="a-7a"></a>于彼彼事中。<a id="a-7b"></a>若多起寻伺。<a id="a-7c"></a>由此由此心便沉着。<a id="a-7d"></a>又如是理世现可知。<a id="a-7e"></a>以下欲贪先数现起。<a id="a-7f"></a>后便数起上品欲贪。<a id="a-7g"></a>又若随眠非相应性。<a id="a-7h"></a>唯此能作贪等缠因。<a id="a-7i"></a>未离欲贪诸有情类。<a id="a-7j"></a>若遇境界缠起应同。<a id="a-7k"></a>以现生因无差别故。<a id="a-7l"></a>既不许尔。<a id="a-7m"></a>故执随眠与缠为因。<a id="a-7n"></a>定为横计。<a id="a-7o"></a>然随眠体定是相应。<a id="a-7p"></a>以经说随眠为欢悦等故。<a id="a-7q"></a>谓前所引契经中说。<a id="a-7r"></a>若触乐受生欢悦等。<a id="a-7s"></a>即于乐受有贪随眠。<a id="a-7t"></a>非不相应名欢悦等。<a id="a-7u"></a>又经说随眠映蔽心等。<a id="a-7v"></a>故谓契经说贪映蔽心。<a id="a-7w"></a>由此便能行身语意恶行。<a id="a-7x"></a>若随眠体是不相应。<a id="a-7y"></a>应一切时造诸恶行。<a id="a-7z"></a>又契经说。<a id="a-80"></a>心受贪染若随眠体。<a id="a-81"></a>是不相应应不染心。<a id="a-82"></a>或应恒染。<a id="a-83"></a>若谓所引皆是诸缠。<a id="a-84"></a>此中并无随眠声故。<a id="a-85"></a>如何不谓皆是随眠。<a id="a-86"></a>以于此中无缠声故。<a id="a-87"></a>又彼所释违害自宗。<a id="a-88"></a>若无随眠声即执为缠者。<a id="a-89"></a>如契经说。<a id="a-8A"></a>无明为因生贪嗔痴。<a id="a-8B"></a>亦应执缠为因生缠。<a id="a-8C"></a>非随眠力。<a id="a-8D"></a>是则违害先所立宗随眠为因生诸缠义。<a id="a-8E"></a>又随眠体若不相应。<a id="a-8F"></a>彼与善心为相违不。<a id="a-8G"></a>若相违者。<a id="a-8H"></a>则诸善心应毕竟不生随眠恒有故。<a id="a-8I"></a>不相违者。<a id="a-8J"></a>则诸随眠应不染恼心。<a id="a-8K"></a>然经说染恼。<a id="a-8L"></a>如契经说。<a id="a-8M"></a>贪染恼心令不解脱。<a id="a-8N"></a>无明染慧令不清净。<a id="a-8O"></a>若谓贪染恼非贪随眠。<a id="a-8P"></a>以何理为因证知如是。<a id="a-8Q"></a>如贪染为性能染恼心。<a id="a-8R"></a>如是贪随眠亦染为性。<a id="a-8S"></a>如何不说能染恼心。<a id="a-8T"></a>又如爱结体即是爱能染恼心。<a id="a-8U"></a>应贪随眠体即是贪亦能染恼。<a id="a-8V"></a>或彼应辨差别因缘。<a id="a-8W"></a>由何爱结是相应性。<a id="a-8X"></a>贪随眠体是不相应。<a id="a-8Y"></a>佛观有情意乐差别。<a id="a-8Z"></a>于诸烦恼立种种名。<a id="a-8a"></a>如一欲贪说名欲漏欲取欲扼欲贪随眠欲瀑流贪欲盖爱结等种种名。<a id="a-8b"></a>于一欲贪差别名内。<a id="a-8c"></a>若随眠体是不相应。<a id="a-8d"></a>执是欲贪之随眠者。<a id="a-8e"></a>则欲漏等应不相应。<a id="a-8f"></a>亦应执为欲之漏等。<a id="a-8g"></a>若欲漏等非不相应。<a id="a-8h"></a>应许随眠是相应法。<a id="a-8i"></a>等是欲贪名差别故。<a id="a-8j"></a>由此理证欲贪随眠体即欲贪能为染恼。<a id="a-8k"></a>以契经说贪染恼心令不解脱。<a id="a-8l"></a>故不可执随眠恒有。<a id="a-8m"></a>是不相应。<a id="a-8n"></a>以诸善心容有起位。<a id="a-8o"></a>故随眠体定是相应。<a id="a-8p"></a>经主此中先叙尊者法胜所说。<a id="a-8q"></a>以诸随眠染恼心故。<a id="a-8r"></a>覆障心故。<a id="a-8s"></a>能违善故。<a id="a-8t"></a>非不相应。<a id="a-8u"></a>后即斥言。<a id="a-8v"></a>此皆非证。<a id="a-8w"></a>许随眠体是不相应。<a id="a-8x"></a>不许随眠为上三事。<a id="a-8y"></a>但许三事是缠所为。<a id="a-8z"></a>此都未详彼大德意。<a id="a-90"></a>彼大德意如我先辩。<a id="a-91"></a>若谓随眠如烦恼得。<a id="a-92"></a>体虽恒有不障善心。<a id="a-93"></a>此亦不然。<a id="a-94"></a>随眠烦恼差别名体曾无说故。<a id="a-95"></a>且分别论执随眠体是不相应可少有用。<a id="a-96"></a>彼宗非拨过去未来。<a id="a-97"></a>勿烦恼生无有因故。<a id="a-98"></a>然犊子部信有去来。<a id="a-99"></a>执有随眠非相应法。<a id="a-9A"></a>如是所执极为无用。<a id="a-9B"></a>如彼论言。<a id="a-9C"></a>诸欲贪缠一切皆是欲贪随眠。<a id="a-9D"></a>有欲贪随眠非欲贪缠。<a id="a-9E"></a>谓不相应行欲贪随眠。<a id="a-9F"></a>何缘彼部作如是执。<a id="a-9G"></a>以经论文俱可得故。<a id="a-9H"></a>释彼一切皆如前说。<a id="a-9I"></a>若但如文而取义者。<a id="a-9J"></a>如契经说。<a id="a-9K"></a>有色随眠。<a id="a-9L"></a>此文亦应不别观察。<a id="a-9M"></a>解释理趣如文而取。<a id="a-9N"></a>则随眠体非唯可执。<a id="a-9O"></a>通相应性及不相应。<a id="a-9P"></a>亦应执通有色无色。<a id="a-9Q"></a>有见无见等种种差别门。<a id="a-9R"></a>又彼何缘憎背诸得。<a id="a-9S"></a>若信有得具能释通。<a id="a-9T"></a>诸圣教中幽隐文义。<a id="a-9U"></a>诸邪执类不能如实设难弹斥信有得宗。<a id="a-9V"></a>执不相应随眠论者。<a id="a-9W"></a>常为无量过难所随。<a id="a-9X"></a>不能释通圣教文义。<a id="a-9Y"></a>而固方便背正执邪。<a id="a-9Z"></a>未审蕴何在心故尔。<a id="a-9a"></a>何劳征问。<a id="a-9b"></a>以诸世间得及前因无始皆等。<a id="a-9c"></a>而现见有唯贪猛利。<a id="a-9d"></a>广说乃至。<a id="a-9e"></a>有杂行者。<a id="a-9f"></a>非无别因有如是事故。<a id="a-9g"></a>应由别有不相应随眠此亦不然。<a id="a-9h"></a>若信实有去来二世。<a id="a-9i"></a>虽不别立不相应行名为随眠。<a id="a-9j"></a>贪猛利等皆得成就。<a id="a-9k"></a>谓由近远二同类因境等别缘资助觉发。<a id="a-9l"></a>令其引果势力别故。<a id="a-9m"></a>且止广诤。<a id="a-9n"></a>如契经言。<a id="a-9o"></a>有贪随眠此何为体色无色爱。<a id="a-9p"></a>佛说有贪此名何因唯于彼立彼贪。<a id="a-9q"></a>多托内门转故。<a id="a-9r"></a>谓欲界贪多于欲境外门而转。<a id="a-9s"></a>不名有贪。<a id="a-9t"></a>上二界贪多于定境内门而转。<a id="a-9u"></a>故名有贪。<a id="a-9v"></a>又由有人于色无色起解脱想。<a id="a-9w"></a>为遮彼故。<a id="a-9x"></a>谓上二界有求解脱。<a id="a-9y"></a>妄想为先得生于彼。<a id="a-9z"></a>故有计彼为真解脱。<a id="a-A0"></a>佛为遮其真解脱想。<a id="a-A1"></a>故于上界立以有名。<a id="a-A2"></a>贪二界贪立有贪想。<a id="a-A3"></a>夫言有者是生身义。<a id="a-A4"></a>此则显示欲求解脱。<a id="a-A5"></a>于一切有不应希求。<a id="a-A6"></a>经主于斯复作是释。<a id="a-A7"></a>此中自体立以有名。<a id="a-A8"></a>彼诸有情多于等至及所依止深生味着。<a id="a-A9"></a>故说彼唯味着自体非味着境。<a id="a-AA"></a>离欲贪故。<a id="a-AB"></a>由此唯彼立有贪名。<a id="a-AC"></a>此释与前义有何别。<a id="a-AD"></a>谓前已说上二界贪多于定境内门而转。<a id="a-AE"></a>又说有人于色无色生身有境起解脱想。<a id="a-AF"></a>则为已说定及生身皆得有名俱自体故。<a id="a-AG"></a>详经主释。<a id="a-AH"></a>义不异前。<a id="a-AI"></a>但构浮词似有少异。<a id="a-AJ"></a>上座说有二类随眠。<a id="a-AK"></a>一唯欲缠。<a id="a-AL"></a>二通三界。<a id="a-AM"></a>自兴疑问。<a id="a-AN"></a>岂不有贪。<a id="a-AO"></a>有论说言。<a id="a-AP"></a>唯上二界都无圣教。<a id="a-AQ"></a>于色无色偏说有声。<a id="a-AR"></a>故难依信。<a id="a-AS"></a>然于处处诸圣教中。<a id="a-AT"></a>皆以有声通说三界。<a id="a-AU"></a>岂不于境亦说有声。<a id="a-AV"></a>欲贪随眠不应别立。<a id="a-AW"></a>此难非理。<a id="a-AX"></a>转有异故。<a id="a-AY"></a>谓诸欲贪于外门转。<a id="a-AZ"></a>内门转者说名有贪。<a id="a-Aa"></a>又如耽境与耽有异。<a id="a-Ab"></a>所引随眠差别亦尔。<a id="a-Ac"></a>又缘境界缘生身贪。<a id="a-Ad"></a>对治不同故别立二。<a id="a-Ae"></a>又必损伏欲贪及嗔。<a id="a-Af"></a>外仙方能入色无色。<a id="a-Ag"></a>故欲贪体非即有贪。<a id="a-Ah"></a>以彼有情缘自相续。<a id="a-Ai"></a>我爱随逐恒无断故。<a id="a-Aj"></a>上座于斯极为恶立随眠差别。<a id="a-Ak"></a>以欲贪声容说一切欲界贪故。<a id="a-Al"></a>欲界生身亦欲界摄。<a id="a-Am"></a>如何缘彼贪非欲贪。<a id="a-An"></a>如说色贪非唯缘色。<a id="a-Ao"></a>总说一切缘色界贪。<a id="a-Ap"></a>如是欲贪非唯缘欲总说一切缘欲界贪。<a id="a-Aq"></a>上座所持契经亦说。<a id="a-Ar"></a>若缘欲界起染起贪。<a id="a-As"></a>起阿赖耶起尼延底。<a id="a-At"></a>起诸耽着。<a id="a-Au"></a>是欲贪相。<a id="a-Av"></a>故执有贪通三界者。<a id="a-Aw"></a>非为善执。<a id="a-Ax"></a>又非佛说唯通三界可说有声。<a id="a-Ay"></a>所以者何。<a id="a-Az"></a>有声或说一界少分二界少分三界少分。<a id="a-B0"></a>如七有经极七有等。<a id="a-B1"></a>如应配释。<a id="a-B2"></a>故此所说欲贪随眠。<a id="a-B3"></a>通摄一切欲界贪尽。<a id="a-B4"></a>余二界爱总名有贪。<a id="a-B5"></a>立名因缘。<a id="a-B6"></a>如先已辨。<a id="a-B7"></a>若唯缘内贪名有贪。<a id="a-B8"></a>则色界中色声触爱。<a id="a-B9"></a>非缘内起应非有贪。<a id="a-BA"></a>则诸随眠应立有八。<a id="a-BB"></a>又言有者。<a id="a-BC"></a>不唯生身。<a id="a-BD"></a>以契经中说业有中有。<a id="a-BE"></a>故如欲有声兼说欲境。<a id="a-BF"></a>如是欲界缘生身贪亦是欲贪随眠所摄。<a id="a-BG"></a>是故一切欲界系贪。<a id="a-BH"></a>皆以欲贪随眠声说。<a id="a-BI"></a>或于欲境亦说有声。<a id="a-BJ"></a>欲贪随眠别说无用。<a id="a-BK"></a>言转异故。<a id="a-BL"></a>理亦不然。<a id="a-BM"></a>说多分言容可尔故。<a id="a-BN"></a>谓约多分理则可。<a id="a-BO"></a>然以欲界贪多外门。<a id="a-BP"></a>转色无色爱多于内门。<a id="a-BQ"></a>非执欲贪。<a id="a-BR"></a>唯缘外起。<a id="a-BS"></a>唯缘内起。<a id="a-BT"></a>方名有贪。<a id="a-BU"></a>可说二贪转异故别。<a id="a-BV"></a>或彼应许色无色贪一向无缘外门转者。<a id="a-BW"></a>又诸耽境即是耽有。<a id="a-BX"></a>以诸境界亦名有故。<a id="a-BY"></a>或诸耽有即是耽境。<a id="a-BZ"></a>诸有亦为境界摄故。<a id="a-Ba"></a>由此所言。<a id="a-Bb"></a>又如耽境与耽有异。<a id="a-Bc"></a>非为善说。<a id="a-Bd"></a>又彼所说由境身贪对治不同别立二者。<a id="a-Be"></a>此言对治为别为通。<a id="a-Bf"></a>若谓此言约别对治。<a id="a-Bg"></a>即境界贪应分多种。<a id="a-Bh"></a>谓色声等诸境界贪。<a id="a-Bi"></a>制伏对治各有异故。<a id="a-Bj"></a>若谓此言约通对治。<a id="a-Bk"></a>此二对治有异有同。<a id="a-Bl"></a>如何定言对治有异。<a id="a-Bm"></a>或色无色二界中贪治有不同。<a id="a-Bn"></a>应亦分二。<a id="a-Bo"></a>又言损伏欲贪及嗔。<a id="a-Bp"></a>外仙方能入色无色。<a id="a-Bq"></a>故欲贪体非即有贪。<a id="a-Br"></a>以彼有情缘自相续。<a id="a-Bs"></a>我爱随逐恒无断者。<a id="a-Bt"></a>此言极与圣教理违。<a id="a-Bu"></a>唯不现行名为损伏。<a id="a-Bv"></a>若欲界系缘生身贪。<a id="a-Bw"></a>亦名有贪亦名我爱。<a id="a-Bx"></a>若此我爱恒随现行。<a id="a-By"></a>彼定无容入色无色。<a id="a-Bz"></a>若不损伏下生身贪。<a id="a-C0"></a>而诸外仙容入上地。<a id="a-C1"></a>则不应说伏欲贪嗔。<a id="a-C2"></a>外仙方能入色无色。<a id="a-C3"></a>若谓现起欲境贪嗔。<a id="a-C4"></a>能障外仙入色无色。<a id="a-C5"></a>非欲界系缘生身贪。<a id="a-C6"></a>能障外仙此有何理。<a id="a-C7"></a>厌下身境方生上故。<a id="a-C8"></a>虽彼复言。<a id="a-C9"></a>岂不乃至阿罗汉向住欲界者。<a id="a-CA"></a>于欲界身有我慢爱必无是事。<a id="a-CB"></a>或何不许阿罗汉果亦有是事。<a id="a-CC"></a>若离欲界染不断欲界贪。<a id="a-CD"></a>离有顶染时亦应无断理。<a id="a-CE"></a>由彼于此非对治故。<a id="a-CF"></a>或应一切下地烦恼与有顶染俱时断灭。<a id="a-CG"></a>修前治道便为无用。<a id="a-CH"></a>或应说彼差别因缘。<a id="a-CI"></a>等欲界贪断有渐顿。<a id="a-CJ"></a>若谓此证由安隐经。<a id="a-CK"></a>不尔。<a id="a-CL"></a>不了彼经义故。<a id="a-CM"></a>谓彼具寿已见谛理。<a id="a-CN"></a>依修所断欲界所系我爱我慢。<a id="a-CO"></a>故作是言。<a id="a-CP"></a>我色等中不随执我。<a id="a-CQ"></a>然于如是五取蕴中。<a id="a-CR"></a>有我慢爱随眠未断。<a id="a-CS"></a>谓此烦恼随身见行。<a id="a-CT"></a>身见断故此不现起。<a id="a-CU"></a>然犹未永断。<a id="a-CV"></a>未得对治故。<a id="a-CW"></a>作如是释。<a id="a-CX"></a>何所相违有所相违。<a id="a-CY"></a>谓彼经说。<a id="a-CZ"></a>佛为彼说此法门时具寿安隐成阿罗汉。<a id="a-Ca"></a>诸漏永尽心善解脱。<a id="a-Cb"></a>由此知彼先是不还。<a id="a-Cc"></a>曾已进修阿罗汉向。<a id="a-Cd"></a>于出观位作如是言。<a id="a-Ce"></a>我色等中乃至广说佛为说法。<a id="a-Cf"></a>经但言成阿罗汉果。<a id="a-Cg"></a>不言余故。<a id="a-Ch"></a>此不成证。<a id="a-Ci"></a>彼契经中偏举所得最胜果故。<a id="a-Cj"></a>如拊掌喻契经等说。<a id="a-Ck"></a>非诸圣者作是寻思。<a id="a-Cl"></a>我我似何。<a id="a-Cm"></a>乃至广说。<a id="a-Cn"></a>世尊方便开悟其心。<a id="a-Co"></a>经但言成阿罗汉果。<a id="a-Cp"></a>谓经说彼悟佛所言成阿罗汉心善解脱。<a id="a-Cq"></a>非说异生闻法顿证阿罗汉果。<a id="a-Cr"></a>作是说者。<a id="a-Cs"></a>偏举最胜。<a id="a-Ct"></a>此亦应然。<a id="a-Cu"></a>或彼契经约取蕴类作如是说。<a id="a-Cv"></a>然于如是五取蕴中。<a id="a-Cw"></a>有我慢爱随眠未断。<a id="a-Cx"></a>理实但有上取蕴中我慢我爱。<a id="a-Cy"></a>自称释子必不应言已离欲贪。<a id="a-Cz"></a>犹有欲界我慢我爱随眠未断。<a id="a-D0"></a>况言此二恒随现行。<a id="a-D1"></a>是故有贪唯色无色非于欲界。<a id="a-D2"></a>其理极成。<a id="a-D3"></a>既说有贪在上二界。<a id="a-D4"></a>义准欲界贪名欲贪。<a id="a-D5"></a>故于颂中不别显示。</p>
 </body>
</html>