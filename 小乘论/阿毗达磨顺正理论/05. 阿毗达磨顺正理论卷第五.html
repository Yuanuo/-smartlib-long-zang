<!doctype html>
<html id="z3IBVom15k" data-ver="1410">
 <head>
  <meta charset="utf-8">
  <meta author="众贤">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨顺正理论卷第五</h1>
  <h2 id="a2">辩本事品第一之五</h2>
  <p id="a3">又上座言。<a id="a-4"></a>火界或少。<a id="a-5"></a>或不增强。<a id="a-6"></a>即名为冷。<a id="a-7"></a>所以者何。<a id="a-8"></a>于彼无日。<a id="a-9"></a>或去日远。<a id="a-A"></a>便有冷故。<a id="a-B"></a>又如极大炎热起时。<a id="a-C"></a>无别少分所造触起。<a id="a-D"></a>同许唯有火大增多。<a id="a-E"></a>热减少时亦应如是。<a id="a-F"></a>无别少分所造触生。<a id="a-G"></a>应许唯是火大减少。<a id="a-H"></a>若别有冷亦应许有别所造触非暖非冷。<a id="a-I"></a>是故定无冷所造触。<a id="a-J"></a>非火界少。<a id="a-K"></a>或不增强即名为冷。<a id="a-L"></a>现见冷触所损害者。<a id="a-M"></a>火界增时能摄益故。<a id="a-N"></a>损害因增转应损害。<a id="a-O"></a>谁有智者作如是执。<a id="a-P"></a>被少火害归投大火。<a id="a-Q"></a>若谓彼由匮乏火故有损害者。<a id="a-R"></a>理必不然。<a id="a-S"></a>定有余因能损害故。<a id="a-T"></a>谓火少故。<a id="a-U"></a>有余冷增能为损害。<a id="a-V"></a>非即由火。<a id="a-W"></a>由此准说冷摄益者。<a id="a-X"></a>谓为少因。<a id="a-Y"></a>所摄益者。<a id="a-Z"></a>此因若增。<a id="a-a"></a>转应摄益。<a id="a-b"></a>是故彼论非为应理。<a id="a-c"></a>又彼所说。<a id="a-d"></a>热增减时。<a id="a-e"></a>无所造生唯即火者。<a id="a-f"></a>亦不应理。<a id="a-g"></a>现见二法更互相违。<a id="a-h"></a>一法增时余法减故。<a id="a-i"></a>如能断道与所断惑。<a id="a-j"></a>非道增时无别惑起。<a id="a-k"></a>例道退位无别惑生。<a id="a-l"></a>又冷生时和合异故。<a id="a-m"></a>谓水风界增盛聚中。<a id="a-n"></a>有冷生因。<a id="a-o"></a>非由火界。<a id="a-p"></a>不应就火增盛为难。<a id="a-q"></a>又执火界少为冷者。<a id="a-r"></a>彼雪聚中火微极少。<a id="a-s"></a>不应于此冷微极多。<a id="a-t"></a>智不应言如如火界渐渐微少。<a id="a-u"></a>如是如是火界转多。<a id="a-v"></a>为应理论。<a id="a-w"></a>彼执冷火无别体故。<a id="a-x"></a>不可金少即为非金。<a id="a-y"></a>故有别物异诸大种。<a id="a-z"></a>由火界减。<a id="a-10"></a>彼物体增。<a id="a-11"></a>是所造触。<a id="a-12"></a>说名为冷。<a id="a-13"></a>有执此宗。<a id="a-14"></a>谓有大种增生冷触。<a id="a-15"></a>冷触即是此大种者。<a id="a-16"></a>理亦不然。<a id="a-17"></a>冷与水风相各异故。<a id="a-18"></a>又二物成。<a id="a-19"></a>体应是假便应不为身识所缘。<a id="a-1A"></a>以非冷暖无别性故。<a id="a-1B"></a>例无别冷。<a id="a-1C"></a>理亦不然。<a id="a-1D"></a>彼即冷等下等品类。<a id="a-1E"></a>分位别故有余师说。<a id="a-1F"></a>冷等唯用暖无为体此亦不然。<a id="a-1G"></a>品类异故。<a id="a-1H"></a>犹如暖等。<a id="a-1I"></a>不容无法有异品类。<a id="a-1J"></a>或应地等用无为性。<a id="a-1K"></a>谓亦可说唯水等无。<a id="a-1L"></a>名地等界。<a id="a-1M"></a>故彼所说。<a id="a-1N"></a>非破冷触是造色因。<a id="a-1O"></a>又冷能为觉生缘故。<a id="a-1P"></a>如火界等非即暖无。<a id="a-1Q"></a>应有色聚全无有火。<a id="a-1R"></a>有非有俱不应理故。<a id="a-1S"></a>诸色聚中既必有火。<a id="a-1T"></a>是则冷触应毕竟无。<a id="a-1U"></a>故知离火别有冷触。<a id="a-1V"></a>又诸冷触其体实有。<a id="a-1W"></a>相状分明。<a id="a-1X"></a>现可觉故。<a id="a-1Y"></a>犹如暖等。<a id="a-1Z"></a>又契经中。<a id="a-1a"></a>如暖说故。<a id="a-1b"></a>体必应有。<a id="a-1c"></a>故契经言。<a id="a-1d"></a>我于冷暖皆能堪忍。<a id="a-1e"></a>若于尔时冷暖调适。<a id="a-1f"></a>即能成熟。<a id="a-1g"></a>取证成就。<a id="a-1h"></a>非于尔时极冷极暖。<a id="a-1i"></a>若极冷暖不能修业。<a id="a-1j"></a>故冷造色实有义成。<a id="a-1k"></a>又上座言。<a id="a-1l"></a>饥渴二种。<a id="a-1m"></a>非所造色。<a id="a-1n"></a>希求性故。<a id="a-1o"></a>理亦不然。<a id="a-1p"></a>此二于因说果名故。<a id="a-1q"></a>由触差别逼切其身。<a id="a-1r"></a>生食饮欲。<a id="a-1s"></a>是饥渴因。<a id="a-1t"></a>故名饥渴。<a id="a-1u"></a>如说轻安。<a id="a-1v"></a>谓身轻性。<a id="a-1w"></a>轻安果故。<a id="a-1x"></a>说名轻安。<a id="a-1y"></a>若尔此因应暖为性。<a id="a-1z"></a>由火界暖。<a id="a-20"></a>能熟能消。<a id="a-21"></a>便能发生食饮欲故。<a id="a-22"></a>此言非理。<a id="a-23"></a>食饮二欲应是造色。<a id="a-24"></a>火为因故。<a id="a-25"></a>又非火界。<a id="a-26"></a>是二欲因应一切时生一欲故。<a id="a-27"></a>现见二欲非恒时有。<a id="a-28"></a>岂不自宗欲因造触所依大种。<a id="a-29"></a>虽恒非无。<a id="a-2A"></a>而此造触体非常有。<a id="a-2B"></a>此例不然。<a id="a-2C"></a>欲因造触待风火界。<a id="a-2D"></a>增强生故。<a id="a-2E"></a>若谓二欲亦应尔者。<a id="a-2F"></a>理亦不然。<a id="a-2G"></a>如前已说。<a id="a-2H"></a>二欲应是造色性故。<a id="a-2I"></a>若谓如因所触大种发生身识。<a id="a-2J"></a>而非身识是造色性。<a id="a-2K"></a>欲亦应然。<a id="a-2L"></a>此不相似。<a id="a-2M"></a>识不要因大种增盛方得生起。<a id="a-2N"></a>欲即不然。<a id="a-2O"></a>因增生故由彼身识不因大种。<a id="a-2P"></a>或等或增差别生起。<a id="a-2Q"></a>但随所依不由差别。<a id="a-2R"></a>身触为缘而得生起。<a id="a-2S"></a>二欲不然。<a id="a-2T"></a>如所造色。<a id="a-2U"></a>要因大种增盛而生。<a id="a-2V"></a>既随大种差别而生。<a id="a-2W"></a>何缘所遮令非造色。<a id="a-2X"></a>风火若盛二欲便增。<a id="a-2Y"></a>风火若微二欲便减。<a id="a-2Z"></a>既随大种增微不同。<a id="a-2a"></a>二欲何缘非造色性。<a id="a-2b"></a>若言二欲虽因大种。<a id="a-2c"></a>而不依彼故非造色。<a id="a-2d"></a>谓欲依心不依大种。<a id="a-2e"></a>故不应难令成造色。<a id="a-2f"></a>若尔此欲应不要因大种增盛方得生起。<a id="a-2g"></a>不见不依大种身识。<a id="a-2h"></a>随诸大种差别而生唯见身识大种为缘。<a id="a-2i"></a>若等若增。<a id="a-2j"></a>但触便起。<a id="a-2k"></a>二欲若尔。<a id="a-2l"></a>应一切时不待增盛。<a id="a-2m"></a>有因便起。<a id="a-2n"></a>则前所说。<a id="a-2o"></a>应一切时生二欲难坚住难遣。<a id="a-2p"></a>又风火界有时虽增。<a id="a-2q"></a>而不现起食饮二欲。<a id="a-2r"></a>故知二欲因现不生。<a id="a-2s"></a>彼因尔时何缘不起。<a id="a-2t"></a>由所依身有过患故。<a id="a-2u"></a>或为余缘所障碍故。<a id="a-2v"></a>岂不即由此故二欲不生。<a id="a-2w"></a>何须复别计有欲因造触。<a id="a-2x"></a>此不应然。<a id="a-2y"></a>欲与身识俱时起故。<a id="a-2z"></a>虽有障碍而识得生。<a id="a-30"></a>欲不得生。<a id="a-31"></a>此有何理。<a id="a-32"></a>心所法生。<a id="a-33"></a>必定系属依缘识合。<a id="a-34"></a>彼三具有。<a id="a-35"></a>又彼希求大法地摄。<a id="a-36"></a>故与一切心品俱生。<a id="a-37"></a>生欲胜因。<a id="a-38"></a>尔时具有而不生者。<a id="a-39"></a>必为所余生缘阙故。<a id="a-3A"></a>所余缘者。<a id="a-3B"></a>谓所造触。<a id="a-3C"></a>故离大种实有饥渴。<a id="a-3D"></a>造色为性。<a id="a-3E"></a>又不应言造触生障即障心心所。<a id="a-3F"></a>勿心等生障即障造触。<a id="a-3G"></a>无异因故。<a id="a-3H"></a>且止广诤。<a id="a-3I"></a>必应信有饥渴二体造触为性。<a id="a-3J"></a>今应思择。<a id="a-3K"></a>若诸大种色聚中增。<a id="a-3L"></a>为体为用。<a id="a-3M"></a>何缘复劝如是思择。<a id="a-3N"></a>为欲蠲除不实过故。<a id="a-3O"></a>经主自论有处说言。<a id="a-3P"></a>此是彼宗所有过失。<a id="a-3Q"></a>彼宗谓彼毗婆沙师。<a id="a-3R"></a>言诸聚中一切大种。<a id="a-3S"></a>体虽等有而或有聚。<a id="a-3T"></a>作用偏增。<a id="a-3U"></a>如心心所。<a id="a-3V"></a>又如所觉团中盐味。<a id="a-3W"></a>未审此中经主意趣。<a id="a-3X"></a>定谓谁是毗婆沙师。<a id="a-3Y"></a>若谓善释阿毗达磨诸大论师。<a id="a-3Z"></a>彼无此说。<a id="a-3a"></a>彼说大种由体故增。<a id="a-3b"></a>石水焰风。<a id="a-3c"></a>诸色聚内。<a id="a-3d"></a>坚湿暖动体相偏增。<a id="a-3e"></a>一一聚中各了一故。<a id="a-3f"></a>若诸聚内大种体均。<a id="a-3g"></a>不应此中各唯了一。<a id="a-3h"></a>又随世想立地等名。<a id="a-3i"></a>应全无因。<a id="a-3j"></a>空有言说。<a id="a-3k"></a>以诸色聚形显皆同。<a id="a-3l"></a>若执坚等体均无异。<a id="a-3m"></a>因何得生地等别想。<a id="a-3n"></a>若谓因用。<a id="a-3o"></a>理必不然。<a id="a-3p"></a>用与自体无差别故。<a id="a-3q"></a>用若是实即体增成。<a id="a-3r"></a>实即体故。<a id="a-3s"></a>用若非实亦体增成。<a id="a-3t"></a>不异体故。<a id="a-3u"></a>无非实用异体有增。<a id="a-3v"></a>由此即释彼心心所团中盐喻。<a id="a-3w"></a>谓盐受等。<a id="a-3x"></a>用即体故。<a id="a-3y"></a>即体用增。<a id="a-3z"></a>总说如是。<a id="a-40"></a>然有差别。<a id="a-41"></a>谓诸大种有对碍故。<a id="a-42"></a>可积集故。<a id="a-43"></a>方处差别。<a id="a-44"></a>分明可了。<a id="a-45"></a>受等无对。<a id="a-46"></a>不可积集。<a id="a-47"></a>但由用别。<a id="a-48"></a>了增微异。<a id="a-49"></a>是故大种。<a id="a-4A"></a>体可积集。<a id="a-4B"></a>就体说增。<a id="a-4C"></a>心心所法。<a id="a-4D"></a>就用差别。<a id="a-4E"></a>说增微异。<a id="a-4F"></a>岂不色法亦见用增。<a id="a-4G"></a>如酢和水。<a id="a-4H"></a>良药和毒。<a id="a-4I"></a>盐和水等。<a id="a-4J"></a>虽两数同。<a id="a-4K"></a>而用有异。<a id="a-4L"></a>如何言色就体说增。<a id="a-4M"></a>此不相违。<a id="a-4N"></a>以酢与水触微虽等而味不同。<a id="a-4O"></a>酢味微多。<a id="a-4P"></a>水味微少。<a id="a-4Q"></a>故酢味胜。<a id="a-4R"></a>还由体增。<a id="a-4S"></a>于诸聚中有味等物。<a id="a-4T"></a>体增强故。<a id="a-4U"></a>谓是用增。<a id="a-4V"></a>良药毒等。<a id="a-4W"></a>缘起理门有差别故。<a id="a-4X"></a>体类如是。<a id="a-4Y"></a>由此虽少而能伏多。<a id="a-4Z"></a>非异体类有别用生。<a id="a-4a"></a>故执用增。<a id="a-4b"></a>是为邪计。<a id="a-4c"></a>或如类别。<a id="a-4d"></a>品别亦尔。<a id="a-4e"></a>故唯心等。<a id="a-4f"></a>就用说增。<a id="a-4g"></a>就体说增。<a id="a-4h"></a>谓诸色法。<a id="a-4i"></a>譬如依多依一成故。<a id="a-4j"></a>又诸大种就体说增。<a id="a-4k"></a>现可得故。<a id="a-4l"></a>教故。<a id="a-4m"></a>理故。<a id="a-4n"></a>谓大种增即体可得。<a id="a-4o"></a>非用非业。<a id="a-4p"></a>有集碍故。<a id="a-4q"></a>教者谓如种喻经说。<a id="a-4r"></a>若有地界。<a id="a-4s"></a>无水界者。<a id="a-4t"></a>应不聚集。<a id="a-4u"></a>无能摄故。<a id="a-4v"></a>如是一一广说如经。<a id="a-4w"></a>此经意言。<a id="a-4x"></a>非有色聚全无水界。<a id="a-4y"></a>若全无者。<a id="a-4z"></a>应不和合。<a id="a-50"></a>然有不能摄余色聚令和合者。<a id="a-51"></a>以其少故。<a id="a-52"></a>自余诸界。<a id="a-53"></a>准释应知。<a id="a-54"></a>理谓大种若但用增。<a id="a-55"></a>非体聚积。<a id="a-56"></a>而说增者。<a id="a-57"></a>应有大种。<a id="a-58"></a>或所造色一极微上亦有用增。<a id="a-59"></a>如于受等一法体上。<a id="a-5A"></a>有时用增独能为境。<a id="a-5B"></a>何缘极微一一别住。<a id="a-5C"></a>不能为境生五识身。<a id="a-5D"></a>又诸极微用增强者。<a id="a-5E"></a>其相粗着。<a id="a-5F"></a>应非极微。<a id="a-5G"></a>故诸色法。<a id="a-5H"></a>由可积聚体有对碍。<a id="a-5I"></a>就体说增。<a id="a-5J"></a>诸无色法不可积聚。<a id="a-5K"></a>体无对碍。<a id="a-5L"></a>就用说增。<a id="a-5M"></a>此义既成。<a id="a-5N"></a>不可倾动。<a id="a-5O"></a>而经主说。<a id="a-5P"></a>毗婆沙师。<a id="a-5Q"></a>言诸聚中一切大种体虽等有。<a id="a-5R"></a>而或有聚用偏增者。<a id="a-5S"></a>此未识宗。<a id="a-5T"></a>故作是说。<a id="a-5U"></a>又今应说。<a id="a-5V"></a>坚等何因是色所依。<a id="a-5W"></a>非余色等。<a id="a-5X"></a>以此遍满一切处故。<a id="a-5Y"></a>谓诸聚中地等四相。<a id="a-5Z"></a>皆遍具有。<a id="a-5a"></a>色等不然。<a id="a-5b"></a>由此地等三义成立。<a id="a-5c"></a>一所依义。<a id="a-5d"></a>二能生义。<a id="a-5e"></a>三广大义。<a id="a-5f"></a>又是色等所随逐故。<a id="a-5g"></a>现见世间。<a id="a-5h"></a>瓶盆等物。<a id="a-5i"></a>由火成熟。<a id="a-5j"></a>便有色等转变可得。<a id="a-5k"></a>扣击弹抚有差别故。<a id="a-5l"></a>声转变生。<a id="a-5m"></a>余色等中无如是事。<a id="a-5n"></a>是故坚等。<a id="a-5o"></a>色等所随。<a id="a-5p"></a>是色所依。<a id="a-5q"></a>非余色等。<a id="a-5r"></a>又能损坏余色物故。<a id="a-5s"></a>色等依地无能坏用。<a id="a-5t"></a>若尔久观雪等盛色。<a id="a-5u"></a>根不应坏。<a id="a-5v"></a>不尔彼色所依能坏根所依故。<a id="a-5w"></a>以于闇中觉彼生苦。<a id="a-5x"></a>故知唯坏大种非根。<a id="a-5y"></a>若坏于根不应觉彼发生身识。<a id="a-5z"></a>又色不能损坏大种。<a id="a-60"></a>非所触故。<a id="a-61"></a>是故大种。<a id="a-62"></a>独能损坏余色物故。<a id="a-63"></a>是色所依。<a id="a-64"></a>非余色等。<a id="a-65"></a>有说。<a id="a-66"></a>坚等所触性故。<a id="a-67"></a>能为所依。<a id="a-68"></a>此说非理。<a id="a-69"></a>冷等应成大种性故。<a id="a-6A"></a>然冷等触。<a id="a-6B"></a>非遍满故。<a id="a-6C"></a>不成大种。<a id="a-6D"></a>岂不暖中无有冷触。<a id="a-6E"></a>于冷触中亦无有暖。<a id="a-6F"></a>暖应如冷。<a id="a-6G"></a>亦非大种。<a id="a-6H"></a>此难不然。<a id="a-6I"></a>冷有暖故。<a id="a-6J"></a>由被冷覆而不可知。<a id="a-6K"></a>若尔冷触应同暖遍。<a id="a-6L"></a>不尔冷用暖中无故。<a id="a-6M"></a>以于冷中暖用可得。<a id="a-6N"></a>非于暖中冷用可得。<a id="a-6O"></a>冷同暖遍。<a id="a-6P"></a>此难应止。<a id="a-6Q"></a>暖用者何。<a id="a-6R"></a>谓能成熟。<a id="a-6S"></a>岂不见冷亦能成熟。<a id="a-6T"></a>如有暖故物不烂坏。<a id="a-6U"></a>不烂坏因名能成熟。<a id="a-6V"></a>冷亦如是。<a id="a-6W"></a>应与暖同。<a id="a-6X"></a>此亦不然。<a id="a-6Y"></a>水风界盛。<a id="a-6Z"></a>暂时凝结。<a id="a-6a"></a>此中成熟。<a id="a-6b"></a>即暖用故。<a id="a-6c"></a>是故不应说言坚等所触性故能为所依。<a id="a-6d"></a>冷等应成大种性故。<a id="a-6e"></a>然彼冷触。<a id="a-6f"></a>水风界增。<a id="a-6g"></a>四大果故。<a id="a-6h"></a>是所造色。<a id="a-6i"></a>又彼冷触。<a id="a-6j"></a>持摄熟长。<a id="a-6k"></a>四决定用不可得故。<a id="a-6l"></a>体非大种。<a id="a-6m"></a>岂不由冷雪等凝结有胜用耶。<a id="a-6n"></a>此言非理。<a id="a-6o"></a>水风界盛。<a id="a-6p"></a>如造冷触。<a id="a-6q"></a>生彼果故。<a id="a-6r"></a>亦由暖故。<a id="a-6s"></a>甘蔗汁等。<a id="a-6t"></a>凝结可得。<a id="a-6u"></a>若言冷是大种果者冷暖相违。<a id="a-6v"></a>不应和合。<a id="a-6w"></a>如何从暖生于冷耶。<a id="a-6x"></a>如坚与湿同一事故。<a id="a-6y"></a>互不相违。<a id="a-6z"></a>水火亦然。<a id="a-70"></a>既同一事。<a id="a-71"></a>理无相反。<a id="a-72"></a>如以冷水浇灌石灰。<a id="a-73"></a>从冷生热。<a id="a-74"></a>此亦应尔。<a id="a-75"></a>以诸大种同一事故。<a id="a-76"></a>虽性相违而恒和合。<a id="a-77"></a>冷是水风近所生果。<a id="a-78"></a>地界与彼都不相违。<a id="a-79"></a>火性虽违而不为损。<a id="a-7A"></a>同一果故。<a id="a-7B"></a>何妨和合。<a id="a-7C"></a>又若见彼诸界增故。<a id="a-7D"></a>于诸聚中立异大种。<a id="a-7E"></a>即彼诸界。<a id="a-7F"></a>是能生长诸造色因。<a id="a-7G"></a>名为大种。<a id="a-7H"></a>非冷增故。<a id="a-7I"></a>于诸聚中立异大种。<a id="a-7J"></a>故非大种。<a id="a-7K"></a>然暖增故。<a id="a-7L"></a>于诸聚中异大想灭异大想生。<a id="a-7M"></a>冷即不尔。<a id="a-7N"></a>是故冷暖。<a id="a-7O"></a>能依所依。<a id="a-7P"></a>二性差别。<a id="a-7Q"></a>岂不现见由冷增故水界凝结。<a id="a-7R"></a>世间于此亦立种种冰雪雹名。<a id="a-7S"></a>此难如前水风界盛如造冷触生彼果释。<a id="a-7T"></a>或冰雪雹即水异名。<a id="a-7U"></a>非草木等异名称火。<a id="a-7V"></a>故彼所难理定不齐。<a id="a-7W"></a>是故冷触唯所造性。<a id="a-7X"></a>由斯触界有二义成。<a id="a-7Y"></a>余九色界。<a id="a-7Z"></a>唯是所造。<a id="a-7a"></a>谓五色根色声香味。<a id="a-7b"></a>法界一分。<a id="a-7c"></a>亦唯所造。<a id="a-7d"></a>此复云何。<a id="a-7e"></a>谓无表业。<a id="a-7f"></a>依大种生。<a id="a-7g"></a>故名所造。<a id="a-7h"></a>然声为显定无一界唯大种性。<a id="a-7i"></a>余七心界。<a id="a-7j"></a>法界一分。<a id="a-7k"></a>除无表色。<a id="a-7l"></a>俱非二种。<a id="a-7m"></a>义准已成。<a id="a-7n"></a>譬喻论师。<a id="a-7o"></a>作如是说。<a id="a-7p"></a>诸所造色非异大种。<a id="a-7q"></a>所以者何。<a id="a-7r"></a>契经说故。<a id="a-7s"></a>如说。<a id="a-7t"></a>云何名内地界。<a id="a-7u"></a>谓于眼肉团中若内各别坚性坚类邻近执受。<a id="a-7v"></a>乃至广说。<a id="a-7w"></a>若异大种别有诸根。<a id="a-7x"></a>不应于根说大种性。<a id="a-7y"></a>又余经说。<a id="a-7z"></a>苾刍当知。<a id="a-80"></a>诸有士夫皆即六界。<a id="a-81"></a>既定说六。<a id="a-82"></a>为假有情所依实事。<a id="a-83"></a>故知眼等色等造色。<a id="a-84"></a>非异大种。<a id="a-85"></a>若所造色异诸大种。<a id="a-86"></a>有何意趣。<a id="a-87"></a>此经不说。<a id="a-88"></a>彼言非理。<a id="a-89"></a>不了契经深意趣故。<a id="a-8A"></a>前所引经。<a id="a-8B"></a>顺世名想。<a id="a-8C"></a>故作是说。<a id="a-8D"></a>谓诸世间。<a id="a-8E"></a>眼肉团中。<a id="a-8F"></a>起眼名想。<a id="a-8G"></a>此眼名想。<a id="a-8H"></a>依眼所依大种等起。<a id="a-8I"></a>眼肉团者。<a id="a-8J"></a>总说一切。<a id="a-8K"></a>不离眼根大种所造。<a id="a-8L"></a>若不尔者。<a id="a-8M"></a>此经唯应说谓于眼内各别等。<a id="a-8N"></a>坚性等言。<a id="a-8O"></a>已遮慧眼。<a id="a-8P"></a>应不须说肉团中言。<a id="a-8Q"></a>又于眼言是因第七。<a id="a-8R"></a>肉团中言是依第七。<a id="a-8S"></a>由此表知。<a id="a-8T"></a>总摄一切因眼所起。<a id="a-8U"></a>不离眼根大种所造。<a id="a-8V"></a>是因于眼所起肉团。<a id="a-8W"></a>其中所有内各别等。<a id="a-8X"></a>名内地界。<a id="a-8Y"></a>此则显示眼等生因依因等地。<a id="a-8Z"></a>由此重说二第七言。<a id="a-8a"></a>总摄一切眼及肉团所依大种。<a id="a-8b"></a>后所引经。<a id="a-8c"></a>唯说六界。<a id="a-8d"></a>不言余者。<a id="a-8e"></a>有别意趣。<a id="a-8f"></a>谓续生时眼等无故。<a id="a-8g"></a>虽于此位亦有身根。<a id="a-8h"></a>而犹未能觉冷等触。<a id="a-8i"></a>若法有体。<a id="a-8j"></a>未起作用。<a id="a-8k"></a>不应立在有用品中。<a id="a-8l"></a>又唯六界。<a id="a-8m"></a>是诸有情有用本事。<a id="a-8n"></a>从续生心至命终心。<a id="a-8o"></a>常有用故。<a id="a-8p"></a>住灭定者。<a id="a-8q"></a>识有何用。<a id="a-8r"></a>彼过去识。<a id="a-8s"></a>能作未来等无间缘。<a id="a-8t"></a>由此当果决定现起。<a id="a-8u"></a>是彼识用。<a id="a-8v"></a>若尔身根亦应有用。<a id="a-8w"></a>同类因用未尝无故。<a id="a-8x"></a>此难不然。<a id="a-8y"></a>非定成就与定成就。<a id="a-8z"></a>有差别故。<a id="a-90"></a>谓有身根。<a id="a-91"></a>虽不成就。<a id="a-92"></a>而有与果。<a id="a-93"></a>同类因用。<a id="a-94"></a>定无彼识。<a id="a-95"></a>体不成就。<a id="a-96"></a>能作当果等无间缘。<a id="a-97"></a>故识与身。<a id="a-98"></a>义非均等。<a id="a-99"></a>又身根用。<a id="a-9A"></a>非同类因。<a id="a-9B"></a>为识生依。<a id="a-9C"></a>是身根用入灭定者。<a id="a-9D"></a>决定当出后识生依。<a id="a-9E"></a>是前识用。<a id="a-9F"></a>故唯六界。<a id="a-9G"></a>是诸有情有用本事。<a id="a-9H"></a>理极成立。<a id="a-9I"></a>或举空界。<a id="a-9J"></a>表诸造色。<a id="a-9K"></a>故引此经非遮所造。<a id="a-9L"></a>空界实有是所造色。<a id="a-9M"></a>前已成故。<a id="a-9N"></a>又执造色不异大种。<a id="a-9O"></a>则应色等皆同一相。<a id="a-9P"></a>谓坚等相。<a id="a-9Q"></a>若尔眼等五根所行。<a id="a-9R"></a>应无差别。<a id="a-9S"></a>是则违经所说。<a id="a-9T"></a>眼等所行各异。<a id="a-9U"></a>如何所执色等境界皆同一相。<a id="a-9V"></a>谓坚等相。<a id="a-9W"></a>然非一切境一切根所行。<a id="a-9X"></a>此不能令智者心喜若言如说色等五境虽同一相谓造色相。<a id="a-9Y"></a>而无此失。<a id="a-9Z"></a>如是大种与所造色。<a id="a-9a"></a>虽同一相谓坚等相。<a id="a-9b"></a>而无失者。<a id="a-9c"></a>此亦不然。<a id="a-9d"></a>非许造色性有别法体故。<a id="a-9e"></a>又眼等根。<a id="a-9f"></a>于色等境。<a id="a-9g"></a>取定别相。<a id="a-9h"></a>非定总故。<a id="a-9i"></a>所以者何此宗不许所造色性如坚等相有别法体。<a id="a-9j"></a>故不可谓如说色等。<a id="a-9k"></a>虽同所造一法自性。<a id="a-9l"></a>而眼根等境别义成。<a id="a-9m"></a>如是色等虽同坚等一法自相。<a id="a-9n"></a>而眼等根境别义立又眼等根于色等境。<a id="a-9o"></a>取定别相。<a id="a-9p"></a>非定总相。<a id="a-9q"></a>勿眼等根与色等境总相同故。<a id="a-9r"></a>亦是眼等五根所取。<a id="a-9s"></a>成大过失。<a id="a-9t"></a>又受等法与色等境。<a id="a-9u"></a>亦同一相所谓行相。<a id="a-9v"></a>受等亦应眼等所取。<a id="a-9w"></a>是故决定。<a id="a-9x"></a>应许色等有不共相种类差别。<a id="a-9y"></a>由此眼等。<a id="a-9z"></a>虽一一根能取多相。<a id="a-A0"></a>而无五根境杂乱失。<a id="a-A1"></a>种类别故若谓如彼眼等五根。<a id="a-A2"></a>虽同一相谓澄净相。<a id="a-A3"></a>而能各各别取境界。<a id="a-A4"></a>如是色等。<a id="a-A5"></a>虽同一相谓坚等相而是眼等各别所行。<a id="a-A6"></a>此亦不然。<a id="a-A7"></a>余法亦有澄净相故。<a id="a-A8"></a>若澄净相。<a id="a-A9"></a>是眼等根差别相者。<a id="a-AA"></a>是则不应许。<a id="a-AB"></a>所余法亦有此相。<a id="a-AC"></a>然澄净相。<a id="a-AD"></a>亦许信有。<a id="a-AE"></a>是故澄净。<a id="a-AF"></a>于眼等根。<a id="a-AG"></a>非差别相。<a id="a-AH"></a>然坚湿等。<a id="a-AI"></a>是差别相。<a id="a-AJ"></a>若执色等此相皆同。<a id="a-AK"></a>而言眼根唯取色处。<a id="a-AL"></a>非触处者。<a id="a-AM"></a>无别因证。<a id="a-AN"></a>或复眼等。<a id="a-AO"></a>虽净相同。<a id="a-AP"></a>而功能异。<a id="a-AQ"></a>故别取境。<a id="a-AR"></a>功能异者。<a id="a-AS"></a>由因别故。<a id="a-AT"></a>眼等虽同四大种果。<a id="a-AU"></a>而诸大种增减不同。<a id="a-AV"></a>因既不同果功能异。<a id="a-AW"></a>由斯取境差别义成。<a id="a-AX"></a>又不应言色等差别亦由大种增减不同。<a id="a-AY"></a>若尔极微有不成过。<a id="a-AZ"></a>故汝此救。<a id="a-Aa"></a>理定不然。<a id="a-Ab"></a>又彼具寿云何安立境有境异。<a id="a-Ac"></a>谓若有人。<a id="a-Ad"></a>自触身分。<a id="a-Ae"></a>既执身触。<a id="a-Af"></a>皆同一相。<a id="a-Ag"></a>一刹那中。<a id="a-Ah"></a>互无差别。<a id="a-Ai"></a>立谁为境。<a id="a-Aj"></a>谁为有境。<a id="a-Ak"></a>若有差别性别义成。<a id="a-Al"></a>谓坚等相。<a id="a-Am"></a>所触名境。<a id="a-An"></a>与此相违身名有境。<a id="a-Ao"></a>许身触性有差别故。<a id="a-Ap"></a>若无差别。<a id="a-Aq"></a>则无安立境有境异。<a id="a-Ar"></a>便违理教。<a id="a-As"></a>若言如意虽同一相而一刹那立境有境不相违者。<a id="a-At"></a>理亦不然。<a id="a-Au"></a>意虽为境。<a id="a-Av"></a>而一切时立为有境。<a id="a-Aw"></a>故无斯过。<a id="a-Ax"></a>然身根境坚等大种。<a id="a-Ay"></a>未尝有时立为有境。<a id="a-Az"></a>故彼例救。<a id="a-B0"></a>理极不齐。<a id="a-B1"></a>许身根境坚等大种亦是有境。<a id="a-B2"></a>复有何失。<a id="a-B3"></a>如意唯应立为一处。<a id="a-B4"></a>是则应无决定安立。<a id="a-B5"></a>此为身处。<a id="a-B6"></a>此为触处。<a id="a-B7"></a>应说此中有何定理。<a id="a-B8"></a>判此唯境此唯有境。<a id="a-B9"></a>故彼所宗。<a id="a-BA"></a>杂乱难辩又若色等即诸大种。<a id="a-BB"></a>彼说一一青色极微。<a id="a-BC"></a>即四大种。<a id="a-BD"></a>或唯是一。<a id="a-BE"></a>二俱有过。<a id="a-BF"></a>然色处等。<a id="a-BG"></a>虽色名同。<a id="a-BH"></a>而有青雄香甘冷等性相差别。<a id="a-BI"></a>由此五境展转不同。<a id="a-BJ"></a>眼等五根无共境过。<a id="a-BK"></a>若诸大种。<a id="a-BL"></a>性相各别。<a id="a-BM"></a>与青极微体无异者。<a id="a-BN"></a>岂不一故。<a id="a-BO"></a>四性不成。<a id="a-BP"></a>若青极微。<a id="a-BQ"></a>唯一大种。<a id="a-BR"></a>即四大种。<a id="a-BS"></a>应互相离。<a id="a-BT"></a>一聚唯有一大种故。<a id="a-BU"></a>是则违害种喻等经。<a id="a-BV"></a>不应别异性相大种成无差别。<a id="a-BW"></a>一青色聚。<a id="a-BX"></a>若言随一增故尔者。<a id="a-BY"></a>应说何界增故为青。<a id="a-BZ"></a>若谓地界。<a id="a-Ba"></a>陂池河海应无青色。<a id="a-Bb"></a>若谓水界。<a id="a-Bc"></a>玉青石等应不极青。<a id="a-Bd"></a>若谓火界。<a id="a-Be"></a>世间盛火不应极赤。<a id="a-Bf"></a>若谓风界。<a id="a-Bg"></a>风中不应色不可得。<a id="a-Bh"></a>若说青色异诸大种。<a id="a-Bi"></a>实有一体。<a id="a-Bj"></a>随一界增。<a id="a-Bk"></a>多四大种。<a id="a-Bl"></a>各生青色合成一聚。<a id="a-Bm"></a>于理无违。<a id="a-Bn"></a>故异大种。<a id="a-Bo"></a>有所造色。<a id="a-Bp"></a>复有至教。<a id="a-Bq"></a>分明证成。<a id="a-Br"></a>如契经言。<a id="a-Bs"></a>诸所有色。<a id="a-Bt"></a>皆四大种。<a id="a-Bu"></a>及四大种所造摄故。<a id="a-Bv"></a>复有何理。<a id="a-Bw"></a>知所造言异诸大种。<a id="a-Bx"></a>别有所目。<a id="a-By"></a>然契经说。<a id="a-Bz"></a>有诸愚夫。<a id="a-C0"></a>由六触处。<a id="a-C1"></a>诸所触对。<a id="a-C2"></a>觉乐觉苦。<a id="a-C3"></a>或有随一。<a id="a-C4"></a>由彼所造。<a id="a-C5"></a>不可由斯所造言故。<a id="a-C6"></a>别有第七触处可得。<a id="a-C7"></a>此非定证。<a id="a-C8"></a>有于异体亦说如是所造言故。<a id="a-C9"></a>如告具寿阿难陀言。<a id="a-CA"></a>所造我见。<a id="a-CB"></a>谁之所造。<a id="a-CC"></a>谓色所造。<a id="a-CD"></a>乃至广说。<a id="a-CE"></a>若见余处。<a id="a-CF"></a>有所造言。<a id="a-CG"></a>无别所目。<a id="a-CH"></a>谓此亦尔。<a id="a-CI"></a>应有身见以色为体。<a id="a-CJ"></a>便有乖违自所宗过。<a id="a-CK"></a>又不应以余所造言所目法体。<a id="a-CL"></a>或异不异。<a id="a-CM"></a>便疑此经说大种所造言。<a id="a-CN"></a>有余契经定证异故。<a id="a-CO"></a>如契经说。<a id="a-CP"></a>苾刍当知。<a id="a-CQ"></a>眼谓内处四大种所造净色。<a id="a-CR"></a>有色无见有对。<a id="a-CS"></a>乃至身处。<a id="a-CT"></a>广说亦尔。<a id="a-CU"></a>苾刍当知。<a id="a-CV"></a>色谓外处四大种所造。<a id="a-CW"></a>有色有见有对。<a id="a-CX"></a>声谓外处四大种所造。<a id="a-CY"></a>有色无见有对。<a id="a-CZ"></a>香味二处。<a id="a-Ca"></a>广说亦尔。<a id="a-Cb"></a>触谓外处是四大种及四大种所造。<a id="a-Cc"></a>有色无见有对。<a id="a-Cd"></a>此中分明显诸大种唯是触处一分所摄。<a id="a-Ce"></a>余有色处。<a id="a-Cf"></a>皆非大种。<a id="a-Cg"></a>故定知此及所造言。<a id="a-Ch"></a>如我见经所造我见别有所目。<a id="a-Ci"></a>定非如彼六触处经。<a id="a-Cj"></a>随一所造无别所目。<a id="a-Ck"></a>是故九色。<a id="a-Cl"></a>法界一分。<a id="a-Cm"></a>异四大种所造义成。<a id="a-Cn"></a>如是已说大种性等。<a id="a-Co"></a>十八界中。<a id="a-Cp"></a>五根五境十有色界。<a id="a-Cq"></a>是可积集。<a id="a-Cr"></a>以是极微体可聚故。<a id="a-Cs"></a>义准余八。<a id="a-Ct"></a>非可积集。<a id="a-Cu"></a>体非极微。<a id="a-Cv"></a>不可聚故。<a id="a-Cw"></a>如是已说可积集等。<a id="a-Cx"></a>十八界中。<a id="a-Cy"></a>几能斫几。<a id="a-Cz"></a>所斫几能烧几。<a id="a-D0"></a>所烧几能称几。<a id="a-D1"></a>所称如是六门今应。<a id="a-D2"></a>总答颂曰。</p>
  <p id="aD3">谓唯外四界　　能斫及所斫</p>
  <p id="aD4">亦所烧能称　　能烧所称诤</p>
  <p id="aD5">论曰。<a id="a-D6"></a>色香味触成斧薪等。<a id="a-D7"></a>此即名为能斫所斫。<a id="a-D8"></a>唯者定义。<a id="a-D9"></a>意显斫等决定是外四界非余。<a id="a-DA"></a>及言为显能斫所斫俱通四界。<a id="a-DB"></a>岂不有为刹那性故都无能斫所斫义耶。<a id="a-DC"></a>理虽如是。<a id="a-DD"></a>而诸色聚相逼续生。<a id="a-DE"></a>异缘分隔。<a id="a-DF"></a>令各续起。<a id="a-DG"></a>是故非无能斫所斫。<a id="a-DH"></a>此所斫义。<a id="a-DI"></a>身根等无。<a id="a-DJ"></a>非诸色根异缘分隔可令成二各相续起。<a id="a-DK"></a>支分离身。<a id="a-DL"></a>则无根故。<a id="a-DM"></a>又身根等。<a id="a-DN"></a>亦非能斫。<a id="a-DO"></a>净妙相故。<a id="a-DP"></a>如珠宝光。<a id="a-DQ"></a>此等义言。<a id="a-DR"></a>唯言所显。<a id="a-DS"></a>如能斫所斫体唯外四界。<a id="a-DT"></a>所烧能称。<a id="a-DU"></a>其体亦尔。<a id="a-DV"></a>谓唯外四界名所烧能称。<a id="a-DW"></a>身等色根。<a id="a-DX"></a>净妙相故。<a id="a-DY"></a>亦非二事。<a id="a-DZ"></a>如珠宝光。<a id="a-Da"></a>声非色等相续俱转。<a id="a-Db"></a>有间断故。<a id="a-Dc"></a>六义皆无。<a id="a-Dd"></a>能烧所称。<a id="a-De"></a>有异诤论。<a id="a-Df"></a>谓或有说。<a id="a-Dg"></a>能烧所称。<a id="a-Dh"></a>体亦如前。<a id="a-Di"></a>唯外四界。<a id="a-Dj"></a>或复有说。<a id="a-Dk"></a>唯有火界可名能烧。<a id="a-Dl"></a>所称唯重。<a id="a-Dm"></a>如是已说能所斫等。<a id="a-Dn"></a>十八界中。<a id="a-Do"></a>几异熟生几所长养。<a id="a-Dp"></a>几等流性。<a id="a-Dq"></a>几有实事。<a id="a-Dr"></a>几一刹那。<a id="a-Ds"></a>如是五问今应总答。<a id="a-Dt"></a>颂曰。</p>
  <p id="aDu">内五有熟养　　声无异熟生</p>
  <p id="aDv">八无碍等流　　亦异熟生性</p>
  <p id="aDw">余三实唯法　　刹那唯后三</p>
  <p id="aDx">论曰。<a id="a-Dy"></a>内五谓眼耳鼻舌身。<a id="a-Dz"></a>有异熟生及所长养。<a id="a-E0"></a>遮等流性。<a id="a-E1"></a>是故不说。<a id="a-E2"></a>岂不前生眼等五界应言与后生及未生眼等诸根为因决定。<a id="a-E3"></a>如是眼等。<a id="a-E4"></a>应有等流。<a id="a-E5"></a>同类因生。<a id="a-E6"></a>等流果故。<a id="a-E7"></a>何缘乃说遮等流性。<a id="a-E8"></a>不说眼等全无等流。<a id="a-E9"></a>但即长养异熟生性。<a id="a-EA"></a>无别等流。<a id="a-EB"></a>故应遮止如异长养有异熟生。<a id="a-EC"></a>异异熟生有所长养。<a id="a-ED"></a>非异此二有别等流。<a id="a-EE"></a>为辩异门废总论别离因而熟。<a id="a-EF"></a>故名异熟。<a id="a-EG"></a>异熟体生。<a id="a-EH"></a>名异熟生。<a id="a-EI"></a>或是异熟因所生故。<a id="a-EJ"></a>名异熟生。<a id="a-EK"></a>略去中言。<a id="a-EL"></a>故作是说。<a id="a-EM"></a>譬如牛车。<a id="a-EN"></a>或所造业。<a id="a-EO"></a>至得果时。<a id="a-EP"></a>变而能熟。<a id="a-EQ"></a>故名异熟。<a id="a-ER"></a>果从彼生。<a id="a-ES"></a>名异熟生。<a id="a-ET"></a>或于因上。<a id="a-EU"></a>假立果名。<a id="a-EV"></a>如于果上假立因名。<a id="a-EW"></a>如契经说。<a id="a-EX"></a>今六触处。<a id="a-EY"></a>应知即是昔所造业。<a id="a-EZ"></a>饮食资助眠睡等持胜缘所益。<a id="a-Ea"></a>名所长养。<a id="a-Eb"></a>饮食等缘于异熟体。<a id="a-Ec"></a>唯能摄护。<a id="a-Ed"></a>不能增益。<a id="a-Ee"></a>别有增益。<a id="a-Ef"></a>名所长养。<a id="a-Eg"></a>应知此中长养相续。<a id="a-Eh"></a>常能护持。<a id="a-Ei"></a>异熟相续。<a id="a-Ej"></a>犹如外廓。<a id="a-Ek"></a>防援内城。<a id="a-El"></a>无异熟生离所长养有所长养离异熟生。<a id="a-Em"></a>如修所得天眼天耳。<a id="a-En"></a>既说声界无异熟生。<a id="a-Eo"></a>义准非无等流长养。<a id="a-Ep"></a>何缘声界非异熟生。<a id="a-Eq"></a>数数间断。<a id="a-Er"></a>复还生故。<a id="a-Es"></a>异熟生色。<a id="a-Et"></a>无如是事。<a id="a-Eu"></a>非随欲乐异熟果生。<a id="a-Ev"></a>声随欲生。<a id="a-Ew"></a>故非异熟。<a id="a-Ex"></a>岂不如彼施设论言。<a id="a-Ey"></a>善修远离粗恶语故。<a id="a-Ez"></a>感得大士梵音声相。<a id="a-F0"></a>虽由业感。<a id="a-F1"></a>而非异熟。<a id="a-F2"></a>以声起在第三传故。<a id="a-F3"></a>谓从彼业生诸大种。<a id="a-F4"></a>从诸大种缘击发声。<a id="a-F5"></a>若尔身受因业所生大种发故。<a id="a-F6"></a>应非异熟。<a id="a-F7"></a>此难不然。<a id="a-F8"></a>非诸身受皆因大种及因业生。<a id="a-F9"></a>大种所发。<a id="a-FA"></a>亦非一切皆是异熟。<a id="a-FB"></a>然诸身受。<a id="a-FC"></a>亦因非业所生大种及非大种而得生故。<a id="a-FD"></a>谓身受起。<a id="a-FE"></a>要假身触。<a id="a-FF"></a>身识等缘。<a id="a-FG"></a>由此亦缘外大种起。<a id="a-FH"></a>非要待业所感大生。<a id="a-FI"></a>于理无违。<a id="a-FJ"></a>故通异熟。<a id="a-FK"></a>若执声界是异熟生。<a id="a-FL"></a>如是声界。<a id="a-FM"></a>唯因大种。<a id="a-FN"></a>唯因异熟大种而生。<a id="a-FO"></a>不离如前所说过失。<a id="a-FP"></a>若说声界非异熟生。<a id="a-FQ"></a>如是声界。<a id="a-FR"></a>唯因大种。<a id="a-FS"></a>通因异熟及非异熟大种而起。<a id="a-FT"></a>于理无违。<a id="a-FU"></a>亦无如前所说过失。<a id="a-FV"></a>故应如是分别声界。<a id="a-FW"></a>非诸身受唯因大种。<a id="a-FX"></a>是异熟者。<a id="a-FY"></a>非唯异熟大种为因。<a id="a-FZ"></a>又不同彼有违理失。<a id="a-Fa"></a>是故所例。<a id="a-Fb"></a>理极不齐。<a id="a-Fc"></a>有余师说。<a id="a-Fd"></a>声非异熟。<a id="a-Fe"></a>如何异熟大种所生。<a id="a-Ff"></a>故应许声属第四传。<a id="a-Fg"></a>或第五传。<a id="a-Fh"></a>故非异熟。<a id="a-Fi"></a>谓从业生异熟大种。<a id="a-Fj"></a>从此传生长养大种。<a id="a-Fk"></a>此复传生等流大种。<a id="a-Fl"></a>长养大种发长养声。<a id="a-Fm"></a>等流大种发等流声。<a id="a-Fn"></a>此说非理。<a id="a-Fo"></a>岂不如从无记大种发善恶声。<a id="a-Fp"></a>从有执受发无执受。<a id="a-Fq"></a>从身境界发耳境界。<a id="a-Fr"></a>如是若从异熟大种发非异熟。<a id="a-Fs"></a>有何相违。<a id="a-Ft"></a>是故彼说定为非理。<a id="a-Fu"></a>八无碍者。<a id="a-Fv"></a>七心法界。<a id="a-Fw"></a>此有等流异熟生性。<a id="a-Fx"></a>若非异熟。<a id="a-Fy"></a>同类遍行因所生者。<a id="a-Fz"></a>名等流性。<a id="a-G0"></a>若异熟因所生起者。<a id="a-G1"></a>名异熟生。<a id="a-G2"></a>岂不此中亦有长养。<a id="a-G3"></a>谓先因力引后果生。<a id="a-G4"></a>亦令功能转明盛故。<a id="a-G5"></a>契经亦言。<a id="a-G6"></a>诸无色法。<a id="a-G7"></a>增长广大。<a id="a-G8"></a>应有长养。<a id="a-G9"></a>虽有此言。<a id="a-GA"></a>而非长养。<a id="a-GB"></a>即说等流增长广大。<a id="a-GC"></a>若先因力引后果生。<a id="a-GD"></a>令其功能转明盛者。<a id="a-GE"></a>此亦即依等流性说。<a id="a-GF"></a>同类遍行因所生故。<a id="a-GG"></a>诸有碍法。<a id="a-GH"></a>极微所成。<a id="a-GI"></a>同时积集。<a id="a-GJ"></a>可名长养。<a id="a-GK"></a>诸无碍法。<a id="a-GL"></a>非极微故。<a id="a-GM"></a>无积集义。<a id="a-GN"></a>不名长养。<a id="a-GO"></a>轨范诸师咸作是说。<a id="a-GP"></a>余谓余四色香味触。<a id="a-GQ"></a>皆通三种。<a id="a-GR"></a>谓异熟生。<a id="a-GS"></a>亦所长养。<a id="a-GT"></a>及等流性。<a id="a-GU"></a>实唯法者。<a id="a-GV"></a>实谓无为。<a id="a-GW"></a>以坚实故。<a id="a-GX"></a>此法界摄。<a id="a-GY"></a>故唯法界触名有实。<a id="a-GZ"></a>意法意识。<a id="a-Ga"></a>名为后三。<a id="a-Gb"></a>于六三中。<a id="a-Gc"></a>最后说故。<a id="a-Gd"></a>唯此三界。<a id="a-Ge"></a>有一刹那。<a id="a-Gf"></a>谓初无漏苦法忍品。<a id="a-Gg"></a>非等流故。<a id="a-Gh"></a>名一刹那。<a id="a-Gi"></a>此说正现行亦非等流者。<a id="a-Gj"></a>余有为法。<a id="a-Gk"></a>无非等流。<a id="a-Gl"></a>唯初无漏。<a id="a-Gm"></a>五蕴刹那。<a id="a-Gn"></a>无同类因而得生起。<a id="a-Go"></a>余有为法。<a id="a-Gp"></a>无如是事。<a id="a-Gq"></a>等无间缘。<a id="a-Gr"></a>势力强故。<a id="a-Gs"></a>前因虽阙。<a id="a-Gt"></a>而此得生。<a id="a-Gu"></a>等无间缘势力强者。<a id="a-Gv"></a>与初圣道品类同故。<a id="a-Gw"></a>无量善法所长养故。<a id="a-Gx"></a>与初圣道性相等故。<a id="a-Gy"></a>为此广修诸加行故。<a id="a-Gz"></a>苦法忍相应心名意界意识界。<a id="a-H0"></a>余俱起法。<a id="a-H1"></a>名为法界。<a id="a-H2"></a>复有余师。<a id="a-H3"></a>此中异说。<a id="a-H4"></a>谓一切法。<a id="a-H5"></a>皆有实事。<a id="a-H6"></a>有实相故。<a id="a-H7"></a>除无为法。<a id="a-H8"></a>皆一刹那。<a id="a-H9"></a>速谢灭故。<a id="a-HA"></a>除初无漏心及助伴。<a id="a-HB"></a>余有为法。<a id="a-HC"></a>皆是等流。<a id="a-HD"></a>十色少分。<a id="a-HE"></a>是所长养。<a id="a-HF"></a>十七少分。<a id="a-HG"></a>是异熟生。<a id="a-HH"></a>由此眼等五内色根。<a id="a-HI"></a>各有二种。<a id="a-HJ"></a>谓所长养。<a id="a-HK"></a>及异熟生。<a id="a-HL"></a>虽有余三。<a id="a-HM"></a>而无别性。<a id="a-HN"></a>义杂乱故。<a id="a-HO"></a>所以不说。<a id="a-HP"></a>余皆准此。<a id="a-HQ"></a>声界有二。<a id="a-HR"></a>五识亦然。<a id="a-HS"></a>意意识三色等亦尔。<a id="a-HT"></a>法界有四。<a id="a-HU"></a>除所长养。<a id="a-HV"></a>上座此中依十二处。<a id="a-HW"></a>立一切种皆异熟生。<a id="a-HX"></a>非异熟生为所长养。<a id="a-HY"></a>如所缠裹周匝护持。<a id="a-HZ"></a>又一身中。<a id="a-Ha"></a>眼等应有二种类故。<a id="a-Hb"></a>不见别有二所作故。<a id="a-Hc"></a>无别长养。<a id="a-Hd"></a>又彼声处。<a id="a-He"></a>应异熟生。<a id="a-Hf"></a>以许彼因是异熟故。<a id="a-Hg"></a>又异熟者。<a id="a-Hh"></a>因顿引发任运随转。<a id="a-Hi"></a>不须数数重起加行方得生起。<a id="a-Hj"></a>又于眼等此事应同。<a id="a-Hk"></a>若言声处若是异熟。<a id="a-Hl"></a>处无心位应恒行者。<a id="a-Hm"></a>意等云何。<a id="a-Hn"></a>若言意等有相续者。<a id="a-Ho"></a>此亦不然。<a id="a-Hp"></a>非异熟生所间绝故。<a id="a-Hq"></a>彼上座宗。<a id="a-Hr"></a>略述如是。<a id="a-Hs"></a>而彼所说理皆不然。<a id="a-Ht"></a>且十二处。<a id="a-Hu"></a>非一切种。<a id="a-Hv"></a>皆异熟生善染污等。<a id="a-Hw"></a>异熟生性。<a id="a-Hx"></a>不成立故。<a id="a-Hy"></a>若善染污。<a id="a-Hz"></a>是异熟生。<a id="a-I0"></a>已断善根。<a id="a-I1"></a>及阿罗汉。<a id="a-I2"></a>如异熟意。<a id="a-I3"></a>应得现行。<a id="a-I4"></a>差别因缘。<a id="a-I5"></a>不可得故。<a id="a-I6"></a>又无漏法。<a id="a-I7"></a>是异熟生不应理故。<a id="a-I8"></a>又十二处。<a id="a-I9"></a>摄一切法。<a id="a-IA"></a>若立一切皆异熟生。<a id="a-IB"></a>则应非情亦是异熟。<a id="a-IC"></a>若是异熟。<a id="a-ID"></a>与理相违。<a id="a-IE"></a>上座所宗。<a id="a-IF"></a>不可依据。<a id="a-IG"></a>如凭巨石难以浮深。<a id="a-IH"></a>若立异熟生通一切种非一切种唯是异熟生。<a id="a-II"></a>除异熟生。<a id="a-IJ"></a>应说别相。<a id="a-IK"></a>便与对法义有相符。<a id="a-IL"></a>对法诸师。<a id="a-IM"></a>亦无定立一处一界唯异熟生。<a id="a-IN"></a>随其所应。<a id="a-IO"></a>非异熟者。<a id="a-IP"></a>立长养等诸门差别。<a id="a-IQ"></a>又彼所说。<a id="a-IR"></a>非异熟生为所长养。<a id="a-IS"></a>如所缠裹周匝护持者。<a id="a-IT"></a>此非宗所许。<a id="a-IU"></a>但许身中有所长养异熟生色。<a id="a-IV"></a>长养相续常能护持。<a id="a-IW"></a>异熟相续。<a id="a-IX"></a>令不间断。<a id="a-IY"></a>岂不一切皆唯异熟势力所引。<a id="a-IZ"></a>随力胜劣。<a id="a-Ia"></a>故有相续。<a id="a-Ib"></a>或有间断。<a id="a-Ic"></a>此非佛教说一切果皆宿因造。<a id="a-Id"></a>同外道故。<a id="a-Ie"></a>无同彼失。<a id="a-If"></a>亦许现在众缘功能助引生故。<a id="a-Ig"></a>若尔不应说彼一切皆唯异熟势力所引。<a id="a-Ih"></a>又异熟力。<a id="a-Ii"></a>一业所引。<a id="a-Ij"></a>不应或时有胜有劣。<a id="a-Ik"></a>不应计度一业力势。<a id="a-Il"></a>或时增胜。<a id="a-Im"></a>或时微劣。<a id="a-In"></a>异熟势力。<a id="a-Io"></a>随业所引。<a id="a-Ip"></a>不应或时有胜有劣。<a id="a-Iq"></a>又于忧喜勇怯等位。<a id="a-Ir"></a>种种色相差别而生。<a id="a-Is"></a>此不可为异熟生性。<a id="a-It"></a>以非相似相续转故。<a id="a-Iu"></a>此色与心。<a id="a-Iv"></a>俱起俱灭。<a id="a-Iw"></a>依心转故。<a id="a-Ix"></a>名所长养。<a id="a-Iy"></a>又现见身。<a id="a-Iz"></a>增减可得。<a id="a-J0"></a>异熟不应随缘增减。<a id="a-J1"></a>若遇现缘而增益者。<a id="a-J2"></a>此所增益。<a id="a-J3"></a>非业所生。<a id="a-J4"></a>现缘生故。<a id="a-J5"></a>定非异熟。<a id="a-J6"></a>若虽有业势力所随。<a id="a-J7"></a>由阙资缘。<a id="a-J8"></a>而损减者。<a id="a-J9"></a>此所损减。<a id="a-JA"></a>非业所生。<a id="a-JB"></a>亦非异熟。<a id="a-JC"></a>由此道理。<a id="a-JD"></a>应决定知。<a id="a-JE"></a>若有增减。<a id="a-JF"></a>则非异熟。<a id="a-JG"></a>若是异熟。<a id="a-JH"></a>则无增减。<a id="a-JI"></a>由有此二。<a id="a-JJ"></a>知所长养。<a id="a-JK"></a>离异熟体。<a id="a-JL"></a>别有义成。<a id="a-JM"></a>亦不应言异熟生色离极微增而有增益。<a id="a-JN"></a>离极微减而有损减。<a id="a-JO"></a>彼极微聚。<a id="a-JP"></a>系属现缘暂时体生。<a id="a-JQ"></a>还即灭故。<a id="a-JR"></a>用增非体。<a id="a-JS"></a>理相违故。<a id="a-JT"></a>极微用增。<a id="a-JU"></a>过如前说。<a id="a-JV"></a>若执一切唯异熟生。<a id="a-JW"></a>即一切果皆宿因造。<a id="a-JX"></a>便同宿作外道论失。<a id="a-JY"></a>又言一身眼等应有二种类者。<a id="a-JZ"></a>此无所妨。<a id="a-Ja"></a>事聚种类。<a id="a-Jb"></a>二差别故。<a id="a-Jc"></a>谓异熟生。<a id="a-Jd"></a>与所长养。<a id="a-Je"></a>事种类别。<a id="a-Jf"></a>因有异故。<a id="a-Jg"></a>由此眼等。<a id="a-Jh"></a>无别等流。<a id="a-Ji"></a>离前二因。<a id="a-Jj"></a>无别因故。<a id="a-Jk"></a>依聚种类。<a id="a-Jl"></a>说一无失。<a id="a-Jm"></a>二事成一。<a id="a-Jn"></a>聚种类故。<a id="a-Jo"></a>又言不见。<a id="a-Jp"></a>二所作者。<a id="a-Jq"></a>应见为依。<a id="a-Jr"></a>发生眼识及相应法。<a id="a-Js"></a>是二所作。<a id="a-Jt"></a>不应唯说异熟生眼为识生依非所长养。<a id="a-Ju"></a>勿彼天眼不能为依发生眼识。<a id="a-Jv"></a>成过失故。<a id="a-Jw"></a>异熟生眼。<a id="a-Jx"></a>离所长养。<a id="a-Jy"></a>不能为依发生眼识。<a id="a-Jz"></a>故生一识。<a id="a-K0"></a>是二功能。<a id="a-K1"></a>又彼应说。<a id="a-K2"></a>许一身中有二眼等总别生识。<a id="a-K3"></a>此于法性。<a id="a-K4"></a>有何伤损。<a id="a-K5"></a>但应勿如彼许二共一根。<a id="a-K6"></a>彼违圣言。<a id="a-K7"></a>谬显法性。<a id="a-K8"></a>尚无愧怯。<a id="a-K9"></a>况此顺理。<a id="a-KA"></a>正显圣言。<a id="a-KB"></a>而怀惭怖。<a id="a-KC"></a>故定应许一总身中眼等五根各二种类总别生识。<a id="a-KD"></a>于理无违。<a id="a-KE"></a>又言声处应异熟生以许彼因是异熟者。<a id="a-KF"></a>理极粗浅。<a id="a-KG"></a>则声处所因异熟大种应非异熟生。<a id="a-KH"></a>成过失故。<a id="a-KI"></a>由是不应定执此义。<a id="a-KJ"></a>从异熟生者。<a id="a-KK"></a>皆名异熟生。<a id="a-KL"></a>若如是说。<a id="a-KM"></a>复有何过。<a id="a-KN"></a>声处唯应非染触摄。<a id="a-KO"></a>由彼所因性类尔故。<a id="a-KP"></a>又声不应是所造色。<a id="a-KQ"></a>彼因大种非所造故。<a id="a-KR"></a>又因染等所依所缘。<a id="a-KS"></a>发生意识如是意识。<a id="a-KT"></a>应唯染等。<a id="a-KU"></a>成过失故。<a id="a-KV"></a>又一意识。<a id="a-KW"></a>一时应成善染等过。<a id="a-KX"></a>彼所依缘。<a id="a-KY"></a>一时容有善染等故。<a id="a-KZ"></a>由此等过。<a id="a-Ka"></a>不应执声异熟生故成异熟生。<a id="a-Kb"></a>是故应知。<a id="a-Kc"></a>初释为善。<a id="a-Kd"></a>又言异熟因顿引发任运随转。<a id="a-Ke"></a>不须数数重起加行方得生者。<a id="a-Kf"></a>此不能立声是异熟生性。<a id="a-Kg"></a>由此反能立声非异熟生。<a id="a-Kh"></a>若执声为异熟生性。<a id="a-Ki"></a>一起断已。<a id="a-Kj"></a>应不更生。<a id="a-Kk"></a>由异熟生一起断已无加行因能重起故。<a id="a-Kl"></a>我等皆许业感异熟。<a id="a-Km"></a>不由重起加行方生。<a id="a-Kn"></a>汝等何缘重述斯旨。<a id="a-Ko"></a>计彼所说。<a id="a-Kp"></a>无所证声异熟生用。<a id="a-Kq"></a>只应为满已论文数致此浮词。<a id="a-Kr"></a>又彼所执别有随界。<a id="a-Ks"></a>便为无用。<a id="a-Kt"></a>于业所引异熟转中。<a id="a-Ku"></a>彼无用故。<a id="a-Kv"></a>既许业因顿引异熟。<a id="a-Kw"></a>不须数数加行重发。<a id="a-Kx"></a>何须别执此随界为。<a id="a-Ky"></a>或应许此引业无用。<a id="a-Kz"></a>又我意说。<a id="a-L0"></a>声数间断。<a id="a-L1"></a>随欲重生。<a id="a-L2"></a>异熟生色。<a id="a-L3"></a>无如是事。<a id="a-L4"></a>汝今何故言于眼等此事应同。<a id="a-L5"></a>岂异熟色断已重起。<a id="a-L6"></a>又我难意声既是色与异熟色起法不同。<a id="a-L7"></a>应非异熟。<a id="a-L8"></a>何预意等。<a id="a-L9"></a>而汝欻责意等云何。<a id="a-LA"></a>汝自许声所因大种。<a id="a-LB"></a>是异熟故。<a id="a-LC"></a>声异熟生。<a id="a-LD"></a>若许意等亦如是者。<a id="a-LE"></a>从非异熟所生意等。<a id="a-LF"></a>则应一向非异熟生。<a id="a-LG"></a>若从异熟所生意等。<a id="a-LH"></a>亦应一向是异熟生。<a id="a-LI"></a>既不许然。<a id="a-LJ"></a>如何例责。<a id="a-LK"></a>又色非色法有异故。<a id="a-LL"></a>异熟相续。<a id="a-LM"></a>亦应不同。<a id="a-LN"></a>非不生盲异熟生眼。<a id="a-LO"></a>起已断坏。<a id="a-LP"></a>终不重生。<a id="a-LQ"></a>即令意等异熟生法相续间绝。<a id="a-LR"></a>亦不重起。<a id="a-LS"></a>又异熟心。<a id="a-LT"></a>为非异熟间。<a id="a-LU"></a>复异熟生时。<a id="a-LV"></a>即非异熟能为彼生因。<a id="a-LW"></a>复能断彼类。<a id="a-LX"></a>非声生因即令声断。<a id="a-LY"></a>是故异熟色与意等相续各异。<a id="a-LZ"></a>不应为例。<a id="a-La"></a>以要言之。<a id="a-Lb"></a>彼于此论异熟长养等流义言。<a id="a-Lc"></a>都不解了。<a id="a-Ld"></a>致斯纷竞。<a id="a-Le"></a>故应且止。<a id="a-Lf"></a>鉴者当知。<a id="a-Lg"></a>如是已说异熟生等。<a id="a-Lh"></a>今应思择。<a id="a-Li"></a>若有眼界。<a id="a-Lj"></a>先不成就。<a id="a-Lk"></a>今得成就。<a id="a-Ll"></a>亦眼识耶。<a id="a-Lm"></a>若眼识界先不成就。<a id="a-Ln"></a>今得成就。<a id="a-Lo"></a>亦眼界耶。<a id="a-Lp"></a>如是等问。<a id="a-Lq"></a>今应略答。<a id="a-Lr"></a>颂曰。</p>
  <p id="aLs">眼与眼识界　　独俱得非等</p>
  <p id="aLt">论曰。<a id="a-Lu"></a>独得者。<a id="a-Lv"></a>谓或有眼界。<a id="a-Lw"></a>先不成就今得成就。<a id="a-Lx"></a>非眼识。<a id="a-Ly"></a>谓生欲界。<a id="a-Lz"></a>渐得眼根。<a id="a-M0"></a>及无色殁。<a id="a-M1"></a>生二三四静虑地时。<a id="a-M2"></a>或有眼识。<a id="a-M3"></a>先不成就。<a id="a-M4"></a>今得成就。<a id="a-M5"></a>非眼界。<a id="a-M6"></a>谓生二三四静虑地。<a id="a-M7"></a>眼识现起。<a id="a-M8"></a>及从彼殁生下地时。<a id="a-M9"></a>俱得者。<a id="a-MA"></a>谓或有二界。<a id="a-MB"></a>先不成就。<a id="a-MC"></a>今得成就。<a id="a-MD"></a>谓无色殁。<a id="a-ME"></a>生于欲界及梵世时。<a id="a-MF"></a>非者俱非。<a id="a-MG"></a>谓除前相。<a id="a-MH"></a>等者摄余所未说义。<a id="a-MI"></a>此复云何。<a id="a-MJ"></a>谓若成就眼界亦眼识界耶。<a id="a-MK"></a>应作四句。<a id="a-ML"></a>第一句者。<a id="a-MM"></a>谓生二三四静虑地。<a id="a-MN"></a>眼识不起。<a id="a-MO"></a>第二句者。<a id="a-MP"></a>谓生欲界。<a id="a-MQ"></a>未得眼根。<a id="a-MR"></a>或得已失。<a id="a-MS"></a>第三句者。<a id="a-MT"></a>谓生欲界。<a id="a-MU"></a>得眼不失。<a id="a-MV"></a>及生梵世。<a id="a-MW"></a>若生二三四静虑地。<a id="a-MX"></a>眼识现起。<a id="a-MY"></a>第四句者。<a id="a-MZ"></a>谓除前相。<a id="a-Ma"></a>如是眼界与色界。<a id="a-Mb"></a>眼识与色界。<a id="a-Mc"></a>得及成就。<a id="a-Md"></a>如理应思。<a id="a-Me"></a>由斯理路。<a id="a-Mf"></a>例应思择。<a id="a-Mg"></a>后五种三得与成就。<a id="a-Mh"></a>并互相望及舍不成。<a id="a-Mi"></a>如毗婆沙广文示现。<a id="a-Mj"></a>恐词繁杂故今不述。</p>
 </body>
</html>