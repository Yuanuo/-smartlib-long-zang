<!doctype html>
<html id="z3IBVsT16i" data-ver="893">
 <head>
  <meta charset="utf-8">
  <meta author="众贤">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨顺正理论卷第六十五</h1>
  <h2 id="a2">辩贤圣品第六之九</h2>
  <p id="a3">依不还位。<a id="a-4"></a>诸契经中。<a id="a-5"></a>以种种门建立差别。<a id="a-6"></a>今次应辩彼差别相。<a id="a-7"></a>颂曰。</p>
  <p id="a8">此中生有行　　无行般涅槃</p>
  <p id="a9">上流若杂修　　能往色究竟</p>
  <p id="aA">超半超遍没　　余能往有顶</p>
  <p id="aB">行无色有四　　住此般涅槃</p>
  <p id="aC">论曰。<a id="a-D"></a>此不还者总说有七。<a id="a-E"></a>且行色界差别有五。<a id="a-F"></a>一中般涅槃。<a id="a-G"></a>二生般涅槃。<a id="a-H"></a>三有行般涅槃。<a id="a-I"></a>四无行般涅槃。<a id="a-J"></a>五者上流。<a id="a-K"></a>此于中间般涅槃故。<a id="a-L"></a>说此名曰中般涅槃。<a id="a-M"></a>如是应知。<a id="a-N"></a>此于生已。<a id="a-O"></a>此由有行。<a id="a-P"></a>此由无行般涅槃故名生般等。<a id="a-Q"></a>此上流故名为上流。<a id="a-R"></a>言中般者。<a id="a-S"></a>谓有一类补特伽罗。<a id="a-T"></a>已于生结得非择灭。<a id="a-U"></a>起结不尔。<a id="a-V"></a>彼于欲界遇逼恼缘之所逼恼。<a id="a-W"></a>便能自勉修断余结殊胜加行。<a id="a-X"></a>加行未满遇舍命缘。<a id="a-Y"></a>遂致命终由起结力。<a id="a-Z"></a>受色中有厌多苦故。<a id="a-a"></a>乘前起道进断余结。<a id="a-b"></a>成阿罗汉得般涅槃。<a id="a-c"></a>言生般者。<a id="a-d"></a>谓有一类补特伽罗。<a id="a-e"></a>由先具造顺起生业及增长故。<a id="a-f"></a>欲界没已受色界生。<a id="a-g"></a>由具勤修速进道故。<a id="a-h"></a>生已不久成阿罗汉。<a id="a-i"></a>尽其寿量方般涅槃。<a id="a-j"></a>约有余依说为生般。<a id="a-k"></a>非才生已便般无余。<a id="a-l"></a>彼舍寿中无自在故。<a id="a-m"></a>言有行般无行般者。<a id="a-n"></a>谓有一类补特伽罗。<a id="a-o"></a>生已多时方成无学。<a id="a-p"></a>于中有一勇猛精进。<a id="a-q"></a>有一禀性慢缓懈怠。<a id="a-r"></a>如次名为有行无行。<a id="a-s"></a>谓若一类。<a id="a-t"></a>先欲界中依不息加行。<a id="a-u"></a>三摩地力。<a id="a-v"></a>断五下分结。<a id="a-w"></a>成不还果。<a id="a-x"></a>后生色界。<a id="a-y"></a>经于多时还能进修前种类道成阿罗汉。<a id="a-z"></a>名有行般。<a id="a-10"></a>无行般者。<a id="a-11"></a>与此相违。<a id="a-12"></a>或色界生经多时已。<a id="a-13"></a>依止苦行解脱余结。<a id="a-14"></a>名有行般。<a id="a-15"></a>以彼修习依功用道般涅槃故。<a id="a-16"></a>与此相违名无行般。<a id="a-17"></a>岂不中般生般现般。<a id="a-18"></a>所依止行亦有此故。<a id="a-19"></a>应立有行无行般名。<a id="a-1A"></a>无如是失。<a id="a-1B"></a>此义虽等而彼各有差别位故。<a id="a-1C"></a>谓中般等。<a id="a-1D"></a>虽亦定依苦行乐行解脱余结。<a id="a-1E"></a>而彼各有分位不同。<a id="a-1F"></a>对此名为不共差别。<a id="a-1G"></a>此无如是分位别故。<a id="a-1H"></a>约道不同显其差别。<a id="a-1I"></a>如何以此例彼令同。<a id="a-1J"></a>故于此中所辩无失。<a id="a-1K"></a>由此有说二差别者。<a id="a-1L"></a>由缘有为无为圣道。<a id="a-1M"></a>如其次第得涅槃故。<a id="a-1N"></a>应知亦无余同此失。<a id="a-1O"></a>经主所难有大过失。<a id="a-1P"></a>为已善通此义虽等。<a id="a-1Q"></a>而彼各有差别位故。<a id="a-1R"></a>然有经说无行在先。<a id="a-1S"></a>亦有经中先说有行。<a id="a-1T"></a>时既无异随说无违。<a id="a-1U"></a>有行可尊故我先说。<a id="a-1V"></a>言上流者。<a id="a-1W"></a>谓有一类补特伽罗。<a id="a-1X"></a>上流行增非初生处即证圆寂。<a id="a-1Y"></a>谓欲界没往色界生。<a id="a-1Z"></a>未即于中能证圆寂。<a id="a-1a"></a>要转生上方般涅槃。<a id="a-1b"></a>即此上流差别有二。<a id="a-1c"></a>由因及果有差别故。<a id="a-1d"></a>因差别者。<a id="a-1e"></a>此于静虑由有杂修无杂修故。<a id="a-1f"></a>果差别者。<a id="a-1g"></a>色究竟天及有顶天为极处故。<a id="a-1h"></a>谓若于静虑有杂修者。<a id="a-1i"></a>能往色究竟方般涅槃。<a id="a-1j"></a>杂修能感净居果故。<a id="a-1k"></a>即此复有三种差别。<a id="a-1l"></a>全超半超遍没异故。<a id="a-1m"></a>言全超者。<a id="a-1n"></a>谓色界中。<a id="a-1o"></a>从一处没往色究竟。<a id="a-1p"></a>由彼先在欲界身中。<a id="a-1q"></a>已具杂修四种静虑。<a id="a-1r"></a>遇缘退失上三静虑。<a id="a-1s"></a>以初静虑爱味为缘。<a id="a-1t"></a>命终上生梵众天处。<a id="a-1u"></a>由于先世串习势力。<a id="a-1v"></a>复能杂修第四静虑。<a id="a-1w"></a>从彼处没生色究竟。<a id="a-1x"></a>以于色界十六处所。<a id="a-1y"></a>最初处没最后处生。<a id="a-1z"></a>顿越中间。<a id="a-20"></a>是全超义。<a id="a-21"></a>言半超者。<a id="a-22"></a>谓色界中从初天等。<a id="a-23"></a>渐次而没下至中间。<a id="a-24"></a>能越一处方能往趣色究竟天。<a id="a-25"></a>超而非全是半超义。<a id="a-26"></a>言遍没者。<a id="a-27"></a>谓于色界爱味多故一切处生。<a id="a-28"></a>由彼遍于四静虑地十六处所。<a id="a-29"></a>一一皆有下等爱味。<a id="a-2A"></a>为感生缘。<a id="a-2B"></a>从梵众天一一处所。<a id="a-2C"></a>一生没已至色究竟。<a id="a-2D"></a>方般涅槃。<a id="a-2E"></a>故名遍没。<a id="a-2F"></a>由此义准初静虑中。<a id="a-2G"></a>大梵所居非是别处。<a id="a-2H"></a>即是第二梵辅天摄。<a id="a-2I"></a>若异此者大梵所居。<a id="a-2J"></a>僻见处故。<a id="a-2K"></a>一导师故。<a id="a-2L"></a>必无圣者于中受生。<a id="a-2M"></a>遍没半超应无差别。<a id="a-2N"></a>应知此谓二上流中。<a id="a-2O"></a>由有杂修静虑因故。<a id="a-2P"></a>往色究竟般涅槃者。<a id="a-2Q"></a>余于静虑无杂修者。<a id="a-2R"></a>能往有顶方般涅槃。<a id="a-2S"></a>谓彼先无杂修静虑。<a id="a-2T"></a>由于诸定爱味为缘。<a id="a-2U"></a>此没遍生色界诸处。<a id="a-2V"></a>唯不能往五净居天。<a id="a-2W"></a>色界命终于三无色。<a id="a-2X"></a>次第生已后生有顶方般涅槃。<a id="a-2Y"></a>二上流中前是观行后是止行。<a id="a-2Z"></a>乐慧乐定有差别故。<a id="a-2a"></a>二上流者。<a id="a-2b"></a>于下地中得般涅槃。<a id="a-2c"></a>亦不违理。<a id="a-2d"></a>而言此往色究竟天及有顶天。<a id="a-2e"></a>依极处说。<a id="a-2f"></a>无不还者。<a id="a-2g"></a>于已生处受第二生。<a id="a-2h"></a>由彼于生容求胜进非等劣故。<a id="a-2i"></a>唯欲界没往色界生。<a id="a-2j"></a>有中有中般涅槃者。<a id="a-2k"></a>非色界没生色界者。<a id="a-2l"></a>以色界中无灾害故。<a id="a-2m"></a>若本有位有余障缘。<a id="a-2n"></a>不得涅槃。<a id="a-2o"></a>中有亦尔。<a id="a-2p"></a>中有薄劣非本有故。<a id="a-2q"></a>又彼若有应属上流。<a id="a-2r"></a>中般上流应无差别。<a id="a-2s"></a>谓定无有差别因缘。<a id="a-2t"></a>可作是言。<a id="a-2u"></a>唯欲界没。<a id="a-2v"></a>受色中有便般涅槃。<a id="a-2w"></a>得中般名非色界没。<a id="a-2x"></a>何缘有学未离欲贪。<a id="a-2y"></a>无中有中般涅槃者。<a id="a-2z"></a>欲界中有依身微劣。<a id="a-30"></a>于多事业无堪能故。<a id="a-31"></a>住本有位。<a id="a-32"></a>于欲界法尚难越度。<a id="a-33"></a>况中有中。<a id="a-34"></a>能越欲界至得应果。<a id="a-35"></a>多事业者。<a id="a-36"></a>谓越三界及永断除二种烦恼。<a id="a-37"></a>并得二三沙门果证。<a id="a-38"></a>住中有位无如是能。<a id="a-39"></a>又此有前未曾数习。<a id="a-3A"></a>九品差别烦恼治故。<a id="a-3B"></a>又不还等果非中有身得。<a id="a-3C"></a>断增上惑所证得故。<a id="a-3D"></a>离三界染极为难故。<a id="a-3E"></a>无欲中有能般涅槃。<a id="a-3F"></a>色界中有与此皆异。<a id="a-3G"></a>故有于中得涅槃者。<a id="a-3H"></a>又此地中有得般涅槃。<a id="a-3I"></a>唯起此地中所有圣道。<a id="a-3J"></a>初静虑地中有位中般涅槃者。<a id="a-3K"></a>唯起自地根本静虑圣道现前。<a id="a-3L"></a>非未至中间难令现前故。<a id="a-3M"></a>在中有位依身微劣。<a id="a-3N"></a>要易起者方能现前。<a id="a-3O"></a>此五名为行色界者。<a id="a-3P"></a>行无色者差别有四。<a id="a-3Q"></a>谓在欲界离色界贪。<a id="a-3R"></a>从此命终生于无色。<a id="a-3S"></a>此中差别唯有四种。<a id="a-3T"></a>谓生般等有差别故。<a id="a-3U"></a>此并前五成六不还。<a id="a-3V"></a>复有不行色无色界。<a id="a-3W"></a>即住于此能般涅槃。<a id="a-3X"></a>名现般涅槃。<a id="a-3Y"></a>并前六为七。<a id="a-3Z"></a>或应总立九种不还。<a id="a-3a"></a>谓现涅槃分为二种。<a id="a-3b"></a>一于先位善辩圣旨。<a id="a-3c"></a>二临终时方能善辩。<a id="a-3d"></a>于上流内亦分二种。<a id="a-3e"></a>一行色界。<a id="a-3f"></a>二行无色。<a id="a-3g"></a>并前四为八。<a id="a-3h"></a>足转生成九。<a id="a-3i"></a>言转生者。<a id="a-3j"></a>谓于前生已得预流或一来果。<a id="a-3k"></a>于今生内方得不还。<a id="a-3l"></a>前现般言唯目现世初得入圣至涅槃者。<a id="a-3m"></a>或不还者由根差别。<a id="a-3n"></a>随其所应分成九种。<a id="a-3o"></a>或行色界五不还中。<a id="a-3p"></a>复有异门分成九种。<a id="a-3q"></a>颂曰。</p>
  <p id="a3r">行色界有九　　谓三各分三</p>
  <p id="a3s">业惑根有殊　　故成三九别</p>
  <p id="a3t">论曰。<a id="a-3u"></a>即行色界五种不还。<a id="a-3v"></a>总立为三各分三种。<a id="a-3w"></a>故成九种何等为三。<a id="a-3x"></a>中生上流有差别故。<a id="a-3y"></a>云何三种各分为三。<a id="a-3z"></a>中般涅槃分为三者。<a id="a-40"></a>初起至远近当生处。<a id="a-41"></a>得般涅槃有差别故。<a id="a-42"></a>生般涅槃分为三者。<a id="a-43"></a>才生有行无行异故。<a id="a-44"></a>此皆生已得般涅槃。<a id="a-45"></a>是故并应名为生般。<a id="a-46"></a>于上流中分为三者。<a id="a-47"></a>全超半超遍没异故。<a id="a-48"></a>然诸三种一切皆由速非速经久得般涅槃。<a id="a-49"></a>故分为九种。<a id="a-4A"></a>不相杂乱。<a id="a-4B"></a>如是三种九种不还。<a id="a-4C"></a>由业惑根有差别故。<a id="a-4D"></a>有速非速经久差别。<a id="a-4E"></a>且总成三由先所集。<a id="a-4F"></a>顺起生后业有异故。<a id="a-4G"></a>如其次第下中上品。<a id="a-4H"></a>烦恼现行有差别故。<a id="a-4I"></a>及上中下根有异故。<a id="a-4J"></a>此三一一如其所应。<a id="a-4K"></a>亦业惑根有差别故。<a id="a-4L"></a>各有三别。<a id="a-4M"></a>故成九种。<a id="a-4N"></a>谓初二三由惑根别。<a id="a-4O"></a>各成三种非由业异。<a id="a-4P"></a>后三亦由顺后受业有差别故。<a id="a-4Q"></a>分成三种。<a id="a-4R"></a>故说如是行色不还。<a id="a-4S"></a>业惑根殊成三九别。<a id="a-4T"></a>若尔何故诸契经中佛唯说有七善士趣。<a id="a-4U"></a>颂曰。</p>
  <p id="a4V">立七善士趣　　由上流无别</p>
  <p id="a4W">善恶行不行　　有往无还故</p>
  <p id="a4X">论曰。<a id="a-4Y"></a>中生各三上流为一。<a id="a-4Z"></a>经依此立七善士趣。<a id="a-4a"></a>何故前二各分为三。<a id="a-4b"></a>第三上流唯立为一。<a id="a-4c"></a>以上行故名为上流。<a id="a-4d"></a>由此义同但立为一。<a id="a-4e"></a>前之二种虽亦义同。<a id="a-4f"></a>然为其中别相难了。<a id="a-4g"></a>欲令易了故各分三。<a id="a-4h"></a>上流有三相别易了。<a id="a-4i"></a>无烦于彼更别建立。<a id="a-4j"></a>又前二别唯有尔所。<a id="a-4k"></a>易显示故各分为三。<a id="a-4l"></a>第三上流别义多种。<a id="a-4m"></a>卒难显示故总立一。<a id="a-4n"></a>谓初中般唯在将生。<a id="a-4o"></a>根惑品殊故分三种。<a id="a-4p"></a>第二生般唯在已生。<a id="a-4q"></a>亦根惑殊故分三种。<a id="a-4r"></a>上流通有将生已生。<a id="a-4s"></a>将生上流复有二种。<a id="a-4t"></a>谓于静虑杂不杂修。<a id="a-4u"></a>已生上流分二亦尔。<a id="a-4v"></a>复于如是二上流中。<a id="a-4w"></a>若无杂修容生二界。<a id="a-4x"></a>若有杂修唯生一界。<a id="a-4y"></a>生一界者复分为三。<a id="a-4z"></a>全超半超遍没异故。<a id="a-50"></a>于半超内差别有多。<a id="a-51"></a>由此上流别相烦广。<a id="a-52"></a>若一一辩难可周悉。<a id="a-53"></a>故依等义总立上流。<a id="a-54"></a>中生位中差别义少。<a id="a-55"></a>易显了故分之为六。<a id="a-56"></a>虽彼一一亦有同义。<a id="a-57"></a>而等第三。<a id="a-58"></a>于上流中虽有异义。<a id="a-59"></a>而等前二。<a id="a-5A"></a>为相影显故唯立七。<a id="a-5B"></a>唯此已断欲贪嗔等非善士法。<a id="a-5C"></a>及与无学大善士果极相近故。<a id="a-5D"></a>经唯说此名善士趣。<a id="a-5E"></a>非谓预流及一来者。<a id="a-5F"></a>都不可说名善士趣。<a id="a-5G"></a>佛亦说彼名善士故。<a id="a-5H"></a>如契经言。<a id="a-5I"></a>云何善士谓若成就有学正见。<a id="a-5J"></a>乃至成就有学正定。<a id="a-5K"></a>往上名趣。<a id="a-5L"></a>谓趣上果及趣上。<a id="a-5M"></a>生故唯说七。<a id="a-5N"></a>或唯此七皆能行善不行不善。<a id="a-5O"></a>余则不然。<a id="a-5P"></a>又唯此七往上界生不复还来。<a id="a-5Q"></a>余则不尔。<a id="a-5R"></a>故但依此立善士趣诸在圣位曾经生者。<a id="a-5S"></a>亦有此等差别相耶。<a id="a-5T"></a>不尔。<a id="a-5U"></a>云何。<a id="a-5V"></a>颂曰。</p>
  <p id="a5W">经欲界生圣　　不往余界生</p>
  <p id="a5X">此及往上生　　无练根并退</p>
  <p id="a5Y">论曰。<a id="a-5Z"></a>若在圣位经欲界生。<a id="a-5a"></a>必不往生色无色界。<a id="a-5b"></a>由彼证得不还果已。<a id="a-5c"></a>定于现身般涅槃故。<a id="a-5d"></a>若于色界经生圣者。<a id="a-5e"></a>容有上生无色界义。<a id="a-5f"></a>然天帝释作如是言。<a id="a-5g"></a>曾闻有天名色究竟。<a id="a-5h"></a>我后退落当生彼者。<a id="a-5i"></a>由彼不了对法相故。<a id="a-5j"></a>言我后者三十三天。<a id="a-5k"></a>自在异熟最后边际。<a id="a-5l"></a>言退落者。<a id="a-5m"></a>谓于后时。<a id="a-5n"></a>若不获得阿罗汉果。<a id="a-5o"></a>当生彼者。<a id="a-5p"></a>谓愿当生色究竟天勿生欲界。<a id="a-5q"></a>以天帝释缘五死相极生忧苦。<a id="a-5r"></a>来归世尊死相才除。<a id="a-5s"></a>便作是说为令喜故。<a id="a-5t"></a>又观遮彼无多益故。<a id="a-5u"></a>佛不遮止。<a id="a-5v"></a>即此已经欲界生者。<a id="a-5w"></a>及已从此往上界生。<a id="a-5x"></a>诸圣必无练根并退。<a id="a-5y"></a>何缘不许经欲界生及上生圣者有练根并退。<a id="a-5z"></a>以曾经生于自相续。<a id="a-60"></a>蕴积圣道极坚牢故。<a id="a-61"></a>及得殊胜所依身故。<a id="a-62"></a>由此彼无练根退理。<a id="a-63"></a>前说上流杂修静虑为因能往色究竟天。<a id="a-64"></a>先应杂修何等静虑。<a id="a-65"></a>由何等位知杂修成。<a id="a-66"></a>复为何缘杂修静虑。<a id="a-67"></a>颂曰。</p>
  <p id="a68">先杂修第四　　成由一念杂</p>
  <p id="a69">为受生现乐　　及遮烦恼退</p>
  <p id="a6A">论曰。<a id="a-6B"></a>诸欲杂修四静虑者。<a id="a-6C"></a>必先杂修第四静虑。<a id="a-6D"></a>以彼等持最堪能故。<a id="a-6E"></a>诸乐行中彼最胜故。<a id="a-6F"></a>谓彼静虑最有堪能。<a id="a-6G"></a>现在前时。<a id="a-6H"></a>令所依止自体势力增长广大故。<a id="a-6I"></a>若依彼杂修静虑。<a id="a-6J"></a>后虽退失生余天中。<a id="a-6K"></a>由于先时杂修彼力。<a id="a-6L"></a>复能依彼杂修静虑。<a id="a-6M"></a>即由此理第四静虑。<a id="a-6N"></a>诸乐行中最为殊胜。<a id="a-6O"></a>彼轻安乐极上妙故。<a id="a-6P"></a>谁于静虑能杂熏修。<a id="a-6Q"></a>唯诸圣者通学无学。<a id="a-6R"></a>学位唯通信解见至。<a id="a-6S"></a>于无学位通时非时。<a id="a-6T"></a>必先三洲杂修静虑。<a id="a-6U"></a>退生色界亦能杂修。<a id="a-6V"></a>岂不杂修诸静虑者。<a id="a-6W"></a>必先已离三静虑贪。<a id="a-6X"></a>如何可言杂修静虑。<a id="a-6Y"></a>通于见至而成上流。<a id="a-6Z"></a>谓要人间杂修定已。<a id="a-6a"></a>后退三定生梵众天。<a id="a-6b"></a>于彼复须离三定染。<a id="a-6c"></a>方能重起杂修静虑。<a id="a-6d"></a>从彼没已乃生净居。<a id="a-6e"></a>方名上流。<a id="a-6f"></a>如先已说。<a id="a-6g"></a>非诸见至可有斯理。<a id="a-6h"></a>彼于离染必不退故。<a id="a-6i"></a>无如是失。<a id="a-6j"></a>彼从先来住见至根非所许故。<a id="a-6k"></a>谓彼先住信解种性。<a id="a-6l"></a>杂修静虑然后退失。<a id="a-6m"></a>彼惧于后复有退时。<a id="a-6n"></a>便修练根成见至性。<a id="a-6o"></a>从欲界没生色界中。<a id="a-6p"></a>乘前复能杂修静虑。<a id="a-6q"></a>故六种性皆有上流。<a id="a-6r"></a>于杂修时作何方便。<a id="a-6s"></a>彼必先入第四静虑。<a id="a-6t"></a>多念无漏相续现前。<a id="a-6u"></a>从此引生多念有漏。<a id="a-6v"></a>后复多念无漏现前。<a id="a-6w"></a>如是旋还后后渐减。<a id="a-6x"></a>乃至最后二念无漏。<a id="a-6y"></a>次引二念有漏现前。<a id="a-6z"></a>无间复生二念无漏。<a id="a-70"></a>名杂修定加行成满。<a id="a-71"></a>从此以后不由功力。<a id="a-72"></a>任运唯从一念无漏。<a id="a-73"></a>引起一念有漏现前。<a id="a-74"></a>无间复生一念无漏。<a id="a-75"></a>如是有漏中间刹那前后刹那无漏杂故。<a id="a-76"></a>名杂修定根本圆成。<a id="a-77"></a>如是杂修第四定已。<a id="a-78"></a>乘此势力随其所应。<a id="a-79"></a>亦能杂修下三静虑。<a id="a-7A"></a>杂修静虑五蕴为体。<a id="a-7B"></a>然于此中诸世俗智。<a id="a-7C"></a>是四法四类八智所杂修。<a id="a-7D"></a>有余师言。<a id="a-7E"></a>诸世俗智唯为苦集。<a id="a-7F"></a>类智杂修彼二能缘此为境故。<a id="a-7G"></a>若尔无容多无漏智现前杂故。<a id="a-7H"></a>则不应言此由彼杂。<a id="a-7I"></a>故得自在杂修静虑应不圆成。<a id="a-7J"></a>此不从余灭道法类。<a id="a-7K"></a>苦集法智无间而生。<a id="a-7L"></a>及无间生彼诸智故。<a id="a-7M"></a>杂修静虑略有三缘。<a id="a-7N"></a>一为受生。<a id="a-7O"></a>二为现乐。<a id="a-7P"></a>三为遮止起烦恼退。<a id="a-7Q"></a>谓不还中若诸见至。<a id="a-7R"></a>杂修静虑为前二缘。<a id="a-7S"></a>一为受生。<a id="a-7T"></a>二为现乐。<a id="a-7U"></a>为受生者希求胜生。<a id="a-7V"></a>谓厌共生欣不共故。<a id="a-7W"></a>为现乐者欣乐胜定。<a id="a-7X"></a>谓世俗定最能资身。<a id="a-7Y"></a>由此能令现法乐住。<a id="a-7Z"></a>前后无漏为其助伴。<a id="a-7a"></a>若诸信解为前二缘。<a id="a-7b"></a>亦为遮防起烦恼退。<a id="a-7c"></a>谓钝根者起二无漏。<a id="a-7d"></a>方便防护清净等持。<a id="a-7e"></a>令味相应等持转远。<a id="a-7f"></a>不令净为染等无间缘。<a id="a-7g"></a>故阿罗汉中不时解脱。<a id="a-7h"></a>但为现乐杂修静虑。<a id="a-7i"></a>时解脱者为求现乐。<a id="a-7j"></a>亦为遮防起烦恼退。<a id="a-7k"></a>若杂修静虑为生五净居。<a id="a-7l"></a>何缘净居处唯有五。<a id="a-7m"></a>颂曰。</p>
  <p id="a7n">由杂修五品　　生有五净居</p>
  <p id="a7o">论曰。<a id="a-7p"></a>由杂熏修第四静虑。<a id="a-7q"></a>有五品故净居唯五。<a id="a-7r"></a>何谓五品。<a id="a-7s"></a>谓下中上胜上极上。<a id="a-7t"></a>品差别故。<a id="a-7u"></a>此中初品。<a id="a-7v"></a>三心现前便得成满。<a id="a-7w"></a>谓初无漏。<a id="a-7x"></a>次起有漏后起无漏。<a id="a-7y"></a>第二中品。<a id="a-7z"></a>六心现前方得成满。<a id="a-80"></a>谓二有漏为四无漏之所杂修。<a id="a-81"></a>如是所余随其次第。<a id="a-82"></a>有九十二十五念心。<a id="a-83"></a>如应现前方得成满。<a id="a-84"></a>如是五品杂修为因。<a id="a-85"></a>如次能招五净居果。<a id="a-86"></a>如是十五有漏无漏心。<a id="a-87"></a>皆是先来未曾得今得。<a id="a-88"></a>有余师说。<a id="a-89"></a>初五无漏是从先来未得今得。<a id="a-8A"></a>余十皆是曾所得心。<a id="a-8B"></a>前五现前时已未来修故。<a id="a-8C"></a>有不起定杂修成满。<a id="a-8D"></a>有要数起方得圆成。<a id="a-8E"></a>有余师言。<a id="a-8F"></a>由信等五次第增上感五净居。<a id="a-8G"></a>谓或有时信根增上杂修静虑。<a id="a-8H"></a>或有乃至慧根增上杂修静虑。<a id="a-8I"></a>随此差别感五净居。<a id="a-8J"></a>诸感净居为是业力。<a id="a-8K"></a>为杂修力。<a id="a-8L"></a>若是业力杂修静虑则为唐捐。<a id="a-8M"></a>若杂修力与品类足所说相违。<a id="a-8N"></a>如彼论说。<a id="a-8O"></a>杂修静虑及由业故生净居天。<a id="a-8P"></a>诸所有处等名非异生法。<a id="a-8Q"></a>有说。<a id="a-8R"></a>业力感净居天。<a id="a-8S"></a>然不唐捐。<a id="a-8T"></a>杂修静虑以修行彼思现前故。<a id="a-8U"></a>有余师言。<a id="a-8V"></a>是杂修力。<a id="a-8W"></a>而不违害品类足文。<a id="a-8X"></a>彼论先说杂修定者。<a id="a-8Y"></a>为显先时入彼定故。<a id="a-8Z"></a>次后复说及由业故生净居者。<a id="a-8a"></a>为显后时即由彼力生净居故。<a id="a-8b"></a>此中决定俱由二力。<a id="a-8c"></a>以随阙一不生彼故。<a id="a-8d"></a>然唯有漏感彼异熟。<a id="a-8e"></a>非无漏力弃背有故。<a id="a-8f"></a>经说不还有名身证。<a id="a-8g"></a>依何胜德立身证名。<a id="a-8h"></a>颂曰。</p>
  <p id="a8i">得灭定不还　　转名为身证</p>
  <p id="a8j">论曰。<a id="a-8k"></a>有灭定得名得灭定。<a id="a-8l"></a>即不还者。<a id="a-8m"></a>若于身中。<a id="a-8n"></a>有灭定得转名身证。<a id="a-8o"></a>谓不还者。<a id="a-8p"></a>由身证得似涅槃法。<a id="a-8q"></a>故名身证。<a id="a-8r"></a>如何说彼但名身证。<a id="a-8s"></a>以无心故。<a id="a-8t"></a>依身生故。<a id="a-8u"></a>以身俱生得势力故。<a id="a-8v"></a>彼已灭位犹名得彼。<a id="a-8w"></a>此中经主作如是言。<a id="a-8x"></a>理实应言彼从灭定起得先未得。<a id="a-8y"></a>有识身寂静便作是思。<a id="a-8z"></a>此灭尽定最为寂静极似涅槃。<a id="a-90"></a>如是证得身之静寂故名身证。<a id="a-91"></a>由得及智现前证得身寂静故。<a id="a-92"></a>今谓彼从灭定起位。<a id="a-93"></a>虽得先未得有识身寂静。<a id="a-94"></a>而非唯彼位方得身证名。<a id="a-95"></a>先后二时俱得名故。<a id="a-96"></a>由此设无缘灭定智。<a id="a-97"></a>得势力故立身证名。<a id="a-98"></a>是故前说于理为胜。<a id="a-99"></a>举后边故唯作是言。<a id="a-9A"></a>得灭定不还转名为身证。<a id="a-9B"></a>理实身证于八解脱。<a id="a-9C"></a>无不具足。<a id="a-9D"></a>由身证住。<a id="a-9E"></a>以灭尽定用余解脱为门。<a id="a-9F"></a>而入故得。<a id="a-9G"></a>灭定决定亦应得余解脱。<a id="a-9H"></a>如契经说。<a id="a-9I"></a>入灭定时先灭言行。<a id="a-9J"></a>乃至广说。<a id="a-9K"></a>何缘佛说有学福田。<a id="a-9L"></a>身证不还不预其数。<a id="a-9M"></a>谓世尊告给孤独言。<a id="a-9N"></a>长者当知。<a id="a-9O"></a>福田有二。<a id="a-9P"></a>一者有学。<a id="a-9Q"></a>二者无学。<a id="a-9R"></a>有学十八。<a id="a-9S"></a>无学唯九。<a id="a-9T"></a>何等名为十八有学。<a id="a-9U"></a>谓预流向预流果。<a id="a-9V"></a>一来向一来果。<a id="a-9W"></a>不还向不还果。<a id="a-9X"></a>阿罗汉向。<a id="a-9Y"></a>随信行随法行。<a id="a-9Z"></a>信解见至。<a id="a-9a"></a>家家一间。<a id="a-9b"></a>中生有行无行上流。<a id="a-9c"></a>是名十八。<a id="a-9d"></a>何等名为九种无学。<a id="a-9e"></a>谓退法。<a id="a-9f"></a>思法。<a id="a-9g"></a>护法。<a id="a-9h"></a>安住。<a id="a-9i"></a>堪达。<a id="a-9j"></a>不动法。<a id="a-9k"></a>不退法。<a id="a-9l"></a>慧解脱。<a id="a-9m"></a>俱解脱。<a id="a-9n"></a>是名为九。<a id="a-9o"></a>理亦应说。<a id="a-9p"></a>而不说者。<a id="a-9q"></a>以佛观见有学无学由断及根有殊胜故。<a id="a-9r"></a>能生胜果名为福田。<a id="a-9s"></a>然诸不还所得灭定。<a id="a-9t"></a>是有漏故不可说言。<a id="a-9u"></a>自性解脱故名清净。<a id="a-9v"></a>彼所依身犹有烦恼。<a id="a-9w"></a>未永断故不可说言。<a id="a-9x"></a>相续解脱故名清净。<a id="a-9y"></a>故不约成彼立有学福田。<a id="a-9z"></a>无学位中有漏功德。<a id="a-A0"></a>虽非自性解脱所收。<a id="a-A1"></a>相续解脱故名清净。<a id="a-A2"></a>由此亦能生殊胜果。<a id="a-A3"></a>是故约定及根差别。<a id="a-A4"></a>说九应果皆名福田。<a id="a-A5"></a>或立有学依因无故。<a id="a-A6"></a>不置身证有学数中。<a id="a-A7"></a>何谓建立有学依因。<a id="a-A8"></a>谓诸无漏三学及果。<a id="a-A9"></a>灭定非学亦非学果故。<a id="a-AA"></a>不约成彼说有学差别。<a id="a-AB"></a>然今于此不还位中。<a id="a-AC"></a>约无异门密说身证。<a id="a-AD"></a>若异此者不应唯说。<a id="a-AE"></a>得灭定不还转名为身证。<a id="a-AF"></a>此义于后当更分别。<a id="a-AG"></a>若说身证兼约异门。<a id="a-AH"></a>即上所言非善答问。<a id="a-AI"></a>三无色解脱亦通无漏故。<a id="a-AJ"></a>已辩不还粗相差别。<a id="a-AK"></a>若细分析数成多千。<a id="a-AL"></a>此中且依行色界五。<a id="a-AM"></a>约诸地等五门分别。<a id="a-AN"></a>谓五约地数成二十四。<a id="a-AO"></a>定地中各五种故五。<a id="a-AP"></a>约种性数成三十六。<a id="a-AQ"></a>种性中各五种故五。<a id="a-AR"></a>约生处数成八十。<a id="a-AS"></a>十六处中各五种故。<a id="a-AT"></a>五约种性根数成九十。<a id="a-AU"></a>谓退法种性下中上根。<a id="a-AV"></a>有差别故数成十五。<a id="a-AW"></a>乃至不动种性亦然。<a id="a-AX"></a>五约地种性数成百二十。<a id="a-AY"></a>谓四地中各三十故。<a id="a-AZ"></a>五约地种性根数成三百六十。<a id="a-Aa"></a>谓四地中各九十故。<a id="a-Ab"></a>五约生处种性数成四百八十。<a id="a-Ac"></a>谓十六处各三十故。<a id="a-Ad"></a>五约生处种性。<a id="a-Ae"></a>及根数成一千四百四十。<a id="a-Af"></a>谓十六处各九十故。<a id="a-Ag"></a>五约离染处种性根积数总成一万一千九百六十不还差别。<a id="a-Ah"></a>谓以离染九品不同。<a id="a-Ai"></a>乘前一千四百四十。<a id="a-Aj"></a>已辩第三向果差别。<a id="a-Ak"></a>次应建立第四向果。<a id="a-Al"></a>颂曰。</p>
  <p id="aAm">上界修惑中　　断初定一品</p>
  <p id="aAn">至有顶八品　　皆阿罗汉向</p>
  <p id="aAo">第九无间道　　名金刚喻定</p>
  <p id="aAp">尽得俱尽智　　成无学应果</p>
  <p id="aAq">论曰。<a id="a-Ar"></a>即不还者。<a id="a-As"></a>进断色界及无色界修所断惑。<a id="a-At"></a>从断初定一品为初。<a id="a-Au"></a>至断有顶八品为后。<a id="a-Av"></a>应知转名阿罗汉向。<a id="a-Aw"></a>即此所说阿罗汉向中。<a id="a-Ax"></a>断有顶惑第九无间道。<a id="a-Ay"></a>亦说名为金刚喻定。<a id="a-Az"></a>此定坚锐喻若金刚。<a id="a-B0"></a>无一随眠不能破故。<a id="a-B1"></a>先已破故不破一切。<a id="a-B2"></a>实有能破一切功能。<a id="a-B3"></a>此既能摧最细品惑。<a id="a-B4"></a>故知一切无间道中。<a id="a-B5"></a>唯此刹那名极上品。<a id="a-B6"></a>故能永断一切随眠。<a id="a-B7"></a>虽见道中亦有能断有顶烦恼无漏对治。<a id="a-B8"></a>然彼九品惑可为一品断。<a id="a-B9"></a>知彼烦恼势力微劣。<a id="a-BA"></a>见道既为劣惑对治。<a id="a-BB"></a>知非能破一切随眠。<a id="a-BC"></a>若有破能何碍不破。<a id="a-BD"></a>故彼不得金刚喻名。<a id="a-BE"></a>又诸随眠中无事者易断。<a id="a-BF"></a>见道治彼知非极上。<a id="a-BG"></a>由此不立金刚喻名。<a id="a-BH"></a>此中所明金刚喻定。<a id="a-BI"></a>能治一切有事惑中最后微微极难断品。<a id="a-BJ"></a>故知能破一切随眠。<a id="a-BK"></a>由此力能一刹那顷。<a id="a-BL"></a>证一切惑断无漏离系得。<a id="a-BM"></a>如是所说金刚喻定。<a id="a-BN"></a>唯与六智随一相应。<a id="a-BO"></a>谓四类智灭道法智。<a id="a-BP"></a>缘四圣谛十六行相。<a id="a-BQ"></a>通依九地义准已成。<a id="a-BR"></a>故此差别说有多种。<a id="a-BS"></a>且未至摄有五十二。<a id="a-BT"></a>谓苦集类智观有顶苦集。<a id="a-BU"></a>作非常等因等行相。<a id="a-BV"></a>与彼相应差别成八。<a id="a-BW"></a>灭道法智观欲灭道。<a id="a-BX"></a>作灭静等道等行相。<a id="a-BY"></a>与彼相应差别亦八。<a id="a-BZ"></a>灭类智于八地灭。<a id="a-Ba"></a>一一别观作四行相。<a id="a-Bb"></a>与彼相应成三十二。<a id="a-Bc"></a>道类智于八地道。<a id="a-Bd"></a>一切总观作四行相。<a id="a-Be"></a>与彼相应差别成四。<a id="a-Bf"></a>以治八地类智品道。<a id="a-Bg"></a>同类相因必总缘故。<a id="a-Bh"></a>灭唯别缘道则不尔。<a id="a-Bi"></a>于随眠品已具成立。<a id="a-Bj"></a>如未至摄有五十二。<a id="a-Bk"></a>中四静虑应知亦然。<a id="a-Bl"></a>空无边处有二十八。<a id="a-Bm"></a>谓除灭道法智品八。<a id="a-Bn"></a>及除观下四地灭谛各四行相相应十六。<a id="a-Bo"></a>以依无色必无法智。<a id="a-Bp"></a>及缘下灭类智品故。<a id="a-Bq"></a>缘下地道于理无遮。<a id="a-Br"></a>道必总缘前已释故。<a id="a-Bs"></a>余如前故有二十八。<a id="a-Bt"></a>识无边处有二十四。<a id="a-Bu"></a>无所有处唯有二十。<a id="a-Bv"></a>谓彼于前复除观下。<a id="a-Bw"></a>灭圣谛境四八行相。<a id="a-Bx"></a>随其次第准前应释。<a id="a-By"></a>诸有欲令三无色地。<a id="a-Bz"></a>有缘下地灭类智者。<a id="a-C0"></a>彼作是说。<a id="a-C1"></a>空无边处加前十六。<a id="a-C2"></a>识无边处加前二十。<a id="a-C3"></a>无所有处加二十四。<a id="a-C4"></a>如是总说依无色地。<a id="a-C5"></a>金刚喻定七十二种。<a id="a-C6"></a>或复说有百三十二。<a id="a-C7"></a>有余师说。<a id="a-C8"></a>道类智品于八地道。<a id="a-C9"></a>亦各别观故前六地各有八十。<a id="a-CA"></a>空无边处唯有四十。<a id="a-CB"></a>识无边处有三十二无所有处有二十四。<a id="a-CC"></a>复有欲令灭类智品。<a id="a-CD"></a>于八地灭有别总观。<a id="a-CE"></a>故前六地中各百六十四。<a id="a-CF"></a>空无边处唯五十二。<a id="a-CG"></a>识无边处有三十六。<a id="a-CH"></a>无所有处有二十四。<a id="a-CI"></a>彼俱非理。<a id="a-CJ"></a>道必总缘灭唯别缘前已辩故。<a id="a-CK"></a>尊者妙音作如是说。<a id="a-CL"></a>金刚喻定总有十三。<a id="a-CM"></a>谓断有顶见修断惑。<a id="a-CN"></a>无间道摄十三刹那。<a id="a-CO"></a>此亦不然。<a id="a-CP"></a>以四类忍前八无间道非极上品故。<a id="a-CQ"></a>此定既能断有顶地第九品惑。<a id="a-CR"></a>能引此惑尽。<a id="a-CS"></a>得俱行尽智。<a id="a-CT"></a>令起金刚喻定。<a id="a-CU"></a>是断惑中最后无间道所生尽智。<a id="a-CV"></a>是断惑中最后解脱道。<a id="a-CW"></a>故说此定所引尽智。<a id="a-CX"></a>与第九品尽得俱起。<a id="a-CY"></a>或此尽言显一切尽。<a id="a-CZ"></a>谓第九品及所余惑。<a id="a-Ca"></a>皆得择灭故名为尽。<a id="a-Cb"></a>金刚喻定能引诸惑。<a id="a-Cc"></a>尽得俱行尽智令起。<a id="a-Cd"></a>此与一切烦恼尽得。<a id="a-Ce"></a>最初俱生故名尽智。<a id="a-Cf"></a>有余师说。<a id="a-Cg"></a>惑尽身中此最初生故名尽智。<a id="a-Ch"></a>如是尽智至已生时。<a id="a-Ci"></a>便成无学阿罗汉果。<a id="a-Cj"></a>已得无学应果法故。<a id="a-Ck"></a>为得别果。<a id="a-Cl"></a>所应修学。<a id="a-Cm"></a>此无有故得无学名。<a id="a-Cn"></a>岂不无学亦希别果。<a id="a-Co"></a>以无学者亦转根故。<a id="a-Cp"></a>此难不然。<a id="a-Cq"></a>如先有学求得别果此不然故。<a id="a-Cr"></a>谓如预流非一来等。<a id="a-Cs"></a>于后获得一来等时。<a id="a-Ct"></a>舍预流等名得名一来等。<a id="a-Cu"></a>皆舍别果得别果名。<a id="a-Cv"></a>此则不然。<a id="a-Cw"></a>退非思等于后获得思法等时。<a id="a-Cx"></a>虽舍退等名得名思法等。<a id="a-Cy"></a>非舍别果得别果名。<a id="a-Cz"></a>前后皆名阿罗汉故。<a id="a-D0"></a>唯舍前果得别果时。<a id="a-D1"></a>舍前果名得名别果。<a id="a-D2"></a>更无别果是所应学。<a id="a-D3"></a>故名无学前释无过。<a id="a-D4"></a>即是行向住前果者。<a id="a-D5"></a>求别名果此无有义。<a id="a-D6"></a>既说尽智至已生时。<a id="a-D7"></a>便成无学阿罗汉果。<a id="a-D8"></a>义准尽智未已生时。<a id="a-D9"></a>前七圣者皆名有学。<a id="a-DA"></a>为得别果勤修学故。<a id="a-DB"></a>住本性位何名有学。<a id="a-DC"></a>学意未满故。<a id="a-DD"></a>学得常随故。<a id="a-DE"></a>何故无学名阿罗汉。<a id="a-DF"></a>诸自利行修学已成。<a id="a-DG"></a>唯应作他利益事故。<a id="a-DH"></a>如契经说。<a id="a-DI"></a>不自调伏能调伏他。<a id="a-DJ"></a>无有是处。<a id="a-DK"></a>或有三种补特伽罗。<a id="a-DL"></a>谓诸异生有学无学。<a id="a-DM"></a>异生虽学戒定慧三。<a id="a-DN"></a>而犹未能如实见谛。<a id="a-DO"></a>容有舍正作邪学理。<a id="a-DP"></a>故不于彼立有学名。<a id="a-DQ"></a>诸有已能如实见谛。<a id="a-DR"></a>正学无退得有学名。<a id="a-DS"></a>由此世尊为显定义。<a id="a-DT"></a>于有学者重说学言。<a id="a-DU"></a>如契经中佛告憺怕。<a id="a-DV"></a>学所应学学所应学。<a id="a-DW"></a>我唯说此名有学者。<a id="a-DX"></a>诸已善学戒定慧三。<a id="a-DY"></a>不复学者立名无学。<a id="a-DZ"></a>此是一切有学异生。<a id="a-Da"></a>所应供养故名应果。<a id="a-Db"></a>依如是义故有颂曰。</p>
  <p id="aDc">于戒定慧三　　若已善修学</p>
  <p id="aDd">毕竟离忧垢　　堪为世福田</p>
  <p id="aDe">学法云何。<a id="a-Df"></a>谓有学者无漏有为法。<a id="a-Dg"></a>无学法云何谓无学者无漏有为法。<a id="a-Dh"></a>诸无为法虽是无漏。<a id="a-Di"></a>而不名为学无学法。<a id="a-Dj"></a>以有得者异生等身亦成就故。<a id="a-Dk"></a>若无得者都不系属学无学故。<a id="a-Dl"></a>如是有学及无学者。<a id="a-Dm"></a>总成八圣补特伽罗。<a id="a-Dn"></a>行向住果各有四故。<a id="a-Do"></a>名虽有八事唯有五。<a id="a-Dp"></a>谓住四果及初果向。<a id="a-Dq"></a>以后三果向不离前果故。<a id="a-Dr"></a>此依渐次得果者说。<a id="a-Ds"></a>若倍离欲全离欲者。<a id="a-Dt"></a>住见道中名为一来。<a id="a-Du"></a>不还果向非前果摄。<a id="a-Dv"></a>何故尽智唯是无学。<a id="a-Dw"></a>诸有学者亦自了知。<a id="a-Dx"></a>我已永尽地狱等故。<a id="a-Dy"></a>此前已说。<a id="a-Dz"></a>前说者何。<a id="a-E0"></a>谓尽得俱方名尽智。<a id="a-E1"></a>预流等位犹有余惑。<a id="a-E2"></a>既无尽得亦无尽智。<a id="a-E3"></a>由此契经作如是说。<a id="a-E4"></a>诸有学者成就八支。<a id="a-E5"></a>若成十支名阿罗汉。<a id="a-E6"></a>若尔何故尊者舍利子告大长者给孤独言。<a id="a-E7"></a>汝已具成就正智正解脱。<a id="a-E8"></a>无相违失。<a id="a-E9"></a>依彼成就能往诸恶趣邪。<a id="a-EA"></a>智邪解脱。<a id="a-EB"></a>真对治道密意说故。<a id="a-EC"></a>若尔何不说有学成十支。<a id="a-ED"></a>有余无智故心未善脱故。<a id="a-EE"></a>若尔何缘经作是说。<a id="a-EF"></a>诸有成就佛证净者。<a id="a-EG"></a>一切皆名已得正见。<a id="a-EH"></a>乃至已得正解脱者。<a id="a-EI"></a>见圆满者亦如是说。<a id="a-EJ"></a>亦无违失。<a id="a-EK"></a>所以者何。<a id="a-EL"></a>我不说言诸有学者无有正智及正解脱。<a id="a-EM"></a>但作是说。<a id="a-EN"></a>彼不立支。<a id="a-EO"></a>不立支因如前已说。</p>
 </body>
</html>