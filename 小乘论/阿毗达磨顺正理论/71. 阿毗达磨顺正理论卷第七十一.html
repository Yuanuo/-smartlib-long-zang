<!doctype html>
<html id="z3IBVsd16o" data-ver="825">
 <head>
  <meta charset="utf-8">
  <meta author="众贤">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨顺正理论卷第七十一</h1>
  <h2 id="a2">辩贤圣品第六之十五</h2>
  <p id="a3">广说诸道差别无量。<a id="a-4"></a>谓世出世见修道等。<a id="a-5"></a>今应思择于诸道中。<a id="a-6"></a>略说有几可能遍摄。<a id="a-7"></a>颂曰。</p>
  <p id="a8">应知一切道　　略说唯有四</p>
  <p id="a9">谓加行无间　　解脱胜进道</p>
  <p id="aA">论曰。<a id="a-B"></a>加行道者。<a id="a-C"></a>谓此无间无间道生。<a id="a-D"></a>无间道者。<a id="a-E"></a>谓此能灭所应断障。<a id="a-F"></a>解脱道者。<a id="a-G"></a>谓已解脱所应断障最初所生。<a id="a-H"></a>胜进道者。<a id="a-I"></a>谓除无间加行解脱所余诸道。<a id="a-J"></a>何义名道。<a id="a-K"></a>谓寻求依。<a id="a-L"></a>依此寻求涅槃果故。<a id="a-M"></a>由此一切修苦智等。<a id="a-N"></a>无不皆为寻求涅槃。<a id="a-O"></a>或此道名目涅槃路。<a id="a-P"></a>三乘贤圣涉此夷途。<a id="a-Q"></a>速达二种涅槃界故。<a id="a-R"></a>道于余处立通行名。<a id="a-S"></a>以于谛中能善通达。<a id="a-T"></a>复能速往涅槃城故。<a id="a-U"></a>此有几种依何建立。<a id="a-V"></a>颂曰。</p>
  <p id="aW">通行有四种　　乐依本静虑</p>
  <p id="aX">苦依所余地　　迟速钝利根</p>
  <p id="aY">论曰。<a id="a-Z"></a>经说通行总有四种。<a id="a-a"></a>一苦迟通行。<a id="a-b"></a>二苦速通行。<a id="a-c"></a>三乐迟通行。<a id="a-d"></a>四乐速通行。<a id="a-e"></a>此四通行有差别者。<a id="a-f"></a>依地依根建立异故。<a id="a-g"></a>云何依地建立差别。<a id="a-h"></a>谓依根本四静虑中。<a id="a-i"></a>所生圣道名乐通行。<a id="a-j"></a>任运转故如乘船筏。<a id="a-k"></a>任运转者。<a id="a-l"></a>由此地中止观双行无增减故。<a id="a-m"></a>又此诸地所有等持。<a id="a-n"></a>摄受五支四支成故。<a id="a-o"></a>依余无色未至中间。<a id="a-p"></a>所生圣道名苦通行。<a id="a-q"></a>虽道非苦苦受相应。<a id="a-r"></a>艰辛转故亦名为苦。<a id="a-s"></a>如依陆路乘马等行。<a id="a-t"></a>艰辛转者。<a id="a-u"></a>由此地中止观虽俱而增减故。<a id="a-v"></a>谓无色地观减止增。<a id="a-w"></a>未至中间观增止减。<a id="a-x"></a>又此诸地所有等持。<a id="a-y"></a>不摄五支四支成故。<a id="a-z"></a>有余师说。<a id="a-10"></a>未至地道难可成办故立苦名。<a id="a-11"></a>谓有先来都未得定。<a id="a-12"></a>多起功用方得现前。<a id="a-13"></a>此既现前为胜加行。<a id="a-14"></a>根本静虑易起故乐。<a id="a-15"></a>静虑中间同一地摄。<a id="a-16"></a>异心品灭异心品生。<a id="a-17"></a>极为艰辛故亦名苦。<a id="a-18"></a>譬如以木析木极难。<a id="a-19"></a>谓一地中有寻有伺。<a id="a-1A"></a>粗心品灭无寻唯伺。<a id="a-1B"></a>细心品生多用功力。<a id="a-1C"></a>诸无色定亦甚难成。<a id="a-1D"></a>故亦名苦极微细故。<a id="a-1E"></a>谓无色定行相眇然。<a id="a-1F"></a>不易测量修难成办。<a id="a-1G"></a>又从静虑起无色时。<a id="a-1H"></a>五蕴定灭四蕴定起。<a id="a-1I"></a>极为难办故立苦名。<a id="a-1J"></a>云何依根建立差别。<a id="a-1K"></a>谓即苦乐二通行中。<a id="a-1L"></a>钝根名迟利根名速。<a id="a-1M"></a>二行于境通达稽迟。<a id="a-1N"></a>说名迟通翻此名速。<a id="a-1O"></a>或迟钝者所起通行名迟通行。<a id="a-1P"></a>速此相违。<a id="a-1Q"></a>或趣涅槃有迟有速。<a id="a-1R"></a>由根钝利如后当辩。<a id="a-1S"></a>此行五蕴四蕴为性。<a id="a-1T"></a>由依色定无色定别。<a id="a-1U"></a>而名通者显慧胜故。<a id="a-1V"></a>如见道位虽具五蕴。<a id="a-1W"></a>以慧胜故偏立见名。<a id="a-1X"></a>如见道边诸世俗智。<a id="a-1Y"></a>金刚喻定亦以五蕴四蕴为体立智定名。<a id="a-1Z"></a>然有经中说四通行。<a id="a-1a"></a>五根为性亦就胜说。<a id="a-1b"></a>慧胜中胜故立通名。<a id="a-1c"></a>为诸有情无中根者。<a id="a-1d"></a>而今但说迟速行耶。<a id="a-1e"></a>有一类言无中根者。<a id="a-1f"></a>如契经说诸利根中。<a id="a-1g"></a>唯有指鬘最为第一。<a id="a-1h"></a>诸钝根中唯有蛇奴最为第一。<a id="a-1i"></a>此经不说别有中根故知非有。<a id="a-1j"></a>又于三道各说二故。<a id="a-1k"></a>谓见道中唯见说有。<a id="a-1l"></a>随信法行二道差别。<a id="a-1m"></a>修道位中唯见说有。<a id="a-1n"></a>信解见至二道差别。<a id="a-1o"></a>无学道中唯见说有。<a id="a-1p"></a>时及不时二道差别。<a id="a-1q"></a>若许有中根应各说三道。<a id="a-1r"></a>若尔应与契经相违。<a id="a-1s"></a>如说。<a id="a-1t"></a>有情世间生长。<a id="a-1u"></a>有利中钝三根差别。<a id="a-1v"></a>此不相违。<a id="a-1w"></a>依佛出世彼有情类。<a id="a-1x"></a>初中后时入道不同作是说故。<a id="a-1y"></a>初入道者如阿若多憍陈那等。<a id="a-1z"></a>后入道者如善贤等。<a id="a-20"></a>中谓所余。<a id="a-21"></a>或据有情种解脱分有上中下故说无违。<a id="a-22"></a>然理定应有中根者。<a id="a-23"></a>谓随法行一种性中。<a id="a-24"></a>有大声闻独觉大觉。<a id="a-25"></a>不可说彼根品无差。<a id="a-26"></a>又契经中说随法行是钝根摄。<a id="a-27"></a>如说。<a id="a-28"></a>五根增上猛利。<a id="a-29"></a>极圆满者名俱解脱。<a id="a-2A"></a>乃至广说。<a id="a-2B"></a>然通行中不别说有中品行者不明了故。<a id="a-2C"></a>于世典中亦随明了。<a id="a-2D"></a>唯见显示上下非中。<a id="a-2E"></a>由此已释道唯二意。<a id="a-2F"></a>又彼所引根第一经。<a id="a-2G"></a>已定证成有中根者。<a id="a-2H"></a>谓既说有第一利根。<a id="a-2I"></a>知更有余利而非极。<a id="a-2J"></a>但对钝者说之为利。<a id="a-2K"></a>又既说有第一钝根。<a id="a-2L"></a>知更有余钝而非极。<a id="a-2M"></a>但对利者说之为钝。<a id="a-2N"></a>故应决定许有中根。<a id="a-2O"></a>经中明说有三根故。<a id="a-2P"></a>依根立道必亦有三。<a id="a-2Q"></a>但不分明故唯说二。<a id="a-2R"></a>然中根性摄在二中。<a id="a-2S"></a>以利钝中有非极故。<a id="a-2T"></a>应知通行随此相说。<a id="a-2U"></a>唯立迟速无别处中。<a id="a-2V"></a>然上所言由根利钝。<a id="a-2W"></a>于趣圆寂有速有迟。<a id="a-2X"></a>此据等修勤加行说。<a id="a-2Y"></a>若不据等则钝利根。<a id="a-2Z"></a>趣向涅槃迟速不定。<a id="a-2a"></a>又契经说。<a id="a-2b"></a>有现法迟身坏速等四句差别。<a id="a-2c"></a>此约加行有勤不勤。<a id="a-2d"></a>不约转根及有退说。<a id="a-2e"></a>以诸圣者若已经生。<a id="a-2f"></a>不退不转根不生上界故。<a id="a-2g"></a>大觉独觉到究竟。<a id="a-2h"></a>声闻依何通行入圣。<a id="a-2i"></a>证极果大觉唯依乐速通行。<a id="a-2j"></a>谓以第四静虑为依。<a id="a-2k"></a>由极利根入正决定。<a id="a-2l"></a>证得无上正等菩提。<a id="a-2m"></a>于独觉中麟角喻者。<a id="a-2n"></a>如大觉说余则不定。<a id="a-2o"></a>于到究竟二声闻中。<a id="a-2p"></a>舍利子依苦速通行。<a id="a-2q"></a>及乐速通行入圣证极果。<a id="a-2r"></a>彼依未至入正决定。<a id="a-2s"></a>依第四定得漏尽故。<a id="a-2t"></a>目连唯依苦速通行。<a id="a-2u"></a>谓依未至入正决定。<a id="a-2v"></a>依无色定得漏尽故。<a id="a-2w"></a>二圣先来乐慧乐定。<a id="a-2x"></a>故证极果依色无色。<a id="a-2y"></a>许到究竟诸大声闻。<a id="a-2z"></a>法尔唯应渐次得果。<a id="a-30"></a>故彼入圣道皆依未至地道。<a id="a-31"></a>亦名为菩提分法。<a id="a-32"></a>此有几种名义云何。<a id="a-33"></a>颂曰。</p>
  <p id="a34">觉分三十七　　谓四念住等</p>
  <p id="a35">觉谓尽无生　　顺此故名分</p>
  <p id="a36">论曰。<a id="a-37"></a>经说觉分有三十七。<a id="a-38"></a>谓四念住四正断四神足五根五力七等觉支八圣道支。<a id="a-39"></a>尽无生智说名为觉。<a id="a-3A"></a>随觉者别立三菩提。<a id="a-3B"></a>一声闻菩提。<a id="a-3C"></a>二独觉菩提。<a id="a-3D"></a>三无上菩提。<a id="a-3E"></a>无智睡眠皆永断故。<a id="a-3F"></a>及如实知已作己事。<a id="a-3G"></a>不复作故此二名觉。<a id="a-3H"></a>三十七法顺趣菩提。<a id="a-3I"></a>是故皆名菩提分法。<a id="a-3J"></a>此三十七体各别耶。<a id="a-3K"></a>不尔云何。<a id="a-3L"></a>颂曰。</p>
  <p id="a3M">此实事唯十　　谓慧勤定信</p>
  <p id="a3N">念喜舍轻安　　及戒寻为体</p>
  <p id="a3O">论曰。<a id="a-3P"></a>此觉分名虽三十七。<a id="a-3Q"></a>实事唯十即慧勤等。<a id="a-3R"></a>谓四念住慧根慧力择法觉支正见以慧为体。<a id="a-3S"></a>四正断精进根精进力精进觉支正精进以勤为体。<a id="a-3T"></a>四神足定根定力定觉支正定以定为体。<a id="a-3U"></a>信根信力以信为体。<a id="a-3V"></a>念根念力念觉支正念以念为体。<a id="a-3W"></a>喜觉支以喜为体。<a id="a-3X"></a>舍觉支以行蕴摄舍为体。<a id="a-3Y"></a>轻安觉支以轻安为体。<a id="a-3Z"></a>正语正业正命以戒为体。<a id="a-3a"></a>正思惟以寻为体。<a id="a-3b"></a>如是觉分实事唯十。<a id="a-3c"></a>前五即是信等五根。<a id="a-3d"></a>由境等殊分为三十。<a id="a-3e"></a>更加喜舍轻安戒寻。<a id="a-3f"></a>戒分为三复总成七。<a id="a-3g"></a>并前合成三十七种。<a id="a-3h"></a>毗婆沙师说有十一。<a id="a-3i"></a>身业语业不相杂故。<a id="a-3j"></a>戒分为二余九同前。<a id="a-3k"></a>念住等三名无别属。<a id="a-3l"></a>如何独说为慧勤定。<a id="a-3m"></a>颂曰。</p>
  <p id="a3n">四念住正断　　神足随增上</p>
  <p id="a3o">说为慧勤定　　实诸加行善</p>
  <p id="a3p">论曰。<a id="a-3q"></a>四念住等三品善法。<a id="a-3r"></a>体实遍摄诸加行善。<a id="a-3s"></a>然随同品增上善根。<a id="a-3t"></a>如次说为慧勤及定。<a id="a-3u"></a>何缘于慧立念住名。<a id="a-3v"></a>慧由念力持令住故。<a id="a-3w"></a>何故说勤名为正断。<a id="a-3x"></a>于正修习断修位中。<a id="a-3y"></a>此勤力能断懈怠故。<a id="a-3z"></a>或名正胜于正持策。<a id="a-40"></a>身语意中此最胜故。<a id="a-41"></a>何缘于定立神足名。<a id="a-42"></a>诸灵妙德所依止故。<a id="a-43"></a>经主此中作如是说。<a id="a-44"></a>有余师说。<a id="a-45"></a>神即是定足。<a id="a-46"></a>谓欲等彼应觉分。<a id="a-47"></a>事有十三增欲心故。<a id="a-48"></a>又违经说。<a id="a-49"></a>如契经言。<a id="a-4A"></a>吾今为汝说神足等。<a id="a-4B"></a>神谓受用种种神境。<a id="a-4C"></a>分一为多乃至广说。<a id="a-4D"></a>足谓欲等四三摩地。<a id="a-4E"></a>此中佛说定果名神。<a id="a-4F"></a>欲等所生等持名足无如是。<a id="a-4G"></a>失彼许等。<a id="a-4H"></a>持体即是神亦是神足。<a id="a-4I"></a>彼所言足谓欲等者。<a id="a-4J"></a>为显等持有四种。<a id="a-4K"></a>故举因显果说欲等言。<a id="a-4L"></a>然诸等持总有二种。<a id="a-4M"></a>一于善根加行位胜。<a id="a-4N"></a>二于善根成满位胜。<a id="a-4O"></a>前名神足后名为神。<a id="a-4P"></a>故契经言由欲增上。<a id="a-4Q"></a>所得胜定名欲等持。<a id="a-4R"></a>此言即说加行位定。<a id="a-4S"></a>复言方便为断已生恶不善法。<a id="a-4T"></a>乃至为令已生善法安住增广。<a id="a-4U"></a>由前欲定生起于欲。<a id="a-4V"></a>发勤精进摄心持心。<a id="a-4W"></a>此说善根成满位定摄心。<a id="a-4X"></a>谓慧持心谓定能摄持心是彼相故。<a id="a-4Y"></a>复言如是欲勤精进摄心持心。<a id="a-4Z"></a>乃至广说云何欲等由欲等持。<a id="a-4a"></a>此言为明后起欲等。<a id="a-4b"></a>是等引者修欲等持。<a id="a-4c"></a>加行成时所证果义。<a id="a-4d"></a>复言此位。<a id="a-4e"></a>若欲若勤若信若轻安若念若正智若思若舍。<a id="a-4f"></a>皆名胜行。<a id="a-4g"></a>依何修造立胜行名。<a id="a-4h"></a>依修造神故名胜行。<a id="a-4i"></a>由如是理。<a id="a-4j"></a>故次说言如是胜行。<a id="a-4k"></a>及前欲定合名欲定胜行神足。<a id="a-4l"></a>所言神足者是神所依义。<a id="a-4m"></a>以前欲定是前生定因。<a id="a-4n"></a>后起欲等是俱生定因故。<a id="a-4o"></a>胜行中不复说。<a id="a-4p"></a>定因定果定无容俱故。<a id="a-4q"></a>俱生欲等于所修定有何功能。<a id="a-4r"></a>若离俱生欲等诸法定不生故。<a id="a-4s"></a>以定于彼俱生聚中最殊胜故。<a id="a-4t"></a>说是所修起先欲定为加行者本。<a id="a-4u"></a>为求得后胜定故。<a id="a-4v"></a>由如是理彼说等持。<a id="a-4w"></a>体即是神亦是神足。<a id="a-4x"></a>故无觉分增欲心失。<a id="a-4y"></a>又彼亦无违契经过。<a id="a-4z"></a>故彼自释此契经文。<a id="a-50"></a>言以神声说于神果。<a id="a-51"></a>如遍知果说遍知声。<a id="a-52"></a>如是所言定为应理。<a id="a-53"></a>由此经说云何名为趣修神足道。<a id="a-54"></a>谓八支圣道顺清净。<a id="a-55"></a>经说言大德。<a id="a-56"></a>我今定说有如是神。<a id="a-57"></a>然如是神性是下劣。<a id="a-58"></a>诸异生类本所成法。<a id="a-59"></a>非圣非圣性。<a id="a-5A"></a>非通非通性。<a id="a-5B"></a>不能得菩提。<a id="a-5C"></a>不能得涅槃。<a id="a-5D"></a>由是不应修此神足。<a id="a-5E"></a>是八圣道所应趣求。<a id="a-5F"></a>但为断除能证根本静虑定障。<a id="a-5G"></a>便为应理。<a id="a-5H"></a>虽定即神而此经说。<a id="a-5I"></a>神果变现事相名神。<a id="a-5J"></a>欲令寻粗悟入于细。<a id="a-5K"></a>兼为显定是彼近因。<a id="a-5L"></a>故作是言无违经过。<a id="a-5M"></a>何缘信等立根力名。<a id="a-5N"></a>以增上故。<a id="a-5O"></a>难屈伏故。<a id="a-5P"></a>何缘此五先说为根后名为力。<a id="a-5Q"></a>由此五法依下上品分先后故。<a id="a-5R"></a>又依可屈伏不可屈伏故。<a id="a-5S"></a>下品信等势用劣故。<a id="a-5T"></a>犹为所治同类屈伏。<a id="a-5U"></a>上品翻此故得力名。<a id="a-5V"></a>所说觉支为有何义。<a id="a-5W"></a>能觉悟义名为觉支。<a id="a-5X"></a>若尔觉支唯应有一。<a id="a-5Y"></a>不尔念等是择法分。<a id="a-5Z"></a>皆顺择法从胜为名。<a id="a-5a"></a>或觉之支是觉支义。<a id="a-5b"></a>若尔应许觉支唯六。<a id="a-5c"></a>不尔择法是觉亦觉支。<a id="a-5d"></a>所余六种是觉支非觉。<a id="a-5e"></a>所说道支为有何义。<a id="a-5f"></a>寻求依义名为道支。<a id="a-5g"></a>若尔道支唯应有一。<a id="a-5h"></a>不尔。<a id="a-5i"></a>余七是正见分皆顺正见从胜为名。<a id="a-5j"></a>或道之支是道支义。<a id="a-5k"></a>若尔应许道支唯七。<a id="a-5l"></a>不尔。<a id="a-5m"></a>正见是道亦道支。<a id="a-5n"></a>所余七种是道支非道。<a id="a-5o"></a>当言何位何觉分增。<a id="a-5p"></a>颂曰。</p>
  <p id="a5q">初业顺决择　　及修见道位</p>
  <p id="a5r">念住等七品　　应知次第增</p>
  <p id="a5s">论曰。<a id="a-5t"></a>初修业位说念住增。<a id="a-5u"></a>谓此位中为息颠倒。<a id="a-5v"></a>由念势力于身等境。<a id="a-5w"></a>自相共相能审了知。<a id="a-5x"></a>坏二种愚慧用胜故。<a id="a-5y"></a>于暖法位说正断增。<a id="a-5z"></a>谓此位中见生死过涅槃功德。<a id="a-60"></a>遂能勇猛发勤精进。<a id="a-61"></a>不坠生死速趣涅槃勤用胜故。<a id="a-62"></a>于顶法位说神足增。<a id="a-63"></a>谓此位中能制心识。<a id="a-64"></a>趣不退位终不匮乏。<a id="a-65"></a>信等善根定用胜故。<a id="a-66"></a>于忍法位说五根增。<a id="a-67"></a>谓此位中永息恶趣。<a id="a-68"></a>终不退堕速入离生。<a id="a-69"></a>增上义成根义胜故。<a id="a-6A"></a>世第一位说五力增。<a id="a-6B"></a>谓此位中不为烦恼之所屈伏。<a id="a-6C"></a>力义胜故。<a id="a-6D"></a>虽忍位中亦容如是。<a id="a-6E"></a>然非决定是故不说。<a id="a-6F"></a>或此位中不为一切。<a id="a-6G"></a>余异生法之所屈伏。<a id="a-6H"></a>故于此位力义偏增。<a id="a-6I"></a>修道位中近菩提位。<a id="a-6J"></a>助觉胜故说觉支增。<a id="a-6K"></a>或此位中断九品惑。<a id="a-6L"></a>数数觉故觉支义增。<a id="a-6M"></a>见道位中所有道义。<a id="a-6N"></a>皆具足故说道支增。<a id="a-6O"></a>谓寻求依及通往趣。<a id="a-6P"></a>二义具故说名为道。<a id="a-6Q"></a>见道位中二义最胜。<a id="a-6R"></a>谓见道位圣慧初生。<a id="a-6S"></a>如实寻求谛理胜故。<a id="a-6T"></a>又于此位不起期心。<a id="a-6U"></a>能速疾行往趣胜故随数增故。<a id="a-6V"></a>于契经中先七后八非修次第。<a id="a-6W"></a>有余于此立次第言。<a id="a-6X"></a>行者最初由慧势力。<a id="a-6Y"></a>于身等境自相共相。<a id="a-6Z"></a>如实了知导起众善。<a id="a-6a"></a>如有目者将导众盲。<a id="a-6b"></a>是故最初说四念住。<a id="a-6c"></a>由四念住了众境已。<a id="a-6d"></a>于断恶修善能发起正勤。<a id="a-6e"></a>故于第二说四正断。<a id="a-6f"></a>由正勤力令相续中。<a id="a-6g"></a>过失损减功德增盛。<a id="a-6h"></a>于殊胜定方能修习。<a id="a-6i"></a>是故神足说在第三。<a id="a-6j"></a>胜定为依便令信等。<a id="a-6k"></a>与出世法为增上缘。<a id="a-6l"></a>由此五根说为第四。<a id="a-6m"></a>根义既立能招恶趣。<a id="a-6n"></a>恶业烦恼不能屈伏。<a id="a-6o"></a>由此五力说为第五力义既成。<a id="a-6p"></a>能如实觉四圣谛境。<a id="a-6q"></a>无疑虑故说七觉支在于第六。<a id="a-6r"></a>既如实觉四圣谛境。<a id="a-6s"></a>厌舍生死欣趣涅槃。<a id="a-6t"></a>故说道支以为第七。<a id="a-6u"></a>于中一一辩其次第。<a id="a-6v"></a>如释。<a id="a-6w"></a>经论应正思求今此论中思择法相。<a id="a-6x"></a>于次第理无劳烦述。<a id="a-6y"></a>今于此中应辩觉分。<a id="a-6z"></a>几唯无漏几有漏耶。<a id="a-70"></a>颂曰。</p>
  <p id="a71">七觉八道支　　一向是无漏</p>
  <p id="a72">三四五根力　　皆通于二种</p>
  <p id="a73">论曰。<a id="a-74"></a>此中七觉八圣道支唯是无漏。<a id="a-75"></a>唯于修道见道位中方建立故。<a id="a-76"></a>谓修道位七觉支增邻近菩提。<a id="a-77"></a>谓治有顶故觉支体一向无漏。<a id="a-78"></a>一切觉分皆助菩提。<a id="a-79"></a>唯此独摽觉支名者以最邻近。<a id="a-7A"></a>菩提果故由此理趣证七觉支。<a id="a-7B"></a>应知但依治有顶说。<a id="a-7C"></a>此为上首类治下地。<a id="a-7D"></a>唯于无漏立觉支名。<a id="a-7E"></a>若不许然宁不通二。<a id="a-7F"></a>或于一切菩提分中。<a id="a-7G"></a>依近菩提立觉支号。<a id="a-7H"></a>道中修道位近菩提性近菩提。<a id="a-7I"></a>唯是无漏故无漏修道方立觉支名。<a id="a-7J"></a>见道位中八道支胜故。<a id="a-7K"></a>此一向无漏性摄。<a id="a-7L"></a>虽正见等亦通有漏。<a id="a-7M"></a>然彼不得圣道支名。<a id="a-7N"></a>圣道支名目无漏故。<a id="a-7O"></a>又诸论者许觉分法。<a id="a-7P"></a>觉支后说定是无漏。<a id="a-7Q"></a>若说在前便通二种。<a id="a-7R"></a>既觉支后方说道支。<a id="a-7S"></a>故八道支一向无漏。<a id="a-7T"></a>所余通二义准已成。<a id="a-7U"></a>谓觉分中前位增者。<a id="a-7V"></a>彼于后位势用亦增。<a id="a-7W"></a>后位增者非于前位。<a id="a-7X"></a>故毗婆沙作如是说。<a id="a-7Y"></a>从初业位至尽无生念住常增。<a id="a-7Z"></a>乃至广说。<a id="a-7a"></a>此三十七何地有几。<a id="a-7b"></a>颂曰。</p>
  <p id="a7c">初静虑一切　　未至除喜根</p>
  <p id="a7d">二静虑除寻　　三四中除二</p>
  <p id="a7e">前三无色地　　除戒前二种</p>
  <p id="a7f">于欲界有顶　　除觉及道支</p>
  <p id="a7g">论曰。<a id="a-7h"></a>初静虑中具三十七。<a id="a-7i"></a>于未至地除喜觉支。<a id="a-7j"></a>于下地法犹怀疑虑。<a id="a-7k"></a>未能保信故不生喜。<a id="a-7l"></a>又未至定初现前时。<a id="a-7m"></a>未能断除下地烦恼。<a id="a-7n"></a>后虽已断而类同前。<a id="a-7o"></a>故起彼时皆无有喜。<a id="a-7p"></a>有说。<a id="a-7q"></a>一切近分地道。<a id="a-7r"></a>皆力励转故无喜义。<a id="a-7s"></a>第二静虑除正思惟。<a id="a-7t"></a>彼静虑中已无寻故。<a id="a-7u"></a>由契经说彼地无寻。<a id="a-7v"></a>彼上等持转寂静故。<a id="a-7w"></a>由此二地各三十六。<a id="a-7x"></a>第三第四静虑中间。<a id="a-7y"></a>双除喜寻各三十五。<a id="a-7z"></a>前三无色除戒三支。<a id="a-80"></a>并除喜寻各三十二。<a id="a-81"></a>欲界有顶除觉道支。<a id="a-82"></a>无无漏故各二十二。<a id="a-83"></a>如是诸地随其所应。<a id="a-84"></a>觉分现前少多无定。<a id="a-85"></a>谓随位别后必兼前。<a id="a-86"></a>可一体上义分多种。<a id="a-87"></a>故有多种俱时起义。<a id="a-88"></a>唯四念住必不俱生。<a id="a-89"></a>以约所缘分为四故。<a id="a-8A"></a>尚无二慧俱时而生。<a id="a-8B"></a>况有一时四慧并起。<a id="a-8C"></a>不可一慧约境分多。<a id="a-8D"></a>以若总缘法念住摄。<a id="a-8E"></a>必无一慧于一刹那。<a id="a-8F"></a>缘四境生四行相故。<a id="a-8G"></a>由此理趣初静虑中。<a id="a-8H"></a>总而言之具三十七。<a id="a-8I"></a>然于一念顿现在前。<a id="a-8J"></a>极多但容有三十四。<a id="a-8K"></a>如是未至第二静虑。<a id="a-8L"></a>极多但容有三十三。<a id="a-8M"></a>三四中间极三十二。<a id="a-8N"></a>前三无色极二十九。<a id="a-8O"></a>欲界有顶极唯十九。<a id="a-8P"></a>一切皆除三念住故。<a id="a-8Q"></a>其中减者随位应思。<a id="a-8R"></a>何故心王不立觉分。<a id="a-8S"></a>理亦摄在念住等中。<a id="a-8T"></a>彼实摄诸加行善故。<a id="a-8U"></a>然不别立如慧等者。<a id="a-8V"></a>心于杂染清净分中。<a id="a-8W"></a>势用均平无所偏党。<a id="a-8X"></a>觉分唯在清净分中。<a id="a-8Y"></a>势用增强。<a id="a-8Z"></a>是故不立。<a id="a-8a"></a>有余师说。<a id="a-8b"></a>觉分多缘诸法共相。<a id="a-8c"></a>心王多分缘自相生。<a id="a-8d"></a>是故不立。<a id="a-8e"></a>有余复说修习觉分。<a id="a-8f"></a>本为对治一切烦恼。<a id="a-8g"></a>然诸烦恼心所非心。<a id="a-8h"></a>故能治法非心唯所。<a id="a-8i"></a>障治相翻而建立故。<a id="a-8j"></a>有说。<a id="a-8k"></a>觉分辅佐于觉觉是心所慧为体故。<a id="a-8l"></a>不可心王辅佐心所。<a id="a-8m"></a>如王不可辅佐于臣。<a id="a-8n"></a>所以心王不立觉分。<a id="a-8o"></a>有余师说。<a id="a-8p"></a>心导世间于界趣生轮回无绝。<a id="a-8q"></a>修习觉分为断生死。<a id="a-8r"></a>由此心王不立觉分。<a id="a-8s"></a>有余师说。<a id="a-8t"></a>无始时来心为众多。<a id="a-8u"></a>烦恼杂染驰散诸境。<a id="a-8v"></a>[怡-台+龍]悷难调为调伏心修习觉分。<a id="a-8w"></a>非所调伏即是能调。<a id="a-8x"></a>是故心王不立觉分。<a id="a-8y"></a>何缘诸大心所法中。<a id="a-8z"></a>唯立四法为菩提分。<a id="a-90"></a>实总摄在念住等中。<a id="a-91"></a>彼实摄诸加行善故。<a id="a-92"></a>然别建立念定慧者。<a id="a-93"></a>由此三种顺清净品。<a id="a-94"></a>势用增强可立觉分。<a id="a-95"></a>想思触欲于染分中。<a id="a-96"></a>势用增强故不别立。<a id="a-97"></a>于假想观胜解偏增。<a id="a-98"></a>觉分唯摄顺真实观。<a id="a-99"></a>由此胜解非觉分摄。<a id="a-9A"></a>有余师说。<a id="a-9B"></a>至无学位胜解方增。<a id="a-9C"></a>经但立为无学支故。<a id="a-9D"></a>菩提分法有学位增。<a id="a-9E"></a>由此为因力能引起三菩提故。<a id="a-9F"></a>所以胜解非觉分摄。<a id="a-9G"></a>作意势力能发动心。<a id="a-9H"></a>令于所缘易脱不定。<a id="a-9I"></a>觉分于境审谛观察。<a id="a-9J"></a>令心专一与彼相违。<a id="a-9K"></a>是故作意非觉分摄。<a id="a-9L"></a>若尔宁立寻为觉分。<a id="a-9M"></a>寻于境界虽策发心。<a id="a-9N"></a>而欲令心推求至理。<a id="a-9O"></a>非令于境浮飘易脱。<a id="a-9P"></a>于谛观察有策发能。<a id="a-9Q"></a>说此力能策正见故。<a id="a-9R"></a>由此作意不可例寻。<a id="a-9S"></a>有余师言。<a id="a-9T"></a>若染若净初取境位。<a id="a-9U"></a>作意力增说为非理。<a id="a-9V"></a>如理作意至境相续。<a id="a-9W"></a>彼势力微故不立为烦恼觉分。<a id="a-9X"></a>烦恼觉分要于至境。<a id="a-9Y"></a>相续位中方增盛故。<a id="a-9Z"></a>受于杂染清净分中。<a id="a-9a"></a>势用俱增故立觉分。<a id="a-9b"></a>由此流转缘起支中立为受支。<a id="a-9c"></a>及于还灭菩提分中立喜觉支。<a id="a-9d"></a>有余师说。<a id="a-9e"></a>受于杂染虽是增上。<a id="a-9f"></a>而与净品作饶益事。<a id="a-9g"></a>亦有功能如旃荼罗。<a id="a-9h"></a>性虽鄙劣能与豪族作饶益事。<a id="a-9i"></a>故于静虑为饶益支。<a id="a-9j"></a>菩提分中立觉支号。<a id="a-9k"></a>何缘三受皆通无漏。<a id="a-9l"></a>觉分唯喜非余二耶。<a id="a-9m"></a>觉分所为行相猛利。<a id="a-9n"></a>乐舍行相迟钝故非。<a id="a-9o"></a>有余师言。<a id="a-9p"></a>乐舍二受为轻安乐。<a id="a-9q"></a>行舍所覆相不明了。<a id="a-9r"></a>是故不立。<a id="a-9s"></a>何缘大善心所法中。<a id="a-9t"></a>唯立四法为菩提分。<a id="a-9u"></a>实亦总是念住等摄。<a id="a-9v"></a>彼实总摄加行善故。<a id="a-9w"></a>然别立信勤安舍者。<a id="a-9x"></a>由此四种顺觉强故。<a id="a-9y"></a>如何此四顺觉用强。<a id="a-9z"></a>发趣菩提信为上首。<a id="a-A0"></a>将修众行信为初基。<a id="a-A1"></a>清净果因以信为本。<a id="a-A2"></a>若无信者修趣不成。<a id="a-A3"></a>故立信根以为觉分。<a id="a-A4"></a>有余师说。<a id="a-A5"></a>如清水珠置浊水中。<a id="a-A6"></a>水便澄洁令诸有目鉴众色像。<a id="a-A7"></a>如是以信置心品中。<a id="a-A8"></a>能令俱生心品澄净。<a id="a-A9"></a>由此能见四圣谛理。<a id="a-AA"></a>渐次增长成三菩提。<a id="a-AB"></a>故信最应立为觉分。<a id="a-AC"></a>勤于众行遍能策发。<a id="a-AD"></a>令其速趣三乘菩提。<a id="a-AE"></a>若无正勤虽已发趣。<a id="a-AF"></a>中间懈废终无所成。<a id="a-AG"></a>是故立勤以为觉分。<a id="a-AH"></a>有余师说。<a id="a-AI"></a>无始时来所以不能。<a id="a-AJ"></a>见四圣谛都由懈怠。<a id="a-AK"></a>不乐听闻如理思惟四圣谛理。<a id="a-AL"></a>勤能治彼令乐听闻。<a id="a-AM"></a>如理思惟四谛理故。<a id="a-AN"></a>能见四谛速证菩提。<a id="a-AO"></a>故勤亦应立为觉分。<a id="a-AP"></a>轻安息务令心调适。<a id="a-AQ"></a>行舍正直令心平等。<a id="a-AR"></a>故能增长诸出世行。<a id="a-AS"></a>令其速趣三乘菩提。<a id="a-AT"></a>故立安舍以为觉分。<a id="a-AU"></a>有余师说。<a id="a-AV"></a>无始时来惛掉乱心不见谛理。<a id="a-AW"></a>由此不证三乘菩提。<a id="a-AX"></a>轻安舍惛行舍止掉。<a id="a-AY"></a>由斯见谛速趣菩提。<a id="a-AZ"></a>故此亦应立为觉分。<a id="a-Aa"></a>若尔惭愧自性善摄。<a id="a-Ab"></a>于众善品得白法名。<a id="a-Ac"></a>亦应立为菩提分法。<a id="a-Ad"></a>彼不应立以无惭愧。<a id="a-Ae"></a>唯与一切恶心相应。<a id="a-Af"></a>于散戒中为胜障碍。<a id="a-Ag"></a>于见谛理为障力微。<a id="a-Ah"></a>与彼相违名为惭愧。<a id="a-Ai"></a>自性善摄得白法名。<a id="a-Aj"></a>虽于散戒有胜功力。<a id="a-Ak"></a>而于定善为助力微。<a id="a-Al"></a>菩提分中取顺定善。<a id="a-Am"></a>助觉谛理故彼不立。<a id="a-An"></a>若尔应立无贪无嗔。<a id="a-Ao"></a>彼是善根自性善故亦不应立。<a id="a-Ap"></a>以诸贪嗔六识相应。<a id="a-Aq"></a>遍通五部是随眠性。<a id="a-Ar"></a>发粗恶业为胜加行。<a id="a-As"></a>断灭善根障散善强违见谛劣。<a id="a-At"></a>翻彼故立无贪无嗔。<a id="a-Au"></a>得善根名自性善摄。<a id="a-Av"></a>于散善业功力虽强。<a id="a-Aw"></a>助定善中势用微劣。<a id="a-Ax"></a>菩提分法取顺定善。<a id="a-Ay"></a>助觉谛理故彼不立。<a id="a-Az"></a>若尔不放逸应立为觉分。<a id="a-B0"></a>不放逸故众行皆成。<a id="a-B1"></a>佛每劝令修不放逸。<a id="a-B2"></a>亦不应立于散位中。<a id="a-B3"></a>放逸令心驰散五欲。<a id="a-B4"></a>能违施等散善用强。<a id="a-B5"></a>非定位中此障用胜。<a id="a-B6"></a>翻对彼故立不放逸。<a id="a-B7"></a>但于五欲能防护心。<a id="a-B8"></a>令不驰散专修施等。<a id="a-B9"></a>故于散善力用虽强。<a id="a-BA"></a>助定善中势用微劣。<a id="a-BB"></a>菩提分法取顺定善。<a id="a-BC"></a>助觉谛理故彼不立。<a id="a-BD"></a>若尔不害应立觉分。<a id="a-BE"></a>害能逼恼无量有情堕三恶道。<a id="a-BF"></a>彼能治故亦不应立。<a id="a-BG"></a>害缘事生恼诸有情。<a id="a-BH"></a>障修散善不害翻此助定力微故亦不应立为觉分。<a id="a-BI"></a>有余师说。<a id="a-BJ"></a>大善法中若所治强。<a id="a-BK"></a>自性胜者立为觉分余则不然。<a id="a-BL"></a>所治强者。<a id="a-BM"></a>谓与一切染心相应。<a id="a-BN"></a>自性胜者。<a id="a-BO"></a>谓助见谛如先所说。<a id="a-BP"></a>信勤安舍具足二义。<a id="a-BQ"></a>惭愧等六无具二者。<a id="a-BR"></a>谓惭等五二义并无。<a id="a-BS"></a>不放逸一种唯阙自性胜。<a id="a-BT"></a>何缘欣厌非觉分耶。<a id="a-BU"></a>理实亦是念住等摄。<a id="a-BV"></a>彼实总摄加行善故。<a id="a-BW"></a>然不别立为觉分者。<a id="a-BX"></a>由此二种行相相违。<a id="a-BY"></a>俱不遍缘四圣谛境。<a id="a-BZ"></a>无一地位容恒现前。<a id="a-Ba"></a>心品陜少。<a id="a-Bb"></a>是故不立。<a id="a-Bc"></a>有余师说。<a id="a-Bd"></a>夫欣厌者。<a id="a-Be"></a>由慧观境势力引生觉分。<a id="a-Bf"></a>谓能顺生觉慧。<a id="a-Bg"></a>义相违故不应别立。<a id="a-Bh"></a>何缘寻伺二种皆容有加行善及有无漏。<a id="a-Bi"></a>而于觉分一是一非。<a id="a-Bj"></a>实亦俱通义如前说。<a id="a-Bk"></a>然别立寻不立伺者。<a id="a-Bl"></a>寻于圣道策正见强。<a id="a-Bm"></a>由彼起时行相猛利。<a id="a-Bn"></a>寻求谛理。<a id="a-Bo"></a>有助见能立为道支。<a id="a-Bp"></a>伺则不尔。<a id="a-Bq"></a>以行相起极微劣故。<a id="a-Br"></a>有余师说。<a id="a-Bs"></a>二俱行时寻行相粗映蔽于伺。<a id="a-Bt"></a>唯伺起位行相转微。<a id="a-Bu"></a>故觉分中不别立伺。<a id="a-Bv"></a>策发正见自有正勤。<a id="a-Bw"></a>何更立寻以为觉分。<a id="a-Bx"></a>勤策正见有异于寻。<a id="a-By"></a>故道支中应并建立。<a id="a-Bz"></a>谓勤策彼令速进修。<a id="a-C0"></a>寻力策令速观圣谛。<a id="a-C1"></a>何缘表业不立觉分。<a id="a-C2"></a>觉分唯是顺定善法心俱无表有胜顺能。<a id="a-C3"></a>表业不然。<a id="a-C4"></a>是故不立。<a id="a-C5"></a>何缘不立不相应行以为觉分。<a id="a-C6"></a>彼于助觉无别胜能。<a id="a-C7"></a>不相应故。<a id="a-C8"></a>非如无表虽不相应。<a id="a-C9"></a>而于道轮有为毂用。<a id="a-CA"></a>故于觉分不别建立。<a id="a-CB"></a>有余师说。<a id="a-CC"></a>二无心定能灭心故与觉相违。<a id="a-CD"></a>四相及得于所相成有迁成用。<a id="a-CE"></a>此于染净起用平等。<a id="a-CF"></a>菩提分法顺净用增故不别立。<a id="a-CG"></a>何缘不立信为觉及道支。<a id="a-CH"></a>初发趣时信用增上。<a id="a-CI"></a>已入圣位立觉道支。<a id="a-CJ"></a>信于尔时势用微劣。<a id="a-CK"></a>故不立在觉道支中。<a id="a-CL"></a>何缘于觉支立喜轻安舍。<a id="a-CM"></a>非亦立彼在道支中。<a id="a-CN"></a>彼偏顺觉不顺道故。<a id="a-CO"></a>云何顺觉且修道中。<a id="a-CP"></a>地地各修九品胜觉。<a id="a-CQ"></a>如如于谛数数觉悟。<a id="a-CR"></a>如是如是发生胜喜。<a id="a-CS"></a>由生胜喜复乐观谛。<a id="a-CT"></a>如人掘地获宝生喜。<a id="a-CU"></a>由生喜故复乐更掘。<a id="a-CV"></a>故喜于觉随顺力增。<a id="a-CW"></a>要由轻安息诸事务。<a id="a-CX"></a>及由舍力令心平等。<a id="a-CY"></a>方能于境审谛觉察。<a id="a-CZ"></a>故立安舍在觉支中。<a id="a-Ca"></a>云何此三不顺于道。<a id="a-Cb"></a>速疾运转是圣道义。<a id="a-Cc"></a>此于速运少有相违。<a id="a-Cd"></a>并能令心安隐住故。<a id="a-Ce"></a>何缘于道立寻戒支。<a id="a-Cf"></a>于觉支中非亦立彼。<a id="a-Cg"></a>彼偏顺道不顺觉故。<a id="a-Ch"></a>云何顺道且见道中寻策正见。<a id="a-Ci"></a>令于上下八谛境中速疾观察。<a id="a-Cj"></a>戒能为毂成见道轮。<a id="a-Ck"></a>令于谛中速疾回转。<a id="a-Cl"></a>故寻及戒俱立道支。<a id="a-Cm"></a>此复云何不顺于觉。<a id="a-Cn"></a>且寻于谛不寂静转。<a id="a-Co"></a>于圣谛理寻求相故。<a id="a-Cp"></a>觉已见谛安静而转。<a id="a-Cq"></a>故寻于觉少有相违。<a id="a-Cr"></a>觉是相应有所缘境。<a id="a-Cs"></a>所依行相戒此相违。<a id="a-Ct"></a>故于觉支不建立彼。<a id="a-Cu"></a>通运名道不可为例。<a id="a-Cv"></a>何缘觉分不摄圣种。<a id="a-Cw"></a>分别论者许觉分摄。<a id="a-Cx"></a>故彼宗建立四十一觉分。<a id="a-Cy"></a>我许摄在念住等中。<a id="a-Cz"></a>而不立为别觉分者。<a id="a-D0"></a>以诸觉分在家出家。<a id="a-D1"></a>俱能受行及有欣乐。<a id="a-D2"></a>圣种唯有诸出家人。<a id="a-D3"></a>受行欣乐在家有乐。<a id="a-D4"></a>必无受行故不别立。<a id="a-D5"></a>有余师说。<a id="a-D6"></a>若许圣种总是无贪如前已释。<a id="a-D7"></a>若许第四体即是勤。<a id="a-D8"></a>在觉分中无劳征难。<a id="a-D9"></a>何缘证净非觉分摄。<a id="a-DA"></a>实亦摄在念住等中。<a id="a-DB"></a>而不立为别觉分者。<a id="a-DC"></a>以诸觉分进修义增。<a id="a-DD"></a>数习方能证菩提故。<a id="a-DE"></a>四种证净证得义增。<a id="a-DF"></a>见圣谛时渐顿得故。<a id="a-DG"></a>由此证净非觉分摄。<a id="a-DH"></a>有余师说。<a id="a-DI"></a>此即信戒随应亦在觉分中摄。</p>
 </body>
</html>