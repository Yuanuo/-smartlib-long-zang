<!doctype html>
<html id="z3IBVqF167" data-ver="1558">
 <head>
  <meta charset="utf-8">
  <meta author="众贤">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨顺正理论卷第二十八</h1>
  <h2 id="a2">辩缘起品第三之八</h2>
  <p id="a3">应知如是所说三际。<a id="a-4"></a>唯有情数缘起义中。<a id="a-5"></a>虽有十二支。<a id="a-6"></a>而三二为性。<a id="a-7"></a>三谓惑业事。<a id="a-8"></a>二谓果与因。<a id="a-9"></a>其义云何。<a id="a-A"></a>颂曰。</p>
  <p id="aB">三烦恼二业　　七事亦名果</p>
  <p id="aC">略果及略因　　由中可比二</p>
  <p id="aD">论曰。<a id="a-E"></a>前际因无明。<a id="a-F"></a>后际因爱取。<a id="a-G"></a>如是三种。<a id="a-H"></a>烦恼为性。<a id="a-I"></a>前际因行。<a id="a-J"></a>后际因有。<a id="a-K"></a>如是二种。<a id="a-L"></a>以业为性。<a id="a-M"></a>前际识等五。<a id="a-N"></a>后际生老死。<a id="a-O"></a>如是七名事。<a id="a-P"></a>惑业所依故。<a id="a-Q"></a>如是七事。<a id="a-R"></a>即亦名果。<a id="a-S"></a>义准余五即亦名因。<a id="a-T"></a>以烦恼业为自性故。<a id="a-U"></a>何缘中际。<a id="a-V"></a>广说因果。<a id="a-W"></a>后际略果。<a id="a-X"></a>前际略因。<a id="a-Y"></a>中际易知。<a id="a-Z"></a>应广说二。<a id="a-a"></a>前后难了。<a id="a-b"></a>各略说一。<a id="a-c"></a>由中比二。<a id="a-d"></a>具广已成。<a id="a-e"></a>故不别说。<a id="a-f"></a>说便无用。<a id="a-g"></a>如何别立爱取二支。<a id="a-h"></a>毗婆沙师。<a id="a-i"></a>许初念爱以爱声说。<a id="a-j"></a>即此相续。<a id="a-k"></a>增广炽盛。<a id="a-l"></a>立以取名。<a id="a-m"></a>相续取境。<a id="a-n"></a>转坚猛故。<a id="a-o"></a>若尔应说三支刹那。<a id="a-p"></a>何故唯言二刹那性。<a id="a-q"></a>无斯过失。<a id="a-r"></a>一一境中。<a id="a-s"></a>各一刹那。<a id="a-t"></a>合成多故正结生位。<a id="a-u"></a>唯一刹那。<a id="a-v"></a>于一身中。<a id="a-w"></a>无容再结。<a id="a-x"></a>故生与识。<a id="a-y"></a>独说刹那。<a id="a-z"></a>何缘现在诸烦恼位。<a id="a-10"></a>偏说于爱非余烦恼。<a id="a-11"></a>于爱易了爱味过患。<a id="a-12"></a>余烦恼中此相难了。<a id="a-13"></a>爱是能感后有胜因。<a id="a-14"></a>世尊偏说。<a id="a-15"></a>令知过患。<a id="a-16"></a>云何当令勤求治道。<a id="a-17"></a>故唯说爱。<a id="a-18"></a>刹那相续二位差别。<a id="a-19"></a>非余烦恼。<a id="a-1A"></a>有余师说。<a id="a-1B"></a>一切烦恼。<a id="a-1C"></a>初缘境时。<a id="a-1D"></a>说名为爱。<a id="a-1E"></a>后增广位。<a id="a-1F"></a>说名为取。<a id="a-1G"></a>故佛虽说业因于爱。<a id="a-1H"></a>爱因无明。<a id="a-1I"></a>而实业因通一切烦恼。<a id="a-1J"></a>一切烦恼。<a id="a-1K"></a>皆无明为因。<a id="a-1L"></a>故知爱声。<a id="a-1M"></a>通说诸惑。<a id="a-1N"></a>欲令因此总知过患。<a id="a-1O"></a>故以爱声说诸烦恼。<a id="a-1P"></a>非余烦恼。<a id="a-1Q"></a>招生劣故。<a id="a-1R"></a>有说爱声。<a id="a-1S"></a>唯说爱体。<a id="a-1T"></a>多现行故。<a id="a-1U"></a>由此于爱分别刹那相续差别。<a id="a-1V"></a>虽非无此理。<a id="a-1W"></a>然前说为胜若缘起支唯有十二。<a id="a-1X"></a>老死无果。<a id="a-1Y"></a>离修对治道。<a id="a-1Z"></a>生死应有终。<a id="a-1a"></a>无明无因。<a id="a-1b"></a>无明是初故。<a id="a-1c"></a>生死应有始。<a id="a-1d"></a>或应更立余缘起支。<a id="a-1e"></a>余复有余。<a id="a-1f"></a>成无穷过。<a id="a-1g"></a>又佛圣教。<a id="a-1h"></a>应成缺减然不应许。<a id="a-1i"></a>此难不然。<a id="a-1j"></a>未了所说缘起理故。<a id="a-1k"></a>此缘起理。<a id="a-1l"></a>云何应知。<a id="a-1m"></a>颂曰。</p>
  <p id="a1n">从惑生惑业　　从业生于事</p>
  <p id="a1o">从事事惑生　　有支理唯此</p>
  <p id="a1p">论曰。<a id="a-1q"></a>唯声正显有支数定。<a id="a-1r"></a>兼显业与惑或俱或后生是惑。<a id="a-1s"></a>生惑时业俱或后义。<a id="a-1t"></a>由如是理。<a id="a-1u"></a>总摄有支。<a id="a-1v"></a>即已善通前所设难。<a id="a-1w"></a>从惑生惑。<a id="a-1x"></a>谓爱生取。<a id="a-1y"></a>从惑生业。<a id="a-1z"></a>谓取生有。<a id="a-20"></a>无明生行。<a id="a-21"></a>从业生事。<a id="a-22"></a>谓行生识。<a id="a-23"></a>及有生生。<a id="a-24"></a>从事生事。<a id="a-25"></a>谓从识支生于名色。<a id="a-26"></a>乃至从触生于受支。<a id="a-27"></a>及从生支生于老死。<a id="a-28"></a>从事生惑。<a id="a-29"></a>谓受生爱。<a id="a-2A"></a>由立有支其理唯此。<a id="a-2B"></a>已成老死为事惑因。<a id="a-2C"></a>老死即如现四支故。<a id="a-2D"></a>及成无明为事惑果。<a id="a-2E"></a>无明即如现爱取故。<a id="a-2F"></a>岂假更立余缘起支。<a id="a-2G"></a>故经言如是纯大苦蕴集。<a id="a-2H"></a>是前后二际。<a id="a-2I"></a>更相显发义。<a id="a-2J"></a>是故无有老死无明无果无因有终始过。<a id="a-2K"></a>于此定摄因果义周。<a id="a-2L"></a>无更立支成无穷过。<a id="a-2M"></a>由佛遍说因果无遗。<a id="a-2N"></a>故无圣教成缺减失。<a id="a-2O"></a>此中上座。<a id="a-2P"></a>作是释言。<a id="a-2Q"></a>余经中说。<a id="a-2R"></a>非理作意。<a id="a-2S"></a>为无明因。<a id="a-2T"></a>无明复生非理作意。<a id="a-2U"></a>非理作意。<a id="a-2V"></a>说在触时。<a id="a-2W"></a>故余经说。<a id="a-2X"></a>眼色为缘。<a id="a-2Y"></a>生痴所生染浊作意。<a id="a-2Z"></a>此于受位。<a id="a-2a"></a>必引无明。<a id="a-2b"></a>故余经言。<a id="a-2c"></a>由无明触。<a id="a-2d"></a>所生诸受为缘生爱是故触时。<a id="a-2e"></a>非理作意。<a id="a-2f"></a>与受俱转。<a id="a-2g"></a>无明为缘。<a id="a-2h"></a>由此无明。<a id="a-2i"></a>无无因过。<a id="a-2j"></a>亦不须立。<a id="a-2k"></a>余缘起支。<a id="a-2l"></a>又缘起支。<a id="a-2m"></a>无无穷失。<a id="a-2n"></a>非理作意。<a id="a-2o"></a>从痴生故。<a id="a-2p"></a>如契经说。<a id="a-2q"></a>眼色为缘。<a id="a-2r"></a>生痴所生染浊作意。<a id="a-2s"></a>余经虽有如是诚言。<a id="a-2t"></a>然此经中。<a id="a-2u"></a>应更须说。<a id="a-2v"></a>若由理故。<a id="a-2w"></a>不说自成。<a id="a-2x"></a>则一切支。<a id="a-2y"></a>皆不应说。<a id="a-2z"></a>设许理有。<a id="a-30"></a>文但略标。<a id="a-31"></a>便违自执此经了义。<a id="a-32"></a>许此经文非尽理故。<a id="a-33"></a>凡诸所有不尽理文。<a id="a-34"></a>智者判为非了义故。<a id="a-35"></a>既许理有。<a id="a-36"></a>非载此文便证支名。<a id="a-37"></a>从胜而立。<a id="a-38"></a>且此经虽言六处缘触。<a id="a-39"></a>而上座亦许缘识作意。<a id="a-3A"></a>以契经说。<a id="a-3B"></a>眼及色为缘生于眼识。<a id="a-3C"></a>及染浊作意。<a id="a-3D"></a>虽缘六处亦生识等。<a id="a-3E"></a>而此但言六处缘触。<a id="a-3F"></a>如是触缘非唯六处。<a id="a-3G"></a>但六处位。<a id="a-3H"></a>六处最强。<a id="a-3I"></a>于触位中。<a id="a-3J"></a>触最为胜。<a id="a-3K"></a>就胜而说。<a id="a-3L"></a>余例应思。<a id="a-3M"></a>然经主言。<a id="a-3N"></a>经不别说。<a id="a-3O"></a>老死有果。<a id="a-3P"></a>无明有因。<a id="a-3Q"></a>生死便成有终始者。<a id="a-3R"></a>此难非理。<a id="a-3S"></a>经意别故。<a id="a-3T"></a>亦非所说理不圆满。<a id="a-3U"></a>所以者何。<a id="a-3V"></a>此经但欲除所化者三际愚故。<a id="a-3W"></a>由所化者唯生是疑。<a id="a-3X"></a>云何有情三世连续。<a id="a-3Y"></a>谓从前世今世得生。<a id="a-3Z"></a>今世复能生于后世。<a id="a-3a"></a>如来但为除彼疑情。<a id="a-3b"></a>说十二支。<a id="a-3c"></a>如前已辩。<a id="a-3d"></a>谓前后中际。<a id="a-3e"></a>为遣他愚惑。<a id="a-3f"></a>今详经主。<a id="a-3g"></a>苟欲违背毗婆沙宗。<a id="a-3h"></a>舍自劬劳。<a id="a-3i"></a>所作如理释疑难颂。<a id="a-3j"></a>所谓从惑生惑业等。<a id="a-3k"></a>自谓所言能免他难。<a id="a-3l"></a>今详彼释。<a id="a-3m"></a>于难未免。<a id="a-3n"></a>谓虽欲遣他三际愚。<a id="a-3o"></a>说缘起教。<a id="a-3p"></a>而不具说。<a id="a-3q"></a>老死有果。<a id="a-3r"></a>无明有因。<a id="a-3s"></a>非不了知前因后果相连续义。<a id="a-3t"></a>名诸所化已能除遣前后际愚。<a id="a-3u"></a>所化有情。<a id="a-3v"></a>谓中间诸位。<a id="a-3w"></a>如无明老死。<a id="a-3x"></a>因果俱无。<a id="a-3y"></a>便有断常二见交起。<a id="a-3z"></a>岂知从前世今世生。<a id="a-40"></a>及了从今世后世起。<a id="a-41"></a>经既不显。<a id="a-42"></a>老死无明有果有因。<a id="a-43"></a>连续不断。<a id="a-44"></a>所化定谓中间余支。<a id="a-45"></a>亦因果俱无。<a id="a-46"></a>如无明老死。<a id="a-47"></a>则缘起教便足他疑。<a id="a-48"></a>岂谓除他三际愚惑。<a id="a-49"></a>故于所难。<a id="a-4A"></a>殊未能通。<a id="a-4B"></a>枉舍劬劳。<a id="a-4C"></a>自所造颂。<a id="a-4D"></a>释难已了。<a id="a-4E"></a>如世尊言。<a id="a-4F"></a>吾当为汝说缘起法。<a id="a-4G"></a>缘已生法。<a id="a-4H"></a>此二何异。<a id="a-4I"></a>且本论言。<a id="a-4J"></a>云何为缘起。<a id="a-4K"></a>谓一切有为。<a id="a-4L"></a>复作是言。<a id="a-4M"></a>云何已生法。<a id="a-4N"></a>谓过去现在。<a id="a-4O"></a>此已生法。<a id="a-4P"></a>必应有缘。<a id="a-4Q"></a>故知唯过现名缘已生法。<a id="a-4R"></a>准此缘起。<a id="a-4S"></a>亦在未来。<a id="a-4T"></a>以住未来是起法故。<a id="a-4U"></a>岂不本论亦作是言。<a id="a-4V"></a>谓一切有为。<a id="a-4W"></a>名缘已生法。<a id="a-4X"></a>此无有失。<a id="a-4Y"></a>缘已生蕴。<a id="a-4Z"></a>摄过去现在一切有为故。<a id="a-4a"></a>非已生法说名已生。<a id="a-4b"></a>不应正理。<a id="a-4c"></a>以相违故。<a id="a-4d"></a>然未来法。<a id="a-4e"></a>亦得名起。<a id="a-4f"></a>与有为相。<a id="a-4g"></a>不相离故。<a id="a-4h"></a>即由此理。<a id="a-4i"></a>前已说言。<a id="a-4j"></a>是起法故。<a id="a-4k"></a>得名缘起。<a id="a-4l"></a>故未来法。<a id="a-4m"></a>不名已生。<a id="a-4n"></a>如现未来。<a id="a-4o"></a>不名已灭。<a id="a-4p"></a>是灭法故。<a id="a-4q"></a>亦得灭名。<a id="a-4r"></a>此中有言。<a id="a-4s"></a>据当有义。<a id="a-4t"></a>未已生法。<a id="a-4u"></a>亦名已生。<a id="a-4v"></a>故世间言。<a id="a-4w"></a>纽绳造钏。<a id="a-4x"></a>外论亦说。<a id="a-4y"></a>祠火求男。<a id="a-4z"></a>此违教理。<a id="a-50"></a>如说云何非已灭法。<a id="a-51"></a>谓现未法。<a id="a-52"></a>及诸无为。<a id="a-53"></a>若未来据当名已生者。<a id="a-54"></a>则未来现在应名已灭。<a id="a-55"></a>如现未法。<a id="a-56"></a>是灭法故。<a id="a-57"></a>但得灭名。<a id="a-58"></a>不名已灭。<a id="a-59"></a>则未来法。<a id="a-5A"></a>是起法故。<a id="a-5B"></a>但得名起。<a id="a-5C"></a>不名已生。<a id="a-5D"></a>如是方名不违理论。<a id="a-5E"></a>又不生法。<a id="a-5F"></a>于彼成违。<a id="a-5G"></a>以彼必无当生理故。<a id="a-5H"></a>如何据当说亦得名已生。<a id="a-5I"></a>又彼理穷引俗事证。<a id="a-5J"></a>有圣教理证此义成。<a id="a-5K"></a>岂世俗言。<a id="a-5L"></a>证贤圣法。<a id="a-5M"></a>尊者望满。<a id="a-5N"></a>说诸法内。<a id="a-5O"></a>有是缘起非缘已生。<a id="a-5P"></a>应作四句。<a id="a-5Q"></a>第一句者。<a id="a-5R"></a>谓未来法。<a id="a-5S"></a>第二句者。<a id="a-5T"></a>谓阿罗汉。<a id="a-5U"></a>最后心位。<a id="a-5V"></a>过现诸法。<a id="a-5W"></a>第三句者。<a id="a-5X"></a>余过现法。<a id="a-5Y"></a>第四句者。<a id="a-5Z"></a>谓无为法。<a id="a-5a"></a>若未来法。<a id="a-5b"></a>非缘已生。<a id="a-5c"></a>岂不违害契经所说。<a id="a-5d"></a>如说云何缘已生法。<a id="a-5e"></a>谓无明行至生老死。<a id="a-5f"></a>生与老死。<a id="a-5g"></a>既在未来而经说为缘已生法。<a id="a-5h"></a>此无违害。<a id="a-5i"></a>且应审知。<a id="a-5j"></a>一切有支。<a id="a-5k"></a>皆有为故。<a id="a-5l"></a>一一定为三世所摄。<a id="a-5m"></a>无明行支。<a id="a-5n"></a>及生老死。<a id="a-5o"></a>如何可为现在所摄。<a id="a-5p"></a>由约生身展转理故。<a id="a-5q"></a>约未来世二生身说。<a id="a-5r"></a>现在爱取有。<a id="a-5s"></a>得无明行名。<a id="a-5t"></a>约过去世二生身说。<a id="a-5u"></a>现在识至受。<a id="a-5v"></a>得生老死名。<a id="a-5w"></a>故过未四支。<a id="a-5x"></a>皆可现在摄。<a id="a-5y"></a>然彼尊者。<a id="a-5z"></a>复作是言。<a id="a-60"></a>若无明行二在现在。<a id="a-61"></a>彼余十支在未来世。<a id="a-62"></a>八无间当生二第三当生若生老死二在现在。<a id="a-63"></a>彼余十支。<a id="a-64"></a>在过去世。<a id="a-65"></a>八无间已灭二第三已灭。<a id="a-66"></a>由如是理。<a id="a-67"></a>十二有支。<a id="a-68"></a>一切可为现在世摄。<a id="a-69"></a>故生老死。<a id="a-6A"></a>亦名已生。<a id="a-6B"></a>由此与经无违害失。<a id="a-6C"></a>非未已生位。<a id="a-6D"></a>可说为已生。<a id="a-6E"></a>今详尊者所说义意。<a id="a-6F"></a>若从因已起名缘已生。<a id="a-6G"></a>若与余为因说名缘起。<a id="a-6H"></a>非无为法得缘起名。<a id="a-6I"></a>以为因相不圆满故。<a id="a-6J"></a>因相者何。<a id="a-6K"></a>谓前已说。<a id="a-6L"></a>依此有彼有。<a id="a-6M"></a>此生故彼生。<a id="a-6N"></a>依此无彼无。<a id="a-6O"></a>此灭故彼灭。<a id="a-6P"></a>虽有无为诸法得起。<a id="a-6Q"></a>而不可说此生故彼生。<a id="a-6R"></a>亦不可言此灭故彼灭。<a id="a-6S"></a>及不可说依此无彼无。<a id="a-6T"></a>无生灭故。<a id="a-6U"></a>体常有故。<a id="a-6V"></a>诸无为法。<a id="a-6W"></a>能作所缘。<a id="a-6X"></a>无障碍住。<a id="a-6Y"></a>于有为法。<a id="a-6Z"></a>成能作因。<a id="a-6a"></a>然于有为。<a id="a-6b"></a>无取与力。<a id="a-6c"></a>阙于因相。<a id="a-6d"></a>由此佛说。<a id="a-6e"></a>诸因诸缘。<a id="a-6f"></a>能生识者。<a id="a-6g"></a>皆无常故。<a id="a-6h"></a>有余师说。<a id="a-6i"></a>无明名缘起。<a id="a-6j"></a>行名缘已生。<a id="a-6k"></a>如是展转。<a id="a-6l"></a>乃至生名缘起。<a id="a-6m"></a>老死名缘已生。<a id="a-6n"></a>如是所说。<a id="a-6o"></a>不顺经义。<a id="a-6p"></a>以契经中说无明等皆名缘起缘已生故。<a id="a-6q"></a>有说。<a id="a-6r"></a>无明唯说名缘起。<a id="a-6s"></a>最后老死唯名缘已生。<a id="a-6t"></a>中间十支。<a id="a-6u"></a>俱通二义。<a id="a-6v"></a>非老死位定生诸惑。<a id="a-6w"></a>是故老死唯名缘已生。<a id="a-6x"></a>无明定能发起诸行。<a id="a-6y"></a>故无明位唯说名缘起。<a id="a-6z"></a>诸对法者。<a id="a-70"></a>有作是言。<a id="a-71"></a>前际二支。<a id="a-72"></a>说名缘起。<a id="a-73"></a>此二意说。<a id="a-74"></a>为因性故。<a id="a-75"></a>后际两位。<a id="a-76"></a>名缘已生。<a id="a-77"></a>中际八支。<a id="a-78"></a>皆通二义。<a id="a-79"></a>如是二说。<a id="a-7A"></a>俱不顺经。<a id="a-7B"></a>经说诸支皆通二故。<a id="a-7C"></a>如是二句。<a id="a-7D"></a>决定义者颂曰。</p>
  <p id="a7E">此中意正说　　因起果已生</p>
  <p id="a7F">论曰。<a id="a-7G"></a>诸支因分说名缘起。<a id="a-7H"></a>所以者何。<a id="a-7I"></a>由此为缘。<a id="a-7J"></a>能起果故。<a id="a-7K"></a>以于因果相系属中说缘起故。<a id="a-7L"></a>此缘起义。<a id="a-7M"></a>但以缘声而成立故。<a id="a-7N"></a>如契经说。<a id="a-7O"></a>云何缘起。<a id="a-7P"></a>谓依此有彼有。<a id="a-7Q"></a>及此生故彼生。<a id="a-7R"></a>即无明缘行。<a id="a-7S"></a>至生缘老死。<a id="a-7T"></a>如是说已。<a id="a-7U"></a>复作是言。<a id="a-7V"></a>此中法性。<a id="a-7W"></a>乃至最后无颠倒性。<a id="a-7X"></a>是名缘起。<a id="a-7Y"></a>何等名为此中法性。<a id="a-7Z"></a>谓于因果相系属中。<a id="a-7a"></a>有因功能。<a id="a-7b"></a>皆名法性。<a id="a-7c"></a>要有因故因果方有。<a id="a-7d"></a>更相系属。<a id="a-7e"></a>非无有因。<a id="a-7f"></a>如是性言。<a id="a-7g"></a>显能生义。<a id="a-7h"></a>唯有为法性。<a id="a-7i"></a>得此法性名。<a id="a-7j"></a>虽此经中非正显示。<a id="a-7k"></a>于因果相属因性名缘起。<a id="a-7l"></a>而以缘声。<a id="a-7m"></a>显缘起义。<a id="a-7n"></a>故知因性得缘起名。<a id="a-7o"></a>以缘声但于能显义转故因能显果。<a id="a-7p"></a>故说名缘。<a id="a-7q"></a>由是阿罗汉最后心心所。<a id="a-7r"></a>非等无间缘。<a id="a-7s"></a>无所显果故。<a id="a-7t"></a>即由此义。<a id="a-7u"></a>证缘起名定于因果相属中立。<a id="a-7v"></a>故佛于彼胜义空经说。<a id="a-7w"></a>此中法假谓无明缘行。<a id="a-7x"></a>广说乃至。<a id="a-7y"></a>生缘老死。<a id="a-7z"></a>以非胜义。<a id="a-80"></a>故立假声。<a id="a-81"></a>即目因果更相属义。<a id="a-82"></a>诸支果分。<a id="a-83"></a>说缘已生。<a id="a-84"></a>所以者何。<a id="a-85"></a>由此皆从缘已生故。<a id="a-86"></a>果是诸法成办名故。<a id="a-87"></a>要已生法。<a id="a-88"></a>此义成故。<a id="a-89"></a>涅槃成办。<a id="a-8A"></a>由得已生故。<a id="a-8B"></a>彼亦由已生名果。<a id="a-8C"></a>或复于此说缘起门。<a id="a-8D"></a>涅槃于中无容为难。<a id="a-8E"></a>若有为法。<a id="a-8F"></a>果义决定。<a id="a-8G"></a>是此所明。<a id="a-8H"></a>如沙门果。<a id="a-8I"></a>诸过现法。<a id="a-8J"></a>果义决定。<a id="a-8K"></a>名缘已生。<a id="a-8L"></a>法在未来。<a id="a-8M"></a>果义非定。<a id="a-8N"></a>废而不说。<a id="a-8O"></a>此略义者。<a id="a-8P"></a>是起法性。<a id="a-8Q"></a>说名缘起。<a id="a-8R"></a>过现诸法。<a id="a-8S"></a>名缘已生。<a id="a-8T"></a>果义定故。<a id="a-8U"></a>谓于因果相系属中。<a id="a-8V"></a>据为因分说名缘起。<a id="a-8W"></a>定为果者。<a id="a-8X"></a>名缘已生。<a id="a-8Y"></a>又此中因名缘起者。<a id="a-8Z"></a>以能为缘起诸果故。<a id="a-8a"></a>于此中果法名缘已生者。<a id="a-8b"></a>以过去现在离缘不生故。<a id="a-8c"></a>如是一切。<a id="a-8d"></a>二义俱成。<a id="a-8e"></a>诸支皆有因果性故。<a id="a-8f"></a>虽因果性实体无别。<a id="a-8g"></a>而义建立非不极成。<a id="a-8h"></a>以所观待有差别故。<a id="a-8i"></a>谓若观此名缘已生。<a id="a-8j"></a>非即观斯复名缘起。<a id="a-8k"></a>譬如因果父子等名。<a id="a-8l"></a>然此契经说有密意。<a id="a-8m"></a>阿毗达磨无密意说。<a id="a-8n"></a>何等名为此经密意。<a id="a-8o"></a>谓薄伽梵。<a id="a-8p"></a>密显生死无始有终。<a id="a-8q"></a>说斯二句。<a id="a-8r"></a>言缘起者。<a id="a-8s"></a>显生死流无始时来旋还无断。<a id="a-8t"></a>故说顺逆诸支相生。<a id="a-8u"></a>缘已生言。<a id="a-8v"></a>为显生死若得对治有终尽期。<a id="a-8w"></a>谓若有缘。<a id="a-8x"></a>后更续起。<a id="a-8y"></a>如其缘阙。<a id="a-8z"></a>后不续生。<a id="a-90"></a>由是经言作苦边际。<a id="a-91"></a>又经中说缘起。<a id="a-92"></a>是假因果相属。<a id="a-93"></a>无自性故。<a id="a-94"></a>说缘已生。<a id="a-95"></a>其体是实。<a id="a-96"></a>是彼依故。<a id="a-97"></a>如瓶所依。<a id="a-98"></a>阿毗达磨。<a id="a-99"></a>说二皆实。<a id="a-9A"></a>因果二体。<a id="a-9B"></a>俱实有故。<a id="a-9C"></a>如是已显毗婆沙宗。<a id="a-9D"></a>不违契经缘起理趣。<a id="a-9E"></a>详经主说此违经者。<a id="a-9F"></a>由未承禀毗婆沙师。<a id="a-9G"></a>或师未达毗婆沙义。<a id="a-9H"></a>或虽披览毗婆沙文。<a id="a-9I"></a>邪执覆心。<a id="a-9J"></a>不鉴正理。<a id="a-9K"></a>有余部师。<a id="a-9L"></a>说缘起是无为。<a id="a-9M"></a>以契经言。<a id="a-9N"></a>佛告乞士。<a id="a-9O"></a>如是缘起。<a id="a-9P"></a>非我所作。<a id="a-9Q"></a>非他所作。<a id="a-9R"></a>如来出世若不出世。<a id="a-9S"></a>如是缘起。<a id="a-9T"></a>法性常住乃至广说。<a id="a-9U"></a>由此意说。<a id="a-9V"></a>理亦可然。<a id="a-9W"></a>谓此意言。<a id="a-9X"></a>如是缘起。<a id="a-9Y"></a>无别作者。<a id="a-9Z"></a>故说无为。<a id="a-9a"></a>如来出世若不出世。<a id="a-9b"></a>行等常缘无明等起。<a id="a-9c"></a>非缘余法或复无缘。<a id="a-9d"></a>如是法性。<a id="a-9e"></a>非佛所作。<a id="a-9f"></a>非余所作。<a id="a-9g"></a>说为常住。<a id="a-9h"></a>此亦无疑。<a id="a-9i"></a>如是名常。<a id="a-9j"></a>理必然故若说别法。<a id="a-9k"></a>名为缘起。<a id="a-9l"></a>如择灭等。<a id="a-9m"></a>是凝然常。<a id="a-9n"></a>此必不然。<a id="a-9o"></a>说为缘起。<a id="a-9p"></a>而言体常。<a id="a-9q"></a>理不成故。<a id="a-9r"></a>又彼所执。<a id="a-9s"></a>无为缘起。<a id="a-9t"></a>为异无明等。<a id="a-9u"></a>为即无明等。<a id="a-9v"></a>为揽彼所成。<a id="a-9w"></a>如是三执。<a id="a-9x"></a>皆不应理。<a id="a-9y"></a>自性难知故。<a id="a-9z"></a>有无常过故。<a id="a-A0"></a>体应非实故。<a id="a-A1"></a>或复如言取经义者。<a id="a-A2"></a>则四大种应亦许常。<a id="a-A3"></a>以世尊言。<a id="a-A4"></a>是四大种乍可令异。<a id="a-A5"></a>乃至广说。<a id="a-A6"></a>此经遮彼有为相故。<a id="a-A7"></a>若不观理趣。<a id="a-A8"></a>应执是无为。<a id="a-A9"></a>或佛出世若不出世。<a id="a-AA"></a>此地水等。<a id="a-AB"></a>恒坚湿等。<a id="a-AC"></a>何缘不执此等皆常。<a id="a-AD"></a>然彼于中。<a id="a-AE"></a>有许不许。<a id="a-AF"></a>故知但是粗心所为。<a id="a-AG"></a>且置斯事。<a id="a-AH"></a>复应广释。<a id="a-AI"></a>无明名色触受四支。<a id="a-AJ"></a>所以者何。<a id="a-AK"></a>行有爱取。<a id="a-AL"></a>业随眠品。<a id="a-AM"></a>当广释故。<a id="a-AN"></a>识与六处。<a id="a-AO"></a>辨本事品。<a id="a-AP"></a>已广释故。<a id="a-AQ"></a>且无明义。<a id="a-AR"></a>其相云何。<a id="a-AS"></a>为是明无。<a id="a-AT"></a>为非明摄。<a id="a-AU"></a>若取前义。<a id="a-AV"></a>无明应是无。<a id="a-AW"></a>若取后义。<a id="a-AX"></a>应眼等为体。<a id="a-AY"></a>如是二种。<a id="a-AZ"></a>理皆不然。<a id="a-Aa"></a>且上座言。<a id="a-Ab"></a>由有此故。<a id="a-Ac"></a>令明非有。<a id="a-Ad"></a>是谓无明。<a id="a-Ae"></a>不可无因而有是事。<a id="a-Af"></a>彼说非理。<a id="a-Ag"></a>若由有此为障碍故。<a id="a-Ah"></a>明不现行。<a id="a-Ai"></a>惑不得明名无明者。<a id="a-Aj"></a>则一切烦恼。<a id="a-Ak"></a>皆应是无明。<a id="a-Al"></a>随一有时。<a id="a-Am"></a>二俱成故。<a id="a-An"></a>又不应执无明能与明无为因。<a id="a-Ao"></a>以有与无契经不说。<a id="a-Ap"></a>能为因故。<a id="a-Aq"></a>又无不应是果性故。<a id="a-Ar"></a>如何乃说。<a id="a-As"></a>不可无因而有是事。<a id="a-At"></a>非于无物可说有言。<a id="a-Au"></a>彼宗许有唯现在故。<a id="a-Av"></a>又彼宗义。<a id="a-Aw"></a>虽无无明。<a id="a-Ax"></a>而许有时明亦非有。<a id="a-Ay"></a>不应定说。<a id="a-Az"></a>无明障明。<a id="a-B0"></a>若谓彼有无明随界。<a id="a-B1"></a>理亦不然。<a id="a-B2"></a>非自体故。<a id="a-B3"></a>设许随界体亦无明。<a id="a-B4"></a>此体有时明亦得起。<a id="a-B5"></a>故不应说能障于明。<a id="a-B6"></a>若谓此明至正生位。<a id="a-B7"></a>无明随界至正灭时。<a id="a-B8"></a>故说无明。<a id="a-B9"></a>能为明障。<a id="a-BA"></a>则住学道。<a id="a-BB"></a>应离无明。<a id="a-BC"></a>或复应明毕竟不起。<a id="a-BD"></a>无明随界。<a id="a-BE"></a>未曾无故。<a id="a-BF"></a>若谓如得随界应然。<a id="a-BG"></a>谓如汝宗。<a id="a-BH"></a>诸无明得非无明体。<a id="a-BI"></a>然或有时无明虽灭。<a id="a-BJ"></a>由无明得势力所障。<a id="a-BK"></a>明不得生。<a id="a-BL"></a>或复有时虽有此得。<a id="a-BM"></a>由加行力。<a id="a-BN"></a>明亦得生。<a id="a-BO"></a>如是我宗。<a id="a-BP"></a>无明随界。<a id="a-BQ"></a>非无明体。<a id="a-BR"></a>然或有时无明虽灭。<a id="a-BS"></a>由随界障明不得生。<a id="a-BT"></a>或时得生。<a id="a-BU"></a>斯有何过。<a id="a-BV"></a>此救非理。<a id="a-BW"></a>违自说故。<a id="a-BX"></a>太过失故。<a id="a-BY"></a>非我许故。<a id="a-BZ"></a>谓彼自说。<a id="a-Ba"></a>由有此故今明非有。<a id="a-Bb"></a>是谓无明。<a id="a-Bc"></a>而今复言。<a id="a-Bd"></a>无明随界。<a id="a-Be"></a>非无明体。<a id="a-Bf"></a>然能障明。<a id="a-Bg"></a>岂不后言违前自说。<a id="a-Bh"></a>又无明体。<a id="a-Bi"></a>灭隔多时复得生者。<a id="a-Bj"></a>离无明者。<a id="a-Bk"></a>亦应后时无明更起。<a id="a-Bl"></a>许随界体非无明故。<a id="a-Bm"></a>俱离无明无有差别。<a id="a-Bn"></a>又我不许。<a id="a-Bo"></a>由无明得势力所障。<a id="a-Bp"></a>明不得生。<a id="a-Bq"></a>非对法宗说障余法令不得起。<a id="a-Br"></a>是此得用。<a id="a-Bs"></a>若尔此得。<a id="a-Bt"></a>其用云何。<a id="a-Bu"></a>谓此为因。<a id="a-Bv"></a>无明不失。<a id="a-Bw"></a>何名不失。<a id="a-Bx"></a>亦无别体。<a id="a-By"></a>但由得用。<a id="a-Bz"></a>令所得法数容更起。<a id="a-C0"></a>立不失名。<a id="a-C1"></a>过去无明。<a id="a-C2"></a>岂容更起。<a id="a-C3"></a>不尔。<a id="a-C4"></a>若尔此得何用。<a id="a-C5"></a>虽不能令所得更起。<a id="a-C6"></a>然于未起对治道前。<a id="a-C7"></a>由此恒随相续无断。<a id="a-C8"></a>岂不此与无明俱灭。<a id="a-C9"></a>此虽俱灭。<a id="a-CA"></a>后复续生。<a id="a-CB"></a>谓彼灭时。<a id="a-CC"></a>有为因力。<a id="a-CD"></a>引余自类。<a id="a-CE"></a>令无间生。<a id="a-CF"></a>余复引余。<a id="a-CG"></a>乃至道起。<a id="a-CH"></a>或令所得无明与果。<a id="a-CI"></a>是此得用。<a id="a-CJ"></a>谓得断已。<a id="a-CK"></a>此无明果。<a id="a-CL"></a>不复得生。<a id="a-CM"></a>若无明得无无明能与果。<a id="a-CN"></a>应明生已无明复生。<a id="a-CO"></a>过去无明非无体故。<a id="a-CP"></a>既得未断无明果生。<a id="a-CQ"></a>得已断时。<a id="a-CR"></a>彼果不起。<a id="a-CS"></a>故此差别。<a id="a-CT"></a>由得而成。<a id="a-CU"></a>如是所言。<a id="a-CV"></a>不越前相。<a id="a-CW"></a>谓令所得数容更起。<a id="a-CX"></a>成不失因说名为得。<a id="a-CY"></a>岂不有法有得。<a id="a-CZ"></a>而不生如何可言法生因。<a id="a-Ca"></a>谓得以所得法离得不生。<a id="a-Cb"></a>故法生因。<a id="a-Cc"></a>说名为得。<a id="a-Cd"></a>如依眼识离眼不生。<a id="a-Ce"></a>亦如汝宗。<a id="a-Cf"></a>无明随界。<a id="a-Cg"></a>如汝随界。<a id="a-Ch"></a>虽恒时有。<a id="a-Ci"></a>而无明果。<a id="a-Cj"></a>不许恒生。<a id="a-Ck"></a>我得亦然。<a id="a-Cl"></a>不应为责。<a id="a-Cm"></a>此例非理。<a id="a-Cn"></a>以对法宗虽无明得无而无明容起。<a id="a-Co"></a>我宗离随界无明必不生。<a id="a-Cp"></a>故此随界。<a id="a-Cq"></a>非同彼得。<a id="a-Cr"></a>无如是失且引彼宗。<a id="a-Cs"></a>证得为因。<a id="a-Ct"></a>理极成故。<a id="a-Cu"></a>谓要有得。<a id="a-Cv"></a>所得法可生故。<a id="a-Cw"></a>得为生因。<a id="a-Cx"></a>理极成立。<a id="a-Cy"></a>又随界论。<a id="a-Cz"></a>亦同得故。<a id="a-D0"></a>以离随界法亦可生。<a id="a-D1"></a>谓诸异生。<a id="a-D2"></a>无圣法随界。<a id="a-D3"></a>正修加行。<a id="a-D4"></a>圣法容得生。<a id="a-D5"></a>又前已说差别言故。<a id="a-D6"></a>谓由得用。<a id="a-D7"></a>令所得法数容更起。<a id="a-D8"></a>成不失因。<a id="a-D9"></a>说名为得。<a id="a-DA"></a>何关已失及本未得而可为难。<a id="a-DB"></a>又旧随界。<a id="a-DC"></a>已显理无。<a id="a-DD"></a>彼宗无明不现前位。<a id="a-DE"></a>便为已得永离无明。<a id="a-DF"></a>如何无明。<a id="a-DG"></a>后时得起。<a id="a-DH"></a>此设不起圣道加行。<a id="a-DI"></a>何法为障。<a id="a-DJ"></a>令明不生。<a id="a-DK"></a>即由此因。<a id="a-DL"></a>诸阿罗汉。<a id="a-DM"></a>明不起位。<a id="a-DN"></a>便失于明。<a id="a-DO"></a>明于后时。<a id="a-DP"></a>如何得起。<a id="a-DQ"></a>设非纵逸明体终无。<a id="a-DR"></a>何法为治无明不起。<a id="a-DS"></a>是故彼说。<a id="a-DT"></a>由有此故。<a id="a-DU"></a>令明非有。<a id="a-DV"></a>是谓无明。<a id="a-DW"></a>但有虚言。<a id="a-DX"></a>都无实义。<a id="a-DY"></a>唯对法者。<a id="a-DZ"></a>容作是言。<a id="a-Da"></a>朋坏法宗无容说此。<a id="a-Db"></a>上座复说。<a id="a-Dc"></a>或如是类。<a id="a-Dd"></a>心及心所总谓无明。<a id="a-De"></a>若尔无明。<a id="a-Df"></a>应非实有。<a id="a-Dg"></a>许依心等假建立故。<a id="a-Dh"></a>如此所说。<a id="a-Di"></a>理亦不成。<a id="a-Dj"></a>一切心心所。<a id="a-Dk"></a>皆应无明故。<a id="a-Dl"></a>谓此无明。<a id="a-Dm"></a>为自性住。<a id="a-Dn"></a>心等为体。<a id="a-Do"></a>为有差别。<a id="a-Dp"></a>若自性住。<a id="a-Dq"></a>一切善等品类心等。<a id="a-Dr"></a>应皆无明。<a id="a-Ds"></a>非诸无明亦有不用。<a id="a-Dt"></a>非理作意为因而起。<a id="a-Du"></a>此彼为因。<a id="a-Dv"></a>契经说故。<a id="a-Dw"></a>非不染污心心所法。<a id="a-Dx"></a>可用非理作意为因。<a id="a-Dy"></a>若有差别。<a id="a-Dz"></a>能差别者。<a id="a-E0"></a>可是无明。<a id="a-E1"></a>非所差别。<a id="a-E2"></a>又彼应说。<a id="a-E3"></a>此差别相。<a id="a-E4"></a>心心所法。<a id="a-E5"></a>体相各殊。<a id="a-E6"></a>如何总成一无明相。<a id="a-E7"></a>言心心所。<a id="a-E8"></a>总谓无明。<a id="a-E9"></a>详彼心游如来教外。<a id="a-EA"></a>上座又言。<a id="a-EB"></a>或颠倒明即谓无明。<a id="a-EC"></a>以薄伽梵亦于邪见说无明故。<a id="a-ED"></a>如契经说。<a id="a-EE"></a>于邪见中。<a id="a-EF"></a>若习若修。<a id="a-EG"></a>若多修习。<a id="a-EH"></a>痴便猛利。<a id="a-EI"></a>由是应有二种无明。<a id="a-EJ"></a>一者邪智。<a id="a-EK"></a>二者黑闇。<a id="a-EL"></a>彼言非理见行痴行。<a id="a-EM"></a>差别建立。<a id="a-EN"></a>应不成故。<a id="a-EO"></a>邪见黑闇。<a id="a-EP"></a>定有差别。<a id="a-EQ"></a>若异此者二种应无。<a id="a-ER"></a>非无差别。<a id="a-ES"></a>可成二种既于邪见。<a id="a-ET"></a>若习若修。<a id="a-EU"></a>若多修习。<a id="a-EV"></a>痴便猛利。<a id="a-EW"></a>则于黑闇。<a id="a-EX"></a>若习若修。<a id="a-EY"></a>若多修习。<a id="a-EZ"></a>痴亦猛利。<a id="a-Ea"></a>契经说痴因无明故。<a id="a-Eb"></a>岂不二果无差别故。<a id="a-Ec"></a>应许二因亦无差别。<a id="a-Ed"></a>是则建立见行痴行差别之相。<a id="a-Ee"></a>应不得成。<a id="a-Ef"></a>然见行者。<a id="a-Eg"></a>与痴行者。<a id="a-Eh"></a>入甘露门。<a id="a-Ei"></a>各有差别。<a id="a-Ej"></a>故彼上座。<a id="a-Ek"></a>于经义迷若尔云何。<a id="a-El"></a>是此经义。<a id="a-Em"></a>非不愚者有倒见行。<a id="a-En"></a>故邪见俱无明必有。<a id="a-Eo"></a>故于邪见。<a id="a-Ep"></a>若习若修。<a id="a-Eq"></a>若多修习。<a id="a-Er"></a>痴便猛利。<a id="a-Es"></a>然非邪见即是无明。<a id="a-Et"></a>何故无明邪见俱起。<a id="a-Eu"></a>言痴猛利非邪见耶。<a id="a-Ev"></a>非此所明有而不说。<a id="a-Ew"></a>此中意说。<a id="a-Ex"></a>数数现行。<a id="a-Ey"></a>利贪嗔痴。<a id="a-Ez"></a>为烦恼障。<a id="a-F0"></a>谓先有问。<a id="a-F1"></a>云何贪等成猛利耶。<a id="a-F2"></a>后即答言。<a id="a-F3"></a>于贪欲中。<a id="a-F4"></a>若习若修若多修习。<a id="a-F5"></a>贪便猛利。<a id="a-F6"></a>乃至广说。<a id="a-F7"></a>若尔所立见痴二行。<a id="a-F8"></a>应成杂乱。<a id="a-F9"></a>不尔见有三种差别。<a id="a-FA"></a>无杂乱失。<a id="a-FB"></a>谓或有见唯颠倒转。<a id="a-FC"></a>或复有见。<a id="a-FD"></a>全增益转。<a id="a-FE"></a>或复有见。<a id="a-FF"></a>少增益转。<a id="a-FG"></a>于此三中。<a id="a-FH"></a>唯倒转者痴力胜故。<a id="a-FI"></a>立痴行名。<a id="a-FJ"></a>余二见强。<a id="a-FK"></a>立为现行。<a id="a-FL"></a>故立二行。<a id="a-FM"></a>无杂乱失。<a id="a-FN"></a>贪嗔俱转。<a id="a-FO"></a>虽有无明。<a id="a-FP"></a>劣故不言。<a id="a-FQ"></a>痴便猛利。<a id="a-FR"></a>由此二惑缘有事转。<a id="a-FS"></a>故此品中。<a id="a-FT"></a>痴非增上。<a id="a-FU"></a>惑为显示生死无初。<a id="a-FV"></a>说烦恼生因同异类。<a id="a-FW"></a>如彼经说。<a id="a-FX"></a>诸贪嗔痴。<a id="a-FY"></a>莫不皆因无明而起。<a id="a-FZ"></a>或为诃毁不正见故。<a id="a-Fa"></a>言习邪见痴便增长。<a id="a-Fb"></a>如彼经言。<a id="a-Fc"></a>夫名智者。<a id="a-Fd"></a>能灭无智。<a id="a-Fe"></a>此增痴故。<a id="a-Ff"></a>不名智者。<a id="a-Fg"></a>乃至广说。<a id="a-Fh"></a>故应勤求契经实义。<a id="a-Fi"></a>不应执见。<a id="a-Fj"></a>即是无明。<a id="a-Fk"></a>后释颂中。<a id="a-Fl"></a>当更遮遣。<a id="a-Fm"></a>大德逻摩。<a id="a-Fn"></a>作如是说。<a id="a-Fo"></a>非邪见体即是无明。<a id="a-Fp"></a>然诸贪欲嗔恚邪见。<a id="a-Fq"></a>由异种类。<a id="a-Fr"></a>贪嗔痴三。<a id="a-Fs"></a>为各别根。<a id="a-Ft"></a>而得增长。<a id="a-Fu"></a>此亦非理。<a id="a-Fv"></a>如何贪嗔。<a id="a-Fw"></a>可名贪欲嗔恚异类。<a id="a-Fx"></a>又痴何故但为邪见根不为根增长贪欲嗔恚。<a id="a-Fy"></a>贪嗔何故非邪见根。<a id="a-Fz"></a>然彼不能辩其意旨。<a id="a-G0"></a>故彼所说。<a id="a-G1"></a>非称经义。<a id="a-G2"></a>有说无智唯是智无。<a id="a-G3"></a>是故无明非有为性。<a id="a-G4"></a>若尔除佛余无学果。<a id="a-G5"></a>应有无明。<a id="a-G6"></a>无遍智故。<a id="a-G7"></a>若谓别说前际等无智为无明故无如是过者。<a id="a-G8"></a>不尔智无无差别故。<a id="a-G9"></a>夫言无者。<a id="a-GA"></a>性相俱无。<a id="a-GB"></a>如何可言属此属彼。<a id="a-GC"></a>或复彼应说二智无别相。<a id="a-GD"></a>谓以何为相名前际智等无念无间智等无复以何为相。<a id="a-GE"></a>二俱遮智。<a id="a-GF"></a>一是无明。<a id="a-GG"></a>一非无明。<a id="a-GH"></a>此有何理。<a id="a-GI"></a>故彼所说。<a id="a-GJ"></a>亦非经义。<a id="a-GK"></a>有说。<a id="a-GL"></a>于是处明无谓无明如世间言。<a id="a-GM"></a>无盐食等。<a id="a-GN"></a>亦非离色等应成无明故。<a id="a-GO"></a>若谓一切烦恼明无。<a id="a-GP"></a>说名无明。<a id="a-GQ"></a>亦不应理。<a id="a-GR"></a>以于结缚随眠等门离欲贪等别说有故。<a id="a-GS"></a>又前所说过随逐故。<a id="a-GT"></a>又若一切烦恼为体。<a id="a-GU"></a>此无明体。<a id="a-GV"></a>亦应是见。<a id="a-GW"></a>是则与见应不相应。<a id="a-GX"></a>由此亦非贪等俱转。<a id="a-GY"></a>执无明体即贪等故。<a id="a-GZ"></a>不应即贪等与贪等相应。<a id="a-Ga"></a>烦恼应无互相应理。<a id="a-Gb"></a>又亦应说无明染心。<a id="a-Gc"></a>以贪欲体即无明故。<a id="a-Gd"></a>若谓此经据差别说。<a id="a-Ge"></a>亦应据别说能染慧。<a id="a-Gf"></a>是则应许别有无明。<a id="a-Gg"></a>能染污慧。<a id="a-Gh"></a>不应谓总以总无明。<a id="a-Gi"></a>非别性故。<a id="a-Gj"></a>由是应许别有无明。<a id="a-Gk"></a>其义云何。<a id="a-Gl"></a>颂曰。</p>
  <p id="aGm">明所治无明　　如非亲实等</p>
  <p id="aGn">论曰。<a id="a-Go"></a>如诸亲友所对怨敌。<a id="a-Gp"></a>亲友相违。<a id="a-Gq"></a>名非亲友。<a id="a-Gr"></a>非异亲友。<a id="a-Gs"></a>所余一切中平等类。<a id="a-Gt"></a>非亲友无。<a id="a-Gu"></a>谛语名实此所对治。<a id="a-Gv"></a>虚诳言论。<a id="a-Gw"></a>名为非实。<a id="a-Gx"></a>非异于实。<a id="a-Gy"></a>所余一切。<a id="a-Gz"></a>色香等类。<a id="a-H0"></a>亦非实无。<a id="a-H1"></a>等言为显非天非白非法非爱非义事等。<a id="a-H2"></a>阿素洛等。<a id="a-H3"></a>天等相违。<a id="a-H4"></a>得非天等名。<a id="a-H5"></a>非异无天等。<a id="a-H6"></a>如是无明别有体实。<a id="a-H7"></a>是明所治。<a id="a-H8"></a>非异非无。<a id="a-H9"></a>云何知然。<a id="a-HA"></a>犹如识等。<a id="a-HB"></a>说从缘有为他缘故。<a id="a-HC"></a>复有诚证。<a id="a-HD"></a>颂曰。</p>
  <p id="aHE">说为结等故　　非恶慧见故</p>
  <p id="aHF">与见相应故　　说能染慧故</p>
  <p id="aHG">论曰。<a id="a-HH"></a>经说无明。<a id="a-HI"></a>以为结缚随眠及漏枙瀑流等。<a id="a-HJ"></a>非余眼等及体全无。<a id="a-HK"></a>可得说为结缚等事。<a id="a-HL"></a>故有别法。<a id="a-HM"></a>说名无明。<a id="a-HN"></a>如恶妻子名无妻子。<a id="a-HO"></a>如是恶慧应名无明。<a id="a-HP"></a>彼非无明。<a id="a-HQ"></a>有是见故。<a id="a-HR"></a>诸染污慧。<a id="a-HS"></a>名为恶慧。<a id="a-HT"></a>于中有见。<a id="a-HU"></a>故非无明。<a id="a-HV"></a>见是推寻。<a id="a-HW"></a>猛睿决断。<a id="a-HX"></a>不可说彼名为愚痴。<a id="a-HY"></a>若尔无明。<a id="a-HZ"></a>应是非见。<a id="a-Ha"></a>诸染污慧。<a id="a-Hb"></a>此亦非理。<a id="a-Hc"></a>以许无明见相应故。<a id="a-Hd"></a>无明若是慧。<a id="a-He"></a>应见不相应。<a id="a-Hf"></a>无二慧体共相应故。<a id="a-Hg"></a>不可说见非无明俱非不愚痴见成倒故。<a id="a-Hh"></a>又说无明能染慧故。<a id="a-Hi"></a>如契经说。<a id="a-Hj"></a>贪欲染心。<a id="a-Hk"></a>令不解脱。<a id="a-Hl"></a>无明染慧。<a id="a-Hm"></a>令不清净。<a id="a-Hn"></a>非慧还能染于慧体。<a id="a-Ho"></a>如贪异类能染于心。<a id="a-Hp"></a>无明亦应异慧能染。<a id="a-Hq"></a>亦不可说无明与慧虽不相应而能为染。<a id="a-Hr"></a>如贪为染必与心俱。<a id="a-Hs"></a>心心所法。<a id="a-Ht"></a>无等起染。<a id="a-Hu"></a>但有自性相应染故。<a id="a-Hv"></a>不可自体自体相应。<a id="a-Hw"></a>是故无明。<a id="a-Hx"></a>定非恶慧经主于此。<a id="a-Hy"></a>假作救言。<a id="a-Hz"></a>如何不许诸染污慧间杂善慧。<a id="a-I0"></a>令不清净。<a id="a-I1"></a>说为能染。<a id="a-I2"></a>如贪染心。<a id="a-I3"></a>令不解脱。<a id="a-I4"></a>岂必现起。<a id="a-I5"></a>与心相应。<a id="a-I6"></a>方说能染。<a id="a-I7"></a>然由贪力。<a id="a-I8"></a>损缚于心。<a id="a-I9"></a>令不解脱。<a id="a-IA"></a>后转灭彼贪熏习时。<a id="a-IB"></a>心便解脱。<a id="a-IC"></a>如是无明。<a id="a-ID"></a>染污于慧。<a id="a-IE"></a>令不清净。<a id="a-IF"></a>非慧相应。<a id="a-IG"></a>但由无明。<a id="a-IH"></a>损浊于慧。<a id="a-II"></a>如是分别。<a id="a-IJ"></a>何理相违。<a id="a-IK"></a>今详彼言。<a id="a-IL"></a>非善分别。<a id="a-IM"></a>离相应品。<a id="a-IN"></a>不能染故。<a id="a-IO"></a>若相应贪心相应故。<a id="a-IP"></a>能染于心。<a id="a-IQ"></a>不相应贪。<a id="a-IR"></a>以未断故。<a id="a-IS"></a>亦能染者。<a id="a-IT"></a>则非阿罗汉应无不染心。<a id="a-IU"></a>若谓彼贪。<a id="a-IV"></a>有染不染。<a id="a-IW"></a>曾所未见。<a id="a-IX"></a>又成非爱失贪缠正现前应有不染故。<a id="a-IY"></a>又若相间杂名能染者。<a id="a-IZ"></a>则诸无漏慧。<a id="a-Ia"></a>亦应被染。<a id="a-Ib"></a>又无染慧杂有染慧。<a id="a-Ic"></a>应令有染转成无染。<a id="a-Id"></a>能治力强。<a id="a-Ie"></a>非所治故。<a id="a-If"></a>又诸善慧。<a id="a-Ig"></a>正现行时。<a id="a-Ih"></a>染定非有。<a id="a-Ii"></a>诸染污慧。<a id="a-Ij"></a>正现行时。<a id="a-Ik"></a>善定非有。<a id="a-Il"></a>说谁能染复染于谁。<a id="a-Im"></a>若现有非有能互相染则应毕竟无得解脱义。<a id="a-In"></a>若灭熏习便解脱者。<a id="a-Io"></a>熏习本无。<a id="a-Ip"></a>更何所灭。<a id="a-Iq"></a>设有熏习。<a id="a-Ir"></a>亦非能染。<a id="a-Is"></a>非无明体。<a id="a-It"></a>前已说故。<a id="a-Iu"></a>灭不灭位。<a id="a-Iv"></a>竟有何别。<a id="a-Iw"></a>故说无明能染慧故。<a id="a-Ix"></a>非慧为性。<a id="a-Iy"></a>理无倾动。<a id="a-Iz"></a>若有别法。<a id="a-J0"></a>说名无明。<a id="a-J1"></a>应说以何为别法性。<a id="a-J2"></a>且有别法。<a id="a-J3"></a>谓不了知。<a id="a-J4"></a>此即无明。<a id="a-J5"></a>何劳推究。<a id="a-J6"></a>应定何法名不了知。<a id="a-J7"></a>方可说为无明自性。<a id="a-J8"></a>唯薄伽梵。<a id="a-J9"></a>于一切法。<a id="a-JA"></a>正知正说。<a id="a-JB"></a>若性若相。<a id="a-JC"></a>余唯总了。<a id="a-JD"></a>何苦推征。<a id="a-JE"></a>然我于斯见如是相。<a id="a-JF"></a>谓有别法。<a id="a-JG"></a>能损慧能。<a id="a-JH"></a>是倒见因。<a id="a-JI"></a>障观德失。<a id="a-JJ"></a>于所知法。<a id="a-JK"></a>不欲行转。<a id="a-JL"></a>蔽心心所。<a id="a-JM"></a>是谓无明。<a id="a-JN"></a>如何定知。<a id="a-JO"></a>此有别法。<a id="a-JP"></a>以如贪欲。<a id="a-JQ"></a>说永离故。<a id="a-JR"></a>谓契经言。<a id="a-JS"></a>离贪欲故。<a id="a-JT"></a>心便解脱。<a id="a-JU"></a>离无明故。<a id="a-JV"></a>慧得解脱。<a id="a-JW"></a>又此如明。<a id="a-JX"></a>说为因故。<a id="a-JY"></a>谓契经说。<a id="a-JZ"></a>无明为因。<a id="a-Ja"></a>起诸杂染。<a id="a-Jb"></a>明为因故。<a id="a-Jc"></a>离诸杂染。<a id="a-Jd"></a>又说如邪见有近对治故。<a id="a-Je"></a>谓契经说。<a id="a-Jf"></a>诸邪见断由正见生。<a id="a-Jg"></a>诸无明离由明慧起。<a id="a-Jh"></a>又契经说。<a id="a-Ji"></a>是一法故。<a id="a-Jj"></a>谓契经说。<a id="a-Jk"></a>若有苾刍。<a id="a-Jl"></a>能断一法。<a id="a-Jm"></a>我正记彼。<a id="a-Jn"></a>所作已办。<a id="a-Jo"></a>即是无明。<a id="a-Jp"></a>又说如闇。<a id="a-Jq"></a>有对治故。<a id="a-Jr"></a>如伽他说。</p>
  <p id="aJs">诸有能断愚　　于所愚不惑</p>
  <p id="aJt">彼转灭愚惑　　如日出除闇</p>
  <p id="aJu">若谓闇体非别实物。<a id="a-Jv"></a>但以明无。<a id="a-Jw"></a>为其体者。<a id="a-Jx"></a>此不应理。<a id="a-Jy"></a>明应尔故。<a id="a-Jz"></a>若谓明生有缘可得。<a id="a-K0"></a>闇则不尔。<a id="a-K1"></a>理亦不然。<a id="a-K2"></a>生缘各别。<a id="a-K3"></a>如水等故。<a id="a-K4"></a>谓或有水生。<a id="a-K5"></a>无外聚缘。<a id="a-K6"></a>或有水生。<a id="a-K7"></a>待外聚缘力。<a id="a-K8"></a>地等不尔。<a id="a-K9"></a>余随所应。<a id="a-KA"></a>故法生缘。<a id="a-KB"></a>各有差别。<a id="a-KC"></a>如是明起。<a id="a-KD"></a>必待余缘。<a id="a-KE"></a>闇则但由违缘。<a id="a-KF"></a>非有同类因力及俱生缘。<a id="a-KG"></a>其体得生。<a id="a-KH"></a>有违何理。<a id="a-KI"></a>又见闇体。<a id="a-KJ"></a>有品别故。<a id="a-KK"></a>非但明无可有品别。<a id="a-KL"></a>若谓是处明分有无。<a id="a-KM"></a>故闇得成。<a id="a-KN"></a>微中粗者。<a id="a-KO"></a>亦不应理。<a id="a-KP"></a>无法体无。<a id="a-KQ"></a>无容得成品类别故。<a id="a-KR"></a>又有非有不同处故。<a id="a-KS"></a>又闇与影眼识境故。<a id="a-KT"></a>如青等色。<a id="a-KU"></a>其体实有。<a id="a-KV"></a>非五识身能缘假法。<a id="a-KW"></a>如前已辩。<a id="a-KX"></a>又闇与影。<a id="a-KY"></a>界所摄故。<a id="a-KZ"></a>实有义成。<a id="a-Ka"></a>又如烟云。<a id="a-Kb"></a>障余色故。<a id="a-Kc"></a>闇亦应尔。<a id="a-Kd"></a>其体非无。<a id="a-Ke"></a>若谓闇中眼识不起。<a id="a-Kf"></a>由明非有非闇障故。<a id="a-Kg"></a>理亦不然。<a id="a-Kh"></a>缘明所隔远处暗色眼识生故。<a id="a-Ki"></a>不见闇中余色物故。<a id="a-Kj"></a>若谓闇处余有色物无明摄益。<a id="a-Kk"></a>非闇障故。<a id="a-Kl"></a>理亦不然。<a id="a-Km"></a>彼可疑故。<a id="a-Kn"></a>此中理趣。<a id="a-Ko"></a>如前已辨。<a id="a-Kp"></a>又此如香体非非有。<a id="a-Kq"></a>可久习近故。<a id="a-Kr"></a>相不分明故。<a id="a-Ks"></a>摄益眼因故。<a id="a-Kt"></a>若谓由光损眼势用。<a id="a-Ku"></a>此光无处眼增益者。<a id="a-Kv"></a>亦不应理。<a id="a-Kw"></a>久住其中。<a id="a-Kx"></a>观此还能为损因故。<a id="a-Ky"></a>若谓闇体非实有法。<a id="a-Kz"></a>明不俱故。<a id="a-L0"></a>无色相故。<a id="a-L1"></a>此亦不然。<a id="a-L2"></a>杂明隔明。<a id="a-L3"></a>现可得故。<a id="a-L4"></a>岂不明处闇体必无。<a id="a-L5"></a>有对皆然。<a id="a-L6"></a>何独明闇。<a id="a-L7"></a>又契经说。<a id="a-L8"></a>黑闇为缘。<a id="a-L9"></a>明界可了。<a id="a-LA"></a>非无有法能作他缘。<a id="a-LB"></a>故闇有体。<a id="a-LC"></a>又闇如日可出现故。<a id="a-LD"></a>如言日没闇便出现。<a id="a-LE"></a>无法不应有出现义。<a id="a-LF"></a>又说缘杌。<a id="a-LG"></a>而现影故。<a id="a-LH"></a>杌既是假。<a id="a-LI"></a>影应非实。<a id="a-LJ"></a>此难不然。<a id="a-LK"></a>如腹虽是假。<a id="a-LL"></a>而生实饥渴。<a id="a-LM"></a>前已成故。<a id="a-LN"></a>又可领触。<a id="a-LO"></a>犹如受故。<a id="a-LP"></a>又世尊告婆涩波言。<a id="a-LQ"></a>于意云何。<a id="a-LR"></a>岂不缘杌而现于影。<a id="a-LS"></a>根本若断。<a id="a-LT"></a>此法不生。<a id="a-LU"></a>乃至广说。<a id="a-LV"></a>非于无法可说此言。<a id="a-LW"></a>又契经言。<a id="a-LX"></a>如入密室见闇充满。<a id="a-LY"></a>非于无体可有如斯见充满义。<a id="a-LZ"></a>又契经说。<a id="a-La"></a>以众光明破诸黑闇。<a id="a-Lb"></a>闇若非有。<a id="a-Lc"></a>其体本无。<a id="a-Ld"></a>岂更须破。<a id="a-Le"></a>又契经说。<a id="a-Lf"></a>若不断本。<a id="a-Lg"></a>如影必随。<a id="a-Lh"></a>乃至广说。<a id="a-Li"></a>由如是等众多理教。<a id="a-Lj"></a>故知影闇其体实有。<a id="a-Lk"></a>由此所言。<a id="a-Ll"></a>无明如闇。<a id="a-Lm"></a>有对治故。<a id="a-Ln"></a>其理极成。<a id="a-Lo"></a>是故无明。<a id="a-Lp"></a>定有别法。<a id="a-Lq"></a>无知为体。<a id="a-Lr"></a>非但明无。<a id="a-Ls"></a>然此无知。<a id="a-Lt"></a>略有二种。<a id="a-Lu"></a>谓染不染。<a id="a-Lv"></a>此二何别。<a id="a-Lw"></a>有作是说。<a id="a-Lx"></a>若能障智。<a id="a-Ly"></a>是染无知。<a id="a-Lz"></a>不染无知。<a id="a-M0"></a>唯智非有。<a id="a-M1"></a>今详二种无知相别。<a id="a-M2"></a>谓由此故。<a id="a-M3"></a>立愚智殊。<a id="a-M4"></a>如是名是染无知相。<a id="a-M5"></a>若由此故。<a id="a-M6"></a>或有境中。<a id="a-M7"></a>智不及愚。<a id="a-M8"></a>是第二相。<a id="a-M9"></a>又若断已。<a id="a-MA"></a>佛与二乘。<a id="a-MB"></a>皆无差别。<a id="a-MC"></a>是第一相。<a id="a-MD"></a>若有断已。<a id="a-ME"></a>佛与二乘。<a id="a-MF"></a>有行不行。<a id="a-MG"></a>是第二相。<a id="a-MH"></a>又若于事自共相愚。<a id="a-MI"></a>是名第一染无知相。<a id="a-MJ"></a>若于诸法味势熟德数量处时同异等相。<a id="a-MK"></a>不能如实觉。<a id="a-ML"></a>是不染无知。<a id="a-MM"></a>此不染无知。<a id="a-MN"></a>即说名习气。<a id="a-MO"></a>有古师说。<a id="a-MP"></a>习气相言有不。<a id="a-MQ"></a>染污心所差别。<a id="a-MR"></a>染不染法数习所引。<a id="a-MS"></a>非一切智相续现行。<a id="a-MT"></a>令心心所不自在转。<a id="a-MU"></a>是名习气。<a id="a-MV"></a>非唯智无。<a id="a-MW"></a>无法无容能为因故。<a id="a-MX"></a>亦不应说有如是类心及心所总名习气。<a id="a-MY"></a>不染无知。<a id="a-MZ"></a>前已说故。<a id="a-Ma"></a>谓此无知为自性住。<a id="a-Mb"></a>心等为体。<a id="a-Mc"></a>为有差别。<a id="a-Md"></a>若自性住。<a id="a-Me"></a>心等为体。<a id="a-Mf"></a>佛亦应有不染无知。<a id="a-Mg"></a>若有差别。<a id="a-Mh"></a>能差别者。<a id="a-Mi"></a>可是无知。<a id="a-Mj"></a>非所差别。<a id="a-Mk"></a>现见善等品类差别心心所中。<a id="a-Ml"></a>必有别法。<a id="a-Mm"></a>为能差别。<a id="a-Mn"></a>非即一切。<a id="a-Mo"></a>如善品中。<a id="a-Mp"></a>必有信等。<a id="a-Mq"></a>不善品中。<a id="a-Mr"></a>有无惭等。<a id="a-Ms"></a>染污品中。<a id="a-Mt"></a>有放逸等。<a id="a-Mu"></a>如是等类。<a id="a-Mv"></a>心心所中。<a id="a-Mw"></a>必有别法。<a id="a-Mx"></a>为能差别。<a id="a-My"></a>故知此中亦有别法。<a id="a-Mz"></a>能为差别者。<a id="a-N0"></a>是不染无知。<a id="a-N1"></a>今详彼言。<a id="a-N2"></a>有太过失。<a id="a-N3"></a>诸异生等。<a id="a-N4"></a>心心所法。<a id="a-N5"></a>皆不如实觉味势熟等相。<a id="a-N6"></a>然不见生余心所故。<a id="a-N7"></a>又一一念。<a id="a-N8"></a>彼心心所。<a id="a-N9"></a>差别而生。<a id="a-NA"></a>应念念中各有别别无知法起。<a id="a-NB"></a>若谓有异相令无知差别。<a id="a-NC"></a>即此足能差别心品。<a id="a-ND"></a>何须别计不染无知。<a id="a-NE"></a>是故即于味势熟等不勤求。<a id="a-NF"></a>解惠与异相法俱为因。<a id="a-NG"></a>引生后同类慧。<a id="a-NH"></a>此慧于解。<a id="a-NI"></a>又不勤求。<a id="a-NJ"></a>复为因引生。<a id="a-NK"></a>不勤求解慧。<a id="a-NL"></a>如是展转无始时来。<a id="a-NM"></a>因果相仍。<a id="a-NN"></a>习以成性。<a id="a-NO"></a>故即于彼味等境中。<a id="a-NP"></a>数习于解。<a id="a-NQ"></a>无堪能智。<a id="a-NR"></a>此所引劣智。<a id="a-NS"></a>名不染无知。<a id="a-NT"></a>即此俱生心心所法。<a id="a-NU"></a>总名习气。<a id="a-NV"></a>理定应然。<a id="a-NW"></a>或诸有情。<a id="a-NX"></a>有烦恼位。<a id="a-NY"></a>所有无染心及相续。<a id="a-NZ"></a>由诸烦恼间杂所熏。<a id="a-Na"></a>有能顺生烦恼气分。<a id="a-Nb"></a>故诸无染心及眷属。<a id="a-Nc"></a>似彼行相差别而生。<a id="a-Nd"></a>由数习力相继而起。<a id="a-Ne"></a>故离过身中。<a id="a-Nf"></a>仍名有习气。<a id="a-Ng"></a>一切智者。<a id="a-Nh"></a>永断不行。<a id="a-Ni"></a>然于已断见所断位。<a id="a-Nj"></a>通染不染心相续中。<a id="a-Nk"></a>有余顺生烦恼习性。<a id="a-Nl"></a>是见所断烦恼气分。<a id="a-Nm"></a>于中染者。<a id="a-Nn"></a>说名类性。<a id="a-No"></a>金刚道断。<a id="a-Np"></a>皆不现行。<a id="a-Nq"></a>若不染者。<a id="a-Nr"></a>名见所断烦恼习气。<a id="a-Ns"></a>亦彼道断由根差别。<a id="a-Nt"></a>有行不行。<a id="a-Nu"></a>若于已断修所断位。<a id="a-Nv"></a>唯于不染心相续中。<a id="a-Nw"></a>有余顺生烦恼习性。<a id="a-Nx"></a>是修所断烦恼气分。<a id="a-Ny"></a>名修所断烦恼习气。<a id="a-Nz"></a>是有漏故。<a id="a-O0"></a>无学已断。<a id="a-O1"></a>随根胜劣。<a id="a-O2"></a>有行不行。<a id="a-O3"></a>世尊已得法自在故。<a id="a-O4"></a>彼如烦恼毕竟不行。<a id="a-O5"></a>故佛独称善净相续。<a id="a-O6"></a>即由此故。<a id="a-O7"></a>行无误失。<a id="a-O8"></a>得不共法。<a id="a-O9"></a>三念住等。<a id="a-OA"></a>又由此故。<a id="a-OB"></a>密意说言唯佛独名得无学果。<a id="a-OC"></a>大德逻摩作如是说。<a id="a-OD"></a>有不染法名为习气。<a id="a-OE"></a>如不善因所招异熟。<a id="a-OF"></a>世尊昔在菩萨位中。<a id="a-OG"></a>三无数劫修诸加行。<a id="a-OH"></a>虽有烦恼而能渐除。<a id="a-OI"></a>烦恼所引不染习气。<a id="a-OJ"></a>白法习气渐令增长。<a id="a-OK"></a>后于永断诸漏得时。<a id="a-OL"></a>前诸习气有灭不灭。<a id="a-OM"></a>以于长时修加行故。<a id="a-ON"></a>证得无上诸漏永尽。<a id="a-OO"></a>然佛犹有白法习气。<a id="a-OP"></a>言习气有灭不灭故。<a id="a-OQ"></a>如是所说理亦可然。<a id="a-OR"></a>而彼不能显其体性。<a id="a-OS"></a>不染习气。<a id="a-OT"></a>其体是何。<a id="a-OU"></a>非但虚言。<a id="a-OV"></a>令生实解。<a id="a-OW"></a>经言类性其体是何。<a id="a-OX"></a>有作是言。<a id="a-OY"></a>我慢为体。<a id="a-OZ"></a>彼违经说。<a id="a-Oa"></a>以契经中。<a id="a-Ob"></a>于我慢外说类性故。<a id="a-Oc"></a>经言我今如是知已。<a id="a-Od"></a>如是见已。<a id="a-Oe"></a>诸所有爱。<a id="a-Of"></a>诸所有见。<a id="a-Og"></a>诸所有类性。<a id="a-Oh"></a>诸我我所执。<a id="a-Oi"></a>我慢执随眠。<a id="a-Oj"></a>断遍知故。<a id="a-Ok"></a>无影寂灭。<a id="a-Ol"></a>故知类性异于我慢。<a id="a-Om"></a>有说余慢是类性摄。<a id="a-On"></a>彼说不然。<a id="a-Oo"></a>诸言流至我慢中故。<a id="a-Op"></a>我慢执言。<a id="a-Oq"></a>摄诸慢尽。<a id="a-Or"></a>应如爱等各摄无遗。<a id="a-Os"></a>然于此中。<a id="a-Ot"></a>胜者别说我我所执。<a id="a-Ou"></a>是诸见根。<a id="a-Ov"></a>故于见中。<a id="a-Ow"></a>别显二种。<a id="a-Ox"></a>为摄疑恚。<a id="a-Oy"></a>说随眠言。<a id="a-Oz"></a>胜烦恼中。<a id="a-P0"></a>无明未说为别显。<a id="a-P1"></a>彼说类性言。<a id="a-P2"></a>遍与惑俱。<a id="a-P3"></a>遍往诸趣。<a id="a-P4"></a>故名类性。<a id="a-P5"></a>类是行义。<a id="a-P6"></a>是类之体。<a id="a-P7"></a>得类性名。</p>
 </body>
</html>