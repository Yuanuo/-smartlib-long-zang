<!doctype html>
<html id="z3IBVrq16W" data-ver="999">
 <head>
  <meta charset="utf-8">
  <meta author="众贤">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨顺正理论卷第五十三</h1>
  <h2 id="a2">辩随眠品第五之九</h2>
  <p id="a3">因辩随眠。<a id="a-4"></a>于如是位系如是事。<a id="a-5"></a>傍论已了。<a id="a-6"></a>今于此中复应思择。<a id="a-7"></a>诸事未断彼必被系耶。<a id="a-8"></a>设事被系彼必未断耶。<a id="a-9"></a>若事未断彼必被系。<a id="a-A"></a>有事被系而非未断。<a id="a-B"></a>系非未断其相云何。<a id="a-C"></a>颂曰。</p>
  <p id="aD">于见苦已断　　余遍行随眠</p>
  <p id="aE">及前品已断　　余缘此犹系</p>
  <p id="aF">论曰。<a id="a-G"></a>且见道位苦智已生集智未生。<a id="a-H"></a>见苦所断诸事已断。<a id="a-I"></a>见集所断遍行随眠。<a id="a-J"></a>若未永断能缘此者于此犹系。<a id="a-K"></a>及修道位随何道生。<a id="a-L"></a>九品事中前品已断余未断品。<a id="a-M"></a>所有随眠能缘此者于此犹系。<a id="a-N"></a>及声兼明。<a id="a-O"></a>前前已断。<a id="a-P"></a>后后未断。<a id="a-Q"></a>皆能系义。<a id="a-R"></a>此中何用说缘此言。<a id="a-S"></a>修断九品必相缘故。<a id="a-T"></a>非是所缘者有时非所缘。<a id="a-U"></a>故缘此言定为无用。<a id="a-V"></a>若谓别说有不能缘即遍行中亦应简别。<a id="a-W"></a>以有见集所断遍行。<a id="a-X"></a>不缘见苦所断事故。<a id="a-Y"></a>经主何意简此非彼。<a id="a-Z"></a>今详经主或作是思。<a id="a-a"></a>此中所言前品已断。<a id="a-b"></a>约世俗道随其所应。<a id="a-c"></a>总分见修所断烦恼。<a id="a-d"></a>以为九品渐次断除。<a id="a-e"></a>前品已断中有余未断品。<a id="a-f"></a>遍行烦恼亦能为系。<a id="a-g"></a>简缘他地遍行随眠。<a id="a-h"></a>说缘此言可成有用。<a id="a-i"></a>然于前说余遍行中。<a id="a-j"></a>阙缘此言义不成立。<a id="a-k"></a>或应以后所说及声。<a id="a-l"></a>兼显前文摄缘此义。<a id="a-m"></a>谓于前说见苦已断。<a id="a-n"></a>及此前品已断事中。<a id="a-o"></a>皆有所余缘此犹系。<a id="a-p"></a>此文杂乱于见位中。<a id="a-q"></a>余及遍行应随去一。<a id="a-r"></a>然此烦说阙缘此言。<a id="a-s"></a>应问慈尊自言意趣。<a id="a-t"></a>何事有几随眠随增。<a id="a-u"></a>此中但应辩所缘相。<a id="a-v"></a>谓辩何法何识所缘。<a id="a-w"></a>则易了知此所系事。<a id="a-x"></a>定有尔所随眠随增。<a id="a-y"></a>且法与识数各有几。<a id="a-z"></a>诸法虽多略为十六。<a id="a-10"></a>三界五部及诸无漏。<a id="a-11"></a>能缘彼识名数亦然。<a id="a-12"></a>此中何法为几识境。<a id="a-13"></a>颂曰。</p>
  <p id="a14">见苦集修断　　若欲界所系</p>
  <p id="a15">自界三色一　　无漏识所行</p>
  <p id="a16">色自下各三　　上一净识境</p>
  <p id="a17">无色通三界　　各三净识行</p>
  <p id="a18">见灭道所断　　皆增自识行</p>
  <p id="a19">无漏三界中　　后三净识境</p>
  <p id="a1A">论曰。<a id="a-1B"></a>若欲界系见苦见集修所断法各五识缘。<a id="a-1C"></a>谓自界三即如前说。<a id="a-1D"></a>及色界一即修所断。<a id="a-1E"></a>无漏第五皆容缘故。<a id="a-1F"></a>且欲界系见苦断法。<a id="a-1G"></a>为自界三识所缘者。<a id="a-1H"></a>谓欲见苦所断一切。<a id="a-1I"></a>及欲见集所断遍行。<a id="a-1J"></a>欲修所断善无记识。<a id="a-1K"></a>色修所断善识非余。<a id="a-1L"></a>无漏识中唯法智品。<a id="a-1M"></a>见集修断如应当知。<a id="a-1N"></a>若色界系即前所说。<a id="a-1O"></a>三部诸法各八识缘。<a id="a-1P"></a>谓自下三。<a id="a-1Q"></a>皆如前说。<a id="a-1R"></a>及上界一即修所断。<a id="a-1S"></a>无漏第八皆容缘故。<a id="a-1T"></a>且色界系见苦断法。<a id="a-1U"></a>为自界三及上界一识所缘者。<a id="a-1V"></a>准前应知。<a id="a-1W"></a>为下界三识所缘者。<a id="a-1X"></a>谓欲见苦见集所断。<a id="a-1Y"></a>上缘相应修断善识。<a id="a-1Z"></a>若无漏识唯类智品。<a id="a-1a"></a>见集修断如应当知。<a id="a-1b"></a>若无色系即前所说。<a id="a-1c"></a>三部诸法各十识缘。<a id="a-1d"></a>谓三界三。<a id="a-1e"></a>皆如前说。<a id="a-1f"></a>无漏第十皆容缘故。<a id="a-1g"></a>准色界系如应当知。<a id="a-1h"></a>见灭见道所断诸法。<a id="a-1i"></a>应知一一增自识缘。<a id="a-1j"></a>此复云何。<a id="a-1k"></a>谓欲界系见灭所断为六识缘。<a id="a-1l"></a>五识即如前增欲见灭断。<a id="a-1m"></a>见道所断义准应知。<a id="a-1n"></a>色无色系见灭道断随应为九。<a id="a-1o"></a>十一识缘八十如前各增自识。<a id="a-1p"></a>若无漏法为十识缘。<a id="a-1q"></a>谓三界中各后三部。<a id="a-1r"></a>即见灭道修所断识。<a id="a-1s"></a>无漏第十皆容缘故。<a id="a-1t"></a>不委释者如应当思。<a id="a-1u"></a>应以如前所略建立十六法。<a id="a-1v"></a>识蕴在心中。<a id="a-1w"></a>思择随眠所随增事。<a id="a-1x"></a>恐文烦广略示方隅。<a id="a-1y"></a>且有问言。<a id="a-1z"></a>所系事肉眼根有几随眠随增。<a id="a-20"></a>应观眼根总唯有二。<a id="a-21"></a>谓欲色界各修所断。<a id="a-22"></a>此随所应欲色修断。<a id="a-23"></a>及彼遍行随眠随增若有问言。<a id="a-24"></a>缘眼根识。<a id="a-25"></a>复有几种随眠随增应观此识总有八种。<a id="a-26"></a>谓欲色界各有三识。<a id="a-27"></a>即见苦集所断遍俱。<a id="a-28"></a>及修所断合而成六。<a id="a-29"></a>无色界一即修所断。<a id="a-2A"></a>空处近分所摄善识。<a id="a-2B"></a>无漏第八皆缘眼根。<a id="a-2C"></a>且应了知一切无漏。<a id="a-2D"></a>决定不为随眠随增。<a id="a-2E"></a>前七随应欲色各三部。<a id="a-2F"></a>无色修断遍随眠随增。<a id="a-2G"></a>谓欲界系见苦所断遍行俱识。<a id="a-2H"></a>欲见苦断见集断遍随眠随增。<a id="a-2I"></a>翻此应知见集断识。<a id="a-2J"></a>修所断识欲修所断。<a id="a-2K"></a>及诸遍行随眠随增。<a id="a-2L"></a>准此应知。<a id="a-2M"></a>色界三识无色善识。<a id="a-2N"></a>能缘第四静虑眼根。<a id="a-2O"></a>无色修断及彼遍行随眠随增。<a id="a-2P"></a>若复有问言。<a id="a-2Q"></a>缘缘眼根识。<a id="a-2R"></a>复有几种随眠随增。<a id="a-2S"></a>应观此识有十三种。<a id="a-2T"></a>谓于三界各有四识。<a id="a-2U"></a>除见灭断合成十二。<a id="a-2V"></a>并诸无漏识能缘缘眼根。<a id="a-2W"></a>此随所应三界四部。<a id="a-2X"></a>除见灭断随眠随增。<a id="a-2Y"></a>谓欲界系见苦所断。<a id="a-2Z"></a>遍行俱识能缘眼根。<a id="a-2a"></a>此识容为欲见苦断见集断遍。<a id="a-2b"></a>修道所断善无记识。<a id="a-2c"></a>及色界系修断善识。<a id="a-2d"></a>并法智品无漏识。<a id="a-2e"></a>缘此诸能缘缘眼根识。<a id="a-2f"></a>随应欲界见苦见集。<a id="a-2g"></a>修道所断色修所断。<a id="a-2h"></a>及彼遍行随眠随增。<a id="a-2i"></a>余随所应当如理释。<a id="a-2j"></a>乃至无漏缘眼根识。<a id="a-2k"></a>此识容为三界所系。<a id="a-2l"></a>见道所断无漏缘识修所断善无漏识。<a id="a-2m"></a>缘此诸能缘缘眼根识。<a id="a-2n"></a>随应三界见道所断。<a id="a-2o"></a>修所断遍随眠随增。<a id="a-2p"></a>若别疏条前十二种。<a id="a-2q"></a>各有尔所随眠随增。<a id="a-2r"></a>应言欲界见苦所断诸缘缘识欲见苦断见集断遍随眠随增。<a id="a-2s"></a>翻此应知见集断识修所断识。<a id="a-2t"></a>欲修所断及诸遍行随眠随增。<a id="a-2u"></a>见道断识欲见道断。<a id="a-2v"></a>及诸遍行随眠随增。<a id="a-2w"></a>然无漏缘唯相应缚。<a id="a-2x"></a>所余但作所缘随增。<a id="a-2y"></a>准此应知色无色界有差别者。<a id="a-2z"></a>见道断识欲界上界如次应知。<a id="a-30"></a>缘法类品缘眼根识余所系事例眼应思。<a id="a-31"></a>今于此中复应思择。<a id="a-32"></a>若心由彼名有随眠。<a id="a-33"></a>彼于此心定随增不此不决定。<a id="a-34"></a>谓彼随眠未断随增非已断故。<a id="a-35"></a>如本论说。<a id="a-36"></a>彼于此心或有随增或不随增。<a id="a-37"></a>云何随增。<a id="a-38"></a>谓彼随眠与此心相应及缘心未断。<a id="a-39"></a>云何不随增。<a id="a-3A"></a>谓彼随眠与此心相应已得永断。<a id="a-3B"></a>何等名曰有随眠心。<a id="a-3C"></a>有随眠名依何义立。<a id="a-3D"></a>复由何等名有随眠。<a id="a-3E"></a>且前所言三界各五部十五种识名有随眠心。<a id="a-3F"></a>如是诸心各有二种。<a id="a-3G"></a>谓遍非遍行有漏无漏。<a id="a-3H"></a>缘染不染心有差别故。<a id="a-3I"></a>依二义立有随眠名。<a id="a-3J"></a>一是随眠所随增故。<a id="a-3K"></a>二以随眠为助伴故。<a id="a-3L"></a>由随眠故名有随眠。<a id="a-3M"></a>相应随眠通断未断。<a id="a-3N"></a>所缘唯未断心名有随眠。<a id="a-3O"></a>云何与心相应烦恼。<a id="a-3P"></a>乃至未断于心随增。<a id="a-3Q"></a>谓彼随眠能引起得。<a id="a-3R"></a>于心相续能为拘碍。<a id="a-3S"></a>又与来世为同类因。<a id="a-3T"></a>引相续中心等流起故。<a id="a-3U"></a>乃至未断说于心随增。<a id="a-3V"></a>断则不然无随。<a id="a-3W"></a>增义非由断故令彼离心。<a id="a-3X"></a>故虽已断而名有彼。<a id="a-3Y"></a>以助伴性不可坏故。<a id="a-3Z"></a>谓对治力于相续中。<a id="a-3a"></a>能遮随眠令不现起。<a id="a-3b"></a>及能遮彼所引起得。<a id="a-3c"></a>于心相续不为拘碍。<a id="a-3d"></a>故说已断相应随眠无随增理。<a id="a-3e"></a>非对治力能遮随眠俱行伴性故。<a id="a-3f"></a>彼虽已断心名有随眠。<a id="a-3g"></a>若诸随眠缘心未断。<a id="a-3h"></a>随心断未断于心随增故。<a id="a-3i"></a>恒令心得有随眠名。<a id="a-3j"></a>若彼缘心随眠已断。<a id="a-3k"></a>心不由彼名有随眠。<a id="a-3l"></a>道力令心离随眠故。<a id="a-3m"></a>虽为助伴及能所缘。<a id="a-3n"></a>俱非道力能令相离。<a id="a-3o"></a>而对助伴能所缘疏故。<a id="a-3p"></a>此有名唯据未断助伴性亲断亦名有。<a id="a-3q"></a>此中身见相应之心。<a id="a-3r"></a>由所相应无明身见。<a id="a-3s"></a>随增伴性名有随眠由自部余见集断遍。<a id="a-3t"></a>唯随增性名有随眠。<a id="a-3u"></a>所余俱非故非有彼。<a id="a-3v"></a>其余见苦见集所断。<a id="a-3w"></a>遍不遍心如理应思。<a id="a-3x"></a>见灭所断邪见俱心。<a id="a-3y"></a>由所相应无明邪见。<a id="a-3z"></a>随增伴性名有随眠。<a id="a-40"></a>由自部摄有漏缘遍。<a id="a-41"></a>唯随增性名有随眠。<a id="a-42"></a>所余俱非故非有彼。<a id="a-43"></a>其余见灭见道所断若缘无漏缘有漏心。<a id="a-44"></a>如其所应例应思择。<a id="a-45"></a>修道所断贪相应心。<a id="a-46"></a>由所相应无明及爱。<a id="a-47"></a>随增伴性名有随眠。<a id="a-48"></a>由自部余及诸遍行。<a id="a-49"></a>唯随增性名有随眠。<a id="a-4A"></a>所余俱非故非有彼。<a id="a-4B"></a>余修所断烦恼俱心。<a id="a-4C"></a>如其所应例应思择。<a id="a-4D"></a>诸修所断不染污心。<a id="a-4E"></a>由自部摄随眠及遍。<a id="a-4F"></a>唯随增性名有随眠。<a id="a-4G"></a>如是所论皆约未断。<a id="a-4H"></a>彼若断已有伴性者。<a id="a-4I"></a>唯由伴性名有随眠。<a id="a-4J"></a>依此义门应作是说。<a id="a-4K"></a>颂曰。</p>
  <p id="a4L">有随眠心二　　谓有染无染</p>
  <p id="a4M">有染心通二　　无染局随增</p>
  <p id="a4N">论曰。<a id="a-4O"></a>有随眠心总有二种。<a id="a-4P"></a>有染无染心差别故。<a id="a-4Q"></a>于中有染所有随眠。<a id="a-4R"></a>若未断时相应具二所缘唯一。<a id="a-4S"></a>若已断时相应有一所缘都无。<a id="a-4T"></a>彼无染心所有烦恼。<a id="a-4U"></a>唯未断位名有随眠。<a id="a-4V"></a>断已都无非助伴故。<a id="a-4W"></a>此缘无染所有随眠。<a id="a-4X"></a>在有心前或俱时断。<a id="a-4Y"></a>断缘染者通前后俱。<a id="a-4Z"></a>相应与心必俱时断。<a id="a-4a"></a>故染通二名有随眠。<a id="a-4b"></a>无染局一有随增性如上所辩。<a id="a-4c"></a>十种随眠次第生时谁前谁后。<a id="a-4d"></a>诸随眠起无定次第。<a id="a-4e"></a>可一切后一切生故。<a id="a-4f"></a>然有一类烦恼现行。<a id="a-4g"></a>前后相牵非无次第。<a id="a-4h"></a>今且就彼辩次第者。<a id="a-4i"></a>谓有一类不善观察。<a id="a-4j"></a>由邪闻力宿习力故。<a id="a-4k"></a>因缘所引无我行中。<a id="a-4l"></a>最初欻生我我所见。<a id="a-4m"></a>次于如是所计行中。<a id="a-4n"></a>迷因谓常。<a id="a-4o"></a>迷果谓断。<a id="a-4p"></a>堕断边者便增邪见。<a id="a-4q"></a>执为最胜。<a id="a-4r"></a>即是见取。<a id="a-4s"></a>堕常边者为我得乐离众苦故。<a id="a-4t"></a>事自在等修胜生因及解脱道。<a id="a-4u"></a>起戒取已。<a id="a-4v"></a>于诸邪师。<a id="a-4w"></a>执因道中有差别故。<a id="a-4x"></a>无师为决遂复生疑。<a id="a-4y"></a>诸所执中谁真谁妄。<a id="a-4z"></a>随谓一胜于彼起贪。<a id="a-50"></a>计为己朋恃而生慢。<a id="a-51"></a>于他朋见陵蔑起嗔。<a id="a-52"></a>若于其中不决真妄。<a id="a-53"></a>疑所扰乱于观生劳。<a id="a-54"></a>起厌怠心便自谏止。<a id="a-55"></a>终难决定何用观察。<a id="a-56"></a>胜仙能了非我所知。<a id="a-57"></a>彼既自摧勤观察志。<a id="a-58"></a>便背观察爱乐无知。<a id="a-59"></a>由此息心憩无明室。<a id="a-5A"></a>是为一类十种随眠相牵现行前后次第。<a id="a-5B"></a>复有一类禀性愚痴。<a id="a-5C"></a>于诸沙门梵志所说。<a id="a-5D"></a>不能审察胜劣有殊。<a id="a-5E"></a>遂复生疑。<a id="a-5F"></a>此中谁胜。<a id="a-5G"></a>因此观察堕我见者。<a id="a-5H"></a>由我见力便执断常。<a id="a-5I"></a>为我当来得乐离苦。<a id="a-5J"></a>便妄计执颠倒果因。<a id="a-5K"></a>若观察时堕无我者。<a id="a-5L"></a>不了真实无我理故。<a id="a-5M"></a>便拨无有施等果因。<a id="a-5N"></a>于此见中执为最胜。<a id="a-5O"></a>由见胜德于中起贪。<a id="a-5P"></a>因此于中陵他起慢。<a id="a-5Q"></a>于余见趣憎背起嗔。<a id="a-5R"></a>彼由如斯顺违欢戚。<a id="a-5S"></a>便起无量烦恼杂染。<a id="a-5T"></a>远正等觉所说圣教。<a id="a-5U"></a>沉沦苦海拔济为难。<a id="a-5V"></a>复有于斯别立次第。<a id="a-5W"></a>颂曰。</p>
  <p id="a5X">无明疑邪身　　边见戒见取</p>
  <p id="a5Y">贪慢嗔如次　　由前引后生</p>
  <p id="a5Z">论曰。<a id="a-5a"></a>谓诸烦恼次第生时。<a id="a-5b"></a>先由无明于谛不了。<a id="a-5c"></a>不欲观苦乃至道谛。<a id="a-5d"></a>由不了故无观察能。<a id="a-5e"></a>既闻二途便怀犹豫。<a id="a-5f"></a>为苦非苦乃至广说。<a id="a-5g"></a>若遇邪说便生邪见。<a id="a-5h"></a>拨无苦谛乃至广说。<a id="a-5i"></a>于取蕴中既拨无苦。<a id="a-5j"></a>因此便起萨迦耶见。<a id="a-5k"></a>从此复执我有断常。<a id="a-5l"></a>随执一边计为能净。<a id="a-5m"></a>于如是计执为第一。<a id="a-5n"></a>见已见德缘之起贪。<a id="a-5o"></a>谓此胜他恃而生慢。<a id="a-5p"></a>于他所起违见生嗔。<a id="a-5q"></a>如执我徒憎无我见。<a id="a-5r"></a>或于己见取舍位中。<a id="a-5s"></a>必应起嗔憎嫌所舍。<a id="a-5t"></a>此依一类辩十随眠。<a id="a-5u"></a>相牵现行前后次第。<a id="a-5v"></a>理实烦恼行相无边以所待缘有差别故。<a id="a-5w"></a>无有决定次第而生。<a id="a-5x"></a>故上所论略标一二诸烦恼起。<a id="a-5y"></a>由几同缘此起因缘乃有多种。<a id="a-5z"></a>或同分是此起因缘。<a id="a-60"></a>谓见有情随众同分。<a id="a-61"></a>定有此类烦恼现行。<a id="a-62"></a>如鸽鸳鸯贪最猛盛。<a id="a-63"></a>蚖蛇蝮蝎嗔最炽然。<a id="a-64"></a>如是所余随类应说。<a id="a-65"></a>或富乐是此起因缘。<a id="a-66"></a>谓多有情具善意乐。<a id="a-67"></a>堪逮殊胜。<a id="a-68"></a>由获富乐。<a id="a-69"></a>起诸烦恼便无堪能。<a id="a-6A"></a>要舍富乐方堪逮胜。<a id="a-6B"></a>或方域是此起因缘。<a id="a-6C"></a>谓生南方贪多猛盛。<a id="a-6D"></a>生北方者嗔多炽然。<a id="a-6E"></a>如是余方随应当说。<a id="a-6F"></a>或邪论是此起因缘。<a id="a-6G"></a>谓习兵书便增嗔恚。<a id="a-6H"></a>听倡逸论便长欲贪。<a id="a-6I"></a>学外道书愚痴转盛。<a id="a-6J"></a>若闻正法烦恼不生。<a id="a-6K"></a>由怖生死贪等息故。<a id="a-6L"></a>或寡闻是此起因缘。<a id="a-6M"></a>谓无知人烦恼炽盛。<a id="a-6N"></a>诸多闻者烦恼轻微。<a id="a-6O"></a>以习多闻伏烦恼故。<a id="a-6P"></a>或多眠是此起因缘。<a id="a-6Q"></a>谓多睡眠烦恼增长。<a id="a-6R"></a>或乐等是此起因缘。<a id="a-6S"></a>谓乐增贪苦增嗔等。<a id="a-6T"></a>或饮食是此起因缘。<a id="a-6U"></a>谓饮酒等烦恼炽盛。<a id="a-6V"></a>或年位是此起因缘。<a id="a-6W"></a>谓少壮老起烦恼异。<a id="a-6X"></a>或数习是此起因缘。<a id="a-6Y"></a>谓习此惑此便增盛。<a id="a-6Z"></a>或身境是此起因缘。<a id="a-6a"></a>谓遇与身相称境界。<a id="a-6b"></a>随应便发此类烦恼。<a id="a-6c"></a>或时分是此起因缘。<a id="a-6d"></a>谓有有情于此时分。<a id="a-6e"></a>随应便发此类烦恼。<a id="a-6f"></a>如是等类因缘无边。<a id="a-6g"></a>然于其中胜唯三种。<a id="a-6h"></a>颂曰。</p>
  <p id="a6i">由未断随眠　　及随应境现</p>
  <p id="a6j">非理作意起　　说惑具因缘</p>
  <p id="a6k">论曰。<a id="a-6l"></a>由三因缘诸烦恼起。<a id="a-6m"></a>且如将起欲贪随眠。<a id="a-6n"></a>未断未遍知欲贪随眠故。<a id="a-6o"></a>顺欲贪境现在前故。<a id="a-6p"></a>缘彼非理作意起故。<a id="a-6q"></a>余随眠起类此应知。<a id="a-6r"></a>未断未遍知欲贪随眠者。<a id="a-6s"></a>三缘故说未断遍知。<a id="a-6t"></a>谓得未断故。<a id="a-6u"></a>对治未生故。<a id="a-6v"></a>未遍知境故。<a id="a-6w"></a>又断有二。<a id="a-6x"></a>一有分断。<a id="a-6y"></a>二无分断。<a id="a-6z"></a>故说未断未遍知言。<a id="a-70"></a>此说随眠由因力起。<a id="a-71"></a>顺欲贪境现在前者。<a id="a-72"></a>且应征问此境是何。<a id="a-73"></a>若谓于中有欲贪系。<a id="a-74"></a>亦嗔所系应名嗔境。<a id="a-75"></a>则顺嗔境亦顺欲贪。<a id="a-76"></a>如是欲贪境无定故。<a id="a-77"></a>不应说有顺境现前。<a id="a-78"></a>若谓可意名顺贪境。<a id="a-79"></a>此可意境亦非决定。<a id="a-7A"></a>一所爱境余不爱故。<a id="a-7B"></a>若谓遍依一相续说。<a id="a-7C"></a>非不决定亦不应理。<a id="a-7D"></a>现见一色于一有情。<a id="a-7E"></a>有时顺情有时违故。<a id="a-7F"></a>然必应许有定境界。<a id="a-7G"></a>缘彼方有欲贪现前。<a id="a-7H"></a>由此故言顺贪境现。<a id="a-7I"></a>向所设难后当通释。<a id="a-7J"></a>此则说随眠由境界力起。<a id="a-7K"></a>缘彼非理作意起者。<a id="a-7L"></a>谓有如木境界现前。<a id="a-7M"></a>及有如钻燧非理作意起。<a id="a-7N"></a>钻境界木欲贪火生。<a id="a-7O"></a>此中何名非理作意。<a id="a-7P"></a>谓于上妙衣服花鬘严具。<a id="a-7Q"></a>涂香雕妆彩饰娇姿所显女想粪聚。<a id="a-7R"></a>起有情想所住持心俱。<a id="a-7S"></a>颠倒警觉名非理作意。<a id="a-7T"></a>此则说随眠由加行力起。<a id="a-7U"></a>若诸随眠起皆具三因缘。<a id="a-7V"></a>云何许有阿罗汉退。<a id="a-7W"></a>非阿罗汉随眠未断。<a id="a-7X"></a>且非定许烦恼现前。<a id="a-7Y"></a>方得名为阿罗汉退。<a id="a-7Z"></a>或此且据从前烦恼无间引生故说无过。<a id="a-7a"></a>以烦恼生总有二种。<a id="a-7b"></a>一从烦恼无间引生。<a id="a-7c"></a>二次所余非烦恼起。<a id="a-7d"></a>若异此者善无记心无间不应有烦恼起。<a id="a-7e"></a>此中不据次所余生。<a id="a-7f"></a>是故不应举退为难。<a id="a-7g"></a>或此且据具因缘说。<a id="a-7h"></a>实有唯托境界力生。<a id="a-7i"></a>譬喻部师作如是说。<a id="a-7j"></a>由分别力苦乐生故。<a id="a-7k"></a>知诸境界体不成实。<a id="a-7l"></a>以佛于彼摩建地迦契经中说。<a id="a-7m"></a>诸癞病者触苦火时以为乐故。<a id="a-7n"></a>又说一色于一有情。<a id="a-7o"></a>名可意境。<a id="a-7p"></a>非于余故。<a id="a-7q"></a>又如净秽不成实故。<a id="a-7r"></a>谓别生趣同分有情。<a id="a-7s"></a>于一事中取净秽异。<a id="a-7t"></a>既净秽相非定可得。<a id="a-7u"></a>故无成实净秽二境。<a id="a-7v"></a>正理论者作如是言。<a id="a-7w"></a>一切境界无不成实。<a id="a-7x"></a>经说有色乐随行故。<a id="a-7y"></a>又说贪着可爱色故。<a id="a-7z"></a>又言有可爱眼所识色故。<a id="a-80"></a>又意近行境决定故。<a id="a-81"></a>又契经说。<a id="a-82"></a>如是色中。<a id="a-83"></a>净妙相没过患相现。<a id="a-84"></a>然为断贪说于可爱可嗔痴事。<a id="a-85"></a>应断贪者。<a id="a-86"></a>此依不净了知净界。<a id="a-87"></a>由于此中有净界故。<a id="a-88"></a>说诸母邑为可爱境。<a id="a-89"></a>又离贪者不观彼故。<a id="a-8A"></a>又契经说。<a id="a-8B"></a>诸色聚中。<a id="a-8C"></a>皆有爱味过患相故。<a id="a-8D"></a>理亦应尔。<a id="a-8E"></a>见诸事中。<a id="a-8F"></a>诸烦恼生有差别故。<a id="a-8G"></a>谓于可意诸境事中。<a id="a-8H"></a>虽有生嗔非如贪重。<a id="a-8I"></a>未离贪者遇可意事时。<a id="a-8J"></a>任运生贪。<a id="a-8K"></a>分别起嗔故。<a id="a-8L"></a>以因加行虽无差别。<a id="a-8M"></a>而见烦恼现行别故。<a id="a-8N"></a>知诸境体非不成实。<a id="a-8O"></a>由境界力令彼别故。<a id="a-8P"></a>岂不已显境不成实。<a id="a-8Q"></a>许一事中起贪嗔故。<a id="a-8R"></a>不尔一聚中容有二境故。<a id="a-8S"></a>谓可意聚中有少可嗔相。<a id="a-8T"></a>如妙衣服少被粪涂。<a id="a-8U"></a>诸乐净人总生憎恶。<a id="a-8V"></a>又如于蒜憎其香者。<a id="a-8W"></a>于其味等亦总生嫌。<a id="a-8X"></a>于彼味中有生贪者。<a id="a-8Y"></a>于彼香等亦总生爱。<a id="a-8Z"></a>故知诸法同聚俱生。<a id="a-8a"></a>谓一聚中有可贪等法。<a id="a-8b"></a>故于一聚容起贪嗔痴。<a id="a-8c"></a>非起贪境即起余二。<a id="a-8d"></a>故诸境界无不成实。<a id="a-8e"></a>若尔既有成实净相。<a id="a-8f"></a>随观净见应皆如实。<a id="a-8g"></a>乘如实见应不生贪。<a id="a-8h"></a>然于境中无实净相。<a id="a-8i"></a>妄计为净乘此生贪。<a id="a-8j"></a>故知诸境皆不成实。<a id="a-8k"></a>不尔说境非成实者。<a id="a-8l"></a>取不净见同此失故。<a id="a-8m"></a>谓无成实不净相中。<a id="a-8n"></a>随观不净应非如实。<a id="a-8o"></a>此复如何能伏烦恼。<a id="a-8p"></a>若伏烦恼由胜解力。<a id="a-8q"></a>是则不应作如是计。<a id="a-8r"></a>要如实见方能离贪。<a id="a-8s"></a>起贪要由不如实见。<a id="a-8t"></a>然应境事虽亦实有少分净相。<a id="a-8u"></a>由胜解力观为不净能伏烦恼。<a id="a-8v"></a>虽亦实有少分不净。<a id="a-8w"></a>而增益故于中起贪。<a id="a-8x"></a>又若诸法无成实性。<a id="a-8y"></a>但由分别力起贪或离贪。<a id="a-8z"></a>圣教如何可作是说。<a id="a-90"></a>此事可厌此事可欣。<a id="a-91"></a>此事顺结此不顺结。<a id="a-92"></a>此事应修此不应修。<a id="a-93"></a>又若一事或有起爱起恚起痴。<a id="a-94"></a>即言境中可爱等相。<a id="a-95"></a>不成实者岂不曾闻。<a id="a-96"></a>有怀僻见所作颂义理亦应成。<a id="a-97"></a>如彼论中有如是颂。</p>
  <p id="a98">以有于一事　　见常见无常</p>
  <p id="a99">见俱见俱非　　故法皆无性</p>
  <p id="a9A">若尔颠倒亦应不成。<a id="a-9B"></a>于实净中取为净故。<a id="a-9C"></a>不尔此中于少净种。<a id="a-9D"></a>由作意力增益转故。<a id="a-9E"></a>谓于可意不可意境。<a id="a-9F"></a>作意增益不净净相。<a id="a-9G"></a>由此颠倒起嗔起贪。<a id="a-9H"></a>非增益依亦不成实。<a id="a-9I"></a>故于少种由作意力。<a id="a-9J"></a>增益而转非不颠倒。<a id="a-9K"></a>又贪等乐等于境界生无有决定故。<a id="a-9L"></a>境虽成实而颠倒体非不得成。<a id="a-9M"></a>若尔善心亦应成倒。<a id="a-9N"></a>有取可意境为不可意故。<a id="a-9O"></a>不尔如是胜解作意。<a id="a-9P"></a>能断烦恼故非颠倒。<a id="a-9Q"></a>有善作意由胜解力。<a id="a-9R"></a>于境界中唯取净相。<a id="a-9S"></a>云何非倒。<a id="a-9T"></a>非此胜解于诸烦恼有断力故。<a id="a-9U"></a>彼为自观于贪已断有势力不。<a id="a-9V"></a>故虽于境取净相转而非颠倒。<a id="a-9W"></a>或今但念如昔染心所取境相。<a id="a-9X"></a>为自观察所得修果为成不成。<a id="a-9Y"></a>无别增益故非颠倒。<a id="a-9Z"></a>或善作意于诸事中。<a id="a-9a"></a>随应但缘净不净相故非颠倒。<a id="a-9b"></a>贪等作意于诸事中。<a id="a-9c"></a>随应总缘为净不净故不同善。<a id="a-9d"></a>然彼所言由分别力。<a id="a-9e"></a>苦乐生故境不成实。<a id="a-9f"></a>摩建地迦经为证者理必不然。<a id="a-9g"></a>现见有于非所欲境亦生贪故。<a id="a-9h"></a>不尔便为拨境界力又现见有由根过故。<a id="a-9i"></a>于甘等味颠倒而取。<a id="a-9j"></a>于冷暖等颠倒亦然。<a id="a-9k"></a>彼不可言此由境界不成实故遂致如是。<a id="a-9l"></a>又说一色于一有情名可意境。<a id="a-9m"></a>非于余故。<a id="a-9n"></a>知诸境界不成实者。<a id="a-9o"></a>理亦不然前己说故。<a id="a-9p"></a>前说一聚容有二境。<a id="a-9q"></a>谓一聚中容有可意不可意种。<a id="a-9r"></a>于中增益遂总谓为可不可意有说。<a id="a-9s"></a>约位境体成实。<a id="a-9t"></a>谓于此时境成可意非不可意。<a id="a-9u"></a>余位相违。<a id="a-9v"></a>又如净秽不成实故。<a id="a-9w"></a>知无成实净秽境者理亦不然。<a id="a-9x"></a>于不净中计净颠倒应不成故。<a id="a-9y"></a>谓若都无成实不净。<a id="a-9z"></a>设取为净如何得成。<a id="a-A0"></a>于不净中净想颠倒。<a id="a-A1"></a>既许一境亦净不净。<a id="a-A2"></a>于中起想何倒非倒。<a id="a-A3"></a>又如于非常常想成倒。<a id="a-A4"></a>故知不净性决定成实。<a id="a-A5"></a>或于有漏行通取常非常应非常性亦不成实。<a id="a-A6"></a>或如非常性不净性亦尔。<a id="a-A7"></a>故净不净非不成实。<a id="a-A8"></a>言别生趣同分有情。<a id="a-A9"></a>于一事中取净秽异。<a id="a-AA"></a>知无成实净秽境者。<a id="a-AB"></a>理亦不然。<a id="a-AC"></a>前释一聚容有二境义已成故。<a id="a-AD"></a>言净秽相非定可得。<a id="a-AE"></a>故无成实净秽境者。<a id="a-AF"></a>理亦不然。<a id="a-AG"></a>准前说故。<a id="a-AH"></a>谓非无相有净秽性。<a id="a-AI"></a>性若无者颠倒不成。<a id="a-AJ"></a>故不应言相不可得。<a id="a-AK"></a>便为净秽不成实因。<a id="a-AL"></a>又佛世尊于有漏法。<a id="a-AM"></a>决定成立有不净性。<a id="a-AN"></a>其义云何。<a id="a-AO"></a>谓有漏法为烦恼所染名胜义不净。<a id="a-AP"></a>故知净秽非不成实。<a id="a-AQ"></a>若尔岂不诸有漏法皆是不净。<a id="a-AR"></a>或有于中起净妙觉。<a id="a-AS"></a>此觉境界既不成实。<a id="a-AT"></a>余例应然此觉所增虽不成实。<a id="a-AU"></a>而不净境是成实故。<a id="a-AV"></a>于中谓净颠倒义成。<a id="a-AW"></a>后贪起时随此净见。<a id="a-AX"></a>故所增相虽不成实。<a id="a-AY"></a>而无所缘非成实过。<a id="a-AZ"></a>又先已说不净聚中有少净种。<a id="a-Aa"></a>净种净性无异体故。<a id="a-Ab"></a>净境非无但由于中总增成倒。<a id="a-Ac"></a>又色等法有净自体。<a id="a-Ad"></a>但由有漏立不净名。<a id="a-Ae"></a>故一切境非不成实。<a id="a-Af"></a>有余师说。<a id="a-Ag"></a>依五识身所起烦恼境界成实。<a id="a-Ah"></a>非于一境二心转故。<a id="a-Ai"></a>五识唯取现在境故。<a id="a-Aj"></a>所取色等刹那性故。<a id="a-Ak"></a>所余烦恼境不成实。<a id="a-Al"></a>由一刹那取色等已。<a id="a-Am"></a>后相续起异分别故。<a id="a-An"></a>此亦应就总聚遮遣。<a id="a-Ao"></a>谓于过去可爱聚中。<a id="a-Ap"></a>有可增境能发嗔恚。<a id="a-Aq"></a>先缘可爱于聚生贪。<a id="a-Ar"></a>后忆可憎于聚生恚。<a id="a-As"></a>是故意地所起烦恼所缘境界非不成实。<a id="a-At"></a>即上所说随眠并伴。<a id="a-Au"></a>佛说为漏瀑流轭取。<a id="a-Av"></a>漏谓三漏一欲漏。<a id="a-Aw"></a>二有漏。<a id="a-Ax"></a>三无明漏。<a id="a-Ay"></a>言瀑流者。<a id="a-Az"></a>谓四瀑流。<a id="a-B0"></a>一欲瀑流。<a id="a-B1"></a>二有瀑流。<a id="a-B2"></a>三见瀑流。<a id="a-B3"></a>四无明瀑流。<a id="a-B4"></a>轭谓四轭。<a id="a-B5"></a>如瀑流说。<a id="a-B6"></a>取谓四取。<a id="a-B7"></a>一欲取。<a id="a-B8"></a>二见取。<a id="a-B9"></a>三戒禁取。<a id="a-BA"></a>四我语取。<a id="a-BB"></a>如是漏等其体云何。<a id="a-BC"></a>颂曰。</p>
  <p id="aBD">欲烦恼并缠　　除痴名欲漏</p>
  <p id="aBE">有漏上二界　　唯烦恼除痴</p>
  <p id="aBF">同无记内门　　定地故合一</p>
  <p id="aBG">无明诸有本　　故别为一漏</p>
  <p id="aBH">瀑流轭亦然　　别立见利故</p>
  <p id="aBI">见不顺住故　　非于漏独立</p>
  <p id="aBJ">欲有轭并痴　　见分二名取</p>
  <p id="aBK">无明不别立　　以非能取故</p>
  <p id="aBL">论曰。<a id="a-BM"></a>欲界烦恼并缠除痴。<a id="a-BN"></a>四十一物总名欲漏。<a id="a-BO"></a>谓欲界系根本烦恼三十一并十缠。<a id="a-BP"></a>色无色界烦恼除痴。<a id="a-BQ"></a>五十二物总名有漏。<a id="a-BR"></a>谓上二界根本烦恼各二十六。<a id="a-BS"></a>色无色界虽复亦有惛沉掉举。<a id="a-BT"></a>而缠不应依界分别。<a id="a-BU"></a>上界缠少不自在故。<a id="a-BV"></a>由是有漏唯说烦恼。<a id="a-BW"></a>若缠亦依界分别者。<a id="a-BX"></a>则有漏体有五十六。<a id="a-BY"></a>故品类足作如是言。<a id="a-BZ"></a>云何有漏。<a id="a-Ba"></a>谓除无明。<a id="a-Bb"></a>余色无色二界所系。<a id="a-Bc"></a>结缚随眠随烦恼缠。<a id="a-Bd"></a>何缘合说二界烦恼为一有漏。<a id="a-Be"></a>同无记性。<a id="a-Bf"></a>于内门转依定地生。<a id="a-Bg"></a>由三义同故合为一。<a id="a-Bh"></a>彼界烦恼亦于外门有缘色声触境转故。<a id="a-Bi"></a>应更别说第二合因谓彼随眠同一对治。<a id="a-Bj"></a>设依此义无坏颂文。<a id="a-Bk"></a>谓此应言何缘合说。<a id="a-Bl"></a>二界烦恼为一有漏同无记对治定地故。<a id="a-Bm"></a>合一何缘唯彼得有漏名此即如前名有贪释义准三界十五无明。<a id="a-Bn"></a>为无明漏体故颂不别说。<a id="a-Bo"></a>何缘唯此别立漏名为显无明过患胜故。<a id="a-Bp"></a>谓独能作生死根本。<a id="a-Bq"></a>如契经说。<a id="a-Br"></a>无明为因生于贪染乃至广说。<a id="a-Bs"></a>又如颂曰。</p>
  <p id="aBt">诸所有恶趣　　此及他世间</p>
  <p id="aBu">皆无明为根　　贪欲所等起</p>
  <p id="aBv">已辩三漏复应思择。<a id="a-Bw"></a>如本论说。<a id="a-Bx"></a>结缚随眠随烦恼缠为前二漏。<a id="a-By"></a>若具五义方得漏名。<a id="a-Bz"></a>是则十缠应非漏体。<a id="a-C0"></a>若随具一便得漏名。<a id="a-C1"></a>染思恨等亦应名漏。<a id="a-C2"></a>则上所结物数唐捐今于此中唯据胜显说一百八诸惑为漏。<a id="a-C3"></a>谓非染污思等恨等非漏所摄。<a id="a-C4"></a>唯此诸惑稽留有情久住生死。<a id="a-C5"></a>或令流转于生死中从有顶天至无间狱。<a id="a-C6"></a>用强易了。<a id="a-C7"></a>是故偏说。<a id="a-C8"></a>瀑流及轭体与漏同。<a id="a-C9"></a>然于其中见亦别立。<a id="a-CA"></a>谓前欲漏即欲瀑流及欲轭。<a id="a-CB"></a>如是有漏即有瀑流及有轭。<a id="a-CC"></a>析出诸见为见瀑流及见轭者。<a id="a-CD"></a>以猛利故。<a id="a-CE"></a>谓漂合执义立瀑流轭取。<a id="a-CF"></a>如余烦恼但除无明总互相资能漂合执。<a id="a-CG"></a>诸见亦尔由猛利故离余相助能漂合执故亦别立瀑流轭取。<a id="a-CH"></a>又诸烦恼皆令众生漂沦染法。<a id="a-CI"></a>离诸善品无解邪解。<a id="a-CJ"></a>涌泛波涛漂激众生。<a id="a-CK"></a>于善更远。<a id="a-CL"></a>故无明见于此别立。<a id="a-CM"></a>若尔何不别立见漏令住名漏。<a id="a-CN"></a>如后当说。<a id="a-CO"></a>见不顺彼义有别故。<a id="a-CP"></a>谓令异生及诸圣者。<a id="a-CQ"></a>等住生死故名为漏。<a id="a-CR"></a>诸见无有令圣住能。<a id="a-CS"></a>漏义不全故不别立。<a id="a-CT"></a>漂合执义圣异生殊。<a id="a-CU"></a>故后三门皆别立见。<a id="a-CV"></a>谓此诸惑能漂异生。<a id="a-CW"></a>容有令离一切善品。<a id="a-CX"></a>漂诸圣者则不可然。<a id="a-CY"></a>漂已能令诸异生类。<a id="a-CZ"></a>遍与非爱界趣生合。<a id="a-Ca"></a>令圣者合则不可然。<a id="a-Cb"></a>合已能令诸异生类。<a id="a-Cc"></a>无不依执令圣不然。<a id="a-Cd"></a>由此三门异生异圣。<a id="a-Ce"></a>于中见胜是故别立。<a id="a-Cf"></a>有余师说。<a id="a-Cg"></a>见躁利故于令住义独不能辩。<a id="a-Ch"></a>故于漏门与余合立。<a id="a-Ci"></a>若与余合便有住能。<a id="a-Cj"></a>如于调象王系缚生象子。<a id="a-Ck"></a>如是已显二十九物名欲瀑流。<a id="a-Cl"></a>谓贪嗔慢各有五种。<a id="a-Cm"></a>疑四缠十二。<a id="a-Cn"></a>十八物名有瀑流。<a id="a-Co"></a>谓贪与慢各十疑八。<a id="a-Cp"></a>三十六物名见暴流。<a id="a-Cq"></a>谓三界中各十二见。<a id="a-Cr"></a>十五物名无明暴流。<a id="a-Cs"></a>谓三界无明各有五。<a id="a-Ct"></a>应知四轭与瀑流同。<a id="a-Cu"></a>四取应知体同四轭。<a id="a-Cv"></a>然欲我语各并无明。<a id="a-Cw"></a>见分为二。<a id="a-Cx"></a>与前轭别即前欲轭并欲无明三十四物总名欲取。<a id="a-Cy"></a>谓贪嗔慢无明各五。<a id="a-Cz"></a>疑有四并十缠即前有轭并二界无明三十八。<a id="a-D0"></a>物总名我语。<a id="a-D1"></a>取谓贪慢无明各十疑有八。<a id="a-D2"></a>于见轭中除戒禁取。<a id="a-D3"></a>余三十物总名见取。<a id="a-D4"></a>所除六物名戒禁取。<a id="a-D5"></a>由此独为圣道怨故。<a id="a-D6"></a>双诳在家出家众故。<a id="a-D7"></a>何缘无明不别立取依能取义建立取名。<a id="a-D8"></a>然诸无明非能取故。<a id="a-D9"></a>谓不了相说名无明。<a id="a-DA"></a>彼非能取不猛利故。<a id="a-DB"></a>但可与余合立为取。<a id="a-DC"></a>余建立取及广决择。<a id="a-DD"></a>如缘起中应如理解。<a id="a-DE"></a>瀑流轭取若能总摄一切烦恼便违契经。<a id="a-DF"></a>如契经言。<a id="a-DG"></a>云何欲轭谓愚夫类。<a id="a-DH"></a>无闻异生不如实知。<a id="a-DI"></a>诸欲集没爱味过患。<a id="a-DJ"></a>及与出离。<a id="a-DK"></a>乃至广说。<a id="a-DL"></a>彼于诸欲欲贪欲欲。<a id="a-DM"></a>欲亲欲爱欲乐欲闷。<a id="a-DN"></a>欲耽欲嗜欲喜欲藏欲随欲着。<a id="a-DO"></a>缠压于心是名欲轭。<a id="a-DP"></a>有轭见轭应知亦尔。<a id="a-DQ"></a>此于爱体说三轭名。<a id="a-DR"></a>又余经说欲贪名取。<a id="a-DS"></a>由此故知于欲等四所起欲贪名欲等取。<a id="a-DT"></a>如何具摄诸烦恼耶。<a id="a-DU"></a>此不相违经意别故。<a id="a-DV"></a>就所化者机行差别。<a id="a-DW"></a>密意说故犹如瀑流。<a id="a-DX"></a>谓契经说。<a id="a-DY"></a>有四瀑流。<a id="a-DZ"></a>然余经中佛观所化机行差别说如是言。<a id="a-Da"></a>苾刍若能多住于此。<a id="a-Db"></a>便为已渡前五瀑流。<a id="a-Dc"></a>第六瀑流亦当能渡。<a id="a-Dd"></a>云何知此是密意言非唯以爱为三轭体。<a id="a-De"></a>以契经中说有九结。<a id="a-Df"></a>结之与轭义类相似。<a id="a-Dg"></a>故知烦恼皆有轭相。<a id="a-Dh"></a>佛观所化机行所须。<a id="a-Di"></a>于多体中且略举一。<a id="a-Dj"></a>又如经说。<a id="a-Dk"></a>若断一法。<a id="a-Dl"></a>我能保汝得不还果。<a id="a-Dm"></a>一法者。<a id="a-Dn"></a>谓萨迦耶见。<a id="a-Do"></a>非唯断此得不还果。<a id="a-Dp"></a>又如经说。<a id="a-Dq"></a>应断害忿非余烦恼不应断害。<a id="a-Dr"></a>又如说无明能盖有情类。<a id="a-Ds"></a>然于余处说盖有五。<a id="a-Dt"></a>此经亦尔。<a id="a-Du"></a>随所化生现相续中。<a id="a-Dv"></a>为爱所恼故略为彼说爱无失。<a id="a-Dw"></a>欲有二轭可略举爱爱彼摄故。<a id="a-Dx"></a>见轭云何。<a id="a-Dy"></a>爱与见轭性各别故举亦无失。<a id="a-Dz"></a>以见轭名依训释门通二义故。<a id="a-E0"></a>若见即轭名为见轭如无明轭。<a id="a-E1"></a>若于见轭名为见轭。<a id="a-E2"></a>犹如有轭佛令弟子知二义故。<a id="a-E3"></a>虽亦于爱立见轭名。<a id="a-E4"></a>而亦无有违法性失如是已辩随眠并缠。<a id="a-E5"></a>经说为漏瀑流轭取。<a id="a-E6"></a>此随眠等名有何义。<a id="a-E7"></a>颂曰。</p>
  <p id="aE8">微细二随增　　随逐与随缚</p>
  <p id="aE9">住流漂合执　　是随眠等义</p>
  <p id="aEA">论曰。<a id="a-EB"></a>根本烦恼现在前时。<a id="a-EC"></a>行相难知故名微细。<a id="a-ED"></a>是故圣者阿难陀言。<a id="a-EE"></a>我今不知于同梵行起慢心不。<a id="a-EF"></a>不说全无以慢随眠行相微细。<a id="a-EG"></a>彼尚不了慢心有无。<a id="a-EH"></a>况诸异生余例应尔。<a id="a-EI"></a>有释。<a id="a-EJ"></a>于一刹那极微亦有随增故名微细。<a id="a-EK"></a>二随增者。<a id="a-EL"></a>谓于所缘及所相应。<a id="a-EM"></a>皆随增故。<a id="a-EN"></a>如何烦恼有于所缘相应随增。<a id="a-EO"></a>如前已辩。<a id="a-EP"></a>或如怨害伺求瑕隙。<a id="a-EQ"></a>及如见毒。<a id="a-ER"></a>应知烦恼于自所缘有随增义。<a id="a-ES"></a>如热铁丸能令水热及如触毒。<a id="a-ET"></a>应知烦恼于自相应有随增义。<a id="a-EU"></a>二皆同乳母令婴儿随增。<a id="a-EV"></a>乳母能令婴儿增长。<a id="a-EW"></a>及令伎艺渐次积集。<a id="a-EX"></a>所缘相应令诸烦恼相续增长及得积集。<a id="a-EY"></a>言随逐者。<a id="a-EZ"></a>谓无始来于相续中起得随逐。<a id="a-Ea"></a>言随缚者。<a id="a-Eb"></a>极难离故。<a id="a-Ec"></a>如四日疟及鼠毒等。<a id="a-Ed"></a>有说。<a id="a-Ee"></a>随缚谓得恒随。<a id="a-Ef"></a>如海水行随空行影。<a id="a-Eg"></a>由此所说诸因缘故。<a id="a-Eh"></a>十种烦恼立随眠名。<a id="a-Ei"></a>依训词门释此名者。<a id="a-Ej"></a>谓随流者相续中眠故名随眠。<a id="a-Ek"></a>即顺流者身中安住增惛滞义。<a id="a-El"></a>或随胜者相续中眠故名随眠。<a id="a-Em"></a>即是趣入如实解位为惛迷义。<a id="a-En"></a>或有狱中长时随逐。<a id="a-Eo"></a>覆有情类故名随眠。<a id="a-Ep"></a>何缘随眠唯贪等十。<a id="a-Eq"></a>非余忿等。<a id="a-Er"></a>唯此十种习气坚牢非忿等故。<a id="a-Es"></a>谓唯此十习气坚牢。<a id="a-Et"></a>起便难歇如担山火。<a id="a-Eu"></a>或如怨结。<a id="a-Ev"></a>故名随眠。<a id="a-Ew"></a>若尔恨应是随眠性。<a id="a-Ex"></a>不尔随眠任运转故。<a id="a-Ey"></a>要设功用恨方随转。<a id="a-Ez"></a>然诸随眠性尤重故。<a id="a-F0"></a>不设功用亦坚固转。<a id="a-F1"></a>或恨随嗔有所作故。<a id="a-F2"></a>谓诸恨垢是嗔等流随嗔所为方有所作。<a id="a-F3"></a>忆念种种嗔恚相时。<a id="a-F4"></a>随嗔所为结恨不舍。<a id="a-F5"></a>故无恨垢成随眠失是为训释。<a id="a-F6"></a>建立随眠稽留有情久住生死。<a id="a-F7"></a>或令流转于生死中。<a id="a-F8"></a>从有顶天至无间狱。<a id="a-F9"></a>由彼相续于六疮门泄过无穷。<a id="a-FA"></a>故名为漏。<a id="a-FB"></a>极漂善品故名瀑流。<a id="a-FC"></a>于界趣生和合名轭。<a id="a-FD"></a>执取彼彼自体名取。<a id="a-FE"></a>经主此中复作是说。<a id="a-FF"></a>若善释者应作是言。<a id="a-FG"></a>诸境界中流注相续泄过不绝。<a id="a-FH"></a>故名为漏。<a id="a-FI"></a>若势增上说名瀑流。<a id="a-FJ"></a>谓诸有情若坠于彼。<a id="a-FK"></a>唯可随顺无能违逆。<a id="a-FL"></a>涌泛漂激难违拒故。<a id="a-FM"></a>于现行时非极增上。<a id="a-FN"></a>说名为轭。<a id="a-FO"></a>但令有情与种种类苦和合故。<a id="a-FP"></a>或数现行故名为轭。<a id="a-FQ"></a>执欲等故说名为取。<a id="a-FR"></a>彼有何善。<a id="a-FS"></a>释四名中。<a id="a-FT"></a>二与我同。<a id="a-FU"></a>二违理故。<a id="a-FV"></a>谓彼所说诸境界中。<a id="a-FW"></a>流注相续泄过不绝。<a id="a-FX"></a>故名为漏。<a id="a-FY"></a>即我宗说由彼相续。<a id="a-FZ"></a>于六疮门泄过无穷。<a id="a-Fa"></a>故名为漏。<a id="a-Fb"></a>非离诸漏有别相续。<a id="a-Fc"></a>由彼势力于境泄过。<a id="a-Fd"></a>即诸烦恼或总或别。<a id="a-Fe"></a>流注不绝得相续名。<a id="a-Ff"></a>说于六疮门即说于六境。<a id="a-Fg"></a>彼言不绝即我无穷。<a id="a-Fh"></a>与我何殊独言彼善。<a id="a-Fi"></a>彼势增上说名瀑流。<a id="a-Fj"></a>即我宗言极漂善品。<a id="a-Fk"></a>与我何别。<a id="a-Fl"></a>彼独善耶。<a id="a-Fm"></a>言现行时非极增上说名为轭。<a id="a-Fn"></a>令与种种苦和合故。<a id="a-Fo"></a>此与理违。<a id="a-Fp"></a>于现行时若非增上。<a id="a-Fq"></a>何能令与种种苦合。<a id="a-Fr"></a>如何可说彼释为善。<a id="a-Fs"></a>又诸善法数数现行。<a id="a-Ft"></a>亦令有情与众苦合。<a id="a-Fu"></a>应与烦恼俱立轭名。<a id="a-Fv"></a>若言我释亦同此过。<a id="a-Fw"></a>此难非理。<a id="a-Fx"></a>我说烦恼由发业门。<a id="a-Fy"></a>有此能故所释取义亦与理违。<a id="a-Fz"></a>谓若取名唯因爱者。<a id="a-G0"></a>说取缘有义如何成。<a id="a-G1"></a>应但说言爱缘有故。<a id="a-G2"></a>又如前际后际业缘。<a id="a-G3"></a>亦应通摄一切烦恼。<a id="a-G4"></a>如缘起中已广思择。<a id="a-G5"></a>由彼所释违正理故。<a id="a-G6"></a>毗婆沙师不作是说。</p>
 </body>
</html>