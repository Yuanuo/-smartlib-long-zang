<!doctype html>
<html id="z3IBVpZ15z" data-ver="1664">
 <head>
  <meta charset="utf-8">
  <meta author="众贤">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨顺正理论卷第二十</h1>
  <h2 id="a2">辩差别品第二之十二</h2>
  <p id="a3">如是因缘。<a id="a-4"></a>有何差别。<a id="a-5"></a>此就实体。<a id="a-6"></a>差别都无。<a id="a-7"></a>应说因缘如何相摄。<a id="a-8"></a>我前已说。<a id="a-9"></a>因缘五因性。<a id="a-A"></a>增上即能作。<a id="a-B"></a>何复生疑所余二缘。<a id="a-C"></a>未辩因摄。<a id="a-D"></a>故今于此犹可生疑。<a id="a-E"></a>有作是言。<a id="a-F"></a>同类遍行二因。<a id="a-G"></a>各少分名等无间缘。<a id="a-H"></a>皆约已生。<a id="a-I"></a>位无别故。<a id="a-J"></a>无如是理。<a id="a-K"></a>果有异故。<a id="a-L"></a>岂不一切因皆有士用果。<a id="a-M"></a>若法有力能生于彼。<a id="a-N"></a>或得于彼。<a id="a-O"></a>彼是此法士用果故。<a id="a-P"></a>不尔二因俱等流果。<a id="a-Q"></a>义所显故。<a id="a-R"></a>又善不善。<a id="a-S"></a>有漏无漏界地等别。<a id="a-T"></a>同异皆是等无间缘之士用果。<a id="a-U"></a>二因之果。<a id="a-V"></a>唯据类同。<a id="a-W"></a>故与此缘。<a id="a-X"></a>非无差别。<a id="a-Y"></a>岂不二因之等流果亦兼有异。<a id="a-Z"></a>如欲缠系见。<a id="a-a"></a>苦所断二因所牵。<a id="a-b"></a>自部等流有记无记。<a id="a-c"></a>此亦染污。<a id="a-d"></a>其类是同。<a id="a-e"></a>有漏无漏。<a id="a-f"></a>界地等异二因必无。<a id="a-g"></a>故非无别。<a id="a-h"></a>若尔已生心心所法。<a id="a-i"></a>相应俱有二因摄故。<a id="a-j"></a>应皆不立等无间缘。<a id="a-k"></a>此与二因之士用果。<a id="a-l"></a>其相各别。<a id="a-m"></a>此无间生。<a id="a-n"></a>与彼俱生。<a id="a-o"></a>果有异故。<a id="a-p"></a>岂不二因亦有无间生士用果。<a id="a-q"></a>无如是义。<a id="a-r"></a>以心心所能生无间士用果力。<a id="a-s"></a>应知即是等无间缘。<a id="a-t"></a>非是俱有相应因用。<a id="a-u"></a>二因唯有能得俱生士用果力。<a id="a-v"></a>以心心所能引俱生士用果义。<a id="a-w"></a>即名俱有相应二因。<a id="a-x"></a>引无间生士用果义。<a id="a-y"></a>应知即是等无间缘。<a id="a-z"></a>如引俱生果虽无别而依异义别立二因。<a id="a-10"></a>体虽相杂。<a id="a-11"></a>而义有异。<a id="a-12"></a>二因对彼等无间缘。<a id="a-13"></a>义别体同。<a id="a-14"></a>应知亦尔。<a id="a-15"></a>故等无间非即诸因。<a id="a-16"></a>其所缘缘。<a id="a-17"></a>为即因不。<a id="a-18"></a>有作是说。<a id="a-19"></a>即能作因。<a id="a-1A"></a>以体与果俱相似故。<a id="a-1B"></a>岂不所缘缘士用果为果。<a id="a-1C"></a>有作是说。<a id="a-1D"></a>此所缘缘果唯增上。<a id="a-1E"></a>或复能作因。<a id="a-1F"></a>亦有士用果。<a id="a-1G"></a>故无有失。<a id="a-1H"></a>若尔俱有相应二因。<a id="a-1I"></a>应如所缘能作因摄。<a id="a-1J"></a>然非所缘缘展转增上果。<a id="a-1K"></a>亦非士用果从所缘缘生。<a id="a-1L"></a>故无体果俱相似义。<a id="a-1M"></a>是故有释。<a id="a-1N"></a>因缘差别。<a id="a-1O"></a>不遍是因。<a id="a-1P"></a>遍者是缘。<a id="a-1Q"></a>摄不摄故。<a id="a-1R"></a>如指指节。<a id="a-1S"></a>是故不见等无间缘及所缘缘有因摄义。<a id="a-1T"></a>此与因别。<a id="a-1U"></a>理不待言。<a id="a-1V"></a>唯初后二缘。<a id="a-1W"></a>应辩与因别。<a id="a-1X"></a>此既有别。<a id="a-1Y"></a>余之二缘。<a id="a-1Z"></a>缘义等故。<a id="a-1a"></a>亦应有别。<a id="a-1b"></a>故有总辩缘因异言。<a id="a-1c"></a>谓因能生。<a id="a-1d"></a>缘能长养。<a id="a-1e"></a>犹如生养二母差别。<a id="a-1f"></a>又缘摄助。<a id="a-1g"></a>因方能生。<a id="a-1h"></a>生已相续。<a id="a-1i"></a>缘力长养。<a id="a-1j"></a>故或有说。<a id="a-1k"></a>因唯有一。<a id="a-1l"></a>缘乃有多。<a id="a-1m"></a>犹如种子粪土等异。<a id="a-1n"></a>又因不共。<a id="a-1o"></a>共者是缘。<a id="a-1p"></a>如眼如色。<a id="a-1q"></a>又作自事说名为因。<a id="a-1r"></a>若作他事说名为缘。<a id="a-1s"></a>即如种子粪土等异。<a id="a-1t"></a>又能引起说名为因。<a id="a-1u"></a>能任持者说名为缘。<a id="a-1v"></a>如花如蔕。<a id="a-1w"></a>又因名近。<a id="a-1x"></a>远者名缘。<a id="a-1y"></a>如珠如日。<a id="a-1z"></a>又因能生。<a id="a-20"></a>缘者能办。<a id="a-21"></a>犹如从酪出于生酥。<a id="a-22"></a>钻器人功力所能办。<a id="a-23"></a>非钻器等令水出酥。<a id="a-24"></a>以于水中阙酥因故。<a id="a-25"></a>如斯等类。<a id="a-26"></a>差别众多。<a id="a-27"></a>是故因缘。<a id="a-28"></a>别立名想。<a id="a-29"></a>由其功力有差别故。<a id="a-2A"></a>又正有义故说为因。<a id="a-2B"></a>能助显发故说为缘。<a id="a-2C"></a>如字界缘于义有别。<a id="a-2D"></a>然契经说。<a id="a-2E"></a>二因二缘。<a id="a-2F"></a>生正见者。<a id="a-2G"></a>言音作意近远等生无漏正见。<a id="a-2H"></a>约此义显因缘二名。<a id="a-2I"></a>又契经说。<a id="a-2J"></a>有因有缘。<a id="a-2K"></a>有由序者。<a id="a-2L"></a>此显俱起无间远因义有差别。<a id="a-2M"></a>又契经说。<a id="a-2N"></a>眼因色缘生眼识者。<a id="a-2O"></a>意显眼识随不共根及共境起。<a id="a-2P"></a>又契经说。<a id="a-2Q"></a>此因此缘此由序者。<a id="a-2R"></a>此中意显作者作具及余助缘。<a id="a-2S"></a>如是等经。<a id="a-2T"></a>随义应释。<a id="a-2U"></a>已随理教。<a id="a-2V"></a>广辩诸缘。<a id="a-2W"></a>如是诸缘显法生灭以为作用。<a id="a-2X"></a>应说何缘于何位法。<a id="a-2Y"></a>而兴作用。<a id="a-2Z"></a>颂曰。</p>
  <p id="a2a">二因于正灭　　三因于正生</p>
  <p id="a2b">余二缘相违　　而兴于作用</p>
  <p id="a2c">论曰。<a id="a-2d"></a>前说五因。<a id="a-2e"></a>为因缘性。<a id="a-2f"></a>二因作用。<a id="a-2g"></a>于正灭时。<a id="a-2h"></a>正灭时言。<a id="a-2i"></a>显法现在灭现前故。<a id="a-2j"></a>名正灭时。<a id="a-2k"></a>俱有相应二因。<a id="a-2l"></a>于法灭现前位。<a id="a-2m"></a>而作功能。<a id="a-2n"></a>此位二因作功能者。<a id="a-2o"></a>谓俱生品。<a id="a-2p"></a>随阙一时。<a id="a-2q"></a>作用皆无。<a id="a-2r"></a>不能取境。<a id="a-2s"></a>于现在位。<a id="a-2t"></a>如是二因。<a id="a-2u"></a>虽俱一时取果与果。<a id="a-2v"></a>而今但约与果功能。<a id="a-2w"></a>所言三因。<a id="a-2x"></a>于正生者。<a id="a-2y"></a>谓未来法。<a id="a-2z"></a>于正生位。<a id="a-30"></a>生现前故。<a id="a-31"></a>名正生时。<a id="a-32"></a>同类遍行异熟三种。<a id="a-33"></a>法正生位。<a id="a-34"></a>而作功能。<a id="a-35"></a>故有说言。<a id="a-36"></a>等流异熟二果。<a id="a-37"></a>因力牵引。<a id="a-38"></a>令生同类遍行。<a id="a-39"></a>容有无间等流果起。<a id="a-3A"></a>可言彼果。<a id="a-3B"></a>于正生时。<a id="a-3C"></a>因兴作用。<a id="a-3D"></a>异熟因果。<a id="a-3E"></a>必隔远时。<a id="a-3F"></a>其因久灭。<a id="a-3G"></a>果方正起。<a id="a-3H"></a>如何作用。<a id="a-3I"></a>在果生时。<a id="a-3J"></a>非过去时可有作用。<a id="a-3K"></a>此言作用。<a id="a-3L"></a>意显功能。<a id="a-3M"></a>二相别中。<a id="a-3N"></a>已曾思择。<a id="a-3O"></a>以因虽灭经无量时而有功能。<a id="a-3P"></a>令自果起。<a id="a-3Q"></a>由不共故。<a id="a-3R"></a>自果生时。<a id="a-3S"></a>作用虽无。<a id="a-3T"></a>而于自果。<a id="a-3U"></a>兴功能上。<a id="a-3V"></a>立作用名。<a id="a-3W"></a>彼上座言。<a id="a-3X"></a>一刹那顷。<a id="a-3Y"></a>难说此是生时灭时。<a id="a-3Z"></a>非法由因先生后灭。<a id="a-3a"></a>如杖持罥内蛇穴中系颈挽出方断其命。<a id="a-3b"></a>然体本无。<a id="a-3c"></a>由因故有。<a id="a-3d"></a>彼说但是掉举戏言。<a id="a-3e"></a>引非所宗。<a id="a-3f"></a>鄙俚言故。<a id="a-3g"></a>非对法者许法由因先生后灭同系蛇喻。<a id="a-3h"></a>但由缘起理趣法然。<a id="a-3i"></a>为晓学徒。<a id="a-3j"></a>说取与用。<a id="a-3k"></a>显于果起因有功能。<a id="a-3l"></a>故彼所言。<a id="a-3m"></a>唯增掉戏。<a id="a-3n"></a>又彼所言。<a id="a-3o"></a>一刹那顷。<a id="a-3p"></a>难说此是生时灭时。<a id="a-3q"></a>彼恒寻思粗浅异论。<a id="a-3r"></a>尚年已过。<a id="a-3s"></a>居衰耄时。<a id="a-3t"></a>岂能测量。<a id="a-3u"></a>幼恒思择。<a id="a-3v"></a>一切智者。<a id="a-3w"></a>诠至理言。<a id="a-3x"></a>修成妙慧所游宗极。<a id="a-3y"></a>虽一刹那而本末起。<a id="a-3z"></a>今时正起。<a id="a-40"></a>名曰生时。<a id="a-41"></a>生已无间。<a id="a-42"></a>正临谢往。<a id="a-43"></a>名曰灭时。<a id="a-44"></a>此何难说。<a id="a-45"></a>或虽难说非不可说。<a id="a-46"></a>勤加方便。<a id="a-47"></a>而可说故。<a id="a-48"></a>岂由汝等堕于劬劳己不能说。<a id="a-49"></a>令他亦舍无上菩提亦难可得。<a id="a-4A"></a>岂由难得便舍至求。<a id="a-4B"></a>是故不应以己堕学不了其相便拨言无。<a id="a-4C"></a>又体本无由因有者。<a id="a-4D"></a>何烦说此违自宗言。<a id="a-4E"></a>谓若本无。<a id="a-4F"></a>如何言体。<a id="a-4G"></a>既得言体。<a id="a-4H"></a>何谓本无。<a id="a-4I"></a>依对法宗。<a id="a-4J"></a>应作是说。<a id="a-4K"></a>以未来法亦有亦无。<a id="a-4L"></a>谓作用无体本有故。<a id="a-4M"></a>由诸先起及俱生因。<a id="a-4N"></a>体本所无。<a id="a-4O"></a>今时方有。<a id="a-4P"></a>说未来世无体论宗。<a id="a-4Q"></a>未生既无。<a id="a-4R"></a>如何言体。<a id="a-4S"></a>若彼无间必当有故。<a id="a-4T"></a>得言体者。<a id="a-4U"></a>有太过失。<a id="a-4V"></a>现在无间必当无故。<a id="a-4W"></a>应言无体。<a id="a-4X"></a>便一切无。<a id="a-4Y"></a>又未来无。<a id="a-4Z"></a>以当有故。<a id="a-4a"></a>言有体者。<a id="a-4b"></a>现在有体。<a id="a-4c"></a>以曾无故。<a id="a-4d"></a>何不言无。<a id="a-4e"></a>过去亦应得说体有。<a id="a-4f"></a>以曾有故。<a id="a-4g"></a>世便相杂。<a id="a-4h"></a>是故彼说不耐推征。<a id="a-4i"></a>唯对法宗。<a id="a-4j"></a>理无倾动。<a id="a-4k"></a>已说因缘二时作用。<a id="a-4l"></a>二缘作用。<a id="a-4m"></a>与此相违。<a id="a-4n"></a>等无间缘。<a id="a-4o"></a>于法生位。<a id="a-4p"></a>而兴作用。<a id="a-4q"></a>以彼生时前心心所引开避故。<a id="a-4r"></a>若所缘缘。<a id="a-4s"></a>能缘灭位。<a id="a-4t"></a>而兴作用。<a id="a-4u"></a>以心心所要现在时方取境故。<a id="a-4v"></a>其增上缘。<a id="a-4w"></a>法生灭位。<a id="a-4x"></a>皆无障住。<a id="a-4y"></a>故彼作用随无障位。<a id="a-4z"></a>一切无遮。<a id="a-50"></a>今应思择。<a id="a-51"></a>俱有相应。<a id="a-52"></a>及所缘缘。<a id="a-53"></a>若法生已。<a id="a-54"></a>方兴作用。<a id="a-55"></a>何须立此二因一缘。<a id="a-56"></a>若执因缘要有作用。<a id="a-57"></a>方许立为因缘性者。<a id="a-58"></a>则未来世。<a id="a-59"></a>应无因缘。<a id="a-5A"></a>然宗所许。<a id="a-5B"></a>不应为难。<a id="a-5C"></a>若尔云何说有作用。<a id="a-5D"></a>若离如是二因一缘。<a id="a-5E"></a>正灭位中。<a id="a-5F"></a>所引诸法。<a id="a-5G"></a>应无作用。<a id="a-5H"></a>取境功能。<a id="a-5I"></a>若作用无亦名缘者。<a id="a-5J"></a>诸阿罗汉最后心等。<a id="a-5K"></a>亦应可立等无间缘。<a id="a-5L"></a>此责非理。<a id="a-5M"></a>前已辩故。<a id="a-5N"></a>说所缘缘非要由有作用方立。<a id="a-5O"></a>何相关涉。<a id="a-5P"></a>而将例彼等无间缘。<a id="a-5Q"></a>彼缘要由开避牵引。<a id="a-5R"></a>故唯现在正可安立。<a id="a-5S"></a>于未来世。<a id="a-5T"></a>定无彼缘。<a id="a-5U"></a>于现在时。<a id="a-5V"></a>曾有作用。<a id="a-5W"></a>故虽过去。<a id="a-5X"></a>亦可安立。<a id="a-5Y"></a>其所缘缘。<a id="a-5Z"></a>非唯现在。<a id="a-5a"></a>但有体性。<a id="a-5b"></a>皆可成缘。<a id="a-5c"></a>不必要由作用而立。<a id="a-5d"></a>唯于少分。<a id="a-5e"></a>少分成缘。<a id="a-5f"></a>得作用名。<a id="a-5g"></a>非于一切。<a id="a-5h"></a>云何知有体方得成缘。<a id="a-5i"></a>所缘体若无。<a id="a-5j"></a>觉不生故。<a id="a-5k"></a>有余师说。<a id="a-5l"></a>立因立缘。<a id="a-5m"></a>亦有别义。<a id="a-5n"></a>非要能起。<a id="a-5o"></a>虽无生用。<a id="a-5p"></a>而亦成因。<a id="a-5q"></a>如自相续。<a id="a-5r"></a>见定因果。<a id="a-5s"></a>于他相续。<a id="a-5t"></a>理亦非无。<a id="a-5u"></a>如契经说。<a id="a-5v"></a>二因二缘。<a id="a-5w"></a>生于正见。<a id="a-5x"></a>此亦应尔。<a id="a-5y"></a>能生不生俱成因性。<a id="a-5z"></a>俱有诸法。<a id="a-60"></a>和合能牵异聚一果。<a id="a-61"></a>名为作用。<a id="a-62"></a>以于如是和合聚中。<a id="a-63"></a>随阙一法。<a id="a-64"></a>余皆无用。<a id="a-65"></a>故俱有法。<a id="a-66"></a>更互为因。<a id="a-67"></a>如俱有因。<a id="a-68"></a>相应亦尔。<a id="a-69"></a>展转有力。<a id="a-6A"></a>能取所缘。<a id="a-6B"></a>故非能生方成因性。<a id="a-6C"></a>若尔何缘先作是说。<a id="a-6D"></a>法生所赖故说名因。<a id="a-6E"></a>非可离因法有生义。<a id="a-6F"></a>故作是说。<a id="a-6G"></a>非谓一切能生果者方得名因。<a id="a-6H"></a>因义尚然。<a id="a-6I"></a>缘亦应尔。<a id="a-6J"></a>故法生已。<a id="a-6K"></a>作用非无。<a id="a-6L"></a>辩诸缘已。<a id="a-6M"></a>应言何法由几缘生。<a id="a-6N"></a>颂曰。</p>
  <p id="a6O">心心所由四　　二定但由三</p>
  <p id="a6P">余由二缘生　　非天次第故</p>
  <p id="a6Q">论曰。<a id="a-6R"></a>此中由言为显故义。<a id="a-6S"></a>谓心心所。<a id="a-6T"></a>四缘故生。<a id="a-6U"></a>其所缘缘。<a id="a-6V"></a>除生心等。<a id="a-6W"></a>无别有用。<a id="a-6X"></a>谓六识身。<a id="a-6Y"></a>及相应法。<a id="a-6Z"></a>随其所应。<a id="a-6a"></a>以色等五及一切法。<a id="a-6b"></a>为所缘缘。<a id="a-6c"></a>心等因缘。<a id="a-6d"></a>具五因性。<a id="a-6e"></a>前生自类。<a id="a-6f"></a>开避引发。<a id="a-6g"></a>是谓心等等无间缘。<a id="a-6h"></a>此增上缘。<a id="a-6i"></a>即一切法。<a id="a-6j"></a>各除自性。<a id="a-6k"></a>随其所应。<a id="a-6l"></a>岂不一缘二因作用。<a id="a-6m"></a>非于彼法生时。<a id="a-6n"></a>即有如是心等四缘故生。<a id="a-6o"></a>如何因缘。<a id="a-6p"></a>具五因性。<a id="a-6q"></a>虽法灭位作用方成。<a id="a-6r"></a>而法生时非无功力。<a id="a-6s"></a>离此彼法必不生故。<a id="a-6t"></a>以心心所必仗所缘。<a id="a-6u"></a>及托二因。<a id="a-6v"></a>方得生故。<a id="a-6w"></a>若法与彼法为所缘。<a id="a-6x"></a>或因无暂时。<a id="a-6y"></a>非本论说故。<a id="a-6z"></a>二无心定三缘故生。<a id="a-70"></a>除所缘缘。<a id="a-71"></a>非能缘故。<a id="a-72"></a>此因缘者。<a id="a-73"></a>但有二因。<a id="a-74"></a>一俱有因。<a id="a-75"></a>谓二定上生等诸相。<a id="a-76"></a>二同类因。<a id="a-77"></a>谓前已生自地善法。<a id="a-78"></a>等无间缘。<a id="a-79"></a>谓入定心及相应法。<a id="a-7A"></a>增上缘者。<a id="a-7B"></a>谓如前说。<a id="a-7C"></a>岂不无想亦三缘生。<a id="a-7D"></a>是心心所等无间故。<a id="a-7E"></a>亦应说为心等无间。<a id="a-7F"></a>但非心等加行引生。<a id="a-7G"></a>故于此中。<a id="a-7H"></a>废而不说。<a id="a-7I"></a>或此无想。<a id="a-7J"></a>但声所显。<a id="a-7K"></a>非如二定相对立故。<a id="a-7L"></a>二定何缘是心等无间。<a id="a-7M"></a>而不说是心等无间缘。<a id="a-7N"></a>由心等力。<a id="a-7O"></a>所引生故。<a id="a-7P"></a>如心心所生必系属前心灭故。<a id="a-7Q"></a>非如色法可与余心俱时转故。<a id="a-7R"></a>非如得等可有杂乱。<a id="a-7S"></a>俱现前故。<a id="a-7T"></a>非如生等。<a id="a-7U"></a>是余伴故。<a id="a-7V"></a>然心方便加行引生。<a id="a-7W"></a>故可说为心等无间。<a id="a-7X"></a>与心等起定相违害。<a id="a-7Y"></a>故非心等等无间缘。<a id="a-7Z"></a>又为此缘理相违故。<a id="a-7a"></a>谓修行者。<a id="a-7b"></a>厌恶现行心心所法。<a id="a-7c"></a>入无心定。<a id="a-7d"></a>若无心定。<a id="a-7e"></a>复为此缘。<a id="a-7f"></a>引心心所。<a id="a-7g"></a>则修行者。<a id="a-7h"></a>应于此定无乐起心。<a id="a-7i"></a>为离现行心心所法。<a id="a-7j"></a>入无心定。<a id="a-7k"></a>此复引生心心所法。<a id="a-7l"></a>不应道理亦有至教。<a id="a-7m"></a>证无心定由心心所加行引生。<a id="a-7n"></a>如说超过一切非想非非想处想受灭身作证具足住。<a id="a-7o"></a>故知二定是心心所。<a id="a-7p"></a>加行引生。<a id="a-7q"></a>由心差别现前证故。<a id="a-7r"></a>无有至教。<a id="a-7s"></a>证无心定能为此缘。<a id="a-7t"></a>引心心所。<a id="a-7u"></a>故非心等等无间缘。<a id="a-7v"></a>二定刹那。<a id="a-7w"></a>前望于后。<a id="a-7x"></a>何缘不立等无间缘。<a id="a-7y"></a>诸念皆由前心等引。<a id="a-7z"></a>不能引后。<a id="a-80"></a>如前已说。<a id="a-81"></a>又最后念。<a id="a-82"></a>应无果故。<a id="a-83"></a>出心为果。<a id="a-84"></a>斯有何失。<a id="a-85"></a>岂不已说。<a id="a-86"></a>此非心等等无间缘。<a id="a-87"></a>如何可言最后念定出心为果。<a id="a-88"></a>又出定心。<a id="a-89"></a>依前心等加行起故。<a id="a-8A"></a>不可说作最后刹那定所引果。<a id="a-8B"></a>入定心等。<a id="a-8C"></a>望出定心。<a id="a-8D"></a>非无间灭。<a id="a-8E"></a>出心望彼。<a id="a-8F"></a>如何可说等无间耶。<a id="a-8G"></a>无等无间缘于中为隔故。<a id="a-8H"></a>无间等无间。<a id="a-8I"></a>义各有差别。<a id="a-8J"></a>前心等力引后法生。<a id="a-8K"></a>后法名为前等无间。<a id="a-8L"></a>刹那无隔。<a id="a-8M"></a>立无间名。<a id="a-8N"></a>是故二言。<a id="a-8O"></a>其义各别故作是说。<a id="a-8P"></a>若法与心为等无间。<a id="a-8Q"></a>彼法亦是心无间耶。<a id="a-8R"></a>应作四句。<a id="a-8S"></a>第一句者。<a id="a-8T"></a>谓无心定出心心所。<a id="a-8U"></a>及第二等诸定刹那第二句者。<a id="a-8V"></a>谓初所起诸定刹那。<a id="a-8W"></a>及有心位诸心心所生住异灭。<a id="a-8X"></a>第三句者。<a id="a-8Y"></a>谓初所起诸定刹那。<a id="a-8Z"></a>及有心位心心所法。<a id="a-8a"></a>第四句者。<a id="a-8b"></a>谓第二等诸定刹那。<a id="a-8c"></a>及无心定出心心所生住异灭。<a id="a-8d"></a>若法与心为等无间。<a id="a-8e"></a>与无心定为无间耶。<a id="a-8f"></a>应作四句。<a id="a-8g"></a>谓前第三第四句。<a id="a-8h"></a>为今第一第二句。<a id="a-8i"></a>即前第一第二句。<a id="a-8j"></a>为今第三第四句。<a id="a-8k"></a>余不相应及诸色法。<a id="a-8l"></a>皆因增上二缘所生。<a id="a-8m"></a>复云何知。<a id="a-8n"></a>世间诸法。<a id="a-8o"></a>唯如上说因缘所生。<a id="a-8p"></a>非自在天我胜性等一因。<a id="a-8q"></a>所起。<a id="a-8r"></a>由次第故。<a id="a-8s"></a>谓诸世间。<a id="a-8t"></a>若自在等一因生者。<a id="a-8u"></a>则应一切俱时而生。<a id="a-8v"></a>非次第起。<a id="a-8w"></a>因现有故。<a id="a-8x"></a>何法为障。<a id="a-8y"></a>令不俱生。<a id="a-8z"></a>现见诸法。<a id="a-90"></a>次第而起。<a id="a-91"></a>故知非但一因所生。<a id="a-92"></a>若执世间随自在欲。<a id="a-93"></a>前后差别。<a id="a-94"></a>故非顿起。<a id="a-95"></a>是则应许非一因生。<a id="a-96"></a>亦许欲为法生因故。<a id="a-97"></a>此欲前后生灭差别。<a id="a-98"></a>理亦不成。<a id="a-99"></a>因无异故。<a id="a-9A"></a>非因无异果有差别。<a id="a-9B"></a>要待异因。<a id="a-9C"></a>果方别故。<a id="a-9D"></a>或差别欲。<a id="a-9E"></a>应许顿生。<a id="a-9F"></a>所因前后无差别故。<a id="a-9G"></a>是则诸法亦应顿生。<a id="a-9H"></a>谁能为障。<a id="a-9I"></a>令不顿起。<a id="a-9J"></a>若自在欲。<a id="a-9K"></a>更待余因。<a id="a-9L"></a>前后次第差别生者。<a id="a-9M"></a>应所因法更待余因。<a id="a-9N"></a>则所待因。<a id="a-9O"></a>应无边际。<a id="a-9P"></a>因无边故。<a id="a-9Q"></a>无始义成。<a id="a-9R"></a>不越释门因缘正理。<a id="a-9S"></a>徒异名说自在为因。<a id="a-9T"></a>又无用故。<a id="a-9U"></a>不应妄执世间诸法自在为因。<a id="a-9V"></a>非自在天作大功力生世间法。<a id="a-9W"></a>少有所用。<a id="a-9X"></a>故不应谓自在为因。<a id="a-9Y"></a>若为发生自欢喜者。<a id="a-9Z"></a>但应发喜。<a id="a-9a"></a>何用生余。<a id="a-9b"></a>若喜离余方便不发。<a id="a-9c"></a>是则彼喜余方便生。<a id="a-9d"></a>自在于斯。<a id="a-9e"></a>应非自在。<a id="a-9f"></a>于喜既尔。<a id="a-9g"></a>余亦应然。<a id="a-9h"></a>差别因缘不可得故。<a id="a-9i"></a>或余方便。<a id="a-9j"></a>应余方便生。<a id="a-9k"></a>何用计从自在天所起。<a id="a-9l"></a>若余方便。<a id="a-9m"></a>离余方便生喜。<a id="a-9n"></a>亦应非余方便所起。<a id="a-9o"></a>或生苦具。<a id="a-9p"></a>逼害有情。<a id="a-9q"></a>为发自喜。<a id="a-9r"></a>咄哉何用事斯暴恶自在天为。<a id="a-9s"></a>又信世间唯从自在一因所起。<a id="a-9t"></a>则拨世间现见善恶诸士用果。<a id="a-9u"></a>若言自在待余因缘助发功能方成因者。<a id="a-9v"></a>但是朋敬自在天言。<a id="a-9w"></a>离所余因缘。<a id="a-9x"></a>不见别用故。<a id="a-9y"></a>时地水等种种因缘。<a id="a-9z"></a>于芽等生现有功力。<a id="a-A0"></a>芽等随彼成有无故。<a id="a-A1"></a>于芽等生除彼功力。<a id="a-A2"></a>不见别用。<a id="a-A3"></a>故不应计世间法起自在为因。<a id="a-A4"></a>自在既然。<a id="a-A5"></a>我胜性等。<a id="a-A6"></a>亦应准此如应思择。<a id="a-A7"></a>故无有法唯一因生。<a id="a-A8"></a>但从如前所说种种因缘所起。<a id="a-A9"></a>其理极成。<a id="a-AA"></a>既言色法因及增上。<a id="a-AB"></a>二缘所生。<a id="a-AC"></a>大种所造。<a id="a-AD"></a>总名为色于中云何。<a id="a-AE"></a>大种所造自他相望。<a id="a-AF"></a>互为因缘。<a id="a-AG"></a>颂曰。</p>
  <p id="aAH">大为大二因　　为所造五种</p>
  <p id="aAI">造为造三种　　为大唯一因</p>
  <p id="aAJ">论曰。<a id="a-AK"></a>初言大为大二因者。<a id="a-AL"></a>是诸大种。<a id="a-AM"></a>更互相望。<a id="a-AN"></a>但为俱有同类因义。<a id="a-AO"></a>俱起前生为因别故。<a id="a-AP"></a>谓随阙一。<a id="a-AQ"></a>余不生故。<a id="a-AR"></a>更互相望。<a id="a-AS"></a>有俱有因。<a id="a-AT"></a>性类虽别。<a id="a-AU"></a>而同一事。<a id="a-AV"></a>更相顺故。<a id="a-AW"></a>有同类因。<a id="a-AX"></a>大于所造。<a id="a-AY"></a>能为五因。<a id="a-AZ"></a>何等为五。<a id="a-Aa"></a>谓生依立持养别故。<a id="a-Ab"></a>虽同时生。<a id="a-Ac"></a>而随转故。<a id="a-Ad"></a>如芽起影灯焰发明。<a id="a-Ae"></a>大于所造。<a id="a-Af"></a>得成因义。<a id="a-Ag"></a>如是五因。<a id="a-Ah"></a>但是能作。<a id="a-Ai"></a>因之差别。<a id="a-Aj"></a>大望所造。<a id="a-Ak"></a>为余五因。<a id="a-Al"></a>理不成故。<a id="a-Am"></a>且诸大种。<a id="a-An"></a>望所造色。<a id="a-Ao"></a>非俱有因。<a id="a-Ap"></a>非一果故。<a id="a-Aq"></a>岂不大种与生等相非同得一所造色果。<a id="a-Ar"></a>非不相望为俱有因。<a id="a-As"></a>虽非同得一所造果。<a id="a-At"></a>而更有余同一果义。<a id="a-Au"></a>大与所造必无一果。<a id="a-Av"></a>故例生等。<a id="a-Aw"></a>理定不齐。<a id="a-Ax"></a>又诸大种。<a id="a-Ay"></a>与生等相。<a id="a-Az"></a>设互相望。<a id="a-B0"></a>不同一果。<a id="a-B1"></a>而互为果。<a id="a-B2"></a>故得成俱有因。<a id="a-B3"></a>大与所造。<a id="a-B4"></a>无如是义。<a id="a-B5"></a>岂不心与心之随相非互为果。<a id="a-B6"></a>而心与相。<a id="a-B7"></a>为俱有因。<a id="a-B8"></a>大与所造。<a id="a-B9"></a>亦应如是。<a id="a-BA"></a>何故非因。<a id="a-BB"></a>此例非等。<a id="a-BC"></a>心与随相。<a id="a-BD"></a>虽复相望非互为果。<a id="a-BE"></a>而彼随相互为果法。<a id="a-BF"></a>定有与心互为果义。<a id="a-BG"></a>又心随相与心一果。<a id="a-BH"></a>故心与彼为俱有因。<a id="a-BI"></a>大与所造。<a id="a-BJ"></a>无如是事。<a id="a-BK"></a>故大于彼。<a id="a-BL"></a>非俱有因。<a id="a-BM"></a>又所造色。<a id="a-BN"></a>有善不善。<a id="a-BO"></a>大种一向无记性摄。<a id="a-BP"></a>非如是相成俱有因。<a id="a-BQ"></a>若尔大种。<a id="a-BR"></a>望无记造色。<a id="a-BS"></a>应成俱有因。<a id="a-BT"></a>不尔所造善不善无记。<a id="a-BU"></a>同一种类故。<a id="a-BV"></a>同一类色。<a id="a-BW"></a>少分以大种为因少分非大种为因。<a id="a-BX"></a>无如是理。<a id="a-BY"></a>如一类法少分与心相应。<a id="a-BZ"></a>少分非心相应。<a id="a-Ba"></a>无如是义。<a id="a-Bb"></a>又许大种在过去世。<a id="a-Bc"></a>所造之色通去来。<a id="a-Bd"></a>今非俱有因有如是理。<a id="a-Be"></a>又成就别。<a id="a-Bf"></a>故无此因。<a id="a-Bg"></a>谓有成就。<a id="a-Bh"></a>诸所造色。<a id="a-Bi"></a>非四大种。<a id="a-Bj"></a>或有成就。<a id="a-Bk"></a>能造大种。<a id="a-Bl"></a>非所造色。<a id="a-Bm"></a>非俱有因有如是相。<a id="a-Bn"></a>故大与造。<a id="a-Bo"></a>非俱有因。<a id="a-Bp"></a>非相应因。<a id="a-Bq"></a>不相应故。<a id="a-Br"></a>亦非遍行及异熟因。<a id="a-Bs"></a>大种无覆无记性故。<a id="a-Bt"></a>非同类因。<a id="a-Bu"></a>俱时起故。<a id="a-Bv"></a>设后起者。<a id="a-Bw"></a>非同类故。<a id="a-Bx"></a>虽有无记同。<a id="a-By"></a>而种类异故。<a id="a-Bz"></a>如心受等。<a id="a-C0"></a>种类虽别。<a id="a-C1"></a>而互相望。<a id="a-C2"></a>为同类因。<a id="a-C3"></a>大与所造。<a id="a-C4"></a>亦应尔者。<a id="a-C5"></a>理亦不然。<a id="a-C6"></a>受等与心。<a id="a-C7"></a>种类虽别。<a id="a-C8"></a>而同一果。<a id="a-C9"></a>故得为因。<a id="a-CA"></a>由此应知。<a id="a-CB"></a>说缘道理。<a id="a-CC"></a>又本论中。<a id="a-CD"></a>亦有文证。<a id="a-CE"></a>大望造色。<a id="a-CF"></a>无五种因。<a id="a-CG"></a>如说有色处非无记为因亦非无记。<a id="a-CH"></a>谓善色处。<a id="a-CI"></a>若诸大种。<a id="a-CJ"></a>望所造色。<a id="a-CK"></a>于五因内。<a id="a-CL"></a>随作一因。<a id="a-CM"></a>则此句义。<a id="a-CN"></a>应不成立。<a id="a-CO"></a>若尔应与经论相违。<a id="a-CP"></a>如契经言。<a id="a-CQ"></a>因四大种。<a id="a-CR"></a>施设色蕴。<a id="a-CS"></a>本论亦言。<a id="a-CT"></a>大种所造。<a id="a-CU"></a>因增上等。<a id="a-CV"></a>俱不相违。<a id="a-CW"></a>据生因等。<a id="a-CX"></a>说此言故。<a id="a-CY"></a>大与所造。<a id="a-CZ"></a>为生因者。<a id="a-Ca"></a>从彼起故。<a id="a-Cb"></a>如母生子。<a id="a-Cc"></a>为依因者。<a id="a-Cd"></a>随彼转故。<a id="a-Ce"></a>如臣依王。<a id="a-Cf"></a>为立因者。<a id="a-Cg"></a>能任持故。<a id="a-Ch"></a>如地持物。<a id="a-Ci"></a>为持因者。<a id="a-Cj"></a>由彼力持。<a id="a-Ck"></a>令不断故。<a id="a-Cl"></a>如食持命。<a id="a-Cm"></a>为养因者。<a id="a-Cn"></a>能增长故。<a id="a-Co"></a>犹如树根水所沃润。<a id="a-Cp"></a>如是则显大与所造。<a id="a-Cq"></a>为起变持住长因性。<a id="a-Cr"></a>或生因者。<a id="a-Cs"></a>一切大种生所造色。<a id="a-Ct"></a>非离诸大种有造色生故。<a id="a-Cu"></a>造色生已。<a id="a-Cv"></a>同类相续。<a id="a-Cw"></a>不断位中。<a id="a-Cx"></a>火为依因。<a id="a-Cy"></a>能令干燥。<a id="a-Cz"></a>不烂坏故。<a id="a-D0"></a>水为立因。<a id="a-D1"></a>能为浸润。<a id="a-D2"></a>令不散故。<a id="a-D3"></a>地为持因。<a id="a-D4"></a>能任持彼。<a id="a-D5"></a>令不坠故。<a id="a-D6"></a>风为养因。<a id="a-D7"></a>能引发彼。<a id="a-D8"></a>令增长故。<a id="a-D9"></a>如是大种。<a id="a-DA"></a>虽与所造无俱有等五种因义。<a id="a-DB"></a>而有生等五种别因。<a id="a-DC"></a>故与经论无相违失。<a id="a-DD"></a>此中上座。<a id="a-DE"></a>妄作是言。<a id="a-DF"></a>生等五因。<a id="a-DG"></a>非圣教说。<a id="a-DH"></a>彼谓圣教。<a id="a-DI"></a>曾无此名。<a id="a-DJ"></a>未审彼宗。<a id="a-DK"></a>何名圣教。<a id="a-DL"></a>为鸠摩罗设摩文颂。<a id="a-DM"></a>为扇帙略所造论门。<a id="a-DN"></a>且佛教中有此名想。<a id="a-DO"></a>如契经说。<a id="a-DP"></a>爱生士夫爱生自体。<a id="a-DQ"></a>又契经说依戒住戒。<a id="a-DR"></a>名色依识。<a id="a-DS"></a>识依名色。<a id="a-DT"></a>颂依文士。<a id="a-DU"></a>又契经说。<a id="a-DV"></a>四食建立摄益求生已生有情。<a id="a-DW"></a>又契经说。<a id="a-DX"></a>水持地等。<a id="a-DY"></a>又契经言。<a id="a-DZ"></a>听闻正法。<a id="a-Da"></a>能令如理作意圆满。<a id="a-Db"></a>乃至广说。<a id="a-Dc"></a>汝等由信。<a id="a-Dd"></a>弃舍家法。<a id="a-De"></a>趣于非家。<a id="a-Df"></a>信所长养。<a id="a-Dg"></a>制睡眠力。<a id="a-Dh"></a>乃至广说。<a id="a-Di"></a>唯汝所执。<a id="a-Dj"></a>旧随界因。<a id="a-Dk"></a>诸圣教中。<a id="a-Dl"></a>都无说处。<a id="a-Dm"></a>诸所造色。<a id="a-Dn"></a>自互相望。<a id="a-Do"></a>但有三因。<a id="a-Dp"></a>所谓俱有同类异熟。<a id="a-Dq"></a>据所造类。<a id="a-Dr"></a>容有三因。<a id="a-Ds"></a>非一切有俱有因者。<a id="a-Dt"></a>谓随心转身语二业七支相望。<a id="a-Du"></a>展转为因。<a id="a-Dv"></a>同类因者。<a id="a-Dw"></a>一切前生。<a id="a-Dx"></a>于后同类。<a id="a-Dy"></a>异熟因者。<a id="a-Dz"></a>谓诸不善及善有漏。<a id="a-E0"></a>身语二业。<a id="a-E1"></a>能招异熟眼根等果。<a id="a-E2"></a>所造于大但为一因。<a id="a-E3"></a>谓异熟因。<a id="a-E4"></a>身语二业。<a id="a-E5"></a>能招异熟大种果故。<a id="a-E6"></a>已辩诸法尔所缘生。<a id="a-E7"></a>当随宗委辩等无间缘义。<a id="a-E8"></a>前虽总说诸心心所已生。<a id="a-E9"></a>除最后为等无间缘。<a id="a-EA"></a>未决定说。<a id="a-EB"></a>何心无间有几心生。<a id="a-EC"></a>复从几心有何心起。<a id="a-ED"></a>今当定说心有多种。<a id="a-EE"></a>如何依彼可定说耶。<a id="a-EF"></a>且略说心有十二种。<a id="a-EG"></a>云何十二。<a id="a-EH"></a>颂曰。</p>
  <p id="aEI">欲界有四心　　善恶覆无覆</p>
  <p id="aEJ">色无色除恶　　无漏有二心</p>
  <p id="aEK">论曰。<a id="a-EL"></a>且于欲界。<a id="a-EM"></a>有四种心。<a id="a-EN"></a>谓善不善有覆无记无覆无记。<a id="a-EO"></a>色无色界。<a id="a-EP"></a>各有三心。<a id="a-EQ"></a>谓除不善。<a id="a-ER"></a>余如上说。<a id="a-ES"></a>如是十种说有漏心。<a id="a-ET"></a>若无漏心。<a id="a-EU"></a>唯有二种。<a id="a-EV"></a>谓学无学。<a id="a-EW"></a>合成十二。<a id="a-EX"></a>此十二心。<a id="a-EY"></a>互相生者。<a id="a-EZ"></a>颂曰。</p>
  <p id="aEa">欲界善生九　　此复从八生</p>
  <p id="aEb">染从十生四　　余从五生七</p>
  <p id="aEc">色善生十一　　此复从九生</p>
  <p id="aEd">有覆从八生　　此复生于六</p>
  <p id="aEe">无覆从三生　　此复能生六</p>
  <p id="aEf">无色善生九　　此复从六生</p>
  <p id="aEg">有覆生从七　　无覆如色辩</p>
  <p id="aEh">学从四生五　　余从五生四</p>
  <p id="aEi">论曰。<a id="a-Ej"></a>欲界善心无间生九。<a id="a-Ek"></a>谓自界四。<a id="a-El"></a>色界二心。<a id="a-Em"></a>于入定时及续生位。<a id="a-En"></a>如其次第。<a id="a-Eo"></a>生善染心。<a id="a-Ep"></a>生何善心。<a id="a-Eq"></a>复何地摄。<a id="a-Er"></a>此于初位。<a id="a-Es"></a>生加行心。<a id="a-Et"></a>若于后时。<a id="a-Eu"></a>生离欲得。<a id="a-Ev"></a>随顺住故。<a id="a-Ew"></a>无容起彼生得善心。<a id="a-Ex"></a>生在此间。<a id="a-Ey"></a>不能令彼起现前故。<a id="a-Ez"></a>有说彼心未至地摄。<a id="a-F0"></a>有言亦摄在初静虑。<a id="a-F1"></a>有说亦在静虑中间。<a id="a-F2"></a>尊者妙音。<a id="a-F3"></a>作如是说。<a id="a-F4"></a>乃至亦在第二静虑。<a id="a-F5"></a>如超定时。<a id="a-F6"></a>隔地而起。<a id="a-F7"></a>有作是说。<a id="a-F8"></a>非等引心无力能牵隔地心起。<a id="a-F9"></a>是故彼说。<a id="a-FA"></a>理定不然。<a id="a-FB"></a>及无色一。<a id="a-FC"></a>于续生位。<a id="a-FD"></a>欲善无间。<a id="a-FE"></a>生彼染心。<a id="a-FF"></a>并学无学。<a id="a-FG"></a>随顺住故。<a id="a-FH"></a>欲善无间。<a id="a-FI"></a>必定不生色无色缠无覆无记。<a id="a-FJ"></a>彼皆系属自界心故。<a id="a-FK"></a>亦定不生无色界善。<a id="a-FL"></a>以彼于此四远远故。<a id="a-FM"></a>一所依远。<a id="a-FN"></a>二行相远。<a id="a-FO"></a>三所缘远。<a id="a-FP"></a>四对治远。<a id="a-FQ"></a>即此复从八无间起。<a id="a-FR"></a>谓自界四。<a id="a-FS"></a>色界二心。<a id="a-FT"></a>于出定时。<a id="a-FU"></a>从彼善起。<a id="a-FV"></a>被初静虑。<a id="a-FW"></a>染定恼时。<a id="a-FX"></a>从彼染心。<a id="a-FY"></a>生于欲善。<a id="a-FZ"></a>求依下善为防退故。<a id="a-Fa"></a>及学无学。<a id="a-Fb"></a>谓出观时。<a id="a-Fc"></a>染谓不善有覆无记。<a id="a-Fd"></a>二各从十无间而生。<a id="a-Fe"></a>谓自界四。<a id="a-Ff"></a>色无色六。<a id="a-Fg"></a>于续生位。<a id="a-Fh"></a>上界六心。<a id="a-Fi"></a>皆可命终生欲二染。<a id="a-Fj"></a>必无无漏生染污心。<a id="a-Fk"></a>故此非从学无学起。<a id="a-Fl"></a>即此无间。<a id="a-Fm"></a>能生四心。<a id="a-Fn"></a>谓自界四。<a id="a-Fo"></a>余无生理。<a id="a-Fp"></a>必无下地染心无间能生上地。<a id="a-Fq"></a>及无漏心。<a id="a-Fr"></a>余谓欲缠无覆无记。<a id="a-Fs"></a>此心从五无间而生。<a id="a-Ft"></a>谓自界四。<a id="a-Fu"></a>及色界善。<a id="a-Fv"></a>欲界化心。<a id="a-Fw"></a>从彼生故。<a id="a-Fx"></a>即此无间能生七心。<a id="a-Fy"></a>谓自界四。<a id="a-Fz"></a>及色界二。<a id="a-G0"></a>善与染污。<a id="a-G1"></a>于入定时。<a id="a-G2"></a>欲界化心。<a id="a-G3"></a>还生彼善。<a id="a-G4"></a>于续生位。<a id="a-G5"></a>欲界无覆。<a id="a-G6"></a>生彼染心。<a id="a-G7"></a>并无色一。<a id="a-G8"></a>于续生位。<a id="a-G9"></a>此无覆心。<a id="a-GA"></a>能生彼染。<a id="a-GB"></a>如是已辩。<a id="a-GC"></a>欲界四心无间。<a id="a-GD"></a>从生能生决定。<a id="a-GE"></a>色界善心无间生十一。<a id="a-GF"></a>谓除无色。<a id="a-GG"></a>无覆无记心。<a id="a-GH"></a>异熟生心。<a id="a-GI"></a>属自界故。<a id="a-GJ"></a>即此复从九无间起。<a id="a-GK"></a>谓除欲界二染污心。<a id="a-GL"></a>及除无色无覆无记。<a id="a-GM"></a>有覆从八无间而生。<a id="a-GN"></a>除欲二染。<a id="a-GO"></a>及学无学。<a id="a-GP"></a>即此无间能生六心。<a id="a-GQ"></a>谓自界三。<a id="a-GR"></a>欲善不善有覆无记。<a id="a-GS"></a>无覆从三无间而起。<a id="a-GT"></a>谓唯自界。<a id="a-GU"></a>余无生理。<a id="a-GV"></a>即此无间能生六心。<a id="a-GW"></a>谓自界三。<a id="a-GX"></a>欲无色染。<a id="a-GY"></a>已辩色界三心相生。<a id="a-GZ"></a>无色界善无间生九。<a id="a-Ga"></a>谓除欲善欲色无覆。<a id="a-Gb"></a>即此从六无间而生。<a id="a-Gc"></a>谓自界三。<a id="a-Gd"></a>及色界善。<a id="a-Ge"></a>并学无学。<a id="a-Gf"></a>有覆无间能生七心。<a id="a-Gg"></a>谓自界三。<a id="a-Gh"></a>及色界善。<a id="a-Gi"></a>欲色界染。<a id="a-Gj"></a>即此亦从七无间起。<a id="a-Gk"></a>谓除欲色染。<a id="a-Gl"></a>及学无学心。<a id="a-Gm"></a>无覆如色说。<a id="a-Gn"></a>从三无间生。<a id="a-Go"></a>谓自界三。<a id="a-Gp"></a>余皆非理。<a id="a-Gq"></a>即此无间能生六心。<a id="a-Gr"></a>谓自界三。<a id="a-Gs"></a>及欲色染。<a id="a-Gt"></a>已辩无色三心相生。<a id="a-Gu"></a>学心从四无间而起。<a id="a-Gv"></a>谓即学心。<a id="a-Gw"></a>及三界善。<a id="a-Gx"></a>即此无间能生五心。<a id="a-Gy"></a>谓前四心。<a id="a-Gz"></a>及无学一。<a id="a-H0"></a>非三界染。<a id="a-H1"></a>互相违故。<a id="a-H2"></a>非诸无覆。<a id="a-H3"></a>不明利故。<a id="a-H4"></a>余谓无学从五无间生。<a id="a-H5"></a>谓三界善。<a id="a-H6"></a>及学无学二。<a id="a-H7"></a>即此无间能生四心。<a id="a-H8"></a>谓三界善。<a id="a-H9"></a>及无学一。<a id="a-HA"></a>不生学心。<a id="a-HB"></a>彼非果故。<a id="a-HC"></a>非染无覆。<a id="a-HD"></a>如前说故。<a id="a-HE"></a>说十二心互相生已。<a id="a-HF"></a>云何分此为二十心。<a id="a-HG"></a>颂曰。</p>
  <p id="aHH">十二为二十　　谓三界善心</p>
  <p id="aHI">分加行生得　　欲无覆分四</p>
  <p id="aHJ">异熟威仪路　　工巧处通果</p>
  <p id="aHK">色界除工巧　　余数如前说</p>
  <p id="aHL">论曰。<a id="a-HM"></a>三界善心。<a id="a-HN"></a>各分二种。<a id="a-HO"></a>谓加行得。<a id="a-HP"></a>生得别故。<a id="a-HQ"></a>欲界无覆。<a id="a-HR"></a>分为四心。<a id="a-HS"></a>一异熟生。<a id="a-HT"></a>二威仪路。<a id="a-HU"></a>三工巧处。<a id="a-HV"></a>四通果心。<a id="a-HW"></a>色无覆心。<a id="a-HX"></a>分为三种。<a id="a-HY"></a>除工巧处。<a id="a-HZ"></a>上界都无造作种种工巧事故。<a id="a-Ha"></a>无色界无行等事故。<a id="a-Hb"></a>无威仪路。<a id="a-Hc"></a>无摄受支三摩地故。<a id="a-Hd"></a>亦无通果。<a id="a-He"></a>有谓无色。<a id="a-Hf"></a>不缘色等为境界故。<a id="a-Hg"></a>彼界无有威仪路等二无记心。<a id="a-Hh"></a>彼即应许空无边处近分定有威仪路等。<a id="a-Hi"></a>若谓彼定此无容有。<a id="a-Hj"></a>故无过者。<a id="a-Hk"></a>前即非因虽缘色等为境界者。<a id="a-Hl"></a>彼亦许此无容有故。<a id="a-Hm"></a>依如是理。<a id="a-Hn"></a>欲界有八。<a id="a-Ho"></a>色界有六。<a id="a-Hp"></a>无色有四。<a id="a-Hq"></a>学无学心。<a id="a-Hr"></a>合为二十。<a id="a-Hs"></a>如是二十。<a id="a-Ht"></a>互相生者。<a id="a-Hu"></a>且说欲界八种心中加行善心无间生十。<a id="a-Hv"></a>谓自界七。<a id="a-Hw"></a>除通果心。<a id="a-Hx"></a>自类净定无间生故。<a id="a-Hy"></a>及色界一。<a id="a-Hz"></a>加行善心。<a id="a-I0"></a>并学无学。<a id="a-I1"></a>即此复从八无间起。<a id="a-I2"></a>谓自界四。<a id="a-I3"></a>二善二染。<a id="a-I4"></a>及色界二。<a id="a-I5"></a>加行有覆并学无学。<a id="a-I6"></a>生得善心无间生九。<a id="a-I7"></a>谓自界七。<a id="a-I8"></a>除通果心。<a id="a-I9"></a>及色无色有覆无记。<a id="a-IA"></a>即此复从十一心起。<a id="a-IB"></a>谓自界七。<a id="a-IC"></a>除通果心。<a id="a-ID"></a>及色界二。<a id="a-IE"></a>加行有覆。<a id="a-IF"></a>并学无学。<a id="a-IG"></a>二染污心无间生七。<a id="a-IH"></a>谓自界七。<a id="a-II"></a>除通果心。<a id="a-IJ"></a>即此复从十四心起。<a id="a-IK"></a>谓自界七。<a id="a-IL"></a>除通果心。<a id="a-IM"></a>及色界四。<a id="a-IN"></a>除加行善与通果心。<a id="a-IO"></a>并无色三。<a id="a-IP"></a>除加行善。<a id="a-IQ"></a>异熟威仪无间生八。<a id="a-IR"></a>谓自界六除加行善与通果心。<a id="a-IS"></a>及色无色有覆无记。<a id="a-IT"></a>即此复从七无间起。<a id="a-IU"></a>谓自界七。<a id="a-IV"></a>除通果心。<a id="a-IW"></a>工巧处心无间生六。<a id="a-IX"></a>谓自界六。<a id="a-IY"></a>除加行善与通果心。<a id="a-IZ"></a>即此复从七无间起。<a id="a-Ia"></a>除通果心。<a id="a-Ib"></a>从通果心。<a id="a-Ic"></a>无间生二。<a id="a-Id"></a>谓自界一。<a id="a-Ie"></a>即通果心。<a id="a-If"></a>及色界一。<a id="a-Ig"></a>即加行善。<a id="a-Ih"></a>即此亦从二无间起。<a id="a-Ii"></a>谓即前说自色二心。<a id="a-Ij"></a>说欲界心互相生已。<a id="a-Ik"></a>次说色界。<a id="a-Il"></a>六种心中。<a id="a-Im"></a>从加行善心无间生十二。<a id="a-In"></a>谓自界六。<a id="a-Io"></a>及欲界三。<a id="a-Ip"></a>加行生得与通果心。<a id="a-Iq"></a>并无色一。<a id="a-Ir"></a>加行善心。<a id="a-Is"></a>学无学心。<a id="a-It"></a>即此复从十无间起。<a id="a-Iu"></a>谓自界四。<a id="a-Iv"></a>除威仪路与异熟生。<a id="a-Iw"></a>及欲界二。<a id="a-Ix"></a>加行通果。<a id="a-Iy"></a>并无色二。<a id="a-Iz"></a>加行有覆。<a id="a-J0"></a>学无学心。<a id="a-J1"></a>生得善心无间生八。<a id="a-J2"></a>谓自界五。<a id="a-J3"></a>除通果心。<a id="a-J4"></a>及欲界二。<a id="a-J5"></a>不善有覆。<a id="a-J6"></a>并色界一。<a id="a-J7"></a>有覆无记。<a id="a-J8"></a>即此无记无间生九。<a id="a-J9"></a>谓自界五。<a id="a-JA"></a>除通果心。<a id="a-JB"></a>及欲界四。<a id="a-JC"></a>二善二染。<a id="a-JD"></a>即此复从十一心起。<a id="a-JE"></a>谓自界五。<a id="a-JF"></a>除通果心。<a id="a-JG"></a>及欲界三。<a id="a-JH"></a>即生得善。<a id="a-JI"></a>威仪异熟。<a id="a-JJ"></a>并无色三。<a id="a-JK"></a>除加行善。<a id="a-JL"></a>异熟威仪无间生七。<a id="a-JM"></a>谓自界四。<a id="a-JN"></a>除加行善与通果心。<a id="a-JO"></a>及欲界二。<a id="a-JP"></a>不善有覆。<a id="a-JQ"></a>并无色一。<a id="a-JR"></a>有覆无记。<a id="a-JS"></a>即此复从五无间起。<a id="a-JT"></a>谓自界五。<a id="a-JU"></a>除通果心。<a id="a-JV"></a>从通果心无间生二。<a id="a-JW"></a>谓自界二。<a id="a-JX"></a>加行通果。<a id="a-JY"></a>即此亦从二无间起。<a id="a-JZ"></a>谓即前说自界二心。<a id="a-Ja"></a>说色界心互相生已。<a id="a-Jb"></a>次说无色。<a id="a-Jc"></a>四种心中。<a id="a-Jd"></a>加行善心无间生七。<a id="a-Je"></a>谓自界四。<a id="a-Jf"></a>及色界一。<a id="a-Jg"></a>加行善心。<a id="a-Jh"></a>并学无学。<a id="a-Ji"></a>即此复从六无间起。<a id="a-Jj"></a>谓自界三。<a id="a-Jk"></a>唯除异熟。<a id="a-Jl"></a>及色界一。<a id="a-Jm"></a>加行善心。<a id="a-Jn"></a>并学无学。<a id="a-Jo"></a>生得善心无间生七。<a id="a-Jp"></a>谓自界四。<a id="a-Jq"></a>及色界一。<a id="a-Jr"></a>有覆无记。<a id="a-Js"></a>并欲界二。<a id="a-Jt"></a>不善有覆。<a id="a-Ju"></a>即此复从四无间起。<a id="a-Jv"></a>谓自界四。<a id="a-Jw"></a>有覆无记无间生八。<a id="a-Jx"></a>谓自界四。<a id="a-Jy"></a>及色界二。<a id="a-Jz"></a>加行有覆。<a id="a-K0"></a>并欲界二。<a id="a-K1"></a>不善有覆。<a id="a-K2"></a>即此复从十无间起。<a id="a-K3"></a>谓自界四。<a id="a-K4"></a>及色界三。<a id="a-K5"></a>生得异熟与威仪路。<a id="a-K6"></a>并欲界三。<a id="a-K7"></a>名如色说。<a id="a-K8"></a>异熟生心无间生六。<a id="a-K9"></a>谓自界三。<a id="a-KA"></a>除加行善。<a id="a-KB"></a>及色界一。<a id="a-KC"></a>有覆无记。<a id="a-KD"></a>并欲界二。<a id="a-KE"></a>不善有覆。<a id="a-KF"></a>即此复从四无间起。<a id="a-KG"></a>谓自界四。<a id="a-KH"></a>说无色心互相生已。<a id="a-KI"></a>次说无漏。<a id="a-KJ"></a>二种心中。<a id="a-KK"></a>从有学心无间生六。<a id="a-KL"></a>谓通三界加行善心。<a id="a-KM"></a>及欲生得。<a id="a-KN"></a>并学无学。<a id="a-KO"></a>即此复从四无间起。<a id="a-KP"></a>谓三加行。<a id="a-KQ"></a>及有学心。<a id="a-KR"></a>从无学心无间生五。<a id="a-KS"></a>谓前有学所生六中。<a id="a-KT"></a>除有学一。<a id="a-KU"></a>即此复从五无间起。<a id="a-KV"></a>谓三加行。<a id="a-KW"></a>及学无学。<a id="a-KX"></a>复有何缘。<a id="a-KY"></a>加行无间。<a id="a-KZ"></a>能生异熟工巧威仪。<a id="a-Ka"></a>非彼无间生加行善。<a id="a-Kb"></a>且异熟生。<a id="a-Kc"></a>由先业力所引发故。<a id="a-Kd"></a>势力羸劣。<a id="a-Ke"></a>非作功用所引发故。<a id="a-Kf"></a>不能引起加行善心。<a id="a-Kg"></a>故彼不能生加行善。<a id="a-Kh"></a>出心不由功用转故。<a id="a-Ki"></a>加行无间。<a id="a-Kj"></a>生彼无违。<a id="a-Kk"></a>工巧威仪。<a id="a-Kl"></a>势力羸劣。<a id="a-Km"></a>乐作功用。<a id="a-Kn"></a>引发工巧及威仪故。<a id="a-Ko"></a>不能引起加行善心。<a id="a-Kp"></a>出心不由功用转故。<a id="a-Kq"></a>加行无间。<a id="a-Kr"></a>生彼无违。<a id="a-Ks"></a>若尔染心。<a id="a-Kt"></a>不应无间生加行善。<a id="a-Ku"></a>染着境界。<a id="a-Kv"></a>违背善故。<a id="a-Kw"></a>势力劣故。<a id="a-Kx"></a>无甚过失。<a id="a-Ky"></a>厌倦烦恼。<a id="a-Kz"></a>数数现前。<a id="a-L0"></a>作是思惟。<a id="a-L1"></a>设何方便。<a id="a-L2"></a>令无义聚止息不行。<a id="a-L3"></a>便如实知起过失境。<a id="a-L4"></a>能生功德。<a id="a-L5"></a>脱我当起烦恼现前。<a id="a-L6"></a>寻复觉知。<a id="a-L7"></a>起善防护由斯愿力。<a id="a-L8"></a>能起加行。<a id="a-L9"></a>无始时来。<a id="a-LA"></a>数习染故。<a id="a-LB"></a>势力不劣。<a id="a-LC"></a>故染无间。<a id="a-LD"></a>生加行善。<a id="a-LE"></a>欲界生得。<a id="a-LF"></a>行相明利。<a id="a-LG"></a>非胜功用之所引发。<a id="a-LH"></a>以明利故。<a id="a-LI"></a>可有从彼学无学心色界加行无间而起。<a id="a-LJ"></a>非胜功用所引发故。<a id="a-LK"></a>不能从此引生彼心。<a id="a-LL"></a>色无色界。<a id="a-LM"></a>生得善心。<a id="a-LN"></a>不明利故。<a id="a-LO"></a>非胜功用所引发故。<a id="a-LP"></a>非学无学。<a id="a-LQ"></a>他界加行无间而起。<a id="a-LR"></a>亦非从此引生彼心。<a id="a-LS"></a>又欲生得。<a id="a-LT"></a>以明利故。<a id="a-LU"></a>可从色染无间而生。<a id="a-LV"></a>能为防护。<a id="a-LW"></a>色界生得。<a id="a-LX"></a>不明利故。<a id="a-LY"></a>非无色染无间而起。<a id="a-LZ"></a>作意有三。<a id="a-La"></a>谓自共相胜解作意。<a id="a-Lb"></a>有差别故。<a id="a-Lc"></a>云何名为自相作意。<a id="a-Ld"></a>谓观诸色变碍为相。<a id="a-Le"></a>乃至观识了别为相。<a id="a-Lf"></a>如是等观相应作意。<a id="a-Lg"></a>云何名为共相作意。<a id="a-Lh"></a>谓十六行相应作意。<a id="a-Li"></a>云何名为胜解作意。<a id="a-Lj"></a>谓不净观。<a id="a-Lk"></a>及四无量。<a id="a-Ll"></a>有色解脱。<a id="a-Lm"></a>胜处。<a id="a-Ln"></a>遍处如是等观相应作意。<a id="a-Lo"></a>如是三种作意无间。<a id="a-Lp"></a>圣道现前。<a id="a-Lq"></a>圣道无间。<a id="a-Lr"></a>亦能具起三种作意。<a id="a-Ls"></a>若作是说。<a id="a-Lt"></a>便顺此言。<a id="a-Lu"></a>不净观俱行修念等觉分。<a id="a-Lv"></a>有余师说。<a id="a-Lw"></a>唯从共相作意无间。<a id="a-Lx"></a>圣道现前。<a id="a-Ly"></a>圣道无间。<a id="a-Lz"></a>方能具起三种作意。<a id="a-M0"></a>若尔何故。<a id="a-M1"></a>契经中言。<a id="a-M2"></a>不净观俱行修念等觉分。<a id="a-M3"></a>由不净观。<a id="a-M4"></a>调伏心已。<a id="a-M5"></a>方能引生共相作意。<a id="a-M6"></a>从此无间。<a id="a-M7"></a>圣道现前。<a id="a-M8"></a>依此展转密意而说。<a id="a-M9"></a>故无有过。<a id="a-MA"></a>有余复言。<a id="a-MB"></a>唯从共相作意无间。<a id="a-MC"></a>圣道现前。<a id="a-MD"></a>圣道无间。<a id="a-ME"></a>亦唯能起共相作意。<a id="a-MF"></a>此言有失。<a id="a-MG"></a>所以者何。<a id="a-MH"></a>依未至等三地。<a id="a-MI"></a>证入正性离生。<a id="a-MJ"></a>圣道无间。<a id="a-MK"></a>可生欲界共相作意。<a id="a-ML"></a>以欲界中共相作意去彼圣道非极远故。<a id="a-MM"></a>若依第二第三第四静虑。<a id="a-MN"></a>证入正性离生。<a id="a-MO"></a>圣道无间。<a id="a-MP"></a>起何作意。<a id="a-MQ"></a>非起欲界。<a id="a-MR"></a>共相作意以极远故。<a id="a-MS"></a>又于彼地。<a id="a-MT"></a>无容有故。<a id="a-MU"></a>以非彼地已有曾得共相作意。<a id="a-MV"></a>异于曾得顺决择分。<a id="a-MW"></a>非诸圣者顺决择分可复现前。<a id="a-MX"></a>非得果已可重发生加行道故。<a id="a-MY"></a>彼今应说。<a id="a-MZ"></a>此圣道后。<a id="a-Ma"></a>起何共相作意现前。<a id="a-Mb"></a>岂不系属顺决择分。<a id="a-Mc"></a>亦修彼类共相作意。<a id="a-Md"></a>如观诸行皆是无常。<a id="a-Me"></a>观一切法皆是无我。<a id="a-Mf"></a>涅槃寂静。<a id="a-Mg"></a>圣道无间。<a id="a-Mh"></a>引彼现前。<a id="a-Mi"></a>此救非理。<a id="a-Mj"></a>系属加行所修作意。<a id="a-Mk"></a>非得果后可引现前。<a id="a-Ml"></a>是彼类故。<a id="a-Mm"></a>前说圣道无间。<a id="a-Mn"></a>通三作意现前。<a id="a-Mo"></a>于理为善。<a id="a-Mp"></a>若依未至定。<a id="a-Mq"></a>得阿罗汉果。<a id="a-Mr"></a>后出观心。<a id="a-Ms"></a>或即彼地。<a id="a-Mt"></a>或是欲界。<a id="a-Mu"></a>依无所有处。<a id="a-Mv"></a>得阿罗汉果。<a id="a-Mw"></a>后出观心。<a id="a-Mx"></a>或即彼地。<a id="a-My"></a>或是有顶。<a id="a-Mz"></a>若依余地。<a id="a-N0"></a>得阿罗汉果。<a id="a-N1"></a>后出观心。<a id="a-N2"></a>唯自非余。<a id="a-N3"></a>地于欲界中有三作意。<a id="a-N4"></a>一闻所成。<a id="a-N5"></a>二思所成。<a id="a-N6"></a>三生所得。<a id="a-N7"></a>色界亦有三种作意。<a id="a-N8"></a>一闻所成。<a id="a-N9"></a>二修所成。<a id="a-NA"></a>三生所得。<a id="a-NB"></a>无思所成。<a id="a-NC"></a>举心思时。<a id="a-ND"></a>即入定故。<a id="a-NE"></a>无色唯有二种作意。<a id="a-NF"></a>一修所成。<a id="a-NG"></a>二生所得。<a id="a-NH"></a>欲界闻思作意无间。<a id="a-NI"></a>圣道现前。<a id="a-NJ"></a>圣道无间。<a id="a-NK"></a>具起三种作意现前。<a id="a-NL"></a>以诸圣道起必系属。<a id="a-NM"></a>加行道故。<a id="a-NN"></a>非生得善作意无间圣道现前。<a id="a-NO"></a>色界闻修作意无间。<a id="a-NP"></a>圣道现前。<a id="a-NQ"></a>圣道无间。<a id="a-NR"></a>亦唯起彼二种作意。<a id="a-NS"></a>无色唯修作意无间。<a id="a-NT"></a>圣道现起。<a id="a-NU"></a>圣道无间。<a id="a-NV"></a>亦唯起修。<a id="a-NW"></a>不起生得。<a id="a-NX"></a>若生第二静虑以上。<a id="a-NY"></a>起初静虑三识身时。<a id="a-NZ"></a>诸有未离自地染者。<a id="a-Na"></a>彼从自地善染无记作意无间。<a id="a-Nb"></a>二识现前三识无间。<a id="a-Nc"></a>还生自地三种作意。<a id="a-Nd"></a>诸有已离自地染者。<a id="a-Ne"></a>除染作意。<a id="a-Nf"></a>唯善无记作意无间。<a id="a-Ng"></a>三识现前。<a id="a-Nh"></a>三识无间。<a id="a-Ni"></a>亦唯起此二种作意。<a id="a-Nj"></a>于前所说十二心中。<a id="a-Nk"></a>何心现前几心可得。<a id="a-Nl"></a>颂曰。</p>
  <p id="aNm">三界染心中　　得六六二种</p>
  <p id="aNn">色善三学四　　余皆自可得</p>
  <p id="aNo">论曰。<a id="a-Np"></a>欲色染心正现前位。<a id="a-Nq"></a>十二心内。<a id="a-Nr"></a>各得六心。<a id="a-Ns"></a>无色染心正现前位。<a id="a-Nt"></a>十二心内。<a id="a-Nu"></a>唯得二心。<a id="a-Nv"></a>为一刹那。<a id="a-Nw"></a>应言不尔。<a id="a-Nx"></a>且起欲界染污心时。<a id="a-Ny"></a>或界退还。<a id="a-Nz"></a>或续善本。<a id="a-O0"></a>或退胜德。<a id="a-O1"></a>于此三位。<a id="a-O2"></a>随容有数。<a id="a-O3"></a>总得六心。<a id="a-O4"></a>界退还时。<a id="a-O5"></a>除自无覆。<a id="a-O6"></a>定得自界。<a id="a-O7"></a>善等三心。<a id="a-O8"></a>色界染心。<a id="a-O9"></a>亦容可得。<a id="a-OA"></a>续善本位。<a id="a-OB"></a>得自善心。<a id="a-OC"></a>以疑心中续善根故。<a id="a-OD"></a>退胜德位。<a id="a-OE"></a>三界染心。<a id="a-OF"></a>及有学心。<a id="a-OG"></a>皆容可得。<a id="a-OH"></a>若起色界染污心时。<a id="a-OI"></a>或界退还。<a id="a-OJ"></a>或退胜德。<a id="a-OK"></a>随容有数。<a id="a-OL"></a>亦得六心。<a id="a-OM"></a>界退还时。<a id="a-ON"></a>得自三种。<a id="a-OO"></a>及得欲界无覆无记。<a id="a-OP"></a>谓通果心。<a id="a-OQ"></a>退胜德位。<a id="a-OR"></a>色无色界二染污心。<a id="a-OS"></a>及有学心。<a id="a-OT"></a>皆容可得。<a id="a-OU"></a>若起无色染污心时。<a id="a-OV"></a>顿得二心。<a id="a-OW"></a>谓学自染。<a id="a-OX"></a>此中唯有退胜德位。<a id="a-OY"></a>色界善心。<a id="a-OZ"></a>正现前位。<a id="a-Oa"></a>十二心内。<a id="a-Ob"></a>容得三心。<a id="a-Oc"></a>谓自善心。<a id="a-Od"></a>及欲色界无覆无记。<a id="a-Oe"></a>由升进故。<a id="a-Of"></a>有说根本静虑起时。<a id="a-Og"></a>顿得三心。<a id="a-Oh"></a>即如前说。<a id="a-Oi"></a>若泛说得。<a id="a-Oj"></a>此义非无。<a id="a-Ok"></a>然于尔时。<a id="a-Ol"></a>唯得后二。<a id="a-Om"></a>以前一种先已得故。<a id="a-On"></a>若不尔者。<a id="a-Oo"></a>此位学心。<a id="a-Op"></a>亦容可得。<a id="a-Oq"></a>应言得四。<a id="a-Or"></a>若有学心。<a id="a-Os"></a>正现前位。<a id="a-Ot"></a>十二心内。<a id="a-Ou"></a>容得四心。<a id="a-Ov"></a>谓有学心。<a id="a-Ow"></a>及欲色界无覆无记。<a id="a-Ox"></a>并无色善若初证入正性离生。<a id="a-Oy"></a>尔时学心。<a id="a-Oz"></a>即名为得。<a id="a-P0"></a>若以圣道。<a id="a-P1"></a>离欲界染。<a id="a-P2"></a>最后所起解脱道时。<a id="a-P3"></a>得欲色界无覆无记。<a id="a-P4"></a>若以圣道。<a id="a-P5"></a>离色界染。<a id="a-P6"></a>得无色善。<a id="a-P7"></a>此中离言。<a id="a-P8"></a>非究竟离。<a id="a-P9"></a>以于色染未全离时。<a id="a-PA"></a>无色善心。<a id="a-PB"></a>已可得故。<a id="a-PC"></a>有说全离色界染时。<a id="a-PD"></a>得无色界根本地善。<a id="a-PE"></a>若尔应说亦得学心。<a id="a-PF"></a>离欲染时。<a id="a-PG"></a>亦得色善。<a id="a-PH"></a>是则应说。<a id="a-PI"></a>学心得五。<a id="a-PJ"></a>余谓前说染等心余。<a id="a-PK"></a>谓三界三无覆无记。<a id="a-PL"></a>欲无色善。<a id="a-PM"></a>及无学心。<a id="a-PN"></a>不说彼心正现前位得心差别。<a id="a-PO"></a>应知彼心。<a id="a-PP"></a>正现前位。<a id="a-PQ"></a>唯自可得。<a id="a-PR"></a>色无覆心。<a id="a-PS"></a>正现前位。<a id="a-PT"></a>都无所得。<a id="a-PU"></a>前已得故。<a id="a-PV"></a>不应说言皆自可得。<a id="a-PW"></a>岂不无学心正起时亦容得四。<a id="a-PX"></a>谓三界善。<a id="a-PY"></a>初尽智时。<a id="a-PZ"></a>未来修故。<a id="a-Pa"></a>非先已得。<a id="a-Pb"></a>有未来修。<a id="a-Pc"></a>如何可言此唯自得。<a id="a-Pd"></a>又无色善正现起时。<a id="a-Pe"></a>亦得学心。<a id="a-Pf"></a>宁唯自得。<a id="a-Pg"></a>今言得者。<a id="a-Ph"></a>非先所成。<a id="a-Pi"></a>如后颂说。<a id="a-Pj"></a>故无此难。<a id="a-Pk"></a>若不尔者。<a id="a-Pl"></a>色善得三。<a id="a-Pm"></a>学心得四。<a id="a-Pn"></a>亦不应说容得余故。<a id="a-Po"></a>此义应思。<a id="a-Pp"></a>有余但言。<a id="a-Pq"></a>心有十一。<a id="a-Pr"></a>以学无学同无漏故。<a id="a-Ps"></a>即约此义。<a id="a-Pt"></a>总说颂曰。</p>
  <p id="aPu">慧者说染法　　现起时得九</p>
  <p id="aPv">善心中得六　　无记唯无记</p>
  <p id="aPw">欲界染心。<a id="a-Px"></a>界退还位。<a id="a-Py"></a>除自无覆。<a id="a-Pz"></a>得自界三。<a id="a-Q0"></a>色界染心。<a id="a-Q1"></a>界退还位。<a id="a-Q2"></a>得自善染。<a id="a-Q3"></a>欲色无覆无记染心。<a id="a-Q4"></a>退无学位。<a id="a-Q5"></a>得自界染及有学心。<a id="a-Q6"></a>此约界论。<a id="a-Q7"></a>得心多少。<a id="a-Q8"></a>非约地辩。<a id="a-Q9"></a>故得九心。<a id="a-QA"></a>无色善心。<a id="a-QB"></a>无容得故。<a id="a-QC"></a>有余师说。<a id="a-QD"></a>染得十心。<a id="a-QE"></a>以无色中退生下地。<a id="a-QF"></a>染心起位得自善心。<a id="a-QG"></a>虽言得心约界而立。<a id="a-QH"></a>如亦可说得无漏心。<a id="a-QI"></a>得地善心何缘不说。<a id="a-QJ"></a>言善心中得六心者。<a id="a-QK"></a>谓以正见。<a id="a-QL"></a>续善根时得欲界善。<a id="a-QM"></a>离欲染时。<a id="a-QN"></a>应知顿得欲色无覆。<a id="a-QO"></a>初入定时。<a id="a-QP"></a>如应别得色无色善。<a id="a-QQ"></a>初入离生位。<a id="a-QR"></a>证阿罗汉时。<a id="a-QS"></a>得学无学。<a id="a-QT"></a>若尔何故。<a id="a-QU"></a>言得六心。<a id="a-QV"></a>如经主难应言得七。<a id="a-QW"></a>然学无学。<a id="a-QX"></a>同无漏故。<a id="a-QY"></a>总说一心。<a id="a-QZ"></a>言六无失。<a id="a-Qa"></a>有余师释。<a id="a-Qb"></a>得尽智时。<a id="a-Qc"></a>顿得六心。<a id="a-Qd"></a>谓三界善。<a id="a-Qe"></a>欲色无覆。<a id="a-Qf"></a>及无漏心。<a id="a-Qg"></a>虽约别时。<a id="a-Qh"></a>亦容得六。<a id="a-Qi"></a>而据顿得。<a id="a-Qj"></a>故说此时。<a id="a-Qk"></a>泛说无违。<a id="a-Ql"></a>非今颂意。<a id="a-Qm"></a>为摄前义。<a id="a-Qn"></a>复说颂曰。</p>
  <p id="aQo">由托生入定　　及离染退时</p>
  <p id="aQp">续善位得心　　非先所成故</p>
 </body>
</html>