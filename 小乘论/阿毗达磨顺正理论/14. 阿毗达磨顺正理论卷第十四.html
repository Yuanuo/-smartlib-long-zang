<!doctype html>
<html id="z3IBVpO15t" data-ver="1662">
 <head>
  <meta charset="utf-8">
  <meta author="众贤">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨顺正理论卷第十四</h1>
  <h2 id="a2">辩差别品第二之六</h2>
  <p id="a3">又彼经主。<a id="a-4"></a>于此生疑。<a id="a-5"></a>尔时此法。<a id="a-6"></a>为名安住。<a id="a-7"></a>为名衰异。<a id="a-8"></a>为名坏灭。<a id="a-9"></a>今当为决。<a id="a-A"></a>已生位中。<a id="a-B"></a>住异灭三。<a id="a-C"></a>起用各别。<a id="a-D"></a>令所相法。<a id="a-E"></a>于一时中。<a id="a-F"></a>所望不同。<a id="a-G"></a>具有三义。<a id="a-H"></a>如斯通释。<a id="a-I"></a>何理相违。<a id="a-J"></a>故彼所疑。<a id="a-K"></a>未为应理。<a id="a-L"></a>又次前说。<a id="a-M"></a>设许未来生有作用。<a id="a-N"></a>如何成未来。<a id="a-O"></a>应说未来相。<a id="a-P"></a>法现在时。<a id="a-Q"></a>生用已谢。<a id="a-R"></a>如何成现在。<a id="a-S"></a>应说现在相。<a id="a-T"></a>此无所违。<a id="a-U"></a>无非现在。<a id="a-V"></a>有作用故。<a id="a-W"></a>岂不生相未来生时能生诸法。<a id="a-X"></a>即是作用。<a id="a-Y"></a>何故乃言。<a id="a-Z"></a>此唯现在。<a id="a-a"></a>天爱作用。<a id="a-b"></a>非汝所知。<a id="a-c"></a>此是功能。<a id="a-d"></a>非关作用。<a id="a-e"></a>谓有为法。<a id="a-f"></a>若能为因。<a id="a-g"></a>引摄自果。<a id="a-h"></a>名为作用。<a id="a-i"></a>若能为缘。<a id="a-j"></a>摄助异类。<a id="a-k"></a>是谓功能。<a id="a-l"></a>如前已辩。<a id="a-m"></a>一切现在。<a id="a-n"></a>皆能为因。<a id="a-o"></a>引摄自果。<a id="a-p"></a>非诸现在皆能为缘摄助异类。<a id="a-q"></a>谓闇中眼。<a id="a-r"></a>或有功能被损害者。<a id="a-s"></a>便于眼识。<a id="a-t"></a>不能为缘摄助令起。<a id="a-u"></a>然其作用。<a id="a-v"></a>非闇所损。<a id="a-w"></a>定能为因。<a id="a-x"></a>引当眼故。<a id="a-y"></a>由斯作用。<a id="a-z"></a>功能有别。<a id="a-10"></a>然于同类相续果生。<a id="a-11"></a>有定不定。<a id="a-12"></a>摄引势力。<a id="a-13"></a>名为作用。<a id="a-14"></a>亦名功能。<a id="a-15"></a>若于异类相续果生。<a id="a-16"></a>但能为缘。<a id="a-17"></a>摄助令起。<a id="a-18"></a>此非作用。<a id="a-19"></a>但是功能。<a id="a-1A"></a>岂不论言。<a id="a-1B"></a>苦法智忍。<a id="a-1C"></a>光明生相。<a id="a-1D"></a>如是三法。<a id="a-1E"></a>皆于未来。<a id="a-1F"></a>能起作用。<a id="a-1G"></a>天爱汝今执文迷义。<a id="a-1H"></a>我宗释言。<a id="a-1I"></a>此文但约近缘功能。<a id="a-1J"></a>假说作用。<a id="a-1K"></a>以于多种法生缘中生是近缘。<a id="a-1L"></a>理极成立。<a id="a-1M"></a>故以余位因作用名。<a id="a-1N"></a>于此位中。<a id="a-1O"></a>假立名想。<a id="a-1P"></a>如是住等。<a id="a-1Q"></a>随应当知。<a id="a-1R"></a>苦忍光明。<a id="a-1S"></a>亦于此位。<a id="a-1T"></a>有胜功力。<a id="a-1U"></a>假立此名。<a id="a-1V"></a>实唯引果。<a id="a-1W"></a>方名作用。<a id="a-1X"></a>或有难言。<a id="a-1Y"></a>于正生位。<a id="a-1Z"></a>若无生等如何此时生有作用。<a id="a-1a"></a>非住异灭。<a id="a-1b"></a>于此位中。<a id="a-1c"></a>若有生等。<a id="a-1d"></a>如何住等无用唯生。<a id="a-1e"></a>此难不然。<a id="a-1f"></a>且正生位。<a id="a-1g"></a>生等非无。<a id="a-1h"></a>住等尔时非现在故。<a id="a-1i"></a>功能未有。<a id="a-1j"></a>设此位中。<a id="a-1k"></a>未有生等。<a id="a-1l"></a>如汝因果。<a id="a-1m"></a>理亦无违由汝宗中果将生位能生因性。<a id="a-1n"></a>或有或无。<a id="a-1o"></a>许有邻近展转因故。<a id="a-1p"></a>又彼经主。<a id="a-1q"></a>于四相中。<a id="a-1r"></a>许三拨异。<a id="a-1s"></a>作如是说。<a id="a-1t"></a>又应一法生已未坏名住。<a id="a-1u"></a>住已坏时名灭。<a id="a-1v"></a>理且可然。<a id="a-1w"></a>异于一法进退推征。<a id="a-1x"></a>理不应有。<a id="a-1y"></a>所以者何。<a id="a-1z"></a>异谓前后性相转变。<a id="a-20"></a>非即此法可言异此。<a id="a-21"></a>故说颂言。</p>
  <p id="a22">即前异不成　　异前非一法</p>
  <p id="a23">是故于一法　　立异终不成</p>
  <p id="a24">且已略成异有别体。<a id="a-25"></a>刹那相续异并不成。<a id="a-26"></a>今复各应思择此义。<a id="a-27"></a>谓许法外有异相体。<a id="a-28"></a>由此能令所相一法异而不异。<a id="a-29"></a>此我应思。<a id="a-2A"></a>不许法外有异相体。<a id="a-2B"></a>而许刹那相续有异。<a id="a-2C"></a>如何外缘虽无差别。<a id="a-2D"></a>然得有异。<a id="a-2E"></a>经主应思。<a id="a-2F"></a>我所应思。<a id="a-2G"></a>于后思择。<a id="a-2H"></a>三世义处。<a id="a-2I"></a>当兼显了。<a id="a-2J"></a>今于此中。<a id="a-2K"></a>正当义便。<a id="a-2L"></a>故略成立。<a id="a-2M"></a>用遣所疑。<a id="a-2N"></a>谓从本来诸法唯有自体安住。<a id="a-2O"></a>差别用无。<a id="a-2P"></a>由遇前生俱生缘力。<a id="a-2Q"></a>令差别用本无而起。<a id="a-2R"></a>即此名为现在作用。<a id="a-2S"></a>亦名能引自果功能。<a id="a-2T"></a>依此世尊。<a id="a-2U"></a>作如是说。<a id="a-2V"></a>本无今有。<a id="a-2W"></a>有已还无。<a id="a-2X"></a>此用与体。<a id="a-2Y"></a>不可言异。<a id="a-2Z"></a>如能益损差别功能与能领受自体不异。<a id="a-2a"></a>又如所执。<a id="a-2b"></a>于后心中。<a id="a-2c"></a>前心差别。<a id="a-2d"></a>所引习气。<a id="a-2e"></a>此不可说异于后心。<a id="a-2f"></a>或复如善有见有对。<a id="a-2g"></a>造色业性。<a id="a-2h"></a>虽不异色。<a id="a-2i"></a>而彼品类。<a id="a-2j"></a>差别义成。<a id="a-2k"></a>故于此中。<a id="a-2l"></a>诸对法者。<a id="a-2m"></a>于法自体。<a id="a-2n"></a>差别用中。<a id="a-2o"></a>立有异名。<a id="a-2p"></a>非唯自体。<a id="a-2q"></a>谓有为法。<a id="a-2r"></a>于自体中。<a id="a-2s"></a>能引自果。<a id="a-2t"></a>作用名住。<a id="a-2u"></a>即此作用。<a id="a-2v"></a>衰损名异。<a id="a-2w"></a>此住及衰。<a id="a-2x"></a>无容自有应有别法令住令衰。<a id="a-2y"></a>此二之因。<a id="a-2z"></a>即住异相。<a id="a-30"></a>于斯正理。<a id="a-31"></a>何不忍欤。<a id="a-32"></a>我于此中。<a id="a-33"></a>不能忍者。<a id="a-34"></a>此差别用。<a id="a-35"></a>于现在时。<a id="a-36"></a>与其自体。<a id="a-37"></a>非异性故。<a id="a-38"></a>此用既异。<a id="a-39"></a>体亦应然。<a id="a-3A"></a>如何乃言用异非体。<a id="a-3B"></a>若执过去未来体无。<a id="a-3C"></a>于彼所宗。<a id="a-3D"></a>可有此失。<a id="a-3E"></a>非许三世恒有体者。<a id="a-3F"></a>所以者何。<a id="a-3G"></a>若作用息。<a id="a-3H"></a>唯舍现在。<a id="a-3I"></a>法体犹存。<a id="a-3J"></a>云何乃令体亦有异。<a id="a-3K"></a>故说颂言。</p>
  <p id="a3L">自体名有异　　由胜用衰损</p>
  <p id="a3M">如何于一法　　立异终不成</p>
  <p id="a3N">非正生位立有异名。<a id="a-3O"></a>作用尔时未衰损故。<a id="a-3P"></a>即由此理。<a id="a-3Q"></a>立住异名。<a id="a-3R"></a>此能衰损引果用故。<a id="a-3S"></a>由法作用。<a id="a-3T"></a>被衰损时。<a id="a-3U"></a>方引自果。<a id="a-3V"></a>由因被损。<a id="a-3W"></a>后果生位。<a id="a-3X"></a>渐劣前因。<a id="a-3Y"></a>故果渐劣。<a id="a-3Z"></a>由因有异。<a id="a-3a"></a>此果刹那。<a id="a-3b"></a>复由俱起异相为缘令衰损故。<a id="a-3c"></a>复能为后果渐劣缘。<a id="a-3d"></a>如是一切。<a id="a-3e"></a>有为相续。<a id="a-3f"></a>刹那刹那。<a id="a-3g"></a>令后后异。<a id="a-3h"></a>故前前念。<a id="a-3i"></a>有异义成。<a id="a-3j"></a>此义既成。<a id="a-3k"></a>应为比量。<a id="a-3l"></a>谓见最后有差别故。<a id="a-3m"></a>前诸刹那。<a id="a-3n"></a>定有差别。<a id="a-3o"></a>非如幻惑。<a id="a-3p"></a>譬喻论师。<a id="a-3q"></a>所立刹那相续异理。<a id="a-3r"></a>若尔相续渐增长时。<a id="a-3s"></a>异相应无。<a id="a-3t"></a>不见果故。<a id="a-3u"></a>无斯过失。<a id="a-3v"></a>住相尔时由外缘助。<a id="a-3w"></a>势力增强摧伏异故。<a id="a-3x"></a>有余师说。<a id="a-3y"></a>诸法作用。<a id="a-3z"></a>无有能住过一刹那。<a id="a-40"></a>是故有为说名有异。<a id="a-41"></a>非舍自相方得异名亦非有为有常性过。<a id="a-42"></a>由此法性自体恒然。<a id="a-43"></a>非作非转不可改易。<a id="a-44"></a>故火常用暖为自体。<a id="a-45"></a>离暖更无火体可得。<a id="a-46"></a>然火作用要藉众缘。<a id="a-47"></a>故宗立火为无常性。<a id="a-48"></a>若自体异。<a id="a-49"></a>即成别法。<a id="a-4A"></a>应非无常。<a id="a-4B"></a>体无变故。<a id="a-4C"></a>谓若唯执现在世有去来体无。<a id="a-4D"></a>则诸行法其性应常。<a id="a-4E"></a>无变异故。<a id="a-4F"></a>云何无异。<a id="a-4G"></a>谓有与无性各安立无变异故。<a id="a-4H"></a>彼唯执有现在世法刹那性故不可变异。<a id="a-4I"></a>未来过去其体并无。<a id="a-4J"></a>无法如何当言变异。<a id="a-4K"></a>故不可说诸行无常。<a id="a-4L"></a>不可说言无变为有有变为无名为变异。<a id="a-4M"></a>有无二性体不相成。<a id="a-4N"></a>以有与无体相违故。<a id="a-4O"></a>亦非果异因无异故。<a id="a-4P"></a>非无异因。<a id="a-4Q"></a>可有异果。<a id="a-4R"></a>果必随因方有异故。<a id="a-4S"></a>若谓有性是无常者。<a id="a-4T"></a>理亦不然。<a id="a-4U"></a>有性不可成余性故。<a id="a-4V"></a>以法有性未尝非有。<a id="a-4W"></a>有与非有各别立故。<a id="a-4X"></a>由此诸行变异定无。<a id="a-4Y"></a>是则有为皆应常住。<a id="a-4Z"></a>若许过未亦有亦无。<a id="a-4a"></a>从未生无可生为有。<a id="a-4b"></a>从已生有可灭为无。<a id="a-4c"></a>此去来无与现在有。<a id="a-4d"></a>俱非决定。<a id="a-4e"></a>可有改易。<a id="a-4f"></a>去来之有与现在同。<a id="a-4g"></a>于一切时。<a id="a-4h"></a>恒无改易。<a id="a-4i"></a>由于体有用或有无。<a id="a-4j"></a>可说有为分位有异。<a id="a-4k"></a>是故唯说三时有宗。<a id="a-4l"></a>于一法中。<a id="a-4m"></a>可言有异。<a id="a-4n"></a>法有异故。<a id="a-4o"></a>异相可成。<a id="a-4p"></a>异相既成。<a id="a-4q"></a>无常义立。<a id="a-4r"></a>非如唯说现在有宗。<a id="a-4s"></a>相续刹那。<a id="a-4t"></a>异皆非有。<a id="a-4u"></a>如前已说。<a id="a-4v"></a>故应且止。<a id="a-4w"></a>若生在未来。<a id="a-4x"></a>生所生法。<a id="a-4y"></a>未来一切法。<a id="a-4z"></a>何不顿生。<a id="a-50"></a>彼能生因。<a id="a-51"></a>各常合故。<a id="a-52"></a>此先已辩。<a id="a-53"></a>先何所辩。<a id="a-54"></a>谓或有法。<a id="a-55"></a>于未获得引果用时。<a id="a-56"></a>由遇未得正得已灭引果用时外缘摄助。<a id="a-57"></a>于办自事。<a id="a-58"></a>发起内缘摄助功能。<a id="a-59"></a>是名生相。<a id="a-5A"></a>即依此义。<a id="a-5B"></a>说如是言。<a id="a-5C"></a>颂曰。</p>
  <p id="a5D">生能生所生　　非离因缘合</p>
  <p id="a5E">论曰。<a id="a-5F"></a>非离所余因缘和合。<a id="a-5G"></a>唯生相力。<a id="a-5H"></a>能生所生。<a id="a-5I"></a>故诸未来。<a id="a-5J"></a>非皆顿起。<a id="a-5K"></a>生相虽作俱起近因能生所生。<a id="a-5L"></a>诸有为法。<a id="a-5M"></a>而必应待前自类因及余外缘和合摄助。<a id="a-5N"></a>如种地等差别因缘助芽等生令生芽等。<a id="a-5O"></a>若尔我等唯见因缘有生功能。<a id="a-5P"></a>无别生相。<a id="a-5Q"></a>有因缘合。<a id="a-5R"></a>诸法即生。<a id="a-5S"></a>无即不生。<a id="a-5T"></a>何劳生相。<a id="a-5U"></a>故应唯有因缘力生。<a id="a-5V"></a>此责不然。<a id="a-5W"></a>唯许众缘诸法生者。<a id="a-5X"></a>此责同故。<a id="a-5Y"></a>谓若唯许未来诸法因缘和合而得生者。<a id="a-5Z"></a>此责亦同未来诸法因缘无别何不顿生。<a id="a-5a"></a>又因缘中。<a id="a-5b"></a>随阙一种具所余故。<a id="a-5c"></a>果亦应生。<a id="a-5d"></a>且如眼根先业所引。<a id="a-5e"></a>虽离大种。<a id="a-5f"></a>而亦应生。<a id="a-5g"></a>或应但由大种功力不由先业眼根得生。<a id="a-5h"></a>或诸眼根。<a id="a-5i"></a>随业所引。<a id="a-5j"></a>能生大种。<a id="a-5k"></a>无不合时。<a id="a-5l"></a>于一生时。<a id="a-5m"></a>余亦应起。<a id="a-5n"></a>或应大种于眼无能。<a id="a-5o"></a>不见离前眼大种独生故。<a id="a-5p"></a>但应因前眼后眼得生。<a id="a-5q"></a>执大种能生。<a id="a-5r"></a>应成无用。<a id="a-5s"></a>又如种子水土等缘随阙一时芽必不起。<a id="a-5t"></a>故知种等功力极成。<a id="a-5u"></a>于眼等生。<a id="a-5v"></a>地等大种。<a id="a-5w"></a>能生功力。<a id="a-5x"></a>非所现见。<a id="a-5y"></a>既不现见。<a id="a-5z"></a>大种功力。<a id="a-60"></a>应不为因生于眼等。<a id="a-61"></a>又汝所执。<a id="a-62"></a>有业种子。<a id="a-63"></a>相续转变。<a id="a-64"></a>谁为障碍。<a id="a-65"></a>不能顿生。<a id="a-66"></a>一切业果。<a id="a-67"></a>若由缘助。<a id="a-68"></a>业种方能生。<a id="a-69"></a>应但缘能生。<a id="a-6A"></a>何劳业种。<a id="a-6B"></a>以众缘助业果乃生。<a id="a-6C"></a>众缘若无果不生故。<a id="a-6D"></a>既赖缘助而业种非无。<a id="a-6E"></a>虽藉众缘。<a id="a-6F"></a>宁拨无生相。<a id="a-6G"></a>又见初念无漏生时。<a id="a-6H"></a>生能为因。<a id="a-6I"></a>起无漏得。<a id="a-6J"></a>得自相有。<a id="a-6K"></a>前已极成。<a id="a-6L"></a>应说除生有何别法。<a id="a-6M"></a>能作此得。<a id="a-6N"></a>前俱起因。<a id="a-6O"></a>若全无因。<a id="a-6P"></a>得不应起。<a id="a-6Q"></a>则初无漏。<a id="a-6R"></a>应不说成。<a id="a-6S"></a>生相生时。<a id="a-6T"></a>为亦别有俱生因不。<a id="a-6U"></a>应言亦有。<a id="a-6V"></a>谓除生体余一果法。<a id="a-6W"></a>云何异灭为生助因。<a id="a-6X"></a>古昔诸师。<a id="a-6Y"></a>咸作是释。<a id="a-6Z"></a>同一果法。<a id="a-6a"></a>展转为因。<a id="a-6b"></a>如诸大种。<a id="a-6c"></a>更相顺故。<a id="a-6d"></a>复有释言。<a id="a-6e"></a>诸有为法。<a id="a-6f"></a>一切皆是生等性故。<a id="a-6g"></a>生等四相。<a id="a-6h"></a>一一用时。<a id="a-6i"></a>以此为门。<a id="a-6j"></a>余皆助力。<a id="a-6k"></a>证斯义者。<a id="a-6l"></a>谓念住中。<a id="a-6m"></a>观身等为无常性故。<a id="a-6n"></a>然上座说。<a id="a-6o"></a>诸行无住。<a id="a-6p"></a>若行可住。<a id="a-6q"></a>经极少时。<a id="a-6r"></a>何故不经。<a id="a-6s"></a>须臾日月时年劫住。<a id="a-6t"></a>无异因故又阿笈摩亦说诸行无有住故。<a id="a-6u"></a>如世尊言。<a id="a-6v"></a>苾刍诸行皆临灭时。<a id="a-6w"></a>既无有住。<a id="a-6x"></a>亦无有灭。<a id="a-6y"></a>且彼所说。<a id="a-6z"></a>若行可住。<a id="a-70"></a>经极少时理不应忍。<a id="a-71"></a>极少时者谓一刹那。<a id="a-72"></a>若一刹那。<a id="a-73"></a>亦无有住。<a id="a-74"></a>是则诸行。<a id="a-75"></a>应毕竟无。<a id="a-76"></a>若谓有为全无有住。<a id="a-77"></a>得体无间即灭故者。<a id="a-78"></a>岂不有此得体时。<a id="a-79"></a>故即名诸行极少住时。<a id="a-7A"></a>虽有此时。<a id="a-7B"></a>而无有住。<a id="a-7C"></a>依何位说此无住言。<a id="a-7D"></a>为得体时。<a id="a-7E"></a>为得体后。<a id="a-7F"></a>执无住位。<a id="a-7G"></a>唯应二时。<a id="a-7H"></a>若得体时。<a id="a-7I"></a>亦无住者。<a id="a-7J"></a>则不能越前所说过。<a id="a-7K"></a>若得体后。<a id="a-7L"></a>方言无住。<a id="a-7M"></a>非所许故。<a id="a-7N"></a>设难唐捐。<a id="a-7O"></a>汝等所言。<a id="a-7P"></a>得体时者。<a id="a-7Q"></a>即我说住。<a id="a-7R"></a>能引果时。<a id="a-7S"></a>非我所宗引果时后。<a id="a-7T"></a>诸行有住。<a id="a-7U"></a>何缘汝等对我遮破。<a id="a-7V"></a>诸行住时。<a id="a-7W"></a>如汝行中有时有者。<a id="a-7X"></a>必待余法生用方成。<a id="a-7Y"></a>如是亦应有引果者。<a id="a-7Z"></a>必待余法方成引用。<a id="a-7a"></a>此所待者。<a id="a-7b"></a>立以住名。<a id="a-7c"></a>是则我宗。<a id="a-7d"></a>如汝所说。<a id="a-7e"></a>礭陈何等理教相违。<a id="a-7f"></a>岂不经言诸行无住。<a id="a-7g"></a>若说有住。<a id="a-7h"></a>此教相违。<a id="a-7i"></a>汝执有违。<a id="a-7j"></a>种种计度。<a id="a-7k"></a>非实义故。<a id="a-7l"></a>对法诸师。<a id="a-7m"></a>所说称理。<a id="a-7n"></a>有何违害。<a id="a-7o"></a>然契经说。<a id="a-7p"></a>无有住者。<a id="a-7q"></a>为遮常住。<a id="a-7r"></a>故说此言。<a id="a-7s"></a>次后复言。<a id="a-7t"></a>亦无灭故。<a id="a-7u"></a>此言遮遣诸行断灭。<a id="a-7v"></a>若离为遮诸行断者。<a id="a-7w"></a>此无灭言。<a id="a-7x"></a>更何所遣。<a id="a-7y"></a>然诸行灭。<a id="a-7z"></a>但有二种。<a id="a-80"></a>一生无间灭。<a id="a-81"></a>二毕竟断灭。<a id="a-82"></a>故为遮遣常断二边。<a id="a-83"></a>经言诸行无住无灭。<a id="a-84"></a>非为遮遣对法诸师所立为因。<a id="a-85"></a>令引果住。<a id="a-86"></a>诸有智者。<a id="a-87"></a>请为谛观。<a id="a-88"></a>谁之所言。<a id="a-89"></a>违正理教。<a id="a-8A"></a>为说诸行有暂住者。<a id="a-8B"></a>为说诸行全无灭者。<a id="a-8C"></a>我本不言诸行生已全无有灭。<a id="a-8D"></a>何缘经说。<a id="a-8E"></a>皆临灭时。<a id="a-8F"></a>亦无有灭。<a id="a-8G"></a>言无灭者。<a id="a-8H"></a>是无息义。<a id="a-8I"></a>此无意说。<a id="a-8J"></a>诸行生已。<a id="a-8K"></a>无间必灭。<a id="a-8L"></a>无暂息时。<a id="a-8M"></a>说无住言此义已显。<a id="a-8N"></a>复言无灭。<a id="a-8O"></a>应成无用。<a id="a-8P"></a>我亦不言诸行生已毕竟常住。<a id="a-8Q"></a>若尔何缘。<a id="a-8R"></a>说有为法生已有住。<a id="a-8S"></a>言有住者。<a id="a-8T"></a>是暂停义。<a id="a-8U"></a>谓正灭时。<a id="a-8V"></a>诸行暂住。<a id="a-8W"></a>非于已灭及正生时可说住言。<a id="a-8X"></a>无作用故。<a id="a-8Y"></a>如前已说。<a id="a-8Z"></a>于正灭时。<a id="a-8a"></a>诸行方有引果作用。<a id="a-8b"></a>虽作是说。<a id="a-8c"></a>而住必无。<a id="a-8d"></a>曾无契经说有住故。<a id="a-8e"></a>曾无遮故。<a id="a-8f"></a>何定言无。<a id="a-8g"></a>又理所逼。<a id="a-8h"></a>故应信有。<a id="a-8i"></a>设无至教。<a id="a-8j"></a>住于正理。<a id="a-8k"></a>无所乖违。<a id="a-8l"></a>言有何失。<a id="a-8m"></a>然有至教证住为有。<a id="a-8n"></a>如抚掌喻。<a id="a-8o"></a>契经中言。<a id="a-8p"></a>苾刍诸行如幻如焰。<a id="a-8q"></a>暂时而住。<a id="a-8r"></a>速还谢灭。<a id="a-8s"></a>岂不由斯已证对法所说诸行有暂住时由此亦成毗婆沙释。<a id="a-8t"></a>言无住者依刹那后密意而说。<a id="a-8u"></a>非谓全无。<a id="a-8v"></a>然彼所言。<a id="a-8w"></a>此随自意。<a id="a-8x"></a>分别计度。<a id="a-8y"></a>通善逝经。<a id="a-8z"></a>经曾不言有住故者。<a id="a-90"></a>今谓彼类未读此经。<a id="a-91"></a>或率己情。<a id="a-92"></a>拨为非量。<a id="a-93"></a>或朋党执。<a id="a-94"></a>浊乱其心。<a id="a-95"></a>虽数披文而不记了。<a id="a-96"></a>诸求理者。<a id="a-97"></a>请为寻思。<a id="a-98"></a>谁于佛经随自意执。<a id="a-99"></a>为言诸行有暂住者。<a id="a-9A"></a>为拨此经为非量者。<a id="a-9B"></a>然薄伽梵先于经中。<a id="a-9C"></a>说临灭时诸行无住。<a id="a-9D"></a>虑当来世。<a id="a-9E"></a>譬喻部师。<a id="a-9F"></a>执彼经文。<a id="a-9G"></a>拨刹那住。<a id="a-9H"></a>故复说此抚掌喻经。<a id="a-9I"></a>显诸行中有暂时住。<a id="a-9J"></a>彼不忍受此大师言。<a id="a-9K"></a>复作是责。<a id="a-9L"></a>何缘但许依刹那后密意而说。<a id="a-9M"></a>而不言依众同分后。<a id="a-9N"></a>刹那与此有何差别。<a id="a-9O"></a>此责非理。<a id="a-9P"></a>有差别故。<a id="a-9Q"></a>刹那顷住。<a id="a-9R"></a>有俱起因。<a id="a-9S"></a>众同分住此因非有。<a id="a-9T"></a>是故此责。<a id="a-9U"></a>非应正理。<a id="a-9V"></a>彼复责言。<a id="a-9W"></a>若由住力能令诸行暂时住者。<a id="a-9X"></a>何不由此令诸有为经千俱胝。<a id="a-9Y"></a>刹那量住。<a id="a-9Z"></a>何缘诸行一念住因非即令住千俱胝念。<a id="a-9a"></a>此亦非理。<a id="a-9b"></a>离能生因。<a id="a-9c"></a>彼亦不许诸行生故。<a id="a-9d"></a>何缘诸行。<a id="a-9e"></a>一念生因。<a id="a-9f"></a>非即令生千俱胝念。<a id="a-9g"></a>如是道理。<a id="a-9h"></a>进退应同。<a id="a-9i"></a>又契经言。<a id="a-9j"></a>应知乐受生住皆乐。<a id="a-9k"></a>复有经言。<a id="a-9l"></a>应知色等有生有住。<a id="a-9m"></a>若谓此经依相续说。<a id="a-9n"></a>不应正理。<a id="a-9o"></a>义不成故。<a id="a-9p"></a>谓若不许刹那有住。<a id="a-9q"></a>如何相续住义得成。<a id="a-9r"></a>相续必依刹那成故。<a id="a-9s"></a>如是住相。<a id="a-9t"></a>理教极成。<a id="a-9u"></a>然譬喻师。<a id="a-9v"></a>固言非有。<a id="a-9w"></a>不知于住曾结何冤。<a id="a-9x"></a>其理显然。<a id="a-9y"></a>而不忍受。<a id="a-9z"></a>有余难言。<a id="a-A0"></a>若无常相。<a id="a-A1"></a>离无常性。<a id="a-A2"></a>别有体者。<a id="a-A3"></a>何不离苦。<a id="a-A4"></a>别有苦相。<a id="a-A5"></a>如斯例难。<a id="a-A6"></a>其理不成。<a id="a-A7"></a>若说无常性由无常相有。<a id="a-A8"></a>可依此说而设难言。<a id="a-A9"></a>苦性亦应由苦相有。<a id="a-AA"></a>然有为法。<a id="a-AB"></a>性是无常。<a id="a-AC"></a>但由灭相。<a id="a-AD"></a>为缘故灭。<a id="a-AE"></a>如有为法性是无常。<a id="a-AF"></a>要待生缘为缘故起。<a id="a-AG"></a>如是苦性。<a id="a-AH"></a>设复更有苦相为缘。<a id="a-AI"></a>此复何用。<a id="a-AJ"></a>故所例难。<a id="a-AK"></a>其理不成。<a id="a-AL"></a>由此已遮空无我难。<a id="a-AM"></a>又即无常相。<a id="a-AN"></a>亦是苦相。<a id="a-AO"></a>体无常故。<a id="a-AP"></a>苦经所说故。<a id="a-AQ"></a>又彼亦应遭如是难。<a id="a-AR"></a>若所生法。<a id="a-AS"></a>别有生缘。<a id="a-AT"></a>方得生者。<a id="a-AU"></a>应许苦法别待苦缘方得成苦。<a id="a-AV"></a>或所生法。<a id="a-AW"></a>应离生缘自然而生。<a id="a-AX"></a>犹如苦等。<a id="a-AY"></a>又前已说前说者何。<a id="a-AZ"></a>如汝行中有时有者。<a id="a-Aa"></a>必待余法生用方成。<a id="a-Ab"></a>如是我宗。<a id="a-Ac"></a>一切时有。<a id="a-Ad"></a>故法有性。<a id="a-Ae"></a>不待因缘。<a id="a-Af"></a>苦无我等。<a id="a-Ag"></a>应如有性灭应如生。<a id="a-Ah"></a>要待余法。<a id="a-Ai"></a>故知别有能灭内因。<a id="a-Aj"></a>离所灭法。<a id="a-Ak"></a>名无常相。<a id="a-Al"></a>若谓诸行无别灭因。<a id="a-Am"></a>生亦应然。<a id="a-An"></a>不待因有。<a id="a-Ao"></a>此二与体俱异法故。<a id="a-Ap"></a>或应说二差别所因。<a id="a-Aq"></a>若言此二亦有差别。<a id="a-Ar"></a>谓诸行生必待因故。<a id="a-As"></a>现见生时迟速差别。<a id="a-At"></a>若诸行灭。<a id="a-Au"></a>亦待因者。<a id="a-Av"></a>亦应灭时迟速有异。<a id="a-Aw"></a>灭若如生。<a id="a-Ax"></a>时有迟速。<a id="a-Ay"></a>便违诸行刹那灭宗。<a id="a-Az"></a>故知无因自然而灭。<a id="a-B0"></a>无斯过失。<a id="a-B1"></a>灭因与行必俱有故。<a id="a-B2"></a>时无差别。<a id="a-B3"></a>生因与行。<a id="a-B4"></a>或俱不俱。<a id="a-B5"></a>虽时隔越。<a id="a-B6"></a>亦为因故。<a id="a-B7"></a>诸行生时。<a id="a-B8"></a>可有迟速。<a id="a-B9"></a>若诸行灭。<a id="a-BA"></a>不由因者。<a id="a-BB"></a>于正生时。<a id="a-BC"></a>应即灭坏。<a id="a-BD"></a>或应后位灭坏亦无。<a id="a-BE"></a>汝许前后同无因故。<a id="a-BF"></a>若谓此位诸行未生。<a id="a-BG"></a>何得难令即有灭者。<a id="a-BH"></a>是则应许生为灭因。<a id="a-BI"></a>要见有生方有灭故。<a id="a-BJ"></a>既许诸行灭必待生。<a id="a-BK"></a>如何可言无因而灭。<a id="a-BL"></a>又由至教。<a id="a-BM"></a>证灭有因。<a id="a-BN"></a>如契经言。<a id="a-BO"></a>此法灭故。<a id="a-BP"></a>彼法亦灭。<a id="a-BQ"></a>又说如是一切有因。<a id="a-BR"></a>故知诸行由因故灭。<a id="a-BS"></a>又诸有为相皆展转为因。<a id="a-BT"></a>必由有生。<a id="a-BU"></a>方可灭故。<a id="a-BV"></a>必有灭法。<a id="a-BW"></a>方可生故。<a id="a-BX"></a>必由有住。<a id="a-BY"></a>方有异故。<a id="a-BZ"></a>必由有异。<a id="a-Ba"></a>住可迁故。<a id="a-Bb"></a>复有责言。<a id="a-Bc"></a>住因无故。<a id="a-Bd"></a>法自然灭。<a id="a-Be"></a>何用灭因。<a id="a-Bf"></a>此责非理。<a id="a-Bg"></a>唯说前生为因论者。<a id="a-Bh"></a>因正有时。<a id="a-Bi"></a>未有所起。<a id="a-Bj"></a>彼执未来体是无故。<a id="a-Bk"></a>后果生位。<a id="a-Bl"></a>前因已无。<a id="a-Bm"></a>虽无住因。<a id="a-Bn"></a>何妨有住。<a id="a-Bo"></a>故彼所说。<a id="a-Bp"></a>非无灭因。<a id="a-Bq"></a>又先已辩住相为因。<a id="a-Br"></a>诸行生已刹那顷住。<a id="a-Bs"></a>如何复说住无有因。<a id="a-Bt"></a>若谓诸行一刹那后必无有故自然灭者。<a id="a-Bu"></a>若无灭相。<a id="a-Bv"></a>谁遣其无令生已灭。<a id="a-Bw"></a>都由灭相。<a id="a-Bx"></a>故离有为。<a id="a-By"></a>有灭相体。<a id="a-Bz"></a>又不应执灭相体无。<a id="a-C0"></a>如前所引。<a id="a-C1"></a>契经中说。<a id="a-C2"></a>有为之起。<a id="a-C3"></a>亦可了知。<a id="a-C4"></a>尽及住异。<a id="a-C5"></a>亦可知故。<a id="a-C6"></a>非于无法应劝了知。<a id="a-C7"></a>诸可了知者是有异名故。<a id="a-C8"></a>又如必有能生差别令所生法至已生位。<a id="a-C9"></a>如是必有能灭差别。<a id="a-CA"></a>令所灭法至已灭位。<a id="a-CB"></a>故灭如生别有义立又彼上座。<a id="a-CC"></a>作如是言。<a id="a-CD"></a>如虽无别有性一性长性短性合离性等为其所待而亦得成。<a id="a-CE"></a>有一长短合离等法。<a id="a-CF"></a>住等亦然。<a id="a-CG"></a>无别所待。<a id="a-CH"></a>此说便成违自宗过。<a id="a-CI"></a>彼宗自许有一长短合离等法待余成故。<a id="a-CJ"></a>彼执诸法托有因缘本无今有故。<a id="a-CK"></a>诸法有待。<a id="a-CL"></a>余有性非无所待。<a id="a-CM"></a>汝宗诸行本无今有。<a id="a-CN"></a>有性如生待有方立。<a id="a-CO"></a>对法者说。<a id="a-CP"></a>诸法有性一切时有。<a id="a-CQ"></a>不待因缘。<a id="a-CR"></a>故彼所言。<a id="a-CS"></a>自违宗义。<a id="a-CT"></a>遮余同类此一方成。<a id="a-CU"></a>故亦待余一义成立。<a id="a-CV"></a>长短展转相待而成。<a id="a-CW"></a>或待极微安布而立。<a id="a-CX"></a>故非自有。<a id="a-CY"></a>必待他成。<a id="a-CZ"></a>合之与离。<a id="a-Ca"></a>亦待别物。<a id="a-Cb"></a>是故一切皆有所待。<a id="a-Cc"></a>非无所待可立名言。<a id="a-Cd"></a>又法生因亦应由此例被遮遣。<a id="a-Ce"></a>如有等性无所待成。<a id="a-Cf"></a>生亦应尔。<a id="a-Cg"></a>然无是事。<a id="a-Ch"></a>故诸有为。<a id="a-Ci"></a>分位差别。<a id="a-Cj"></a>一切皆待异因缘成。<a id="a-Ck"></a>非自然有。<a id="a-Cl"></a>故有为相。<a id="a-Cm"></a>一一刹那。<a id="a-Cn"></a>皆别实有义极成立。<a id="a-Co"></a>譬喻部师所立。<a id="a-Cp"></a>假有相续生等。<a id="a-Cq"></a>诸有为相。<a id="a-Cr"></a>不合正理。<a id="a-Cs"></a>违背契经。<a id="a-Ct"></a>唯我所宗。<a id="a-Cu"></a>符经顺理。<a id="a-Cv"></a>故有智者。<a id="a-Cw"></a>应勤修学。<a id="a-Cx"></a>已广分别诸有为相。<a id="a-Cy"></a>名身等类。<a id="a-Cz"></a>其义云何。<a id="a-D0"></a>颂曰。</p>
  <p id="aD1">名身等所谓　　想章字总说</p>
  <p id="aD2">论曰。<a id="a-D3"></a>等者等取句身文身名句文身。<a id="a-D4"></a>本论说故。<a id="a-D5"></a>诸想总说。<a id="a-D6"></a>即是名身。<a id="a-D7"></a>诸章总说。<a id="a-D8"></a>即是句身。<a id="a-D9"></a>诸字总说。<a id="a-DA"></a>即是文身。<a id="a-DB"></a>言总说者。<a id="a-DC"></a>是合集义。<a id="a-DD"></a>于合集义中。<a id="a-DE"></a>说嗢遮界故。<a id="a-DF"></a>想谓于法分别取着。<a id="a-DG"></a>共所安立。<a id="a-DH"></a>字所发想。<a id="a-DI"></a>即是眼耳瓶衣车等。<a id="a-DJ"></a>如是想身。<a id="a-DK"></a>即是名身。<a id="a-DL"></a>谓眼耳等。<a id="a-DM"></a>章谓章辩。<a id="a-DN"></a>世论者释。<a id="a-DO"></a>是辩无尽。<a id="a-DP"></a>带差别章。<a id="a-DQ"></a>能究竟辩所欲说义。<a id="a-DR"></a>即是福招乐异熟等。<a id="a-DS"></a>如是章身。<a id="a-DT"></a>即是句身。<a id="a-DU"></a>谓如有说。</p>
  <p id="aDV">福招乐异熟　　所欲皆如意</p>
  <p id="aDW">并速证第一　　永寂静涅槃</p>
  <p id="aDX">如是句等。<a id="a-DY"></a>字谓[褒-保+可]阿壹伊等字。<a id="a-DZ"></a>如是字身。<a id="a-Da"></a>即是文身。<a id="a-Db"></a>谓迦佉伽等。<a id="a-Dc"></a>有余师说。<a id="a-Dd"></a>本论中言。<a id="a-De"></a>云何多名身。<a id="a-Df"></a>谓名名事等。<a id="a-Dg"></a>非彼论师欲辩名等是实有相。<a id="a-Dh"></a>而依假合以发问端。<a id="a-Di"></a>是故彼问多名身等者。<a id="a-Dj"></a>决定应问名等体实相。<a id="a-Dk"></a>思择名等体实相中。<a id="a-Dl"></a>何用推征名等假合。<a id="a-Dm"></a>又名等三相差别者。<a id="a-Dn"></a>谓声所显。<a id="a-Do"></a>能显于义。<a id="a-Dp"></a>已共立为能诠定量。<a id="a-Dq"></a>显示所解意乐所生。<a id="a-Dr"></a>能表所知。<a id="a-Ds"></a>境界自体。<a id="a-Dt"></a>犹如响像。<a id="a-Du"></a>此相是名。<a id="a-Dv"></a>若能辩析所知境中。<a id="a-Dw"></a>广略义门。<a id="a-Dx"></a>此相是句。<a id="a-Dy"></a>于能说者。<a id="a-Dz"></a>声已灭位。<a id="a-E0"></a>犹令系念。<a id="a-E1"></a>持令不惑。<a id="a-E2"></a>传寄余者。<a id="a-E3"></a>此相是文。<a id="a-E4"></a>此中名者。<a id="a-E5"></a>谓随归赴。<a id="a-E6"></a>如如语声之所归赴。<a id="a-E7"></a>如是如是。<a id="a-E8"></a>于自性中。<a id="a-E9"></a>名皆随逐。<a id="a-EA"></a>呼召于彼。<a id="a-EB"></a>句者即能辩所说义谓能辩析差别义门。<a id="a-EC"></a>文者谓能有所彰显。<a id="a-ED"></a>依此由此彼彰显故。<a id="a-EE"></a>此即是字。<a id="a-EF"></a>谓令系念无有忘失。<a id="a-EG"></a>或复由此之所任持。<a id="a-EH"></a>令无疑惑。<a id="a-EI"></a>或能持彼。<a id="a-EJ"></a>转寄于余。<a id="a-EK"></a>故有说言。<a id="a-EL"></a>如静虑者方便境相。<a id="a-EM"></a>与静虑中所觉了境。<a id="a-EN"></a>而为梯蹬。<a id="a-EO"></a>文于名句及义亦尔。<a id="a-EP"></a>有余师说。<a id="a-EQ"></a>[褒-保+可]壹等字。<a id="a-ER"></a>能彰名句。<a id="a-ES"></a>故说为文。<a id="a-ET"></a>即此诸字。<a id="a-EU"></a>或别或总。<a id="a-EV"></a>能诠自性。<a id="a-EW"></a>故说为名。<a id="a-EX"></a>即此和合。<a id="a-EY"></a>能究竟辩差别义门。<a id="a-EZ"></a>说名为句。<a id="a-Ea"></a>如是三种。<a id="a-Eb"></a>体应成一。<a id="a-Ec"></a>又应非实。<a id="a-Ed"></a>故不可依。<a id="a-Ee"></a>复有余师。<a id="a-Ef"></a>一处显三相。<a id="a-Eg"></a>谓如说言。<a id="a-Eh"></a>欲我知汝本。<a id="a-Ei"></a>此中诸字各说为文。<a id="a-Ej"></a>欲者是名。<a id="a-Ek"></a>总说为句。<a id="a-El"></a>是则总说名句文身。<a id="a-Em"></a>此亦不免前所说过。<a id="a-En"></a>是故最初所说名等三相为善。<a id="a-Eo"></a>可研寻故。<a id="a-Ep"></a>岂不经中受想行识四无色蕴总说为名。<a id="a-Eq"></a>本论亦言。<a id="a-Er"></a>法处所摄。<a id="a-Es"></a>身业语业。<a id="a-Et"></a>是色所收。<a id="a-Eu"></a>其余法处。<a id="a-Ev"></a>皆名所摄。<a id="a-Ew"></a>此中何故说名。<a id="a-Ex"></a>但以心不相应行蕴为性。<a id="a-Ey"></a>契经本论。<a id="a-Ez"></a>皆为总摄一切法门。<a id="a-F0"></a>略为二种。<a id="a-F1"></a>色为体者。<a id="a-F2"></a>总说为色。<a id="a-F3"></a>自余非色。<a id="a-F4"></a>总说为名。<a id="a-F5"></a>非色聚中摄于名故。<a id="a-F6"></a>总从别目。<a id="a-F7"></a>故说为名。<a id="a-F8"></a>今此中名。<a id="a-F9"></a>唯约能显所诠义说。<a id="a-FA"></a>是故但以心不相应行蕴为性。<a id="a-FB"></a>义为可说不可说耶。<a id="a-FC"></a>如实应言。<a id="a-FD"></a>义不可说。<a id="a-FE"></a>若尔何故。<a id="a-FF"></a>因为等言。<a id="a-FG"></a>解为等义。<a id="a-FH"></a>非颠倒解。<a id="a-FI"></a>又应违经吾当为汝略说法要。<a id="a-FJ"></a>有义有文。<a id="a-FK"></a>无斯过失。<a id="a-FL"></a>假安立故。<a id="a-FM"></a>谓劫初人。<a id="a-FN"></a>于种种义。<a id="a-FO"></a>共立种种差别想名。<a id="a-FP"></a>由此相传。<a id="a-FQ"></a>于诸名想。<a id="a-FR"></a>解无颠倒。<a id="a-FS"></a>又如有说。<a id="a-FT"></a>语能发名。<a id="a-FU"></a>名能显义。<a id="a-FV"></a>然契经言。<a id="a-FW"></a>文义巧妙。<a id="a-FX"></a>曾无有说有义有文。<a id="a-FY"></a>设许如斯亦无有失。<a id="a-FZ"></a>世尊所说。<a id="a-Fa"></a>具文义故。<a id="a-Fb"></a>谓世尊教。<a id="a-Fc"></a>能正显了无量义门。<a id="a-Fd"></a>文词圆满。<a id="a-Fe"></a>无所缺漏。<a id="a-Ff"></a>故作是说。<a id="a-Fg"></a>又三世诸法各有三世名谓过去法。<a id="a-Fh"></a>过去诸佛。<a id="a-Fi"></a>以过去名。<a id="a-Fj"></a>曾已显示。<a id="a-Fk"></a>未来诸佛。<a id="a-Fl"></a>以未来名。<a id="a-Fm"></a>当复显示。<a id="a-Fn"></a>现在诸佛。<a id="a-Fo"></a>以现在名。<a id="a-Fp"></a>今正显示。<a id="a-Fq"></a>未来现在。<a id="a-Fr"></a>如应当知。<a id="a-Fs"></a>又诸法中。<a id="a-Ft"></a>无无名者。<a id="a-Fu"></a>若有应成非所知过。<a id="a-Fv"></a>故薄伽梵说如是言。</p>
  <p id="aFw">名能映一切　　无有过名者</p>
  <p id="aFx">是故名一法　　皆随自在行</p>
  <p id="aFy">有余师说。<a id="a-Fz"></a>义少名多。<a id="a-G0"></a>于一义中。<a id="a-G1"></a>有多名故。<a id="a-G2"></a>有余复说。<a id="a-G3"></a>名少义多。<a id="a-G4"></a>名唯一界少分所摄。<a id="a-G5"></a>义则具收十八界故。<a id="a-G6"></a>复有说者。<a id="a-G7"></a>互有少多。<a id="a-G8"></a>谓约界摄。<a id="a-G9"></a>义多名少。<a id="a-GA"></a>若依立教。<a id="a-GB"></a>义少名多。<a id="a-GC"></a>谓佛世尊。<a id="a-GD"></a>于一一法。<a id="a-GE"></a>随义施设无边名故。<a id="a-GF"></a>如贪名爱名火名蛇名蔓名渴名网名毒名泉名河名修名广名针缕等。<a id="a-GG"></a>如是一切。<a id="a-GH"></a>此中经主。<a id="a-GI"></a>作如是言。<a id="a-GJ"></a>岂不此三语为性故用声为体。<a id="a-GK"></a>色自性摄如何乃说为心不相应行。<a id="a-GL"></a>此责非理。<a id="a-GM"></a>所以者何。<a id="a-GN"></a>由教及理。<a id="a-GO"></a>知别有故。<a id="a-GP"></a>教谓经言。<a id="a-GQ"></a>语力文力。<a id="a-GR"></a>若文即语。<a id="a-GS"></a>别说何为。<a id="a-GT"></a>又说应持正法文句。<a id="a-GU"></a>又言依义不依于文。<a id="a-GV"></a>又说伽他因谓阐陀文字。<a id="a-GW"></a>阐陀谓造颂分量语为体。<a id="a-GX"></a>又契经言。<a id="a-GY"></a>知法知义法谓名等。<a id="a-GZ"></a>义谓所诠。<a id="a-Ga"></a>又契经言。<a id="a-Gb"></a>文义巧妙。<a id="a-Gc"></a>又言应以善说文句读诵正法恶说文句读诵正法义即难解。<a id="a-Gd"></a>又说如来获得希有名句文身。<a id="a-Ge"></a>又说彼彼胜解文句甚为希有。<a id="a-Gf"></a>由此等教。<a id="a-Gg"></a>证知别有能诠诸义名句文身。<a id="a-Gh"></a>犹如语声。<a id="a-Gi"></a>实而非假。<a id="a-Gj"></a>理谓现见。<a id="a-Gk"></a>有时得声而不得字。<a id="a-Gl"></a>有时得字而不得声。<a id="a-Gm"></a>故知体别。<a id="a-Gn"></a>有时得声不得字者。<a id="a-Go"></a>谓虽闻声而不了义。<a id="a-Gp"></a>现见有人粗闻他语。<a id="a-Gq"></a>而复审问。<a id="a-Gr"></a>汝何所言。<a id="a-Gs"></a>此闻语声。<a id="a-Gt"></a>不了义者。<a id="a-Gu"></a>都由未达所发文故。<a id="a-Gv"></a>如何乃执文不异声。<a id="a-Gw"></a>有时得字不得声者。<a id="a-Gx"></a>谓不闻声。<a id="a-Gy"></a>而得了义。<a id="a-Gz"></a>现见有人不闻他语。<a id="a-H0"></a>睹唇等动。<a id="a-H1"></a>知其所说。<a id="a-H2"></a>此不闻声。<a id="a-H3"></a>得了义者。<a id="a-H4"></a>都由己达所发文故。<a id="a-H5"></a>由斯理证。<a id="a-H6"></a>文必异声。<a id="a-H7"></a>又见世间。<a id="a-H8"></a>隐声诵咒。<a id="a-H9"></a>故知咒字。<a id="a-HA"></a>异于咒声。<a id="a-HB"></a>又见世间。<a id="a-HC"></a>有二论者。<a id="a-HD"></a>言音相似。<a id="a-HE"></a>一负一胜。<a id="a-HF"></a>此胜负因。<a id="a-HG"></a>必异声有。<a id="a-HH"></a>又法与词二无碍解。<a id="a-HI"></a>境界别故。<a id="a-HJ"></a>知字离声。<a id="a-HK"></a>是故声者。<a id="a-HL"></a>但是言音。<a id="a-HM"></a>相无差别。<a id="a-HN"></a>其中屈曲。<a id="a-HO"></a>必依迦遮吒多波等。<a id="a-HP"></a>要由语声。<a id="a-HQ"></a>发起诸字。<a id="a-HR"></a>诸字前后和合生名此名既生。<a id="a-HS"></a>即能显义。<a id="a-HT"></a>由此展转而作是言。<a id="a-HU"></a>语能发名名能显义。<a id="a-HV"></a>故名声异。<a id="a-HW"></a>其理极成应知此中声是能说。<a id="a-HX"></a>文是所说。<a id="a-HY"></a>义俱非二。<a id="a-HZ"></a>如是则为无乱建立。<a id="a-Ha"></a>此中经主。<a id="a-Hb"></a>又作是言。<a id="a-Hc"></a>非但音声皆称为语。<a id="a-Hd"></a>要由此故。<a id="a-He"></a>义可了知。<a id="a-Hf"></a>如是音声。<a id="a-Hg"></a>方称语故。<a id="a-Hh"></a>谓能说者。<a id="a-Hi"></a>于诸义中。<a id="a-Hj"></a>已共立为能诠定量。<a id="a-Hk"></a>若此句义。<a id="a-Hl"></a>由名能显但由音声显用已辩。<a id="a-Hm"></a>何须横计别有实名。<a id="a-Hn"></a>何等名为能诠定量。<a id="a-Ho"></a>岂不于义共立想名。<a id="a-Hp"></a>此即说为能诠定量。<a id="a-Hq"></a>谓能说者。<a id="a-Hr"></a>于诸义中。<a id="a-Hs"></a>先共安立如是诸字。<a id="a-Ht"></a>定能展转。<a id="a-Hu"></a>诠如是义。<a id="a-Hv"></a>由共安立如是字故。<a id="a-Hw"></a>因如是字发如是名。<a id="a-Hx"></a>此名即是能诠定量。<a id="a-Hy"></a>诸能说者。<a id="a-Hz"></a>将发语时。<a id="a-I0"></a>要先思惟。<a id="a-I1"></a>如是定量。<a id="a-I2"></a>由此自语。<a id="a-I3"></a>或他语时。<a id="a-I4"></a>于所显义。<a id="a-I5"></a>皆能解了。<a id="a-I6"></a>故非唯声即能显义。<a id="a-I7"></a>要语发字。<a id="a-I8"></a>字复发名。<a id="a-I9"></a>名乃能诠。<a id="a-IA"></a>所欲说义。<a id="a-IB"></a>如语发字。<a id="a-IC"></a>字复发名。<a id="a-ID"></a>如是应思。<a id="a-IE"></a>发句道理。<a id="a-IF"></a>此中经主。<a id="a-IG"></a>复作是言。<a id="a-IH"></a>又未了此名如何由语发。<a id="a-II"></a>为由语显。<a id="a-IJ"></a>为由语生。<a id="a-IK"></a>若由语生。<a id="a-IL"></a>语声性故。<a id="a-IM"></a>声应一切皆能生名。<a id="a-IN"></a>若谓生名声有差别。<a id="a-IO"></a>此足显义。<a id="a-IP"></a>何待别名。<a id="a-IQ"></a>若由语显。<a id="a-IR"></a>语声性故。<a id="a-IS"></a>声应一切皆能显名。<a id="a-IT"></a>若谓显名声有差别。<a id="a-IU"></a>此足显义。<a id="a-IV"></a>何待别名。<a id="a-IW"></a>执声能诠。<a id="a-IX"></a>斯难亦等。<a id="a-IY"></a>谓若声体。<a id="a-IZ"></a>即能显义。<a id="a-Ia"></a>应一切声无非能显。<a id="a-Ib"></a>若谓能显声有差别如是差别。<a id="a-Ic"></a>应即是名。<a id="a-Id"></a>故所推征。<a id="a-Ie"></a>未为过难。<a id="a-If"></a>然能说者。<a id="a-Ig"></a>以所乐名。<a id="a-Ih"></a>先蕴在心。<a id="a-Ii"></a>方复思度。<a id="a-Ij"></a>我当发起如是如是言。<a id="a-Ik"></a>为他宣说如是如是义。<a id="a-Il"></a>由此后时。<a id="a-Im"></a>随思发语。<a id="a-In"></a>因语发字。<a id="a-Io"></a>字复发名。<a id="a-Ip"></a>名方显义。<a id="a-Iq"></a>由依如是展转理门说。<a id="a-Ir"></a>语发名名能显义。<a id="a-Is"></a>如斯安立。<a id="a-It"></a>其理必然。<a id="a-Iu"></a>若不以名先蕴心内。<a id="a-Iv"></a>设令发语无定表诠。<a id="a-Iw"></a>亦不令他于义生解。<a id="a-Ix"></a>又经主言。<a id="a-Iy"></a>或唯应执别有文体。<a id="a-Iz"></a>即总集此为名等身更执有余。<a id="a-J0"></a>便为无用。<a id="a-J1"></a>此亦非理。<a id="a-J2"></a>无有诸文俱时转故。<a id="a-J3"></a>由斯总集理不成故。<a id="a-J4"></a>非一一文中皆不显义故。<a id="a-J5"></a>或如树等。<a id="a-J6"></a>大造合成。<a id="a-J7"></a>非不缘斯别生于影。<a id="a-J8"></a>影由假发。<a id="a-J9"></a>而体非假。<a id="a-JA"></a>如是诸文。<a id="a-JB"></a>亦应总集别生名句而彼名句虽由假发。<a id="a-JC"></a>而体非假。<a id="a-JD"></a>此为善说理极成故。<a id="a-JE"></a>若尔则应一切假法皆可安立为实有性。<a id="a-JF"></a>无如是过所以者何。<a id="a-JG"></a>于一字中。<a id="a-JH"></a>亦有名故。<a id="a-JI"></a>无假有法搅一实成。<a id="a-JJ"></a>故假与名义不相似。<a id="a-JK"></a>既于一字。<a id="a-JL"></a>亦得有名。<a id="a-JM"></a>宁知此名。<a id="a-JN"></a>离字而有。<a id="a-JO"></a>如是一字。<a id="a-JP"></a>如无义字。<a id="a-JQ"></a>无有所诠。<a id="a-JR"></a>依此为缘。<a id="a-JS"></a>别有名起。<a id="a-JT"></a>方能表义。<a id="a-JU"></a>然极相近。<a id="a-JV"></a>别相难知。<a id="a-JW"></a>如壁上光二色难辩。<a id="a-JX"></a>若许即声能显于义。<a id="a-JY"></a>无别名等。<a id="a-JZ"></a>斯有何失。<a id="a-Ja"></a>违害法相。<a id="a-Jb"></a>岂非失耶。<a id="a-Jc"></a>无有音声。<a id="a-Jd"></a>唯意能得。<a id="a-Je"></a>字等不尔。<a id="a-Jf"></a>故体不同。<a id="a-Jg"></a>然有音声。<a id="a-Jh"></a>虽由共立契约而发。<a id="a-Ji"></a>有作意听。<a id="a-Jj"></a>而但了声。<a id="a-Jk"></a>于义不了。<a id="a-Jl"></a>彼后因此还得了知。<a id="a-Jm"></a>非前了声于义不了。<a id="a-Jn"></a>后唯因此便能了义。<a id="a-Jo"></a>故知离声别有名等。<a id="a-Jp"></a>前意未得不了所诠。<a id="a-Jq"></a>后意得时。<a id="a-Jr"></a>方能了义。<a id="a-Js"></a>若谓不尔后意还因得声差别能了义故。<a id="a-Jt"></a>此声差别非异于声。<a id="a-Ju"></a>此亦不然能诠契约。<a id="a-Jv"></a>即声差别理不成故。<a id="a-Jw"></a>若所共立。<a id="a-Jx"></a>能诠契约。<a id="a-Jy"></a>即声差别者。<a id="a-Jz"></a>应如色差别。<a id="a-K0"></a>非共立契亦可了知。<a id="a-K1"></a>非青与黄二色差别要共立契然后了知。<a id="a-K2"></a>虽二色中先不共立差别契约。<a id="a-K3"></a>而彼青黄差别之相。<a id="a-K4"></a>非异色故。<a id="a-K5"></a>眼识得已。<a id="a-K6"></a>意识即能随分别知此彼差别。<a id="a-K7"></a>又理不应于契约上复作契约。<a id="a-K8"></a>故不应言能诠契约。<a id="a-K9"></a>虽不异声而先不共立契约者。<a id="a-KA"></a>虽复得声而更待余立契约故未能了别。<a id="a-KB"></a>此望余声有差别相。<a id="a-KC"></a>又若所立契即声差别者。<a id="a-KD"></a>于有义声及无义声所有差别。<a id="a-KE"></a>虽先未共立差别契。<a id="a-KF"></a>应亦了知。<a id="a-KG"></a>谓于一声有此差别。<a id="a-KH"></a>于余声上。<a id="a-KI"></a>此差别无。<a id="a-KJ"></a>先未共立差别契者。<a id="a-KK"></a>得二声时。<a id="a-KL"></a>虽不了义。<a id="a-KM"></a>然应如彼二色差别。<a id="a-KN"></a>即能了达有契约声无契约声差别之相。<a id="a-KO"></a>故知别有名句文身。<a id="a-KP"></a>缘声而生。<a id="a-KQ"></a>能显了义。<a id="a-KR"></a>然彼上座。<a id="a-KS"></a>于此复言。<a id="a-KT"></a>意业为先。<a id="a-KU"></a>所生声位。<a id="a-KV"></a>安布诸字。<a id="a-KW"></a>决定差别。<a id="a-KX"></a>以成名等。<a id="a-KY"></a>此离于声。<a id="a-KZ"></a>别有自性。<a id="a-Ka"></a>理不可得。<a id="a-Kb"></a>如是亦应由前理教显彼上座有言无实。<a id="a-Kc"></a>非但由彼虚构言词能立即声是名等体。<a id="a-Kd"></a>若但由彼虚构言词。<a id="a-Ke"></a>能立即声是名等者。<a id="a-Kf"></a>亦应能立一切极成别有体法为无别体。<a id="a-Kg"></a>谓即湿性。<a id="a-Kh"></a>积集凝结。<a id="a-Ki"></a>名为坚性。<a id="a-Kj"></a>即彼坚性。<a id="a-Kk"></a>离散消融。<a id="a-Kl"></a>名为湿性。<a id="a-Km"></a>即坚湿性。<a id="a-Kn"></a>与冷乖离名为暖性。<a id="a-Ko"></a>即上三性。<a id="a-Kp"></a>于轻转时名为动性。<a id="a-Kq"></a>眼识所识色界即是香处所摄。<a id="a-Kr"></a>即诸大种能有所缘。<a id="a-Ks"></a>名心心所。<a id="a-Kt"></a>如是一切皆应得成。<a id="a-Ku"></a>又因现摇香触等相。<a id="a-Kv"></a>亦能了义。<a id="a-Kw"></a>故不应立名句文身即声为体。<a id="a-Kx"></a>是故于我所说离声有名等三。<a id="a-Ky"></a>能显义理。<a id="a-Kz"></a>若能如实少分显非我应收采。<a id="a-L0"></a>非但由彼所构虚言。<a id="a-L1"></a>能倾实义。<a id="a-L2"></a>又彼虽说如世尊言。<a id="a-L3"></a>因寻伺言说语。<a id="a-L4"></a>非不因寻伺言说语者。<a id="a-L5"></a>由声发声。<a id="a-L6"></a>故名等三无别有体。<a id="a-L7"></a>此亦无失。<a id="a-L8"></a>如施等故。<a id="a-L9"></a>谓如经言。<a id="a-LA"></a>舍施受乐。<a id="a-LB"></a>此亦应然语因名语。<a id="a-LC"></a>又如触等因亦名为触等。<a id="a-LD"></a>又彼虽说非世共知名句文身。<a id="a-LE"></a>是心不相应行。<a id="a-LF"></a>我当于彼而发语言。<a id="a-LG"></a>既不共知。<a id="a-LH"></a>语凭何发。<a id="a-LI"></a>此亦非理。<a id="a-LJ"></a>世间虽无分别功力。<a id="a-LK"></a>而能缘故。<a id="a-LL"></a>如世间说。<a id="a-LM"></a>被菜所烧为泥所烂。<a id="a-LN"></a>彼虽不达而是能缘。<a id="a-LO"></a>此亦应尔。<a id="a-LP"></a>又如以眼现见光明。<a id="a-LQ"></a>而言我今见不了色。<a id="a-LR"></a>又作两手相击声因。<a id="a-LS"></a>而言作声。<a id="a-LT"></a>不言作击。<a id="a-LU"></a>又无智者。<a id="a-LV"></a>但作是言。<a id="a-LW"></a>因弃舍欲弃舍便秽。<a id="a-LX"></a>然实义者。<a id="a-LY"></a>因弃舍欲生便秽路。<a id="a-LZ"></a>能发风心。<a id="a-La"></a>心复发风。<a id="a-Lb"></a>风方弃舍。<a id="a-Lc"></a>如是非无了名等觉能觉了义。<a id="a-Ld"></a>但由名等觉相微细。<a id="a-Le"></a>故不能知。<a id="a-Lf"></a>虽不定心不能分别。<a id="a-Lg"></a>此是声觉。<a id="a-Lh"></a>此名等觉。<a id="a-Li"></a>此是义觉。<a id="a-Lj"></a>而实非无。<a id="a-Lk"></a>故于审谛观察诸法差别相时。<a id="a-Ll"></a>世间粗心所起言说。<a id="a-Lm"></a>未足为证。<a id="a-Ln"></a>且诸世间。<a id="a-Lo"></a>于自觉慧所行境界。<a id="a-Lp"></a>亦不能知。<a id="a-Lq"></a>故佛世尊。<a id="a-Lr"></a>如实开演。<a id="a-Ls"></a>诸有执我等随观见。<a id="a-Lt"></a>一切唯于五取蕴起。<a id="a-Lu"></a>如是世间。<a id="a-Lv"></a>于粗浅事。<a id="a-Lw"></a>若不闻说。<a id="a-Lx"></a>尚未能了。<a id="a-Ly"></a>况于深细心不相应行蕴所摄名句文身。<a id="a-Lz"></a>不因开示。<a id="a-M0"></a>而能解了。<a id="a-M1"></a>故彼所言。<a id="a-M2"></a>定为非理又经主说。<a id="a-M3"></a>诸刹那声。<a id="a-M4"></a>不可聚集亦无一法分分渐生。<a id="a-M5"></a>如何名生。<a id="a-M6"></a>可由语发。<a id="a-M7"></a>又自释言。<a id="a-M8"></a>云何待过去诸表刹那。<a id="a-M9"></a>最后表刹那。<a id="a-MA"></a>能生无表。<a id="a-MB"></a>复自难言。<a id="a-MC"></a>若尔最后位声乃生名。<a id="a-MD"></a>但闻最后声。<a id="a-ME"></a>应能了义。<a id="a-MF"></a>若作是执。<a id="a-MG"></a>语能生文。<a id="a-MH"></a>文复生名。<a id="a-MI"></a>名方显义此中过难。<a id="a-MJ"></a>应同前说。<a id="a-MK"></a>以诸念文不可集故。<a id="a-ML"></a>语显名过。<a id="a-MM"></a>应例如生。<a id="a-MN"></a>又文由语。<a id="a-MO"></a>若显若生。<a id="a-MP"></a>准语于名。<a id="a-MQ"></a>皆不应理。<a id="a-MR"></a>此难违害自所禀宗。<a id="a-MS"></a>彼说去来。<a id="a-MT"></a>皆无自体。<a id="a-MU"></a>声前后念。<a id="a-MV"></a>不可顿生。<a id="a-MW"></a>如何成文成名成句。<a id="a-MX"></a>若前前念。<a id="a-MY"></a>转转相资。<a id="a-MZ"></a>最后刹那。<a id="a-Ma"></a>成文名句。<a id="a-Mb"></a>但闻最后。<a id="a-Mc"></a>应了义成。<a id="a-Md"></a>又无相资。<a id="a-Me"></a>去来无故。<a id="a-Mf"></a>既恒一念。<a id="a-Mg"></a>如何相资。<a id="a-Mh"></a>既无相资。<a id="a-Mi"></a>前后相似。<a id="a-Mj"></a>后如初念。<a id="a-Mk"></a>应不能诠。<a id="a-Ml"></a>闻后如初。<a id="a-Mm"></a>应不了义。<a id="a-Mn"></a>故彼所执。<a id="a-Mo"></a>前后相资。<a id="a-Mp"></a>声即能诠。<a id="a-Mq"></a>理不成立。<a id="a-Mr"></a>我宗三世皆有非无。<a id="a-Ms"></a>故后待前。<a id="a-Mt"></a>能生名等。<a id="a-Mu"></a>虽最后念名等方生。<a id="a-Mv"></a>而但闻彼。<a id="a-Mw"></a>不能了义。<a id="a-Mx"></a>由不具闻。<a id="a-My"></a>如先共立名等契约。<a id="a-Mz"></a>能发声故。<a id="a-N0"></a>然闻一声。<a id="a-N1"></a>亦有了者。<a id="a-N2"></a>由串习故。<a id="a-N3"></a>依此比余。<a id="a-N4"></a>故经主言。<a id="a-N5"></a>破彼非此。<a id="a-N6"></a>毗婆沙说名句文三。<a id="a-N7"></a>各有三种。<a id="a-N8"></a>名三种者。<a id="a-N9"></a>谓名名身多名身。<a id="a-NA"></a>句文亦尔。<a id="a-NB"></a>名有多位。<a id="a-NC"></a>谓一字生。<a id="a-ND"></a>或二字生。<a id="a-NE"></a>或多字生。<a id="a-NF"></a>一字生者。<a id="a-NG"></a>说一字时。<a id="a-NH"></a>但可有名。<a id="a-NI"></a>说二字时。<a id="a-NJ"></a>即谓名身。<a id="a-NK"></a>或作是说。<a id="a-NL"></a>说三字时。<a id="a-NM"></a>即谓多名身。<a id="a-NN"></a>或作是说。<a id="a-NO"></a>说四字时。<a id="a-NP"></a>方谓多名身。<a id="a-NQ"></a>二字生者。<a id="a-NR"></a>说二字时。<a id="a-NS"></a>但可有名。<a id="a-NT"></a>说四字时。<a id="a-NU"></a>即谓名身。<a id="a-NV"></a>或作是说。<a id="a-NW"></a>说六字时。<a id="a-NX"></a>即谓多名身。<a id="a-NY"></a>或作是说说八字时。<a id="a-NZ"></a>方谓多名身。<a id="a-Na"></a>多字生中。<a id="a-Nb"></a>三字生者。<a id="a-Nc"></a>说三字时。<a id="a-Nd"></a>但可有名。<a id="a-Ne"></a>说六字时。<a id="a-Nf"></a>即谓名身。<a id="a-Ng"></a>或作是说。<a id="a-Nh"></a>说九字时。<a id="a-Ni"></a>即谓多名身。<a id="a-Nj"></a>或作是说。<a id="a-Nk"></a>说十二字时。<a id="a-Nl"></a>方谓多名身。<a id="a-Nm"></a>此为门故。<a id="a-Nn"></a>余多字生。<a id="a-No"></a>名身多身。<a id="a-Np"></a>如理应说。<a id="a-Nq"></a>句亦多位。<a id="a-Nr"></a>谓处中句。<a id="a-Ns"></a>初句后句。<a id="a-Nt"></a>短句长句。<a id="a-Nu"></a>若八字生。<a id="a-Nv"></a>名处中句。<a id="a-Nw"></a>不长不短故。<a id="a-Nx"></a>谓处中三十二字生于四句。<a id="a-Ny"></a>如是四句。<a id="a-Nz"></a>成室路迦。<a id="a-O0"></a>经论文章。<a id="a-O1"></a>多依此数。<a id="a-O2"></a>若六字已上生名初句。<a id="a-O3"></a>二十六字已下生名后句。<a id="a-O4"></a>若减六字生名短句。<a id="a-O5"></a>过二十六字生名长句。<a id="a-O6"></a>且依处中句辩三种。<a id="a-O7"></a>说八字时。<a id="a-O8"></a>但可有句。<a id="a-O9"></a>说十六字时。<a id="a-OA"></a>即谓句身。<a id="a-OB"></a>或作是说。<a id="a-OC"></a>说二十四字时。<a id="a-OD"></a>即谓多句身。<a id="a-OE"></a>或作是说。<a id="a-OF"></a>说三十二字时。<a id="a-OG"></a>方谓多句身。<a id="a-OH"></a>文即字故。<a id="a-OI"></a>唯有一位。<a id="a-OJ"></a>说一字时。<a id="a-OK"></a>但可有文。<a id="a-OL"></a>说二字时。<a id="a-OM"></a>即谓文身。<a id="a-ON"></a>或作是说。<a id="a-OO"></a>说三字时。<a id="a-OP"></a>即谓多文身。<a id="a-OQ"></a>或作是说。<a id="a-OR"></a>说四字时。<a id="a-OS"></a>方谓多文身。<a id="a-OT"></a>由此理故。<a id="a-OU"></a>应作是说。<a id="a-OV"></a>说一字时。<a id="a-OW"></a>有名无名身无多名身。<a id="a-OX"></a>无句无句身无多句身。<a id="a-OY"></a>有文无文身无多文身。<a id="a-OZ"></a>说二字时。<a id="a-Oa"></a>有名有名身。<a id="a-Ob"></a>无多名身。<a id="a-Oc"></a>无句等三。<a id="a-Od"></a>有文有文身。<a id="a-Oe"></a>无多文身。<a id="a-Of"></a>说四字时。<a id="a-Og"></a>有名等三。<a id="a-Oh"></a>无句等三。<a id="a-Oi"></a>有文等三。<a id="a-Oj"></a>说八字时。<a id="a-Ok"></a>有名等三。<a id="a-Ol"></a>有句无句身无多句身。<a id="a-Om"></a>有文等三。<a id="a-On"></a>说十六字时。<a id="a-Oo"></a>有名等三。<a id="a-Op"></a>有句有句身。<a id="a-Oq"></a>无多句身。<a id="a-Or"></a>有文等三。<a id="a-Os"></a>说三十二字时。<a id="a-Ot"></a>名句文三。<a id="a-Ou"></a>各具三种。<a id="a-Ov"></a>由此为门。<a id="a-Ow"></a>余如理说。<a id="a-Ox"></a>已略辩三。<a id="a-Oy"></a>复应思择。<a id="a-Oz"></a>如是名等。<a id="a-P0"></a>何界所系。<a id="a-P1"></a>为是有情数。<a id="a-P2"></a>为非有情数。<a id="a-P3"></a>为是异熟生。<a id="a-P4"></a>为是所长养。<a id="a-P5"></a>为是等流性。<a id="a-P6"></a>为善为不善为无记。<a id="a-P7"></a>此皆应辩。<a id="a-P8"></a>颂曰。</p>
  <p id="aP9">欲色有情摄　　等流无记性</p>
  <p id="aPA">论曰。<a id="a-PB"></a>此名等三。<a id="a-PC"></a>唯是欲色二界所系。<a id="a-PD"></a>就色界中。<a id="a-PE"></a>有说唯在初静虑地。<a id="a-PF"></a>有说亦通上三静虑。<a id="a-PG"></a>随语随身。<a id="a-PH"></a>所系别故。<a id="a-PI"></a>若说此三随语系者。<a id="a-PJ"></a>说生欲界作欲界语时。<a id="a-PK"></a>语名等身皆是欲界系。<a id="a-PL"></a>彼所说义。<a id="a-PM"></a>或三界系。<a id="a-PN"></a>或通不系。<a id="a-PO"></a>即彼复作初定语时。<a id="a-PP"></a>语及名等初定地系。<a id="a-PQ"></a>身欲界系。<a id="a-PR"></a>义如前说。<a id="a-PS"></a>如是若生初静虑地。<a id="a-PT"></a>作二地语。<a id="a-PU"></a>如理应思。<a id="a-PV"></a>若生二三四静虑地。<a id="a-PW"></a>作二地语。<a id="a-PX"></a>亦如理思。<a id="a-PY"></a>若说此三随身系者。<a id="a-PZ"></a>说生欲界或四静虑。<a id="a-Pa"></a>名等及身。<a id="a-Pb"></a>各自地系。<a id="a-Pc"></a>语或自地。<a id="a-Pd"></a>或他地系。<a id="a-Pe"></a>义如前说又名等三。<a id="a-Pf"></a>有情数摄。<a id="a-Pg"></a>非情有为不成就故。<a id="a-Ph"></a>能说者成。<a id="a-Pi"></a>非所显义。<a id="a-Pj"></a>唯成现在不成去来。<a id="a-Pk"></a>又名等三。<a id="a-Pl"></a>唯等流性。<a id="a-Pm"></a>非所长养。<a id="a-Pn"></a>非异熟生。<a id="a-Po"></a>而言名等从业生者。<a id="a-Pp"></a>是业所生。<a id="a-Pq"></a>增上果故。<a id="a-Pr"></a>又名等三。<a id="a-Ps"></a>唯是无覆无记性摄。<a id="a-Pt"></a>故断善者。<a id="a-Pu"></a>说善法时。<a id="a-Pv"></a>虽成善名等。<a id="a-Pw"></a>而不成善法。<a id="a-Px"></a>离欲贪者。<a id="a-Py"></a>不成不善。<a id="a-Pz"></a>诸无学者。<a id="a-Q0"></a>不成染污。<a id="a-Q1"></a>成能诠名等。<a id="a-Q2"></a>非所诠法故。<a id="a-Q3"></a>如上所说。<a id="a-Q4"></a>余不相应。<a id="a-Q5"></a>所未说义。<a id="a-Q6"></a>今当略辩。<a id="a-Q7"></a>颂曰。</p>
  <p id="aQ8">同分亦如是　　并无色异熟</p>
  <p id="aQ9">得相通三类　　非得定等流</p>
  <p id="aQA">论曰。<a id="a-QB"></a>亦如是言。<a id="a-QC"></a>为显同分如名身等。<a id="a-QD"></a>通于欲色有情等流无覆无记。<a id="a-QE"></a>并无色言。<a id="a-QF"></a>显非唯欲色。<a id="a-QG"></a>言并异熟。<a id="a-QH"></a>显非唯等流。<a id="a-QI"></a>是界通三类通二义。<a id="a-QJ"></a>云何异熟。<a id="a-QK"></a>谓地狱等。<a id="a-QL"></a>及卵生等。<a id="a-QM"></a>趣生同分。<a id="a-QN"></a>云何等流。<a id="a-QO"></a>谓界地处。<a id="a-QP"></a>种姓族类。<a id="a-QQ"></a>沙门梵志。<a id="a-QR"></a>学无学等。<a id="a-QS"></a>所有同分。<a id="a-QT"></a>有余师说。<a id="a-QU"></a>诸同分中。<a id="a-QV"></a>先业所引生是异熟。<a id="a-QW"></a>同分现在加行起是等流。<a id="a-QX"></a>同分得及诸相类并通三。<a id="a-QY"></a>谓具刹那等流异熟。<a id="a-QZ"></a>非得二定。<a id="a-Qa"></a>唯是等流。<a id="a-Qb"></a>唯言为明非异熟等所余应说。<a id="a-Qc"></a>而不说者命根无想。<a id="a-Qd"></a>如前说故。<a id="a-Qe"></a>余义准前已可知故。<a id="a-Qf"></a>谓说得等唯成等故。<a id="a-Qg"></a>有情数摄。<a id="a-Qh"></a>义可准知。<a id="a-Qi"></a>说诸有为有生等故。<a id="a-Qj"></a>准知诸相。<a id="a-Qk"></a>通情非情。<a id="a-Ql"></a>余随所应。<a id="a-Qm"></a>义皆已显。<a id="a-Qn"></a>是故于此无劳重说。</p>
 </body>
</html>