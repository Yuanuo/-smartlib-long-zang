<!doctype html>
<html id="z3IBVod15g" data-ver="1277">
 <head>
  <meta charset="utf-8">
  <meta author="众贤">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨顺正理论卷第一</h1>
  <h2 id="a2">辩本事品第一之一</h2>
  <p id="a3">诸一切种诸冥灭　　拔众生出生死埿</p>
  <p id="a4">敬礼如是如理师　　对法藏论我当说</p>
  <p id="a5">论曰。<a id="a-6"></a>诸欲造论。<a id="a-7"></a>必有宗承。<a id="a-8"></a>于所奉尊。<a id="a-9"></a>理先归敬。<a id="a-A"></a>所以经主观诸世间。<a id="a-B"></a>皆为邪师异论所惑。<a id="a-C"></a>自师永离一切诸冥。<a id="a-D"></a>立教不虚。<a id="a-E"></a>处大师位。<a id="a-F"></a>成就尊胜不共功德。<a id="a-G"></a>为缘引发殷净信心。<a id="a-H"></a>欲正流通彼所立教。<a id="a-I"></a>故先赞礼佛薄伽梵自利利他圆满功德。<a id="a-J"></a>用标嘉瑞。<a id="a-K"></a>许发论端。<a id="a-L"></a>此中世尊智断二德皆具足故。<a id="a-M"></a>自利圆满。<a id="a-N"></a>恩德备故。<a id="a-O"></a>利他圆满。<a id="a-P"></a>所以者何。<a id="a-Q"></a>一切种冥皆永灭故。<a id="a-R"></a>智德圆满。<a id="a-S"></a>诸境界冥亦永灭故。<a id="a-T"></a>断德圆满。<a id="a-U"></a>授正教手拔众生出生死泥故。<a id="a-V"></a>恩德圆满。<a id="a-W"></a>声闻独觉。<a id="a-X"></a>虽破诸冥。<a id="a-Y"></a>而犹未能灭一切种。<a id="a-Z"></a>故不成就一切种智。<a id="a-a"></a>未得所有无知差别。<a id="a-b"></a>不行智故。<a id="a-c"></a>意乐随眠智等阙故。<a id="a-d"></a>不能如理济拔有情。<a id="a-e"></a>自利利他德未满故。<a id="a-f"></a>虽有圣德而不名师。<a id="a-g"></a>唯佛世尊二德圆满。<a id="a-h"></a>无倒济拔一切有情。<a id="a-i"></a>成就希奇广大名称。<a id="a-j"></a>位居尊极。<a id="a-k"></a>独号大师。<a id="a-l"></a>故先赞礼大师功德。<a id="a-m"></a>以开所说对法藏论。<a id="a-n"></a>对法者何。<a id="a-o"></a>颂曰。</p>
  <p id="ap">净慧随行名对法　　及能得此诸慧论</p>
  <p id="aq">论曰。<a id="a-r"></a>慧者择法义。<a id="a-s"></a>净者无漏义。<a id="a-t"></a>诸漏名垢。<a id="a-u"></a>择法离垢故名净慧。<a id="a-v"></a>何缘得知此无漏慧名为对法。<a id="a-w"></a>以佛世尊恣天帝等所请问故。<a id="a-x"></a>如契经言。<a id="a-y"></a>我有甚深阿毗达磨及毗奈耶。<a id="a-z"></a>恣汝请问。<a id="a-10"></a>此以圣道及圣道果。<a id="a-11"></a>恣天帝释随意请问。<a id="a-12"></a>恣筏蹉类请问亦尔。<a id="a-13"></a>复以何缘唯无漏慧名为对法。<a id="a-14"></a>由此现观诸法相已。<a id="a-15"></a>不重迷故。<a id="a-16"></a>岂不现观非唯慧能。<a id="a-17"></a>是则对法应非唯慧。<a id="a-18"></a>实非唯慧。<a id="a-19"></a>谓及随行。<a id="a-1A"></a>何谓随行。<a id="a-1B"></a>谓慧随转色受想等诸心所法。<a id="a-1C"></a>生等及心。<a id="a-1D"></a>此则总说净慧随行。<a id="a-1E"></a>无漏五蕴名为对法。<a id="a-1F"></a>何故不说受等随行名为对法。<a id="a-1G"></a>慧于见等三现观中。<a id="a-1H"></a>皆有能故。<a id="a-1I"></a>生等及色有事非余。<a id="a-1J"></a>受等唯通缘事现观。<a id="a-1K"></a>受等各有领纳等用。<a id="a-1L"></a>如慧能见应名对法。<a id="a-1M"></a>受等如盲。<a id="a-1N"></a>岂名对法。<a id="a-1O"></a>不能简别四圣谛故。<a id="a-1P"></a>以于现觉苦等相中其见现观最为殊胜。<a id="a-1Q"></a>于诸谛中。<a id="a-1R"></a>简择转故。<a id="a-1S"></a>受等虽与净慧俱行。<a id="a-1T"></a>而慧力持趣彼彼境。<a id="a-1U"></a>故现观中非为最胜。<a id="a-1V"></a>是故成就无漏慧根。<a id="a-1W"></a>说为胜义阿毗达磨。<a id="a-1X"></a>为有世俗阿毗达磨观彼说此为胜义耶。<a id="a-1Y"></a>有谓能得此诸慧论。<a id="a-1Z"></a>此谓所得无漏慧根能得诸慧。<a id="a-1a"></a>谓彼世间殊胜修慧思慧闻慧及彼随行。<a id="a-1b"></a>非离如是慧及随行无漏慧根可能证得。<a id="a-1c"></a>彼是能得此方便故。<a id="a-1d"></a>同无漏慧受对法名。<a id="a-1e"></a>如慈方便亦名慈等。<a id="a-1f"></a>能得诸论。<a id="a-1g"></a>谓彼根本阿毗达磨。<a id="a-1h"></a>是无漏慧胜资粮故。<a id="a-1i"></a>亦名对法。<a id="a-1j"></a>如业异熟。<a id="a-1k"></a>漏等资粮亦名业等。<a id="a-1l"></a>前诸慧言。<a id="a-1m"></a>亦说生得。<a id="a-1n"></a>离生得慧无能诵持对法教者。<a id="a-1o"></a>唯生得慧能正诵持契经等法。<a id="a-1p"></a>故彼亦名阿毗达磨。<a id="a-1q"></a>岂不此论是无漏慧胜资粮故亦名对法。<a id="a-1r"></a>何故乃名对法。<a id="a-1s"></a>俱舍颂曰。</p>
  <p id="a1t">摄彼胜义依彼故　　此立对法俱舍名</p>
  <p id="a1u">论曰。<a id="a-1v"></a>此就依主及多财释。<a id="a-1w"></a>藏谓坚实。<a id="a-1x"></a>犹如树藏。<a id="a-1y"></a>对法论中诸坚实义皆入此摄。<a id="a-1z"></a>是彼藏故名对法藏。<a id="a-20"></a>即是对法之坚实义。<a id="a-21"></a>藏或所依。<a id="a-22"></a>犹如刀藏。<a id="a-23"></a>谓彼对法是此所依。<a id="a-24"></a>引彼义言造此论故。<a id="a-25"></a>此论以彼对法为藏。<a id="a-26"></a>名对法藏。<a id="a-27"></a>即是对法为所依义。<a id="a-28"></a>此论所依阿毗达磨。<a id="a-29"></a>何因故说。<a id="a-2A"></a>谁复先说。<a id="a-2B"></a>虽不应问说对法人。<a id="a-2C"></a>佛教依法不依人故。<a id="a-2D"></a>而欲必以人为量者。<a id="a-2E"></a>此及前问。<a id="a-2F"></a>今当总答。<a id="a-2G"></a>颂曰。</p>
  <p id="a2H">若离择法定无余　　能灭诸惑胜方便</p>
  <p id="a2I">由惑世间漂有海　　因此传佛说对法</p>
  <p id="a2J">论曰。<a id="a-2K"></a>由离择法无胜方便。<a id="a-2L"></a>能灭世间引苦诸惑。<a id="a-2M"></a>故世尊言。<a id="a-2N"></a>若于一法未达未知。<a id="a-2O"></a>我终不说能正尽苦。<a id="a-2P"></a>世间未灭诸烦恼故。<a id="a-2Q"></a>于三有海生死轮回。<a id="a-2R"></a>为令世间修习择法灭诸烦恼。<a id="a-2S"></a>故言因此佛说对法。<a id="a-2T"></a>佛若不说。<a id="a-2U"></a>舍利子等诸大声闻。<a id="a-2V"></a>亦无有能于诸法相如理简择。<a id="a-2W"></a>是故此论所依根本。<a id="a-2X"></a>阿毗达磨定是佛说。<a id="a-2Y"></a>经主称传显已不信。<a id="a-2Z"></a>阿毗达磨是佛所说。<a id="a-2a"></a>何缘不信。<a id="a-2b"></a>传闻尊者迦多衍尼子等造故。<a id="a-2c"></a>不说对法为所依故。<a id="a-2d"></a>如世尊告阿难陀言。<a id="a-2e"></a>汝等从今当依经量。<a id="a-2f"></a>诸部对法义宗异故。<a id="a-2g"></a>此皆不然。<a id="a-2h"></a>诸大声闻。<a id="a-2i"></a>随佛圣教而结集故。<a id="a-2j"></a>阿毗达磨是佛所许。<a id="a-2k"></a>亦名佛说。<a id="a-2l"></a>能顺遍知杂染清净因果智故。<a id="a-2m"></a>如诸契经。<a id="a-2n"></a>若佛所许不名佛说。<a id="a-2o"></a>便应弃舍。<a id="a-2p"></a>无量契经若不说依非佛语者。<a id="a-2q"></a>毗柰耶藏应非佛说。<a id="a-2r"></a>临涅槃时不劝依故。<a id="a-2s"></a>若言亦劝苾刍当依别解脱经无斯过者。<a id="a-2t"></a>是则应许广毗柰耶非佛所说。<a id="a-2u"></a>便非定量。<a id="a-2v"></a>若毗柰耶即是广释戒经本故是佛说者。<a id="a-2w"></a>阿毗达磨广释契经。<a id="a-2x"></a>何故偏疑非佛所说。<a id="a-2y"></a>又即慧蕴。<a id="a-2z"></a>及与随行。<a id="a-30"></a>并胜资粮。<a id="a-31"></a>名为对法四依中说智是所依。<a id="a-32"></a>不说依言。<a id="a-33"></a>有不成过又彼唯说经非定依。<a id="a-34"></a>而竟不言阿毗达磨及毗柰耶依有差别。<a id="a-35"></a>又定应许阿毗达磨是经差别。<a id="a-36"></a>故成所依。<a id="a-37"></a>或应颂等亦非所依。<a id="a-38"></a>世尊唯劝依经量故。<a id="a-39"></a>又今言依。<a id="a-3A"></a>欲显何义。<a id="a-3B"></a>若显量义。<a id="a-3C"></a>理未必然。<a id="a-3D"></a>如何世尊先说四量。<a id="a-3E"></a>而今但说经为量耶。<a id="a-3F"></a>或应先时依唯说一。<a id="a-3G"></a>以法等三经所摄故。<a id="a-3H"></a>或即于彼已遮依人。<a id="a-3I"></a>亦即劝依经之差别。<a id="a-3J"></a>而今复说有唐捐过。<a id="a-3K"></a>故今言依。<a id="a-3L"></a>应显别义谓汝昔来心属于我。<a id="a-3M"></a>是则依仗补特伽罗。<a id="a-3N"></a>自今以往无别所依。<a id="a-3O"></a>应唯仗经勿令忘失。<a id="a-3P"></a>又今言经。<a id="a-3Q"></a>总说一切如来圣教。<a id="a-3R"></a>若不尔者。<a id="a-3S"></a>应颂等教应非所依。<a id="a-3T"></a>而复劝依别解脱者。<a id="a-3U"></a>为令于戒起尊重心。<a id="a-3V"></a>以彼戒经不应求义。<a id="a-3W"></a>唯当恭敬如说而行。<a id="a-3X"></a>毁重戒者不可修治。<a id="a-3Y"></a>故重劝依令坚持戒。<a id="a-3Z"></a>是故言依非唯量义。<a id="a-3a"></a>又劝阿难依经量者。<a id="a-3b"></a>正为劝依阿毗达磨。<a id="a-3c"></a>是经之量故名经量。<a id="a-3d"></a>即是众经所有定义。<a id="a-3e"></a>阿毗达磨能决众经。<a id="a-3f"></a>判经了义不了义故。<a id="a-3g"></a>阿毗达磨名能总摄。<a id="a-3h"></a>不违一切圣教理言。<a id="a-3i"></a>故顺此理名了义经。<a id="a-3j"></a>与此理违名不了义。<a id="a-3k"></a>不了义者恐违法性。<a id="a-3l"></a>依正理教应求意旨。<a id="a-3m"></a>若异此者如先但说。<a id="a-3n"></a>依了义经。<a id="a-3o"></a>今亦应尔。<a id="a-3p"></a>唯劝依经。<a id="a-3q"></a>不应言量。<a id="a-3r"></a>所言诸部阿毗达磨义宗异故。<a id="a-3s"></a>非佛说者。<a id="a-3t"></a>经亦应尔。<a id="a-3u"></a>诸部经中。<a id="a-3v"></a>现见文义有差别故。<a id="a-3w"></a>由经有别。<a id="a-3x"></a>宗义不同。<a id="a-3y"></a>谓有诸部。<a id="a-3z"></a>诵七有经。<a id="a-40"></a>彼对法中建立中有。<a id="a-41"></a>如是建立渐现观等。<a id="a-42"></a>赞学根本异门等经。<a id="a-43"></a>说一切有部中不诵。<a id="a-44"></a>抚掌喻等众多契经。<a id="a-45"></a>于余部中曾所未诵。<a id="a-46"></a>虽有众经诸部同诵。<a id="a-47"></a>然其名句互有差别。<a id="a-48"></a>谓有经说汝阿氏多。<a id="a-49"></a>于当来世成等正觉。<a id="a-4A"></a>非黑非白。<a id="a-4B"></a>非黑非白异熟业等。<a id="a-4C"></a>无量名句诸部不同。<a id="a-4D"></a>是故不应由义宗异。<a id="a-4E"></a>阿毗达磨便非佛说。<a id="a-4F"></a>阿毗达磨定是佛说。<a id="a-4G"></a>由佛摄受三藏教故。<a id="a-4H"></a>如世尊说。<a id="a-4I"></a>老耄出家持吾三藏甚为难得。<a id="a-4J"></a>若谓此言依杂藏说。<a id="a-4K"></a>理必不然。<a id="a-4L"></a>以彼即是经差别故。<a id="a-4M"></a>曾无处说。<a id="a-4N"></a>别持彼故。<a id="a-4O"></a>唯有处说。<a id="a-4P"></a>持素怛缆及毗柰耶摩怛理迦。<a id="a-4Q"></a>而无别处言持杂藏。<a id="a-4R"></a>亦不可说杂藏即是摩怛理迦。<a id="a-4S"></a>由别释故。<a id="a-4T"></a>如大尊者迦葉波言。<a id="a-4U"></a>摩怛理迦。<a id="a-4V"></a>名目何等。<a id="a-4W"></a>谓四念住。<a id="a-4X"></a>广说乃至八支圣道。<a id="a-4Y"></a>四正行四法迹四无碍解。<a id="a-4Z"></a>空空无愿无愿无相无相。<a id="a-4a"></a>诸现观边。<a id="a-4b"></a>诸世俗智。<a id="a-4c"></a>杂修静虑。<a id="a-4d"></a>无诤愿智。<a id="a-4e"></a>边际定智。<a id="a-4f"></a>止观等法。<a id="a-4g"></a>及集异门法蕴施设。<a id="a-4h"></a>如是等类。<a id="a-4i"></a>一切总谓摩怛理迦。<a id="a-4j"></a>非杂藏中此等诸法具足可得。<a id="a-4k"></a>故说杂藏。<a id="a-4l"></a>即是第三非为善说。<a id="a-4m"></a>又契经说。<a id="a-4n"></a>于阿毗达磨阿毗毗柰耶应勤修学。<a id="a-4o"></a>故知佛说阿毗达磨。<a id="a-4p"></a>若尔阿毗毗柰耶藏。<a id="a-4q"></a>应为第四。<a id="a-4r"></a>不尔由许毗柰耶藏即是阿毗毗柰耶故。<a id="a-4s"></a>所有最胜增上尸罗相应论道。<a id="a-4t"></a>以能现对毗柰耶故。<a id="a-4u"></a>名阿毗毗柰耶。<a id="a-4v"></a>所有甚深诸法性相相应论道。<a id="a-4w"></a>以能现对法性相故。<a id="a-4x"></a>名阿毗达磨。<a id="a-4y"></a>或诸契经名为达磨。<a id="a-4z"></a>论能现前决择其义。<a id="a-50"></a>名阿毗达磨别解脱。<a id="a-51"></a>本名毗柰耶律。<a id="a-52"></a>唯现前广辩缘起。<a id="a-53"></a>名阿毗毗柰耶。<a id="a-54"></a>是故所言。<a id="a-55"></a>不成疑难。<a id="a-56"></a>又佛圣教三蕴所收。<a id="a-57"></a>犹如契经。<a id="a-58"></a>毗柰耶藏阿毗达磨定应量摄。<a id="a-59"></a>正法灭经。<a id="a-5A"></a>亦作是说。</p>
  <p id="a5B">阿毗达磨毗柰耶　　阿笈摩中要文义</p>
  <p id="a5C">当有不传诸弟子　　恐闻齐己有轻陵</p>
  <p id="a5D">又说此法此毗柰耶。<a id="a-5E"></a>此大师教法即对法。<a id="a-5F"></a>现见经中。<a id="a-5G"></a>有前句事。<a id="a-5H"></a>或时彼事。<a id="a-5I"></a>离前句说。<a id="a-5J"></a>如正等觉或但言觉。<a id="a-5K"></a>增上尸罗唯说尸罗。<a id="a-5L"></a>诸欲贪等但说贪等。<a id="a-5M"></a>故知此法即是对法。<a id="a-5N"></a>世尊有处。<a id="a-5O"></a>亦以法声方便说有。<a id="a-5P"></a>阿毗达磨。<a id="a-5Q"></a>谓若有说随顺契经。<a id="a-5R"></a>显毗柰耶不违法性。<a id="a-5S"></a>应随此等理教信知。<a id="a-5T"></a>阿毗达磨真是佛说。<a id="a-5U"></a>谤正法罪深为可怖。<a id="a-5V"></a>勿自爱人习语恶行讪谤对法言非佛说。<a id="a-5W"></a>谤论已了。<a id="a-5X"></a>如上所言。<a id="a-5Y"></a>为令世间修习择法。<a id="a-5Z"></a>因此佛说阿毗达磨。<a id="a-5a"></a>何等名为彼所择法。<a id="a-5b"></a>颂曰。</p>
  <p id="a5c">有漏无漏法　　除道余有为</p>
  <p id="a5d">于彼漏随增　　故说名有漏</p>
  <p id="a5e">无漏谓道谛　　及三种无为</p>
  <p id="a5f">谓虚空二灭　　此中空无碍</p>
  <p id="a5g">择灭谓离系　　随系事各别</p>
  <p id="a5h">毕竟碍当生　　别得非择灭</p>
  <p id="a5i">论曰。<a id="a-5j"></a>说一切法略有二种。<a id="a-5k"></a>一者有漏。<a id="a-5l"></a>二者无漏。<a id="a-5m"></a>是则总说。<a id="a-5n"></a>次当别解。<a id="a-5o"></a>除道圣谛。<a id="a-5p"></a>余有为法。<a id="a-5q"></a>是名有漏。<a id="a-5r"></a>此复云何。<a id="a-5s"></a>谓五取蕴。<a id="a-5t"></a>色乃至识。<a id="a-5u"></a>如说云何名色取蕴。<a id="a-5v"></a>谓有漏色随顺诸取。<a id="a-5w"></a>广说乃至。<a id="a-5x"></a>识亦如是。<a id="a-5y"></a>何缘取蕴名为有漏。<a id="a-5z"></a>以于彼中漏随增故。<a id="a-60"></a>有身见等诸烦恼中立漏名想。<a id="a-61"></a>令染污心常漏泄故。<a id="a-62"></a>与漏相应。<a id="a-63"></a>及漏境界。<a id="a-64"></a>随增漏故。<a id="a-65"></a>名漏随增。<a id="a-66"></a>随增眠义后当广辩。<a id="a-67"></a>由此已遮不同界地及无漏缘。<a id="a-68"></a>烦恼境界随眠有漏。<a id="a-69"></a>彼此展转不随增故。<a id="a-6A"></a>非相对立如是二名。<a id="a-6B"></a>有漏无漏复有何相。<a id="a-6C"></a>如世尊言。<a id="a-6D"></a>有漏法者。<a id="a-6E"></a>谓所有色随顺诸取。<a id="a-6F"></a>是能增益诸有取义。<a id="a-6G"></a>广说乃至。<a id="a-6H"></a>识亦如是。<a id="a-6I"></a>与此相违。<a id="a-6J"></a>是无漏法。<a id="a-6K"></a>有漏无漏略相如是。<a id="a-6L"></a>为广分别。<a id="a-6M"></a>复作是言。<a id="a-6N"></a>谓于过去未来现在。<a id="a-6O"></a>诸所有色生长现贪或嗔或痴。<a id="a-6P"></a>或随一一余随烦恼诸心所法。<a id="a-6Q"></a>乃至广说。<a id="a-6R"></a>复为何义作如是说。<a id="a-6S"></a>为别分别顺诸取义。<a id="a-6T"></a>若尔唯应说能生长贪等烦恼。<a id="a-6U"></a>或随一一余随烦恼。<a id="a-6V"></a>非总相说。<a id="a-6W"></a>能别了知。<a id="a-6X"></a>为令一切别知义故。<a id="a-6Y"></a>以非一切一切烦恼皆可现行。<a id="a-6Z"></a>故唯总说。<a id="a-6a"></a>或随一一余随烦恼。<a id="a-6b"></a>又诸随眠行相微细。<a id="a-6c"></a>彼现行位有不能知。<a id="a-6d"></a>忿等行相粗显易知。<a id="a-6e"></a>故唯总说。<a id="a-6f"></a>余随烦恼或堕世间。<a id="a-6g"></a>名为有漏世间所摄。<a id="a-6h"></a>名堕世间。<a id="a-6i"></a>谓处世间不出为义。<a id="a-6j"></a>依苦谛体立世间名。<a id="a-6k"></a>故契经言。<a id="a-6l"></a>吾当为汝宣说世间及世间集。<a id="a-6m"></a>又作是言。<a id="a-6n"></a>观世间集于世间无。<a id="a-6o"></a>是为非有乃至广说。<a id="a-6p"></a>复云何知。<a id="a-6q"></a>诸堕世间皆名有漏。<a id="a-6r"></a>如契经言。<a id="a-6s"></a>吾当为汝说有漏法及无漏法。<a id="a-6t"></a>有漏法者。<a id="a-6u"></a>谓诸所有眼。<a id="a-6v"></a>诸所有色。<a id="a-6w"></a>诸所有眼识。<a id="a-6x"></a>诸所有眼触。<a id="a-6y"></a>诸所有眼触为缘内所生。<a id="a-6z"></a>或乐受或苦受或不苦不乐受。<a id="a-70"></a>如是乃至。<a id="a-71"></a>堕世间意。<a id="a-72"></a>堕世间法。<a id="a-73"></a>堕世间意识。<a id="a-74"></a>堕世间意触。<a id="a-75"></a>广说乃至。<a id="a-76"></a>名有漏法。<a id="a-77"></a>无漏法者。<a id="a-78"></a>谓出世间意。<a id="a-79"></a>出世间法。<a id="a-7A"></a>出世间意识。<a id="a-7B"></a>广说乃至。<a id="a-7C"></a>名无漏法。<a id="a-7D"></a>依此圣言。<a id="a-7E"></a>及由正理。<a id="a-7F"></a>有漏无漏法相成立。<a id="a-7G"></a>无法自制。<a id="a-7H"></a>譬喻论师违理背经。<a id="a-7I"></a>妄作是说。<a id="a-7J"></a>非有情数离过身中所有色等。<a id="a-7K"></a>名无漏法。<a id="a-7L"></a>此必不然。<a id="a-7M"></a>违契经故。<a id="a-7N"></a>如契经言。<a id="a-7O"></a>谓于过去未来现在诸所有色。<a id="a-7P"></a>生长现贪或嗔或痴。<a id="a-7Q"></a>乃至广说。<a id="a-7R"></a>非有情数。<a id="a-7S"></a>离过身中所有色等。<a id="a-7T"></a>既能生长有情贪等。<a id="a-7U"></a>云何无漏。<a id="a-7V"></a>所以者何。<a id="a-7W"></a>无比指鬘乌卢频螺迦葉波等。<a id="a-7X"></a>缘世尊身生长贪嗔痴等漏故。<a id="a-7Y"></a>彼计于言。<a id="a-7Z"></a>非境第七。<a id="a-7a"></a>是依第七。<a id="a-7b"></a>如油于麻为漏所依。<a id="a-7c"></a>故名有漏。<a id="a-7d"></a>此不应理。<a id="a-7e"></a>以于去来说起现故。<a id="a-7f"></a>未曾依去来起现在贪等。<a id="a-7g"></a>是故彼计决定非善。<a id="a-7h"></a>又上经言。<a id="a-7i"></a>或随一一余随烦恼诸心所法非随烦恼。<a id="a-7j"></a>有非心所。<a id="a-7k"></a>为简彼故复言心所。<a id="a-7l"></a>故知复言心所法者。<a id="a-7m"></a>为显于言是境第七。<a id="a-7n"></a>又应灭道是无智依。<a id="a-7o"></a>如言无明以于苦等无智为性。<a id="a-7p"></a>此中于言第七声故。<a id="a-7q"></a>若此于言非许依者。<a id="a-7r"></a>因何固执。<a id="a-7s"></a>彼定是依。<a id="a-7t"></a>故于色等生长痴等。<a id="a-7u"></a>非定漏依方名有漏。<a id="a-7v"></a>又一切声皆应无漏。<a id="a-7w"></a>以声定非漏所依故。<a id="a-7x"></a>不应执声定是无漏。<a id="a-7y"></a>经言声体是杂染故。<a id="a-7z"></a>非说无漏名为杂染。<a id="a-80"></a>是应理言。<a id="a-81"></a>又诸异生身中善识应成无漏。<a id="a-82"></a>非漏依故。<a id="a-83"></a>若言漏分随逐故者。<a id="a-84"></a>学位诸识皆应有漏。<a id="a-85"></a>又显色等粪秽酒等非漏依故。<a id="a-86"></a>应皆无漏。<a id="a-87"></a>又阿罗汉身是无漏。<a id="a-88"></a>不应正理。<a id="a-89"></a>故契经说。<a id="a-8A"></a>诸所有苦皆取为缘。<a id="a-8B"></a>然阿罗汉身定是苦。<a id="a-8C"></a>故契经言。</p>
  <p id="a8D">阿罗汉寿终　　深生大欢喜</p>
  <p id="a8E">其犹舍毒器　　亦如众病除</p>
  <p id="a8F">譬喻者说。<a id="a-8G"></a>先业所引六处名寿。<a id="a-8H"></a>此若无漏。<a id="a-8I"></a>圣不应观如毒器等。<a id="a-8J"></a>如契经言。<a id="a-8K"></a>诸阿罗汉常自羞厌诃毁己身。<a id="a-8L"></a>圣者不应羞厌诃毁诸无漏法。<a id="a-8M"></a>故阿罗汉身定有漏。<a id="a-8N"></a>由契经言。<a id="a-8O"></a>无明所蔽。<a id="a-8P"></a>贪爱所缚。<a id="a-8Q"></a>愚夫智者同感有身。<a id="a-8R"></a>若谓无明所感身灭。<a id="a-8S"></a>余明所引身复续生。<a id="a-8T"></a>智者应无无明贪爱所感有身。<a id="a-8U"></a>便违经说。<a id="a-8V"></a>又诸觉分应成有果。<a id="a-8W"></a>若阿罗汉身非有者。<a id="a-8X"></a>如病如毒可厌毁身。<a id="a-8Y"></a>而言非彼三有所摄。<a id="a-8Z"></a>除譬喻师。<a id="a-8a"></a>谁为此计。<a id="a-8b"></a>又眼等法有过离过。<a id="a-8c"></a>体相同故。<a id="a-8d"></a>不应别执。<a id="a-8e"></a>又譬喻部。<a id="a-8f"></a>异生身中眼等亦非诸漏依止。<a id="a-8g"></a>彼执五识无染污故。<a id="a-8h"></a>若阿罗汉无诸取蕴岂不违经。<a id="a-8i"></a>如说彼观自五取蕴如痈病等。<a id="a-8j"></a>又彼传执。<a id="a-8k"></a>非有情数外法是苦而非苦谛。<a id="a-8l"></a>应执有贪非贪随眠。<a id="a-8m"></a>眼非眼界。<a id="a-8n"></a>受非受蕴。<a id="a-8o"></a>如契经言触俱生受名为受蕴。<a id="a-8p"></a>故应诸苦皆是苦谛。<a id="a-8q"></a>由契经言。<a id="a-8r"></a>若于诸苦。<a id="a-8s"></a>或于苦集。<a id="a-8t"></a>迷惑犹预。<a id="a-8u"></a>是于苦谛集谛生疑。<a id="a-8v"></a>如是已辩。<a id="a-8w"></a>譬喻论宗阙于至理。<a id="a-8x"></a>为有至教证彼执耶。<a id="a-8y"></a>彼谓亦有。<a id="a-8z"></a>故契经言。<a id="a-90"></a>离贪嗔痴则离诸漏。<a id="a-91"></a>又说有六心栽覆事。<a id="a-92"></a>所谓有漏有取诸色心栽覆事。<a id="a-93"></a>声等亦尔。<a id="a-94"></a>彼谓此中心栽覆事。<a id="a-95"></a>既说有漏有取诸色。<a id="a-96"></a>故知别有无漏诸色。<a id="a-97"></a>广说乃至。<a id="a-98"></a>触亦如是。<a id="a-99"></a>彼依义准妄为是计。<a id="a-9A"></a>然圣教中。<a id="a-9B"></a>不应依此义准理门起诸戏论。<a id="a-9C"></a>如契经说。<a id="a-9D"></a>我诸所有触所生受。<a id="a-9E"></a>一切皆灭。<a id="a-9F"></a>亦应义准。<a id="a-9G"></a>别有诸受。<a id="a-9H"></a>非触所生。<a id="a-9I"></a>而不应许。<a id="a-9J"></a>又契经说。<a id="a-9K"></a>大迦葉波。<a id="a-9L"></a>于施主家心无系着。<a id="a-9M"></a>亦应义准余阿罗汉。<a id="a-9N"></a>于施主家心有系着。<a id="a-9O"></a>又彼经中非容义准。<a id="a-9P"></a>无若声故。<a id="a-9Q"></a>由彼不言。<a id="a-9R"></a>谓若有漏有取诸色心栽覆事。<a id="a-9S"></a>但言有漏有取诸色心栽覆事。<a id="a-9T"></a>此显色过。<a id="a-9U"></a>非为简色。<a id="a-9V"></a>是故彼宗亦无至教。<a id="a-9W"></a>虽彼上座误引经言。<a id="a-9X"></a>若诸苾刍。<a id="a-9Y"></a>有漏有取。<a id="a-9Z"></a>彼于现法不般涅槃。<a id="a-9a"></a>又引经言。</p>
  <p id="a9b">真梵离诸漏　　不染于世间</p>
  <p id="a9c">谓独觉世尊　　自在离诸漏</p>
  <p id="a9d">此于彼义都不相应。<a id="a-9e"></a>我亦不许阿罗汉等有漏取故。<a id="a-9f"></a>眼等虽名有漏顺取。<a id="a-9g"></a>而非取漏。<a id="a-9h"></a>经亦不言阿罗汉等无顺取法离诸有漏。<a id="a-9i"></a>言亦不染者。<a id="a-9j"></a>谓于世间一切境界烦恼断。<a id="a-9k"></a>故由契经。<a id="a-9l"></a>说贪等名。<a id="a-9m"></a>染谓于世间所摄受事及一切趣。<a id="a-9n"></a>永离贪等。<a id="a-9o"></a>故名不染。<a id="a-9p"></a>由此即释余契经言。<a id="a-9q"></a>佛告苾刍。<a id="a-9r"></a>阿罗汉等于诸世间已得离系。<a id="a-9s"></a>虽行世间而能摧伏。<a id="a-9t"></a>不为世间之所染污。<a id="a-9u"></a>谓于世间诸有漏事。<a id="a-9v"></a>不为一切烦恼所缚。<a id="a-9w"></a>是故说言。<a id="a-9x"></a>阿罗汉等于诸世间已得离系。<a id="a-9y"></a>虽行世间而能摧伏。<a id="a-9z"></a>不为世间所染污者。<a id="a-A0"></a>此经意说。<a id="a-A1"></a>阿罗汉等虽处世间。<a id="a-A2"></a>亦复成就而于世间得对治故。<a id="a-A3"></a>摧伏世间烦恼染污。<a id="a-A4"></a>是故彼宗都无至教。<a id="a-A5"></a>又彼起执依训词门。<a id="a-A6"></a>谓与漏俱名为有漏。<a id="a-A7"></a>此释非理。<a id="a-A8"></a>立相异故。<a id="a-A9"></a>如契经言。<a id="a-AA"></a>谓于过去未来现在诸有色等。<a id="a-AB"></a>生长现爱或恚或慢。<a id="a-AC"></a>乃至广说。<a id="a-AD"></a>如何去来与现俱起。<a id="a-AE"></a>又譬喻者。<a id="a-AF"></a>唐搅虚空。<a id="a-AG"></a>十八界中前十五界一向有漏。<a id="a-AH"></a>经所说故。<a id="a-AI"></a>谓契经言。<a id="a-AJ"></a>有漏法者。<a id="a-AK"></a>诸所有眼诸所有色。<a id="a-AL"></a>诸所有眼识。<a id="a-AM"></a>如是乃至。<a id="a-AN"></a>身触身识诸所有言。<a id="a-AO"></a>显无余义。<a id="a-AP"></a>彼言我等不诵此经。<a id="a-AQ"></a>非不诵经能成所乐。<a id="a-AR"></a>欲成所乐当勤诵经。<a id="a-AS"></a>又彼不以一切契经皆为定量。<a id="a-AT"></a>岂名经部。<a id="a-AU"></a>谓见契经。<a id="a-AV"></a>与自所执宗义相违。<a id="a-AW"></a>即便诽拨。<a id="a-AX"></a>或随自执改作异文。<a id="a-AY"></a>言本经文传诵者失。<a id="a-AZ"></a>或复一切皆不信受。<a id="a-Aa"></a>如顺别处等经皆言非圣教摄。<a id="a-Ab"></a>是对法者实爱自宗。<a id="a-Ac"></a>制造安置阿笈摩内。<a id="a-Ad"></a>彼由此故背无量经。<a id="a-Ae"></a>违越圣言多兴异执。<a id="a-Af"></a>我此论中渐当显示。<a id="a-Ag"></a>已辩有漏及有漏因。<a id="a-Ah"></a>云何无漏。<a id="a-Ai"></a>谓道圣谛及三无为。<a id="a-Aj"></a>有异释言。<a id="a-Ak"></a>与漏等类故名有漏。<a id="a-Al"></a>如有种族。<a id="a-Am"></a>复有释言。<a id="a-An"></a>为漏所污故名有漏。<a id="a-Ao"></a>如有毒食。<a id="a-Ap"></a>或有释言。<a id="a-Aq"></a>与漏俱断故名有漏。<a id="a-Ar"></a>如天帝释有怛策迦与彼俱堕。<a id="a-As"></a>如是等类训释众多。<a id="a-At"></a>与彼相违名无漏法。<a id="a-Au"></a>道圣谛者。<a id="a-Av"></a>谓非有漏色等五蕴。<a id="a-Aw"></a>三无为者。<a id="a-Ax"></a>虚空二灭所谓择灭及非择灭。<a id="a-Ay"></a>此虚空等三种无为。<a id="a-Az"></a>及道圣谛。<a id="a-B0"></a>由是因缘名为无漏。<a id="a-B1"></a>次前已说其道圣谛。<a id="a-B2"></a>后当广辩。<a id="a-B3"></a>于略所说三无为中。<a id="a-B4"></a>虚空但以无碍为性。<a id="a-B5"></a>于中诸法最极显现。<a id="a-B6"></a>故名虚空。<a id="a-B7"></a>是则无障以为其相。<a id="a-B8"></a>所有大种及造色聚。<a id="a-B9"></a>一切不能遍覆障故。<a id="a-BA"></a>或非所障。<a id="a-BB"></a>亦非能障是故说言无障为相。<a id="a-BC"></a>已说虚空。<a id="a-BD"></a>择灭即以离系为性。<a id="a-BE"></a>于四圣谛各别简择。<a id="a-BF"></a>故名为择。<a id="a-BG"></a>即是善慧差别为性离系涅槃是此果故。<a id="a-BH"></a>名为择灭。<a id="a-BI"></a>有作是言。<a id="a-BJ"></a>诸所断法同一择灭。<a id="a-BK"></a>对法者言。<a id="a-BL"></a>随系事别。<a id="a-BM"></a>若诸所断同一择灭。<a id="a-BN"></a>证得苦法智忍所断烦恼灭时。<a id="a-BO"></a>余烦恼灭为证得不若证得者。<a id="a-BP"></a>修余对治则为无用。<a id="a-BQ"></a>若不证得。<a id="a-BR"></a>是则一物证少非余。<a id="a-BS"></a>与理相违。<a id="a-BT"></a>有分过故。<a id="a-BU"></a>由是定应计离系事。<a id="a-BV"></a>随系事量。<a id="a-BW"></a>不违正理。<a id="a-BX"></a>已说择灭。<a id="a-BY"></a>永碍当生得非择灭。<a id="a-BZ"></a>择谓如理勤所成慧。<a id="a-Ba"></a>不由此慧。<a id="a-Bb"></a>有法永碍未来法生。<a id="a-Bc"></a>名非择灭。<a id="a-Bd"></a>如眼与意专一色时。<a id="a-Be"></a>于所余色及一切声香味触等。<a id="a-Bf"></a>念念灭中对彼少分。<a id="a-Bg"></a>意处法处得非择灭。<a id="a-Bh"></a>以五识身及与一分意识身等。<a id="a-Bi"></a>于已灭境终不能生。<a id="a-Bj"></a>缘俱境故。<a id="a-Bk"></a>由彼生用系属同时。<a id="a-Bl"></a>所依缘故。<a id="a-Bm"></a>若法能碍。<a id="a-Bn"></a>彼法生用。<a id="a-Bo"></a>此法离慧定碍彼法。<a id="a-Bp"></a>令住未来。<a id="a-Bq"></a>永不生故。<a id="a-Br"></a>得非择灭。<a id="a-Bs"></a>此法实有后当成立。<a id="a-Bt"></a>随顺本文次第理故。<a id="a-Bu"></a>前说除道余有为法。<a id="a-Bv"></a>是名有漏。<a id="a-Bw"></a>何谓有为。<a id="a-Bx"></a>应当辩说颂曰。</p>
  <p id="aBy">又诸有为法　　谓色等五蕴</p>
  <p id="aBz">亦世路言依　　有离有事等</p>
  <p id="aC0">论曰。<a id="a-C1"></a>老病死等灾横差别。<a id="a-C2"></a>隐积损伏。<a id="a-C3"></a>故名为蕴。<a id="a-C4"></a>为别戒等故言色等。<a id="a-C5"></a>戒等五蕴。<a id="a-C6"></a>不能具摄一切有为。<a id="a-C7"></a>色等五蕴具摄有为故此偏说。<a id="a-C8"></a>言有为者。<a id="a-C9"></a>众缘聚集共所生故。<a id="a-CA"></a>未来未起。<a id="a-CB"></a>何谓有为。<a id="a-CC"></a>是彼类故。<a id="a-CD"></a>亦名有为。<a id="a-CE"></a>如所烧薪。<a id="a-CF"></a>于未烧位是彼类故亦名为薪。<a id="a-CG"></a>或据曾当立名无失。<a id="a-CH"></a>如琴瑟等名为有声。<a id="a-CI"></a>亦如乳房莲花池等。<a id="a-CJ"></a>诸不生法不越彼类。<a id="a-CK"></a>故名有为。<a id="a-CL"></a>此有为法。<a id="a-CM"></a>彼彼经中。<a id="a-CN"></a>世尊随义名世路等。<a id="a-CO"></a>彼复云何。<a id="a-CP"></a>谓诸有为亦名世路。<a id="a-CQ"></a>色等五蕴生灭法故。<a id="a-CR"></a>未来现在过去路中而流转故。<a id="a-CS"></a>诸不生法众缘阙故。<a id="a-CT"></a>虽复不生是彼类故立名无失。<a id="a-CU"></a>有说。<a id="a-CV"></a>无常之所吞食故名世路。<a id="a-CW"></a>或名言依。<a id="a-CX"></a>言谓言音。<a id="a-CY"></a>或谓能说。<a id="a-CZ"></a>此则语声相续差别。<a id="a-Ca"></a>依谓名俱义。<a id="a-Cb"></a>即具摄五蕴。<a id="a-Cc"></a>如契经说。<a id="a-Cd"></a>言依有三。<a id="a-Ce"></a>无四无五。<a id="a-Cf"></a>由此善通品类足论。<a id="a-Cg"></a>彼说言依五蕴所摄。<a id="a-Ch"></a>岂不亦依无为起说。<a id="a-Ci"></a>何故彼义不立言依。<a id="a-Cj"></a>彼义与名无俱理故。<a id="a-Ck"></a>如说言依。<a id="a-Cl"></a>谓名俱义。<a id="a-Cm"></a>若义与名可俱说者。<a id="a-Cn"></a>立为言依。<a id="a-Co"></a>以无为义与有为名不可俱说。<a id="a-Cp"></a>无俱义故不立言依。<a id="a-Cq"></a>堕世离世无俱理故。<a id="a-Cr"></a>或此灭故建立无为。<a id="a-Cs"></a>故契经言。<a id="a-Ct"></a>蕴灭名灭。<a id="a-Cu"></a>灭非言依。<a id="a-Cv"></a>言依是蕴。<a id="a-Cw"></a>复有释言。<a id="a-Cx"></a>若于是处三分可得。<a id="a-Cy"></a>立为言依。<a id="a-Cz"></a>谓依义语。<a id="a-D0"></a>无为唯义。<a id="a-D1"></a>故非言依。<a id="a-D2"></a>有说。<a id="a-D3"></a>亦依而阙于语。<a id="a-D4"></a>或名有离。<a id="a-D5"></a>诸趣轮回沉溺生死。<a id="a-D6"></a>涅槃永舍故名为离。<a id="a-D7"></a>是息诸趣恒流转义。<a id="a-D8"></a>若已至得定不还来。<a id="a-D9"></a>此有离故说名有离。<a id="a-DA"></a>如有财者名为有财。<a id="a-DB"></a>即是有为有出离义。<a id="a-DC"></a>一切有为皆同船筏。<a id="a-DD"></a>是故圣道亦应舍离。<a id="a-DE"></a>如契经言。<a id="a-DF"></a>法尚应断。<a id="a-DG"></a>何况非法。<a id="a-DH"></a>或名有事。<a id="a-DI"></a>事谓所依。<a id="a-DJ"></a>或是所住。<a id="a-DK"></a>即是因义。<a id="a-DL"></a>果依于因。<a id="a-DM"></a>从因生故。<a id="a-DN"></a>如子依母。<a id="a-DO"></a>或果住因。<a id="a-DP"></a>能覆因故。<a id="a-DQ"></a>如人住床。<a id="a-DR"></a>是因为果所映蔽义。<a id="a-DS"></a>因果前后故。<a id="a-DT"></a>及细粗性故此有事故。<a id="a-DU"></a>说名有事。<a id="a-DV"></a>喻如前说。<a id="a-DW"></a>此唯有为。<a id="a-DX"></a>如是等类。<a id="a-DY"></a>说有为法诸名差别。<a id="a-DZ"></a>于此所说有为法中。<a id="a-Da"></a>颂曰。</p>
  <p id="aDb">有漏名取蕴　　亦说为有诤</p>
  <p id="aDc">及苦集世间　　见处三有等</p>
  <p id="aDd">论曰。<a id="a-De"></a>岂不前说。<a id="a-Df"></a>除道圣谛。<a id="a-Dg"></a>余有为法。<a id="a-Dh"></a>名为有漏。<a id="a-Di"></a>何故此中复重说耶。<a id="a-Dj"></a>虽前已说。<a id="a-Dk"></a>而欲显彼差别名想。<a id="a-Dl"></a>或为显彼名想定义。<a id="a-Dm"></a>故复重说。<a id="a-Dn"></a>前说一切有为名蕴。<a id="a-Do"></a>今说有漏名为取蕴。<a id="a-Dp"></a>义准无漏但名为蕴。<a id="a-Dq"></a>即诸漏中立取名想。<a id="a-Dr"></a>以能执取三有生故。<a id="a-Ds"></a>或能执持引后有业。<a id="a-Dt"></a>故名为取。<a id="a-Du"></a>蕴从取生。<a id="a-Dv"></a>或能生取。<a id="a-Dw"></a>故名取蕴。<a id="a-Dx"></a>如草糠火。<a id="a-Dy"></a>如花果树。<a id="a-Dz"></a>即有漏法亦名有诤。<a id="a-E0"></a>谓烦恼中立诤名想。<a id="a-E1"></a>触动善品故。<a id="a-E2"></a>损害自他故。<a id="a-E3"></a>蕴与诤俱。<a id="a-E4"></a>或诤蕴俱而得生起。<a id="a-E5"></a>故名有诤。<a id="a-E6"></a>此中意显蕴之与诤非随阙一。<a id="a-E7"></a>余可得生。<a id="a-E8"></a>及者显余有漏名想。<a id="a-E9"></a>谓或名苦。<a id="a-EA"></a>即五取蕴。<a id="a-EB"></a>是诸逼迫所依处故。<a id="a-EC"></a>自性粗重不安隐故。<a id="a-ED"></a>或名为集。<a id="a-EE"></a>即彼种类能为因故。<a id="a-EF"></a>能集成故。<a id="a-EG"></a>或名世间。<a id="a-EH"></a>可毁坏故。<a id="a-EI"></a>如世尊说。<a id="a-EJ"></a>性可毁坏故名世间。<a id="a-EK"></a>若尔道谛应是世间。<a id="a-EL"></a>不尔第二毁坏无故。<a id="a-EM"></a>道谛毁坏性不定故。<a id="a-EN"></a>世间毁坏性决定故。<a id="a-EO"></a>或名见处。<a id="a-EP"></a>萨迦耶等五见住中。<a id="a-EQ"></a>随增眠故。<a id="a-ER"></a>岂不有漏一切烦恼皆随增耶。<a id="a-ES"></a>岂不诸见漏取诤摄前已说耶。<a id="a-ET"></a>虽有此理。<a id="a-EU"></a>而彼诸见。<a id="a-EV"></a>于有漏法一切种时相无差别。<a id="a-EW"></a>坚执无动随增眠故。<a id="a-EX"></a>体用增盛。<a id="a-EY"></a>为显有漏是能生长。<a id="a-EZ"></a>此诸见处。<a id="a-Ea"></a>故应重说。<a id="a-Eb"></a>贪等痴疑则不如是。<a id="a-Ec"></a>以彼贪等有一切种无一切时。<a id="a-Ed"></a>痴一切时非无差别。<a id="a-Ee"></a>疑无差别而不坚执。<a id="a-Ef"></a>是故有漏不说彼处。<a id="a-Eg"></a>或名三有。<a id="a-Eh"></a>有因有依。<a id="a-Ei"></a>三有摄故。<a id="a-Ej"></a>等言为摄名有染等。<a id="a-Ek"></a>如是等类是有漏法。<a id="a-El"></a>随义别名。<a id="a-Em"></a>如上所言。<a id="a-En"></a>色等五蕴名有为法。<a id="a-Eo"></a>色蕴者何。<a id="a-Ep"></a>颂曰。</p>
  <p id="aEq">色者唯五根　　五境及无表</p>
  <p id="aEr">论曰。<a id="a-Es"></a>色谓色蕴。<a id="a-Et"></a>言五根者所谓眼耳鼻舌身根。<a id="a-Eu"></a>言五境者。<a id="a-Ev"></a>所谓色声香味所触境。<a id="a-Ew"></a>谓眼等所摄所行。<a id="a-Ex"></a>及无表者。<a id="a-Ey"></a>谓法处色。<a id="a-Ez"></a>唯者唯此所显。<a id="a-F0"></a>十处一处少分。<a id="a-F1"></a>名为色蕴。<a id="a-F2"></a>如是诸色其相云何。<a id="a-F3"></a>颂曰。</p>
  <p id="aF4">彼识依净色　　名眼等五根</p>
  <p id="aF5">论曰。<a id="a-F6"></a>彼谓前说眼等五根。<a id="a-F7"></a>识即眼耳鼻舌身识。<a id="a-F8"></a>依者眼等五识所依。<a id="a-F9"></a>如是所依净色为体。<a id="a-FA"></a>即此净色名眼等根。<a id="a-FB"></a>故薄伽梵于契经中说眼等根净色为相。<a id="a-FC"></a>本论亦说。<a id="a-FD"></a>云何眼根。<a id="a-FE"></a>眼识所依净色为性。<a id="a-FF"></a>如是广说。<a id="a-FG"></a>诸圣教中以根别识。<a id="a-FH"></a>不以境界。<a id="a-FI"></a>故知彼言显根非境。<a id="a-FJ"></a>有说。<a id="a-FK"></a>彼者是境非根而无意识缘色等故。<a id="a-FL"></a>名色等识。<a id="a-FM"></a>彼识所依名眼等过由净色言所简别故。<a id="a-FN"></a>若尔色言应成无用。<a id="a-FO"></a>彼识依净名眼等根。<a id="a-FP"></a>义已成故。<a id="a-FQ"></a>无识所依净而非色。<a id="a-FR"></a>为简彼故。<a id="a-FS"></a>应用色言。<a id="a-FT"></a>若谓色言是契经说。<a id="a-FU"></a>契经可尔。<a id="a-FV"></a>不说识依差别言故。<a id="a-FW"></a>若谓此言是本论说。<a id="a-FX"></a>彼亦同疑应俱思择。<a id="a-FY"></a>如是释者为遣疑难。<a id="a-FZ"></a>须置色言。<a id="a-Fa"></a>若识依言就有财释。<a id="a-Fb"></a>则应净信名眼等根。<a id="a-Fc"></a>故置色言。<a id="a-Fd"></a>为简此释。<a id="a-Fe"></a>无有一法以识为依色而是净。<a id="a-Ff"></a>可为此释。<a id="a-Fg"></a>是故色言甚为有用。<a id="a-Fh"></a>由此即释本论所言。<a id="a-Fi"></a>又于此中前言为简耳等四根。<a id="a-Fj"></a>彼虽皆用净色为性。<a id="a-Fk"></a>而彼非为眼识所依。<a id="a-Fl"></a>故彼四根非眼根摄。<a id="a-Fm"></a>后言为简无间灭依。<a id="a-Fn"></a>彼虽亦为眼识所依。<a id="a-Fo"></a>而彼非用净色为性。<a id="a-Fp"></a>故彼意根非眼根摄。<a id="a-Fq"></a>或复前言。<a id="a-Fr"></a>显同分眼。<a id="a-Fs"></a>后言为显彼同分眼。<a id="a-Ft"></a>余根亦尔。<a id="a-Fu"></a>若尔净色相无别故。<a id="a-Fv"></a>应不成五。<a id="a-Fw"></a>不尔。<a id="a-Fx"></a>功能有差别故。<a id="a-Fy"></a>如何得知功能别者。<a id="a-Fz"></a>不共境识所依定故。<a id="a-G0"></a>又因别故。<a id="a-G1"></a>现见别因果有差别。<a id="a-G2"></a>犹如琴瑟箫笛等声。<a id="a-G3"></a>然眼耳等所因四大各有差别。<a id="a-G4"></a>因差别故。<a id="a-G5"></a>眼等净色体有差别。<a id="a-G6"></a>体虽有别因无异故。<a id="a-G7"></a>其果净色应无别者。<a id="a-G8"></a>此难不然。<a id="a-G9"></a>虽同一相。<a id="a-GA"></a>现见异故。<a id="a-GB"></a>犹如内外大种差别。<a id="a-GC"></a>若言如声。<a id="a-GD"></a>因虽有别而相一故。<a id="a-GE"></a>同一处摄眼等五根亦应尔者。<a id="a-GF"></a>无如是过。<a id="a-GG"></a>声虽因别而与一识为境界故。<a id="a-GH"></a>一处所摄。<a id="a-GI"></a>眼等五根。<a id="a-GJ"></a>别类境识所依性故。<a id="a-GK"></a>又是别依用所显故。<a id="a-GL"></a>不应诸根同一处摄。<a id="a-GM"></a>又如识受。<a id="a-GN"></a>虽同了别领纳一相。<a id="a-GO"></a>由因别故。<a id="a-GP"></a>而有六识三受差别。<a id="a-GQ"></a>此亦如是。<a id="a-GR"></a>如彼识受。<a id="a-GS"></a>虽六三异而相同故一处所摄。<a id="a-GT"></a>眼等亦应一处摄者。<a id="a-GU"></a>受与无为。<a id="a-GV"></a>何因同处。<a id="a-GW"></a>故非一处摄。<a id="a-GX"></a>显自相同有。<a id="a-GY"></a>自相虽异。<a id="a-GZ"></a>同处摄故。<a id="a-Ga"></a>已辩眼等相。<a id="a-Gb"></a>色等今当说。<a id="a-Gc"></a>颂曰。</p>
  <p id="aGd">色二或二十　　声唯有八种</p>
  <p id="aGe">味六香四种　　触十一为性</p>
  <p id="aGf">论曰。<a id="a-Gg"></a>言色二者。<a id="a-Gh"></a>是二种义。<a id="a-Gi"></a>谓显与形。<a id="a-Gj"></a>此中显色有十二种形色有八。<a id="a-Gk"></a>故或二十。<a id="a-Gl"></a>显十二者。<a id="a-Gm"></a>谓青黄赤白云烟尘雾影光明闇。<a id="a-Gn"></a>于十二中青等四种是正显色。<a id="a-Go"></a>云等八种是此差别。<a id="a-Gp"></a>其义隐者今当略释。<a id="a-Gq"></a>地水气腾说之为雾。<a id="a-Gr"></a>障光明起。<a id="a-Gs"></a>于中余色可见名影。<a id="a-Gt"></a>翻此为闇。<a id="a-Gu"></a>日焰名光。<a id="a-Gv"></a>月星火药宝珠电等诸焰名明。<a id="a-Gw"></a>形色八者。<a id="a-Gx"></a>谓长短方圆高下正不正。<a id="a-Gy"></a>此中正者。<a id="a-Gz"></a>谓平等形。<a id="a-H0"></a>不平等形名为不正。<a id="a-H1"></a>余色易了故今不释。<a id="a-H2"></a>有说。<a id="a-H3"></a>色有二十一种。<a id="a-H4"></a>空一显色第二十一。<a id="a-H5"></a>此即空界色之差别。<a id="a-H6"></a>于显色中青黄赤白影光明闇。<a id="a-H7"></a>唯显可知。<a id="a-H8"></a>于形色中身表业性。<a id="a-H9"></a>唯形可了。<a id="a-HA"></a>余色形显俱可了知。<a id="a-HB"></a>如何一事有二体者。<a id="a-HC"></a>非宗所许。<a id="a-HD"></a>故无此过。<a id="a-HE"></a>辩业品中当更思择。<a id="a-HF"></a>已说色处。<a id="a-HG"></a>当说声处。<a id="a-HH"></a>能有呼召故名为声。<a id="a-HI"></a>或唯音响说之为声。<a id="a-HJ"></a>善逝圣教咸作是言。<a id="a-HK"></a>声是耳根所取境界。<a id="a-HL"></a>是四大种所造色性。<a id="a-HM"></a>此声八种。<a id="a-HN"></a>谓有执受或无执受大种为因及有情数非有情数差别为四。<a id="a-HO"></a>此复可意及不可意差别成八。<a id="a-HP"></a>执受大种。<a id="a-HQ"></a>谓现在世有情数摄。<a id="a-HR"></a>长养等流异熟地等。<a id="a-HS"></a>与此相违名无执受。<a id="a-HT"></a>此中执受大种为因。<a id="a-HU"></a>声有二种。<a id="a-HV"></a>谓有情类加行所生。<a id="a-HW"></a>及余不待加行所起。<a id="a-HX"></a>其有情类加行所生。<a id="a-HY"></a>复有二种。<a id="a-HZ"></a>一者手等加行所生。<a id="a-Ha"></a>二者语表业为自性。<a id="a-Hb"></a>此语表业复有二种。<a id="a-Hc"></a>谓依名起。<a id="a-Hd"></a>及不待名。<a id="a-He"></a>依名起者复有二种。<a id="a-Hf"></a>一者有记。<a id="a-Hg"></a>二者无记。<a id="a-Hh"></a>不待名者二种亦然。<a id="a-Hi"></a>是有执受大种为因声相差别。<a id="a-Hj"></a>其无执受大种为因声亦二种。<a id="a-Hk"></a>一者有情加行所起。<a id="a-Hl"></a>二者诸界扰动所生。<a id="a-Hm"></a>初谓螺贝钟鼓等声。<a id="a-Hn"></a>后谓风林河等所发有情数者语手等声。<a id="a-Ho"></a>余声即是非有情数。<a id="a-Hp"></a>如是诸声闻生悦者。<a id="a-Hq"></a>名可意声与此相违。<a id="a-Hr"></a>名不可意。<a id="a-Hs"></a>八中唯有初二应理。<a id="a-Ht"></a>以有情数非有情数。<a id="a-Hu"></a>即有执受及无执受大种为因。<a id="a-Hv"></a>声所摄故。<a id="a-Hw"></a>于色等中亦应可说可意等异。<a id="a-Hx"></a>何独在声。<a id="a-Hy"></a>色等亦应说有执受及无执受大种为因。<a id="a-Hz"></a>理实应说。<a id="a-I0"></a>然由声处自性难知。<a id="a-I1"></a>故但就因说有二种。<a id="a-I2"></a>色等不尔。<a id="a-I3"></a>是故不说。<a id="a-I4"></a>本论所摄声相无异。<a id="a-I5"></a>故不应立此八种声。<a id="a-I6"></a>岂不有声用有执受及无执受大种为因而得生起。<a id="a-I7"></a>如手鼓等合所生声无如是声。<a id="a-I8"></a>二具四大各别果故。<a id="a-I9"></a>非二四大同得一果为俱有因。<a id="a-IA"></a>成过失故。<a id="a-IB"></a>虽有执受与无执受二四大种共相扣击而俱为因。<a id="a-IC"></a>各别发声彼声各据自所依故。<a id="a-ID"></a>不成三体。<a id="a-IE"></a>虽有执受与无执受手鼓大种相击为因发生二声。<a id="a-IF"></a>而相映夺随取一种。<a id="a-IG"></a>其差别相不易可知。<a id="a-IH"></a>是故声处唯有二种。<a id="a-II"></a>已说声处。<a id="a-IJ"></a>当说味处。<a id="a-IK"></a>越次说者。<a id="a-IL"></a>显彼境识生无定故。<a id="a-IM"></a>味谓所啖。<a id="a-IN"></a>是可尝义。<a id="a-IO"></a>此有六种。<a id="a-IP"></a>甘酢碱辛苦淡别故。<a id="a-IQ"></a>已说味处。<a id="a-IR"></a>当说香处。<a id="a-IS"></a>香谓所嗅。<a id="a-IT"></a>此有四种。<a id="a-IU"></a>好香恶香等不等香有差别故。<a id="a-IV"></a>等不等者。<a id="a-IW"></a>增益损减。<a id="a-IX"></a>依身别故。<a id="a-IY"></a>有说。<a id="a-IZ"></a>微弱增盛异故。<a id="a-Ia"></a>本论中说。<a id="a-Ib"></a>香有三种。<a id="a-Ic"></a>好香恶香及平等香。<a id="a-Id"></a>若能长养诸根大种。<a id="a-Ie"></a>名为好香。<a id="a-If"></a>与此相违。<a id="a-Ig"></a>名为恶香。<a id="a-Ih"></a>无前二用。<a id="a-Ii"></a>名平等香。<a id="a-Ij"></a>或诸福业增上所生。<a id="a-Ik"></a>名为好香。<a id="a-Il"></a>若诸罪业增上所生。<a id="a-Im"></a>名为恶香。<a id="a-In"></a>唯四大种势力所生。<a id="a-Io"></a>名平等香。<a id="a-Ip"></a>此虽增上果而亦有差别。<a id="a-Iq"></a>故唯大种势力所生。<a id="a-Ir"></a>亦是有情增上果摄。<a id="a-Is"></a>已说香处。<a id="a-It"></a>当说触处。<a id="a-Iu"></a>触谓所触。<a id="a-Iv"></a>十一为性。<a id="a-Iw"></a>即十一实以为体义。<a id="a-Ix"></a>谓四大种及七造触。<a id="a-Iy"></a>滑性涩性重性轻性及冷饥渴。<a id="a-Iz"></a>若尔身根应成所触。<a id="a-J0"></a>此既能触彼彼定触。<a id="a-J1"></a>此故有说。<a id="a-J2"></a>身根唯能触非所触。<a id="a-J3"></a>譬如眼根唯能见非所见。<a id="a-J4"></a>复有说者。<a id="a-J5"></a>无有少法能触少法。<a id="a-J6"></a>所依所缘无间生时。<a id="a-J7"></a>立触名想。<a id="a-J8"></a>若依此识能得彼境。<a id="a-J9"></a>此于彼境假说能触。<a id="a-JA"></a>境非识依故非能触。<a id="a-JB"></a>即由此因唯说地等名为所触。<a id="a-JC"></a>依彼色等定非所触。<a id="a-JD"></a>此中意显依身根识。<a id="a-JE"></a>不缘彼境而生起故。<a id="a-JF"></a>若彼色等非所触者。<a id="a-JG"></a>如何华等由身触时色等变坏。<a id="a-JH"></a>由彼所依被损坏故。<a id="a-JI"></a>现见所依有损益故能依损益。<a id="a-JJ"></a>非此相违。<a id="a-JK"></a>如地方所甘泽润沃稼穑丛林鲜荣滋茂。<a id="a-JL"></a>烈日所迫。<a id="a-JM"></a>与此相违。<a id="a-JN"></a>故知所依大种被损。<a id="a-JO"></a>能依色等变坏非余。<a id="a-JP"></a>如是义言后当广辩。<a id="a-JQ"></a>此中大种至次当说。<a id="a-JR"></a>今应略释滑涩等相。<a id="a-JS"></a>滑即是性故言滑性。<a id="a-JT"></a>如别即性故言别性。<a id="a-JU"></a>训释词者。<a id="a-JV"></a>可相逼触。<a id="a-JW"></a>故名为滑。<a id="a-JX"></a>即是软暖堪执持义此有涩用。<a id="a-JY"></a>故名有涩。<a id="a-JZ"></a>如有毛者说为有毛。<a id="a-Ja"></a>涩即是性故言涩性。<a id="a-Jb"></a>是力粗燥坚硬异名。<a id="a-Jc"></a>能为镇压。<a id="a-Jd"></a>故名为重。<a id="a-Je"></a>是能成办摧伏他义。<a id="a-Jf"></a>重即是性故言重性。<a id="a-Jg"></a>毗婆沙说。<a id="a-Jh"></a>令称权升故名为重。<a id="a-Ji"></a>易可移转故名为轻。<a id="a-Jj"></a>现见世间。<a id="a-Jk"></a>物形虽大。<a id="a-Jl"></a>而有轻故。<a id="a-Jm"></a>易令迁动。<a id="a-Jn"></a>轻即是性故言轻性。<a id="a-Jo"></a>毗婆沙说。<a id="a-Jp"></a>不令称首坠故名轻。<a id="a-Jq"></a>由彼所逼希暖欲生。<a id="a-Jr"></a>故名为冷。<a id="a-Js"></a>又令凝结及易了知。<a id="a-Jt"></a>故名为冷。<a id="a-Ju"></a>是彼损益疾可知义。<a id="a-Jv"></a>食欲名饥。<a id="a-Jw"></a>饮欲名渴。<a id="a-Jx"></a>岂不欲是心所法故违触相耶。<a id="a-Jy"></a>以于因中立果名故。<a id="a-Jz"></a>无相违失。<a id="a-K0"></a>如言河乐阶蹬亦乐。<a id="a-K1"></a>食为人命。<a id="a-K2"></a>草为畜命。<a id="a-K3"></a>余所未说。<a id="a-K4"></a>闷力劣等摄在此中。<a id="a-K5"></a>故不别说。<a id="a-K6"></a>闷不离滑。<a id="a-K7"></a>力即涩重劣在软暖。<a id="a-K8"></a>轻性中摄。<a id="a-K9"></a>如是其余所触种类。<a id="a-KA"></a>随其所应十一中摄。<a id="a-KB"></a>何缘滑等展转差别。<a id="a-KC"></a>所依大种增微别故。<a id="a-KD"></a>水火界增故生滑性。<a id="a-KE"></a>地风界增故生涩性。<a id="a-KF"></a>地水界增故生重性。<a id="a-KG"></a>火风界增故生轻性。<a id="a-KH"></a>故死身内重性偏增。<a id="a-KI"></a>水风界增故生于冷。<a id="a-KJ"></a>由是亦说此所生闷。<a id="a-KK"></a>若尔云何言不离滑。<a id="a-KL"></a>随一一增。<a id="a-KM"></a>此有无过。<a id="a-KN"></a>或复闷者。<a id="a-KO"></a>是滑差别。<a id="a-KP"></a>非唯滑性。<a id="a-KQ"></a>应知此因亦有差别。<a id="a-KR"></a>是故滑性。<a id="a-KS"></a>或因水风界增故起。<a id="a-KT"></a>或因水火界增故生。<a id="a-KU"></a>所以二言无相违失。<a id="a-KV"></a>风界增故生饥。<a id="a-KW"></a>火界增故生渴余随所应皆当配释。<a id="a-KX"></a>如是所造。<a id="a-KY"></a>离大种外。<a id="a-KZ"></a>别有体性。<a id="a-Ka"></a>后当广辩。</p>
 </body>
</html>