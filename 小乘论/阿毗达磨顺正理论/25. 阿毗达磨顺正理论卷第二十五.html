<!doctype html>
<html id="z3IBVpl164" data-ver="1394">
 <head>
  <meta charset="utf-8">
  <meta author="众贤">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨顺正理论卷第二十五</h1>
  <h2 id="a2">辩缘起品第三之五</h2>
  <p id="a3">已说内外羯剌蓝等种等道理。<a id="a-4"></a>因果相续。<a id="a-5"></a>应知此即说名缘起。<a id="a-6"></a>如是缘起。<a id="a-7"></a>非唯十二。<a id="a-8"></a>云何知然。<a id="a-9"></a>如本论说。<a id="a-A"></a>云何为缘起。<a id="a-B"></a>谓一切有为。<a id="a-C"></a>然契经中。<a id="a-D"></a>辩缘起处。<a id="a-E"></a>或时具说十二有支。<a id="a-F"></a>如胜义空契经等说。<a id="a-G"></a>或说十一。<a id="a-H"></a>如智事等经。<a id="a-I"></a>或唯说十。<a id="a-J"></a>如城喻等经。<a id="a-K"></a>或复说九。<a id="a-L"></a>如大缘起经。<a id="a-M"></a>或说有八。<a id="a-N"></a>如契经言。<a id="a-O"></a>诸有沙门。<a id="a-P"></a>或婆罗门。<a id="a-Q"></a>不如实知。<a id="a-R"></a>诸法性等。<a id="a-S"></a>诸如是等所说差别。<a id="a-T"></a>何缘论说与经有异。<a id="a-U"></a>论随法性。<a id="a-V"></a>经顺化宜。<a id="a-W"></a>故契经中。<a id="a-X"></a>分别缘起。<a id="a-Y"></a>随所化者机宜异说。<a id="a-Z"></a>或论了义。<a id="a-a"></a>经义不了。<a id="a-b"></a>或论通说情及非情。<a id="a-c"></a>契经但依有情数说。<a id="a-d"></a>依有情故。<a id="a-e"></a>染净得成。<a id="a-f"></a>佛为有情。<a id="a-g"></a>开显此二。<a id="a-h"></a>但为此事。<a id="a-i"></a>佛现世间。<a id="a-j"></a>故契经中。<a id="a-k"></a>依有情说。<a id="a-l"></a>为欲成立大义利故。<a id="a-m"></a>分别缘起。<a id="a-n"></a>诸有支中。<a id="a-o"></a>具无量门义类差别。<a id="a-p"></a>今且略辩三生分位。<a id="a-q"></a>无间相续。<a id="a-r"></a>有十二支。<a id="a-s"></a>颂曰。</p>
  <p id="at">如是诸缘起　　十二支三际</p>
  <p id="au">前后际各二　　中八据圆满</p>
  <p id="av">论曰。<a id="a-w"></a>十二支者。<a id="a-x"></a>一无明。<a id="a-y"></a>二行。<a id="a-z"></a>三识。<a id="a-10"></a>四名色。<a id="a-11"></a>五六处。<a id="a-12"></a>六触。<a id="a-13"></a>七受。<a id="a-14"></a>八爱。<a id="a-15"></a>九取。<a id="a-16"></a>十有。<a id="a-17"></a>十一生。<a id="a-18"></a>十二老死。<a id="a-19"></a>言三际者。<a id="a-1A"></a>一前际。<a id="a-1B"></a>二后际。<a id="a-1C"></a>三中际。<a id="a-1D"></a>即是过未及现三生。<a id="a-1E"></a>云何十二支。<a id="a-1F"></a>于三际建立。<a id="a-1G"></a>谓前后际。<a id="a-1H"></a>各立二支。<a id="a-1I"></a>中际八支。<a id="a-1J"></a>故成十二。<a id="a-1K"></a>无明行在前际。<a id="a-1L"></a>谓过去生。<a id="a-1M"></a>生老死在后际。<a id="a-1N"></a>谓未来生。<a id="a-1O"></a>所余八在中际。<a id="a-1P"></a>谓现在生。<a id="a-1Q"></a>前际二因。<a id="a-1R"></a>所招五果。<a id="a-1S"></a>后际二果。<a id="a-1T"></a>所待三因。<a id="a-1U"></a>非诸一生皆具此八。<a id="a-1V"></a>据圆满者。<a id="a-1W"></a>说有八支。<a id="a-1X"></a>圆满者何。<a id="a-1Y"></a>谓支无缺。<a id="a-1Z"></a>或由圆满。<a id="a-1a"></a>惑业所招。<a id="a-1b"></a>谓先增上惑业所引。<a id="a-1c"></a>此中意说。<a id="a-1d"></a>补特伽罗。<a id="a-1e"></a>历一切位。<a id="a-1f"></a>名圆满者。<a id="a-1g"></a>非诸天中及色无色。<a id="a-1h"></a>羯剌蓝等诸位阙故世尊但约欲界少分补特伽罗。<a id="a-1i"></a>说具十二。<a id="a-1j"></a>如大缘起契经中说。<a id="a-1k"></a>佛告阿难。<a id="a-1l"></a>识若不入胎。<a id="a-1m"></a>得增广大不。<a id="a-1n"></a>不也世尊。<a id="a-1o"></a>乃至广说。<a id="a-1p"></a>是故若有补特伽罗。<a id="a-1q"></a>于次前生。<a id="a-1r"></a>造无明行。<a id="a-1s"></a>具招现在。<a id="a-1t"></a>识等五支。<a id="a-1u"></a>复于现生。<a id="a-1v"></a>造爱取有。<a id="a-1w"></a>招次后世。<a id="a-1x"></a>生等二支。<a id="a-1y"></a>应知此经依彼而说。<a id="a-1z"></a>若依一切补特伽罗。<a id="a-20"></a>立诸有支。<a id="a-21"></a>便成杂乱。<a id="a-22"></a>谓彼或有现在五支。<a id="a-23"></a>非次前生。<a id="a-24"></a>无明行果。<a id="a-25"></a>及次后世。<a id="a-26"></a>生老死支。<a id="a-27"></a>非现在生爱取有果。<a id="a-28"></a>彼皆非此。<a id="a-29"></a>经意所明。<a id="a-2A"></a>勿见果因相去隔绝。<a id="a-2B"></a>便疑因果。<a id="a-2C"></a>感起无能。<a id="a-2D"></a>应知缘起支。<a id="a-2E"></a>略唯二分。<a id="a-2F"></a>前后际如次七支五支。<a id="a-2G"></a>以果与因属因果故。<a id="a-2H"></a>或因与果。<a id="a-2I"></a>五支七支。<a id="a-2J"></a>以因摄因。<a id="a-2K"></a>以果摄果故。<a id="a-2L"></a>谓现爱取。<a id="a-2M"></a>即过无明。<a id="a-2N"></a>现在有支即过去行。<a id="a-2O"></a>现在世识。<a id="a-2P"></a>即未来生。<a id="a-2Q"></a>余现四支。<a id="a-2R"></a>即当老死。<a id="a-2S"></a>是名因果二分差别。<a id="a-2T"></a>此缘起言为目何义。<a id="a-2U"></a>今见此中差别义者。<a id="a-2V"></a>谓钵剌底。<a id="a-2W"></a>是现前义。<a id="a-2X"></a>壹女界是有义。<a id="a-2Y"></a>一字界中。<a id="a-2Z"></a>有多义故。<a id="a-2a"></a>由先钵剌底。<a id="a-2b"></a>壹女界成缘。<a id="a-2c"></a>讫埵缘是已义。<a id="a-2d"></a>此合所依变成猎比参。<a id="a-2e"></a>是和合义。<a id="a-2f"></a>嗢是上升义。<a id="a-2g"></a>钵地界是有义。<a id="a-2h"></a>由以嗢为先。<a id="a-2i"></a>钵地界成起。<a id="a-2j"></a>此总义者。<a id="a-2k"></a>缘现已合。<a id="a-2l"></a>有法升起。<a id="a-2m"></a>是缘起义。<a id="a-2n"></a>缘现前言。<a id="a-2o"></a>即目和合。<a id="a-2p"></a>复言和合。<a id="a-2q"></a>有何别用。<a id="a-2r"></a>为成无法唯一缘生。<a id="a-2s"></a>或显俱生前生缘故。<a id="a-2t"></a>缘现前者。<a id="a-2u"></a>显俱生缘。<a id="a-2v"></a>缘和合者。<a id="a-2w"></a>显前生缘。<a id="a-2x"></a>此则显成依。<a id="a-2y"></a>此有彼有。<a id="a-2z"></a>此生故彼生。<a id="a-30"></a>是缘起义。<a id="a-31"></a>又钵剌底。<a id="a-32"></a>显应行义。<a id="a-33"></a>壹女驮都。<a id="a-34"></a>显不坏法。<a id="a-35"></a>参显正集。<a id="a-36"></a>此意总显世出现因。<a id="a-37"></a>说名缘起。<a id="a-38"></a>谓壹女界。<a id="a-39"></a>由钵剌底为先助故。<a id="a-3A"></a>转变成缘。<a id="a-3B"></a>正集及升。<a id="a-3C"></a>为先助故。<a id="a-3D"></a>令钵地界转变成起。<a id="a-3E"></a>依如是义。<a id="a-3F"></a>立缘起名。<a id="a-3G"></a>经主此中。<a id="a-3H"></a>释差别义。<a id="a-3I"></a>钵剌底是至义。<a id="a-3J"></a>医底界是行义。<a id="a-3K"></a>由先助力。<a id="a-3L"></a>界义转变。<a id="a-3M"></a>故行由至。<a id="a-3N"></a>转变成缘。<a id="a-3O"></a>参是和合义。<a id="a-3P"></a>嗢是上升义。<a id="a-3Q"></a>钵地界是有义。<a id="a-3R"></a>有藉合升。<a id="a-3S"></a>转变成起。<a id="a-3T"></a>由此有法。<a id="a-3U"></a>至于缘已。<a id="a-3V"></a>和合升起。<a id="a-3W"></a>是缘起义。<a id="a-3X"></a>如是所释。<a id="a-3Y"></a>越彼所宗。<a id="a-3Z"></a>且彼有界。<a id="a-3a"></a>由先助力。<a id="a-3b"></a>转变成起。<a id="a-3c"></a>非异有故。<a id="a-3d"></a>再显有义。<a id="a-3e"></a>竟何所成。<a id="a-3f"></a>以彼所宗无有非起无起。<a id="a-3g"></a>非有一应无义。<a id="a-3h"></a>经主自立此句义已。<a id="a-3i"></a>复自假兴如是征难。<a id="a-3j"></a>如是句义。<a id="a-3k"></a>理不应然。<a id="a-3l"></a>所以者何。<a id="a-3m"></a>依一作者。<a id="a-3n"></a>有二作用。<a id="a-3o"></a>于前作用。<a id="a-3p"></a>应有已言。<a id="a-3q"></a>如有一人浴已方食。<a id="a-3r"></a>无少行法有在起前。<a id="a-3s"></a>先至于缘。<a id="a-3t"></a>后时方起。<a id="a-3u"></a>非无作者可有作用。<a id="a-3v"></a>故说颂言。</p>
  <p id="a3w">至缘若起先　　非有不应理</p>
  <p id="a3x">若俱便坏已　　彼应先说故</p>
  <p id="a3y">又自释言。<a id="a-3z"></a>无如是过。<a id="a-40"></a>且应反诘声论诸师。<a id="a-41"></a>法何时起。<a id="a-42"></a>为在现在。<a id="a-43"></a>为在未来。<a id="a-44"></a>设尔何失。<a id="a-45"></a>起若现在。<a id="a-46"></a>起非已生。<a id="a-47"></a>如何成现。<a id="a-48"></a>现是已生。<a id="a-49"></a>复如何起。<a id="a-4A"></a>已生复起。<a id="a-4B"></a>便致无穷。<a id="a-4C"></a>起若未来。<a id="a-4D"></a>尔时未有。<a id="a-4E"></a>何成作者。<a id="a-4F"></a>作者既无。<a id="a-4G"></a>何有作用。<a id="a-4H"></a>故于起位。<a id="a-4I"></a>即亦至缘起位者何。<a id="a-4J"></a>谓未来世。<a id="a-4K"></a>诸行正起。<a id="a-4L"></a>即于起位。<a id="a-4M"></a>亦说至缘。<a id="a-4N"></a>非如是言能释前难。<a id="a-4O"></a>以正起位许属未来。<a id="a-4P"></a>彼宗未来。<a id="a-4Q"></a>犹未有体。<a id="a-4R"></a>至缘及起。<a id="a-4S"></a>依何得成。<a id="a-4T"></a>故前所难。<a id="a-4U"></a>无少行法有在起前。<a id="a-4V"></a>先至于缘。<a id="a-4W"></a>后时方起。<a id="a-4X"></a>非无作者。<a id="a-4Y"></a>可有用言。<a id="a-4Z"></a>仍未通释。<a id="a-4a"></a>又言声论。<a id="a-4b"></a>妄所安立。<a id="a-4c"></a>作者作用。<a id="a-4d"></a>理实不成。<a id="a-4e"></a>有是作者。<a id="a-4f"></a>起是作用。<a id="a-4g"></a>非于此中见有作者。<a id="a-4h"></a>异起作用。<a id="a-4i"></a>真实可得。<a id="a-4j"></a>故此义言。<a id="a-4k"></a>于俗无谬。<a id="a-4l"></a>此亦非理。<a id="a-4m"></a>所以者何。<a id="a-4n"></a>作者作用。<a id="a-4o"></a>义非无别。<a id="a-4p"></a>若非依有得有起用。<a id="a-4q"></a>则毕竟无。<a id="a-4r"></a>应成作者。<a id="a-4s"></a>又纵彼说。<a id="a-4t"></a>作者作用。<a id="a-4u"></a>若异若同。<a id="a-4v"></a>且彼未来。<a id="a-4w"></a>以无体故。<a id="a-4x"></a>不成作者。<a id="a-4y"></a>故彼所说。<a id="a-4z"></a>不免前过。<a id="a-50"></a>大德逻摩。<a id="a-51"></a>作如是说。<a id="a-52"></a>为诠表义。<a id="a-53"></a>故发音声。<a id="a-54"></a>生灭等声。<a id="a-55"></a>皆于诸行相续分位差别安立。<a id="a-56"></a>于多义中。<a id="a-57"></a>方得究竟。<a id="a-58"></a>非一刹那细难知故。<a id="a-59"></a>于相续位。<a id="a-5A"></a>立相既成。<a id="a-5B"></a>于一刹那。<a id="a-5C"></a>亦可准立。<a id="a-5D"></a>如是所说。<a id="a-5E"></a>但有虚言。<a id="a-5F"></a>既说音声为诠表义。<a id="a-5G"></a>彼宗生等。<a id="a-5H"></a>其体实无。<a id="a-5I"></a>故生等声。<a id="a-5J"></a>无义可表。<a id="a-5K"></a>无法不可说为义故。<a id="a-5L"></a>又生等相。<a id="a-5M"></a>非行相续分位安立。<a id="a-5N"></a>前于思择有为相中。<a id="a-5O"></a>已遮遣故要刹那位。<a id="a-5P"></a>立相得成。<a id="a-5Q"></a>行相续中。<a id="a-5R"></a>方可准立。<a id="a-5S"></a>由相续假揽实成故。<a id="a-5T"></a>又彼起言。<a id="a-5U"></a>依何而说。<a id="a-5V"></a>非无有用可说用言。<a id="a-5W"></a>非毕竟无。<a id="a-5X"></a>可言有用。<a id="a-5Y"></a>故彼于难。<a id="a-5Z"></a>亦非善释。<a id="a-5a"></a>唯对法宗说已无过。<a id="a-5b"></a>起及起前。<a id="a-5c"></a>皆可有故。<a id="a-5d"></a>谓对法者言法起时。<a id="a-5e"></a>如已生位。<a id="a-5f"></a>其体实有。<a id="a-5g"></a>可随俗说作者无谬。<a id="a-5h"></a>诸说起位。<a id="a-5i"></a>同毕竟无。<a id="a-5j"></a>而说作者。<a id="a-5k"></a>如何无谬。<a id="a-5l"></a>若谓俱生因果论者。<a id="a-5m"></a>于已言过。<a id="a-5n"></a>无由解脱。<a id="a-5o"></a>已言于我进退无违。<a id="a-5p"></a>作者及时。<a id="a-5q"></a>俱非定故。<a id="a-5r"></a>虽依一作者说有已言。<a id="a-5s"></a>而见有已言依别作者。<a id="a-5t"></a>如依我已汝得不行。<a id="a-5u"></a>虽有已言依前时说。<a id="a-5v"></a>而亦见依后。<a id="a-5w"></a>如开口已眠。<a id="a-5x"></a>虽有已言。<a id="a-5y"></a>依别时说。<a id="a-5z"></a>而亦见有依不别时。<a id="a-60"></a>如世有说言闇至已灯灭。<a id="a-61"></a>是故俱生因果论者。<a id="a-62"></a>于缘起理。<a id="a-63"></a>进退无失。<a id="a-64"></a>缘起句义。<a id="a-65"></a>唯此极成。<a id="a-66"></a>何故世尊。<a id="a-67"></a>为释缘起。<a id="a-68"></a>先作是说。<a id="a-69"></a>依此有彼有。<a id="a-6A"></a>此生故彼生。<a id="a-6B"></a>而不唯说无明缘等。<a id="a-6C"></a>释缘起义。<a id="a-6D"></a>且上座言。<a id="a-6E"></a>缘起有二。<a id="a-6F"></a>一有情数。<a id="a-6G"></a>二非有情。<a id="a-6H"></a>前两句文。<a id="a-6I"></a>通摄二种。<a id="a-6J"></a>言无别故。<a id="a-6K"></a>无明缘等。<a id="a-6L"></a>唯摄有情。<a id="a-6M"></a>有情有故。<a id="a-6N"></a>然彼上座。<a id="a-6O"></a>亲教门人。<a id="a-6P"></a>有自斥言。<a id="a-6Q"></a>此释非理。<a id="a-6R"></a>与摽释理。<a id="a-6S"></a>不相应故。<a id="a-6T"></a>前摽后释。<a id="a-6U"></a>理必相符。<a id="a-6V"></a>如何双摽。<a id="a-6W"></a>后唯释一。<a id="a-6X"></a>又外缘起。<a id="a-6Y"></a>于此经中。<a id="a-6Z"></a>不应先摽。<a id="a-6a"></a>以无用故。<a id="a-6b"></a>此斥非理。<a id="a-6c"></a>上所释言。<a id="a-6d"></a>不违摽释。<a id="a-6e"></a>非无用故。<a id="a-6f"></a>谓无明等。<a id="a-6g"></a>后所释言。<a id="a-6h"></a>不越摽中有情缘起。<a id="a-6i"></a>故摽释理非不相应。<a id="a-6j"></a>夫置先摽。<a id="a-6k"></a>拟生后释。<a id="a-6l"></a>后既无释。<a id="a-6m"></a>先何用摽。<a id="a-6n"></a>是故但应摽有情数。<a id="a-6o"></a>摽非有情数与释不相符。<a id="a-6p"></a>且非别摽。<a id="a-6q"></a>不释何咎。<a id="a-6r"></a>既无别释。<a id="a-6s"></a>何用总摽。<a id="a-6t"></a>此中总摽。<a id="a-6u"></a>有大义用。<a id="a-6v"></a>谓以现见非情缘起。<a id="a-6w"></a>显不现见内缘起故。<a id="a-6x"></a>种子生芽等世所现知。<a id="a-6y"></a>无明缘行等非世现见。<a id="a-6z"></a>世尊显示。<a id="a-70"></a>如依种等有芽等得有。<a id="a-71"></a>及种等生故芽等得生。<a id="a-72"></a>如是应知。<a id="a-73"></a>依无明等有。<a id="a-74"></a>行等得有。<a id="a-75"></a>无明等生故。<a id="a-76"></a>行等得生。<a id="a-77"></a>是故总摽。<a id="a-78"></a>有大义用。<a id="a-79"></a>此总显示一切有为无一不从众缘起者。<a id="a-7A"></a>若尔何故。<a id="a-7B"></a>不释非情如于有情。<a id="a-7C"></a>先摽后释。<a id="a-7D"></a>非情易了。<a id="a-7E"></a>但藉总摽。<a id="a-7F"></a>情数难知。<a id="a-7G"></a>故须别释。<a id="a-7H"></a>诸缘起教。<a id="a-7I"></a>多为利根。<a id="a-7J"></a>是故不应所摽皆释。<a id="a-7K"></a>又有情胜。<a id="a-7L"></a>故应广辩。<a id="a-7M"></a>外法亦以内为因故。<a id="a-7N"></a>若尔何故。<a id="a-7O"></a>余契经中。<a id="a-7P"></a>亦有广辩外缘起处。<a id="a-7Q"></a>如种喻经等故。<a id="a-7R"></a>所释不然如是师徒。<a id="a-7S"></a>未为贤善。<a id="a-7T"></a>自师劳思。<a id="a-7U"></a>所造论宗。<a id="a-7V"></a>为逞己能。<a id="a-7W"></a>轻为弹斥。<a id="a-7X"></a>善说法者。<a id="a-7Y"></a>理不应然。<a id="a-7Z"></a>我于此中。<a id="a-7a"></a>详彼所释。<a id="a-7b"></a>一切皆与自论相违。<a id="a-7c"></a>谓彼论说经皆了义。<a id="a-7d"></a>而今释此违彼论宗。<a id="a-7e"></a>释不具申摽中义故。<a id="a-7f"></a>彼便许此非了义经。<a id="a-7g"></a>故此定非彼宗经义。<a id="a-7h"></a>大德逻摩。<a id="a-7i"></a>于自师释。<a id="a-7j"></a>心不忍许。<a id="a-7k"></a>复自释言。<a id="a-7l"></a>若十二支。<a id="a-7m"></a>许依三际即为略摄。<a id="a-7n"></a>三际缘起说。<a id="a-7o"></a>依此有彼有。<a id="a-7p"></a>及此生故彼生。<a id="a-7q"></a>若不许然。<a id="a-7r"></a>即此二句。<a id="a-7s"></a>如次显示亲传二因。<a id="a-7t"></a>此亦不然。<a id="a-7u"></a>且应详辩。<a id="a-7v"></a>为摄三际。<a id="a-7w"></a>说此二门。<a id="a-7x"></a>如是二门。<a id="a-7y"></a>义为同异。<a id="a-7z"></a>义若同者。<a id="a-80"></a>但说一门。<a id="a-81"></a>于义已周。<a id="a-82"></a>余便无用。<a id="a-83"></a>又违后释。<a id="a-84"></a>别显二因。<a id="a-85"></a>非此二言。<a id="a-86"></a>前后再说。<a id="a-87"></a>可令义旨。<a id="a-88"></a>或同或异。<a id="a-89"></a>若如后释。<a id="a-8A"></a>两义异者。<a id="a-8B"></a>为摄三际。<a id="a-8C"></a>说此二言。<a id="a-8D"></a>即此二言。<a id="a-8E"></a>各应重说。<a id="a-8F"></a>若异此者。<a id="a-8G"></a>非遍一切。<a id="a-8H"></a>则摽与释。<a id="a-8I"></a>义不相符。<a id="a-8J"></a>谓于摽中。<a id="a-8K"></a>所不摄义。<a id="a-8L"></a>释中广辩。<a id="a-8M"></a>义岂相应。<a id="a-8N"></a>故彼还成违摽释理。<a id="a-8O"></a>由此亲传。<a id="a-8P"></a>皆无重言。<a id="a-8Q"></a>于诸有支。<a id="a-8R"></a>但随摽一与后广释。<a id="a-8S"></a>不相应故。<a id="a-8T"></a>若谓此二遍属诸支。<a id="a-8U"></a>谓初无明为缘生行。<a id="a-8V"></a>或亲或传。<a id="a-8W"></a>行等亦然。<a id="a-8X"></a>此但悕望。<a id="a-8Y"></a>而无实理。<a id="a-8Z"></a>后无如是分别说故。<a id="a-8a"></a>是则摽释还不相符。<a id="a-8b"></a>又譬喻宗。<a id="a-8c"></a>过未无体。<a id="a-8d"></a>如何可立亲传二因。<a id="a-8e"></a>且非业无间能生异熟故。<a id="a-8f"></a>业望异熟。<a id="a-8g"></a>亲因不成。<a id="a-8h"></a>亦非传因。<a id="a-8i"></a>传义无故。<a id="a-8j"></a>非业灭已后有余因。<a id="a-8k"></a>由先业力。<a id="a-8l"></a>招异熟果。<a id="a-8m"></a>要先因灭已。<a id="a-8n"></a>余因感果时。<a id="a-8o"></a>远由先因力。<a id="a-8p"></a>方名传因故。<a id="a-8q"></a>诸有横计旧随界等。<a id="a-8r"></a>思择因中。<a id="a-8s"></a>已广遮破。<a id="a-8t"></a>设许有彼传。<a id="a-8u"></a>亦不成远近二因。<a id="a-8v"></a>灭无异故。<a id="a-8w"></a>依何而说。<a id="a-8x"></a>彼远此近。<a id="a-8y"></a>据曾有说。<a id="a-8z"></a>理亦不成。<a id="a-90"></a>随一有时。<a id="a-91"></a>随一无故。<a id="a-92"></a>无法无容说为传故。<a id="a-93"></a>由此亦破据当有说。<a id="a-94"></a>现在虽有。<a id="a-95"></a>未来无故。<a id="a-96"></a>非无所待。<a id="a-97"></a>可说有传。<a id="a-98"></a>是故定知。<a id="a-99"></a>譬喻论者。<a id="a-9A"></a>但为诳惑。<a id="a-9B"></a>迷真理教。<a id="a-9C"></a>无觉慧人。<a id="a-9D"></a>辄有所释。<a id="a-9E"></a>上座徒党。<a id="a-9F"></a>有释为破无因常因。<a id="a-9G"></a>有释为显因果住生。<a id="a-9H"></a>说斯二句。<a id="a-9I"></a>经主已破。<a id="a-9J"></a>故不重遣。<a id="a-9K"></a>上座复言。<a id="a-9L"></a>依此有彼有者。<a id="a-9M"></a>依果有因有灭。<a id="a-9N"></a>此生故彼生者。<a id="a-9O"></a>恐疑果无因生。<a id="a-9P"></a>是故复言。<a id="a-9Q"></a>由因生故。<a id="a-9R"></a>果方得起。<a id="a-9S"></a>非谓无因。<a id="a-9T"></a>经主难言经义若尔。<a id="a-9U"></a>应作是说。<a id="a-9V"></a>依此有彼成无。<a id="a-9W"></a>又应先言。<a id="a-9X"></a>因生故果生已。<a id="a-9Y"></a>后乃可说。<a id="a-9Z"></a>依果有因成无。<a id="a-9a"></a>如是次第。<a id="a-9b"></a>方名善说。<a id="a-9c"></a>若异此者。<a id="a-9d"></a>欲辩缘起。<a id="a-9e"></a>依何次第。<a id="a-9f"></a>先说因灭。<a id="a-9g"></a>故彼所释。<a id="a-9h"></a>非此经义。<a id="a-9i"></a>如是上座。<a id="a-9j"></a>凡有所言。<a id="a-9k"></a>亲教门人。<a id="a-9l"></a>及同见者。<a id="a-9m"></a>尚不承信。<a id="a-9n"></a>况随圣教。<a id="a-9o"></a>顺正理人。<a id="a-9p"></a>可能忍受。<a id="a-9q"></a>东方贵此。<a id="a-9r"></a>实谓奇哉。<a id="a-9s"></a>经主何缘。<a id="a-9t"></a>但言彼释非此经义。<a id="a-9u"></a>我今说彼上座所言。<a id="a-9v"></a>全无义理。<a id="a-9w"></a>诸有唯说前生为因。<a id="a-9x"></a>及唯现世。<a id="a-9y"></a>有体论者。<a id="a-9z"></a>曾无果有因方有灭。<a id="a-A0"></a>以果有时因已无故。<a id="a-A1"></a>于果起位因可有灭。<a id="a-A2"></a>故因灭时果犹未有。<a id="a-A3"></a>若果有位。<a id="a-A4"></a>因方有灭。<a id="a-A5"></a>许因犹有便坏刹那。<a id="a-A6"></a>又果有时因方许灭。<a id="a-A7"></a>则成因果俱时有过。<a id="a-A8"></a>以果有时因未无故。<a id="a-A9"></a>果于尔时亦有灭故。<a id="a-AA"></a>又若尔者。<a id="a-AB"></a>应不致疑果无因生。<a id="a-AC"></a>俱现有故。<a id="a-AD"></a>谓果有位因方有灭。<a id="a-AE"></a>果现从彼未无因生。<a id="a-AF"></a>如何有疑果无因起。<a id="a-AG"></a>则不应复说。<a id="a-AH"></a>因生故果生。<a id="a-AI"></a>若彼救言。<a id="a-AJ"></a>我意不说果有位因方灭。<a id="a-AK"></a>我意但言。<a id="a-AL"></a>要果有位因方有灭。<a id="a-AM"></a>是于果有时因方有无义。<a id="a-AN"></a>设许如是。<a id="a-AO"></a>亦不应疑。<a id="a-AP"></a>谓果有时。<a id="a-AQ"></a>因方非有。<a id="a-AR"></a>是则已显因先非无。<a id="a-AS"></a>何容复疑。<a id="a-AT"></a>果无因起。<a id="a-AU"></a>又余处说。<a id="a-AV"></a>依种等有。<a id="a-AW"></a>芽等得有。<a id="a-AX"></a>此有何义。<a id="a-AY"></a>若即有彼义便失自宗。<a id="a-AZ"></a>若别有余义。<a id="a-Aa"></a>何缘定执。<a id="a-Ab"></a>未来名有许非即彼义。<a id="a-Ac"></a>过去名有许即彼义耶。<a id="a-Ad"></a>又无体法。<a id="a-Ae"></a>不应说有。<a id="a-Af"></a>思涅槃中。<a id="a-Ag"></a>已具遮遣。<a id="a-Ah"></a>又果未有。<a id="a-Ai"></a>应立有名。<a id="a-Aj"></a>由因已无。<a id="a-Ak"></a>仍名有故。<a id="a-Al"></a>由此义故。<a id="a-Am"></a>依此有彼有言。<a id="a-An"></a>义便不定。<a id="a-Ao"></a>然不许尔。<a id="a-Ap"></a>是故应知。<a id="a-Aq"></a>上座所言。<a id="a-Ar"></a>全无义理。<a id="a-As"></a>然彼经主。<a id="a-At"></a>差别遮言。<a id="a-Au"></a>非此经义。<a id="a-Av"></a>无异有说此石女儿。<a id="a-Aw"></a>非极勇健。<a id="a-Ax"></a>又经主述自轨范师释二句义。<a id="a-Ay"></a>显己仁孝。<a id="a-Az"></a>彼虽有失。<a id="a-B0"></a>而不彰显。<a id="a-B1"></a>师资之道。<a id="a-B2"></a>理固应然。<a id="a-B3"></a>我于彼师。<a id="a-B4"></a>无所承禀。<a id="a-B5"></a>设为弹斥。<a id="a-B6"></a>无亏大望。<a id="a-B7"></a>故我于此如实显非。<a id="a-B8"></a>谓彼诸师释此二句。<a id="a-B9"></a>为显因果不断及生。<a id="a-BA"></a>谓依无明不断诸行不断。<a id="a-BB"></a>即由无明生故。<a id="a-BC"></a>诸行得生。<a id="a-BD"></a>如是展转。<a id="a-BE"></a>皆应广说。<a id="a-BF"></a>此释不然。<a id="a-BG"></a>经义若尔。<a id="a-BH"></a>即亦应说。<a id="a-BI"></a>行缘无明。<a id="a-BJ"></a>亦依行不断无明不断。<a id="a-BK"></a>以行与无明同对治故。<a id="a-BL"></a>非取断位。<a id="a-BM"></a>而可说言。<a id="a-BN"></a>爱犹不断。<a id="a-BO"></a>同对治故。<a id="a-BP"></a>若谓此就现行断说。<a id="a-BQ"></a>则后生言应成无用。<a id="a-BR"></a>曾无有一无明现行而不名生。<a id="a-BS"></a>何须重说。<a id="a-BT"></a>故知经主所禀诸师。<a id="a-BU"></a>于诸法相。<a id="a-BV"></a>未为明达。<a id="a-BW"></a>对法诸师。<a id="a-BX"></a>释此二句。<a id="a-BY"></a>诸有支起。<a id="a-BZ"></a>必由二因。<a id="a-Ba"></a>俱生前生。<a id="a-Bb"></a>有差别故。<a id="a-Bc"></a>或有但以有体为因。<a id="a-Bd"></a>或有为因有之差别。<a id="a-Be"></a>先为标此二种因故。<a id="a-Bf"></a>说依此有彼有及此生故彼生。<a id="a-Bg"></a>后为释此二种因故。<a id="a-Bh"></a>说谓无明缘行。<a id="a-Bi"></a>乃至生缘老死。<a id="a-Bj"></a>或此二句。<a id="a-Bk"></a>义虽无别。<a id="a-Bl"></a>而缘起支。<a id="a-Bm"></a>略有二种。<a id="a-Bn"></a>谓前后际。<a id="a-Bo"></a>因果不同。<a id="a-Bp"></a>略标前际。<a id="a-Bq"></a>故说依此有彼有。<a id="a-Br"></a>略标后际。<a id="a-Bs"></a>故说此生故彼生。<a id="a-Bt"></a>由此前际定说已有现有。<a id="a-Bu"></a>谓依此有彼有。<a id="a-Bv"></a>因果如次。<a id="a-Bw"></a>在过现故。<a id="a-Bx"></a>若于后际。<a id="a-By"></a>定说现生当生。<a id="a-Bz"></a>谓此生故彼生。<a id="a-C0"></a>因果如次。<a id="a-C1"></a>在现未故。<a id="a-C2"></a>前际中果有义已圆。<a id="a-C3"></a>故说为有。<a id="a-C4"></a>后际中果有义未满。<a id="a-C5"></a>故说为生。<a id="a-C6"></a>果正所求故随果说。<a id="a-C7"></a>或依二谛。<a id="a-C8"></a>释此二言。<a id="a-C9"></a>二谛即是。<a id="a-CA"></a>世俗胜义。<a id="a-CB"></a>依多立一。<a id="a-CC"></a>名世俗谛。<a id="a-CD"></a>安立界体。<a id="a-CE"></a>名胜义谛。<a id="a-CF"></a>前谛随顺世间言说。<a id="a-CG"></a>后谛随顺贤圣言说。<a id="a-CH"></a>世俗谛法。<a id="a-CI"></a>得有名生。<a id="a-CJ"></a>失有名灭。<a id="a-CK"></a>胜义谛法。<a id="a-CL"></a>用起名生。<a id="a-CM"></a>用息名灭。<a id="a-CN"></a>言得有者。<a id="a-CO"></a>谓假所依。<a id="a-CP"></a>众缘和集。<a id="a-CQ"></a>合立一有。<a id="a-CR"></a>言用起者。<a id="a-CS"></a>谓诸实物。<a id="a-CT"></a>众缘合时。<a id="a-CU"></a>引果用起。<a id="a-CV"></a>唯现有论。<a id="a-CW"></a>亦定应许。<a id="a-CX"></a>如是所说。<a id="a-CY"></a>二种有义。<a id="a-CZ"></a>若不许此。<a id="a-Ca"></a>应舍契经。<a id="a-Cb"></a>依此有彼有者。<a id="a-Cc"></a>是假所依有假便得有义。<a id="a-Cd"></a>此意说假是有非生。<a id="a-Ce"></a>即所依缘和合立故。<a id="a-Cf"></a>何缘证知。<a id="a-Cg"></a>如契经说。</p>
  <p id="aCh">如即揽众分　　假相说为车</p>
  <p id="aCi">世俗说有情　　应知揽诸蕴</p>
  <p id="aCj">贪等烦恼。<a id="a-Ck"></a>多缘假生。<a id="a-Cl"></a>方能为因。<a id="a-Cm"></a>生后有识。<a id="a-Cn"></a>依正理说。<a id="a-Co"></a>必应如是。<a id="a-Cp"></a>此生故彼生者。<a id="a-Cq"></a>是因实界生实界得生义。<a id="a-Cr"></a>此意说实。<a id="a-Cs"></a>众缘力故。<a id="a-Ct"></a>令起作用。<a id="a-Cu"></a>是生非有。<a id="a-Cv"></a>何缘证知。<a id="a-Cw"></a>如契经说。<a id="a-Cx"></a>二因二缘。<a id="a-Cy"></a>能生正见。<a id="a-Cz"></a>此生故者。<a id="a-D0"></a>过去现在诸缘生故。<a id="a-D1"></a>言彼生者。<a id="a-D2"></a>未来果生。<a id="a-D3"></a>虽于未来亦有缘义。<a id="a-D4"></a>约分位故。<a id="a-D5"></a>但说已生。<a id="a-D6"></a>或依此有彼有者。<a id="a-D7"></a>是依前生因。<a id="a-D8"></a>有现生果。<a id="a-D9"></a>有义言。<a id="a-DA"></a>此生故彼生者。<a id="a-DB"></a>是现生果生故。<a id="a-DC"></a>后生因生义。<a id="a-DD"></a>此中意显现生生故。<a id="a-DE"></a>遮余对治。<a id="a-DF"></a>生后有因。<a id="a-DG"></a>复依现生因有。<a id="a-DH"></a>后生果得有。<a id="a-DI"></a>由后生果生故。<a id="a-DJ"></a>后后因得生。<a id="a-DK"></a>如是有轮。<a id="a-DL"></a>旋环无始。<a id="a-DM"></a>有余师释。<a id="a-DN"></a>如是二言。<a id="a-DO"></a>为于缘起知决定故。<a id="a-DP"></a>如余处说。<a id="a-DQ"></a>依无明有。<a id="a-DR"></a>诸行得有。<a id="a-DS"></a>非离无明可有诸行。<a id="a-DT"></a>由如是理。<a id="a-DU"></a>唯有四句。<a id="a-DV"></a>若异此者。<a id="a-DW"></a>应成多句。<a id="a-DX"></a>谓依此有彼有彼非有。<a id="a-DY"></a>及此生故彼生彼不生。<a id="a-DZ"></a>如是便成六句差别。<a id="a-Da"></a>如依灯有灯光有闇非有。<a id="a-Db"></a>及灯生故灯光生闇不生。<a id="a-Dc"></a>此不应然。<a id="a-Dd"></a>灯有闇灭。<a id="a-De"></a>无有因果相应理故。<a id="a-Df"></a>法有我无。<a id="a-Dg"></a>定无因果相应理故。<a id="a-Dh"></a>本无迷执。<a id="a-Di"></a>为显因果相应理故。<a id="a-Dj"></a>说此契经诸句差别。<a id="a-Dk"></a>非有与无有因果义。<a id="a-Dl"></a>如是所标。<a id="a-Dm"></a>应成无用。<a id="a-Dn"></a>如后别释。<a id="a-Do"></a>前应总标。<a id="a-Dp"></a>后释既无。<a id="a-Dq"></a>前标何用。<a id="a-Dr"></a>是故应如前释为善。<a id="a-Ds"></a>此中唯辩因果相故。<a id="a-Dt"></a>执过四句。<a id="a-Du"></a>理不应然。<a id="a-Dv"></a>谓依灯有闇非有依灯非有。<a id="a-Dw"></a>闇便有。<a id="a-Dx"></a>如是所说。<a id="a-Dy"></a>非因果相。<a id="a-Dz"></a>若必尔者。<a id="a-E0"></a>句应成八。<a id="a-E1"></a>齐尔所方能圆显生灭故。<a id="a-E2"></a>由前四句。<a id="a-E3"></a>圆显于生。<a id="a-E4"></a>由后四句。<a id="a-E5"></a>圆显于灭。<a id="a-E6"></a>若尔句别。<a id="a-E7"></a>但应成四。<a id="a-E8"></a>谓依此有彼有。<a id="a-E9"></a>及依此无彼无。<a id="a-EA"></a>尔所便能圆显义故。<a id="a-EB"></a>不尔唯此未说生故。<a id="a-EC"></a>已说有言。<a id="a-ED"></a>意唯诠有。<a id="a-EE"></a>故说依此有彼有。<a id="a-EF"></a>未说此生故彼生。<a id="a-EG"></a>非诸有法必有生故。<a id="a-EH"></a>本无今有。<a id="a-EI"></a>前已数遮。<a id="a-EJ"></a>故如所言。<a id="a-EK"></a>定为无义。<a id="a-EL"></a>若谓说在胜义空经。<a id="a-EM"></a>因余义门。<a id="a-EN"></a>我当会释。<a id="a-EO"></a>前说三际立十二支。<a id="a-EP"></a>谓无明行。<a id="a-EQ"></a>乃至广说。<a id="a-ER"></a>此中何法名为无明。<a id="a-ES"></a>乃至何法名为老死。<a id="a-ET"></a>颂曰。</p>
  <p id="aEU">宿惑位无明　　宿诸业名行</p>
  <p id="aEV">识正结生蕴　　六处前名色</p>
  <p id="aEW">从生眼等根　　三和前六处</p>
  <p id="aEX">于三受因异　　未了知名触</p>
  <p id="aEY">在淫爱前受　　贪资具淫爱</p>
  <p id="aEZ">为得诸境界　　遍驰求名取</p>
  <p id="aEa">有谓正能造　　牵当有果业</p>
  <p id="aEb">结当有名生　　至当受老死</p>
  <p id="aEc">论曰。<a id="a-Ed"></a>于宿生中。<a id="a-Ee"></a>诸烦恼位。<a id="a-Ef"></a>至今果熟。<a id="a-Eg"></a>总谓无明。<a id="a-Eh"></a>何故无明声。<a id="a-Ei"></a>总说烦恼。<a id="a-Ej"></a>与牵后有行。<a id="a-Ek"></a>为定因故。<a id="a-El"></a>业由惑发。<a id="a-Em"></a>能牵后有。<a id="a-En"></a>无惑有业。<a id="a-Eo"></a>后有无故。<a id="a-Ep"></a>非牵后有。<a id="a-Eq"></a>诸行生时。<a id="a-Er"></a>贪等于中皆有作用。<a id="a-Es"></a>彼行起位。<a id="a-Et"></a>定赖无明。<a id="a-Eu"></a>故无明声。<a id="a-Ev"></a>总说烦恼。<a id="a-Ew"></a>若尔何故唯前生惑。<a id="a-Ex"></a>总谓无明。<a id="a-Ey"></a>此生不尔。<a id="a-Ez"></a>唯前生惑。<a id="a-F0"></a>似无明故。<a id="a-F1"></a>贪等烦恼。<a id="a-F2"></a>未得果时。<a id="a-F3"></a>势力无亏。<a id="a-F4"></a>说为明利。<a id="a-F5"></a>若得果已。<a id="a-F6"></a>取与用亏。<a id="a-F7"></a>不名明利。<a id="a-F8"></a>无明势力。<a id="a-F9"></a>设未亏损。<a id="a-FA"></a>亦非明利。<a id="a-FB"></a>彼现行时。<a id="a-FC"></a>亦难知故。<a id="a-FD"></a>前生诸惑。<a id="a-FE"></a>至于今生。<a id="a-FF"></a>已得果故。<a id="a-FG"></a>势力亏损。<a id="a-FH"></a>其相不明。<a id="a-FI"></a>似无明品。<a id="a-FJ"></a>故唯前世惑。<a id="a-FK"></a>可说无明声。<a id="a-FL"></a>非于行中。<a id="a-FM"></a>亦应同此说。<a id="a-FN"></a>假立名想。<a id="a-FO"></a>唯于同类故。<a id="a-FP"></a>然经主说。<a id="a-FQ"></a>彼与无明。<a id="a-FR"></a>俱时行故。<a id="a-FS"></a>由无明力。<a id="a-FT"></a>彼现行故。<a id="a-FU"></a>如说王行。<a id="a-FV"></a>非无导从。<a id="a-FW"></a>王俱胜故。<a id="a-FX"></a>总谓王行。<a id="a-FY"></a>未了此中俱时行义。<a id="a-FZ"></a>为诸烦恼随从无明。<a id="a-Fa"></a>为说无明随从烦恼。<a id="a-Fb"></a>若取前义。<a id="a-Fc"></a>理必不然。<a id="a-Fd"></a>余惑相应。<a id="a-Fe"></a>无明劣故。<a id="a-Ff"></a>胜随从劣。<a id="a-Fg"></a>理必不成。<a id="a-Fh"></a>若取后义。<a id="a-Fi"></a>应无明体从彼为名。<a id="a-Fj"></a>随从彼故。<a id="a-Fk"></a>非不随从此。<a id="a-Fl"></a>可从此为名。<a id="a-Fm"></a>若谓此彼互相随从。<a id="a-Fn"></a>无差别故。<a id="a-Fo"></a>非决定因。<a id="a-Fp"></a>而偏立名。<a id="a-Fq"></a>岂令生喜。<a id="a-Fr"></a>又由无明力。<a id="a-Fs"></a>彼现行故者。<a id="a-Ft"></a>为约能转无明而说。<a id="a-Fu"></a>为约随转无明而说。<a id="a-Fv"></a>如是二途。<a id="a-Fw"></a>并皆非理。<a id="a-Fx"></a>无明亦随贪等转故。<a id="a-Fy"></a>与余相应。<a id="a-Fz"></a>非自在故。<a id="a-G0"></a>非不自在。<a id="a-G1"></a>可说力强。<a id="a-G2"></a>但应说无明由贪等力起。<a id="a-G3"></a>于彼相应品。<a id="a-G4"></a>贪等力强故。<a id="a-G5"></a>如不可说导从胜王。<a id="a-G6"></a>如何说贪等由无明力起。<a id="a-G7"></a>是故二因。<a id="a-G8"></a>皆无证力。<a id="a-G9"></a>唯前所说。<a id="a-GA"></a>其理为胜。<a id="a-GB"></a>于宿生中。<a id="a-GC"></a>福等业位。<a id="a-GD"></a>至今果熟。<a id="a-GE"></a>总立行名。<a id="a-GF"></a>初句位言。<a id="a-GG"></a>流至老死。<a id="a-GH"></a>福等诸业。<a id="a-GI"></a>随经主意。<a id="a-GJ"></a>辩业品中。<a id="a-GK"></a>当广思择。<a id="a-GL"></a>此中应辩。<a id="a-GM"></a>何缘宿生如是类业。<a id="a-GN"></a>独名为行。<a id="a-GO"></a>名随义故。<a id="a-GP"></a>其义云何。<a id="a-GQ"></a>谓依众缘和合已起。<a id="a-GR"></a>或展转力和合已生。<a id="a-GS"></a>又能为缘已令果和合。<a id="a-GT"></a>或此和合已能为果缘。<a id="a-GU"></a>是谓行名所随实义。<a id="a-GV"></a>宿生中业果今熟者。<a id="a-GW"></a>行相圆满。<a id="a-GX"></a>独立行名。<a id="a-GY"></a>由此已遮当生果业。<a id="a-GZ"></a>以彼业果仍未熟故。<a id="a-Ga"></a>相未圆满。<a id="a-Gb"></a>不立行名。<a id="a-Gc"></a>岂不一切已与自果。<a id="a-Gd"></a>异熟因体。<a id="a-Ge"></a>皆具此相。<a id="a-Gf"></a>则应一切皆立行名。<a id="a-Gg"></a>此体是何。<a id="a-Gh"></a>谓诸非业及业前生。<a id="a-Gi"></a>已得果者。<a id="a-Gj"></a>虽有此理。<a id="a-Gk"></a>而就胜说。<a id="a-Gl"></a>业为异熟因。<a id="a-Gm"></a>牵果最胜故。<a id="a-Gn"></a>生现在果。<a id="a-Go"></a>业粗显易知故。<a id="a-Gp"></a>因此能信知生过去果业。<a id="a-Gq"></a>是故唯此独立行名。<a id="a-Gr"></a>虽一切因已与果者。<a id="a-Gs"></a>总应名行。<a id="a-Gt"></a>然此唯说能招后有诸异熟因。<a id="a-Gu"></a>故无行名不遍相失。<a id="a-Gv"></a>是故成就。<a id="a-Gw"></a>唯宿生中。<a id="a-Gx"></a>感此生业。<a id="a-Gy"></a>独名为行。<a id="a-Gz"></a>于母胎等。<a id="a-H0"></a>正结生时。<a id="a-H1"></a>一刹那位五蕴名识。<a id="a-H2"></a>此刹那中。<a id="a-H3"></a>识最胜故。<a id="a-H4"></a>此唯意识。<a id="a-H5"></a>于此位中。<a id="a-H6"></a>五识生缘。<a id="a-H7"></a>犹未具故。<a id="a-H8"></a>识是何义。<a id="a-H9"></a>谓能了者前于思择。<a id="a-HA"></a>识蕴性中。<a id="a-HB"></a>已述余师假说了者。<a id="a-HC"></a>今为遮遣上座所执。<a id="a-HD"></a>显自所立。<a id="a-HE"></a>应复寻思。<a id="a-HF"></a>彼上座言。<a id="a-HG"></a>契经中说。<a id="a-HH"></a>识是了者。<a id="a-HI"></a>此非胜义。<a id="a-HJ"></a>是世俗说。<a id="a-HK"></a>若是了者是识。<a id="a-HL"></a>亦应说为非识。<a id="a-HM"></a>谓若能了说名为识。<a id="a-HN"></a>不能了时应成非识。<a id="a-HO"></a>不应非识可立识名。<a id="a-HP"></a>上座此中说何位识。<a id="a-HQ"></a>为不能了。<a id="a-HR"></a>若说未生已灭位识。<a id="a-HS"></a>便似空花。<a id="a-HT"></a>非彼所宗。<a id="a-HU"></a>此位有识。<a id="a-HV"></a>如何可说若是了者是识。<a id="a-HW"></a>亦应说为非识。<a id="a-HX"></a>亦不可说。<a id="a-HY"></a>于现在时。<a id="a-HZ"></a>具有能了不能了识。<a id="a-Ha"></a>以现在识必了境故。<a id="a-Hb"></a>更无第四识位可得。<a id="a-Hc"></a>如何可说不能了时。<a id="a-Hd"></a>应成非识。<a id="a-He"></a>又彼所宗。<a id="a-Hf"></a>非识说识。<a id="a-Hg"></a>识说非识。<a id="a-Hh"></a>无法非识说为识故。<a id="a-Hi"></a>现在是了说不了故。<a id="a-Hj"></a>而上座言。<a id="a-Hk"></a>不应非识立识名者。<a id="a-Hl"></a>翻成自咎。<a id="a-Hm"></a>诸说去来实有识者。<a id="a-Hn"></a>非不了位便成非识。<a id="a-Ho"></a>定是能了。<a id="a-Hp"></a>识性类故。<a id="a-Hq"></a>今此义中。<a id="a-Hr"></a>不言了位方名为识。<a id="a-Hs"></a>但作是说。<a id="a-Ht"></a>众缘合时。<a id="a-Hu"></a>唯识能了。<a id="a-Hv"></a>如是应说。<a id="a-Hw"></a>非要取像方名为想。<a id="a-Hx"></a>非要观察方名为慧。<a id="a-Hy"></a>余例应知。<a id="a-Hz"></a>如世工师。<a id="a-I0"></a>不作瓶等。<a id="a-I1"></a>亦名彼匠。<a id="a-I2"></a>若遇彼缘。<a id="a-I3"></a>唯此能造瓶等物故。<a id="a-I4"></a>若谓作者体实都无。<a id="a-I5"></a>则亦应无能了等用。<a id="a-I6"></a>若谓亦无能了等用。<a id="a-I7"></a>应无识等功能差别。<a id="a-I8"></a>此若亦无。<a id="a-I9"></a>何有识等。<a id="a-IA"></a>识等无者。<a id="a-IB"></a>便滥空花。<a id="a-IC"></a>无圣教说。<a id="a-ID"></a>识非了者。<a id="a-IE"></a>然为遮我是了者计。<a id="a-IF"></a>故世尊告颇勒具那。<a id="a-IG"></a>我终不说有能了者。<a id="a-IH"></a>此不说言。<a id="a-II"></a>表不显义。<a id="a-IJ"></a>意为遮有自在无缘不依他成我为了者。<a id="a-IK"></a>故彼经说。<a id="a-IL"></a>设有来问。<a id="a-IM"></a>识是何缘。<a id="a-IN"></a>乃至广说。<a id="a-IO"></a>此问了者与何为缘。<a id="a-IP"></a>若此经中。<a id="a-IQ"></a>问如是义。<a id="a-IR"></a>何不正说。<a id="a-IS"></a>与彼为缘。<a id="a-IT"></a>但言若得此问。<a id="a-IU"></a>我当作如是答。<a id="a-IV"></a>乃至即当来后有生所起。<a id="a-IW"></a>为遮有我是了者计。<a id="a-IX"></a>故不正说。<a id="a-IY"></a>识是彼缘。<a id="a-IZ"></a>若作是说。<a id="a-Ia"></a>识是彼缘。<a id="a-Ib"></a>便谓世尊说我名识。<a id="a-Ic"></a>故先显示识体是生。<a id="a-Id"></a>后方说生必缘于有。<a id="a-Ie"></a>故次后问。<a id="a-If"></a>有是何缘。<a id="a-Ig"></a>复答言乃至即当来生有。<a id="a-Ih"></a>此经不说前为现因。<a id="a-Ii"></a>但说现因能生当有。<a id="a-Ij"></a>由但显后准知前故。<a id="a-Ik"></a>如不广显后果差别。<a id="a-Il"></a>但显前果。<a id="a-Im"></a>后可准知。<a id="a-In"></a>何故世尊。<a id="a-Io"></a>举生显识。<a id="a-Ip"></a>显识与生同一相故。<a id="a-Iq"></a>由同一相说有缘生。<a id="a-Ir"></a>即已显成行缘识义。<a id="a-Is"></a>故不别说识所从缘。<a id="a-It"></a>若尔如问识食何缘。<a id="a-Iu"></a>答此问中。<a id="a-Iv"></a>如何无过。<a id="a-Iw"></a>问何缘者。<a id="a-Ix"></a>问所从缘。<a id="a-Iy"></a>及问为缘。<a id="a-Iz"></a>双答无失。<a id="a-J0"></a>亦如有问触复何缘。<a id="a-J1"></a>答此问言。<a id="a-J2"></a>六处缘触。<a id="a-J3"></a>触复缘受。<a id="a-J4"></a>若此偏问不应双答。<a id="a-J5"></a>若偏问双答。<a id="a-J6"></a>应问异答异。<a id="a-J7"></a>是故所问识食何缘与问触同。<a id="a-J8"></a>双答无过。<a id="a-J9"></a>故先说识与余为缘。<a id="a-JA"></a>后说以余为缘生识。<a id="a-JB"></a>此中亦说生缘老死。<a id="a-JC"></a>有为缘生。<a id="a-JD"></a>显识与生行支与有俱无异体。<a id="a-JE"></a>故无有过。<a id="a-JF"></a>或复此中。<a id="a-JG"></a>亦正说识能为缘体。<a id="a-JH"></a>言乃至故。<a id="a-JI"></a>以乃至声。<a id="a-JJ"></a>表分限义。<a id="a-JK"></a>此中意说。<a id="a-JL"></a>乃至即当来后有生所起。<a id="a-JM"></a>此识为缘。<a id="a-JN"></a>若尔还成生他疑失。<a id="a-JO"></a>不尔当说从缘生故。<a id="a-JP"></a>如后当说。<a id="a-JQ"></a>此缘于有。<a id="a-JR"></a>谓次后问。<a id="a-JS"></a>有是何缘。<a id="a-JT"></a>复答言乃至即当来生有。<a id="a-JU"></a>有声即表识所缘行。<a id="a-JV"></a>何故此中唯行与识。<a id="a-JW"></a>但以乃至分齐声显。<a id="a-JX"></a>此意显示能引后有能结后有。<a id="a-JY"></a>俱一刹那故。<a id="a-JZ"></a>此经不遮识为能了者。<a id="a-Ja"></a>但为遮我为了者计。<a id="a-Jb"></a>如何知然。<a id="a-Jc"></a>余经中说。<a id="a-Jd"></a>云何名识。<a id="a-Je"></a>谓能了者。<a id="a-Jf"></a>又佛世尊。<a id="a-Jg"></a>遮别作者。<a id="a-Jh"></a>故知作者非一切无。<a id="a-Ji"></a>如何世尊遮别作者。<a id="a-Jj"></a>如世尊说。<a id="a-Jk"></a>有业有异熟。<a id="a-Jl"></a>作者不可得。<a id="a-Jm"></a>谓能舍此蕴。<a id="a-Jn"></a>及能续余蕴。<a id="a-Jo"></a>唯除法假。<a id="a-Jp"></a>此既唯遮差别作者。<a id="a-Jq"></a>故余作者。<a id="a-Jr"></a>应许非无。<a id="a-Js"></a>为显因果相续诸行即是作者。<a id="a-Jt"></a>故复说言。<a id="a-Ju"></a>依此有彼有。<a id="a-Jv"></a>此生故彼生。<a id="a-Jw"></a>虽有难言如一天授。<a id="a-Jx"></a>能造环钏。<a id="a-Jy"></a>未造造已。<a id="a-Jz"></a>及正造时。<a id="a-K0"></a>体唯是一。<a id="a-K1"></a>识亦应尔。<a id="a-K2"></a>俱作者故。<a id="a-K3"></a>此亦不然。<a id="a-K4"></a>天授前后。<a id="a-K5"></a>体实非一。<a id="a-K6"></a>妄谓一故。<a id="a-K7"></a>无一天授其体是常。<a id="a-K8"></a>虽实前后念念各异。<a id="a-K9"></a>然由诸行前后相似。<a id="a-KA"></a>微细差别。<a id="a-KB"></a>其相难知。<a id="a-KC"></a>故诸愚夫。<a id="a-KD"></a>妄谓为一。<a id="a-KE"></a>如祠授行相同天授不知别者。<a id="a-KF"></a>谓天授行故彼难中。<a id="a-KG"></a>无同法喻。<a id="a-KH"></a>故经说识。<a id="a-KI"></a>是了者言。<a id="a-KJ"></a>但依胜义。<a id="a-KK"></a>非约世俗。<a id="a-KL"></a>而上座言。<a id="a-KM"></a>此非胜义。<a id="a-KN"></a>是世俗说。<a id="a-KO"></a>定为非理。<a id="a-KP"></a>行名色二缘识何别。<a id="a-KQ"></a>此三缘识。<a id="a-KR"></a>何处说耶。<a id="a-KS"></a>行缘识者。<a id="a-KT"></a>如契经中。<a id="a-KU"></a>说行缘识。<a id="a-KV"></a>名色缘识者。<a id="a-KW"></a>如大缘起经。<a id="a-KX"></a>佛告阿难陀。<a id="a-KY"></a>识不依名色为得住不。<a id="a-KZ"></a>不也世尊。<a id="a-Ka"></a>二缘识者。<a id="a-Kb"></a>如契经说。<a id="a-Kc"></a>缘二生识。<a id="a-Kd"></a>其二者何。<a id="a-Ke"></a>谓眼与色。<a id="a-Kf"></a>乃至意法。<a id="a-Kg"></a>无行名色缘识非二有二缘识。<a id="a-Kh"></a>非行名色。<a id="a-Ki"></a>谓唯结生识。<a id="a-Kj"></a>说行为缘。<a id="a-Kk"></a>此由行势力。<a id="a-Kl"></a>牵引生故。<a id="a-Km"></a>此结生识。<a id="a-Kn"></a>唯一刹那。<a id="a-Ko"></a>即此亦名名色缘识。<a id="a-Kp"></a>由依名色得增长故。<a id="a-Kq"></a>又亦说此名二缘识。<a id="a-Kr"></a>意法为缘而得生故。<a id="a-Ks"></a>六处等位。<a id="a-Kt"></a>唯二缘识。<a id="a-Ku"></a>岂不名色及二缘识。<a id="a-Kv"></a>亦行为缘。<a id="a-Kw"></a>一切前生业异熟识。<a id="a-Kx"></a>或所余识。<a id="a-Ky"></a>皆行为缘而得生故。<a id="a-Kz"></a>虽有是理。<a id="a-L0"></a>然识生中。<a id="a-L1"></a>但说胜因。<a id="a-L2"></a>以为缘故。<a id="a-L3"></a>如生眼识。<a id="a-L4"></a>亦缘空等。<a id="a-L5"></a>而但说言缘二生识。<a id="a-L6"></a>谓续生位。<a id="a-L7"></a>意识生时。<a id="a-L8"></a>行为胜因。<a id="a-L9"></a>方得生起。<a id="a-LA"></a>由先业力。<a id="a-LB"></a>引至此位。<a id="a-LC"></a>故但说此以行为缘。<a id="a-LD"></a>若至余位。<a id="a-LE"></a>则名色等。<a id="a-LF"></a>亦得与识为胜生缘。<a id="a-LG"></a>岂不续生最初位识。<a id="a-LH"></a>亦以中有为胜生缘。<a id="a-LI"></a>此难不然。<a id="a-LJ"></a>见离中有此续生识亦得生故。<a id="a-LK"></a>非余位识离名色等亦有得生。<a id="a-LL"></a>是故唯于初结生位说行缘识。<a id="a-LM"></a>有余师说。<a id="a-LN"></a>行缘识者。<a id="a-LO"></a>谓初取时。<a id="a-LP"></a>名色缘识者。<a id="a-LQ"></a>谓取已守护时。<a id="a-LR"></a>二缘识者。<a id="a-LS"></a>谓护已增长时。<a id="a-LT"></a>或有说言。<a id="a-LU"></a>行缘识者。<a id="a-LV"></a>显示宿业。<a id="a-LW"></a>名色缘识者。<a id="a-LX"></a>显示次第。<a id="a-LY"></a>二缘识者。<a id="a-LZ"></a>显示所依境。<a id="a-La"></a>复有说者。<a id="a-Lb"></a>言行缘识。<a id="a-Lc"></a>显一门转。<a id="a-Ld"></a>名色缘识。<a id="a-Le"></a>显二门转。<a id="a-Lf"></a>彼位识亦依身根门转故。<a id="a-Lg"></a>言二缘识。<a id="a-Lh"></a>显六门转。<a id="a-Li"></a>如是等类。<a id="a-Lj"></a>有多差别。<a id="a-Lk"></a>又薄伽梵。<a id="a-Ll"></a>说二种识为名色缘。<a id="a-Lm"></a>谓结生时识。<a id="a-Ln"></a>及本有时识。<a id="a-Lo"></a>故世尊告阿难陀言。<a id="a-Lp"></a>识若不入母胎中者。<a id="a-Lq"></a>此名色成羯剌蓝不。<a id="a-Lr"></a>不也世尊。<a id="a-Ls"></a>乃至广说。<a id="a-Lt"></a>世尊复告阿难陀言。<a id="a-Lu"></a>识入母胎。<a id="a-Lv"></a>复还舍离名色得生后名色不。<a id="a-Lw"></a>不也世尊。<a id="a-Lx"></a>乃至广说。<a id="a-Ly"></a>此中义者。<a id="a-Lz"></a>若识不入母胎中生。<a id="a-M0"></a>此识俱生所有名色。<a id="a-M1"></a>应不能与羯剌蓝位名色为因。<a id="a-M2"></a>设已入在母胎中生。<a id="a-M3"></a>若遇碍缘而断绝者。<a id="a-M4"></a>羯剌蓝位。<a id="a-M5"></a>所有名色。<a id="a-M6"></a>则不顺生羯剌蓝后所有名色。<a id="a-M7"></a>是名色支不成就义。<a id="a-M8"></a>世尊复告阿难陀言。<a id="a-M9"></a>识在婴孩或童子位。<a id="a-MA"></a>便断坏者。<a id="a-MB"></a>名色必无增长广大。<a id="a-MC"></a>不应生有刹那无间名色位生可名婴孩及童子位。<a id="a-MD"></a>故此言识。<a id="a-ME"></a>在本有时。<a id="a-MF"></a>此等识言。<a id="a-MG"></a>既无差别。<a id="a-MH"></a>取何位识。<a id="a-MI"></a>为名色缘。<a id="a-MJ"></a>为释此疑。<a id="a-MK"></a>故颂中说。<a id="a-ML"></a>识正结生蕴。<a id="a-MM"></a>以行为缘故。<a id="a-MN"></a>虽初位识。<a id="a-MO"></a>能与俱起及无间生名色为缘。<a id="a-MP"></a>而此不取能为俱起名色缘义。<a id="a-MQ"></a>由于此中但约分位辩缘起故。<a id="a-MR"></a>结生刹那。<a id="a-MS"></a>识及助伴。<a id="a-MT"></a>总名为识。</p>
 </body>
</html>