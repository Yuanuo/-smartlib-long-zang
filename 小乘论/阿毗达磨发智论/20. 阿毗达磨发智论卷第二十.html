<!doctype html>
<html id="z3IBW3R1AF" data-ver="1359">
 <head>
  <meta charset="utf-8">
  <meta author="迦多衍尼子">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">阿毗达磨发智论卷第二十</h1>
  <h2 id="a2">见蕴第八中智纳息第四</h2>
  <p id="a3">智断厌离修　　缘触慢业事 　摄余摄一切　　此章愿具说</p>
  <p id="a4">若事能通达，<a id="a-5"></a>彼事能遍知耶？</p>
  <p id="a6">答：<a id="a-7"></a>应作四句，<a id="a-8"></a>有事能通达非能遍知，<a id="a-9"></a>谓苦集灭道智，<a id="a-A"></a>不断烦恼；<a id="a-B"></a>有事能遍知非能通达，<a id="a-C"></a>谓苦集灭道忍，<a id="a-D"></a>断烦恼；<a id="a-E"></a>有事能通达亦能遍知，<a id="a-F"></a>谓苦集灭道智，<a id="a-G"></a>断烦恼；<a id="a-H"></a>有事非能通达非能遍知，<a id="a-I"></a>谓苦集灭道忍，<a id="a-J"></a>不断烦恼。</p>
  <p id="aK">若事能厌，<a id="a-L"></a>彼事能离耶？</p>
  <p id="aM">答：<a id="a-N"></a>应作四句，<a id="a-O"></a>有事能厌非能离，<a id="a-P"></a>谓苦集忍智，<a id="a-Q"></a>不断烦恼；<a id="a-R"></a>有事能离非能厌，<a id="a-S"></a>谓灭道忍智，<a id="a-T"></a>断烦恼；<a id="a-U"></a>有事能厌亦能离，<a id="a-V"></a>谓苦集忍智，<a id="a-W"></a>断烦恼；<a id="a-X"></a>有事非能厌非能离，<a id="a-Y"></a>谓灭道忍智，<a id="a-Z"></a>不断烦恼。</p>
  <p id="aa">若事能厌，<a id="a-b"></a>彼事修厌耶？</p>
  <p id="ac">答：<a id="a-d"></a>若事能厌，<a id="a-e"></a>彼事亦修厌；<a id="a-f"></a>有事修厌非能厌，<a id="a-g"></a>谓灭道智，<a id="a-h"></a>断烦恼。</p>
  <p id="ai">若事能离，<a id="a-j"></a>彼事修厌耶？</p>
  <p id="ak">答：<a id="a-l"></a>应作四句，<a id="a-m"></a>有事能离非修厌，<a id="a-n"></a>谓灭道忍，<a id="a-o"></a>断烦恼；<a id="a-p"></a>有事修厌非能离，<a id="a-q"></a>谓苦集忍智，<a id="a-r"></a>不断烦恼；<a id="a-s"></a>有事能离亦修厌，<a id="a-t"></a>谓苦集忍智，<a id="a-u"></a>及灭道智，<a id="a-v"></a>断烦恼；<a id="a-w"></a>有事非能离亦非修厌，<a id="a-x"></a>谓灭道忍智，<a id="a-y"></a>不断烦恼。</p>
  <p id="az">若法与彼法作因，<a id="a-10"></a>或时此法与彼法非因耶？<a id="a-11"></a>答：<a id="a-12"></a>无时非因。</p>
  <p id="a13">若法与彼法作等无间，<a id="a-14"></a>或时此法与彼法非等无间耶？<a id="a-15"></a>答：<a id="a-16"></a>若时此法未至已生。</p>
  <p id="a17">若法与彼法作所缘，<a id="a-18"></a>或时此法与彼法非所缘耶？<a id="a-19"></a>答：<a id="a-1A"></a>无时非所缘。</p>
  <p id="a1B">若法与彼法作增上，<a id="a-1C"></a>或时此法与彼法非增上耶？<a id="a-1D"></a>答：<a id="a-1E"></a>无时非增上。</p>
  <p id="a1F">诸意触，<a id="a-1G"></a>彼一切三和合触耶？</p>
  <p id="a1H">答：<a id="a-1I"></a>诸意触，<a id="a-1J"></a>彼一切三和合触；<a id="a-1K"></a>有三和合触非意触，<a id="a-1L"></a>谓五识身相应触，<a id="a-1M"></a>故世尊说：<a id="a-1N"></a>“苾刍当知，<a id="a-1O"></a>有意界，<a id="a-1P"></a>有法界，<a id="a-1Q"></a>有无明界，<a id="a-1R"></a>无明触所生，<a id="a-1S"></a>受所触故，<a id="a-1T"></a>无闻愚夫，<a id="a-1U"></a>便执有执无，<a id="a-1V"></a>或执有无。<a id="a-1W"></a>”</p>
  <p id="a1X">诸慢，<a id="a-1Y"></a>彼一切自执耶？</p>
  <p id="a1Z">答：<a id="a-1a"></a>诸慢，<a id="a-1b"></a>彼一切自执；<a id="a-1c"></a>有自执非慢，<a id="a-1d"></a>谓诸见趣，<a id="a-1e"></a>故世尊说：<a id="a-1f"></a>“苾刍当知，<a id="a-1g"></a>自执有我，<a id="a-1h"></a>自执有我所。<a id="a-1i"></a>”</p>
  <p id="a1j">诸慢，<a id="a-1k"></a>彼一切不寂静耶？</p>
  <p id="a1l">答：<a id="a-1m"></a>诸慢，<a id="a-1n"></a>彼一切不寂静；<a id="a-1o"></a>有不寂静非慢，<a id="a-1p"></a>谓余烦恼现在前，<a id="a-1q"></a>故世尊说：<a id="a-1r"></a>“苾刍当知，<a id="a-1s"></a>动为魔所缚，<a id="a-1t"></a>不动脱恶者。<a id="a-1u"></a>”</p>
  <p id="a1v">诸业，<a id="a-1w"></a>彼不律仪耶？</p>
  <p id="a1x">答：<a id="a-1y"></a>应作四句，<a id="a-1z"></a>有业非不律仪，<a id="a-20"></a>谓身语律仪；<a id="a-21"></a>有不律仪非业，<a id="a-22"></a>谓根不律仪；<a id="a-23"></a>有业亦不律仪，<a id="a-24"></a>谓身语不律仪；<a id="a-25"></a>有非业亦非不律仪，<a id="a-26"></a>谓根律仪。</p>
  <p id="a27">诸业，<a id="a-28"></a>彼律仪耶？</p>
  <p id="a29">答：<a id="a-2A"></a>应作四句，<a id="a-2B"></a>有业非律仪谓身语不律仪；<a id="a-2C"></a>有律仪非业，<a id="a-2D"></a>谓根律仪；<a id="a-2E"></a>有业亦律仪，<a id="a-2F"></a>谓身语律仪；<a id="a-2G"></a>有非业亦非律仪，<a id="a-2H"></a>谓根不律仪。</p>
  <p id="a2I">若事未得，<a id="a-2J"></a>彼不成就耶？</p>
  <p id="a2K">答：<a id="a-2L"></a>若事未得，<a id="a-2M"></a>彼不成就；<a id="a-2N"></a>有事不成就非未得，<a id="a-2O"></a>谓得已失。</p>
  <p id="a2P">若事已得，<a id="a-2Q"></a>彼成就耶？</p>
  <p id="a2R">答：<a id="a-2S"></a>若事成就，<a id="a-2T"></a>彼已得；<a id="a-2U"></a>有事已得而不成就，<a id="a-2V"></a>谓得已失。</p>
  <p id="a2W">除苦圣谛及法处，<a id="a-2X"></a>余法二界一处一蕴摄，<a id="a-2Y"></a>除集圣谛及法处说亦尔。<a id="a-2Z"></a>除灭圣谛及法处，<a id="a-2a"></a>余法十七界十一处二蕴摄，<a id="a-2b"></a>除道圣谛及法处说亦尔。<a id="a-2c"></a>除有色法及法处，<a id="a-2d"></a>余法七界一处一蕴摄；<a id="a-2e"></a>除无色法及法处，<a id="a-2f"></a>余法十界十处一蕴摄；<a id="a-2g"></a>除有见法及法处，<a id="a-2h"></a>余法十六界十处二蕴摄；<a id="a-2i"></a>除无见法及法处，<a id="a-2j"></a>余法一界一处一蕴摄；<a id="a-2k"></a>除有对法及法处，<a id="a-2l"></a>余法七界一处一蕴摄；<a id="a-2m"></a>除无对法及法处，<a id="a-2n"></a>余法十界十处一蕴摄；<a id="a-2o"></a>除有漏法及法处，<a id="a-2p"></a>余法二界一处一蕴摄；<a id="a-2q"></a>除无漏法及法处，<a id="a-2r"></a>余法十七界十一处二蕴摄；<a id="a-2s"></a>除有为法及法处，<a id="a-2t"></a>此除一切法，<a id="a-2u"></a>而问余法是无事空论。<a id="a-2v"></a>除无为法及法处，<a id="a-2w"></a>余法十七界十一处二蕴摄；<a id="a-2x"></a>除过去法及法处，<a id="a-2y"></a>余法十七界十一处二蕴摄；<a id="a-2z"></a>除未来法现在法及法处说亦尔，<a id="a-30"></a>除善法及法处，<a id="a-31"></a>余法十七界十一处二蕴摄；<a id="a-32"></a>除不善法及法处说亦尔。<a id="a-33"></a>除无记法及法处，<a id="a-34"></a>余法九界三处二蕴摄；<a id="a-35"></a>除欲界系法及法处，<a id="a-36"></a>余法十三界九处二蕴摄；<a id="a-37"></a>除色界系法及法处，<a id="a-38"></a>余法十七界十一处二蕴摄；<a id="a-39"></a>除无色界系，<a id="a-3A"></a>法学法无学法及法处说亦尔。<a id="a-3B"></a>除非学非无学法及法处，<a id="a-3C"></a>余法二界一处一蕴摄；<a id="a-3D"></a>除见所断法及法处，<a id="a-3E"></a>余法十七界十一处二蕴摄；<a id="a-3F"></a>除修所断法及法处，<a id="a-3G"></a>余法二界一处一蕴摄；<a id="a-3H"></a>除不断法及法处，<a id="a-3I"></a>余法十七界十一处二蕴摄；<a id="a-3J"></a>除已生法及定不生法，<a id="a-3K"></a>余法十八界十二处五蕴摄；<a id="a-3L"></a>除非已生法及定不生法，<a id="a-3M"></a>此除一切法，<a id="a-3N"></a>而问余法，<a id="a-3O"></a>是无事空论。<a id="a-3P"></a>除有色法及定不生法，<a id="a-3Q"></a>余法八界二处四蕴摄；<a id="a-3R"></a>除无色法及定不生法，<a id="a-3S"></a>余法十一界十一处一蕴摄；<a id="a-3T"></a>除有见法及定不生法，<a id="a-3U"></a>余法十七界十一处五蕴摄；<a id="a-3V"></a>除无见法及定不生法，<a id="a-3W"></a>余法一界一处一蕴摄；<a id="a-3X"></a>除有对法及定不生法，<a id="a-3Y"></a>余法八界二处五蕴摄；<a id="a-3Z"></a>除无对法及定不生法，<a id="a-3a"></a>余法十界十处一蕴摄；<a id="a-3b"></a>除有漏法及定不生法，<a id="a-3c"></a>余法三界二处五蕴摄；<a id="a-3d"></a>除无漏法及定不生法，<a id="a-3e"></a>余法十八界十二处五蕴摄；<a id="a-3f"></a>除有为法及定不生法，<a id="a-3g"></a>此除一切法，<a id="a-3h"></a>而问余法，<a id="a-3i"></a>是无事空论。<a id="a-3j"></a>除无为法及定不生法，<a id="a-3k"></a>余法十八界十二处五蕴摄；<a id="a-3l"></a>除过去法现在法及定不生法说亦尔。<a id="a-3m"></a>除未来法及定不生法，<a id="a-3n"></a>此除一切法，<a id="a-3o"></a>而问余法，<a id="a-3p"></a>是无事空论。<a id="a-3q"></a>除善法及定不生法，<a id="a-3r"></a>余法十八界十二处五蕴摄；<a id="a-3s"></a>除不善法及定不生法说亦尔。<a id="a-3t"></a>除无记法及定不生法，<a id="a-3u"></a>余法十界四处五蕴摄；<a id="a-3v"></a>除欲界系法及定不生法，<a id="a-3w"></a>余法十四界十处五蕴摄；<a id="a-3x"></a>除色界系法及定不生法，<a id="a-3y"></a>余法十八界十二处五蕴摄；<a id="a-3z"></a>除无色界系法学法无学法及定不生法说亦尔。<a id="a-40"></a>除非学非无学法及定不生法，<a id="a-41"></a>余法三界二处五蕴摄；<a id="a-42"></a>除见所断法及定不生法，<a id="a-43"></a>余法十八界十二处五蕴摄；<a id="a-44"></a>除修所断法及定不生法，<a id="a-45"></a>余法三界二处五蕴摄；<a id="a-46"></a>除不断法及定不生法，<a id="a-47"></a>余法十八界十二处五蕴。</p>
  <p id="a48">颇有一界一处一蕴摄一切法耶？</p>
  <p id="a49">答：<a id="a-4A"></a>有，<a id="a-4B"></a>一界谓法界，<a id="a-4C"></a>一处谓意处，<a id="a-4D"></a>一蕴谓色蕴。</p>
  <p data-pb></p>
  <h2 id="a4E">见蕴第八中见纳息第五</h2>
  <p id="a4F">邪断邪常见　　戒邪戒邪常 　六见五涅槃　　九慢类常见</p>
  <p id="a4G">迷执自他作　　悟则二非有 　具慢及得等　　此章愿具说</p>
  <p id="a4H">诸有此见：<a id="a-4I"></a>“无施与，<a id="a-4J"></a>无爱乐，<a id="a-4K"></a>无祠祀，<a id="a-4L"></a>无妙行恶行。<a id="a-4M"></a>”此谤因邪见，<a id="a-4N"></a>见集所断。</p>
  <p id="a4O">“无妙行恶行果。<a id="a-4P"></a>”此谤果邪见，<a id="a-4Q"></a>见苦所断。</p>
  <p id="a4R">“无此世，<a id="a-4S"></a>无他世，<a id="a-4T"></a>无化生有情。<a id="a-4U"></a>”此或见集所断，<a id="a-4V"></a>或见苦所断。</p>
  <p id="a4W">“无父，<a id="a-4X"></a>无母。<a id="a-4Y"></a>”此谤因邪见，<a id="a-4Z"></a>见集所断。</p>
  <p id="a4a">诸有此见：<a id="a-4b"></a>“世间无阿罗汉。<a id="a-4c"></a>”此谤道邪见，<a id="a-4d"></a>见道所断。</p>
  <p id="a4e">“无正至。<a id="a-4f"></a>”此谤灭邪见，<a id="a-4g"></a>见灭所断。</p>
  <p id="a4h">“无正行此世他世，<a id="a-4i"></a>即于现法，<a id="a-4j"></a>知自通达，<a id="a-4k"></a>作证具足住，<a id="a-4l"></a>我生已尽，<a id="a-4m"></a>梵行已立，<a id="a-4n"></a>所作已办，<a id="a-4o"></a>不受后有，<a id="a-4p"></a>如实知。<a id="a-4q"></a>”此谤道邪见，<a id="a-4r"></a>见道所断。</p>
  <p id="a4s">诸有此见：<a id="a-4t"></a>“乃至活有命者，<a id="a-4u"></a>死已断坏，<a id="a-4v"></a>无有此四大种，<a id="a-4w"></a>士夫身死时，<a id="a-4x"></a>地身归地，<a id="a-4y"></a>水身归水，<a id="a-4z"></a>火身归火，<a id="a-50"></a>风身归风，<a id="a-51"></a>根随空转，<a id="a-52"></a>舆为第五，<a id="a-53"></a>持彼死尸，<a id="a-54"></a>往弃冢间，<a id="a-55"></a>未烧可知烧已成灰，<a id="a-56"></a>余鸽色骨，<a id="a-57"></a>愚者赞施，<a id="a-58"></a>智者赞受，<a id="a-59"></a>诸有论者，<a id="a-5A"></a>一切空虚妄语，<a id="a-5B"></a>乃至活有愚智者，<a id="a-5C"></a>死已断坏无有。<a id="a-5D"></a>”此边执见断见摄，<a id="a-5E"></a>见苦所断。</p>
  <p id="a5F">诸有此见：<a id="a-5G"></a>“无因无缘，<a id="a-5H"></a>令有情杂染，<a id="a-5I"></a>非因非缘，<a id="a-5J"></a>而有情杂染。<a id="a-5K"></a>”此谤因邪见，<a id="a-5L"></a>见集所断。</p>
  <p id="a5M">“无因无缘，<a id="a-5N"></a>令有情清净，<a id="a-5O"></a>非因非缘，<a id="a-5P"></a>而有情清净。<a id="a-5Q"></a>”此谤道邪见，<a id="a-5R"></a>见道所断。</p>
  <p id="a5S">“无因无缘，<a id="a-5T"></a>令有情无智无见，<a id="a-5U"></a>非因非缘，<a id="a-5V"></a>而有情无智无见。<a id="a-5W"></a>”此谤因邪见，<a id="a-5X"></a>见集所断。</p>
  <p id="a5Y">“无因无缘，<a id="a-5Z"></a>令有情智见，<a id="a-5a"></a>非因非缘，<a id="a-5b"></a>而有情智见。<a id="a-5c"></a>”此谤道邪见，<a id="a-5d"></a>见道所断。</p>
  <p id="a5e">诸有此见：<a id="a-5f"></a>“无力，<a id="a-5g"></a>无精进，<a id="a-5h"></a>无力精进，<a id="a-5i"></a>无士，<a id="a-5j"></a>无威势，<a id="a-5k"></a>无士威势，<a id="a-5l"></a>无自作，<a id="a-5m"></a>无他作，<a id="a-5n"></a>无自他作，<a id="a-5o"></a>一切有情，<a id="a-5p"></a>一切生，<a id="a-5q"></a>一切种，<a id="a-5r"></a>无力，<a id="a-5s"></a>无自在，<a id="a-5t"></a>无精进，<a id="a-5u"></a>无威势，<a id="a-5v"></a>定合性变，<a id="a-5w"></a>于六胜生，<a id="a-5x"></a>受诸苦乐。<a id="a-5y"></a>”此邪见。<a id="a-5z"></a>若谤有漏力精进等，<a id="a-60"></a>则谤因邪见，<a id="a-61"></a>见集所断。<a id="a-62"></a>若谤无漏力精进等，<a id="a-63"></a>则谤道邪见，<a id="a-64"></a>见道所断。</p>
  <p id="a65">诸有此见：<a id="a-66"></a>“造教造，<a id="a-67"></a>煮教煮，<a id="a-68"></a>害教害杀诸众生，<a id="a-69"></a>不与取，<a id="a-6A"></a>欲邪行，<a id="a-6B"></a>知而妄语，<a id="a-6C"></a>故饮诸酒，<a id="a-6D"></a>穿墙解结，<a id="a-6E"></a>尽取所有，<a id="a-6F"></a>守阨断道，<a id="a-6G"></a>害村害城，<a id="a-6H"></a>害国生命，<a id="a-6I"></a>以刀以轮，<a id="a-6J"></a>拥略大地，<a id="a-6K"></a>所有众生断截分解，<a id="a-6L"></a>聚集团积，<a id="a-6M"></a>为一肉聚，<a id="a-6N"></a>应知，<a id="a-6O"></a>由此无恶无恶缘，<a id="a-6P"></a>于殑伽南，<a id="a-6Q"></a>断截挝打，<a id="a-6R"></a>于殑伽北，<a id="a-6S"></a>惠施修福，<a id="a-6T"></a>应知由此无罪福，<a id="a-6U"></a>亦无罪福缘，<a id="a-6V"></a>布施爱语利行同事，<a id="a-6W"></a>摄诸有情，<a id="a-6X"></a>皆无有福。<a id="a-6Y"></a>”此谤因邪见，<a id="a-6Z"></a>见集所断。</p>
  <p id="a6a">诸有此见：<a id="a-6b"></a>“此七士身，<a id="a-6c"></a>不作作，<a id="a-6d"></a>不化化，<a id="a-6e"></a>不可害，<a id="a-6f"></a>常安住，<a id="a-6g"></a>如伊师迦，<a id="a-6h"></a>安住不动，<a id="a-6i"></a>无有转变，<a id="a-6j"></a>互不相触。<a id="a-6k"></a>何等为七？<a id="a-6l"></a>谓地水火风及苦乐命。<a id="a-6m"></a>此七士身，<a id="a-6n"></a>非作乃至如伊师迦，<a id="a-6o"></a>安住不动，<a id="a-6p"></a>若罪若福，<a id="a-6q"></a>若罪福，<a id="a-6r"></a>若苦苦乐，<a id="a-6s"></a>若苦乐，<a id="a-6t"></a>不能转变，<a id="a-6u"></a>亦不能令互相触碍，<a id="a-6v"></a>设有士夫，<a id="a-6w"></a>断士夫头，<a id="a-6x"></a>亦不名为害世间生，<a id="a-6y"></a>若行若住，<a id="a-6z"></a>七身中间，<a id="a-70"></a>刀刃虽转，<a id="a-71"></a>而不害命。<a id="a-72"></a>”此中无能害，<a id="a-73"></a>无所害，<a id="a-74"></a>无能捶，<a id="a-75"></a>无所捶，<a id="a-76"></a>无表，<a id="a-77"></a>无表处。<a id="a-78"></a>”此边执见，<a id="a-79"></a>常见摄，<a id="a-7A"></a>见苦所断。</p>
  <p id="a7B">诸有此见：<a id="a-7C"></a>“有十四亿六万六百生门，<a id="a-7D"></a>五业三业二业一业半业，<a id="a-7E"></a>六十二行迹，<a id="a-7F"></a>六十二中劫，<a id="a-7G"></a>百三十六地狱，<a id="a-7H"></a>百二十根，<a id="a-7I"></a>三十六尘界，<a id="a-7J"></a>四万九千龙家，<a id="a-7K"></a>四万九千妙翅鸟家，<a id="a-7L"></a>四万九千异学家，<a id="a-7M"></a>四万九千活命家，<a id="a-7N"></a>七有想藏，<a id="a-7O"></a>七无想藏，<a id="a-7P"></a>七离系藏，<a id="a-7Q"></a>七阿素洛，<a id="a-7R"></a>七毕舍遮，<a id="a-7S"></a>七天，<a id="a-7T"></a>七人，<a id="a-7U"></a>七梦，<a id="a-7V"></a>七百梦，<a id="a-7W"></a>七觉，<a id="a-7X"></a>七百觉，<a id="a-7Y"></a>七池，<a id="a-7Z"></a>七百池，<a id="a-7a"></a>七险，<a id="a-7b"></a>七百险，<a id="a-7c"></a>七减，<a id="a-7d"></a>七百减，<a id="a-7e"></a>七增，<a id="a-7f"></a>七百增，<a id="a-7g"></a>六胜生类，<a id="a-7h"></a>八大士地，<a id="a-7i"></a>于如是处，<a id="a-7j"></a>经八万四千大劫。<a id="a-7k"></a>若愚若智，<a id="a-7l"></a>往来流转，<a id="a-7m"></a>乃决定能作苦边际，<a id="a-7n"></a>如掷缕丸，<a id="a-7o"></a>缕尽便住。<a id="a-7p"></a>”此中无有沙门若婆罗门能作是说，<a id="a-7q"></a>我以尸罗，<a id="a-7r"></a>或以精进，<a id="a-7s"></a>或以梵行，<a id="a-7t"></a>令所有业未熟者熟，<a id="a-7u"></a>熟者触已，<a id="a-7v"></a>即便变吐，<a id="a-7w"></a>以如是斟量生死苦乐边际。<a id="a-7x"></a>不可施设，<a id="a-7y"></a>有增有减，<a id="a-7z"></a>亦不可说，<a id="a-80"></a>或然不然。<a id="a-81"></a>”此非因计因，<a id="a-82"></a>戒禁取，<a id="a-83"></a>见苦所断。</p>
  <p id="a84">诸有此见：<a id="a-85"></a>“一切士夫补特伽罗，<a id="a-86"></a>诸有所受，<a id="a-87"></a>无不皆以宿作为因。<a id="a-88"></a>”此非因计因，<a id="a-89"></a>戒禁取，<a id="a-8A"></a>见苦所断。</p>
  <p id="a8B">诸有此见：<a id="a-8C"></a>“一切士夫补特伽罗，<a id="a-8D"></a>诸有所受，<a id="a-8E"></a>无不皆以自在变化为因。<a id="a-8F"></a>”此非因计因，<a id="a-8G"></a>戒禁取，<a id="a-8H"></a>见苦所断。</p>
  <p id="a8I">诸有此见：<a id="a-8J"></a>“一切士夫补特伽罗，<a id="a-8K"></a>所受皆是无因无缘。<a id="a-8L"></a>”此谤因邪见，<a id="a-8M"></a>见集所断。</p>
  <p id="a8N">诸有此见：<a id="a-8O"></a>“自作苦乐，<a id="a-8P"></a>他作苦乐，<a id="a-8Q"></a>自他作苦乐。<a id="a-8R"></a>”此非因计因，<a id="a-8S"></a>戒禁取，<a id="a-8T"></a>见苦所断。</p>
  <p id="a8U">诸有此见：<a id="a-8V"></a>“所受苦乐，<a id="a-8W"></a>非自作，<a id="a-8X"></a>非他作，<a id="a-8Y"></a>无因而生。<a id="a-8Z"></a>”此谤因邪见，<a id="a-8a"></a>见集所断。</p>
  <p id="a8b">诸有此见：<a id="a-8c"></a>“我及世间，<a id="a-8d"></a>常恒坚住，<a id="a-8e"></a>无变易法，<a id="a-8f"></a>正尔安住。<a id="a-8g"></a>”此边执见常见摄，<a id="a-8h"></a>见苦所断。</p>
  <p id="a8i">诸有此见：<a id="a-8j"></a>“谛故住故我有我。<a id="a-8k"></a>”此边执见常见摄，<a id="a-8l"></a>见苦所断。</p>
  <p id="a8m">诸有此见：<a id="a-8n"></a>“谛故住故我无我。<a id="a-8o"></a>”此边执见断见摄，<a id="a-8p"></a>见苦所断。</p>
  <p id="a8q">诸有此见：<a id="a-8r"></a>“我观我眼色即我。<a id="a-8s"></a>”此有身见，<a id="a-8t"></a>见苦所断。</p>
  <p id="a8u">诸有此见：<a id="a-8v"></a>“我观无我眼即我，<a id="a-8w"></a>色为众具。<a id="a-8x"></a>”此有身见，<a id="a-8y"></a>见苦所断。</p>
  <p id="a8z">诸有此见：<a id="a-90"></a>“无我观我色即我，<a id="a-91"></a>眼为众具。<a id="a-92"></a>”此有身见，<a id="a-93"></a>见苦所断。</p>
  <p id="a94">诸有此见：<a id="a-95"></a>“此是我，<a id="a-96"></a>是有情，<a id="a-97"></a>命者，<a id="a-98"></a>生者，<a id="a-99"></a>养育者，<a id="a-9A"></a>补特伽罗，<a id="a-9B"></a>意生儒童，<a id="a-9C"></a>作者，<a id="a-9D"></a>教者，<a id="a-9E"></a>生者，<a id="a-9F"></a>等生者，<a id="a-9G"></a>起者，<a id="a-9H"></a>等起者，<a id="a-9I"></a>语者，<a id="a-9J"></a>觉者，<a id="a-9K"></a>等领受者，<a id="a-9L"></a>非曾不有，<a id="a-9M"></a>非当不有，<a id="a-9N"></a>于彼彼处，<a id="a-9O"></a>造善恶业，<a id="a-9P"></a>于彼彼处，<a id="a-9Q"></a>受果异熟，<a id="a-9R"></a>舍此蕴，<a id="a-9S"></a>续余蕴。<a id="a-9T"></a>”此边执见常见摄，<a id="a-9U"></a>见苦所断。</p>
  <p id="a9V">诸有此见：<a id="a-9W"></a>“受妙五欲，<a id="a-9X"></a>名得第一现法涅槃。<a id="a-9Y"></a>”此取劣法为胜，<a id="a-9Z"></a>见取，<a id="a-9a"></a>见苦所断。</p>
  <p id="a9b">诸有此见：<a id="a-9c"></a>“离欲恶不善法有寻有伺，<a id="a-9d"></a>离生喜乐，<a id="a-9e"></a>入初静虑具足住，<a id="a-9f"></a>名得第一现法涅槃；<a id="a-9g"></a>寻伺寂静，<a id="a-9h"></a>内等净心一趣性，<a id="a-9i"></a>无寻无伺，<a id="a-9j"></a>定生喜乐，<a id="a-9k"></a>入第二静虑具足住，<a id="a-9l"></a>名得第一现法涅槃；<a id="a-9m"></a>离喜住舍正念正知身受乐圣说能舍具念乐住，<a id="a-9n"></a>入第三静虑具足住，<a id="a-9o"></a>名得第一现法涅槃；<a id="a-9p"></a>断乐断苦，<a id="a-9q"></a>先喜忧没，<a id="a-9r"></a>不苦不乐，<a id="a-9s"></a>舍念清净，<a id="a-9t"></a>入第四静虑具足住，<a id="a-9u"></a>名得第一现法涅槃。<a id="a-9v"></a>”此取劣法为胜，<a id="a-9w"></a>见取，<a id="a-9x"></a>见苦所断。</p>
  <p id="a9y">有九慢类，<a id="a-9z"></a>谓我胜，<a id="a-A0"></a>我等，<a id="a-A1"></a>我劣，<a id="a-A2"></a>有胜我，<a id="a-A3"></a>有等我，<a id="a-A4"></a>有劣我，<a id="a-A5"></a>无胜我，<a id="a-A6"></a>无等我，<a id="a-A7"></a>无劣我。</p>
  <p id="aA8">我胜者，<a id="a-A9"></a>是依见起过慢。</p>
  <p id="aAA">我等者，<a id="a-AB"></a>是依见起慢。</p>
  <p id="aAC">我劣者，<a id="a-AD"></a>是依见起卑慢。</p>
  <p id="aAE">有胜我者，<a id="a-AF"></a>是依见起卑慢。</p>
  <p id="aAG">有等我者，<a id="a-AH"></a>是依见起慢。</p>
  <p id="aAI">有劣我者，<a id="a-AJ"></a>是依见起过慢。</p>
  <p id="aAK">无胜我者，<a id="a-AL"></a>是依见起慢。</p>
  <p id="aAM">无等我者，<a id="a-AN"></a>是依见起过慢。</p>
  <p id="aAO">无劣我者，<a id="a-AP"></a>是依见起卑慢。</p>
  <p id="aAQ">诸有此见：<a id="a-AR"></a>“风不吹，<a id="a-AS"></a>河不流，<a id="a-AT"></a>火不然，<a id="a-AU"></a>乳不注，<a id="a-AV"></a>胎不孕，<a id="a-AW"></a>日月不出不没，<a id="a-AX"></a>染净自性住，<a id="a-AY"></a>不增不减。<a id="a-AZ"></a>”此边执见常见摄，<a id="a-Aa"></a>见苦所断。</p>
  <p id="aAb">如契经中说：</p>
  <p id="aAc">众生执我作　　执他作亦然 　各不能如实　　观知此是箭</p>
  <p id="aAd">此言有何义？</p>
  <p id="aAe">答：<a id="a-Af"></a>众生谓外道，<a id="a-Ag"></a>彼作是执，<a id="a-Ah"></a>我能作，<a id="a-Ai"></a>我能生，<a id="a-Aj"></a>我能化，<a id="a-Ak"></a>故言众生执我作。<a id="a-Al"></a>复有外道，<a id="a-Am"></a>执他能作他能生他能化，<a id="a-An"></a>故言执他作亦然。<a id="a-Ao"></a>各谓一一非一切箭，<a id="a-Ap"></a>谓恶见能中伤故，<a id="a-Aq"></a>彼于此见，<a id="a-Ar"></a>不能如实观知是箭。</p>
  <p id="aAs">当观此是箭　　众生坚执着 　如是则无有　　我作及他作</p>
  <p id="aAt">当观此是箭者，<a id="a-Au"></a>谓应如实观知此见是真毒箭，<a id="a-Av"></a>与老病死为前导故。<a id="a-Aw"></a>众生坚执著者，<a id="a-Ax"></a>众生谓外道，<a id="a-Ay"></a>彼于见趣中，<a id="a-Az"></a>坚固执着，<a id="a-B0"></a>不能出离。<a id="a-B1"></a>若能如是如实观知，<a id="a-B2"></a>则不复有我作我生我化执，<a id="a-B3"></a>亦不复有他作他生他化执，<a id="a-B4"></a>知于非有妄执有故。</p>
  <p id="aB5">具慢众生　　慢着慢缚　　于见相逆 　不越生死</p>
  <p id="aB6">具慢者，<a id="a-B7"></a>显成就七慢。<a id="a-B8"></a>众生者，<a id="a-B9"></a>谓外道，<a id="a-BA"></a>彼于七慢，<a id="a-BB"></a>着多着遍着，<a id="a-BC"></a>故言慢着。<a id="a-BD"></a>缚多缚遍缚，<a id="a-BE"></a>故言慢缚。<a id="a-BF"></a>于见相逆者，<a id="a-BG"></a>谓断常见类。<a id="a-BH"></a>互相违逆，<a id="a-BI"></a>不越生死者，<a id="a-BJ"></a>谓彼于无际生死，<a id="a-BK"></a>不能越度而取涅槃。</p>
  <p id="aBL">得当得俱坌　　劣学戒禁浴 　梵苦事一边　　受欲净第二</p>
  <p id="aBM">不见极沈走　　明眼见能异 　于彼无尘慢　　绝路至苦边</p>
  <p id="aBN">得者，<a id="a-BO"></a>显示已得诸蕴界处。<a id="a-BP"></a>当得者，<a id="a-BQ"></a>显示未得诸蕴界处。<a id="a-BR"></a>俱坌者，<a id="a-BS"></a>此二俱为贪瞋痴，<a id="a-BT"></a>尘坌遍坌极坌。<a id="a-BU"></a>劣有二义，<a id="a-BV"></a>一目病者，<a id="a-BW"></a>二目外道，<a id="a-BX"></a>今说外道为劣者，<a id="a-BY"></a>彼于此随学故言劣学。</p>
  <p id="aBZ">彼作是说：<a id="a-Ba"></a>“诸补特伽罗，<a id="a-Bb"></a>学乘象马船车辇舆，<a id="a-Bc"></a>执持弓杖钩轮罥索书印算数，<a id="a-Bd"></a>皆令善巧，<a id="a-Be"></a>由此便得净脱出离至苦乐边。<a id="a-Bf"></a>”此非因计因，<a id="a-Bg"></a>戒禁取，<a id="a-Bh"></a>见苦所断。</p>
  <p id="aBi">戒者，<a id="a-Bj"></a>有诸外道，<a id="a-Bk"></a>起此见，<a id="a-Bl"></a>立此论：<a id="a-Bm"></a>“诸补特伽罗，<a id="a-Bn"></a>受持牛鹿狗戒露形戒等，<a id="a-Bo"></a>由此便得净脱出离至苦乐边。<a id="a-Bp"></a>”此非因计因，<a id="a-Bq"></a>戒禁取，<a id="a-Br"></a>见苦所断。</p>
  <p id="aBs">禁者，<a id="a-Bt"></a>有诸外道，<a id="a-Bu"></a>起此见，<a id="a-Bv"></a>立此论：<a id="a-Bw"></a>“诸补特伽罗，<a id="a-Bx"></a>受持乌禁鸺鶹禁默然禁等，<a id="a-By"></a>由此便得净脱出离至苦乐边。<a id="a-Bz"></a>”此非因计因，<a id="a-C0"></a>戒禁取，<a id="a-C1"></a>见苦所断。</p>
  <p id="aC2">浴者；<a id="a-C3"></a>有诸外道，<a id="a-C4"></a>起此见，<a id="a-C5"></a>立此论：<a id="a-C6"></a>“诸补特伽罗，<a id="a-C7"></a>于摩捺娑比摩捺娑殑伽河门三池中浴，<a id="a-C8"></a>由此便得净脱出离至苦乐边。<a id="a-C9"></a>”此非因计因，<a id="a-CA"></a>戒禁取，<a id="a-CB"></a>见苦所断。</p>
  <p id="aCC">梵谓梵行；<a id="a-CD"></a>有诸外道，<a id="a-CE"></a>起此见，<a id="a-CF"></a>立此论：<a id="a-CG"></a>“诸补特伽罗，<a id="a-CH"></a>受持梵行，<a id="a-CI"></a>远离婬欲，<a id="a-CJ"></a>由此便得净脱出离至苦乐边。<a id="a-CK"></a>”此非因计因，<a id="a-CL"></a>戒禁取，<a id="a-CM"></a>见苦所断。</p>
  <p id="aCN">苦谓苦行；<a id="a-CO"></a>有诸外道，<a id="a-CP"></a>起此见，<a id="a-CQ"></a>立此论：<a id="a-CR"></a>“诸补特伽罗，<a id="a-CS"></a>受种种苦行，<a id="a-CT"></a>由此便得净脱出离至苦乐边。<a id="a-CU"></a>”此非因计因，<a id="a-CV"></a>戒禁取，<a id="a-CW"></a>见苦所断。</p>
  <p id="aCX">事谓承事；<a id="a-CY"></a>有诸外道，<a id="a-CZ"></a>起此见，<a id="a-Ca"></a>立此论：<a id="a-Cb"></a>“诸补特伽罗，<a id="a-Cc"></a>调象马牛事日月星火珠药等，<a id="a-Cd"></a>由此便得净脱出离至苦乐边。<a id="a-Ce"></a>”此非因计因，<a id="a-Cf"></a>戒禁取，<a id="a-Cg"></a>见苦所断。</p>
  <p id="aCh">一边者，<a id="a-Ci"></a>谓上所说是苦行边。</p>
  <p id="aCj">受欲净者；<a id="a-Ck"></a>有诸外道，<a id="a-Cl"></a>起此见，<a id="a-Cm"></a>立此论：<a id="a-Cn"></a>“诸欲净妙，<a id="a-Co"></a>快意受用，<a id="a-Cp"></a>而无过失。<a id="a-Cq"></a>”此取劣法为胜，<a id="a-Cr"></a>见取，<a id="a-Cs"></a>见苦所断。</p>
  <p id="aCt">第二者，<a id="a-Cu"></a>谓此所说是乐行边。</p>
  <p id="aCv">不见者，<a id="a-Cw"></a>谓诸外道，<a id="a-Cx"></a>于上二边，<a id="a-Cy"></a>不如实见。</p>
  <p id="aCz">极沈走者，<a id="a-D0"></a>谓彼外道，<a id="a-D1"></a>由不见故，<a id="a-D2"></a>一类起爱，<a id="a-D3"></a>故名极沈，<a id="a-D4"></a>一类起见，<a id="a-D5"></a>故名极走，<a id="a-D6"></a>复次一类懈怠，<a id="a-D7"></a>故名极沈，<a id="a-D8"></a>一类掉举，<a id="a-D9"></a>故名极走，<a id="a-DA"></a>复次一类起慢，<a id="a-DB"></a>故名极沈，<a id="a-DC"></a>一类起过慢，<a id="a-DD"></a>故名极走。</p>
  <p id="aDE">明眼见者，<a id="a-DF"></a>明眼谓佛及佛弟子，<a id="a-DG"></a>见谓于上所说二边，<a id="a-DH"></a>如实知见。</p>
  <p id="aDI">能异者，<a id="a-DJ"></a>由如实知见故，<a id="a-DK"></a>不同彼极沈极走，<a id="a-DL"></a>以能不起爱见等故。</p>
  <p id="aDM">于彼无尘者，<a id="a-DN"></a>谓于已得未得蕴界处，<a id="a-DO"></a>不起贪瞋痴尘。</p>
  <p id="aDP">于彼无慢者，<a id="a-DQ"></a>谓于二边，<a id="a-DR"></a>虽俱远离，<a id="a-DS"></a>而心不恃。</p>
  <p id="aDT">绝路者，<a id="a-DU"></a>若能如是便绝三路，<a id="a-DV"></a>谓烦恼业苦。</p>
  <p id="aDW">至苦边者，<a id="a-DX"></a>苦谓五取蕴苦；<a id="a-DY"></a>边谓涅槃，<a id="a-DZ"></a>若绝三路，<a id="a-Da"></a>便得至此苦蕴边际。</p>
  <p data-pb></p>
  <h2 id="aDb">见蕴第八中伽他纳息第六</h2>
  <p id="aDc">见梵父胜网　　车本信流转 　母王慧脱根　　此章愿具胜</p>
  <p id="aDd">已见者能见　　已见及不见 　不见者不见　　不见及已见</p>
  <p id="aDe">已见者者，<a id="a-Df"></a>谓诸已见苦集灭道。<a id="a-Dg"></a>能见已见及不见者，<a id="a-Dh"></a>谓彼能见，<a id="a-Di"></a>诸余已见，<a id="a-Dj"></a>及不见苦集灭道。<a id="a-Dk"></a>不见者者，<a id="a-Dl"></a>谓诸不见苦集灭道。<a id="a-Dm"></a>不见不见及已见者，<a id="a-Dn"></a>谓彼不见，<a id="a-Do"></a>诸余不见及以见苦集灭道。</p>
  <p id="aDp">不应害梵志　　亦复不应舍 　若害彼或舍　　俱世智所诃</p>
  <p id="aDq">不应害梵志者，<a id="a-Dr"></a>梵志即阿罗汉，<a id="a-Ds"></a>谓不应以手块刀杖害阿罗汉。<a id="a-Dt"></a>亦复不应舍者，<a id="a-Du"></a>谓于阿罗汉，<a id="a-Dv"></a>应以衣服饮食卧具医药及余资具，<a id="a-Dw"></a>恭敬供养，<a id="a-Dx"></a>不应弃舍。<a id="a-Dy"></a>若害彼或舍俱世智所诃者，<a id="a-Dz"></a>谓于阿罗汉。<a id="a-E0"></a>若以手块等害，<a id="a-E1"></a>或复弃舍而不敬养，<a id="a-E2"></a>俱为世间诸有智者诃责毁訾。</p>
  <p id="aE3">逆害于父母　　王及二多闻 　诛国及随行　　无碍过梵志</p>
  <p id="aE4">逆害于父母王及二多闻者，<a id="a-E5"></a>母即喻爱，<a id="a-E6"></a>以能生故，<a id="a-E7"></a>如世尊说：</p>
  <p id="aE8">士夫爱所生　　由心故驰走 　有情处生死　　苦为大怖畏</p>
  <p id="aE9">父即喻有漏业，<a id="a-EA"></a>以能引故，<a id="a-EB"></a>如世尊说：<a id="a-EC"></a>“苾刍如是有情，<a id="a-ED"></a>造善有漏，<a id="a-EE"></a>修所成业，<a id="a-EF"></a>得生于彼，<a id="a-EG"></a>受果异熟，<a id="a-EH"></a>故我说彼随业而行。<a id="a-EI"></a>”</p>
  <p id="aEJ">王即喻有取识，<a id="a-EK"></a>如世尊说：</p>
  <p id="aEL">第六增上王　　染时染自取 　无染而有染　　染者谓愚夫</p>
  <p id="aEM">又世尊说：<a id="a-EN"></a>“苾刍当知，<a id="a-EO"></a>我说城主，<a id="a-EP"></a>即有取识，<a id="a-EQ"></a>二多闻，<a id="a-ER"></a>即喻见取戒禁取，<a id="a-ES"></a>如祠祀静默，<a id="a-ET"></a>二多闻士，<a id="a-EU"></a>于尘秽中，<a id="a-EV"></a>共为嬉戏，<a id="a-EW"></a>如是二取，<a id="a-EX"></a>于有漏法执，<a id="a-EY"></a>为第一胜上，<a id="a-EZ"></a>或复净脱出离，<a id="a-Ea"></a>弃舍永断爱业识取，<a id="a-Eb"></a>故名逆害，<a id="a-Ec"></a>国喻烦恼，<a id="a-Ed"></a>随行喻彼相应寻伺，<a id="a-Ee"></a>诛谓诛戮，<a id="a-Ef"></a>弃舍永断烦恼寻伺，<a id="a-Eg"></a>故名为诛，<a id="a-Eh"></a>无碍者，<a id="a-Ei"></a>碍有三种，<a id="a-Ej"></a>谓贪瞋痴，<a id="a-Ek"></a>彼于此三，<a id="a-El"></a>已断遍知，<a id="a-Em"></a>故名无碍，<a id="a-En"></a>过者出也，<a id="a-Eo"></a>彼无碍故，<a id="a-Ep"></a>出过三界，<a id="a-Eq"></a>永除恶法，<a id="a-Er"></a>故名梵志。<a id="a-Es"></a>”如世尊说</p>
  <p id="aEt">佛恒住正念　　游化于世间 　灭恶法尽结　　故名为梵志</p>
  <p id="aEu">逆害于父母　　王及二多闻 　除虎第五怨　　是人说清净</p>
  <p id="aEv">此中上半义如前说，<a id="a-Ew"></a>虎喻瞋缠，<a id="a-Ex"></a>如虎禀性暴恶凶嶮饮噉血肉，<a id="a-Ey"></a>瞋缠亦尔，<a id="a-Ez"></a>暴恶凶嶮，<a id="a-F0"></a>灭诸善根。<a id="a-F1"></a>第五怨者，<a id="a-F2"></a>喻五盖中第五盖，<a id="a-F3"></a>或喻五顺下分结中第五结，<a id="a-F4"></a>弃舍永断，<a id="a-F5"></a>故说为除。<a id="a-F6"></a>是人永断贪瞋痴故，<a id="a-F7"></a>说为清净。</p>
  <p id="aF8">胜已不复胜　　已胜无所随 　佛所行无边　　无迹由何往？</p>
  <p id="aF9">胜已者，<a id="a-FA"></a>谓诸烦恼已断遍知。<a id="a-FB"></a>彼有复胜，<a id="a-FC"></a>有不复胜。<a id="a-FD"></a>谁复胜？<a id="a-FE"></a>谓已断烦恼后还退者。<a id="a-FF"></a>谁不复胜？<a id="a-FG"></a>谓已断烦恼不复退者。<a id="a-FH"></a>不复胜者，<a id="a-FI"></a>简异复胜。<a id="a-FJ"></a>已胜无所随者，<a id="a-FK"></a>谓若烦恼未断遍知，<a id="a-FL"></a>即随三界，<a id="a-FM"></a>循环流转，<a id="a-FN"></a>既诸烦恼已断遍知，<a id="a-FO"></a>故无所随。<a id="a-FP"></a>佛所行无边者，<a id="a-FQ"></a>谓佛世尊，<a id="a-FR"></a>无学智见，<a id="a-FS"></a>明觉菩提，<a id="a-FT"></a>慧照现观，<a id="a-FU"></a>起得成就，<a id="a-FV"></a>故名为佛；<a id="a-FW"></a>四种念住，<a id="a-FX"></a>名佛所行；<a id="a-FY"></a>此四念住，<a id="a-FZ"></a>行相所缘，<a id="a-Fa"></a>俱无边际，<a id="a-Fb"></a>故名无边。<a id="a-Fc"></a>无迹由何往者，<a id="a-Fd"></a>迹谓足迹，<a id="a-Fe"></a>即喻烦恼；<a id="a-Ff"></a>若诸烦恼未断遍知，<a id="a-Fg"></a>由彼往于三界恶趣，<a id="a-Fh"></a>既诸烦恼已断遍知，<a id="a-Fi"></a>故无由往。</p>
  <p id="aFj">诸网不可布　　爱无何所将 　佛所行无边　　无迹由何往</p>
  <p id="aFk">诸网不可布者，<a id="a-Fl"></a>网即喻爱，<a id="a-Fm"></a>如世尊说：<a id="a-Fn"></a>“我说爱网弥覆林池。<a id="a-Fo"></a>”爱若未断遍知，<a id="a-Fp"></a>则可弥布网罗三界，<a id="a-Fq"></a>既已断遍知，<a id="a-Fr"></a>故不可布。<a id="a-Fs"></a>爱无何所将者，<a id="a-Ft"></a>爱若未断遍知，<a id="a-Fu"></a>则可将往三界，<a id="a-Fv"></a>既已断遍知，<a id="a-Fw"></a>故无所将往。<a id="a-Fx"></a>颂中后半义，<a id="a-Fy"></a>如前说。</p>
  <p id="aFz">已坏车断索　　流注及随行 　度堑于世间　　唯佛称梵志</p>
  <p id="aG0">已坏车断索流注及随行者，<a id="a-G1"></a>车喻我慢，<a id="a-G2"></a>索即喻爱；<a id="a-G3"></a>如车所载物由车故高，<a id="a-G4"></a>以索缚持，<a id="a-G5"></a>远有所至；<a id="a-G6"></a>有情亦尔，<a id="a-G7"></a>由慢故高，<a id="a-G8"></a>爱所缚持，<a id="a-G9"></a>流转生死；<a id="a-GA"></a>流注即喻一切烦恼；<a id="a-GB"></a>随行喻彼相应寻伺；<a id="a-GC"></a>已断遍知慢爱烦恼相应寻伺，<a id="a-GD"></a>名已断坏。<a id="a-GE"></a>度堑者，<a id="a-GF"></a>堑喻无明，<a id="a-GG"></a>已断遍知，<a id="a-GH"></a>故名度。<a id="a-GI"></a>如世尊说：<a id="a-GJ"></a>“齐何名为已度堑？<a id="a-GK"></a>谓已断遍知无明。<a id="a-GL"></a>”于世间唯佛称梵志者，<a id="a-GM"></a>佛与梵志，<a id="a-GN"></a>义如前释，<a id="a-GO"></a>于诸世间，<a id="a-GP"></a>唯佛得称真实梵志，<a id="a-GQ"></a>无上觉者，<a id="a-GR"></a>方能永灭诸恶法故。</p>
  <p id="aGS">一本二洄洑　　三垢五流转 　大海十二嶮　　牟尼皆已度</p>
  <p id="aGT">一本者喻无明，<a id="a-GU"></a>是生死根本故，<a id="a-GV"></a>如世尊说：</p>
  <p id="aGW">诸所有恶趣　　此世及后生 　皆无明为本　　欲贪等资助</p>
  <p id="aGX">二洄洑者，<a id="a-GY"></a>即喻名色；<a id="a-GZ"></a>有情于中，<a id="a-Ga"></a>难可出故。<a id="a-Gb"></a>三垢者，<a id="a-Gc"></a>谓贪瞋痴垢。<a id="a-Gd"></a>五流转者，<a id="a-Ge"></a>即喻五趣；<a id="a-Gf"></a>有情于中，<a id="a-Gg"></a>恒流转故。<a id="a-Gh"></a>大海者，<a id="a-Gi"></a>喻六内处。<a id="a-Gj"></a>十二者，<a id="a-Gk"></a>即十二相，<a id="a-Gl"></a>此喻六内及六外处。<a id="a-Gm"></a>嶮者，<a id="a-Gn"></a>嶮坑喻诸烦恼。<a id="a-Go"></a>牟尼皆已度者，<a id="a-Gp"></a>牟尼有二，<a id="a-Gq"></a>一学，<a id="a-Gr"></a>二无学，<a id="a-Gs"></a>学于彼正度，<a id="a-Gt"></a>无学于彼已度。</p>
  <p id="aGu">不信不知恩　　断密无容处 　恒希望变吐　　是最上丈夫</p>
  <p id="aGv">不信者，<a id="a-Gw"></a>谓阿罗汉，<a id="a-Gx"></a>彼于三宝四谛，<a id="a-Gy"></a>皆自证知，<a id="a-Gz"></a>非信他语。<a id="a-H0"></a>不知恩者，<a id="a-H1"></a>恩谓有为，<a id="a-H2"></a>有作用故，<a id="a-H3"></a>涅槃名非恩；<a id="a-H4"></a>诸阿罗汉，<a id="a-H5"></a>有胜智见，<a id="a-H6"></a>知非恩故，<a id="a-H7"></a>名不知恩。<a id="a-H8"></a>断密者，<a id="a-H9"></a>密谓相续，<a id="a-HA"></a>此有二种，<a id="a-HB"></a>一欲色界相续，<a id="a-HC"></a>二色无色界相续；<a id="a-HD"></a>彼阿罗汉，<a id="a-HE"></a>离此相续，<a id="a-HF"></a>故名断密。<a id="a-HG"></a>无容处者，<a id="a-HH"></a>谓阿罗汉，<a id="a-HI"></a>离相续故，<a id="a-HJ"></a>于三界中，<a id="a-HK"></a>无容生处。<a id="a-HL"></a>恒希望变吐者，<a id="a-HM"></a>希望有二，<a id="a-HN"></a>一希望财位，<a id="a-HO"></a>二希望寿命，<a id="a-HP"></a>彼阿罗汉，<a id="a-HQ"></a>于此二种，<a id="a-HR"></a>已断遍知，<a id="a-HS"></a>故名变吐，<a id="a-HT"></a>即是弃舍恒希望义。<a id="a-HU"></a>是最上丈夫者，<a id="a-HV"></a>谓阿罗汉，<a id="a-HW"></a>得上所说最上最胜第一功德故，<a id="a-HX"></a>丈夫中名为第一最胜最上。</p>
  <p id="aHY">三十六驶流　　意所引增盛 　恶见者乘御　　分别着所依</p>
  <p id="aHZ">三十六驶流者，<a id="a-Ha"></a>喻三十六爱行。<a id="a-Hb"></a>意所引者，<a id="a-Hc"></a>谓意为集，<a id="a-Hd"></a>意所生起，<a id="a-He"></a>是意种类。<a id="a-Hf"></a>增盛者，<a id="a-Hg"></a>谓上品猛利圆满。<a id="a-Hh"></a>恶见者者，<a id="a-Hi"></a>谓诸外道。<a id="a-Hj"></a>彼乘御此，<a id="a-Hk"></a>往捺洛迦傍生鬼界，<a id="a-Hl"></a>故名乘御。<a id="a-Hm"></a>分别者谓三种分别，<a id="a-Hn"></a>一欲分别，<a id="a-Ho"></a>二恚分别，<a id="a-Hp"></a>三害分别。<a id="a-Hq"></a>着所依者，<a id="a-Hr"></a>着谓贪欲瞋恚愚痴，<a id="a-Hs"></a>此依彼起，<a id="a-Ht"></a>故名所依。</p>
  <p id="aHu">弃身恶行　　及语恶行　　弃意恶行 　及余过失</p>
  <p id="aHv">弃身恶行者，<a id="a-Hw"></a>谓断身三恶行。<a id="a-Hx"></a>及语恶行者，<a id="a-Hy"></a>谓断语四恶行。<a id="a-Hz"></a>弃意恶行者，<a id="a-I0"></a>谓断意三恶行。<a id="a-I1"></a>及余过失者，<a id="a-I2"></a>谓断除前十种恶行诸余过失。</p>
  <p id="aI3">汝于所见闻　　唯有所见闻 　及于所觉知　　唯有所觉知</p>
  <p id="aI4">由汝唯有故　　无此彼近远 　亦无二中间　　便至苦边际</p>
  <p id="aI5">如是二颂，<a id="a-I6"></a>重显经中，<a id="a-I7"></a>佛告大母：<a id="a-I8"></a>“汝于所见，<a id="a-I9"></a>唯有所见，<a id="a-IA"></a>汝于所闻，<a id="a-IB"></a>唯有所闻，<a id="a-IC"></a>汝于所觉，<a id="a-ID"></a>唯有所觉，<a id="a-IE"></a>汝于所知，<a id="a-IF"></a>唯有所知。<a id="a-IG"></a>由汝唯有所见闻等故汝无此，<a id="a-IH"></a>由汝无此故汝无彼，<a id="a-II"></a>由汝无彼故，<a id="a-IJ"></a>汝无近无远，<a id="a-IK"></a>无二中间，<a id="a-IL"></a>由是因缘，<a id="a-IM"></a>至苦边际。<a id="a-IN"></a>”</p>
  <p id="aIO">此中眼识所受所了别名所见，<a id="a-IP"></a>有于所见，<a id="a-IQ"></a>唯有所见，<a id="a-IR"></a>有于所见非唯有所见。<a id="a-IS"></a>谁于所见，<a id="a-IT"></a>唯有所见？<a id="a-IU"></a>谓于眼识所受所了别，<a id="a-IV"></a>不起烦恼。<a id="a-IW"></a>谁于所见非唯有所见？<a id="a-IX"></a>谓于眼识所受所了，<a id="a-IY"></a>起诸烦恼。</p>
  <p id="aIZ">耳识所受所了别名所闻；<a id="a-Ia"></a>有于所闻唯有所闻，<a id="a-Ib"></a>有于所闻非唯有所闻。<a id="a-Ic"></a>谁于所闻，<a id="a-Id"></a>唯有所闻？<a id="a-Ie"></a>谓于耳识所受所了别，<a id="a-If"></a>不起烦恼。<a id="a-Ig"></a>谁于所闻非唯有所闻？<a id="a-Ih"></a>谓于耳识所受所了别，<a id="a-Ii"></a>起诸烦恼。</p>
  <p id="aIj">鼻舌身三识所受所了别名所觉；<a id="a-Ik"></a>有于所觉唯有所觉，<a id="a-Il"></a>有于所觉非唯有所觉。<a id="a-Im"></a>谁所觉唯有所觉？<a id="a-In"></a>谓于三识所受所了别，<a id="a-Io"></a>不起烦恼。<a id="a-Ip"></a>谁于所觉非唯有所觉？<a id="a-Iq"></a>谓于三识所受所了别，<a id="a-Ir"></a>起诸烦恼。</p>
  <p id="aIs">意识所受所了别名所知；<a id="a-It"></a>有于所知唯有所知，<a id="a-Iu"></a>有于所知非唯有所知。<a id="a-Iv"></a>谁于所知，<a id="a-Iw"></a>唯有所知？<a id="a-Ix"></a>谓于意识所受所了别，<a id="a-Iy"></a>不起烦恼。<a id="a-Iz"></a>谁于所知，<a id="a-J0"></a>非唯有所知？<a id="a-J1"></a>谓于意识所受所了别，<a id="a-J2"></a>起诸烦恼。</p>
  <p id="aJ3">由彼于所见闻觉知，<a id="a-J4"></a>唯有所见闻觉知，<a id="a-J5"></a>不起烦恼，<a id="a-J6"></a>故无有此，<a id="a-J7"></a>谓不起慢憍傲心高举心决勇。<a id="a-J8"></a>由其无此故无有彼，<a id="a-J9"></a>谓不起贪瞋痴。<a id="a-JA"></a>由其无彼故，<a id="a-JB"></a>无近无远，<a id="a-JC"></a>无二中间，<a id="a-JD"></a>谓于欲界色无色界，<a id="a-JE"></a>皆无生处。<a id="a-JF"></a>由如是理，<a id="a-JG"></a>便得至苦边际，<a id="a-JH"></a>苦者，<a id="a-JI"></a>谓五取蕴，<a id="a-JJ"></a>此苦边际即是弃舍一切所依，<a id="a-JK"></a>爱尽离染永灭涅槃。</p>
  <p id="aJL">医泥及谜泥　　蹋铺达鞢铺 　勿希应喜寂　　遍离至苦边</p>
  <p id="aJM">如是一颂，<a id="a-JN"></a>重显经中，<a id="a-JO"></a>佛为护世二王作蔑戾车语说四圣谛等，<a id="a-JP"></a>彼便领会。<a id="a-JQ"></a>医泥者，<a id="a-JR"></a>显苦圣谛。<a id="a-JS"></a>谜泥者，<a id="a-JT"></a>显集圣谛。<a id="a-JU"></a>蹋铺者，<a id="a-JV"></a>显灭圣谛。<a id="a-JW"></a>达鞢铺者，<a id="a-JX"></a>显道圣谛。<a id="a-JY"></a>勿希者，<a id="a-JZ"></a>劝彼勿希求欲界色无色界。<a id="a-Ja"></a>应喜者，<a id="a-Jb"></a>劝彼若闻佛证菩提法，<a id="a-Jc"></a>是善说，<a id="a-Jd"></a>僧修妙行色无常，<a id="a-Je"></a>受想行识无常，<a id="a-Jf"></a>善施设苦谛，<a id="a-Jg"></a>善施设集灭道谛，<a id="a-Jh"></a>应生欢喜。<a id="a-Ji"></a>应寂者，<a id="a-Jj"></a>劝彼若起贪瞋痴时，<a id="a-Jk"></a>应寂等寂最极寂静。<a id="a-Jl"></a>应遍离者，<a id="a-Jm"></a>劝励彼心应离欲界色无色界。<a id="a-Jn"></a>至苦边者，<a id="a-Jo"></a>谓彼若能如是，<a id="a-Jp"></a>便得至苦边际。<a id="a-Jq"></a>苦边际言义如前说。</p>
  <p id="aJr">知身如聚沫　　亦觉同阳焰 　断魔花小花　　不见死王使</p>
  <p id="aJs">知身如聚沫者，<a id="a-Jt"></a>谓如实知身如聚沫，<a id="a-Ju"></a>无力虚劣不可撮磨。<a id="a-Jv"></a>亦觉同阳焰者，<a id="a-Jw"></a>谓如实觉身同阳焰，<a id="a-Jx"></a>因热恼生，<a id="a-Jy"></a>迁流不住。<a id="a-Jz"></a>断魔花小花者，<a id="a-K0"></a>魔有四种，<a id="a-K1"></a>谓烦恼魔，<a id="a-K2"></a>蕴魔，<a id="a-K3"></a>死魔，<a id="a-K4"></a>自在天魔。<a id="a-K5"></a>应知此中说烦恼魔，<a id="a-K6"></a>见所断者，<a id="a-K7"></a>名魔花，<a id="a-K8"></a>修所断者，<a id="a-K9"></a>名小花，<a id="a-KA"></a>于彼弃舍永断名断。<a id="a-KB"></a>不见死王使者，<a id="a-KC"></a>无常能灭，<a id="a-KD"></a>名曰死王，<a id="a-KE"></a>老病迫逐，<a id="a-KF"></a>称死王使。</p>
  <p id="aKG">观住觉近远　　应喜诸业无 　知世有兴衰　　善心普解脱</p>
  <p id="aKH">观住者，<a id="a-KI"></a>谓应观察。<a id="a-KJ"></a>住有三种，<a id="a-KK"></a>一空，<a id="a-KL"></a>二无愿，<a id="a-KM"></a>三无相。<a id="a-KN"></a>觉近远者，<a id="a-KO"></a>觉谓觉慧，<a id="a-KP"></a>聪明委具，<a id="a-KQ"></a>于内外境，<a id="a-KR"></a>应正生起。<a id="a-KS"></a>应喜者，<a id="a-KT"></a>谓若闻说佛证菩提法，<a id="a-KU"></a>是善说，<a id="a-KV"></a>僧修妙行色无常，<a id="a-KW"></a>受想行识无常，<a id="a-KX"></a>善施设苦谛，<a id="a-KY"></a>善施设集灭道谛，<a id="a-KZ"></a>应生欢喜。<a id="a-Ka"></a>诸业无者，<a id="a-Kb"></a>谓不成就能感后生身语意业。<a id="a-Kc"></a>知世有兴衰者，<a id="a-Kd"></a>知谓了达，<a id="a-Ke"></a>世谓五取蕴，<a id="a-Kf"></a>兴衰谓生灭，<a id="a-Kg"></a>即是随观有漏五蕴有起尽义。<a id="a-Kh"></a>善心者，<a id="a-Ki"></a>谓决择心，<a id="a-Kj"></a>善巧心，<a id="a-Kk"></a>调柔心。<a id="a-Kl"></a>普解脱者，<a id="a-Km"></a>谓于诸趣诸有诸生，<a id="a-Kn"></a>已解脱，<a id="a-Ko"></a>遍解脱，<a id="a-Kp"></a>极解脱。</p>
  <p id="aKq">虽脱而坠堕　　饕餮复来还 　得安仍乐乐　　乘乐至乐所</p>
  <p id="aKr">虽脱者，<a id="a-Ks"></a>谓诸外道，<a id="a-Kt"></a>虽脱欲界。<a id="a-Ku"></a>而坠堕者，<a id="a-Kv"></a>谓彼而坠色无色界生，<a id="a-Kw"></a>及堕彼受生贪。<a id="a-Kx"></a>饕餮复来还者，<a id="a-Ky"></a>谓彼于顺五下分结，<a id="a-Kz"></a>虽少分断，<a id="a-L0"></a>而余多故，<a id="a-L1"></a>后必起贪，<a id="a-L2"></a>还生欲界。<a id="a-L3"></a>得安者，<a id="a-L4"></a>安谓有余依涅槃界，<a id="a-L5"></a>诸阿罗汉，<a id="a-L6"></a>已证故名得。<a id="a-L7"></a>仍乐乐者，<a id="a-L8"></a>乐谓无余依涅槃界，<a id="a-L9"></a>彼恒欣慕故名乐。<a id="a-LA"></a>乘乐至乐所者，<a id="a-LB"></a>谓乘道乐，<a id="a-LC"></a>至涅槃乐。</p>
  <p id="aLD">无根于地界　　无叶亦无枝 　彼雄猛脱缚　　谁复应讥毁？</p>
  <p id="aLE">根者，<a id="a-LF"></a>喻有取识。<a id="a-LG"></a>地界者，<a id="a-LH"></a>喻四识住。<a id="a-LI"></a>如世尊说：<a id="a-LJ"></a>“五种子者，<a id="a-LK"></a>显有取识，<a id="a-LL"></a>地界者，<a id="a-LM"></a>显四识住。<a id="a-LN"></a>”叶者，<a id="a-LO"></a>喻我慢。<a id="a-LP"></a>如世尊说：<a id="a-LQ"></a>“云何烧叶？<a id="a-LR"></a>谓我慢已断已遍知。<a id="a-LS"></a>”枝者，<a id="a-LT"></a>喻爱。<a id="a-LU"></a>如世尊说：</p>
  <p id="aLV">五妙色宫内　　若有爱枝生 　牟尼见彼生　　以慧速除断</p>
  <p id="aLW">诸阿罗汉，<a id="a-LX"></a>于四识住中，<a id="a-LY"></a>无牵后有有取之识，<a id="a-LZ"></a>无慢无爱，<a id="a-La"></a>故说无根于地界无叶亦无枝。<a id="a-Lb"></a>彼雄猛者，<a id="a-Lc"></a>谓彼阿罗汉成就，<a id="a-Ld"></a>能成雄猛法故，<a id="a-Le"></a>亦名雄猛。<a id="a-Lf"></a>脱缚者，<a id="a-Lg"></a>缚有三种，<a id="a-Lh"></a>谓贪瞋痴，<a id="a-Li"></a>彼于此缚，<a id="a-Lj"></a>已解脱，<a id="a-Lk"></a>遍解脱，<a id="a-Ll"></a>极解脱。<a id="a-Lm"></a>谁复应讥毁者，<a id="a-Ln"></a>谓如是类补特伽罗，<a id="a-Lo"></a>唯应称誉，<a id="a-Lp"></a>不应讥毁，<a id="a-Lq"></a>若致讥毁，<a id="a-Lr"></a>获罪无边，<a id="a-Ls"></a>损坏世间真福田故。<a id="a-Lt"></a>如世尊说：</p>
  <p id="aLu">若应毁而誉　　及应誉而毁 　彼口集殃祸　　必不受安乐</p>
 </body>
</html>