<!doctype html>
<html id="z3IBW3L1AC" data-ver="1578">
 <head>
  <meta charset="utf-8">
  <meta author="迦多衍尼子">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">阿毗达磨发智论卷第十七</h1>
  <h2 id="a2">定蕴第七中得纳息第一</h2>
  <p id="a3">五得四起支　　味入生无量 　断结受果处　　此章愿具说</p>
  <p id="a4">诸得过去法，<a id="a-5"></a>彼得过去耶？</p>
  <p id="a6">答：<a id="a-7"></a>彼得，<a id="a-8"></a>或过去，<a id="a-9"></a>或未来，<a id="a-A"></a>或现在。</p>
  <p id="aB">设得过去，<a id="a-C"></a>彼得过去法耶？</p>
  <p id="aD">答：<a id="a-E"></a>彼法，<a id="a-F"></a>或过去，<a id="a-G"></a>或未来，<a id="a-H"></a>或现在，<a id="a-I"></a>或无为。</p>
  <p id="aJ">诸得未来法，<a id="a-K"></a>彼得未来耶？</p>
  <p id="aL">答：<a id="a-M"></a>彼得，<a id="a-N"></a>或未来，<a id="a-O"></a>或过去，<a id="a-P"></a>或现在。</p>
  <p id="aQ">设得未来，<a id="a-R"></a>彼得未来法耶？</p>
  <p id="aS">答：<a id="a-T"></a>彼法，<a id="a-U"></a>或未来，<a id="a-V"></a>或过去，<a id="a-W"></a>或现在，<a id="a-X"></a>或无为。</p>
  <p id="aY">诸得现在法，<a id="a-Z"></a>彼得现在耶？</p>
  <p id="aa">答：<a id="a-b"></a>彼得，<a id="a-c"></a>或现在，<a id="a-d"></a>或过去，<a id="a-e"></a>或未来。</p>
  <p id="af">设得现在，<a id="a-g"></a>彼得现在法耶？</p>
  <p id="ah">答：<a id="a-i"></a>彼法，<a id="a-j"></a>或现在，<a id="a-k"></a>或过去，<a id="a-l"></a>或未来，<a id="a-m"></a>或无为。</p>
  <p id="an">诸得善法，<a id="a-o"></a>彼得善耶？<a id="a-p"></a>答：<a id="a-q"></a>如是。</p>
  <p id="ar">设得善，<a id="a-s"></a>彼得善法耶？<a id="a-t"></a>答：<a id="a-u"></a>如是。</p>
  <p id="av">诸得不善法，<a id="a-w"></a>彼得不善耶？<a id="a-x"></a>答：<a id="a-y"></a>如是。</p>
  <p id="az">设得不善，<a id="a-10"></a>彼得不善法耶？<a id="a-11"></a>答：<a id="a-12"></a>如是。</p>
  <p id="a13">诸得无记法，<a id="a-14"></a>彼得无记耶？<a id="a-15"></a>答：<a id="a-16"></a>如是。</p>
  <p id="a17">设得无记，<a id="a-18"></a>彼得无记法耶？<a id="a-19"></a>答：<a id="a-1A"></a>如是。</p>
  <p id="a1B">诸得欲界法，<a id="a-1C"></a>彼得欲界耶？<a id="a-1D"></a>答：<a id="a-1E"></a>如是。</p>
  <p id="a1F">设得欲界，<a id="a-1G"></a>彼得欲界法耶？<a id="a-1H"></a>答：<a id="a-1I"></a>彼法，<a id="a-1J"></a>或欲界，<a id="a-1K"></a>或不系。</p>
  <p id="a1L">诸得色界法，<a id="a-1M"></a>彼得色界耶？<a id="a-1N"></a>答：<a id="a-1O"></a>如是。</p>
  <p id="a1P">设得色界，<a id="a-1Q"></a>彼得色界法耶？<a id="a-1R"></a>答：<a id="a-1S"></a>彼法，<a id="a-1T"></a>或色界，<a id="a-1U"></a>或不系。</p>
  <p id="a1V">诸得无色界法，<a id="a-1W"></a>彼得无色界耶？<a id="a-1X"></a>答：<a id="a-1Y"></a>如是。</p>
  <p id="a1Z">设得无色界，<a id="a-1a"></a>彼得无色界法耶？<a id="a-1b"></a>答：<a id="a-1c"></a>彼法，<a id="a-1d"></a>或无色界，<a id="a-1e"></a>或不系。</p>
  <p id="a1f">诸得学法，<a id="a-1g"></a>彼得学耶？<a id="a-1h"></a>答：<a id="a-1i"></a>如是。</p>
  <p id="a1j">设得学，<a id="a-1k"></a>彼得学法耶？<a id="a-1l"></a>答：<a id="a-1m"></a>彼法，<a id="a-1n"></a>或学，<a id="a-1o"></a>或非学非无学。</p>
  <p id="a1p">诸得无学法，<a id="a-1q"></a>彼得无学耶？<a id="a-1r"></a>答：<a id="a-1s"></a>如是。</p>
  <p id="a1t">设得无学，<a id="a-1u"></a>彼得无学法耶？<a id="a-1v"></a>答：<a id="a-1w"></a>彼法，<a id="a-1x"></a>或无学，<a id="a-1y"></a>或非学非无学。</p>
  <p id="a1z">诸得非学非无学法，<a id="a-20"></a>彼得非学非无学耶？<a id="a-21"></a>答：<a id="a-22"></a>彼得，<a id="a-23"></a>或非学非无学，<a id="a-24"></a>或学，<a id="a-25"></a>或无学</p>
  <p id="a26">。<a id="a-27"></a>设得非学非无学，<a id="a-28"></a>彼得非学非无学法耶？<a id="a-29"></a>答：<a id="a-2A"></a>如是。</p>
  <p id="a2B">诸得见所断法，<a id="a-2C"></a>彼得见所断耶？<a id="a-2D"></a>答：<a id="a-2E"></a>如是。</p>
  <p id="a2F">设得见所断，<a id="a-2G"></a>彼得见所断法耶？<a id="a-2H"></a>答：<a id="a-2I"></a>如是。</p>
  <p id="a2J">诸得修所断法，<a id="a-2K"></a>彼得修所断耶？<a id="a-2L"></a>答：<a id="a-2M"></a>如是。</p>
  <p id="a2N">设得修所断，<a id="a-2O"></a>彼得修所断法耶？<a id="a-2P"></a>答：<a id="a-2Q"></a>彼法，<a id="a-2R"></a>或修所断，<a id="a-2S"></a>或不断。</p>
  <p id="a2T">诸得不断法，<a id="a-2U"></a>彼得不断耶？<a id="a-2V"></a>答：<a id="a-2W"></a>彼得，<a id="a-2X"></a>或不断，<a id="a-2Y"></a>或修所断。</p>
  <p id="a2Z">设得不断，<a id="a-2a"></a>彼得不断法耶？<a id="a-2b"></a>答：<a id="a-2c"></a>如是。</p>
  <p id="a2d">诸法善无色起，<a id="a-2e"></a>彼法善心俱耶？</p>
  <p id="a2f">答：<a id="a-2g"></a>诸法善无色起，<a id="a-2h"></a>彼法，<a id="a-2i"></a>或善心俱，<a id="a-2j"></a>或不善心俱，<a id="a-2k"></a>或无记心俱。</p>
  <p id="a2l">云何善心俱？<a id="a-2m"></a>答：<a id="a-2n"></a>诸法彼心相应，<a id="a-2o"></a>彼心俱有善无色。</p>
  <p id="a2p">云何不善心俱？<a id="a-2q"></a>答：<a id="a-2r"></a>如不善心，<a id="a-2s"></a>若退若生，<a id="a-2t"></a>善法得起。</p>
  <p id="a2u">云何无记心俱？<a id="a-2v"></a>答：<a id="a-2w"></a>如无记心，<a id="a-2x"></a>若退若生，<a id="a-2y"></a>善法得起。</p>
  <p id="a2z">设法善心俱起，<a id="a-30"></a>彼法善无色耶？</p>
  <p id="a31">答：<a id="a-32"></a>诸法善心俱起，<a id="a-33"></a>彼法，<a id="a-34"></a>或善无色，<a id="a-35"></a>或无记无色。</p>
  <p id="a36">云何善无色？<a id="a-37"></a>答：<a id="a-38"></a>诸法彼心相应，<a id="a-39"></a>彼心俱有善无色。</p>
  <p id="a3A">云何无记无色？<a id="a-3B"></a>答：<a id="a-3C"></a>如善心胜进，<a id="a-3D"></a>无记法得起，<a id="a-3E"></a>及住善心，<a id="a-3F"></a>无记诸根长养，<a id="a-3G"></a>大种增益，<a id="a-3H"></a>彼法得生老住无常。</p>
  <p id="a3I">诸法不善无色起，<a id="a-3J"></a>彼法不善心俱耶？</p>
  <p id="a3K">答：<a id="a-3L"></a>诸法不善无色起，<a id="a-3M"></a>彼法，<a id="a-3N"></a>或不善心俱，<a id="a-3O"></a>或无记心俱。</p>
  <p id="a3P">云何不善心俱？<a id="a-3Q"></a>答：<a id="a-3R"></a>诸法彼心相应，<a id="a-3S"></a>彼心俱有不善无色。</p>
  <p id="a3T">云何无记心俱？<a id="a-3U"></a>答：<a id="a-3V"></a>如无记心，<a id="a-3W"></a>若退若生，<a id="a-3X"></a>不善法得起。</p>
  <p id="a3Y">设法不善心俱起，<a id="a-3Z"></a>彼法不善无色耶？</p>
  <p id="a3a">答：<a id="a-3b"></a>诸法不善心俱起，<a id="a-3c"></a>彼法，<a id="a-3d"></a>或不善无色，<a id="a-3e"></a>或善无色，<a id="a-3f"></a>或无记无色。</p>
  <p id="a3g">云何不善无色？<a id="a-3h"></a>答：<a id="a-3i"></a>诸法彼心相应，<a id="a-3j"></a>彼心俱有不善无色。</p>
  <p id="a3k">云何善无色？<a id="a-3l"></a>答：<a id="a-3m"></a>如不善心，<a id="a-3n"></a>若退若生，<a id="a-3o"></a>善法得起。</p>
  <p id="a3p">云何无记无色？<a id="a-3q"></a>答：<a id="a-3r"></a>如不善心，<a id="a-3s"></a>若退若生，<a id="a-3t"></a>无记法得起，<a id="a-3u"></a>及住不善心，<a id="a-3v"></a>无记诸根长养，<a id="a-3w"></a>大种增益，<a id="a-3x"></a>彼法得生老住无常。</p>
  <p id="a3y">诸法无记无色起，<a id="a-3z"></a>彼法无记心俱耶？</p>
  <p id="a40">答：<a id="a-41"></a>诸法无记无色起，<a id="a-42"></a>彼法，<a id="a-43"></a>或无记心俱，<a id="a-44"></a>或善心俱，<a id="a-45"></a>或不善心俱。</p>
  <p id="a46">云何无记心俱？<a id="a-47"></a>答：<a id="a-48"></a>诸法彼心相应，<a id="a-49"></a>彼心俱有无记无色。</p>
  <p id="a4A">云何善心俱？<a id="a-4B"></a>答：<a id="a-4C"></a>如善心胜进，<a id="a-4D"></a>无记法得起，<a id="a-4E"></a>及住善心，<a id="a-4F"></a>无记诸根长养，<a id="a-4G"></a>大种增益，<a id="a-4H"></a>彼法得生老住无常。</p>
  <p id="a4I">云何不善心俱？<a id="a-4J"></a>答：<a id="a-4K"></a>如不善心，<a id="a-4L"></a>若退若生无记法得起，<a id="a-4M"></a>及住不善心无记。<a id="a-4N"></a>诸根长养，<a id="a-4O"></a>大种增益，<a id="a-4P"></a>彼法得生老住无常。</p>
  <p id="a4Q">设法无记心俱起，<a id="a-4R"></a>彼法无记无色耶？</p>
  <p id="a4S">答：<a id="a-4T"></a>诸法无记心俱起，<a id="a-4U"></a>彼法，<a id="a-4V"></a>或无记无色，<a id="a-4W"></a>或善无色，<a id="a-4X"></a>或不善无色。</p>
  <p id="a4Y">云何无记无色？<a id="a-4Z"></a>答：<a id="a-4a"></a>诸法彼心相应，<a id="a-4b"></a>彼心俱有无记无色。</p>
  <p id="a4c">云何善无色？<a id="a-4d"></a>答：<a id="a-4e"></a>如无记心，<a id="a-4f"></a>若退若生，<a id="a-4g"></a>善法得起。</p>
  <p id="a4h">云何不善无色？<a id="a-4i"></a>答：<a id="a-4j"></a>如无记心，<a id="a-4k"></a>若退若生，<a id="a-4l"></a>不善法得起。</p>
  <p id="a4m">诸法欲界无色起，<a id="a-4n"></a>彼法欲界心俱耶？</p>
  <p id="a4o">答：<a id="a-4p"></a>诸法欲界无色起，<a id="a-4q"></a>彼法，<a id="a-4r"></a>或欲界心俱，<a id="a-4s"></a>或色界心俱，<a id="a-4t"></a>或无色界心俱，<a id="a-4u"></a>或不系心俱。</p>
  <p id="a4v">云何欲界心俱？<a id="a-4w"></a>答：<a id="a-4x"></a>诸法彼心相应，<a id="a-4y"></a>彼心俱有欲界无色。</p>
  <p id="a4z">云何色界心俱？<a id="a-50"></a>答：<a id="a-51"></a>如色界心，<a id="a-52"></a>若生若胜进，<a id="a-53"></a>欲界法得起，<a id="a-54"></a>及住色界心，<a id="a-55"></a>欲界诸根长养，<a id="a-56"></a>大种增益，<a id="a-57"></a>彼法得生老住无常。</p>
  <p id="a58">云何无色界心俱？<a id="a-59"></a>答：<a id="a-5A"></a>如住无色界心，<a id="a-5B"></a>欲界诸根长养，<a id="a-5C"></a>大种增益，<a id="a-5D"></a>彼法得生老住无常。</p>
  <p id="a5E">云何不系心俱？<a id="a-5F"></a>答：<a id="a-5G"></a>如不系心胜进，<a id="a-5H"></a>欲界法得起，<a id="a-5I"></a>及住不系心，<a id="a-5J"></a>欲界诸根长养，<a id="a-5K"></a>大种增益，<a id="a-5L"></a>彼法得生老住无常。</p>
  <p id="a5M">设法欲界心俱，<a id="a-5N"></a>起彼法欲界无色耶？</p>
  <p id="a5O">答：<a id="a-5P"></a>诸法欲界心俱起，<a id="a-5Q"></a>彼法，<a id="a-5R"></a>或欲界无色，<a id="a-5S"></a>或色界无色，<a id="a-5T"></a>或无色界无色，<a id="a-5U"></a>或不系无色。</p>
  <p id="a5V">云何欲界无色？<a id="a-5W"></a>答：<a id="a-5X"></a>诸法彼心相应，<a id="a-5Y"></a>彼心俱有欲界无色。</p>
  <p id="a5Z">云何色界无色？<a id="a-5a"></a>答：<a id="a-5b"></a>如欲界心，<a id="a-5c"></a>若退若生，<a id="a-5d"></a>色界法得起。</p>
  <p id="a5e">云何无色界无色？<a id="a-5f"></a>答：<a id="a-5g"></a>如欲界心，<a id="a-5h"></a>若退若生，<a id="a-5i"></a>无色界法得起。</p>
  <p id="a5j">云何不系无色？<a id="a-5k"></a>答：<a id="a-5l"></a>如欲界心退，<a id="a-5m"></a>不系法得起。</p>
  <p id="a5n">诸法色界无色起，<a id="a-5o"></a>彼法色界心俱耶？</p>
  <p id="a5p">答：<a id="a-5q"></a>诸法色界无色起，<a id="a-5r"></a>彼法，<a id="a-5s"></a>或色界心俱，<a id="a-5t"></a>或欲界心俱，<a id="a-5u"></a>或无色界心俱，<a id="a-5v"></a>或不系心俱。</p>
  <p id="a5w">云何色界心俱？<a id="a-5x"></a>答：<a id="a-5y"></a>诸法彼心相应，<a id="a-5z"></a>彼心俱有色界无色。</p>
  <p id="a60">云何欲界心俱？<a id="a-61"></a>答：<a id="a-62"></a>如欲界心，<a id="a-63"></a>若退若生，<a id="a-64"></a>色界法得起。</p>
  <p id="a65">云何无色界心俱？<a id="a-66"></a>答：<a id="a-67"></a>如住无色界心色界。<a id="a-68"></a>诸根长养，<a id="a-69"></a>大种增益，<a id="a-6A"></a>彼法得生老住无常。</p>
  <p id="a6B">云何不系心俱？<a id="a-6C"></a>答：<a id="a-6D"></a>如不系心胜进，<a id="a-6E"></a>色界法得起，<a id="a-6F"></a>及住不系心，<a id="a-6G"></a>色界诸根长养，<a id="a-6H"></a>大种增益，<a id="a-6I"></a>彼法得生老住无常。</p>
  <p id="a6J">设法色界心俱起，<a id="a-6K"></a>彼法色界无色耶？</p>
  <p id="a6L">答：<a id="a-6M"></a>诸法色界心俱起，<a id="a-6N"></a>彼法，<a id="a-6O"></a>或色界无色，<a id="a-6P"></a>或欲界无色，<a id="a-6Q"></a>或无色界无色，<a id="a-6R"></a>或不系无色。</p>
  <p id="a6S">云何色界无色？<a id="a-6T"></a>答：<a id="a-6U"></a>诸法彼心相应，<a id="a-6V"></a>彼心俱有色界无色。</p>
  <p id="a6W">云何欲界无色？<a id="a-6X"></a>答：<a id="a-6Y"></a>如色界心，<a id="a-6Z"></a>若生若胜进，<a id="a-6a"></a>欲界法得起，<a id="a-6b"></a>及住色界心，<a id="a-6c"></a>欲界诸根长养，<a id="a-6d"></a>大种增益，<a id="a-6e"></a>彼法得生老住无常。</p>
  <p id="a6f">云何无色界无色？<a id="a-6g"></a>答：<a id="a-6h"></a>如色界心，<a id="a-6i"></a>若退若生，<a id="a-6j"></a>无色界法得起。</p>
  <p id="a6k">云何不系无色？<a id="a-6l"></a>答：<a id="a-6m"></a>如色界心，<a id="a-6n"></a>若退若胜进，<a id="a-6o"></a>不系法得起。</p>
  <p id="a6p">诸法无色界无色起，<a id="a-6q"></a>彼法无色界心俱耶？</p>
  <p id="a6r">答：<a id="a-6s"></a>诸法无色界无色起，<a id="a-6t"></a>彼法，<a id="a-6u"></a>或无色界心俱，<a id="a-6v"></a>或欲界心俱，<a id="a-6w"></a>或色界心俱，<a id="a-6x"></a>或不系心俱。</p>
  <p id="a6y">云何无色界心俱？<a id="a-6z"></a>答：<a id="a-70"></a>诸法彼心相应，<a id="a-71"></a>彼心俱有无色界无色。</p>
  <p id="a72">云何欲界心俱？<a id="a-73"></a>答：<a id="a-74"></a>如欲界心，<a id="a-75"></a>若退若生，<a id="a-76"></a>无色界法得起。</p>
  <p id="a77">云何色界心俱？<a id="a-78"></a>答：<a id="a-79"></a>如色界心，<a id="a-7A"></a>若退若生，<a id="a-7B"></a>无色界法得起。</p>
  <p id="a7C">云何不系心俱？<a id="a-7D"></a>答：<a id="a-7E"></a>如不系心胜进，<a id="a-7F"></a>无色界法得起。</p>
  <p id="a7G">设法无色界心俱起，<a id="a-7H"></a>彼法无色界无色耶？</p>
  <p id="a7I">答：<a id="a-7J"></a>诸法无色界心俱起，<a id="a-7K"></a>彼法，<a id="a-7L"></a>或无色界无色，<a id="a-7M"></a>或欲界无色，<a id="a-7N"></a>或色界无色，<a id="a-7O"></a>或不系无色。</p>
  <p id="a7P">云何无色界无色？<a id="a-7Q"></a>答：<a id="a-7R"></a>诸法彼心相应，<a id="a-7S"></a>彼心俱有无色界无色。</p>
  <p id="a7T">云何欲界无色？<a id="a-7U"></a>答：<a id="a-7V"></a>如住无色界心，<a id="a-7W"></a>欲界诸根长养，<a id="a-7X"></a>大种增益，<a id="a-7Y"></a>彼法得生老住无常。</p>
  <p id="a7Z">云何色界无色？<a id="a-7a"></a>答：<a id="a-7b"></a>如住无色界心，<a id="a-7c"></a>色界诸根长养，<a id="a-7d"></a>大种增益，<a id="a-7e"></a>彼法得生老住无常。</p>
  <p id="a7f">云何不系无色？<a id="a-7g"></a>答：<a id="a-7h"></a>如无色界心，<a id="a-7i"></a>若退若胜进，<a id="a-7j"></a>不系法得起。</p>
  <p id="a7k">诸法学无色起，<a id="a-7l"></a>彼法学心俱耶？</p>
  <p id="a7m">答：<a id="a-7n"></a>诸法学无色起，<a id="a-7o"></a>彼法，<a id="a-7p"></a>或学心俱，<a id="a-7q"></a>或非学非无学心俱。</p>
  <p id="a7r">云何学心俱？<a id="a-7s"></a>答：<a id="a-7t"></a>诸法彼心相应，<a id="a-7u"></a>彼心俱有学无色。</p>
  <p id="a7v">云何非学非无学心俱？<a id="a-7w"></a>答：<a id="a-7x"></a>如非学非无学心，<a id="a-7y"></a>若退若胜进，<a id="a-7z"></a>学法得起。</p>
  <p id="a80">设法学心俱起，<a id="a-81"></a>彼法学无色耶？</p>
  <p id="a82">答：<a id="a-83"></a>诸法学心俱起，<a id="a-84"></a>彼法，<a id="a-85"></a>或学无色，<a id="a-86"></a>或非学非无学无色。</p>
  <p id="a87">云何学无色？<a id="a-88"></a>答：<a id="a-89"></a>诸法彼心相应，<a id="a-8A"></a>彼心俱有学无色。</p>
  <p id="a8B">云何非学非无学无色？<a id="a-8C"></a>答：<a id="a-8D"></a>如学心胜进，<a id="a-8E"></a>非学非无学法得起，<a id="a-8F"></a>及住学心，<a id="a-8G"></a>非学非无学诸根长养，<a id="a-8H"></a>大种增益，<a id="a-8I"></a>彼法得生老住无常。</p>
  <p id="a8J">诸法无学无色起，<a id="a-8K"></a>彼法无学心俱耶？</p>
  <p id="a8L">答：<a id="a-8M"></a>诸法无学无色起，<a id="a-8N"></a>彼法或无学心俱，<a id="a-8O"></a>或非学非无学心俱。</p>
  <p id="a8P">云何无学心俱？<a id="a-8Q"></a>答：<a id="a-8R"></a>诸法彼心相应，<a id="a-8S"></a>彼心俱有无学无色。</p>
  <p id="a8T">云何非学非无学心俱？<a id="a-8U"></a>答：<a id="a-8V"></a>如非学非无学心，<a id="a-8W"></a>若退若胜进，<a id="a-8X"></a>无学法得起。</p>
  <p id="a8Y">设法无学心俱起，<a id="a-8Z"></a>彼法无学无色耶？</p>
  <p id="a8a">答：<a id="a-8b"></a>诸法无学心俱起，<a id="a-8c"></a>彼法，<a id="a-8d"></a>或无学无色，<a id="a-8e"></a>或非学非无学无色。</p>
  <p id="a8f">云何无学无色？<a id="a-8g"></a>答：<a id="a-8h"></a>诸法彼心相应，<a id="a-8i"></a>彼心俱有无学无色。</p>
  <p id="a8j">云何非学非无学无色？<a id="a-8k"></a>答：<a id="a-8l"></a>如无学心胜进，<a id="a-8m"></a>非学非无学法得起，<a id="a-8n"></a>及住无学心，<a id="a-8o"></a>非学非无学诸根长养，<a id="a-8p"></a>大种增益，<a id="a-8q"></a>彼法得生老住无常。</p>
  <p id="a8r">诸法非学非无学无色起，<a id="a-8s"></a>彼法非学非无学心俱耶？</p>
  <p id="a8t">答：<a id="a-8u"></a>诸法非学非无学无色起，<a id="a-8v"></a>彼法，<a id="a-8w"></a>或非学非无学心俱，<a id="a-8x"></a>或学心俱，<a id="a-8y"></a>或无学心俱。</p>
  <p id="a8z">云何非学非无学心俱？<a id="a-90"></a>答：<a id="a-91"></a>诸法彼心相应，<a id="a-92"></a>彼心俱有非学非无学无色。</p>
  <p id="a93">云何学心俱？<a id="a-94"></a>答：<a id="a-95"></a>如学心胜进，<a id="a-96"></a>非学非无学法得起，<a id="a-97"></a>及住学心，<a id="a-98"></a>非学非无学诸根长养，<a id="a-99"></a>大种增益，<a id="a-9A"></a>彼法得生老住无常。</p>
  <p id="a9B">云何无学心俱？<a id="a-9C"></a>答：<a id="a-9D"></a>如无学心胜进，<a id="a-9E"></a>非学非无学法得起，<a id="a-9F"></a>及住无学心，<a id="a-9G"></a>非学非无学诸根长养，<a id="a-9H"></a>大种增益，<a id="a-9I"></a>彼法得生老住无常。</p>
  <p id="a9J">设法非学非无学心俱起，<a id="a-9K"></a>彼法非学非无学无色耶？</p>
  <p id="a9L">答：<a id="a-9M"></a>诸法非学非无学心俱起，<a id="a-9N"></a>彼法，<a id="a-9O"></a>或非学非无学无色，<a id="a-9P"></a>或学无色，<a id="a-9Q"></a>或无学无色。</p>
  <p id="a9R">云何非学非无学无色？<a id="a-9S"></a>答：<a id="a-9T"></a>诸法彼心相应，<a id="a-9U"></a>彼心俱有非学非无学无色。</p>
  <p id="a9V">云何学无色？<a id="a-9W"></a>答：<a id="a-9X"></a>如非学非无学心，<a id="a-9Y"></a>若退若胜进，<a id="a-9Z"></a>学法得起。</p>
  <p id="a9a">云何无学无色？<a id="a-9b"></a>答：<a id="a-9c"></a>如非学非无学心，<a id="a-9d"></a>若退若胜进，<a id="a-9e"></a>无学法得起。</p>
  <p id="a9f">诸法见断无色起，<a id="a-9g"></a>彼法见断心俱耶？</p>
  <p id="a9h">答：<a id="a-9i"></a>诸法见断无色起，<a id="a-9j"></a>彼法，<a id="a-9k"></a>或见断心俱，<a id="a-9l"></a>或修断心俱。</p>
  <p id="a9m">云何见断心俱？<a id="a-9n"></a>答：<a id="a-9o"></a>诸法彼心相应，<a id="a-9p"></a>彼心俱有见断无色。</p>
  <p id="a9q">云何修断心俱？<a id="a-9r"></a>答：<a id="a-9s"></a>如修断心，<a id="a-9t"></a>若退若生，<a id="a-9u"></a>见断法得起。</p>
  <p id="a9v">设法见断心俱起，<a id="a-9w"></a>彼法见断无色耶？</p>
  <p id="a9x">答：<a id="a-9y"></a>诸法见断心俱起，<a id="a-9z"></a>彼法，<a id="a-A0"></a>或见断无色，<a id="a-A1"></a>或修断无色。</p>
  <p id="aA2">云何见断无色？<a id="a-A3"></a>答：<a id="a-A4"></a>诸法彼心相应，<a id="a-A5"></a>彼心俱有见断无色。</p>
  <p id="aA6">云何修断无色？<a id="a-A7"></a>答：<a id="a-A8"></a>如见断心，<a id="a-A9"></a>若退若生，<a id="a-AA"></a>修断法得起，<a id="a-AB"></a>及住见断心，<a id="a-AC"></a>修断诸根长养，<a id="a-AD"></a>大种增益，<a id="a-AE"></a>彼法得生老住无常。</p>
  <p id="aAF">诸法修断无色起，<a id="a-AG"></a>彼法修断心俱耶？</p>
  <p id="aAH">答：<a id="a-AI"></a>诸法修断无色起，<a id="a-AJ"></a>彼法，<a id="a-AK"></a>或修断心俱，<a id="a-AL"></a>或见断心俱，<a id="a-AM"></a>或不断心俱。</p>
  <p id="aAN">云何修断心俱？<a id="a-AO"></a>答：<a id="a-AP"></a>诸法彼心相应，<a id="a-AQ"></a>彼心俱有修断无色。</p>
  <p id="aAR">云何见断心俱？<a id="a-AS"></a>答：<a id="a-AT"></a>如见断心，<a id="a-AU"></a>若退若生，<a id="a-AV"></a>修断法得起，<a id="a-AW"></a>及住见断心，<a id="a-AX"></a>修断诸根长养，<a id="a-AY"></a>大种增益，<a id="a-AZ"></a>彼法得生老住无常。</p>
  <p id="aAa">云何不断心俱？<a id="a-Ab"></a>答：<a id="a-Ac"></a>如不断心胜进，<a id="a-Ad"></a>修断法得起，<a id="a-Ae"></a>及住不断心，<a id="a-Af"></a>修断诸根长养，<a id="a-Ag"></a>大种增益，<a id="a-Ah"></a>彼法得生老住无常。</p>
  <p id="aAi">设法修断心俱起，<a id="a-Aj"></a>彼法修断无色耶？</p>
  <p id="aAk">答：<a id="a-Al"></a>诸法修断心俱起，<a id="a-Am"></a>彼法或修断无色，<a id="a-An"></a>或见断无色，<a id="a-Ao"></a>或不断无色。</p>
  <p id="aAp">云何修断无色？<a id="a-Aq"></a>答：<a id="a-Ar"></a>诸法彼心相应，<a id="a-As"></a>彼心俱有修断无色。</p>
  <p id="aAt">云何见断无色？<a id="a-Au"></a>答：<a id="a-Av"></a>如修断心，<a id="a-Aw"></a>若退若生，<a id="a-Ax"></a>见断法得起。</p>
  <p id="aAy">云何不断无色？<a id="a-Az"></a>答：<a id="a-B0"></a>如修断心，<a id="a-B1"></a>若退若胜进，<a id="a-B2"></a>不断法得起。</p>
  <p id="aB3">诸法不断无色起，<a id="a-B4"></a>彼法不断心俱耶？</p>
  <p id="aB5">答：<a id="a-B6"></a>诸法不断无色起，<a id="a-B7"></a>彼法，<a id="a-B8"></a>或不断心俱，<a id="a-B9"></a>或修断心俱。</p>
  <p id="aBA">云何不断心俱？<a id="a-BB"></a>答：<a id="a-BC"></a>诸法彼心相应，<a id="a-BD"></a>彼心俱有不断无色。</p>
  <p id="aBE">云何修断心俱？<a id="a-BF"></a>答：<a id="a-BG"></a>如修断心，<a id="a-BH"></a>若退若胜进，<a id="a-BI"></a>不断法得起。</p>
  <p id="aBJ">设法不断心俱起，<a id="a-BK"></a>彼法不断无色耶？</p>
  <p id="aBL">答：<a id="a-BM"></a>诸法不断心俱起，<a id="a-BN"></a>彼法，<a id="a-BO"></a>或不断无色，<a id="a-BP"></a>或修断无色。</p>
  <p id="aBQ">云何不断无色？<a id="a-BR"></a>答：<a id="a-BS"></a>诸法彼心相应，<a id="a-BT"></a>彼心俱有不断无色。</p>
  <p id="aBU">云何修断无色？<a id="a-BV"></a>答：<a id="a-BW"></a>如不断心胜进，<a id="a-BX"></a>修断法得起，<a id="a-BY"></a>及住不断心，<a id="a-BZ"></a>修断诸根长养，<a id="a-Ba"></a>大种增益，<a id="a-Bb"></a>彼法得生老住无常。</p>
  <p id="aBc">一切初静虑，<a id="a-Bd"></a>皆有五支耶？</p>
  <p id="aBe">答：<a id="a-Bf"></a>不染污有五，<a id="a-Bg"></a>染污无五。<a id="a-Bh"></a>无何等？<a id="a-Bi"></a>答：<a id="a-Bj"></a>无离生喜乐。</p>
  <p id="aBk">一切第二静虑，<a id="a-Bl"></a>皆有四支耶？</p>
  <p id="aBm">答：<a id="a-Bn"></a>不染污有四，<a id="a-Bo"></a>染污无四。<a id="a-Bp"></a>无何等？<a id="a-Bq"></a>答：<a id="a-Br"></a>无内等净。</p>
  <p id="aBs">一切第三静虑，<a id="a-Bt"></a>皆有五支耶？</p>
  <p id="aBu">答：<a id="a-Bv"></a>不染污有五，<a id="a-Bw"></a>染污无五。<a id="a-Bx"></a>无何等？<a id="a-By"></a>答：<a id="a-Bz"></a>无正念正知。</p>
  <p id="aC0">一切第四静虑，<a id="a-C1"></a>皆有四支耶？<a id="a-C2"></a>答：<a id="a-C3"></a>不染污有四，<a id="a-C4"></a>染污无四。<a id="a-C5"></a>无何等？<a id="a-C6"></a>答：<a id="a-C7"></a>无舍念清净。</p>
  <p id="aC8">味相应初静虑，<a id="a-C9"></a>入当言味耶，<a id="a-CA"></a>出当言味耶？</p>
  <p id="aCB">答：<a id="a-CC"></a>于能味，<a id="a-CD"></a>当言入，<a id="a-CE"></a>于所味，<a id="a-CF"></a>当言出。</p>
  <p id="aCG">乃至味相应非想非非想处，<a id="a-CH"></a>入当言味耶，<a id="a-CI"></a>出当言味耶？<a id="a-CJ"></a>答：<a id="a-CK"></a>于能味，<a id="a-CL"></a>当言入，<a id="a-CM"></a>于所味，<a id="a-CN"></a>当言出。</p>
  <p id="aCO">诸味相应初静虑，<a id="a-CP"></a>皆有覆无记耶，<a id="a-CQ"></a>设有覆无记初静虑，<a id="a-CR"></a>皆味相应耶？</p>
  <p id="aCS">答：<a id="a-CT"></a>诸味相应初静虑，<a id="a-CU"></a>皆有覆无记，<a id="a-CV"></a>有有覆无记初静虑，<a id="a-CW"></a>非味相应，<a id="a-CX"></a>谓除爱余烦恼现前。</p>
  <p id="aCY">乃至诸味相应非想非非想处，<a id="a-CZ"></a>皆有覆无记耶，<a id="a-Ca"></a>设有覆无记非想非非想处，<a id="a-Cb"></a>皆味相应耶？<a id="a-Cc"></a>答：<a id="a-Cd"></a>诸味相应非想非非想处，<a id="a-Ce"></a>皆有覆无记，<a id="a-Cf"></a>有有覆无记非想非非想处，<a id="a-Cg"></a>非味相应，<a id="a-Ch"></a>谓除爱余烦恼现前。</p>
  <p id="aCi">颇有不入初静虑入第二静虑耶？<a id="a-Cj"></a>答：<a id="a-Ck"></a>入，<a id="a-Cl"></a>乃至颇有不入无所有处入非想非非想处耶？<a id="a-Cm"></a>答：<a id="a-Cn"></a>入。</p>
  <p id="aCo">颇有不入初静虑生梵世耶？<a id="a-Cp"></a>答：<a id="a-Cq"></a>生，<a id="a-Cr"></a>乃至颇有不入非想非非想处生非想非非想处耶？<a id="a-Cs"></a>答：<a id="a-Ct"></a>生。</p>
  <p id="aCu">若得初静虑，<a id="a-Cv"></a>非第二静虑，<a id="a-Cw"></a>彼命终生何处？</p>
  <p id="aCx">答：<a id="a-Cy"></a>或梵世，<a id="a-Cz"></a>或极光净，<a id="a-D0"></a>或遍净，<a id="a-D1"></a>或广果，<a id="a-D2"></a>或空无边处，<a id="a-D3"></a>或识无边处，<a id="a-D4"></a>或无所有处，<a id="a-D5"></a>或非想非非想处，<a id="a-D6"></a>或无处所，<a id="a-D7"></a>乃至若得无所有处非想非非想处，<a id="a-D8"></a>彼命终生何处？<a id="a-D9"></a>答：<a id="a-DA"></a>或无所有处，<a id="a-DB"></a>或非想非非想处，<a id="a-DC"></a>或无处所。</p>
  <p id="aDD">思惟何等入慈定？<a id="a-DE"></a>答：<a id="a-DF"></a>与有情乐。</p>
  <p id="aDG">思惟何等入悲定？<a id="a-DH"></a>答：<a id="a-DI"></a>拔有情苦。</p>
  <p id="aDJ">思惟何等入喜定？<a id="a-DK"></a>答：<a id="a-DL"></a>庆诸有情。</p>
  <p id="aDM">思惟何等入舍定？<a id="a-DN"></a>答：<a id="a-DO"></a>于有情舍。</p>
  <p id="aDP">慈断何系结？<a id="a-DQ"></a>答：<a id="a-DR"></a>无。</p>
  <p id="aDS">悲喜舍，<a id="a-DT"></a>断何系结？<a id="a-DU"></a>答：<a id="a-DV"></a>无。</p>
  <p id="aDW">净初静虑，<a id="a-DX"></a>断何系结？</p>
  <p id="aDY">答：<a id="a-DZ"></a>无，<a id="a-Da"></a>乃至净非想非非想处，<a id="a-Db"></a>断何系结？<a id="a-Dc"></a>答：<a id="a-Dd"></a>无。</p>
  <p id="aDe">初第二第三解脱，<a id="a-Df"></a>断何系结？<a id="a-Dg"></a>答：<a id="a-Dh"></a>无。</p>
  <p id="aDi">空无边处解脱，<a id="a-Dj"></a>断何系结？</p>
  <p id="aDk">答：<a id="a-Dl"></a>或空无边处，<a id="a-Dm"></a>或识无边处，<a id="a-Dn"></a>或无所有处，<a id="a-Do"></a>或非想非非想处，<a id="a-Dp"></a>或无。</p>
  <p id="aDq">识无边处解脱，<a id="a-Dr"></a>断何系结？</p>
  <p id="aDs">答：<a id="a-Dt"></a>或识无边处，<a id="a-Du"></a>或无所有处，<a id="a-Dv"></a>或非想非非想处，<a id="a-Dw"></a>或无。</p>
  <p id="aDx">无所有处解脱，<a id="a-Dy"></a>断何系结？</p>
  <p id="aDz">答：<a id="a-E0"></a>或无所有处，<a id="a-E1"></a>或非想非非想处，<a id="a-E2"></a>或无。</p>
  <p id="aE3">非想非非想处解脱，<a id="a-E4"></a>灭受想解脱，<a id="a-E5"></a>断何系结？</p>
  <p id="aE6">答：<a id="a-E7"></a>无，<a id="a-E8"></a>初胜处，<a id="a-E9"></a>断何系结？<a id="a-EA"></a>答：<a id="a-EB"></a>无。<a id="a-EC"></a>乃至第八胜处，<a id="a-ED"></a>断何系结？<a id="a-EE"></a>答：<a id="a-EF"></a>无。</p>
  <p id="aEG">初遍处，<a id="a-EH"></a>断何系结？<a id="a-EI"></a>答：<a id="a-EJ"></a>无。<a id="a-EK"></a>乃至第十遍处，<a id="a-EL"></a>断何系结？<a id="a-EM"></a>答：<a id="a-EN"></a>无。</p>
  <p id="aEO">法智，<a id="a-EP"></a>断何系结？</p>
  <p id="aEQ">答：<a id="a-ER"></a>或欲界，<a id="a-ES"></a>或色界，<a id="a-ET"></a>或无色界，<a id="a-EU"></a>或无。</p>
  <p id="aEV">类智，<a id="a-EW"></a>断何系结？</p>
  <p id="aEX">答：<a id="a-EY"></a>或色界，<a id="a-EZ"></a>或无色界，<a id="a-Ea"></a>或无。</p>
  <p id="aEb">他心智，<a id="a-Ec"></a>断何系结？<a id="a-Ed"></a>答：<a id="a-Ee"></a>无。</p>
  <p id="aEf">世俗智，<a id="a-Eg"></a>断何系结？<a id="a-Eh"></a>答：<a id="a-Ei"></a>或欲界，<a id="a-Ej"></a>或色界，<a id="a-Ek"></a>或无色界或无。</p>
  <p id="aEl">如世俗智，<a id="a-Em"></a>苦集灭道智空无愿无相三摩地亦尔。</p>
  <p id="aEn">慈异熟何处受？</p>
  <p id="aEo">答：<a id="a-Ep"></a>或梵世，<a id="a-Eq"></a>或极光净，<a id="a-Er"></a>或遍净，<a id="a-Es"></a>或广果，<a id="a-Et"></a>或无处所。</p>
  <p id="aEu">如慈，<a id="a-Ev"></a>悲舍亦尔，<a id="a-Ew"></a>喜异熟何处受？<a id="a-Ex"></a>答：<a id="a-Ey"></a>或梵世，<a id="a-Ez"></a>或极光净，<a id="a-F0"></a>或无处所。</p>
  <p id="aF1">净初静虑异熟何处受？<a id="a-F2"></a>答：<a id="a-F3"></a>或梵世，<a id="a-F4"></a>或无处所。</p>
  <p id="aF5">净第二静虑异熟何处受？<a id="a-F6"></a>答：<a id="a-F7"></a>或极光净，<a id="a-F8"></a>或无处所。</p>
  <p id="aF9">净第三静虑异熟何处受？<a id="a-FA"></a>答：<a id="a-FB"></a>或遍净，<a id="a-FC"></a>或无处所。</p>
  <p id="aFD">净第四静虑异熟何处受？<a id="a-FE"></a>答：<a id="a-FF"></a>或广果，<a id="a-FG"></a>或无处所。</p>
  <p id="aFH">净空无边处异熟何处受？<a id="a-FI"></a>答：<a id="a-FJ"></a>或空无边处，<a id="a-FK"></a>或无处所。</p>
  <p id="aFL">净识无边处异熟何处受？<a id="a-FM"></a>答：<a id="a-FN"></a>或识无边处，<a id="a-FO"></a>或无处所。</p>
  <p id="aFP">净无所有处异熟何处受？<a id="a-FQ"></a>答：<a id="a-FR"></a>或无所有处，<a id="a-FS"></a>或无处所。</p>
  <p id="aFT">净非想非非想处异熟何处受？<a id="a-FU"></a>答：<a id="a-FV"></a>或非想非非想处，<a id="a-FW"></a>或无处所。</p>
  <p id="aFX">初第二解脱异熟何处受？<a id="a-FY"></a>答：<a id="a-FZ"></a>或梵世，<a id="a-Fa"></a>或极光净，<a id="a-Fb"></a>或无处所。</p>
  <p id="aFc">净解脱异熟何处受？<a id="a-Fd"></a>答：<a id="a-Fe"></a>或广果，<a id="a-Ff"></a>或无处所，<a id="a-Fg"></a>空无边处解脱，<a id="a-Fh"></a>乃至非想非非想处解脱异熟何处受？<a id="a-Fi"></a>答：<a id="a-Fj"></a>或自地，<a id="a-Fk"></a>或无处所。</p>
  <p id="aFl">灭受想解脱异熟何处受？<a id="a-Fm"></a>答：<a id="a-Fn"></a>或非想非非想处，<a id="a-Fo"></a>或无处所。</p>
  <p id="aFp">初四胜处异熟何处受？<a id="a-Fq"></a>答：<a id="a-Fr"></a>或梵世，<a id="a-Fs"></a>或极光净，<a id="a-Ft"></a>或无处所。</p>
  <p id="aFu">后四胜处异熟何处受？<a id="a-Fv"></a>答：<a id="a-Fw"></a>或广果，<a id="a-Fx"></a>或无处所，<a id="a-Fy"></a>如后四胜处，<a id="a-Fz"></a>前八遍处亦尔。</p>
  <p id="aG0">后二遍处异熟何处受？<a id="a-G1"></a>答：<a id="a-G2"></a>或自地，<a id="a-G3"></a>或无处所。</p>
  <p id="aG4">他心智异熟何处受？<a id="a-G5"></a>答：<a id="a-G6"></a>或梵世，<a id="a-G7"></a>或极光净，<a id="a-G8"></a>或遍净，<a id="a-G9"></a>或广果，<a id="a-GA"></a>或无处所。</p>
  <p id="aGB">世俗智异熟何处受？<a id="a-GC"></a>答：<a id="a-GD"></a>或欲界，<a id="a-GE"></a>或色界，<a id="a-GF"></a>或无色界，<a id="a-GG"></a>或无处所。</p>
  <p data-pb></p>
  <h2 id="aGH">定蕴第七中缘纳息第二</h2>
  <p id="aGI">八味净无漏　　成不成得舍 　退修初入缘　　此章愿具说</p>
  <p id="aGJ">有八定，<a id="a-GK"></a>谓四静虑，<a id="a-GL"></a>四无色；<a id="a-GM"></a>有三定，<a id="a-GN"></a>谓味相应净无漏；<a id="a-GO"></a>此中前七，<a id="a-GP"></a>各具三种，<a id="a-GQ"></a>第八唯二，<a id="a-GR"></a>谓除无漏。</p>
  <p id="aGS">颇有成就味相应初静虑非净无漏耶？</p>
  <p id="aGT">答：<a id="a-GU"></a>有，<a id="a-GV"></a>谓欲界爱未尽。</p>
  <p id="aGW">颇有成就净初静虑非味相应无漏耶？</p>
  <p id="aGX">答：<a id="a-GY"></a>有，<a id="a-GZ"></a>谓异生生欲界梵世，<a id="a-Ga"></a>梵世爱尽。</p>
  <p id="aGb">颇有成就无漏初静虑非味相应净耶？</p>
  <p id="aGc">答：<a id="a-Gd"></a>有，<a id="a-Ge"></a>谓圣者生梵世上。</p>
  <p id="aGf">颇有成就味相应净初静虑非无漏耶？</p>
  <p id="aGg">答：<a id="a-Gh"></a>有，<a id="a-Gi"></a>谓异生生欲界，<a id="a-Gj"></a>欲界爱尽，<a id="a-Gk"></a>梵世爱未尽，<a id="a-Gl"></a>及生梵世，<a id="a-Gm"></a>梵世爱未尽。</p>
  <p id="aGn">颇有成就味相应无漏初静虑非净耶？</p>
  <p id="aGo">答：<a id="a-Gp"></a>无。</p>
  <p id="aGq">颇有成就净无漏初静虑非味相应耶？</p>
  <p id="aGr">答：<a id="a-Gs"></a>有，<a id="a-Gt"></a>谓圣者生欲界梵世，<a id="a-Gu"></a>梵世爱尽。</p>
  <p id="aGv">颇有成就味相应净无漏初静虑耶？</p>
  <p id="aGw">答：<a id="a-Gx"></a>有，<a id="a-Gy"></a>谓圣者生欲界，<a id="a-Gz"></a>欲界爱尽，<a id="a-H0"></a>梵世爱未尽，<a id="a-H1"></a>及生梵世，<a id="a-H2"></a>梵世爱未尽。</p>
  <p id="aH3">颇有不成就味相应初静虑非净无漏耶？</p>
  <p id="aH4">答：<a id="a-H5"></a>有，<a id="a-H6"></a>谓圣者生欲界梵世，<a id="a-H7"></a>梵世爱尽。</p>
  <p id="aH8">颇有不成就净初静虑非味相应无漏耶？</p>
  <p id="aH9">答：<a id="a-HA"></a>无。</p>
  <p id="aHB">颇有不成就无漏初静虑非味相应净耶？</p>
  <p id="aHC">答：<a id="a-HD"></a>有，<a id="a-HE"></a>谓异生生欲界，<a id="a-HF"></a>欲界爱尽，<a id="a-HG"></a>梵世爱未尽，<a id="a-HH"></a>及生梵世，<a id="a-HI"></a>梵世爱未尽。</p>
  <p id="aHJ">颇有不成就味相应净初静虑非无漏耶？<a id="a-HK"></a>答：</p>
  <p id="aHL">有，<a id="a-HM"></a>谓圣者生梵世上。</p>
  <p id="aHN">颇有不成就味相应无漏初静虑非净耶？</p>
  <p id="aHO">答：<a id="a-HP"></a>有，<a id="a-HQ"></a>谓异生生欲界梵世，<a id="a-HR"></a>梵世爱尽。</p>
  <p id="aHS">颇有不成就净无漏初静虑非味相应耶？</p>
  <p id="aHT">答：<a id="a-HU"></a>有，<a id="a-HV"></a>谓欲界爱未尽。</p>
  <p id="aHW">颇有不成就味相应净无漏初静虑耶？</p>
  <p id="aHX">答：<a id="a-HY"></a>有，<a id="a-HZ"></a>谓异生生梵世上。</p>
  <p id="aHa">颇有得味相应初静虑非净无漏耶？</p>
  <p id="aHb">答：<a id="a-Hc"></a>有，<a id="a-Hd"></a>谓从梵世爱尽退时，<a id="a-He"></a>及梵世上没，<a id="a-Hf"></a>生欲界时。</p>
  <p id="aHg">颇有得净初静虑非味相应无漏耶？</p>
  <p id="aHh">答：<a id="a-Hi"></a>有，<a id="a-Hj"></a>谓异生欲界爱尽时。</p>
  <p id="aHk">颇有得无漏初静虑非味相应净耶？</p>
  <p id="aHl">答：<a id="a-Hm"></a>有，<a id="a-Hn"></a>谓依静虑静虑中间，<a id="a-Ho"></a>入正性离生，<a id="a-Hp"></a>及得阿罗汉果时。</p>
  <p id="aHq">颇有得味相应净初静虑非无漏耶？</p>
  <p id="aHr">答：<a id="a-Hs"></a>有，<a id="a-Ht"></a>谓梵世上没，<a id="a-Hu"></a>生梵世时。</p>
  <p id="aHv">颇有得味相应无漏初静虑非净耶？</p>
  <p id="aHw">答：<a id="a-Hx"></a>无。</p>
  <p id="aHy">颇有得净无漏初静虑非味相应耶？</p>
  <p id="aHz">答：<a id="a-I0"></a>有，<a id="a-I1"></a>谓圣者欲界爱尽时。</p>
  <p id="aI2">颇有得味相应净无漏初静虑耶？<a id="a-I3"></a>答：<a id="a-I4"></a>无。</p>
  <p id="aI5">颇有舍味相应初静虑非净无漏耶？</p>
  <p id="aI6">答：<a id="a-I7"></a>有，<a id="a-I8"></a>谓梵世爱尽时。</p>
  <p id="aI9">颇有舍净初静虑非味相应无漏耶？</p>
  <p id="aIA">答：<a id="a-IB"></a>有，<a id="a-IC"></a>谓异生从欲界爱尽退时，<a id="a-ID"></a>及欲界梵世没，<a id="a-IE"></a>生梵世上时，<a id="a-IF"></a>并梵世没，<a id="a-IG"></a>生欲界时。</p>
  <p id="aIH">颇有舍净无漏初静虑非味相应耶？</p>
  <p id="aII">答：<a id="a-IJ"></a>有，<a id="a-IK"></a>谓圣者从欲界爱尽退时。</p>
  <p id="aIL">颇有余舍耶？<a id="a-IM"></a>答：<a id="a-IN"></a>无。</p>
  <p id="aIO">颇有退味相应初静虑非净无漏耶？</p>
  <p id="aIP">答：<a id="a-IQ"></a>无。</p>
  <p id="aIR">颇有退净初静虑非味相应无漏耶？</p>
  <p id="aIS">答：<a id="a-IT"></a>有，<a id="a-IU"></a>谓异生从欲界爱尽退时。</p>
  <p id="aIV">颇有退净无漏初静虑非味相应耶？</p>
  <p id="aIW">答：<a id="a-IX"></a>有，<a id="a-IY"></a>谓圣者，<a id="a-IZ"></a>从欲界爱尽退时。</p>
  <p id="aIa">颇有余退耶？</p>
  <p id="aIb">答：<a id="a-Ic"></a>无。</p>
  <p id="aId">如说初静虑，<a id="a-Ie"></a>乃至无所有处说亦如是。</p>
  <p id="aIf">若修净初静虑，<a id="a-Ig"></a>彼亦修无漏耶，<a id="a-Ih"></a>设修无漏初静虑，<a id="a-Ii"></a>彼亦修净耶？</p>
  <p id="aIj">答：<a id="a-Ik"></a>应作四句，<a id="a-Il"></a>有修净初静虑非无漏，<a id="a-Im"></a>谓已得净初静虑，<a id="a-In"></a>现在前，<a id="a-Io"></a>若未得净初静虑现在前，<a id="a-Ip"></a>而不修无漏，<a id="a-Iq"></a>若未得非初静虑世俗智现在前，<a id="a-Ir"></a>而修净初静虑非无漏；<a id="a-Is"></a>有修无漏初静虑非净，<a id="a-It"></a>谓已得无漏初静虑现在前，<a id="a-Iu"></a>若未得无漏初静虑现在前，<a id="a-Iv"></a>而不修净，<a id="a-Iw"></a>若未得非初静虑世俗智，<a id="a-Ix"></a>及未得非初静虑无漏智彼现在前，<a id="a-Iy"></a>而修无漏初静虑非净；<a id="a-Iz"></a>有修净初静虑亦无漏，<a id="a-J0"></a>谓未得净初静虑现在前，<a id="a-J1"></a>而修无漏，<a id="a-J2"></a>若未得无漏初静虑现在前而修净，<a id="a-J3"></a>若未得非初静虑世俗智无漏智，<a id="a-J4"></a>彼现在前，<a id="a-J5"></a>而修净初静虑及无漏；<a id="a-J6"></a>有不修净初静虑亦非无漏，<a id="a-J7"></a>谓已得非初静虑世俗智无漏智现在前，<a id="a-J8"></a>若未得非初静虑世俗智无漏智，<a id="a-J9"></a>彼现在前，<a id="a-JA"></a>而不修净初静虑及无漏，<a id="a-JB"></a>若一切染污心，<a id="a-JC"></a>无记心，<a id="a-JD"></a>现在前，<a id="a-JE"></a>若住无想定灭尽定，<a id="a-JF"></a>生无想天，<a id="a-JG"></a>如说初静虑，<a id="a-JH"></a>第二第三静虑说，<a id="a-JI"></a>亦如是，<a id="a-JJ"></a>若修净第四静虑，<a id="a-JK"></a>彼亦修无漏耶。</p>
  <p id="aJL">设修无漏第四静虑，<a id="a-JM"></a>彼亦修净耶？</p>
  <p id="aJN">答：<a id="a-JO"></a>应作四句，<a id="a-JP"></a>有修净第四静虑非无漏，<a id="a-JQ"></a>谓已得净第四静虑现在前，<a id="a-JR"></a>若未得净第四静虑现在前，<a id="a-JS"></a>而不修无漏；<a id="a-JT"></a>有修无漏第四静虑非净，<a id="a-JU"></a>谓已得无漏第四静虑现在前，<a id="a-JV"></a>若未得无漏第四静虑现在前，<a id="a-JW"></a>而不修净，<a id="a-JX"></a>若未得非第四静虑世俗智，<a id="a-JY"></a>及未得非第四静虑无漏智，<a id="a-JZ"></a>彼现在前，<a id="a-Ja"></a>而修无漏第四静虑非净；<a id="a-Jb"></a>有修净第四静虑亦无漏，<a id="a-Jc"></a>谓未得净第四静虑现在前，<a id="a-Jd"></a>而修无漏，<a id="a-Je"></a>若未得无漏第四静虑现在前而修净，<a id="a-Jf"></a>若未得非第四静虑无漏智现在前，<a id="a-Jg"></a>而修净第四静虑及无漏；<a id="a-Jh"></a>有不修净第四静虑亦非无漏，<a id="a-Ji"></a>谓已得非第四静虑世俗智无漏智现在前，<a id="a-Jj"></a>若未得非第四静虑世俗智无漏智，<a id="a-Jk"></a>彼现在前，<a id="a-Jl"></a>而不修净第四静虑及无漏，<a id="a-Jm"></a>若一切染污心无记心现在前，<a id="a-Jn"></a>若住无想定灭尽定，<a id="a-Jo"></a>生无想天，<a id="a-Jp"></a>如说第四静虑，<a id="a-Jq"></a>乃至无所有处说亦如是。</p>
  <p id="aJr">若最初入无漏初静虑，<a id="a-Js"></a>尔时所得诸余未来无漏心心所法，<a id="a-Jt"></a>彼一切当言有寻有伺耶？</p>
  <p id="aJu">答：<a id="a-Jv"></a>彼或有寻有伺，<a id="a-Jw"></a>或无寻唯伺，<a id="a-Jx"></a>或无寻无伺。</p>
  <p id="aJy">若最初入无漏第二静虑，<a id="a-Jz"></a>尔时所得诸余未来无漏心心所法，<a id="a-K0"></a>彼一切当言喜根相应耶？</p>
  <p id="aK1">答：<a id="a-K2"></a>彼或乐根相应，<a id="a-K3"></a>或喜根相应，<a id="a-K4"></a>或舍根相应。</p>
  <p id="aK5">若最初入无漏第三静虑，<a id="a-K6"></a>尔时所得诸余未来无漏心心所法，<a id="a-K7"></a>彼一切当言乐根相应耶？</p>
  <p id="aK8">答：<a id="a-K9"></a>彼或乐根相应，<a id="a-KA"></a>或喜根相应，<a id="a-KB"></a>或舍根相应。</p>
  <p id="aKC">若最初，<a id="a-KD"></a>入无漏第四静虑，<a id="a-KE"></a>尔时所得诸余未来无漏心心所法，<a id="a-KF"></a>彼一切当言舍根相应耶？</p>
  <p id="aKG">答：<a id="a-KH"></a>彼或乐根相应，<a id="a-KI"></a>或喜根相应，<a id="a-KJ"></a>或舍根相应。</p>
  <p id="aKK">若最初入无漏空无边处，<a id="a-KL"></a>尔时所得诸余未来无漏心心所法，<a id="a-KM"></a>彼一切当言空无边处摄耶？</p>
  <p id="aKN">答：<a id="a-KO"></a>彼或空无边处摄，<a id="a-KP"></a>或识无边处摄或无所有处摄。</p>
  <p id="aKQ">若最初入无漏识无边处，<a id="a-KR"></a>尔时所得诸余未来无漏心心所法，<a id="a-KS"></a>彼一切当言识无边处摄耶？</p>
  <p id="aKT">答：<a id="a-KU"></a>彼或空无边处摄，<a id="a-KV"></a>或识无边处摄，<a id="a-KW"></a>或无所有处摄。</p>
  <p id="aKX">若最初入无漏无所有处尔时所得诸余未来无漏心心所法，<a id="a-KY"></a>彼一切当言无所有处摄耶？</p>
  <p id="aKZ">答：<a id="a-Ka"></a>彼或空无边处摄，<a id="a-Kb"></a>或识无边处摄，<a id="a-Kc"></a>或无所有处摄。</p>
  <p id="aKd">味相应初静虑，<a id="a-Ke"></a>与味相应初静虑等，<a id="a-Kf"></a>为几缘？</p>
  <p id="aKg">答：<a id="a-Kh"></a>与自地味相应，<a id="a-Ki"></a>为因等无间所缘增上，<a id="a-Kj"></a>与自地净，<a id="a-Kk"></a>为等无间所缘增上，<a id="a-Kl"></a>与自地无漏，<a id="a-Km"></a>及净无漏上三静虑，<a id="a-Kn"></a>为所缘增上，<a id="a-Ko"></a>与余为一增上。</p>
  <p id="aKp">净初静虑，<a id="a-Kq"></a>与净初静虑等，<a id="a-Kr"></a>为几缘？</p>
  <p id="aKs">答：<a id="a-Kt"></a>与自地净，<a id="a-Ku"></a>为因等无间所缘增上，<a id="a-Kv"></a>与自地无漏味相应，<a id="a-Kw"></a>及净无漏第二第三静虑，<a id="a-Kx"></a>为等无间所缘增上，<a id="a-Ky"></a>与净无漏第四静虑，<a id="a-Kz"></a>为所缘增上，<a id="a-L0"></a>与余为一增上。</p>
  <p id="aL1">无漏初静虑，<a id="a-L2"></a>与无漏初静虑等，<a id="a-L3"></a>为几缘？</p>
  <p id="aL4">答：<a id="a-L5"></a>与自地无漏，<a id="a-L6"></a>及无漏第二第三静虑为因，<a id="a-L7"></a>等无间所缘增上，<a id="a-L8"></a>与自地净，<a id="a-L9"></a>及净第二第三静虑，<a id="a-LA"></a>为等无间所缘增上，<a id="a-LB"></a>与净第四静虑，<a id="a-LC"></a>及净无色，<a id="a-LD"></a>为所缘增上，<a id="a-LE"></a>与无漏第四静虑，<a id="a-LF"></a>及无漏无色，<a id="a-LG"></a>为因所缘增上，<a id="a-LH"></a>与余为一增上。</p>
  <p id="aLI">味相应第二静虑，<a id="a-LJ"></a>与味相应第二静虑等，<a id="a-LK"></a>为几缘？</p>
  <p id="aLL">答：<a id="a-LM"></a>与自地味相应为因，<a id="a-LN"></a>等无间所缘增上，<a id="a-LO"></a>与净初二静虑，<a id="a-LP"></a>为等无间所缘增上，<a id="a-LQ"></a>与一切无漏静虑，<a id="a-LR"></a>及净第三第四静虑，<a id="a-LS"></a>为所缘增上，<a id="a-LT"></a>与余为一增上，<a id="a-LU"></a>净第二静虑，<a id="a-LV"></a>与净第二静虑等，<a id="a-LW"></a>为几缘？<a id="a-LX"></a>答：<a id="a-LY"></a>与自地净为因，<a id="a-LZ"></a>等无间所缘增上，<a id="a-La"></a>与一切无漏静虑，<a id="a-Lb"></a>及净初第三第四静虑，<a id="a-Lc"></a>并自地味相应，<a id="a-Ld"></a>为等无间所缘增上，<a id="a-Le"></a>与余为一增上。</p>
  <p id="aLf">无漏第二静虑，<a id="a-Lg"></a>与无漏第二静虑等，<a id="a-Lh"></a>为几缘？</p>
  <p id="aLi">答：<a id="a-Lj"></a>与一切无漏静虑为因，<a id="a-Lk"></a>等无间所缘增上，<a id="a-Ll"></a>与一切净静虑，<a id="a-Lm"></a>为等无间所缘增上，<a id="a-Ln"></a>与净无色，<a id="a-Lo"></a>为所缘增上，<a id="a-Lp"></a>与无漏无色为因，<a id="a-Lq"></a>所缘增上与余为一增上。</p>
  <p id="aLr">味相应第三静虑，<a id="a-Ls"></a>与味相应第三静虑等，<a id="a-Lt"></a>为几缘？</p>
  <p id="aLu">答：<a id="a-Lv"></a>与自地味相应为因，<a id="a-Lw"></a>等无间所缘增上，<a id="a-Lx"></a>与净第二第三静虑，<a id="a-Ly"></a>为等无间所缘增上，<a id="a-Lz"></a>与一切无漏静虑，<a id="a-M0"></a>及净初第四静虑，<a id="a-M1"></a>为所缘增上，<a id="a-M2"></a>与余为一增上，<a id="a-M3"></a>净第三静虑，<a id="a-M4"></a>与净第三静虑等，<a id="a-M5"></a>为几缘？<a id="a-M6"></a>答：<a id="a-M7"></a>与自地净为因，<a id="a-M8"></a>等无间所缘增上，<a id="a-M9"></a>与一切无漏静虑，<a id="a-MA"></a>及净初第二第四静虑，<a id="a-MB"></a>并自地味相应，<a id="a-MC"></a>为等无间所缘增上，<a id="a-MD"></a>与净无漏空无边处，<a id="a-ME"></a>为等无间增上，<a id="a-MF"></a>与余为一增上。</p>
  <p id="aMG">无漏第三静虑，<a id="a-MH"></a>与无漏第三静虑等，<a id="a-MI"></a>为几缘？</p>
  <p id="aMJ">答：<a id="a-MK"></a>与无漏四静虑空无边处为因，<a id="a-ML"></a>等无间所缘增上，<a id="a-MM"></a>与净四静虑空无边处，<a id="a-MN"></a>为等无间所缘增上，<a id="a-MO"></a>与净上三无色，<a id="a-MP"></a>为所缘增上，<a id="a-MQ"></a>与无漏上二无色为因，<a id="a-MR"></a>所缘增上，<a id="a-MS"></a>与余为一增上。</p>
  <p id="aMT">味相应第四静虑，<a id="a-MU"></a>与味相应第四静虑等，<a id="a-MV"></a>为几缘？</p>
  <p id="aMW">答：<a id="a-MX"></a>与自地味相应为因，<a id="a-MY"></a>等无间所缘增上，<a id="a-MZ"></a>与净第三第四静虑，<a id="a-Ma"></a>为等无间所缘增上，<a id="a-Mb"></a>与无漏四静虑，<a id="a-Mc"></a>及净初第二静虑，<a id="a-Md"></a>为所缘增上，<a id="a-Me"></a>与余为一增上。</p>
  <p id="aMf">净第四静虑，<a id="a-Mg"></a>与净第四静虑等，<a id="a-Mh"></a>为几缘？</p>
  <p id="aMi">答：<a id="a-Mj"></a>与自地净为因，<a id="a-Mk"></a>等无间所缘增上，<a id="a-Ml"></a>与无漏上三静虑，<a id="a-Mm"></a>及净第二第三静虑，<a id="a-Mn"></a>并自地味相应，<a id="a-Mo"></a>为等无间所缘增上，<a id="a-Mp"></a>与净无漏初二无色，<a id="a-Mq"></a>为等无间增上，<a id="a-Mr"></a>与净无漏初静虑，<a id="a-Ms"></a>为所缘增上，<a id="a-Mt"></a>与余为一增上。</p>
  <p id="aMu">无漏第四静虑，<a id="a-Mv"></a>与无漏第四静虑等，<a id="a-Mw"></a>为几缘？</p>
  <p id="aMx">答：<a id="a-My"></a>与无漏上三静虑下二无色为因，<a id="a-Mz"></a>等无间所缘增上，<a id="a-N0"></a>与净上三静虑初二无色，<a id="a-N1"></a>为等无间所缘增上，<a id="a-N2"></a>与净初静虑后二无色，<a id="a-N3"></a>为所缘增上，<a id="a-N4"></a>与无漏初静虑无所有处为因，<a id="a-N5"></a>所缘增上，<a id="a-N6"></a>与余为一增上。</p>
  <p id="aN7">味相应空无边处，<a id="a-N8"></a>与味相应空无边处等，<a id="a-N9"></a>为几缘？</p>
  <p id="aNA">答：<a id="a-NB"></a>与自地味相应为因，<a id="a-NC"></a>等无间所缘增上，<a id="a-ND"></a>与自地净，<a id="a-NE"></a>及净第四静虑，<a id="a-NF"></a>为等无间所缘增上，<a id="a-NG"></a>与一切无漏静虑，<a id="a-NH"></a>及净下三静虑，<a id="a-NI"></a>为所缘增上，<a id="a-NJ"></a>与余为一增上。</p>
  <p id="aNK">净空无边处，<a id="a-NL"></a>与净空无边处等，<a id="a-NM"></a>为几缘？</p>
  <p id="aNN">答：<a id="a-NO"></a>与自地净为因，<a id="a-NP"></a>等无间所缘增上，<a id="a-NQ"></a>与自地无漏，<a id="a-NR"></a>及净无漏第三第四静虑，<a id="a-NS"></a>并自地味相应，<a id="a-NT"></a>为等无间所缘增上，<a id="a-NU"></a>与净无漏识无边处无所有处，<a id="a-NV"></a>为等无间增上，<a id="a-NW"></a>与净无漏初第二静虑，<a id="a-NX"></a>为所缘增上，<a id="a-NY"></a>与余为一增上。</p>
  <p id="aNZ">无漏空无边处，<a id="a-Na"></a>与无漏空无边处等，<a id="a-Nb"></a>为几缘？</p>
  <p id="aNc">答：<a id="a-Nd"></a>与无漏三无色后二静虑为因，<a id="a-Ne"></a>等无间所缘增上，<a id="a-Nf"></a>与净下三无色后二静虑，<a id="a-Ng"></a>为等无间所缘增上，<a id="a-Nh"></a>与净初二静虑，<a id="a-Ni"></a>及净非想非非想处，<a id="a-Nj"></a>为所缘增上，<a id="a-Nk"></a>与无漏初二静虑为因，<a id="a-Nl"></a>所缘增上与余为一增上。</p>
  <p id="aNm">味相应识无边处，<a id="a-Nn"></a>与味相应识无边处等，<a id="a-No"></a>为几缘？</p>
  <p id="aNp">答：<a id="a-Nq"></a>与自地味相应为因，<a id="a-Nr"></a>等无间所缘增上，<a id="a-Ns"></a>与净下二无色，<a id="a-Nt"></a>为等无间所缘增上，<a id="a-Nu"></a>与净无漏四静虑，<a id="a-Nv"></a>及无漏下二无色，<a id="a-Nw"></a>为所缘增上，<a id="a-Nx"></a>与余为一增上。</p>
  <p id="aNy">净识无边处，<a id="a-Nz"></a>与净识无边处等，<a id="a-O0"></a>为几缘？</p>
  <p id="aO1">答：<a id="a-O2"></a>与自地净为因，<a id="a-O3"></a>等无间所缘增上，<a id="a-O4"></a>与自地无漏，<a id="a-O5"></a>及净无漏第四静虑空无边处，<a id="a-O6"></a>并自地味相应，<a id="a-O7"></a>为等无间所缘增上，<a id="a-O8"></a>与净无漏无所有处，<a id="a-O9"></a>及净非想非非想处，<a id="a-OA"></a>为等无间增上，<a id="a-OB"></a>与净无漏下三静虑，<a id="a-OC"></a>为所缘增上，<a id="a-OD"></a>与余为一增上。</p>
  <p id="aOE">无漏识无边处，<a id="a-OF"></a>与无漏识无边处等，<a id="a-OG"></a>为几缘？</p>
  <p id="aOH">答：<a id="a-OI"></a>与无漏第四静虑三无色为因，<a id="a-OJ"></a>等无间所缘增上，<a id="a-OK"></a>与净第四静虑四无色，<a id="a-OL"></a>为等无间所缘增上，<a id="a-OM"></a>与净下三静虑，<a id="a-ON"></a>为所缘增上，<a id="a-OO"></a>与无漏下三静虑为因，<a id="a-OP"></a>所缘增上，<a id="a-OQ"></a>与余为一增上。</p>
  <p id="aOR">味相应无所有处，<a id="a-OS"></a>与味相应无所有处等，<a id="a-OT"></a>为几缘？</p>
  <p id="aOU">答：<a id="a-OV"></a>与自地味相应为因，<a id="a-OW"></a>等无间所缘增上，<a id="a-OX"></a>与自地净及净识无边处，<a id="a-OY"></a>为等无间所缘增上，<a id="a-OZ"></a>与一切地无漏及净四静虑空无边处，<a id="a-Oa"></a>为所缘增上，<a id="a-Ob"></a>与余为一增上。</p>
  <p id="aOc">净无所有处，<a id="a-Od"></a>与净无所有处等，<a id="a-Oe"></a>为几缘？</p>
  <p id="aOf">答：<a id="a-Og"></a>与自地净为因，<a id="a-Oh"></a>等无间所缘增上，<a id="a-Oi"></a>与无漏三无色，<a id="a-Oj"></a>及净下二无色，<a id="a-Ok"></a>并自地味相应，<a id="a-Ol"></a>为等无间所缘增上，<a id="a-Om"></a>与净非想非非想处，<a id="a-On"></a>为等无间增上，<a id="a-Oo"></a>与净无漏四静虑，<a id="a-Op"></a>为所缘增上，<a id="a-Oq"></a>与余为一增上。</p>
  <p id="aOr">无漏无所有处，<a id="a-Os"></a>与无漏无所有处等，<a id="a-Ot"></a>为几缘？</p>
  <p id="aOu">答：<a id="a-Ov"></a>与无漏三无色为因，<a id="a-Ow"></a>等无间所缘增上，<a id="a-Ox"></a>与净四无色，<a id="a-Oy"></a>为等无间所缘增上，<a id="a-Oz"></a>与净四静虑，<a id="a-P0"></a>为所缘增上，<a id="a-P1"></a>与无漏四静虑为因，<a id="a-P2"></a>所缘增上，<a id="a-P3"></a>与余为一增上。</p>
  <p id="aP4">味相应非想非非想处，<a id="a-P5"></a>与味相应非想非非想处等，<a id="a-P6"></a>为几缘？</p>
  <p id="aP7">答：<a id="a-P8"></a>与自地味相应，<a id="a-P9"></a>为因等无间所缘增上，<a id="a-PA"></a>与净上二无色，<a id="a-PB"></a>为等无间所缘增上，<a id="a-PC"></a>与一切地无漏，<a id="a-PD"></a>及下六地净，<a id="a-PE"></a>为所缘增上，<a id="a-PF"></a>与余为一增上。</p>
  <p id="aPG">净非想非非想处，<a id="a-PH"></a>与净非想非非想处等，<a id="a-PI"></a>为几缘？</p>
  <p id="aPJ">答：<a id="a-PK"></a>与自地净为因，<a id="a-PL"></a>等无间所缘增上，<a id="a-PM"></a>与净无漏识无边处无所有处，<a id="a-PN"></a>及自地味相应，<a id="a-PO"></a>为等无间所缘增上，<a id="a-PP"></a>与下五地净无漏，<a id="a-PQ"></a>为所缘增上，<a id="a-PR"></a>与余为一增上。</p>
 </body>
</html>