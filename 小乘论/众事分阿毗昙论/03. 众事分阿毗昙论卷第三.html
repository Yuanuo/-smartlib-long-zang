<!doctype html>
<html id="z3IBW9k1CG" data-ver="1559">
 <head>
  <meta charset="utf-8">
  <meta author="世友">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">众事分阿毗昙论卷第三</h1>
  <h2 id="a2">分别诸使品第五</h2>
  <p id="a3">问九十八使。<a id="a-4"></a>几界系。<a id="a-5"></a>答三界系。<a id="a-6"></a>谓欲界。<a id="a-7"></a>色界。<a id="a-8"></a>无色界。<a id="a-9"></a>问此九十八使。<a id="a-A"></a>几欲界系。<a id="a-B"></a>几色界系。<a id="a-C"></a>几无色界系。<a id="a-D"></a>答三十六欲界系三十一色界系。<a id="a-E"></a>三十一无色界系。<a id="a-F"></a>问此九十八使。<a id="a-G"></a>几见断。<a id="a-H"></a>几修断。<a id="a-I"></a>答八十八见断。<a id="a-J"></a>十修断。</p>
  <p id="aK">问此欲界系三十六使。<a id="a-L"></a>几见断。<a id="a-M"></a>几修断。<a id="a-N"></a>答三十二见断。<a id="a-O"></a>四修断。<a id="a-P"></a>问此色界系三十一使。<a id="a-Q"></a>几见断。<a id="a-R"></a>几修断。<a id="a-S"></a>答二十八见断。<a id="a-T"></a>三修断。<a id="a-U"></a>如色界系。<a id="a-V"></a>无色界系亦如是。</p>
  <p id="aW">问此九十八使。<a id="a-X"></a>几见苦断。<a id="a-Y"></a>几见集断。<a id="a-Z"></a>几见灭断。<a id="a-a"></a>几见道断。<a id="a-b"></a>几修断。<a id="a-c"></a>答二十八见苦断。<a id="a-d"></a>十九见集断。<a id="a-e"></a>十九见灭断。<a id="a-f"></a>二十二见道断。<a id="a-g"></a>十修断。<a id="a-h"></a>问此欲界系三十六使。<a id="a-i"></a>几见苦断。<a id="a-j"></a>几见集断。<a id="a-k"></a>几见灭断。<a id="a-l"></a>几见道断。<a id="a-m"></a>几修断。<a id="a-n"></a>答十见苦断。<a id="a-o"></a>七见集断。<a id="a-p"></a>七见灭断。<a id="a-q"></a>八见道断。<a id="a-r"></a>四修断。<a id="a-s"></a>问此色界系三十一使。<a id="a-t"></a>几见苦断。<a id="a-u"></a>几见集断。<a id="a-v"></a>几见灭断。<a id="a-w"></a>几见道断。<a id="a-x"></a>几修断。<a id="a-y"></a>答九见苦断。<a id="a-z"></a>六见集断。<a id="a-10"></a>六见灭断。<a id="a-11"></a>七见道断。<a id="a-12"></a>三修断。<a id="a-13"></a>如色界系。<a id="a-14"></a>无色界系亦如是。</p>
  <p id="a15">问使是何义。<a id="a-16"></a>答微细是使义。<a id="a-17"></a>使是使义。<a id="a-18"></a>随入是使义。<a id="a-19"></a>随逐是使义。<a id="a-1A"></a>谓彼使不断不知二事使。<a id="a-1B"></a>使缘使及相应使彼自界非他界。<a id="a-1C"></a>十二使。<a id="a-1D"></a>贪使。<a id="a-1E"></a>恚使。<a id="a-1F"></a>色贪使。<a id="a-1G"></a>无色贪使。<a id="a-1H"></a>慢使。<a id="a-1I"></a>无明使。<a id="a-1J"></a>身见使。<a id="a-1K"></a>边见使。<a id="a-1L"></a>邪见使。<a id="a-1M"></a>见取使。<a id="a-1N"></a>戒取使。<a id="a-1O"></a>疑使。<a id="a-1P"></a>云何欲贪使使。<a id="a-1Q"></a>谓爱染念着。<a id="a-1R"></a>悦乐可意。<a id="a-1S"></a>云何恚使使。<a id="a-1T"></a>谓不爱不乐。<a id="a-1U"></a>不念不悦。<a id="a-1V"></a>不可意。<a id="a-1W"></a>云何色贪使使。<a id="a-1X"></a>谓爱乐净。<a id="a-1Y"></a>可乐可意。<a id="a-1Z"></a>云何无色贪使使。<a id="a-1a"></a>谓爱乐可意。<a id="a-1b"></a>云何慢使使。<a id="a-1c"></a>谓贡高自举。<a id="a-1d"></a>云何无明使使。<a id="a-1e"></a>谓无照闇愚。<a id="a-1f"></a>云何身见使使。<a id="a-1g"></a>谓计我我所有。<a id="a-1h"></a>云何边见使使。<a id="a-1i"></a>谓所计或断或常。<a id="a-1j"></a>云何邪见使使。<a id="a-1k"></a>谓无作无得。<a id="a-1l"></a>起见诽谤。<a id="a-1m"></a>云何见取使使。<a id="a-1n"></a>谓上胜第一。<a id="a-1o"></a>云何戒取使使。<a id="a-1p"></a>谓清净解脱。<a id="a-1q"></a>起出要见。<a id="a-1r"></a>云何疑使使。<a id="a-1s"></a>谓惑谛不了。<a id="a-1t"></a>三处起欲爱使。<a id="a-1u"></a>此欲爱使。<a id="a-1v"></a>不断不知。<a id="a-1w"></a>欲爱缠所缠法。<a id="a-1x"></a>乐着境界。<a id="a-1y"></a>恶意思惟行。<a id="a-1z"></a>如是乃至三处起疑使。<a id="a-20"></a>此疑使。<a id="a-21"></a>不断不知。<a id="a-22"></a>疑缠所缠法。<a id="a-23"></a>乐着境界。<a id="a-24"></a>恶意思惟行。</p>
  <p id="a25">问七使十二使。<a id="a-26"></a>为七使摄十二使。<a id="a-27"></a>为十二使摄七使。<a id="a-28"></a>答展转相摄随其事。<a id="a-29"></a>云何随其事。<a id="a-2A"></a>彼欲贪使。<a id="a-2B"></a>欲贪使摄。<a id="a-2C"></a>嗔恚使。<a id="a-2D"></a>嗔恚使摄。<a id="a-2E"></a>有贪使。<a id="a-2F"></a>二使摄。<a id="a-2G"></a>慢使。<a id="a-2H"></a>慢使摄。<a id="a-2I"></a>无明使。<a id="a-2J"></a>无明使摄。<a id="a-2K"></a>见使。<a id="a-2L"></a>五见使摄。<a id="a-2M"></a>疑使。<a id="a-2N"></a>疑使摄。<a id="a-2O"></a>是七使摄十二使。<a id="a-2P"></a>十二使亦摄七使。<a id="a-2Q"></a>是故说展转相摄随其事。</p>
  <p id="a2R">问七使。<a id="a-2S"></a>九十八使。<a id="a-2T"></a>为七使摄九十八使。<a id="a-2U"></a>为九十八使摄七使。<a id="a-2V"></a>答展转相摄随其事。<a id="a-2W"></a>云何随其事。<a id="a-2X"></a>彼欲贪使摄五嗔恚使摄五。<a id="a-2Y"></a>有贪使摄十。<a id="a-2Z"></a>慢使摄十五。<a id="a-2a"></a>无明使摄十五。<a id="a-2b"></a>见使摄三十六。<a id="a-2c"></a>疑使摄十二。<a id="a-2d"></a>是七使摄九十八使。<a id="a-2e"></a>九十八使亦摄七使。<a id="a-2f"></a>是故说展转相摄随其事。</p>
  <p id="a2g">问十二使。<a id="a-2h"></a>九十八使。<a id="a-2i"></a>为十二使摄九十八使。<a id="a-2j"></a>为九十八使摄十二使。<a id="a-2k"></a>答展转相摄随其事。<a id="a-2l"></a>云何随其事。<a id="a-2m"></a>彼欲贪使摄五。<a id="a-2n"></a>嗔恚使摄五。<a id="a-2o"></a>色贪使摄五。<a id="a-2p"></a>无色贪使摄五。<a id="a-2q"></a>慢使摄十五。<a id="a-2r"></a>无明使摄十五。<a id="a-2s"></a>身见使摄三。<a id="a-2t"></a>边见使摄三。<a id="a-2u"></a>邪见使摄十二。<a id="a-2v"></a>见取使摄十二。<a id="a-2w"></a>戒取使摄六。<a id="a-2x"></a>疑使摄十二。<a id="a-2y"></a>是十二使摄九十八使。<a id="a-2z"></a>九十八使亦摄十二使。<a id="a-30"></a>是故说展转相摄随其事。</p>
  <p id="a31">问此九十八使。<a id="a-32"></a>几一切遍。<a id="a-33"></a>几不一切遍。<a id="a-34"></a>答二十七一切遍。<a id="a-35"></a>六十五不一切遍。<a id="a-36"></a>六分别。<a id="a-37"></a>见苦集断无明使。<a id="a-38"></a>或一切遍。<a id="a-39"></a>或不一切遍。<a id="a-3A"></a>云何一切遍。<a id="a-3B"></a>谓见苦集断。<a id="a-3C"></a>不一切遍使不相应无明。<a id="a-3D"></a>云何不一切遍。<a id="a-3E"></a>谓见苦集断。<a id="a-3F"></a>不一切遍使相应无明。</p>
  <p id="a3G">问此欲界系三十六使。<a id="a-3H"></a>几一切遍。<a id="a-3I"></a>几不一切遍。<a id="a-3J"></a>答九一切遍。<a id="a-3K"></a>二十五不一切遍。<a id="a-3L"></a>二分别。<a id="a-3M"></a>欲界系见苦集断无明使。<a id="a-3N"></a>或一切遍。<a id="a-3O"></a>或不一切遍。<a id="a-3P"></a>云何一切遍。<a id="a-3Q"></a>谓欲界系见苦集断。<a id="a-3R"></a>不一切遍使不相应无明。<a id="a-3S"></a>云何不一切遍。<a id="a-3T"></a>谓欲界系见苦集断。<a id="a-3U"></a>不一切遍使相应无明。</p>
  <p id="a3V">问此色界系三十一使。<a id="a-3W"></a>几一切遍。<a id="a-3X"></a>几不一切遍。<a id="a-3Y"></a>答九一切遍。<a id="a-3Z"></a>二十不一切遍。<a id="a-3a"></a>二分别。<a id="a-3b"></a>色界系见苦集断无明使。<a id="a-3c"></a>或一切遍。<a id="a-3d"></a>或不一切遍。<a id="a-3e"></a>云何一切遍。<a id="a-3f"></a>谓色界系见苦集断。<a id="a-3g"></a>不一切遍使不相应无明。<a id="a-3h"></a>云何不一切遍。<a id="a-3i"></a>谓色界系见苦集断。<a id="a-3j"></a>不一切遍使相应无明。<a id="a-3k"></a>如色界系。<a id="a-3l"></a>无色界系亦如是。</p>
  <p id="a3m">问此九十八使。<a id="a-3n"></a>几一切遍修断。<a id="a-3o"></a>几不一切遍非修断。<a id="a-3p"></a>答三十七一切遍修断。<a id="a-3q"></a>五十五不一切遍非修断。<a id="a-3r"></a>六分别。<a id="a-3s"></a>见苦集断无明使。<a id="a-3t"></a>或一切遍。<a id="a-3u"></a>或不一切遍。<a id="a-3v"></a>云何一切遍。<a id="a-3w"></a>谓见苦集断。<a id="a-3x"></a>不一切遍不相应无明使。<a id="a-3y"></a>云何不一切遍。<a id="a-3z"></a>谓见苦集断。<a id="a-40"></a>不一切遍相应无明使。<a id="a-41"></a>问此欲界系三十六。<a id="a-42"></a>使几一切遍修断。<a id="a-43"></a>几不一切遍非修断。<a id="a-44"></a>答十三一切遍修断。<a id="a-45"></a>二十一不一切遍非修断。<a id="a-46"></a>二分别。<a id="a-47"></a>欲界系见苦集断无明使。<a id="a-48"></a>或一切遍。<a id="a-49"></a>或不一切遍。<a id="a-4A"></a>云何一切遍。<a id="a-4B"></a>谓欲界系见苦集断。<a id="a-4C"></a>不一切遍使不相应无明使。<a id="a-4D"></a>云何不一切遍。<a id="a-4E"></a>谓欲界系见苦集断。<a id="a-4F"></a>不一切遍使相应无明使。</p>
  <p id="a4G">问此色界系三十一使。<a id="a-4H"></a>几一切遍修断。<a id="a-4I"></a>几不一切遍非修断。<a id="a-4J"></a>答十二一切遍修断。<a id="a-4K"></a>十七不一切遍非修断。<a id="a-4L"></a>二分别见苦集断无明使。<a id="a-4M"></a>或一切遍。<a id="a-4N"></a>或不一切遍。<a id="a-4O"></a>云何一切遍。<a id="a-4P"></a>谓色界系见苦集断。<a id="a-4Q"></a>不一切遍使不相应无明使。<a id="a-4R"></a>云何不一切遍谓色界系见苦集断。<a id="a-4S"></a>不一切遍使相应无明使。<a id="a-4T"></a>如色界系。<a id="a-4U"></a>无色界系亦如是。</p>
  <p id="a4V">问此九十八使。<a id="a-4W"></a>几有漏缘。<a id="a-4X"></a>几无漏缘。<a id="a-4Y"></a>答八十有漏缘。<a id="a-4Z"></a>十二无漏缘。<a id="a-4a"></a>六分别。<a id="a-4b"></a>见灭见道断无明使。<a id="a-4c"></a>或有漏缘。<a id="a-4d"></a>或无漏缘。<a id="a-4e"></a>云何有漏缘。<a id="a-4f"></a>谓见灭见道断。<a id="a-4g"></a>有漏缘使相应无明使。<a id="a-4h"></a>云何无漏缘。<a id="a-4i"></a>谓见灭见道断。<a id="a-4j"></a>有漏缘使不相应无明使。<a id="a-4k"></a>问此欲界系三十六使。<a id="a-4l"></a>几有漏缘。<a id="a-4m"></a>几无漏缘。<a id="a-4n"></a>答三十有漏缘。<a id="a-4o"></a>四无漏缘。<a id="a-4p"></a>二分别。<a id="a-4q"></a>欲界系见灭见道断无明使。<a id="a-4r"></a>或有漏缘。<a id="a-4s"></a>或无漏缘。<a id="a-4t"></a>云何有漏缘。<a id="a-4u"></a>谓欲界系见灭见道断有漏缘使相应无明使。<a id="a-4v"></a>云何无漏缘。<a id="a-4w"></a>谓欲界系见灭见道断有漏缘使不相应无明使。</p>
  <p id="a4x">问此色界系三十一使。<a id="a-4y"></a>几有漏缘。<a id="a-4z"></a>几无漏缘。<a id="a-50"></a>答二十五有漏缘。<a id="a-51"></a>四无漏缘二分别。<a id="a-52"></a>色界系见灭见道断无明使。<a id="a-53"></a>或有漏缘。<a id="a-54"></a>或无漏缘。<a id="a-55"></a>云何有漏缘。<a id="a-56"></a>谓色界系见灭见道断有漏缘使相应无明使。<a id="a-57"></a>云何无漏缘。<a id="a-58"></a>谓色界系见灭见道断有漏缘使不相应无明使。<a id="a-59"></a>如色界系。<a id="a-5A"></a>无色界系亦如是。</p>
  <p id="a5B">问此九十八使。<a id="a-5C"></a>几有为缘。<a id="a-5D"></a>几无为缘。<a id="a-5E"></a>答八十九有为缘。<a id="a-5F"></a>六无为缘。<a id="a-5G"></a>三分别。<a id="a-5H"></a>见灭断无明使。<a id="a-5I"></a>或有为缘。<a id="a-5J"></a>或无为缘云何有为缘。<a id="a-5K"></a>谓见灭断有为缘使相应无明使。<a id="a-5L"></a>云何无为缘。<a id="a-5M"></a>谓见灭断有为缘使不相应无明使。</p>
  <p id="a5N">问此欲界系三十六使。<a id="a-5O"></a>几有为缘。<a id="a-5P"></a>几无为缘。<a id="a-5Q"></a>答三十三有为缘二无为缘一分别。<a id="a-5R"></a>欲界系见灭断无明使。<a id="a-5S"></a>或有为缘。<a id="a-5T"></a>或无为缘。<a id="a-5U"></a>云何有为缘。<a id="a-5V"></a>谓欲界系见灭断有为缘使相应无明使云何无为缘谓欲界系见灭断有为缘使不相应无明使。</p>
  <p id="a5W">问此色界系三十一使。<a id="a-5X"></a>几有为缘。<a id="a-5Y"></a>几无为缘。<a id="a-5Z"></a>答二十八有为缘二无为缘一分别。<a id="a-5a"></a>色界系见灭断无明使。<a id="a-5b"></a>或有为缘。<a id="a-5c"></a>或无为缘。<a id="a-5d"></a>云何有为缘。</p>
  <p id="a5e">谓色界系见灭断有为缘使相应无明使。<a id="a-5f"></a>云何无为缘。<a id="a-5g"></a>谓色界系见灭断有为缘使不相应无明使。<a id="a-5h"></a>如色界系。<a id="a-5i"></a>无色界系亦如是。</p>
  <p id="a5j">问此九十八使。<a id="a-5k"></a>几缘使非相应使。<a id="a-5l"></a>几相应使非缘使。<a id="a-5m"></a>几缘使亦相应使。<a id="a-5n"></a>几非缘使亦非相应使。<a id="a-5o"></a>答缘使非相应者无。<a id="a-5p"></a>相应使非缘者。<a id="a-5q"></a>无漏缘使。<a id="a-5r"></a>缘使亦相应使者。<a id="a-5s"></a>有漏缘使非缘使。<a id="a-5t"></a>亦非相应使者无。</p>
  <p id="a5u">问此欲界系三十六使。<a id="a-5v"></a>几缘使非相应使。<a id="a-5w"></a>答作四句。<a id="a-5x"></a>缘使非相应者无相应使非缘者。<a id="a-5y"></a>欲界系无漏缘使。<a id="a-5z"></a>缘使亦相应使者。<a id="a-60"></a>欲界系有漏缘使。<a id="a-61"></a>非缘使亦非相应使者无。<a id="a-62"></a>此色界系三十一使。<a id="a-63"></a>几缘使非相应使。<a id="a-64"></a>作四句。<a id="a-65"></a>缘使非相应者无。<a id="a-66"></a>相应使非缘者。<a id="a-67"></a>色界系无漏缘使。<a id="a-68"></a>缘使亦相应使者。<a id="a-69"></a>色界系有漏缘使。<a id="a-6A"></a>非缘使亦非相应使者无。<a id="a-6B"></a>如色界系。<a id="a-6C"></a>无色界系亦如是。<a id="a-6D"></a>二十法。<a id="a-6E"></a>见苦断法。<a id="a-6F"></a>见集断法。<a id="a-6G"></a>见灭断法。<a id="a-6H"></a>见道断法。<a id="a-6I"></a>修断法。<a id="a-6J"></a>如不定欲界系。<a id="a-6K"></a>色无色界系亦如是。</p>
  <p id="a6L">问彼见苦断法。<a id="a-6M"></a>几使使。<a id="a-6N"></a>答见苦断一切。<a id="a-6O"></a>见集断一切遍。<a id="a-6P"></a>问彼见集断法。<a id="a-6Q"></a>几使使。<a id="a-6R"></a>答见集断一切。<a id="a-6S"></a>见苦断一切遍。<a id="a-6T"></a>问彼见灭断法。<a id="a-6U"></a>几使使。<a id="a-6V"></a>答见灭断一切。<a id="a-6W"></a>及一切遍。<a id="a-6X"></a>问彼见道断法。<a id="a-6Y"></a>几使使。<a id="a-6Z"></a>答见道断一切。<a id="a-6a"></a>及一切遍。<a id="a-6b"></a>问彼修断法。<a id="a-6c"></a>几使使。<a id="a-6d"></a>答修断一切。<a id="a-6e"></a>及一切遍。<a id="a-6f"></a>如不定欲界系。<a id="a-6g"></a>色无色界系亦如是。<a id="a-6h"></a>问彼见苦断法。<a id="a-6i"></a>几使缘使非相应使。<a id="a-6j"></a>答作四句。<a id="a-6k"></a>缘使非相应者。<a id="a-6l"></a>见集断一切遍使。<a id="a-6m"></a>相应使非缘者无。<a id="a-6n"></a>缘使亦相应使者。<a id="a-6o"></a>见苦断一切。<a id="a-6p"></a>非缘使亦非相应使者。<a id="a-6q"></a>见集断不一切遍。<a id="a-6r"></a>及见灭见道断修断一切。</p>
  <p id="a6s">问彼见集断法。<a id="a-6t"></a>几使缘使非相应使。<a id="a-6u"></a>答作四句。<a id="a-6v"></a>缘使非相应者。<a id="a-6w"></a>见苦断一切遍。<a id="a-6x"></a>相应使非缘者无。<a id="a-6y"></a>缘使亦相应使者。<a id="a-6z"></a>见集断一切。<a id="a-70"></a>非缘使亦非相应使者。<a id="a-71"></a>见苦断不一切遍。<a id="a-72"></a>及见灭见道断修断一切。</p>
  <p id="a73">问彼见灭断法。<a id="a-74"></a>几使缘使非相应使。<a id="a-75"></a>答作四句。<a id="a-76"></a>缘使非相应者。<a id="a-77"></a>一切遍。<a id="a-78"></a>相应使非缘者。<a id="a-79"></a>见灭断无漏缘使。<a id="a-7A"></a>缘使亦相应使者。<a id="a-7B"></a>见灭断有漏缘使。<a id="a-7C"></a>非缘使亦非相应使者。<a id="a-7D"></a>见苦集断不一切遍。<a id="a-7E"></a>见道断及修断一切。</p>
  <p id="a7F">问彼见道断法。<a id="a-7G"></a>几使缘使非相应使。<a id="a-7H"></a>答作四句。<a id="a-7I"></a>缘使非相应者。<a id="a-7J"></a>一切遍相应使非缘者。<a id="a-7K"></a>见道断无漏缘使。<a id="a-7L"></a>缘使亦相应使者。<a id="a-7M"></a>见道断有漏缘使。<a id="a-7N"></a>非缘使亦非相应使者。<a id="a-7O"></a>见苦集断不一切遍。<a id="a-7P"></a>见灭断及修断一切。</p>
  <p id="a7Q">问彼修断法。<a id="a-7R"></a>几使缘使非相应使。<a id="a-7S"></a>答作四句。<a id="a-7T"></a>缘使非相应者。<a id="a-7U"></a>一切遍。<a id="a-7V"></a>相应使非缘者无。<a id="a-7W"></a>缘使亦相应使者。<a id="a-7X"></a>修断一切。<a id="a-7Y"></a>非缘使亦非相应使者。<a id="a-7Z"></a>见苦集断不一切遍。<a id="a-7a"></a>及见灭见道断一切。<a id="a-7b"></a>如不定欲界系。<a id="a-7c"></a>色无色界系亦如是。</p>
  <p id="a7d">即此二十法。<a id="a-7e"></a>即此见苦断法。<a id="a-7f"></a>即此见集断法。<a id="a-7g"></a>即此见灭断法。<a id="a-7h"></a>即此见道断法。<a id="a-7i"></a>即此修断法。<a id="a-7j"></a>如不定欲界系。<a id="a-7k"></a>色无色界系亦如是。</p>
  <p id="a7l">问即此见苦断法。<a id="a-7m"></a>几使使。<a id="a-7n"></a>答即此见苦断不一切遍。<a id="a-7o"></a>问即此见集断法。<a id="a-7p"></a>几使使。<a id="a-7q"></a>答即此见集断不一切遍。<a id="a-7r"></a>问即此见灭断法。<a id="a-7s"></a>几使使答即此见灭断一切。<a id="a-7t"></a>问即此见道断法。<a id="a-7u"></a>几使使。<a id="a-7v"></a>答即此见道断一切。<a id="a-7w"></a>问即此修断法。<a id="a-7x"></a>几使使。<a id="a-7y"></a>答即此修断一切。<a id="a-7z"></a>如不定。<a id="a-80"></a>欲界系。<a id="a-81"></a>色无色界系亦如是。</p>
  <p id="a82">问即此见苦断法。<a id="a-83"></a>几使缘使非相应使。<a id="a-84"></a>答作四句。<a id="a-85"></a>缘使非相应者无。<a id="a-86"></a>相应使非缘者无。<a id="a-87"></a>缘使亦相应使者。<a id="a-88"></a>见苦断不一切遍。<a id="a-89"></a>非缘使亦非相应使者无。</p>
  <p id="a8A">问即此见集断法。<a id="a-8B"></a>几使缘使非相应使。<a id="a-8C"></a>答作四句缘使非相应者无。<a id="a-8D"></a>相应使非缘者无。<a id="a-8E"></a>缘使亦相应使者。<a id="a-8F"></a>见集断不一切遍。<a id="a-8G"></a>非缘使亦非相应使者无。<a id="a-8H"></a>问即此见灭断法。<a id="a-8I"></a>几使缘使非相应使。<a id="a-8J"></a>答作四句。<a id="a-8K"></a>缘使非相应者无。<a id="a-8L"></a>相应使非缘者。<a id="a-8M"></a>见灭断无漏缘。<a id="a-8N"></a>缘使亦相应使者。<a id="a-8O"></a>见灭断有漏缘。<a id="a-8P"></a>非缘使亦非相应使者无。</p>
  <p id="a8Q">问即此见道断法。<a id="a-8R"></a>几使缘使非相应使。<a id="a-8S"></a>答作四句。<a id="a-8T"></a>缘使非相应者无。<a id="a-8U"></a>相应使非缘者。<a id="a-8V"></a>见道断无漏缘。<a id="a-8W"></a>缘使亦相应使者。<a id="a-8X"></a>见道断有漏缘。<a id="a-8Y"></a>非缘使亦非相应使者无。</p>
  <p id="a8Z">问即此修断法。<a id="a-8a"></a>几使缘使非相应使。<a id="a-8b"></a>答作四句。<a id="a-8c"></a>缘使非相应者无。<a id="a-8d"></a>相应使非缘者无。<a id="a-8e"></a>缘使亦相应使者。<a id="a-8f"></a>即修断一切。<a id="a-8g"></a>非缘使亦非相应使者无。<a id="a-8h"></a>如不定欲界系。<a id="a-8i"></a>色无色界系亦如是。<a id="a-8j"></a>二十心者。<a id="a-8k"></a>见苦断心见集断心。<a id="a-8l"></a>见灭断心。<a id="a-8m"></a>见道断心。<a id="a-8n"></a>修断心。<a id="a-8o"></a>如不定欲界系。<a id="a-8p"></a>色无色界系亦如是。</p>
  <p id="a8q">问见苦断心。<a id="a-8r"></a>几使使。<a id="a-8s"></a>答见苦断一切。<a id="a-8t"></a>见集断一切遍。<a id="a-8u"></a>彼相应法。<a id="a-8v"></a>见苦断一切。<a id="a-8w"></a>见集断一切遍。<a id="a-8x"></a>彼所起心不相应行。<a id="a-8y"></a>见苦断一切。<a id="a-8z"></a>见集断一切遍。</p>
  <p id="a90">问见集断心几使使。<a id="a-91"></a>答见集断一切。<a id="a-92"></a>见苦断一切遍。<a id="a-93"></a>彼相应法。<a id="a-94"></a>见集断一切。<a id="a-95"></a>见苦断一切遍。<a id="a-96"></a>彼所起心不相应行。<a id="a-97"></a>见集断一切。<a id="a-98"></a>见苦断一切遍。</p>
  <p id="a99">问见灭断心。<a id="a-9A"></a>几使使。<a id="a-9B"></a>答见灭断一切。<a id="a-9C"></a>及一切遍。<a id="a-9D"></a>彼相应法。<a id="a-9E"></a>见灭断一切。<a id="a-9F"></a>及一切遍。<a id="a-9G"></a>彼所起心不相应行。<a id="a-9H"></a>见灭断有漏缘。<a id="a-9I"></a>及一切遍。</p>
  <p id="a9J">问见道断心。<a id="a-9K"></a>几使使。<a id="a-9L"></a>答见道断一切。<a id="a-9M"></a>及一切遍。<a id="a-9N"></a>彼相应法。<a id="a-9O"></a>见道断一切。<a id="a-9P"></a>及一切遍。<a id="a-9Q"></a>彼所起心不相应行。<a id="a-9R"></a>见道断有漏缘。<a id="a-9S"></a>及一切遍。</p>
  <p id="a9T">问修断心。<a id="a-9U"></a>几使使。<a id="a-9V"></a>答修断一切。<a id="a-9W"></a>及一切遍。<a id="a-9X"></a>彼相应法。<a id="a-9Y"></a>修断一切。<a id="a-9Z"></a>及一切遍。<a id="a-9a"></a>彼所起心不相应行。<a id="a-9b"></a>修断一切。<a id="a-9c"></a>及一切遍。<a id="a-9d"></a>如不定欲界系。<a id="a-9e"></a>色无色界系亦如是。</p>
  <p id="a9f">问见苦断心。<a id="a-9g"></a>几使缘使非相应使。<a id="a-9h"></a>答作四句。<a id="a-9i"></a>缘使非相应者。<a id="a-9j"></a>见集断一切遍。<a id="a-9k"></a>相应使非缘者无。<a id="a-9l"></a>缘使亦相应使者。<a id="a-9m"></a>见苦断一切。<a id="a-9n"></a>非缘使亦非相应使者。<a id="a-9o"></a>见集断不一切遍。<a id="a-9p"></a>见灭见道。<a id="a-9q"></a>及修断一切。<a id="a-9r"></a>彼相应法。<a id="a-9s"></a>四句即如心说。<a id="a-9t"></a>彼所起心不相应行。<a id="a-9u"></a>见苦断一切。<a id="a-9v"></a>见集断一切遍。<a id="a-9w"></a>此使缘使非相应使余非缘使亦非相应使。</p>
  <p id="a9x">问见集断心。<a id="a-9y"></a>几使缘使非相应使。<a id="a-9z"></a>答作四句。<a id="a-A0"></a>缘使非相应者。<a id="a-A1"></a>见苦断一切遍。<a id="a-A2"></a>相应使非缘者无。<a id="a-A3"></a>缘使亦相应使者。<a id="a-A4"></a>见集断一切。<a id="a-A5"></a>非缘使亦非相应使者。<a id="a-A6"></a>见苦断不一切遍。<a id="a-A7"></a>见灭见道。<a id="a-A8"></a>及修断一切。<a id="a-A9"></a>彼相应法。<a id="a-AA"></a>四句即如心说。<a id="a-AB"></a>彼所起心不相应行。<a id="a-AC"></a>见集断一切。<a id="a-AD"></a>见苦断一切遍。<a id="a-AE"></a>此使缘使非相应使。<a id="a-AF"></a>余非缘使亦非相应使。<a id="a-AG"></a>问见灭断心。<a id="a-AH"></a>几使缘使非相应使。<a id="a-AI"></a>答作四句。<a id="a-AJ"></a>缘使非相应者。<a id="a-AK"></a>一切遍。<a id="a-AL"></a>相应使非缘者。<a id="a-AM"></a>见灭断无漏缘。<a id="a-AN"></a>缘使亦相应使者。<a id="a-AO"></a>见灭断有漏缘。<a id="a-AP"></a>非缘使亦非相应使者。<a id="a-AQ"></a>见苦集断不一切遍。<a id="a-AR"></a>见道及修断一切。<a id="a-AS"></a>彼相应法。<a id="a-AT"></a>四句即如心说。<a id="a-AU"></a>彼所起心不相应行。<a id="a-AV"></a>见灭断有漏缘。<a id="a-AW"></a>及一切遍。<a id="a-AX"></a>此使缘使非相应使。<a id="a-AY"></a>余非缘使亦非相应使。<a id="a-AZ"></a>如见灭断。<a id="a-Aa"></a>见道断亦如是。</p>
  <p id="aAb">问修断心。<a id="a-Ac"></a>几使缘使非相应使。<a id="a-Ad"></a>答作四句。<a id="a-Ae"></a>缘使非相应者。<a id="a-Af"></a>一切遍。<a id="a-Ag"></a>相应使非缘者无。<a id="a-Ah"></a>缘使亦相应使者。<a id="a-Ai"></a>修断一切。<a id="a-Aj"></a>非缘使亦非相应使者。<a id="a-Ak"></a>见苦集断不一切遍。<a id="a-Al"></a>及见灭见道断一切彼相应法。<a id="a-Am"></a>四句即如心说。<a id="a-An"></a>彼所起心不相应行。<a id="a-Ao"></a>修断一切及一切遍。<a id="a-Ap"></a>此使缘使非相应使。<a id="a-Aq"></a>余非缘使亦非相应使。<a id="a-Ar"></a>如不定欲界系。<a id="a-As"></a>色无色界系亦如是。</p>
  <p id="aAt">四十八心者。<a id="a-Au"></a>见灭断邪见相应心。<a id="a-Av"></a>见灭断疑相应心。<a id="a-Aw"></a>见灭断邪见疑相应心。<a id="a-Ax"></a>见灭断邪见不相应心。<a id="a-Ay"></a>见灭断疑不相应心。<a id="a-Az"></a>见灭断邪见疑不相应心。<a id="a-B0"></a>如见灭断。<a id="a-B1"></a>见道断亦如是。<a id="a-B2"></a>如不定欲界系。<a id="a-B3"></a>色无色界系亦如是。</p>
  <p id="aB4">问见灭断邪见相应心。<a id="a-B5"></a>几使使。<a id="a-B6"></a>答见灭断邪见相应无明。<a id="a-B7"></a>见灭断有漏缘。<a id="a-B8"></a>及一切遍。<a id="a-B9"></a>彼相应法见灭断邪见相应无明。<a id="a-BA"></a>见灭断有漏缘。<a id="a-BB"></a>及一切遍。<a id="a-BC"></a>彼所起心不相应行。<a id="a-BD"></a>见灭断有漏缘。<a id="a-BE"></a>及一切遍。</p>
  <p id="aBF">问见灭断疑相应心。<a id="a-BG"></a>几使使。<a id="a-BH"></a>答见灭断疑相应无明。<a id="a-BI"></a>见灭断有漏缘。<a id="a-BJ"></a>及一切遍。<a id="a-BK"></a>彼相应法。<a id="a-BL"></a>见灭断疑相应无明。<a id="a-BM"></a>见灭断有漏缘。<a id="a-BN"></a>及一切遍。<a id="a-BO"></a>彼所起心不相应行。<a id="a-BP"></a>见灭断有漏缘。<a id="a-BQ"></a>及一切遍。<a id="a-BR"></a>问见灭断邪见疑相应心几使使。<a id="a-BS"></a>答见灭断邪见疑相应无明。<a id="a-BT"></a>见灭断有漏缘。<a id="a-BU"></a>及一切遍彼相应法。<a id="a-BV"></a>见灭断邪见疑相应无明。<a id="a-BW"></a>见灭断有漏缘。<a id="a-BX"></a>及一切遍。<a id="a-BY"></a>彼所起心不相应行。<a id="a-BZ"></a>见灭断有漏缘。<a id="a-Ba"></a>及一切遍。</p>
  <p id="aBb">问见灭断邪见不相应心。<a id="a-Bc"></a>几使使。<a id="a-Bd"></a>答除见灭断邪见彼相应无明。<a id="a-Be"></a>余见灭断一切。<a id="a-Bf"></a>及一切遍。<a id="a-Bg"></a>彼相应法。<a id="a-Bh"></a>除见灭断邪见相应无明。<a id="a-Bi"></a>余见灭断一切。<a id="a-Bj"></a>及一切遍彼所起心不相应行。<a id="a-Bk"></a>见灭断有漏缘。<a id="a-Bl"></a>及一切遍。</p>
  <p id="aBm">问见灭断疑不。<a id="a-Bn"></a>相应心。<a id="a-Bo"></a>几使使。<a id="a-Bp"></a>答除见灭断疑相应无明。<a id="a-Bq"></a>余见灭断一切。<a id="a-Br"></a>及一切遍。<a id="a-Bs"></a>彼相应法。<a id="a-Bt"></a>除见灭断疑相应无明。<a id="a-Bu"></a>余见灭断一切。<a id="a-Bv"></a>及一切遍。<a id="a-Bw"></a>彼所起心不相应行。<a id="a-Bx"></a>见灭断有漏缘。<a id="a-By"></a>及一切遍。</p>
  <p id="aBz">问见灭断邪见疑不相应心。<a id="a-C0"></a>几使使。<a id="a-C1"></a>答除见灭断邪见疑相应无明。<a id="a-C2"></a>余见灭断一切。<a id="a-C3"></a>及一切遍。<a id="a-C4"></a>彼相应法。<a id="a-C5"></a>除见灭断邪见疑相应无明。<a id="a-C6"></a>余见灭断一切。<a id="a-C7"></a>及一切遍。<a id="a-C8"></a>彼所起心不相应行。<a id="a-C9"></a>见灭断有漏缘。<a id="a-CA"></a>及一切遍。<a id="a-CB"></a>如见灭断。<a id="a-CC"></a>见道断亦如是。<a id="a-CD"></a>如不定欲界系。<a id="a-CE"></a>色无色界系亦如是。</p>
  <p id="aCF">问见灭断邪见相应心。<a id="a-CG"></a>几使缘使非相应使。<a id="a-CH"></a>答作四句。<a id="a-CI"></a>缘使非相应者。<a id="a-CJ"></a>见灭断有漏缘。<a id="a-CK"></a>及一切遍。<a id="a-CL"></a>相应使非缘者。<a id="a-CM"></a>见灭断邪见相应无明。<a id="a-CN"></a>缘使亦相应使者无。<a id="a-CO"></a>非缘使亦非相应使者。<a id="a-CP"></a>除见灭断邪见相应无明。<a id="a-CQ"></a>余见灭断无漏缘。<a id="a-CR"></a>见苦集断不一切遍。<a id="a-CS"></a>见道及修断一切。<a id="a-CT"></a>彼相应法。<a id="a-CU"></a>四句即如心说。<a id="a-CV"></a>彼所起心不相应行。<a id="a-CW"></a>见灭断有漏缘。<a id="a-CX"></a>及一切遍。<a id="a-CY"></a>此使缘使非相应使。<a id="a-CZ"></a>余非缘使亦非相应使。</p>
  <p id="aCa">问见灭断疑相应心。<a id="a-Cb"></a>几使缘使非相应使。<a id="a-Cc"></a>答作四句。<a id="a-Cd"></a>缘使非相应者。<a id="a-Ce"></a>见灭断有漏缘。<a id="a-Cf"></a>及一切遍。<a id="a-Cg"></a>相应使非缘者。<a id="a-Ch"></a>见灭断疑相应无明。<a id="a-Ci"></a>缘使亦相应使者无。<a id="a-Cj"></a>非缘使亦非相应使者。<a id="a-Ck"></a>除见灭断疑相应无明。<a id="a-Cl"></a>余见灭断无漏缘。<a id="a-Cm"></a>见苦集断不一切遍。<a id="a-Cn"></a>见道及修断一切。<a id="a-Co"></a>彼相应法。<a id="a-Cp"></a>四句即如心说。<a id="a-Cq"></a>彼所起心不相应行。<a id="a-Cr"></a>见灭断有漏缘。<a id="a-Cs"></a>及一切遍。<a id="a-Ct"></a>此使缘使非相应使。<a id="a-Cu"></a>余非缘使亦非相应使。</p>
  <p id="aCv">问见灭断邪见疑相应心。<a id="a-Cw"></a>几使缘使非相应使。<a id="a-Cx"></a>答作四句。<a id="a-Cy"></a>缘使非相应者。<a id="a-Cz"></a>见灭断有漏缘。<a id="a-D0"></a>及一切遍。<a id="a-D1"></a>相应使非缘者。<a id="a-D2"></a>见灭断邪见疑相应无明。<a id="a-D3"></a>缘使亦相应使者无。<a id="a-D4"></a>非缘使亦非相应使者。<a id="a-D5"></a>除见灭断邪见疑相应无明。<a id="a-D6"></a>余见灭断无漏缘。<a id="a-D7"></a>见苦集断不一切遍。<a id="a-D8"></a>见道及修断一切。<a id="a-D9"></a>彼相应法。<a id="a-DA"></a>四句即如心说。<a id="a-DB"></a>彼所起心不相应行。<a id="a-DC"></a>见灭断有漏缘。<a id="a-DD"></a>及一切遍。<a id="a-DE"></a>此使缘使非相应使。<a id="a-DF"></a>余非缘使亦非相应使。</p>
  <p id="aDG">问见灭断邪见不相应心。<a id="a-DH"></a>几使缘使非相应使。<a id="a-DI"></a>答作四句。<a id="a-DJ"></a>缘使非相应者。<a id="a-DK"></a>一切遍。<a id="a-DL"></a>相应使非缘者。<a id="a-DM"></a>除见灭断邪见相应无明。<a id="a-DN"></a>余见灭断无漏缘。<a id="a-DO"></a>缘使亦相应使者。<a id="a-DP"></a>见灭断有漏缘。<a id="a-DQ"></a>非缘使亦非相应使者。<a id="a-DR"></a>见灭断邪见相应无明。<a id="a-DS"></a>见苦集断不一切遍。<a id="a-DT"></a>见道及修断一切。<a id="a-DU"></a>彼相应法。<a id="a-DV"></a>四句即如心说。<a id="a-DW"></a>彼所起心不相应行。<a id="a-DX"></a>见灭断有漏缘。<a id="a-DY"></a>及一切遍。<a id="a-DZ"></a>此使缘使非相应使。<a id="a-Da"></a>余非缘使亦非相应使。</p>
  <p id="aDb">问见灭断疑不相应心。<a id="a-Dc"></a>几使缘使非相应使。<a id="a-Dd"></a>答作四句。<a id="a-De"></a>缘使非相应者。<a id="a-Df"></a>一切遍。<a id="a-Dg"></a>相应使非缘者。<a id="a-Dh"></a>除见灭断疑相应无明。<a id="a-Di"></a>余见灭断无漏缘。<a id="a-Dj"></a>缘使亦相应使者。<a id="a-Dk"></a>见灭断有漏缘。<a id="a-Dl"></a>非缘使亦非相应使者。<a id="a-Dm"></a>见灭断疑相应无明。<a id="a-Dn"></a>见苦集断不一切遍。<a id="a-Do"></a>见道及修断一切。<a id="a-Dp"></a>彼相应法。<a id="a-Dq"></a>四句即如心说。<a id="a-Dr"></a>彼所起心不相应行。<a id="a-Ds"></a>见灭断有漏缘。<a id="a-Dt"></a>及一切遍。<a id="a-Du"></a>此使缘使非相应使。<a id="a-Dv"></a>余非缘使亦非相应使。</p>
  <p id="aDw">问见灭断邪见疑不相应心。<a id="a-Dx"></a>几使缘使非相应使。<a id="a-Dy"></a>答作四句。<a id="a-Dz"></a>缘使非相应者。<a id="a-E0"></a>一切遍。<a id="a-E1"></a>相应使非缘者。<a id="a-E2"></a>除见灭断邪见疑相应无明。<a id="a-E3"></a>余见灭断无漏缘。<a id="a-E4"></a>缘使亦相应使者。<a id="a-E5"></a>见灭断有漏缘。<a id="a-E6"></a>非缘使亦非相应使者。<a id="a-E7"></a>见灭断邪见疑相应无明。<a id="a-E8"></a>见苦集断不一切遍。<a id="a-E9"></a>见道及修断一切。<a id="a-EA"></a>彼相应法。<a id="a-EB"></a>四句即如心说。<a id="a-EC"></a>彼所起心不相应行。<a id="a-ED"></a>见灭断有漏缘。<a id="a-EE"></a>及一切遍。<a id="a-EF"></a>此使缘使非相应使。<a id="a-EG"></a>余非缘使亦非相应使。<a id="a-EH"></a>如见灭断。<a id="a-EI"></a>见道断亦如是。<a id="a-EJ"></a>如不定欲界系。<a id="a-EK"></a>色无色界系亦如是。</p>
  <p id="aEL">问此欲界系三十六使。<a id="a-EM"></a>十见苦断。<a id="a-EN"></a>七见集断。<a id="a-EO"></a>七见灭断。<a id="a-EP"></a>八见道断。<a id="a-EQ"></a>四修断。<a id="a-ER"></a>云何见苦断十使。<a id="a-ES"></a>答谓身见边见见苦断邪见见取戒取疑贪恚慢无明。<a id="a-ET"></a>云何见集断七使。<a id="a-EU"></a>谓见集断邪见见取疑贪恚慢无明。<a id="a-EV"></a>云何见灭断七使。<a id="a-EW"></a>谓见灭断邪见见取疑贪恚慢无明。<a id="a-EX"></a>云何见道断八使。<a id="a-EY"></a>谓见道断邪见见取戒取疑贪恚慢无明。<a id="a-EZ"></a>云何修断四使。<a id="a-Ea"></a>谓修断贪恚慢无明。</p>
  <p id="aEb">问身见。<a id="a-Ec"></a>几使使。<a id="a-Ed"></a>答见苦断一切。<a id="a-Ee"></a>见集断一切遍。<a id="a-Ef"></a>彼相应法。<a id="a-Eg"></a>见苦断一切。<a id="a-Eh"></a>见集断一切遍。<a id="a-Ei"></a>彼所起心不相应行。<a id="a-Ej"></a>见苦断一切。<a id="a-Ek"></a>见集断一切遍。<a id="a-El"></a>如身见。<a id="a-Em"></a>边见见苦断邪。<a id="a-En"></a>见见取戒取疑贪恚慢无明亦如是。<a id="a-Eo"></a>问见集断邪见。<a id="a-Ep"></a>几使使。<a id="a-Eq"></a>答见集断一切。<a id="a-Er"></a>见苦断一切遍。<a id="a-Es"></a>彼相应法。<a id="a-Et"></a>见集断一切。<a id="a-Eu"></a>见苦断一切遍。<a id="a-Ev"></a>彼所起心不相应行。<a id="a-Ew"></a>见集断一切。<a id="a-Ex"></a>见苦断一切遍。<a id="a-Ey"></a>如见集断。<a id="a-Ez"></a>邪见见取疑贪恚慢无明亦如是。</p>
  <p id="aF0">问见灭断邪见。<a id="a-F1"></a>几使使。<a id="a-F2"></a>答见灭断邪见相应无明。<a id="a-F3"></a>见灭断有漏缘。<a id="a-F4"></a>及一切遍。<a id="a-F5"></a>彼相应法。<a id="a-F6"></a>见灭断邪见相应无明。<a id="a-F7"></a>见灭断有漏缘。<a id="a-F8"></a>及一切遍。<a id="a-F9"></a>彼所起心不相应行。<a id="a-FA"></a>见灭断有漏缘。<a id="a-FB"></a>及一切遍。<a id="a-FC"></a>如见灭断。<a id="a-FD"></a>邪见疑亦如是。</p>
  <p id="aFE">问见灭断见取。<a id="a-FF"></a>几使使。<a id="a-FG"></a>答见灭断见取相应无明。<a id="a-FH"></a>见灭断有漏缘。<a id="a-FI"></a>及一切遍。<a id="a-FJ"></a>彼相应法。<a id="a-FK"></a>见灭断见取相应无明。<a id="a-FL"></a>见灭断有漏缘。<a id="a-FM"></a>及一切遍。<a id="a-FN"></a>彼所起心不相应行。<a id="a-FO"></a>见灭断有漏缘。<a id="a-FP"></a>及一切遍。<a id="a-FQ"></a>如见灭断。<a id="a-FR"></a>见取贪恚慢亦如是。</p>
  <p id="aFS">问见灭断无明。<a id="a-FT"></a>几使使。<a id="a-FU"></a>答见灭断无明。<a id="a-FV"></a>除无漏缘。<a id="a-FW"></a>余见灭断一切。<a id="a-FX"></a>及一切遍。<a id="a-FY"></a>彼相应法。<a id="a-FZ"></a>见灭断一切。<a id="a-Fa"></a>及一切遍。<a id="a-Fb"></a>彼所起心不相应行。<a id="a-Fc"></a>见灭断有漏缘。<a id="a-Fd"></a>及一切遍。<a id="a-Fe"></a>如见灭断。<a id="a-Ff"></a>见道断亦如是。<a id="a-Fg"></a>问修断贪。<a id="a-Fh"></a>几使使。<a id="a-Fi"></a>答修断一切。<a id="a-Fj"></a>及一切遍。<a id="a-Fk"></a>彼相应法。<a id="a-Fl"></a>即如贪说。<a id="a-Fm"></a>彼所起心不相应行。<a id="a-Fn"></a>亦如是说。<a id="a-Fo"></a>如贪恚慢。<a id="a-Fp"></a>无明亦如是。</p>
  <p id="aFq">问身见。<a id="a-Fr"></a>几使缘使非相应使。<a id="a-Fs"></a>答作四句。<a id="a-Ft"></a>缘使非相应者。<a id="a-Fu"></a>除身见相应无明。<a id="a-Fv"></a>余见苦断一切。<a id="a-Fw"></a>及见集断一切遍。<a id="a-Fx"></a>相应使非缘者无。<a id="a-Fy"></a>缘使亦相应使者。<a id="a-Fz"></a>身见相应无明。<a id="a-G0"></a>非缘使亦非相应使者。<a id="a-G1"></a>见集断不一切遍。<a id="a-G2"></a>见灭见道。<a id="a-G3"></a>及修断一切。<a id="a-G4"></a>彼相应法。<a id="a-G5"></a>缘使非相应者。<a id="a-G6"></a>除身见相应无明。<a id="a-G7"></a>余见苦断一切。<a id="a-G8"></a>及见集断一切遍。<a id="a-G9"></a>相应使非缘者无。<a id="a-GA"></a>缘使亦相应使者。<a id="a-GB"></a>身见相应无明。<a id="a-GC"></a>非缘使亦非相应使者。<a id="a-GD"></a>见集断不一切遍。<a id="a-GE"></a>见灭见道及修断一切。<a id="a-GF"></a>彼所起心不相应行。<a id="a-GG"></a>见苦断一切。<a id="a-GH"></a>见集断一切遍。<a id="a-GI"></a>此使缘使非相应使。<a id="a-GJ"></a>余非缘使亦非相应使。<a id="a-GK"></a>如身见。<a id="a-GL"></a>边见见苦断邪见见取戒取疑贪恚慢亦如是。</p>
  <p id="aGM">问见苦断无明。<a id="a-GN"></a>几使缘使非相应使。<a id="a-GO"></a>答作四句。<a id="a-GP"></a>缘使非相应者。<a id="a-GQ"></a>见苦断无明。<a id="a-GR"></a>及见集断一切遍。<a id="a-GS"></a>相应使非缘者无。<a id="a-GT"></a>缘使亦相应使者。<a id="a-GU"></a>除见苦断无明。<a id="a-GV"></a>余见苦断一切。<a id="a-GW"></a>非缘使亦非相应使者。<a id="a-GX"></a>见集断不一切遍。<a id="a-GY"></a>见灭见道及修断一切。<a id="a-GZ"></a>彼相应法。<a id="a-Ga"></a>缘使非相应者。<a id="a-Gb"></a>见集断一切遍。<a id="a-Gc"></a>相应使非缘者无缘使亦相应使者。<a id="a-Gd"></a>见苦断一切。<a id="a-Ge"></a>非缘使亦非相应使者。<a id="a-Gf"></a>见集断不一切遍。<a id="a-Gg"></a>见灭见道。<a id="a-Gh"></a>及修断一切。<a id="a-Gi"></a>彼所起心不相应行。<a id="a-Gj"></a>见苦断一切。<a id="a-Gk"></a>及见集断一切遍。<a id="a-Gl"></a>此使缘使非相应使。<a id="a-Gm"></a>余非缘使亦非相应使。</p>
  <p id="aGn">问见集断邪见几使缘使非相应使。<a id="a-Go"></a>答作四句。<a id="a-Gp"></a>缘使非相应者。<a id="a-Gq"></a>除邪见相应无明。<a id="a-Gr"></a>余见集断一切。<a id="a-Gs"></a>及见苦断一切遍。<a id="a-Gt"></a>相应使非缘者无。<a id="a-Gu"></a>缘使亦相应使者。<a id="a-Gv"></a>见集断邪见相应无明。<a id="a-Gw"></a>非缘使亦非相应使者。<a id="a-Gx"></a>见苦断不一切遍。<a id="a-Gy"></a>见灭见道。<a id="a-Gz"></a>及修断一切。<a id="a-H0"></a>彼相应法。<a id="a-H1"></a>缘使非相应者。<a id="a-H2"></a>除见集断邪见相应无明。<a id="a-H3"></a>余见集断一切。<a id="a-H4"></a>及见苦断一切遍。<a id="a-H5"></a>相应使非缘者无。<a id="a-H6"></a>缘使亦相应使者。<a id="a-H7"></a>见集断邪见相应无明。<a id="a-H8"></a>非缘使亦非相应使者。<a id="a-H9"></a>见苦断不一切遍。<a id="a-HA"></a>见灭见道及修断一切。<a id="a-HB"></a>彼所起心不相应行。<a id="a-HC"></a>见集断一切。<a id="a-HD"></a>及见苦断一切遍。<a id="a-HE"></a>此使缘使非相应使。<a id="a-HF"></a>余非缘使亦非相应使。<a id="a-HG"></a>如见集断。<a id="a-HH"></a>邪见见取疑贪恚慢亦如是。<a id="a-HI"></a>问见集断无明。<a id="a-HJ"></a>几使缘使非相应使。<a id="a-HK"></a>答作四句。<a id="a-HL"></a>缘使非相应者。<a id="a-HM"></a>见集断无明。<a id="a-HN"></a>及见苦断一切遍。<a id="a-HO"></a>相应使非缘者无。<a id="a-HP"></a>缘使亦相应使者。<a id="a-HQ"></a>除见集断无明。<a id="a-HR"></a>余见集断一切。<a id="a-HS"></a>非缘使亦非相应使者。<a id="a-HT"></a>见苦断不一切遍。<a id="a-HU"></a>见灭见道。<a id="a-HV"></a>及修断一切。<a id="a-HW"></a>彼相应法。<a id="a-HX"></a>缘使非相应者。<a id="a-HY"></a>见苦断一切遍。<a id="a-HZ"></a>相应使非缘者无。<a id="a-Ha"></a>缘使亦相应使者。<a id="a-Hb"></a>见集断一切。<a id="a-Hc"></a>非缘使亦非相应使者。<a id="a-Hd"></a>见苦断不一切遍。<a id="a-He"></a>见灭见道。<a id="a-Hf"></a>及修断一切。<a id="a-Hg"></a>彼所起心不相应行。<a id="a-Hh"></a>见集断一切。<a id="a-Hi"></a>及见苦断一切遍。<a id="a-Hj"></a>此使缘使非相应使。<a id="a-Hk"></a>余非缘使亦非相应使。<a id="a-Hl"></a>问见灭断邪见。<a id="a-Hm"></a>几使缘使非相应使。<a id="a-Hn"></a>答作四句。<a id="a-Ho"></a>缘使非相应者。<a id="a-Hp"></a>见灭断有漏缘。<a id="a-Hq"></a>及一切遍。<a id="a-Hr"></a>相应使非缘者。<a id="a-Hs"></a>见灭断邪见相应无明。<a id="a-Ht"></a>缘使亦相应使者无。<a id="a-Hu"></a>非缘使亦非相应使者。<a id="a-Hv"></a>除见灭断邪见相应无明。<a id="a-Hw"></a>余见灭断无漏缘。<a id="a-Hx"></a>及见苦集断不一切遍。<a id="a-Hy"></a>见道及修断一切。<a id="a-Hz"></a>彼相应法。<a id="a-I0"></a>缘使非相应者。<a id="a-I1"></a>见灭断有漏缘。<a id="a-I2"></a>及一切遍。<a id="a-I3"></a>相应使非缘者。<a id="a-I4"></a>见灭断邪见相应无明。<a id="a-I5"></a>缘使亦相应使者无。<a id="a-I6"></a>非缘使亦非相应使者。<a id="a-I7"></a>除见灭断邪见相应无明。<a id="a-I8"></a>余见灭断无漏缘。<a id="a-I9"></a>见苦集断不一切遍。<a id="a-IA"></a>见道及修断一切。<a id="a-IB"></a>彼所起心不相应行。<a id="a-IC"></a>见灭断有漏缘。<a id="a-ID"></a>及一切遍。<a id="a-IE"></a>此使缘使非相应使。<a id="a-IF"></a>余非缘使亦非相应使。<a id="a-IG"></a>如见灭断。<a id="a-IH"></a>邪见疑亦如是。</p>
  <p id="aII">问见灭断见取。<a id="a-IJ"></a>几使缘使非相应使。<a id="a-IK"></a>答作四句。<a id="a-IL"></a>缘使非相应者。<a id="a-IM"></a>除见灭断见取相应无明。<a id="a-IN"></a>余见灭断有漏缘。<a id="a-IO"></a>及一切遍。<a id="a-IP"></a>相应使非缘者无。<a id="a-IQ"></a>缘使亦相应使者。<a id="a-IR"></a>见灭断见取相应无明。<a id="a-IS"></a>非缘使亦非相应使者。<a id="a-IT"></a>见灭断无漏缘。<a id="a-IU"></a>见苦集断不一切遍。<a id="a-IV"></a>见道及修断一切。<a id="a-IW"></a>彼相应法。<a id="a-IX"></a>缘使非相应者。<a id="a-IY"></a>除见灭断见取相应无明。<a id="a-IZ"></a>余见灭断有漏缘。<a id="a-Ia"></a>及一切遍。<a id="a-Ib"></a>相应使非缘者无。<a id="a-Ic"></a>缘使亦相应使者。<a id="a-Id"></a>见灭断见取相应无明。<a id="a-Ie"></a>非缘使亦非相应使者。<a id="a-If"></a>见灭断无漏缘。<a id="a-Ig"></a>见苦集断不一切遍。<a id="a-Ih"></a>见道及修断一切。<a id="a-Ii"></a>彼所起心不相应行。<a id="a-Ij"></a>见灭断有漏缘。<a id="a-Ik"></a>及一切遍。<a id="a-Il"></a>此使缘使非相应使。<a id="a-Im"></a>余非缘使亦非相应使。<a id="a-In"></a>如见灭断。<a id="a-Io"></a>见取贪恚慢亦如是。</p>
  <p id="aIp">问见灭断无明。<a id="a-Iq"></a>几使缘使非相应使。<a id="a-Ir"></a>答作四句。<a id="a-Is"></a>缘使非相应者。<a id="a-It"></a>见灭断有漏缘无明。<a id="a-Iu"></a>及一切遍。<a id="a-Iv"></a>相应使非缘者。<a id="a-Iw"></a>除见灭断无漏缘无明。<a id="a-Ix"></a>余见灭断无漏缘。<a id="a-Iy"></a>缘使亦相应使者。<a id="a-Iz"></a>除见灭断有漏缘无明。<a id="a-J0"></a>余见灭断有漏缘。<a id="a-J1"></a>非缘使亦非相应使者。<a id="a-J2"></a>见灭断无漏缘无明。<a id="a-J3"></a>见苦集断不一切遍。<a id="a-J4"></a>见道及修断一切。<a id="a-J5"></a>彼相应法。<a id="a-J6"></a>缘使非相应者。<a id="a-J7"></a>一切遍。<a id="a-J8"></a>相应使非缘者。<a id="a-J9"></a>见灭断无漏缘。<a id="a-JA"></a>缘使亦相应使者。<a id="a-JB"></a>见灭断有漏缘。<a id="a-JC"></a>非缘使亦非相应使者。<a id="a-JD"></a>见苦集断不一切遍。<a id="a-JE"></a>见道及修断一切。<a id="a-JF"></a>彼所起心不相应行。<a id="a-JG"></a>见灭断有漏缘。<a id="a-JH"></a>及一切遍。<a id="a-JI"></a>此使缘使非相应使。<a id="a-JJ"></a>余非缘使亦非相应使。<a id="a-JK"></a>如见灭断。<a id="a-JL"></a>见道断亦如是。</p>
  <p id="aJM">问修断贪。<a id="a-JN"></a>几使缘使非相应使。<a id="a-JO"></a>答作四句。<a id="a-JP"></a>缘使非相应者。<a id="a-JQ"></a>除修断贪相应无明。<a id="a-JR"></a>余修断一切。<a id="a-JS"></a>及一切遍。<a id="a-JT"></a>相应使非缘者无。<a id="a-JU"></a>缘使亦相应使者。<a id="a-JV"></a>修断贪相应无明。<a id="a-JW"></a>非缘使亦非相应使者。<a id="a-JX"></a>见苦集断不一切遍。<a id="a-JY"></a>及见灭见道断一切。<a id="a-JZ"></a>彼相应法。<a id="a-Ja"></a>缘使非相应者。<a id="a-Jb"></a>除修断贪相应无明。<a id="a-Jc"></a>余修断一切。<a id="a-Jd"></a>及一切遍。<a id="a-Je"></a>相应使非缘者无。<a id="a-Jf"></a>缘使亦相应使者。<a id="a-Jg"></a>修断贪相应无明。<a id="a-Jh"></a>非缘使亦非相应使者。<a id="a-Ji"></a>见苦集断不一切遍。<a id="a-Jj"></a>及见灭见道断一切。<a id="a-Jk"></a>彼所起心不相应行。<a id="a-Jl"></a>修断一切。<a id="a-Jm"></a>及一切遍。<a id="a-Jn"></a>此使缘使非相应使。<a id="a-Jo"></a>余非缘使亦非相应使。<a id="a-Jp"></a>如贪恚慢亦如是。</p>
  <p id="aJq">问修断无明。<a id="a-Jr"></a>几使缘使非相应使。<a id="a-Js"></a>答作四句。<a id="a-Jt"></a>缘使非相应者。<a id="a-Ju"></a>修断无明。<a id="a-Jv"></a>及一切遍。<a id="a-Jw"></a>相应使非缘者无。<a id="a-Jx"></a>缘使亦相应使者。<a id="a-Jy"></a>除修断无明。<a id="a-Jz"></a>余修断一切。<a id="a-K0"></a>非缘使亦非相应使者。<a id="a-K1"></a>见苦集断不一切遍。<a id="a-K2"></a>及见灭见道断一切。<a id="a-K3"></a>彼相应法。<a id="a-K4"></a>缘使非相应者。<a id="a-K5"></a>一切遍。<a id="a-K6"></a>相应使非缘者无。<a id="a-K7"></a>缘使亦相应使者。<a id="a-K8"></a>修断一切。<a id="a-K9"></a>非缘使亦非相应使者。<a id="a-KA"></a>见苦集断不一切遍。<a id="a-KB"></a>及见灭见道断一切。<a id="a-KC"></a>彼所起心不相应行。<a id="a-KD"></a>修断一切。<a id="a-KE"></a>及一切遍。<a id="a-KF"></a>此使缘使非相应使。<a id="a-KG"></a>余非缘使亦非相应使。<a id="a-KH"></a>四十八无明。<a id="a-KI"></a>见灭断邪见相应无明。<a id="a-KJ"></a>见灭断疑相应无明。<a id="a-KK"></a>见灭断邪见疑相应无明。<a id="a-KL"></a>见灭断邪见不相应无明。<a id="a-KM"></a>见灭断疑不相应无明。<a id="a-KN"></a>见灭断邪见疑不相应无明。<a id="a-KO"></a>如见灭断。<a id="a-KP"></a>见道断亦如是。<a id="a-KQ"></a>如不定欲界系。<a id="a-KR"></a>色无色界系亦如是。</p>
  <p id="aKS">问见灭断邪见相应无明。<a id="a-KT"></a>几使使。<a id="a-KU"></a>答见灭断邪见见灭断有漏缘。<a id="a-KV"></a>及一切遍。<a id="a-KW"></a>彼相应法。<a id="a-KX"></a>见灭断邪见相应无明。<a id="a-KY"></a>见灭断有漏缘。<a id="a-KZ"></a>及一切遍。<a id="a-Ka"></a>彼所起心不相应行。<a id="a-Kb"></a>见灭断有漏缘。<a id="a-Kc"></a>及一切遍。<a id="a-Kd"></a>问见灭断疑相应无明。<a id="a-Ke"></a>几使使。<a id="a-Kf"></a>答见灭断疑。<a id="a-Kg"></a>见灭断有漏缘。<a id="a-Kh"></a>及一切遍。<a id="a-Ki"></a>彼相应法。<a id="a-Kj"></a>见灭断疑相应无明。<a id="a-Kk"></a>见灭断有漏缘。<a id="a-Kl"></a>及一切遍彼所起心不相应行。<a id="a-Km"></a>见灭断有漏缘。<a id="a-Kn"></a>及一切遍。</p>
  <p id="aKo">问见灭断邪见疑相应无明。<a id="a-Kp"></a>几使使。<a id="a-Kq"></a>答见灭断邪见疑见灭断有漏缘。<a id="a-Kr"></a>及一切遍。<a id="a-Ks"></a>彼相应法。<a id="a-Kt"></a>见灭断邪见疑相应无明。<a id="a-Ku"></a>见灭断有漏缘。<a id="a-Kv"></a>及一切遍。<a id="a-Kw"></a>彼所起心不相应行。<a id="a-Kx"></a>见灭断有漏缘。<a id="a-Ky"></a>及一切遍。</p>
  <p id="aKz">问见灭断邪见不相应无明。<a id="a-L0"></a>几使使。<a id="a-L1"></a>答见灭断疑。<a id="a-L2"></a>见灭断有漏缘。<a id="a-L3"></a>及一切遍。<a id="a-L4"></a>彼相应法。<a id="a-L5"></a>除见灭断邪见相应无明。<a id="a-L6"></a>余见灭断一切。<a id="a-L7"></a>及一切遍。<a id="a-L8"></a>彼所起心不相应行。<a id="a-L9"></a>见灭断有漏缘。<a id="a-LA"></a>及一切遍。<a id="a-LB"></a>问见灭断疑不相应无明。<a id="a-LC"></a>几使使。<a id="a-LD"></a>答见灭断邪见。<a id="a-LE"></a>见灭断有漏缘。<a id="a-LF"></a>及一切遍。<a id="a-LG"></a>彼相应法。<a id="a-LH"></a>除见灭断疑相应无明。<a id="a-LI"></a>余见灭断一切。<a id="a-LJ"></a>及一切遍。<a id="a-LK"></a>彼所起心不相应行。<a id="a-LL"></a>见灭断有漏缘。<a id="a-LM"></a>及一切遍。<a id="a-LN"></a>问见灭断邪见疑不相应无明。<a id="a-LO"></a>几使使。<a id="a-LP"></a>答见灭断有漏缘及一切遍。<a id="a-LQ"></a>彼相应法。<a id="a-LR"></a>除见灭断邪见疑相应无明。<a id="a-LS"></a>余见灭断一切。<a id="a-LT"></a>及一切遍。<a id="a-LU"></a>彼所起心不相应行。<a id="a-LV"></a>见灭断有漏缘。<a id="a-LW"></a>及一切遍。<a id="a-LX"></a>如见灭断。<a id="a-LY"></a>见道断亦如是。<a id="a-LZ"></a>如不定欲界系。<a id="a-La"></a>色无色界系亦如是。</p>
  <p id="aLb">问见灭断邪见相应无明。<a id="a-Lc"></a>几使缘使非相应使。<a id="a-Ld"></a>答作四句。<a id="a-Le"></a>缘使非相应者。<a id="a-Lf"></a>见灭断有漏缘及一切遍。<a id="a-Lg"></a>相应使非缘者。<a id="a-Lh"></a>见灭断邪见。<a id="a-Li"></a>缘使亦相应使者无。<a id="a-Lj"></a>非缘使亦非相应使者。<a id="a-Lk"></a>除见灭断邪见。<a id="a-Ll"></a>余见灭断无漏缘。<a id="a-Lm"></a>见苦集断不一切遍。<a id="a-Ln"></a>见道及修断一切。<a id="a-Lo"></a>彼相应法。<a id="a-Lp"></a>缘使非相应者。<a id="a-Lq"></a>见灭断有漏缘。<a id="a-Lr"></a>及一切遍。<a id="a-Ls"></a>相应使非缘者。<a id="a-Lt"></a>见灭断邪见相应无明缘使亦相应使者无。<a id="a-Lu"></a>非缘使亦非相应使者。<a id="a-Lv"></a>除见灭断邪见相应无明。<a id="a-Lw"></a>余见灭断无漏缘。<a id="a-Lx"></a>见苦集断不一切遍见道及修断一切。<a id="a-Ly"></a>彼所起心不相应行。<a id="a-Lz"></a>见灭断有漏缘。<a id="a-M0"></a>及一切遍。<a id="a-M1"></a>此使缘使非相应使。<a id="a-M2"></a>余非缘使亦非相应使。</p>
  <p id="aM3">问见灭断疑相应无明。<a id="a-M4"></a>几使缘使非相应使。<a id="a-M5"></a>答作四句缘使非相应者。<a id="a-M6"></a>见灭断有漏缘。<a id="a-M7"></a>及一切遍相应使非缘者。<a id="a-M8"></a>见灭断疑。<a id="a-M9"></a>缘使亦相应使者无非缘使亦非相应使者。<a id="a-MA"></a>除见灭断疑。<a id="a-MB"></a>余见灭断无漏缘。<a id="a-MC"></a>及见苦集断不一切遍。<a id="a-MD"></a>见道及修断一切。<a id="a-ME"></a>彼相应法。<a id="a-MF"></a>缘使非相应者。<a id="a-MG"></a>见灭断有漏缘。<a id="a-MH"></a>及一切遍。<a id="a-MI"></a>相应使非缘者。<a id="a-MJ"></a>见灭断疑相应无明。<a id="a-MK"></a>缘使亦相应使者无。<a id="a-ML"></a>非缘使亦非相应使者。<a id="a-MM"></a>除见灭断疑相应无明。<a id="a-MN"></a>余见灭断无漏缘及见。<a id="a-MO"></a>苦集断不一切遍。<a id="a-MP"></a>见道及修断一切。<a id="a-MQ"></a>彼所起心不相应行。<a id="a-MR"></a>见灭断有漏缘。<a id="a-MS"></a>及一切遍。<a id="a-MT"></a>此使缘使非相应使。<a id="a-MU"></a>余非缘使亦非相应使。<a id="a-MV"></a>问见灭断邪见疑相应无明。<a id="a-MW"></a>几使缘使非相应使。<a id="a-MX"></a>答作四句。<a id="a-MY"></a>缘使非相应者。<a id="a-MZ"></a>见灭断有漏缘。<a id="a-Ma"></a>及一切遍。<a id="a-Mb"></a>相应使非缘者见灭断邪见疑。<a id="a-Mc"></a>缘使亦相应使者无。<a id="a-Md"></a>非缘使亦非相应使者。<a id="a-Me"></a>除见灭断邪见疑。<a id="a-Mf"></a>余见灭断无漏缘。<a id="a-Mg"></a>及见苦集断不一切遍。<a id="a-Mh"></a>见道及修断一切。<a id="a-Mi"></a>彼相应法。<a id="a-Mj"></a>缘使非相应者。<a id="a-Mk"></a>见灭断有漏缘。<a id="a-Ml"></a>及一切遍。<a id="a-Mm"></a>相应使非缘者。<a id="a-Mn"></a>见灭断邪见疑相应无明。<a id="a-Mo"></a>缘使亦相应使者无。<a id="a-Mp"></a>非缘使亦非相应使者。<a id="a-Mq"></a>除见灭断邪见疑相应无明。<a id="a-Mr"></a>余见灭断无漏缘。<a id="a-Ms"></a>及见苦集断不一切遍。<a id="a-Mt"></a>见道及修断一切。<a id="a-Mu"></a>彼所起心不相应行。<a id="a-Mv"></a>见灭断有漏缘。<a id="a-Mw"></a>及一切遍。<a id="a-Mx"></a>此使缘使非相应使。<a id="a-My"></a>余非缘使亦非相应使。</p>
  <p id="aMz">问见灭断邪见不相应无明。<a id="a-N0"></a>几使缘使非相应使。<a id="a-N1"></a>答作四句。<a id="a-N2"></a>缘使非相应者。<a id="a-N3"></a>见灭断有漏缘无明。<a id="a-N4"></a>及一切遍。<a id="a-N5"></a>相应使非缘者。<a id="a-N6"></a>见灭断疑。<a id="a-N7"></a>缘使亦相应使者。<a id="a-N8"></a>除见灭断有漏缘无明。<a id="a-N9"></a>余见灭断有漏缘。<a id="a-NA"></a>非缘使亦非相应使者。<a id="a-NB"></a>除见灭断疑。<a id="a-NC"></a>余见灭断无漏缘。<a id="a-ND"></a>见苦集断不一切遍。<a id="a-NE"></a>见道及修断一切。<a id="a-NF"></a>彼相应法。<a id="a-NG"></a>缘使非相应者。<a id="a-NH"></a>一切遍。<a id="a-NI"></a>相应使非缘者。<a id="a-NJ"></a>除见灭断邪见相应无明。<a id="a-NK"></a>余见灭断无漏缘。<a id="a-NL"></a>缘使亦相应使者。<a id="a-NM"></a>见灭断有漏缘。<a id="a-NN"></a>非缘使亦非相应使者。<a id="a-NO"></a>见灭断邪见相应无明。<a id="a-NP"></a>见苦集断不一切遍。<a id="a-NQ"></a>见道及修断一切。<a id="a-NR"></a>彼所起心不相应行。<a id="a-NS"></a>见灭断有漏缘。<a id="a-NT"></a>及一切遍。<a id="a-NU"></a>此使缘使非相应使。<a id="a-NV"></a>余非缘使亦非相应使。</p>
  <p id="aNW">问见灭断疑不相应无明。<a id="a-NX"></a>几使缘使非相应使。<a id="a-NY"></a>答作四句。<a id="a-NZ"></a>缘使非相应者。<a id="a-Na"></a>见灭断有漏缘无明。<a id="a-Nb"></a>及一切遍。<a id="a-Nc"></a>相应使非缘者。<a id="a-Nd"></a>见灭断邪见。<a id="a-Ne"></a>缘使亦相应使者。<a id="a-Nf"></a>除见灭断有漏缘无明。<a id="a-Ng"></a>余见灭断有漏缘。<a id="a-Nh"></a>非缘使亦非相应使者。<a id="a-Ni"></a>除见灭断邪见。<a id="a-Nj"></a>余见灭断无漏缘。<a id="a-Nk"></a>及见苦集断不一切遍。<a id="a-Nl"></a>见道及修断一切。<a id="a-Nm"></a>彼相应法。<a id="a-Nn"></a>缘使非相应者。<a id="a-No"></a>一切遍。<a id="a-Np"></a>相应使非缘者。<a id="a-Nq"></a>除见灭断邪见相应无明。<a id="a-Nr"></a>余见灭断无漏缘。<a id="a-Ns"></a>缘使亦相应使者。<a id="a-Nt"></a>见灭断有漏缘。<a id="a-Nu"></a>非缘使亦非相应使者。<a id="a-Nv"></a>见灭断疑。<a id="a-Nw"></a>彼相应无明。<a id="a-Nx"></a>见苦集断不一切遍。<a id="a-Ny"></a>见道及修断一切。<a id="a-Nz"></a>彼所起心不相应行。<a id="a-O0"></a>见灭断有漏缘。<a id="a-O1"></a>及一切遍。<a id="a-O2"></a>此使缘使非相应使。<a id="a-O3"></a>余非缘使亦非相应使。</p>
  <p id="aO4">问见灭断邪见疑不相应无明。<a id="a-O5"></a>几使缘使非相应使。<a id="a-O6"></a>答作四句。<a id="a-O7"></a>缘使非相应者。<a id="a-O8"></a>见灭断有漏缘无明。<a id="a-O9"></a>及一切遍。<a id="a-OA"></a>相应使非缘者无。<a id="a-OB"></a>缘使亦相应使者。<a id="a-OC"></a>除见灭断有漏缘无明。<a id="a-OD"></a>余见灭断有漏缘。<a id="a-OE"></a>非缘使亦非相应使者。<a id="a-OF"></a>见灭断。<a id="a-OG"></a>无漏缘。<a id="a-OH"></a>见苦集断不一切遍。<a id="a-OI"></a>见道及修断一切。<a id="a-OJ"></a>彼相应法。<a id="a-OK"></a>缘使非相应使者。<a id="a-OL"></a>一切遍。<a id="a-OM"></a>相应使非缘者。<a id="a-ON"></a>除见灭断邪见疑相应无明。<a id="a-OO"></a>余见灭断无漏缘。<a id="a-OP"></a>缘使亦相应使者。<a id="a-OQ"></a>见灭断有漏缘。<a id="a-OR"></a>非缘使亦非相应使者。<a id="a-OS"></a>见灭断邪见疑相应无明。<a id="a-OT"></a>见苦集断不一切遍。<a id="a-OU"></a>见道及修断一切。<a id="a-OV"></a>彼所起心不相应行。<a id="a-OW"></a>见灭断有漏缘。<a id="a-OX"></a>及一切遍。<a id="a-OY"></a>此使缘使非相应使。<a id="a-OZ"></a>余者非缘使亦非相应使。<a id="a-Oa"></a>如见灭断。<a id="a-Ob"></a>见道断亦如是。<a id="a-Oc"></a>如不定欲界系。<a id="a-Od"></a>色无色界系亦如是。</p>
  <p id="aOe">问若有漏缘使。<a id="a-Of"></a>缘使相应使耶。<a id="a-Og"></a>若缘使。<a id="a-Oh"></a>相应使。<a id="a-Oi"></a>有漏缘使耶。<a id="a-Oj"></a>答有。<a id="a-Ok"></a>若使缘使相应使。<a id="a-Ol"></a>彼有漏缘使。<a id="a-Om"></a>或使有漏缘。<a id="a-On"></a>非彼缘使相应使。<a id="a-Oo"></a>云何有。<a id="a-Op"></a>谓他界一切遍。<a id="a-Oq"></a>谓使欲界系缘色界系。<a id="a-Or"></a>欲界系缘无色界系。<a id="a-Os"></a>色界系缘无色界系。<a id="a-Ot"></a>欲界系缘色无色界系。</p>
  <p id="aOu">问若无漏缘使。<a id="a-Ov"></a>相应使耶。<a id="a-Ow"></a>若相应使。<a id="a-Ox"></a>无漏缘使耶。<a id="a-Oy"></a>答有。<a id="a-Oz"></a>若使相应使。<a id="a-P0"></a>彼无漏缘使。<a id="a-P1"></a>或使相应使。<a id="a-P2"></a>非彼无漏缘使。<a id="a-P3"></a>云何有。<a id="a-P4"></a>谓他界一切遍使。<a id="a-P5"></a>谓使欲界系缘色界系。<a id="a-P6"></a>欲界系缘无色界系。<a id="a-P7"></a>色界系缘无色界系。<a id="a-P8"></a>欲界系缘色无色界系(分别诸使品第五竟)</p>
 </body>
</html>