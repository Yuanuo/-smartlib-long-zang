<!doctype html>
<html id="z3IBW9q1CI" data-ver="1116">
 <head>
  <meta charset="utf-8">
  <meta author="世友">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">众事分阿毗昙论卷第五</h1>
  <h2 id="a2">分别摄品第六之二</h2>
  <p id="a3">云何善法。<a id="a-4"></a>谓善五阴。<a id="a-5"></a>及数灭。<a id="a-6"></a>云何不善法。<a id="a-7"></a>谓不善五阴。<a id="a-8"></a>云何无记法。<a id="a-9"></a>谓无记五阴。<a id="a-A"></a>及虚空非数灭。<a id="a-B"></a>云何学法。<a id="a-C"></a>谓学五阴。<a id="a-D"></a>云何无学法。<a id="a-E"></a>谓无学五阴。<a id="a-F"></a>云何非学非无学法。<a id="a-G"></a>谓有漏五阴。<a id="a-H"></a>及无为。<a id="a-I"></a>云何见断法。<a id="a-J"></a>谓若法随信行随法行人。<a id="a-K"></a>无间忍等断。<a id="a-L"></a>彼云何断。<a id="a-M"></a>谓见断八十八使。<a id="a-N"></a>彼相应法。<a id="a-O"></a>彼所起心不相应行。<a id="a-P"></a>云何修断法。<a id="a-Q"></a>谓若法学见迹修断。<a id="a-R"></a>彼云何断。<a id="a-S"></a>谓修断十使。<a id="a-T"></a>彼相应法。<a id="a-U"></a>彼所起身口业。<a id="a-V"></a>彼所起心不相应行。<a id="a-W"></a>及不秽污有漏法。<a id="a-X"></a>云何不断法。<a id="a-Y"></a>谓无漏法。<a id="a-Z"></a>云何见断因法。<a id="a-a"></a>谓秽污法。<a id="a-b"></a>若见所断法报。<a id="a-c"></a>云何修断因法。<a id="a-d"></a>谓修所断法。<a id="a-e"></a>即如是法断。<a id="a-f"></a>云何不断因法。<a id="a-g"></a>谓无漏有为法。<a id="a-h"></a>云何可见有对法。<a id="a-i"></a>谓一入。<a id="a-j"></a>云何不可见有对法。<a id="a-k"></a>谓九入。<a id="a-l"></a>云何不可见无对法。<a id="a-m"></a>谓二入。<a id="a-n"></a>云何报法。<a id="a-o"></a>谓若报得十一入少分。<a id="a-p"></a>除声入。<a id="a-q"></a>云何非报法。<a id="a-r"></a>谓不善善有漏法。<a id="a-s"></a>及声入。<a id="a-t"></a>云何非报非非报法。<a id="a-u"></a>谓除报无记法。<a id="a-v"></a>若余无记。<a id="a-w"></a>及无漏法。</p>
  <p id="ax">云何下法。<a id="a-y"></a>谓不善法隐没无记法。<a id="a-z"></a>云何中法。<a id="a-10"></a>谓善有漏及不隐没无记法。<a id="a-11"></a>云何上法。<a id="a-12"></a>谓无漏有为法。<a id="a-13"></a>及数灭。<a id="a-14"></a>云何小法。<a id="a-15"></a>谓少信少欲少意解。<a id="a-16"></a>彼相应法。<a id="a-17"></a>彼共有法。<a id="a-18"></a>彼色法。<a id="a-19"></a>谓少微不多不广。<a id="a-1A"></a>是名小法。<a id="a-1B"></a>云何大法。<a id="a-1C"></a>谓大信大欲大意解。<a id="a-1D"></a>彼相应法。<a id="a-1E"></a>彼共有法。<a id="a-1F"></a>彼色法。<a id="a-1G"></a>谓多广无边无际无量。<a id="a-1H"></a>及虚空非数灭。<a id="a-1I"></a>是名大法。<a id="a-1J"></a>云何无量法。<a id="a-1K"></a>谓无量信。<a id="a-1L"></a>无量欲。<a id="a-1M"></a>无量意解。<a id="a-1N"></a>彼相应法。<a id="a-1O"></a>彼共有法。<a id="a-1P"></a>彼色法。<a id="a-1Q"></a>谓多广无边无际无量。<a id="a-1R"></a>及虚空数灭非数灭。<a id="a-1S"></a>是名无量法。<a id="a-1T"></a>云何意乐法。<a id="a-1U"></a>谓若法意所乐。<a id="a-1V"></a>云何非意乐法。<a id="a-1W"></a>谓若法非意所乐。<a id="a-1X"></a>云何非意乐非非意乐法。<a id="a-1Y"></a>谓若意于法舍。<a id="a-1Z"></a>云何乐俱法。<a id="a-1a"></a>谓若法乐受相应。<a id="a-1b"></a>云何苦俱法。<a id="a-1c"></a>谓若法苦受相应。<a id="a-1d"></a>云何不苦不乐俱法。<a id="a-1e"></a>谓若法不苦不乐受相应。<a id="a-1f"></a>云何俱起法。<a id="a-1g"></a>谓一切有为法生相故。<a id="a-1h"></a>云何俱住法。<a id="a-1i"></a>谓一切有为法住相故。<a id="a-1j"></a>云何俱灭法。<a id="a-1k"></a>谓一切有为法灭相故。<a id="a-1l"></a>云何非俱起法。<a id="a-1m"></a>谓无为法非生相故。<a id="a-1n"></a>云何非俱住法。<a id="a-1o"></a>谓无为法非住相故。<a id="a-1p"></a>云何非俱灭法。<a id="a-1q"></a>谓无为法非灭相故。<a id="a-1r"></a>云何心俱起法。<a id="a-1s"></a>谓若心俱起十一入少分。<a id="a-1t"></a>除意入。<a id="a-1u"></a>云何心俱住法。<a id="a-1v"></a>谓若法心随转。<a id="a-1w"></a>云何心俱灭法。<a id="a-1x"></a>谓若心俱灭十入少分。<a id="a-1y"></a>除声入及意入。<a id="a-1z"></a>云何非心俱起法。<a id="a-20"></a>谓意入。<a id="a-21"></a>若非心俱起十一入少分。<a id="a-22"></a>云何非心俱住法。<a id="a-23"></a>谓若法非心随转。<a id="a-24"></a>云何非心俱灭法。<a id="a-25"></a>谓声入意入。<a id="a-26"></a>若非心俱灭十入少分。<a id="a-27"></a>云何欲界。<a id="a-28"></a>谓欲贪欲贪相应。<a id="a-29"></a>若受想行识。<a id="a-2A"></a>彼所起身口业。<a id="a-2B"></a>彼所起心不相应行。<a id="a-2C"></a>云何嗔恚界。<a id="a-2D"></a>谓嗔恚。<a id="a-2E"></a>嗔恚相应。<a id="a-2F"></a>若受想行识。<a id="a-2G"></a>彼所起身口业。<a id="a-2H"></a>彼所起心不相应行。<a id="a-2I"></a>云何害界。<a id="a-2J"></a>谓害害相应。<a id="a-2K"></a>若受想行识。<a id="a-2L"></a>彼所起身口业。<a id="a-2M"></a>彼所起心不相应行。<a id="a-2N"></a>云何出要界。<a id="a-2O"></a>谓出要。<a id="a-2P"></a>出要相应。<a id="a-2Q"></a>若受想行识。<a id="a-2R"></a>彼所起身口业。<a id="a-2S"></a>彼所起心不相应行。<a id="a-2T"></a>及数灭。<a id="a-2U"></a>云何无嗔恚界。<a id="a-2V"></a>谓无嗔恚。<a id="a-2W"></a>无嗔恚相应。<a id="a-2X"></a>若受想行识。<a id="a-2Y"></a>彼所起身口业。<a id="a-2Z"></a>彼所起心不相应行。<a id="a-2a"></a>云何无害界。<a id="a-2b"></a>谓无害无害相应。<a id="a-2c"></a>若受想行识。<a id="a-2d"></a>彼所起身口业。<a id="a-2e"></a>彼所起心不相应行。<a id="a-2f"></a>云何欲界。<a id="a-2g"></a>谓若法欲贪使所使。<a id="a-2h"></a>云何色界。<a id="a-2i"></a>谓若法色贪使所使。<a id="a-2j"></a>云何无色界。<a id="a-2k"></a>谓若法无色贪使所使。<a id="a-2l"></a>云何色界。<a id="a-2m"></a>谓欲界色界。<a id="a-2n"></a>是名色界。<a id="a-2o"></a>云何无色界。<a id="a-2p"></a>谓四无色。<a id="a-2q"></a>是名无色界。<a id="a-2r"></a>云何灭界。<a id="a-2s"></a>谓数灭及非数灭。<a id="a-2t"></a>是名灭界。</p>
  <p id="a2u">又复一切色法。<a id="a-2v"></a>是名色界。<a id="a-2w"></a>除数灭非数灭。<a id="a-2x"></a>余一切非色法。<a id="a-2y"></a>是名无色界。<a id="a-2z"></a>数灭及非数灭。<a id="a-30"></a>是名灭界。<a id="a-31"></a>云何欲有。<a id="a-32"></a>谓若业欲界系受缘转起未来彼业报。<a id="a-33"></a>云何色有。<a id="a-34"></a>谓若业色界系受缘转起未来彼业报。<a id="a-35"></a>云何无色有。<a id="a-36"></a>谓若业无色界系受缘转起未来彼业报。<a id="a-37"></a>云何欲漏。<a id="a-38"></a>谓除欲界系无明。<a id="a-39"></a>余欲界系相应结缚使烦恼缠。<a id="a-3A"></a>是名欲漏。<a id="a-3B"></a>云何有漏。<a id="a-3C"></a>谓除色无色界系无明。<a id="a-3D"></a>余色无色界系相应结缚使烦恼缠。<a id="a-3E"></a>是名有漏。<a id="a-3F"></a>云何无明漏。<a id="a-3G"></a>谓愚三界闇无知。</p>
  <p id="a3H">云何过去世。<a id="a-3I"></a>谓若行。<a id="a-3J"></a>已起等起。<a id="a-3K"></a>生等生。<a id="a-3L"></a>转已转。<a id="a-3M"></a>已有已过去。<a id="a-3N"></a>已尽变过去。<a id="a-3O"></a>过去究竟。<a id="a-3P"></a>过去世所摄。<a id="a-3Q"></a>是名过去世。<a id="a-3R"></a>云何未来世。<a id="a-3S"></a>谓若行。<a id="a-3T"></a>未起未等起。<a id="a-3U"></a>未生未等生。<a id="a-3V"></a>未转未已转。<a id="a-3W"></a>未有未现在未来。<a id="a-3X"></a>未来究竟。<a id="a-3Y"></a>未来世所摄。<a id="a-3Z"></a>是名未来世。<a id="a-3a"></a>云何现在世。<a id="a-3b"></a>谓若行。<a id="a-3c"></a>今起等起。<a id="a-3d"></a>生等生。<a id="a-3e"></a>转已转。<a id="a-3f"></a>已有已现在住。<a id="a-3g"></a>未尽变现在。<a id="a-3h"></a>现在究竟。<a id="a-3i"></a>现在世所摄。<a id="a-3j"></a>是名现在世。<a id="a-3k"></a>云何过去说事。<a id="a-3l"></a>谓过去行。<a id="a-3m"></a>云何未来说事。<a id="a-3n"></a>谓未来行。<a id="a-3o"></a>云何现在说事。<a id="a-3p"></a>谓现在行。<a id="a-3q"></a>云何苦苦苦。<a id="a-3r"></a>变苦苦。<a id="a-3s"></a>行苦苦。<a id="a-3t"></a>谓欲界苦苦苦。<a id="a-3u"></a>色界变苦苦。<a id="a-3v"></a>无色界行苦苦。<a id="a-3w"></a>复次苦受苦苦苦。<a id="a-3x"></a>乐受变苦苦。<a id="a-3y"></a>不苦不乐受行苦苦。<a id="a-3z"></a>复次非意乐行苦苦苦。<a id="a-40"></a>意乐行变苦苦。<a id="a-41"></a>非意乐非非意乐行行苦苦。<a id="a-42"></a>云何有觉有观法。<a id="a-43"></a>谓若觉观相应。<a id="a-44"></a>云何无觉有观法。<a id="a-45"></a>谓若法觉不相应观相应。<a id="a-46"></a>云何无觉无观法。<a id="a-47"></a>谓若法觉观不相应。<a id="a-48"></a>云何有觉有观地。<a id="a-49"></a>谓欲界至梵世及无漏法。<a id="a-4A"></a>云何无觉有观地。<a id="a-4B"></a>谓修禅中间已。<a id="a-4C"></a>能得至大梵及无漏法。<a id="a-4D"></a>云何无觉无观地。<a id="a-4E"></a>谓一切光音。<a id="a-4F"></a>一切遍净。<a id="a-4G"></a>一切果实。<a id="a-4H"></a>一切无色。<a id="a-4I"></a>及无漏法。</p>
  <p id="a4J">云何身业。<a id="a-4K"></a>谓身作及无作。<a id="a-4L"></a>云何口业。<a id="a-4M"></a>谓口作。<a id="a-4N"></a>及无作。<a id="a-4O"></a>云何意业。<a id="a-4P"></a>谓思业。<a id="a-4Q"></a>云何善业。<a id="a-4R"></a>谓善身口业。<a id="a-4S"></a>及善思业。<a id="a-4T"></a>云何不善业。<a id="a-4U"></a>谓不善身口业。<a id="a-4V"></a>及不善思业。<a id="a-4W"></a>云何无记业。<a id="a-4X"></a>谓无记身口业。<a id="a-4Y"></a>及无记思业。<a id="a-4Z"></a>云何学业。<a id="a-4a"></a>谓学身口业。<a id="a-4b"></a>及学思业。<a id="a-4c"></a>云何无学业。<a id="a-4d"></a>谓无学身口业。<a id="a-4e"></a>及无学思业。<a id="a-4f"></a>云何非学非无学业。<a id="a-4g"></a>谓有漏身口业。<a id="a-4h"></a>及有漏思业。<a id="a-4i"></a>云何见断业。<a id="a-4j"></a>谓若业随信行随法行人无间忍等断。<a id="a-4k"></a>彼云何断。<a id="a-4l"></a>谓见断八十八使相应思业。<a id="a-4m"></a>云何修断业。<a id="a-4n"></a>谓若业学见迹修断。<a id="a-4o"></a>彼云何断。<a id="a-4p"></a>谓修断十使相应思业彼所起身口业。<a id="a-4q"></a>及不秽污有漏业。<a id="a-4r"></a>云何不断业。<a id="a-4s"></a>谓无漏身口业。<a id="a-4t"></a>及无漏思业。<a id="a-4u"></a>云何现法受业。<a id="a-4v"></a>谓若业此生作长养。<a id="a-4w"></a>彼业即此生受现法报。<a id="a-4x"></a>非余生受。<a id="a-4y"></a>是名现法受业。<a id="a-4z"></a>云何生受业。<a id="a-50"></a>谓若业此生作长养。<a id="a-51"></a>彼业第二生受报是名生受业。<a id="a-52"></a>云何后受业。<a id="a-53"></a>谓若业此生作长养。<a id="a-54"></a>彼业至第三第四生。<a id="a-55"></a>方受其报。<a id="a-56"></a>或复经众多生然后受报。<a id="a-57"></a>是名后受业。<a id="a-58"></a>云何乐受业。<a id="a-59"></a>谓欲界相应善业。<a id="a-5A"></a>乃至第三禅善业。<a id="a-5B"></a>云何苦受业。<a id="a-5C"></a>谓不善业。<a id="a-5D"></a>云何不苦不乐受业。<a id="a-5E"></a>谓第四禅地善业。<a id="a-5F"></a>乃至无色界相应善业(三法竟)</p>
  <p id="a5G">云何身念处。<a id="a-5H"></a>谓十色入。<a id="a-5I"></a>及法入中所摄色。<a id="a-5J"></a>是名身念处。<a id="a-5K"></a>云何受念处。<a id="a-5L"></a>谓六受身眼触生受。<a id="a-5M"></a>如是耳鼻舌身意触生受。<a id="a-5N"></a>云何心念处。<a id="a-5O"></a>谓六识身。<a id="a-5P"></a>眼识耳鼻舌身意识身。<a id="a-5Q"></a>是名心念处。<a id="a-5R"></a>云何法念处。<a id="a-5S"></a>谓受所不摄非色法法入摄。<a id="a-5T"></a>是名法念处。<a id="a-5U"></a>复次身增上。<a id="a-5V"></a>彼道生善有漏及无漏。<a id="a-5W"></a>是名身念处受心法增上。<a id="a-5X"></a>彼道生善有漏及无漏。<a id="a-5Y"></a>是名法念处。<a id="a-5Z"></a>复次缘身慧。<a id="a-5a"></a>是身念处。<a id="a-5b"></a>缘受心法慧。<a id="a-5c"></a>是法念处。</p>
  <p id="a5d">云何已起恶不善法。<a id="a-5e"></a>方便令断正勤。<a id="a-5f"></a>谓已起恶不善法修令断。<a id="a-5g"></a>增上道生善有漏及无漏。<a id="a-5h"></a>是名已起恶不善法方便令断正勤。<a id="a-5i"></a>云何未起恶不善法。<a id="a-5j"></a>方便令不起正勤。<a id="a-5k"></a>谓未起恶不善法。<a id="a-5l"></a>修令不起。<a id="a-5m"></a>增上道生善有漏及无漏。<a id="a-5n"></a>是名未生恶不善法方便令不生正勤。<a id="a-5o"></a>云何未生善法。<a id="a-5p"></a>方便令生正勤。<a id="a-5q"></a>谓未生善法。<a id="a-5r"></a>勤修令生。<a id="a-5s"></a>增上道生善有漏及无漏。<a id="a-5t"></a>是名未生善法勤修令生正勤。<a id="a-5u"></a>云何已生善法。<a id="a-5v"></a>方便勤修令住。<a id="a-5w"></a>使不忘失。<a id="a-5x"></a>满足修习增广智证正勤。<a id="a-5y"></a>谓已起善法。<a id="a-5z"></a>勤修令住。<a id="a-60"></a>使不忘失。<a id="a-61"></a>满足修习增广智证。<a id="a-62"></a>增上道生善有漏及无漏。<a id="a-63"></a>是名已生善法勤修令住使不忘失满足修习增广智证正勤。</p>
  <p id="a64">云何欲定净行成就如意足。<a id="a-65"></a>谓欲增上彼道生善有漏及无漏。<a id="a-66"></a>是名欲定净行成就如意足。<a id="a-67"></a>云何精进心慧定净行成就如意足。<a id="a-68"></a>谓慧等增上彼道生善有漏及无漏。<a id="a-69"></a>是名慧定净行成就如意足。</p>
  <p id="a6A">云何初禅。<a id="a-6B"></a>谓初禅所摄善五阴。<a id="a-6C"></a>云何第二第三第四禅。<a id="a-6D"></a>谓乃至第四禅所摄善五阴。</p>
  <p id="a6E">云何苦圣谛。<a id="a-6F"></a>谓五盛阴。<a id="a-6G"></a>云何集圣谛。<a id="a-6H"></a>谓有漏因。<a id="a-6I"></a>云何苦灭圣谛。<a id="a-6J"></a>谓数灭灭。<a id="a-6K"></a>云何苦灭道圣谛。<a id="a-6L"></a>谓学法无学法。</p>
  <p id="a6M">云何慈。<a id="a-6N"></a>谓慈慈相应。<a id="a-6O"></a>若受想行识。<a id="a-6P"></a>彼所起身口业。<a id="a-6Q"></a>及彼所起心不相应行。<a id="a-6R"></a>悲喜亦如是。<a id="a-6S"></a>云何舍。<a id="a-6T"></a>谓舍舍相应。<a id="a-6U"></a>若受想行识彼所起身口业。<a id="a-6V"></a>及彼所起心不相应行。</p>
  <p id="a6W">云何虚空入处。<a id="a-6X"></a>谓虚空入处有二种。<a id="a-6Y"></a>谓正受及受生彼相应法。<a id="a-6Z"></a>若受想行识。<a id="a-6a"></a>如虚空入处。<a id="a-6b"></a>识入处无所有入处亦如是。<a id="a-6c"></a>云何非想非非想入处。<a id="a-6d"></a>谓非想非非想入处有二种。<a id="a-6e"></a>谓正受及受生彼相应法。<a id="a-6f"></a>若受想行识。<a id="a-6g"></a>是名非想非非想入处。</p>
  <p id="a6h">云何随乞得衣知足圣种。<a id="a-6i"></a>谓随乞得衣知足业。<a id="a-6j"></a>增上彼道生善有漏及无漏。<a id="a-6k"></a>是名随乞得衣知足圣种。<a id="a-6l"></a>云何随乞得食及眠卧具等及乐闲静乐修圣种。<a id="a-6m"></a>谓随乞得食眠卧具等乐闲静乐修业。<a id="a-6n"></a>增上彼道生善有漏及无漏。<a id="a-6o"></a>是名随乞得食及眠卧具等及乐闲静乐修圣种。</p>
  <p id="a6p">云何须陀洹沙门果。<a id="a-6q"></a>谓须陀洹果有二种。<a id="a-6r"></a>有为及无为。<a id="a-6s"></a>云何须陀洹有为果。<a id="a-6t"></a>谓证须陀洹果。<a id="a-6u"></a>若学法。<a id="a-6v"></a>已得今得当得。<a id="a-6w"></a>是名须陀洹有为果。<a id="a-6x"></a>云何须陀洹无为果谓证须陀洹果。<a id="a-6y"></a>若结使断。<a id="a-6z"></a>已得今得当得。<a id="a-70"></a>是名须陀洹无为果。<a id="a-71"></a>如须陀洹沙门果。<a id="a-72"></a>斯陀含沙门果阿那含沙门果亦如是。<a id="a-73"></a>云何阿罗汉沙门果。<a id="a-74"></a>谓阿罗汉果有二种。<a id="a-75"></a>有为及无为。<a id="a-76"></a>云何阿罗汉有为果。<a id="a-77"></a>谓证阿罗汉果。<a id="a-78"></a>若无学法。<a id="a-79"></a>已得今得当得。<a id="a-7A"></a>是名阿罗汉有为果。<a id="a-7B"></a>云何阿罗汉无为果。<a id="a-7C"></a>谓证阿罗汉果。<a id="a-7D"></a>若诸结断。<a id="a-7E"></a>已得今得当得。<a id="a-7F"></a>是名阿罗汉无为果。</p>
  <p id="a7G">云何法智。<a id="a-7H"></a>谓知欲界系行无漏智。<a id="a-7I"></a>广说如前五法品。<a id="a-7J"></a>乃至无生智亦如是。<a id="a-7K"></a>云何义辩。<a id="a-7L"></a>谓不动智。<a id="a-7M"></a>于彼第一义。<a id="a-7N"></a>善能分别。<a id="a-7O"></a>云何法辩。<a id="a-7P"></a>谓不动智。<a id="a-7Q"></a>于彼名味句身。<a id="a-7R"></a>善能分别。<a id="a-7S"></a>云何辞辩。<a id="a-7T"></a>谓不动智。<a id="a-7U"></a>于彼言说不生阂想。<a id="a-7V"></a>云何随应辩。<a id="a-7W"></a>谓不动智不断不散决定自在。<a id="a-7X"></a>云何因缘。<a id="a-7Y"></a>谓有为法。<a id="a-7Z"></a>云何次第缘。<a id="a-7a"></a>谓过去现在。<a id="a-7b"></a>除阿罗汉最后命终心心法。<a id="a-7c"></a>若余过去现在心心法。<a id="a-7d"></a>云何缘缘增上缘。<a id="a-7e"></a>谓境界一切法。<a id="a-7f"></a>云何粗抟食。<a id="a-7g"></a>谓抟食性。<a id="a-7h"></a>因彼食故。<a id="a-7i"></a>诸根增长。<a id="a-7j"></a>四大增长。<a id="a-7k"></a>随养随护。<a id="a-7l"></a>充足清明。<a id="a-7m"></a>是名抟食。<a id="a-7n"></a>云何触食。<a id="a-7o"></a>谓缘有漏触。<a id="a-7p"></a>诸根增长。<a id="a-7q"></a>四大增长。<a id="a-7r"></a>养育诸根。<a id="a-7s"></a>随护长养。<a id="a-7t"></a>亦如前说。<a id="a-7u"></a>云何意思食。<a id="a-7v"></a>谓缘有漏思。<a id="a-7w"></a>诸根增长。<a id="a-7x"></a>四大增长。<a id="a-7y"></a>如前广说。<a id="a-7z"></a>云何识食。<a id="a-80"></a>谓缘有漏识。<a id="a-81"></a>诸根增长。<a id="a-82"></a>四大增长。<a id="a-83"></a>如前广说。<a id="a-84"></a>云何欲流。<a id="a-85"></a>谓除欲界系五见及无明。<a id="a-86"></a>余欲界系结缚使烦恼缠。<a id="a-87"></a>是名欲流。<a id="a-88"></a>云何有流。<a id="a-89"></a>谓除色无色界系五见及无明。<a id="a-8A"></a>余色无色界系结缚使烦恼缠。<a id="a-8B"></a>是名有流。<a id="a-8C"></a>云何见流。<a id="a-8D"></a>谓五见。<a id="a-8E"></a>是名见流。<a id="a-8F"></a>云何无明流。<a id="a-8G"></a>谓愚三界暗无知。<a id="a-8H"></a>如流轭亦如是。</p>
  <p id="a8I">云何欲取。<a id="a-8J"></a>谓除欲界系五见。<a id="a-8K"></a>余欲界系结缚使烦恼缠。<a id="a-8L"></a>是名欲取。<a id="a-8M"></a>云何见取。<a id="a-8N"></a>谓四见。<a id="a-8O"></a>除一见。<a id="a-8P"></a>谓身见边见邪见取见见。<a id="a-8Q"></a>是名见取。<a id="a-8R"></a>云何戒取。<a id="a-8S"></a>谓一见。<a id="a-8T"></a>除四见。<a id="a-8U"></a>谓取戒见。<a id="a-8V"></a>彼复云何。<a id="a-8W"></a>谓若人邪取戒相。<a id="a-8X"></a>以为清净。<a id="a-8Y"></a>即是解脱。<a id="a-8Z"></a>起见起忍。<a id="a-8a"></a>是名戒取。<a id="a-8b"></a>云何我取。<a id="a-8c"></a>谓除色无色界系五见。<a id="a-8d"></a>余色无色界系结缚使烦恼缠。<a id="a-8e"></a>是名我取。<a id="a-8f"></a>云何过去法。<a id="a-8g"></a>谓过去五阴。<a id="a-8h"></a>云何未来法。<a id="a-8i"></a>谓未来五阴。<a id="a-8j"></a>云何现在法。<a id="a-8k"></a>谓现在五阴。<a id="a-8l"></a>云何非过去未来现在法。<a id="a-8m"></a>谓无为法。</p>
  <p id="a8n">云何欲界系法。<a id="a-8o"></a>谓欲界系五阴。<a id="a-8p"></a>云何色界系法。<a id="a-8q"></a>谓色界系五阴。<a id="a-8r"></a>云何无色界系法。<a id="a-8s"></a>谓无色界系四阴。<a id="a-8t"></a>云何不系法。<a id="a-8u"></a>谓无漏五阴及无为。<a id="a-8v"></a>云何善因法。<a id="a-8w"></a>谓善有为法。<a id="a-8x"></a>及善法报。<a id="a-8y"></a>云何不善因法。<a id="a-8z"></a>谓欲界系秽污法。<a id="a-90"></a>及不善法报。<a id="a-91"></a>云何无记因法。<a id="a-92"></a>谓无记有为法。<a id="a-93"></a>及不善法。<a id="a-94"></a>云何非善因非不善因非无记因法。<a id="a-95"></a>谓无为法。</p>
  <p id="a96">云何有缘缘法。<a id="a-97"></a>谓意识相应心心法缘。<a id="a-98"></a>云何无缘缘法。<a id="a-99"></a>谓五识相应。<a id="a-9A"></a>若意识相应色无为心不相应行缘。<a id="a-9B"></a>云何有缘缘无缘缘法。<a id="a-9C"></a>谓若意识相应心心法缘。<a id="a-9D"></a>色无为心不相应行缘。<a id="a-9E"></a>云何非有缘缘非无缘缘法。<a id="a-9F"></a>谓色无为心不相应行(四法竟)</p>
  <p id="a9G">云何五阴五盛阴。<a id="a-9H"></a>谓广说如前分别七事品。<a id="a-9I"></a>云何地狱趣。<a id="a-9J"></a>谓地狱众生。<a id="a-9K"></a>若一性一种类一身自分。<a id="a-9L"></a>得处得事得入。<a id="a-9M"></a>若地狱众生。<a id="a-9N"></a>生彼处不隐没无记色受想行识。<a id="a-9O"></a>是名地狱趣。<a id="a-9P"></a>畜生饿鬼趣亦如是。<a id="a-9Q"></a>云何天趣人趣。<a id="a-9R"></a>谓若天若人。<a id="a-9S"></a>一性一种类一身自分。<a id="a-9T"></a>得处得事得入。<a id="a-9U"></a>若天若人。<a id="a-9V"></a>生彼此处不隐没无记色受想行识。<a id="a-9W"></a>是名人天趣。</p>
  <p id="a9X">云何见苦断烦恼身。<a id="a-9Y"></a>谓烦恼身。<a id="a-9Z"></a>若随信行随法行人苦无间忍等断。<a id="a-9a"></a>彼云何断。<a id="a-9b"></a>谓见苦断二十八使。<a id="a-9c"></a>彼相应烦恼身。<a id="a-9d"></a>云何见集断烦恼身。<a id="a-9e"></a>谓烦恼身。<a id="a-9f"></a>若随信行随法行人集无间忍等断。<a id="a-9g"></a>彼云何断。<a id="a-9h"></a>谓见集断十九使彼相应烦恼身。<a id="a-9i"></a>云何见灭断烦恼身。<a id="a-9j"></a>谓烦恼身。<a id="a-9k"></a>若随信行随法行人灭无间忍等断。<a id="a-9l"></a>彼云何断。<a id="a-9m"></a>谓见灭断十九使。<a id="a-9n"></a>彼相应烦恼身。<a id="a-9o"></a>云何见道断烦恼身。<a id="a-9p"></a>谓烦恼身。<a id="a-9q"></a>若随信行随法行人道无间忍等断。<a id="a-9r"></a>彼云何断。<a id="a-9s"></a>谓见道断二十二使。<a id="a-9t"></a>彼相应烦恼身。<a id="a-9u"></a>云何修断烦恼身。<a id="a-9v"></a>谓烦恼身。<a id="a-9w"></a>若学见迹修断。<a id="a-9x"></a>彼云何断。<a id="a-9y"></a>谓修断十使彼相应烦恼身。<a id="a-9z"></a>云何色法。<a id="a-A0"></a>谓一切四大。<a id="a-A1"></a>及四大所造。<a id="a-A2"></a>云何心法。<a id="a-A3"></a>谓六识身眼识身。<a id="a-A4"></a>乃至意识身。<a id="a-A5"></a>云何心法法。<a id="a-A6"></a>谓若法心相应。<a id="a-A7"></a>彼复云何谓受想思触忆欲解脱念定慧信精进觉观。<a id="a-A8"></a>乃至烦恼结缠。<a id="a-A9"></a>如前五法品广说。<a id="a-AA"></a>云何心不相应行。<a id="a-AB"></a>谓若法心不相应。<a id="a-AC"></a>彼复云何。<a id="a-AD"></a>谓诸得。<a id="a-AE"></a>乃至名句味身。<a id="a-AF"></a>如前五法品广说。<a id="a-AG"></a>云何无为法。<a id="a-AH"></a>谓三无为。<a id="a-AI"></a>虚空数灭非数灭(五法竟)</p>
  <p id="aAJ">云何地界。<a id="a-AK"></a>谓坚相。<a id="a-AL"></a>云何水界。<a id="a-AM"></a>谓湿相。<a id="a-AN"></a>云何火界。<a id="a-AO"></a>谓热相。<a id="a-AP"></a>云何风界。<a id="a-AQ"></a>谓轻动相。<a id="a-AR"></a>云何虚空界。<a id="a-AS"></a>谓空边色。<a id="a-AT"></a>云何识界。<a id="a-AU"></a>谓五识身。<a id="a-AV"></a>及有漏意识。<a id="a-AW"></a>云何见苦断法。<a id="a-AX"></a>谓随信行随法行人苦无间忍等断。<a id="a-AY"></a>广说如前分别诸入品。<a id="a-AZ"></a>集灭道修亦如是。<a id="a-Aa"></a>云何不断法。<a id="a-Ab"></a>谓无漏法(六法竟)</p>
  <p id="aAc">云何欲贪使。<a id="a-Ad"></a>谓如欲贪说。<a id="a-Ae"></a>云何嗔恚使。<a id="a-Af"></a>谓恼害众生。<a id="a-Ag"></a>云何有爱使。<a id="a-Ah"></a>谓色无色爱。<a id="a-Ai"></a>云何慢使。<a id="a-Aj"></a>谓慢心高下受。<a id="a-Ak"></a>云何无明使。<a id="a-Al"></a>谓愚三界暗无知。<a id="a-Am"></a>云何见使。<a id="a-An"></a>谓五邪见。<a id="a-Ao"></a>云何疑使谓惑谛不了。<a id="a-Ap"></a>云何初识住。<a id="a-Aq"></a>谓有色众生种种身种种想。<a id="a-Ar"></a>谓人及天。<a id="a-As"></a>是名初识住处。<a id="a-At"></a>云何初次第相续数。<a id="a-Au"></a>谓初识住彼相应不相应。<a id="a-Av"></a>若色受想行识。<a id="a-Aw"></a>是名初识住。<a id="a-Ax"></a>有色众生种种身一种想。<a id="a-Ay"></a>谓梵天身。<a id="a-Az"></a>彼初所转。<a id="a-B0"></a>是名第二识住处。<a id="a-B1"></a>云何第二次第相续数。<a id="a-B2"></a>谓第二识住。<a id="a-B3"></a>彼相应不相应。<a id="a-B4"></a>若色受想行识。<a id="a-B5"></a>是名第二识住。<a id="a-B6"></a>有色众生一种身种种想。<a id="a-B7"></a>谓光音天。<a id="a-B8"></a>是名第三识住处。<a id="a-B9"></a>乃至是名第三识住。<a id="a-BA"></a>广说如上。<a id="a-BB"></a>有色众生一种身一种想。<a id="a-BC"></a>谓遍净天。<a id="a-BD"></a>是名第四识住处。<a id="a-BE"></a>乃至是名第四识住。<a id="a-BF"></a>广说如上。<a id="a-BG"></a>无色众生。<a id="a-BH"></a>离一切色想离阂想阂想究竟无种种想。<a id="a-BI"></a>思惟无边空处。<a id="a-BJ"></a>住无边空入处。<a id="a-BK"></a>谓空入处天。<a id="a-BL"></a>是名第五识住。<a id="a-BM"></a>云何第五次第相续数。<a id="a-BN"></a>谓第五识住彼相应。<a id="a-BO"></a>若受想行识。<a id="a-BP"></a>是名第五识住。<a id="a-BQ"></a>无色众生。<a id="a-BR"></a>已离一切虚空入处。<a id="a-BS"></a>无量识住。<a id="a-BT"></a>无量识入处。<a id="a-BU"></a>谓识入处天。<a id="a-BV"></a>是名第六识住。<a id="a-BW"></a>乃至是名第六识住。<a id="a-BX"></a>广说如上。<a id="a-BY"></a>无色众生。<a id="a-BZ"></a>已离一切识入处。<a id="a-Ba"></a>无所有住无所有入处。<a id="a-Bb"></a>谓无所有入处天。<a id="a-Bc"></a>是名第七识住。<a id="a-Bd"></a>乃至是名第七识住。<a id="a-Be"></a>广说如上。</p>
  <p id="aBf">云何念觉支。<a id="a-Bg"></a>谓贤圣弟子。<a id="a-Bh"></a>于苦思惟苦。<a id="a-Bi"></a>于集思惟集。<a id="a-Bj"></a>于灭思惟灭。<a id="a-Bk"></a>于道思惟道。<a id="a-Bl"></a>无漏意思惟相应。<a id="a-Bm"></a>若念随念。<a id="a-Bn"></a>念不忘失不散忘。<a id="a-Bo"></a>常不废忘。<a id="a-Bp"></a>是名念觉支。<a id="a-Bq"></a>云何择法觉支。<a id="a-Br"></a>谓贤圣弟子。<a id="a-Bs"></a>于苦思惟苦。<a id="a-Bt"></a>于集思惟集。<a id="a-Bu"></a>于灭思惟灭。<a id="a-Bv"></a>于道思惟道。<a id="a-Bw"></a>无漏意思惟相应。<a id="a-Bx"></a>于法简择选择。<a id="a-By"></a>择相等择相。<a id="a-Bz"></a>决定相。<a id="a-C0"></a>慧觉聪明。<a id="a-C1"></a>慧行观察。<a id="a-C2"></a>是名择法觉支。<a id="a-C3"></a>云何精进觉支。<a id="a-C4"></a>谓贤圣弟子。<a id="a-C5"></a>于苦思惟苦。<a id="a-C6"></a>乃至于道思惟道。<a id="a-C7"></a>无漏意思惟相应。<a id="a-C8"></a>若欲精进方便出要。<a id="a-C9"></a>勇健心摄受。<a id="a-CA"></a>捷疾无间。<a id="a-CB"></a>是名精进觉支。<a id="a-CC"></a>云何喜觉支。<a id="a-CD"></a>谓贤圣弟子。<a id="a-CE"></a>乃至无漏意思惟相应。<a id="a-CF"></a>若心欢喜踊跃。<a id="a-CG"></a>增上欢喜。<a id="a-CH"></a>决定心乐。<a id="a-CI"></a>所堪能喜所喜。<a id="a-CJ"></a>是名喜觉支。<a id="a-CK"></a>云何猗觉支。<a id="a-CL"></a>谓贤圣弟子。<a id="a-CM"></a>乃至无漏意思惟相应。<a id="a-CN"></a>若身猗心猗。<a id="a-CO"></a>乐猗所猗。<a id="a-CP"></a>是名猗觉支。<a id="a-CQ"></a>云何定觉支。<a id="a-CR"></a>谓贤圣弟子。<a id="a-CS"></a>乃至无漏意思惟相应。<a id="a-CT"></a>若心住等住。<a id="a-CU"></a>乐住所住。<a id="a-CV"></a>不散不乱。<a id="a-CW"></a>摄受一心。<a id="a-CX"></a>是名定觉支。<a id="a-CY"></a>云何舍觉支。<a id="a-CZ"></a>谓贤圣弟子。<a id="a-Ca"></a>于苦思惟苦。<a id="a-Cb"></a>于集思惟集。<a id="a-Cc"></a>于灭思惟灭。<a id="a-Cd"></a>于道思惟道。<a id="a-Ce"></a>无漏意思惟相应。<a id="a-Cf"></a>若心平等。<a id="a-Cg"></a>等摄受心。<a id="a-Ch"></a>无受用住。<a id="a-Ci"></a>是名舍觉支(七法竟)</p>
  <p id="aCj">云何初解脱处。<a id="a-Ck"></a>谓内有色想外观色。<a id="a-Cl"></a>是名初解脱处。<a id="a-Cm"></a>云何初次第相续数次第正受。<a id="a-Cn"></a>谓初解脱处。<a id="a-Co"></a>若入正受善色受想行识是名初解脱处。<a id="a-Cp"></a>内无色想外观色。<a id="a-Cq"></a>是名第二解脱处。<a id="a-Cr"></a>云何第二次第相续数次第正受。<a id="a-Cs"></a>谓第二解脱处。<a id="a-Ct"></a>若入正受善色受想行识。<a id="a-Cu"></a>是名第二解脱处。<a id="a-Cv"></a>净解脱处身证住。<a id="a-Cw"></a>是名第三解脱处。<a id="a-Cx"></a>乃至第三次第正受。<a id="a-Cy"></a>广说如上。<a id="a-Cz"></a>离一切色想离阂想阂想。<a id="a-D0"></a>究竟思惟无边空处。<a id="a-D1"></a>入无边空处。<a id="a-D2"></a>是名第四解脱处。<a id="a-D3"></a>云何第四次第相续数次第正受。<a id="a-D4"></a>谓第四解脱处。<a id="a-D5"></a>若入正受。<a id="a-D6"></a>若善受想行识。<a id="a-D7"></a>是名第四解脱处。<a id="a-D8"></a>离一切空入处。<a id="a-D9"></a>入无边识处。<a id="a-DA"></a>是名第五解脱处。<a id="a-DB"></a>乃至第五次第正受。<a id="a-DC"></a>广说如上。<a id="a-DD"></a>无所有处非想非非想处。<a id="a-DE"></a>乃至第七正受。<a id="a-DF"></a>广说如上。<a id="a-DG"></a>是名第七解脱处。<a id="a-DH"></a>离一切非想非非想处想受灭身证住。<a id="a-DI"></a>是名第八解脱处。<a id="a-DJ"></a>云何第八次第相续数次第正受。<a id="a-DK"></a>谓第八解脱处。<a id="a-DL"></a>若入正受。<a id="a-DM"></a>若解脱得脱若法想。<a id="a-DN"></a>微因想。<a id="a-DO"></a>微次第想。<a id="a-DP"></a>不相续。<a id="a-DQ"></a>不成就。<a id="a-DR"></a>是名第八解脱处。</p>
  <p id="aDS">云何初胜处。<a id="a-DT"></a>谓内有色想。<a id="a-DU"></a>外观少色。<a id="a-DV"></a>若好色。<a id="a-DW"></a>若恶色。<a id="a-DX"></a>谓彼胜处生观想。<a id="a-DY"></a>是名初胜处入。<a id="a-DZ"></a>云何初胜处次第相续数次第正受。<a id="a-Da"></a>谓初胜处。<a id="a-Db"></a>若入正受。<a id="a-Dc"></a>善色受想行识。<a id="a-Dd"></a>是名初胜处入。<a id="a-De"></a>内有色想。<a id="a-Df"></a>外观多色。<a id="a-Dg"></a>若好色。<a id="a-Dh"></a>若恶色。<a id="a-Di"></a>谓彼胜处生观想。<a id="a-Dj"></a>是名第二胜处入。<a id="a-Dk"></a>乃至第二正受。<a id="a-Dl"></a>广说如上。<a id="a-Dm"></a>乃至第七胜处正受。<a id="a-Dn"></a>广说如上。<a id="a-Do"></a>是名第七胜处入。<a id="a-Dp"></a>内无色想。<a id="a-Dq"></a>外观色白。<a id="a-Dr"></a>白色白观白光。<a id="a-Ds"></a>譬如优私多罗华色成就如婆罗奈衣白白色白观白光。<a id="a-Dt"></a>如是比丘。<a id="a-Du"></a>内无色想。<a id="a-Dv"></a>外观色白。<a id="a-Dw"></a>白色白观白光。<a id="a-Dx"></a>谓彼胜处生观想。<a id="a-Dy"></a>是名第八胜处入。<a id="a-Dz"></a>云何第八次第相续数次第正受。<a id="a-E0"></a>谓第八胜处若入正受。<a id="a-E1"></a>善色受想行识。<a id="a-E2"></a>是名第八胜处入。</p>
  <p id="aE3">云何正见。<a id="a-E4"></a>谓贤圣弟子。<a id="a-E5"></a>于苦思惟苦。<a id="a-E6"></a>于集思惟集。<a id="a-E7"></a>于灭思惟灭。<a id="a-E8"></a>于道思惟道。<a id="a-E9"></a>无漏意思惟相应。<a id="a-EA"></a>于法简择选择择相等择相。<a id="a-EB"></a>决定相。<a id="a-EC"></a>慧觉聪明。<a id="a-ED"></a>慧行观察。<a id="a-EE"></a>是名正见。<a id="a-EF"></a>云何正思惟。<a id="a-EG"></a>谓贤圣弟子。<a id="a-EH"></a>乃至于道思惟道。<a id="a-EI"></a>无漏意思惟相应。<a id="a-EJ"></a>若心觉随觉色觉增上色觉。<a id="a-EK"></a>觉数觉。<a id="a-EL"></a>觉思惟。<a id="a-EM"></a>等思惟。<a id="a-EN"></a>是名正思惟。<a id="a-EO"></a>云何正语。<a id="a-EP"></a>谓贤圣弟子。<a id="a-EQ"></a>于苦思惟苦。<a id="a-ER"></a>乃至于道思惟道。<a id="a-ES"></a>无漏意思惟相应。<a id="a-ET"></a>除邪命口四过。<a id="a-EU"></a>余口恶行。<a id="a-EV"></a>无漏数灭。<a id="a-EW"></a>不作不为收摄律仪等护自防。<a id="a-EX"></a>不作恶行。<a id="a-EY"></a>不作过罪。<a id="a-EZ"></a>坚固堤塘住。<a id="a-Ea"></a>坚固不犯住。<a id="a-Eb"></a>是名正语。<a id="a-Ec"></a>云何正业。<a id="a-Ed"></a>谓贤圣弟子。<a id="a-Ee"></a>乃至于道思惟道。<a id="a-Ef"></a>无漏意思惟相应。<a id="a-Eg"></a>除邪命身三恶。<a id="a-Eh"></a>余身恶行。<a id="a-Ei"></a>无漏数灭。<a id="a-Ej"></a>不作不为。<a id="a-Ek"></a>乃至坚固不犯住。<a id="a-El"></a>如前正语说。<a id="a-Em"></a>是名正业。<a id="a-En"></a>云何正命。<a id="a-Eo"></a>谓贤圣弟子。<a id="a-Ep"></a>乃至于道思惟道。<a id="a-Eq"></a>无漏意思惟相应。<a id="a-Er"></a>如前所除。<a id="a-Es"></a>邪命身口恶。<a id="a-Et"></a>无漏数灭。<a id="a-Eu"></a>不作不为。<a id="a-Ev"></a>如上广说。<a id="a-Ew"></a>是名正命。<a id="a-Ex"></a>云何正方便说。<a id="a-Ey"></a>谓贤圣弟子。<a id="a-Ez"></a>乃至于道思惟道。<a id="a-F0"></a>无漏意思惟相应。<a id="a-F1"></a>广说如精进觉支。<a id="a-F2"></a>是名正方便。<a id="a-F3"></a>正命广说如念觉支。<a id="a-F4"></a>是名正念。<a id="a-F5"></a>云何正定。<a id="a-F6"></a>谓贤圣弟子。<a id="a-F7"></a>于苦思惟苦。<a id="a-F8"></a>乃至于道思惟道。<a id="a-F9"></a>无漏意思惟相应。<a id="a-FA"></a>广说如正定觉支(八法竟)</p>
  <p id="aFB">云何贪欲结。<a id="a-FC"></a>谓三界贪。<a id="a-FD"></a>云何嗔恚结。<a id="a-FE"></a>谓恼害众生。<a id="a-FF"></a>云何慢结。<a id="a-FG"></a>谓七慢。<a id="a-FH"></a>云何无明结。<a id="a-FI"></a>谓愚三界暗无知。<a id="a-FJ"></a>云何见结。<a id="a-FK"></a>谓三见。<a id="a-FL"></a>身见边见邪见。<a id="a-FM"></a>云何他取结。<a id="a-FN"></a>谓二见见取戒取。<a id="a-FO"></a>云何疑结。<a id="a-FP"></a>谓惑谛不了。<a id="a-FQ"></a>云何嫉结。<a id="a-FR"></a>谓心妒增广。<a id="a-FS"></a>云何悭结。<a id="a-FT"></a>谓心摄受坚着。</p>
  <p id="aFU">云何初众生居处。<a id="a-FV"></a>谓有色众生。<a id="a-FW"></a>种种身。<a id="a-FX"></a>种种想。<a id="a-FY"></a>谓天及人。<a id="a-FZ"></a>是名初众生居处。<a id="a-Fa"></a>是名初次第相续数。<a id="a-Fb"></a>云何名众生居处。<a id="a-Fc"></a>谓众生于中止住。<a id="a-Fd"></a>于中受生入。<a id="a-Fe"></a>是名众生住处。<a id="a-Ff"></a>云何第二第三第四众生居处。<a id="a-Fg"></a>谓如识住处广说。<a id="a-Fh"></a>云何第五众生居处。<a id="a-Fi"></a>谓有色众生无想。<a id="a-Fj"></a>所谓无想天。<a id="a-Fk"></a>是名第五众生居处。<a id="a-Fl"></a>第五次第相续数。<a id="a-Fm"></a>如上广说。<a id="a-Fn"></a>云何第六众生居处。<a id="a-Fo"></a>谓无色众生。<a id="a-Fp"></a>离一切色想离阂想阂想。<a id="a-Fq"></a>究竟乃至第八众生居处。<a id="a-Fr"></a>广说如后三识住处。<a id="a-Fs"></a>云何第九众生居处。<a id="a-Ft"></a>谓无色众生。<a id="a-Fu"></a>离一切无所有处。<a id="a-Fv"></a>入非想非非想处住。<a id="a-Fw"></a>所谓非想非非想天。<a id="a-Fx"></a>是名第九众生居处。<a id="a-Fy"></a>次第相续数。<a id="a-Fz"></a>如上广说。<a id="a-G0"></a>是名九众生居处(九法竟)</p>
  <p id="aG1">云何初一切入处。<a id="a-G2"></a>谓地一切入。<a id="a-G3"></a>一相生。<a id="a-G4"></a>上下诸方。<a id="a-G5"></a>无二无量。<a id="a-G6"></a>是名初一切入处。<a id="a-G7"></a>云何初次第相续数次第正受。<a id="a-G8"></a>谓初一切入处。<a id="a-G9"></a>若入正受善色受想行识。<a id="a-GA"></a>是名地一切入处。<a id="a-GB"></a>如地一切入。<a id="a-GC"></a>水火风青黄赤白一切入处亦如是。<a id="a-GD"></a>空一切入处。<a id="a-GE"></a>识一切入处。<a id="a-GF"></a>一相生上下诸方无二无量。<a id="a-GG"></a>是名十一切入处。<a id="a-GH"></a>云何十一切入次第相续数次第正受。<a id="a-GI"></a>谓十一切入处。<a id="a-GJ"></a>若入正受善色受想行识。<a id="a-GK"></a>是名十一切入处。</p>
  <p id="aGL">无学正见。<a id="a-GM"></a>乃至无学正定。<a id="a-GN"></a>如道支说。<a id="a-GO"></a>云何无学正解脱。<a id="a-GP"></a>谓贤圣弟子。<a id="a-GQ"></a>乃至于道思惟道。<a id="a-GR"></a>无学意思惟相应。<a id="a-GS"></a>若心已解脱当解脱。<a id="a-GT"></a>云何无学解脱正知见。<a id="a-GU"></a>谓尽智无生智(十法竟)</p>
  <p id="aGV">云何有漏色。<a id="a-GW"></a>谓若色有漏从取生。<a id="a-GX"></a>谓此色过去未来现在。<a id="a-GY"></a>起欲今起当起。<a id="a-GZ"></a>若恚若痴。<a id="a-Ga"></a>一一心数。<a id="a-Gb"></a>起诸烦恼。<a id="a-Gc"></a>今起当起。<a id="a-Gd"></a>是名有漏色。<a id="a-Ge"></a>乃至有漏识亦如是。</p>
  <p id="aGf">云何无漏色。<a id="a-Gg"></a>谓若色无漏。<a id="a-Gh"></a>不从取生。<a id="a-Gi"></a>谓此色过去未来现在。<a id="a-Gj"></a>若欲应生不生。<a id="a-Gk"></a>若恚若痴。<a id="a-Gl"></a>及余心数烦恼。<a id="a-Gm"></a>应生不生。<a id="a-Gn"></a>是名无漏色。<a id="a-Go"></a>如是乃至无漏识亦如是。</p>
  <p id="aGp">云何无为法。<a id="a-Gq"></a>谓三无为。<a id="a-Gr"></a>虚空数灭非数灭(十一法竟)</p>
  <p id="aGs">云何十二入十八界。<a id="a-Gt"></a>谓如前分别七事品广说(十二法十八法竟)</p>
  <p id="aGu">云何眼根。<a id="a-Gv"></a>谓如眼入。<a id="a-Gw"></a>如是乃至身根如身入。<a id="a-Gx"></a>云何女根。<a id="a-Gy"></a>谓身根少分。<a id="a-Gz"></a>男根亦如是。</p>
  <p id="aH0">云何命根。<a id="a-H1"></a>谓三界中命。<a id="a-H2"></a>云何意根。<a id="a-H3"></a>谓若心意识。<a id="a-H4"></a>彼复云何。<a id="a-H5"></a>谓六识身。<a id="a-H6"></a>所谓眼识。<a id="a-H7"></a>乃至意识。<a id="a-H8"></a>乐根苦根喜根忧根舍根。<a id="a-H9"></a>如前分别七事品广说。</p>
  <p id="aHA">云何信根。<a id="a-HB"></a>谓依出要寂静。<a id="a-HC"></a>生信善法。<a id="a-HD"></a>增上信正思惟种种行种种作种种思惟心清净。<a id="a-HE"></a>是名信根。</p>
  <p id="aHF">云何精进根。<a id="a-HG"></a>谓出要寂静生于善法。<a id="a-HH"></a>若欲精进方便。<a id="a-HI"></a>勇猛摄心。<a id="a-HJ"></a>常不懈息。<a id="a-HK"></a>是名精进根。</p>
  <p id="aHL">云何念根。<a id="a-HM"></a>谓出要寂静生于善法。<a id="a-HN"></a>若念随念。<a id="a-HO"></a>是名念根。</p>
  <p id="aHP">云何定根。<a id="a-HQ"></a>谓出要寂静。<a id="a-HR"></a>生于善法。<a id="a-HS"></a>若心离乱。<a id="a-HT"></a>善住等住。<a id="a-HU"></a>是名定根。</p>
  <p id="aHV">云何慧根。<a id="a-HW"></a>谓出要寂静。<a id="a-HX"></a>生于善法。<a id="a-HY"></a>择法照察。<a id="a-HZ"></a>决断审了。<a id="a-Ha"></a>是名慧根。</p>
  <p id="aHb">云何未知当知根。<a id="a-Hc"></a>所谓超升离生人。<a id="a-Hd"></a>若学慧根。<a id="a-He"></a>谓彼根随信行随法行未无间等四圣谛。<a id="a-Hf"></a>而无间等生。<a id="a-Hg"></a>是名未知当知根。</p>
  <p id="aHh">云何已知根。<a id="a-Hi"></a>所谓见谛人无间等。<a id="a-Hj"></a>若学慧根。<a id="a-Hk"></a>谓彼根信解脱。<a id="a-Hl"></a>见到身证。<a id="a-Hm"></a>已无间等四圣谛。<a id="a-Hn"></a>增上无间生。<a id="a-Ho"></a>是名已知根。</p>
  <p id="aHp">云何无知根所谓阿罗汉。<a id="a-Hq"></a>尽诸漏结。<a id="a-Hr"></a>若无学慧根。<a id="a-Hs"></a>谓彼根慧解脱俱解脱。<a id="a-Ht"></a>现法乐住。<a id="a-Hu"></a>增上无间生。<a id="a-Hv"></a>是名无知根(二十二法竟)</p>
  <p id="aHw">云何九十八使。<a id="a-Hx"></a>谓三十六使欲界系。<a id="a-Hy"></a>三十一使色界系。<a id="a-Hz"></a>三十一使无色界系(九十八法竟)</p>
 </body>
</html>