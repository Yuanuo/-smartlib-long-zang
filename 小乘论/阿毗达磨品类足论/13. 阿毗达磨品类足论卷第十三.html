<!doctype html>
<html id="z3IBW5I1Am" data-ver="859">
 <head>
  <meta charset="utf-8">
  <meta author="世友">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">阿毗达磨品类足论卷第十三</h1>
  <h2 id="a2">辩千问品第七之四</h2>
  <p id="a3">此四圣谛几断遍知所遍知等者。<a id="a-4"></a>二是断遍知所遍知。<a id="a-5"></a>二非断遍知所遍知。<a id="a-6"></a>几应断等者。<a id="a-7"></a>二应断二不应断。<a id="a-8"></a>几应修等者。<a id="a-9"></a>一应修一不应修。<a id="a-A"></a>二应分别。<a id="a-B"></a>谓苦圣谛。<a id="a-C"></a>或应修或不应修。<a id="a-D"></a>云何应修。<a id="a-E"></a>谓善苦谛。<a id="a-F"></a>云何不应修。<a id="a-G"></a>谓不善无记苦谛。<a id="a-H"></a>集圣谛亦尔。<a id="a-I"></a>几染污等者。<a id="a-J"></a>二不染污。<a id="a-K"></a>二应分别。<a id="a-L"></a>谓苦圣谛。<a id="a-M"></a>或染污或不染污。<a id="a-N"></a>云何染污。<a id="a-O"></a>谓有覆苦谛。<a id="a-P"></a>云何不染污。<a id="a-Q"></a>谓无覆苦谛。<a id="a-R"></a>集圣谛亦尔。<a id="a-S"></a>几果非有果等者。<a id="a-T"></a>三是果亦有果。<a id="a-U"></a>一是果非有果。<a id="a-V"></a>几有执受等者。<a id="a-W"></a>二无执受。<a id="a-X"></a>二应分别。<a id="a-Y"></a>谓苦圣谛。<a id="a-Z"></a>或有执受或无执受。<a id="a-a"></a>云何有执受。<a id="a-b"></a>谓自体所摄苦谛。<a id="a-c"></a>云何无执受。<a id="a-d"></a>谓非自体所摄苦谛。<a id="a-e"></a>集圣谛亦尔。<a id="a-f"></a>几大种所造等者。<a id="a-g"></a>一非大种所造。<a id="a-h"></a>三应分别。<a id="a-i"></a>谓苦圣谛。<a id="a-j"></a>或大种所造。<a id="a-k"></a>或非大种所造。<a id="a-l"></a>云何大种所造。<a id="a-m"></a>谓九处及二处少分。<a id="a-n"></a>云何非大种所造。<a id="a-o"></a>谓一处及二处少分。<a id="a-p"></a>集圣谛亦尔。<a id="a-q"></a>道圣谛所摄身语业。<a id="a-r"></a>是大种所造。<a id="a-s"></a>余皆非大种所造。<a id="a-t"></a>几有上等者。<a id="a-u"></a>三有上一无上。<a id="a-v"></a>几是有等者。<a id="a-w"></a>二是有二非有。<a id="a-x"></a>几因相应等者。<a id="a-y"></a>一因不相应。<a id="a-z"></a>三应分别。<a id="a-10"></a>谓苦圣谛所摄色心不相应行。<a id="a-11"></a>是因不相应。<a id="a-12"></a>余皆因相应。<a id="a-13"></a>集圣谛亦尔。<a id="a-14"></a>道圣谛所摄身语业心不相应行。<a id="a-15"></a>是因不相应。<a id="a-16"></a>余皆因相应。</p>
  <p id="a17">此四圣谛与六善处相摄者。<a id="a-18"></a>六善处摄二谛及二谛少分。<a id="a-19"></a>二谛及二谛少分亦摄六善处。<a id="a-1A"></a>与五不善处相摄者。<a id="a-1B"></a>五不善处摄二谛少分。<a id="a-1C"></a>二谛少分亦摄五不善处。<a id="a-1D"></a>与七无记处相摄者。<a id="a-1E"></a>应作四句。<a id="a-1F"></a>或是无记处非谛。<a id="a-1G"></a>谓虚空非择灭。<a id="a-1H"></a>或是谛非无记处。<a id="a-1I"></a>谓二谛及二谛少分。<a id="a-1J"></a>或是无记处亦谛。<a id="a-1K"></a>谓二谛少分。<a id="a-1L"></a>或非无记处非谛。<a id="a-1M"></a>是事不可得。<a id="a-1N"></a>与三漏处相摄者。<a id="a-1O"></a>三漏处摄二谛少分。<a id="a-1P"></a>二谛少分亦摄三漏处。<a id="a-1Q"></a>与五有漏处相摄者。<a id="a-1R"></a>五有漏处摄二谛。<a id="a-1S"></a>二谛亦摄五有漏处。<a id="a-1T"></a>与八无漏处相摄者。<a id="a-1U"></a>应作四句。<a id="a-1V"></a>或是无漏处非谛。<a id="a-1W"></a>谓虚空非择灭。<a id="a-1X"></a>或是谛非无漏处。<a id="a-1Y"></a>谓二谛。<a id="a-1Z"></a>或无漏处亦谛。<a id="a-1a"></a>谓二谛。<a id="a-1b"></a>或非无漏处非谛。<a id="a-1c"></a>是事不可得。<a id="a-1d"></a>几过去等者。<a id="a-1e"></a>三或过去或未来或现在。<a id="a-1f"></a>一非过去非未来非现在。<a id="a-1g"></a>几善等者。<a id="a-1h"></a>二是善。<a id="a-1i"></a>二应分别。<a id="a-1j"></a>谓苦圣谛。<a id="a-1k"></a>或善或不善或无记。<a id="a-1l"></a>云何善。<a id="a-1m"></a>谓苦谛所摄善五蕴。<a id="a-1n"></a>云何不善。<a id="a-1o"></a>谓苦谛所摄不善五蕴。<a id="a-1p"></a>云何无记。<a id="a-1q"></a>谓苦谛所摄无记五蕴。<a id="a-1r"></a>集圣谛亦尔。<a id="a-1s"></a>几欲界系等者。<a id="a-1t"></a>二不系。<a id="a-1u"></a>二应分别。<a id="a-1v"></a>谓苦圣谛。<a id="a-1w"></a>或欲界系。<a id="a-1x"></a>或色界系。<a id="a-1y"></a>或无色界系。<a id="a-1z"></a>云何欲界系。<a id="a-20"></a>谓苦谛所摄欲界五蕴。<a id="a-21"></a>云何色界系。<a id="a-22"></a>谓苦谛所摄色界五蕴。<a id="a-23"></a>云何无色界系。<a id="a-24"></a>谓苦谛所摄无色界四蕴。<a id="a-25"></a>集圣谛亦尔。<a id="a-26"></a>几学等者。<a id="a-27"></a>三非学非无学。<a id="a-28"></a>一应分别。<a id="a-29"></a>谓道圣谛或学或无学。<a id="a-2A"></a>云何学。<a id="a-2B"></a>谓学五蕴。<a id="a-2C"></a>云何无学。<a id="a-2D"></a>谓无学五蕴。</p>
  <p id="a2E">此四圣谛几见所断等者。<a id="a-2F"></a>二非所断。<a id="a-2G"></a>二应分别。<a id="a-2H"></a>谓苦圣谛。<a id="a-2I"></a>或见所断或修所断。<a id="a-2J"></a>云何见所断。<a id="a-2K"></a>谓苦谛随信随法行现观边忍所断。<a id="a-2L"></a>此复云何。<a id="a-2M"></a>谓见所断八十八随眠。<a id="a-2N"></a>及彼相应苦谛。<a id="a-2O"></a>并彼等起心不相应行。<a id="a-2P"></a>云何修所断。<a id="a-2Q"></a>谓苦谛学见迹修所断。<a id="a-2R"></a>此复云何。<a id="a-2S"></a>谓修所断十随眠。<a id="a-2T"></a>及彼相应苦谛。<a id="a-2U"></a>并彼等起身语业。<a id="a-2V"></a>心不相应行。<a id="a-2W"></a>若不染污苦谛。<a id="a-2X"></a>集圣谛亦尔。<a id="a-2Y"></a>几非心等者。<a id="a-2Z"></a>一非心非心所非心相应。<a id="a-2a"></a>三应分别。<a id="a-2b"></a>谓苦圣谛所摄色心不相应行。<a id="a-2c"></a>非心非心所非心相应。<a id="a-2d"></a>受蕴想蕴相应行蕴。<a id="a-2e"></a>是心所与心相应。<a id="a-2f"></a>心意识唯是心。<a id="a-2g"></a>集圣谛亦尔。<a id="a-2h"></a>道圣谛所摄身语业。<a id="a-2i"></a>心不相应行。<a id="a-2j"></a>非心非心所非心相应。<a id="a-2k"></a>受蕴想蕴相应行蕴。<a id="a-2l"></a>是心所与心相应。<a id="a-2m"></a>心意识唯是心。<a id="a-2n"></a>几随心转非受相应等者。<a id="a-2o"></a>一非随心转非受相应。<a id="a-2p"></a>三应分别。<a id="a-2q"></a>谓苦圣谛有四句。<a id="a-2r"></a>或随心转非受相应。<a id="a-2s"></a>谓随心转身语业心不相应行。<a id="a-2t"></a>及受或受相应非随心转。<a id="a-2u"></a>谓心意识。<a id="a-2v"></a>或随心转亦受相应。<a id="a-2w"></a>谓想蕴及相应行蕴。<a id="a-2x"></a>或非随心转非受相应。<a id="a-2y"></a>谓除随心转身语业心不相应行。<a id="a-2z"></a>诸余色心不相应行。<a id="a-30"></a>集圣谛亦尔。<a id="a-31"></a>道圣谛有四句。<a id="a-32"></a>或随心转非受相应。<a id="a-33"></a>谓身语业。<a id="a-34"></a>及随心转心不相应行并受。<a id="a-35"></a>或受相应非随心转。<a id="a-36"></a>谓心意识。<a id="a-37"></a>或随心转亦受相应。<a id="a-38"></a>谓想蕴及相应行蕴。<a id="a-39"></a>或非随心转非受相应。<a id="a-3A"></a>谓除随心转心不相应行。<a id="a-3B"></a>诸余心不相应行。<a id="a-3C"></a>几随心转非想行相应等者。<a id="a-3D"></a>除其自性。<a id="a-3E"></a>如受应知。<a id="a-3F"></a>几随寻转非伺相应等者。<a id="a-3G"></a>一非随寻转非伺相应。<a id="a-3H"></a>三应分别。<a id="a-3I"></a>谓苦圣谛有四句。<a id="a-3J"></a>或随寻转非伺相应。<a id="a-3K"></a>谓随寻转身语业心不相应行。<a id="a-3L"></a>及寻相应伺。<a id="a-3M"></a>或伺相应非随寻转。<a id="a-3N"></a>谓寻及寻不相应伺相应心心所苦谛。<a id="a-3O"></a>或随寻转亦伺相应。<a id="a-3P"></a>谓寻伺相应心心所苦谛。<a id="a-3Q"></a>或非随寻转非伺相应。<a id="a-3R"></a>谓除随寻转身语业心不相应行。<a id="a-3S"></a>诸余色心不相应行。<a id="a-3T"></a>及寻不相应伺。<a id="a-3U"></a>并无寻无伺心心所苦谛。<a id="a-3V"></a>集圣谛亦尔。<a id="a-3W"></a>道圣谛有四句。<a id="a-3X"></a>或随寻转非伺相应。<a id="a-3Y"></a>谓随寻转身语业心不相应行。<a id="a-3Z"></a>及寻相应伺。<a id="a-3a"></a>或伺相应非随寻转。<a id="a-3b"></a>谓寻及寻不相应伺相应心心所法。<a id="a-3c"></a>或随寻转亦伺相应。<a id="a-3d"></a>谓寻伺相应心心所法。<a id="a-3e"></a>或非随寻转非伺相应。<a id="a-3f"></a>谓除随寻转身语业心不相应行。<a id="a-3g"></a>诸余身语业心不相应行。<a id="a-3h"></a>及寻不相应伺。<a id="a-3i"></a>并无寻无伺心心所法。<a id="a-3j"></a>几见非见处等者。<a id="a-3k"></a>一非见非见处。<a id="a-3l"></a>三应分别。<a id="a-3m"></a>谓苦圣谛。<a id="a-3n"></a>或见亦见处。<a id="a-3o"></a>或见处非见。<a id="a-3p"></a>或见亦见处者。<a id="a-3q"></a>谓眼根五染污见世间正见。<a id="a-3r"></a>余皆见处非见。<a id="a-3s"></a>集圣谛亦尔。<a id="a-3t"></a>道圣谛所摄尽无生智所不摄慧。<a id="a-3u"></a>是见非见处。<a id="a-3v"></a>余皆非见非见处。<a id="a-3w"></a>几有身见为因非有身见因等者。<a id="a-3x"></a>二非有身见为因非有身见因。<a id="a-3y"></a>二应分别。<a id="a-3z"></a>谓苦圣谛。<a id="a-40"></a>或有身见为因非有身见因。<a id="a-41"></a>或有身见为因亦有身见因。<a id="a-42"></a>或非有身见为因非有身见因。<a id="a-43"></a>有身见为因非有身见因者。<a id="a-44"></a>谓除过去现在见苦所断随眠及彼相应俱有等苦谛。<a id="a-45"></a>亦除过去现在见集所断遍行随眠及彼相应俱有苦谛。<a id="a-46"></a>亦除未来有身见因相应苦谛。<a id="a-47"></a>亦除未来有身见及彼相应法生老住无常。<a id="a-48"></a>诸余染污苦谛。<a id="a-49"></a>有身见为因亦有身见因者。<a id="a-4A"></a>谓前所除苦谛。<a id="a-4B"></a>非有身见为因非有身见因者。<a id="a-4C"></a>谓不染污苦谛。<a id="a-4D"></a>集圣谛亦尔。<a id="a-4E"></a>几业非业异熟等者。<a id="a-4F"></a>一非业非业异熟三应分别。<a id="a-4G"></a>谓苦圣谛有四句。<a id="a-4H"></a>或业非业异熟。<a id="a-4I"></a>谓身语业及业异熟所不摄思。<a id="a-4J"></a>或业异熟非业。<a id="a-4K"></a>谓思所不摄业异熟生苦谛。<a id="a-4L"></a>或业亦业异熟。<a id="a-4M"></a>谓业异熟生思。<a id="a-4N"></a>或非业非业异熟。<a id="a-4O"></a>谓除业及业异熟生苦谛。<a id="a-4P"></a>诸余苦谛。<a id="a-4Q"></a>集圣谛亦尔。<a id="a-4R"></a>道圣谛所摄身语业及思。<a id="a-4S"></a>是业非业异熟余皆非业非业异熟。<a id="a-4T"></a>几业非随业转等者。<a id="a-4U"></a>一非业非随业转。<a id="a-4V"></a>三应分别。<a id="a-4W"></a>谓苦圣谛有四句。<a id="a-4X"></a>或业非随业转。<a id="a-4Y"></a>谓除随业转身语业。<a id="a-4Z"></a>诸余身语业及思。<a id="a-4a"></a>或随业转非业。<a id="a-4b"></a>谓受想识蕴。<a id="a-4c"></a>及思所不摄随业转行蕴。<a id="a-4d"></a>或业亦随业转。<a id="a-4e"></a>谓随业转身语业。<a id="a-4f"></a>或非业非随业转。<a id="a-4g"></a>谓除业及随业转苦谛。<a id="a-4h"></a>诸余苦谛。<a id="a-4i"></a>集圣谛亦尔。<a id="a-4j"></a>道圣谛有四句。<a id="a-4k"></a>或业非随业转。<a id="a-4l"></a>谓思或随业转非业。<a id="a-4m"></a>谓受想识蕴及思所不摄随业转行蕴。<a id="a-4n"></a>或业亦随业转。<a id="a-4o"></a>谓身语业。<a id="a-4p"></a>或非业非随业转。<a id="a-4q"></a>谓除随业转心不相应行。<a id="a-4r"></a>诸余心不相应行。<a id="a-4s"></a>几所造色非有见色等者。<a id="a-4t"></a>一非所造色非有见色。<a id="a-4u"></a>三应分别。<a id="a-4v"></a>谓苦圣谛有三句。<a id="a-4w"></a>或所造色非有见色。<a id="a-4x"></a>谓八处及二处少分。<a id="a-4y"></a>或所造色亦有见色。<a id="a-4z"></a>谓一处。<a id="a-50"></a>或非所造色非有见色。<a id="a-51"></a>谓一处及二处少分。<a id="a-52"></a>集圣谛亦尔。<a id="a-53"></a>道圣谛所摄身语业。<a id="a-54"></a>是所造色非有见色。<a id="a-55"></a>余皆非所造色非有见色。</p>
  <p id="a56">此四圣谛几所造色非有对色等者。<a id="a-57"></a>一非所造色非有对色。<a id="a-58"></a>三应分别。<a id="a-59"></a>谓苦圣谛有四句。<a id="a-5A"></a>或所造色非有对色。<a id="a-5B"></a>谓一处少分。<a id="a-5C"></a>或有对色非所造色。<a id="a-5D"></a>谓一处少分。<a id="a-5E"></a>或所造色亦有对色。<a id="a-5F"></a>谓九处及一处少分。<a id="a-5G"></a>或非所造色非有对色。<a id="a-5H"></a>谓一处及一处少分。<a id="a-5I"></a>集圣谛亦尔。<a id="a-5J"></a>道圣谛所摄身语业。<a id="a-5K"></a>是所造色非有对色。<a id="a-5L"></a>余皆非所造色非有对色。<a id="a-5M"></a>几难见故甚深等者。<a id="a-5N"></a>一切难见故甚深甚深故难见。<a id="a-5O"></a>几善非善为因等者。<a id="a-5P"></a>一是善非善为因。<a id="a-5Q"></a>一是善亦善为因。<a id="a-5R"></a>二应分别。<a id="a-5S"></a>谓苦圣谛。<a id="a-5T"></a>有三句。<a id="a-5U"></a>或善为因非善。<a id="a-5V"></a>谓善异熟生苦谛。<a id="a-5W"></a>或是善亦善为因。<a id="a-5X"></a>谓善苦谛。<a id="a-5Y"></a>或非善非善为因。<a id="a-5Z"></a>谓除善异熟生苦谛。<a id="a-5a"></a>诸余无记。<a id="a-5b"></a>及不善苦谛。<a id="a-5c"></a>集圣谛亦尔。<a id="a-5d"></a>几不善非不善为因等者。<a id="a-5e"></a>二非不善非不善为因。<a id="a-5f"></a>二应分别。<a id="a-5g"></a>谓苦圣谛有三句。<a id="a-5h"></a>或不善为因非不善。<a id="a-5i"></a>谓不善异熟生苦谛。<a id="a-5j"></a>及欲界系有身见边执见。<a id="a-5k"></a>并彼相应俱有等苦谛。<a id="a-5l"></a>或不善亦不善为因。<a id="a-5m"></a>谓不善苦谛。<a id="a-5n"></a>或非不善非不善为因。<a id="a-5o"></a>谓除不善异熟生苦谛。<a id="a-5p"></a>及除欲界系有身见边执见并彼相应俱有等苦谛。<a id="a-5q"></a>诸余无记。<a id="a-5r"></a>及善苦谛。<a id="a-5s"></a>集圣谛亦尔。<a id="a-5t"></a>几无记非无记为因等者。<a id="a-5u"></a>二非无记非无记为因。<a id="a-5v"></a>二应分别。<a id="a-5w"></a>谓苦圣谛。<a id="a-5x"></a>有三句。<a id="a-5y"></a>或无记为因非无记。<a id="a-5z"></a>谓不善苦谛。<a id="a-60"></a>或无记亦无记为因。<a id="a-61"></a>谓无记苦谛。<a id="a-62"></a>或非无记非无记为因。<a id="a-63"></a>谓善苦谛。<a id="a-64"></a>集圣谛亦尔。<a id="a-65"></a>几因缘非有因等者。<a id="a-66"></a>三是因缘亦有因。<a id="a-67"></a>一非因缘非有因。<a id="a-68"></a>几等无间非等无间缘等者。<a id="a-69"></a>一非等无间非等无间缘。<a id="a-6A"></a>三应分别。<a id="a-6B"></a>谓苦圣谛有三句。<a id="a-6C"></a>或是等无间非等无间缘。<a id="a-6D"></a>谓未来现前正起心心所苦谛。<a id="a-6E"></a>及过去现在阿罗汉命终时心心所苦谛。<a id="a-6F"></a>并已生正起无想灭定。<a id="a-6G"></a>或是等无间亦等无间缘。<a id="a-6H"></a>谓除过去现在阿罗汉命终时心心所苦谛。<a id="a-6I"></a>诸余过去现在心心所苦谛。<a id="a-6J"></a>或非等无间非等无间缘谓除未来现前正起心心所苦谛。<a id="a-6K"></a>诸余未来心心所苦谛。<a id="a-6L"></a>除等无间心不相应行。<a id="a-6M"></a>诸余心不相应行。<a id="a-6N"></a>及色苦谛。<a id="a-6O"></a>集圣谛亦尔。<a id="a-6P"></a>道圣谛有三句。<a id="a-6Q"></a>或是等无间非等无间缘。<a id="a-6R"></a>谓未来现前正起心心所道谛。<a id="a-6S"></a>或是等无间亦等无间缘。<a id="a-6T"></a>谓过去现在心心所道谛。<a id="a-6U"></a>或非等无间非等无间缘。<a id="a-6V"></a>谓除未来现前正起心心所道谛。<a id="a-6W"></a>诸余未来心心所道谛。<a id="a-6X"></a>及身语业心不相应行道谛。<a id="a-6Y"></a>几所缘缘非有所缘等者。<a id="a-6Z"></a>一是所缘缘非有所缘。<a id="a-6a"></a>三应分别。<a id="a-6b"></a>谓苦圣谛所摄色心不相应行。<a id="a-6c"></a>是所缘缘非有所缘。<a id="a-6d"></a>诸余苦谛。<a id="a-6e"></a>皆是所缘缘亦有所缘。<a id="a-6f"></a>集圣谛亦尔道圣谛所摄身语业心不相应行。<a id="a-6g"></a>是所缘缘非有所缘。<a id="a-6h"></a>诸余道谛。<a id="a-6i"></a>皆所缘缘亦有所缘。<a id="a-6j"></a>几增上缘非有增上等者。<a id="a-6k"></a>一是增上缘非有增上。<a id="a-6l"></a>三是增上缘亦有增上。<a id="a-6m"></a>几暴流非顺暴流等者。<a id="a-6n"></a>一非暴流非顺暴流。<a id="a-6o"></a>二应分别。<a id="a-6p"></a>谓苦圣谛。<a id="a-6q"></a>或是暴流亦顺暴流。<a id="a-6r"></a>或顺暴流非暴流。<a id="a-6s"></a>是暴流亦顺暴流者。<a id="a-6t"></a>谓四暴流。<a id="a-6u"></a>诸余苦谛。<a id="a-6v"></a>是顺暴流非暴流。<a id="a-6w"></a>集圣谛亦尔。<a id="a-6x"></a>四静虑者。<a id="a-6y"></a>谓初静虑。<a id="a-6z"></a>第二静虑。<a id="a-70"></a>第三静虑。<a id="a-71"></a>第四静虑。<a id="a-72"></a>此四静虑几有色等者。<a id="a-73"></a>一切应分别。<a id="a-74"></a>谓诸静虑所摄身语业是有色。<a id="a-75"></a>余皆是无色。<a id="a-76"></a>几有见等者。<a id="a-77"></a>一切无见。<a id="a-78"></a>几有对等者。<a id="a-79"></a>一切无对。<a id="a-7A"></a>几有漏等者。<a id="a-7B"></a>一切应分别。<a id="a-7C"></a>谓诸静虑。<a id="a-7D"></a>或有漏或无漏。<a id="a-7E"></a>云何有漏。<a id="a-7F"></a>谓静虑所摄有漏五蕴。<a id="a-7G"></a>云何无漏。<a id="a-7H"></a>谓静虑所摄无漏五蕴。<a id="a-7I"></a>几有为等者。<a id="a-7J"></a>一切有为。<a id="a-7K"></a>几有异熟等者。<a id="a-7L"></a>一切应分别。<a id="a-7M"></a>谓诸静虑。<a id="a-7N"></a>若有漏有异熟。<a id="a-7O"></a>若无漏无异熟。<a id="a-7P"></a>几是缘生等者。<a id="a-7Q"></a>一切是缘生是因生是世摄。<a id="a-7R"></a>几色摄等者。<a id="a-7S"></a>一切应分别。<a id="a-7T"></a>谓诸静虑所摄身语业是色摄。<a id="a-7U"></a>余皆是名摄。<a id="a-7V"></a>几内处摄等者。<a id="a-7W"></a>一切应分别。<a id="a-7X"></a>谓诸静虑所摄心意识。<a id="a-7Y"></a>内处摄。<a id="a-7Z"></a>余皆外处摄。<a id="a-7a"></a>几智遍知所遍知等者。<a id="a-7b"></a>一切智遍知所遍知。</p>
  <p id="a7c">此四静虑几断遍知所遍知等者。<a id="a-7d"></a>一切应分别。<a id="a-7e"></a>谓诸静虑。<a id="a-7f"></a>若有漏断遍知所遍知。<a id="a-7g"></a>若无漏非断遍知所遍知。<a id="a-7h"></a>几应断等者。<a id="a-7i"></a>一切应分别。<a id="a-7j"></a>谓诸静虑。<a id="a-7k"></a>若有漏应断。<a id="a-7l"></a>若无漏不应断。<a id="a-7m"></a>几应修等者。<a id="a-7n"></a>一切是应修。<a id="a-7o"></a>几染污等者。<a id="a-7p"></a>一切不染污。<a id="a-7q"></a>几果非有果等者。<a id="a-7r"></a>一切是果亦有果。<a id="a-7s"></a>几有执受等者。<a id="a-7t"></a>一切无执受。<a id="a-7u"></a>几大种所造等者。<a id="a-7v"></a>一切应分别。<a id="a-7w"></a>谓诸静虑所摄身语业。<a id="a-7x"></a>是大种所造。<a id="a-7y"></a>余皆非大种所造。<a id="a-7z"></a>几有上等者。<a id="a-80"></a>一切是有上。<a id="a-81"></a>几是有等者。<a id="a-82"></a>一切应分别。<a id="a-83"></a>谓诸静虑。<a id="a-84"></a>若有漏是有。<a id="a-85"></a>若无漏非有。<a id="a-86"></a>几因相应等者。<a id="a-87"></a>一切应分别。<a id="a-88"></a>谓诸静虑所摄身语业心不相应行因不相应。<a id="a-89"></a>余皆因相应。</p>
  <p id="a8A">此四静虑与六善处相摄者。<a id="a-8B"></a>五善处少分摄四静虑。<a id="a-8C"></a>四静虑亦摄五善处少分。<a id="a-8D"></a>与五不善处相摄者。<a id="a-8E"></a>互不相摄。<a id="a-8F"></a>与七无记处相摄者。<a id="a-8G"></a>互不相摄。<a id="a-8H"></a>与三漏处相摄者。<a id="a-8I"></a>互不相摄。<a id="a-8J"></a>与五有漏处相摄者。<a id="a-8K"></a>应作四句。<a id="a-8L"></a>或有漏处非静虑。<a id="a-8M"></a>谓静虑所不摄有漏五蕴。<a id="a-8N"></a>或静虑非有漏处。<a id="a-8O"></a>谓无漏四静虑。<a id="a-8P"></a>或有漏处亦静虑。<a id="a-8Q"></a>谓有漏四静虑。<a id="a-8R"></a>或非有漏处非静虑。<a id="a-8S"></a>谓静虑所不摄无漏五蕴。<a id="a-8T"></a>及无为法。<a id="a-8U"></a>与八无漏处相摄者。<a id="a-8V"></a>应作四句。<a id="a-8W"></a>或无漏处非静虑。<a id="a-8X"></a>谓静虑所不摄无漏五蕴。<a id="a-8Y"></a>及无为法。<a id="a-8Z"></a>或静虑非无漏处。<a id="a-8a"></a>谓有漏四静虑。<a id="a-8b"></a>或无漏处亦静虑。<a id="a-8c"></a>谓无漏四静虑。<a id="a-8d"></a>或非无漏处非静虑。<a id="a-8e"></a>谓静虑所不摄有漏五蕴。<a id="a-8f"></a>几过去等者。<a id="a-8g"></a>一切或过去或未来或现在。<a id="a-8h"></a>几善等者。<a id="a-8i"></a>一切是善。<a id="a-8j"></a>几欲界系等者。<a id="a-8k"></a>一切应分别。<a id="a-8l"></a>谓诸静虑。<a id="a-8m"></a>若有漏色界系。<a id="a-8n"></a>若无漏是不系。<a id="a-8o"></a>几学等者。<a id="a-8p"></a>一切应分别。<a id="a-8q"></a>谓诸静虑。<a id="a-8r"></a>或学或无学或非学非无学。<a id="a-8s"></a>云何学。<a id="a-8t"></a>谓静虑所摄学五蕴。<a id="a-8u"></a>云何无学。<a id="a-8v"></a>谓静虑所摄无学五蕴。<a id="a-8w"></a>云何非学非无学。<a id="a-8x"></a>谓静虑所摄有漏五蕴。</p>
  <p id="a8y">此四静虑几见所断等者。<a id="a-8z"></a>一切应分别。<a id="a-90"></a>谓诸静虑。<a id="a-91"></a>若有漏修所断。<a id="a-92"></a>若无漏非所断。<a id="a-93"></a>几非心等者。<a id="a-94"></a>一切应分别。<a id="a-95"></a>谓静虑所摄身语业心不相应行。<a id="a-96"></a>非心非心所非心相应。<a id="a-97"></a>受蕴想蕴相应行蕴。<a id="a-98"></a>是心所与心相应。<a id="a-99"></a>心意识唯是心。<a id="a-9A"></a>几随心转非受相应等者。<a id="a-9B"></a>一切应分别。<a id="a-9C"></a>谓各有四句。<a id="a-9D"></a>或随心转非受相应。<a id="a-9E"></a>谓静虑所摄身语业。<a id="a-9F"></a>及随心转心不相应行并受。<a id="a-9G"></a>或受相应非随心转。<a id="a-9H"></a>谓静虑所摄心意识。<a id="a-9I"></a>或随心转亦受相应。<a id="a-9J"></a>谓静虑所摄想蕴。<a id="a-9K"></a>及相应行蕴。<a id="a-9L"></a>或非随心转非受相应。<a id="a-9M"></a>谓除静虑所摄随心转心不相应行。<a id="a-9N"></a>诸余静虑所摄心不相应行。<a id="a-9O"></a>几随心转非想行相应等者。<a id="a-9P"></a>除其自性。<a id="a-9Q"></a>如受应知。<a id="a-9R"></a>几随寻转非伺相应等者。<a id="a-9S"></a>三非随寻转非伺相应。<a id="a-9T"></a>一应分别。<a id="a-9U"></a>谓初静虑。<a id="a-9V"></a>应作四句。<a id="a-9W"></a>或随寻转非伺相应。<a id="a-9X"></a>谓初静虑所摄身语业。<a id="a-9Y"></a>及随寻转心不相应行并伺。<a id="a-9Z"></a>或伺相应非随寻转。<a id="a-9a"></a>谓初静虑所摄寻。<a id="a-9b"></a>或随寻转亦伺相应。<a id="a-9c"></a>谓初静虑所摄寻伺相应心心所法。<a id="a-9d"></a>或非随寻转非伺相应。<a id="a-9e"></a>谓除初静虑所摄随寻转心不相应行。<a id="a-9f"></a>诸余初静虑所摄心不相应行。<a id="a-9g"></a>几见非见处等者。<a id="a-9h"></a>一切应分别。<a id="a-9i"></a>谓各有四句。<a id="a-9j"></a>或见非见处。<a id="a-9k"></a>谓静虑所摄尽无生智所不摄无漏慧。<a id="a-9l"></a>或见处非见。<a id="a-9m"></a>谓见所不摄有漏四静虑。<a id="a-9n"></a>或见亦见处。<a id="a-9o"></a>谓静虑所摄有漏慧。<a id="a-9p"></a>或非见非见处。<a id="a-9q"></a>谓见所不摄无漏四静虑。<a id="a-9r"></a>几有身见为因非有身见因等者。<a id="a-9s"></a>一切非有身见为因非有身见因。<a id="a-9t"></a>几业非业异熟等者。<a id="a-9u"></a>一切应分别。<a id="a-9v"></a>谓诸静虑所摄身语业及思。<a id="a-9w"></a>是业非业异熟。<a id="a-9x"></a>余皆非业非业异熟。<a id="a-9y"></a>几业非随业转等者。<a id="a-9z"></a>一切应分别。<a id="a-A0"></a>谓各有四句。<a id="a-A1"></a>或业非随业转。<a id="a-A2"></a>谓静虑所摄思。<a id="a-A3"></a>或随业转非业。<a id="a-A4"></a>谓静虑所摄受想识蕴。<a id="a-A5"></a>及思所不摄随业转行蕴。<a id="a-A6"></a>或业亦随业转。<a id="a-A7"></a>谓静虑所摄身语业。<a id="a-A8"></a>或非业非随业转。<a id="a-A9"></a>谓除静虑所摄随业转心不相应行。<a id="a-AA"></a>诸余静虑所摄心不相应行。<a id="a-AB"></a>几所造色非有见色等者。<a id="a-AC"></a>一切应分别。<a id="a-AD"></a>谓诸静虑所摄身语业。<a id="a-AE"></a>是所造色非有见色。<a id="a-AF"></a>余皆非所造色非有见色。</p>
  <p id="aAG">此四静虑。<a id="a-AH"></a>几所造色非有对色等者。<a id="a-AI"></a>一切应分别。<a id="a-AJ"></a>谓诸静虑所摄身语业。<a id="a-AK"></a>是所造色非有对色。<a id="a-AL"></a>余皆非所造色非有对色。<a id="a-AM"></a>几难见故甚深等者。<a id="a-AN"></a>一切难见故甚深甚深故难见。<a id="a-AO"></a>几善非善为因等者。<a id="a-AP"></a>一切是善亦善为因。<a id="a-AQ"></a>几不善非不善为因等者。<a id="a-AR"></a>一切非不善非不善为因。<a id="a-AS"></a>几无记非无记为因等者。<a id="a-AT"></a>一切非无记非无记为因。<a id="a-AU"></a>几因缘非有因等者。<a id="a-AV"></a>一切是因缘亦有因。<a id="a-AW"></a>几等无间非等无间缘等者。<a id="a-AX"></a>一切应分别。<a id="a-AY"></a>谓初静虑。<a id="a-AZ"></a>有三句。<a id="a-Aa"></a>或是等无间非等无间缘。<a id="a-Ab"></a>谓未来现前正起心心所法。<a id="a-Ac"></a>或是等无间亦等无间缘。<a id="a-Ad"></a>谓过去现在心心所法。<a id="a-Ae"></a>或非等无间非等无间缘。<a id="a-Af"></a>谓除未来现前正起心心所法。<a id="a-Ag"></a>诸余未来心心所法。<a id="a-Ah"></a>及身语业心不相应行。<a id="a-Ai"></a>第二第三静虑亦尔。<a id="a-Aj"></a>第四静虑。<a id="a-Ak"></a>有三句。<a id="a-Al"></a>或是等无间非等无间缘。<a id="a-Am"></a>谓未来现前正起心心所法。<a id="a-An"></a>及已生正起无想定。<a id="a-Ao"></a>或是等无间亦等无间缘。<a id="a-Ap"></a>谓过去现在心心所法。<a id="a-Aq"></a>或非等无间非等无间缘。<a id="a-Ar"></a>谓除未来现前正起心心所法。<a id="a-As"></a>诸余未来心心所法。<a id="a-At"></a>及除等无间心不相应行。<a id="a-Au"></a>诸余心不相应行。<a id="a-Av"></a>并身语业。<a id="a-Aw"></a>几所缘缘非有所缘等者。<a id="a-Ax"></a>一切应分别。<a id="a-Ay"></a>谓诸静虑所摄身语业心不相应行。<a id="a-Az"></a>是所缘缘非有所缘。<a id="a-B0"></a>余皆是所缘缘亦有所缘。<a id="a-B1"></a>几增上缘非有增上等者。<a id="a-B2"></a>一切是增上缘亦有增上。<a id="a-B3"></a>几暴流非顺暴流等者。<a id="a-B4"></a>一切应分别。<a id="a-B5"></a>谓诸静虑。<a id="a-B6"></a>若有漏顺暴流非暴流。<a id="a-B7"></a>若无漏非暴流非顺暴流。<a id="a-B8"></a>四无量者。<a id="a-B9"></a>谓慈无量悲无量喜无量舍无量。</p>
  <p id="aBA">此四无量几有色等者。<a id="a-BB"></a>一切应分别。<a id="a-BC"></a>谓诸无量所摄身语业。<a id="a-BD"></a>是有色。<a id="a-BE"></a>余皆无色。<a id="a-BF"></a>几有见等者。<a id="a-BG"></a>一切无见。<a id="a-BH"></a>几有对等者。<a id="a-BI"></a>一切无对。<a id="a-BJ"></a>几有漏等者。<a id="a-BK"></a>一切有漏。<a id="a-BL"></a>几有为等者。<a id="a-BM"></a>一切有为。<a id="a-BN"></a>几有异熟等者。<a id="a-BO"></a>一切有异熟。<a id="a-BP"></a>几是缘生等者。<a id="a-BQ"></a>一切是缘生是因生是世摄。<a id="a-BR"></a>几色摄等者。<a id="a-BS"></a>一切应分别。<a id="a-BT"></a>谓诸无量所摄身语业。<a id="a-BU"></a>是色摄。<a id="a-BV"></a>余皆是名摄。<a id="a-BW"></a>几内处摄等者。<a id="a-BX"></a>一切应分别。<a id="a-BY"></a>谓诸无量所摄心意识。<a id="a-BZ"></a>内处摄。<a id="a-Ba"></a>余皆外处摄。<a id="a-Bb"></a>几智遍知所遍知等者。<a id="a-Bc"></a>一切是智遍知所遍知。</p>
  <p id="aBd">此四无量几断遍知所遍知等者。<a id="a-Be"></a>一切是断遍知所遍知。<a id="a-Bf"></a>几应断等者。<a id="a-Bg"></a>一切是应断。<a id="a-Bh"></a>几应修等者。<a id="a-Bi"></a>一切是应修。<a id="a-Bj"></a>几染污等者。<a id="a-Bk"></a>一切不染污。<a id="a-Bl"></a>几果非有果等者。<a id="a-Bm"></a>一切是果亦有果。<a id="a-Bn"></a>几有执受等者。<a id="a-Bo"></a>一切无执受。<a id="a-Bp"></a>几大种所造等者。<a id="a-Bq"></a>一切应分别。<a id="a-Br"></a>谓诸无量所摄身语业。<a id="a-Bs"></a>是大种所造。<a id="a-Bt"></a>余皆非大种所造。<a id="a-Bu"></a>几有上等者。<a id="a-Bv"></a>一切是有上。<a id="a-Bw"></a>几是有等者。<a id="a-Bx"></a>一切是有几因相应等者。<a id="a-By"></a>一切应分别。<a id="a-Bz"></a>谓诸无量所摄身语业心不相应行。<a id="a-C0"></a>因不相应。<a id="a-C1"></a>余皆因相应。</p>
  <p id="aC2">此四无量与六善处相摄者。<a id="a-C3"></a>五善处少分摄四无量。<a id="a-C4"></a>四无量亦摄五善处少分。<a id="a-C5"></a>与五不善处相摄者。<a id="a-C6"></a>互不相摄。<a id="a-C7"></a>与七无记处相摄者。<a id="a-C8"></a>互不相摄。<a id="a-C9"></a>与三漏处相摄者。<a id="a-CA"></a>互不相摄。<a id="a-CB"></a>与五有漏处相摄者。<a id="a-CC"></a>五有漏处少分摄四无量。<a id="a-CD"></a>四无量亦摄五有漏处少分。<a id="a-CE"></a>与八无漏处相摄者。<a id="a-CF"></a>互不相摄。<a id="a-CG"></a>几过去等者。<a id="a-CH"></a>一切或过去或未来或现在。<a id="a-CI"></a>几善等者。<a id="a-CJ"></a>一切是善。<a id="a-CK"></a>几欲界系等者。<a id="a-CL"></a>一切色界系。<a id="a-CM"></a>几学等者。<a id="a-CN"></a>一切非学非无学。</p>
  <p id="aCO">此四无量。<a id="a-CP"></a>几见所断等者。<a id="a-CQ"></a>一切修所断。<a id="a-CR"></a>几非心等者。<a id="a-CS"></a>一切应分别。<a id="a-CT"></a>谓诸无量所摄身语业心不相应行。<a id="a-CU"></a>非心非心所非心相应。<a id="a-CV"></a>受蕴想蕴相应行蕴。<a id="a-CW"></a>是心所与心相应。<a id="a-CX"></a>心意识唯是心。<a id="a-CY"></a>几随心转非受相应等者。<a id="a-CZ"></a>一切应分别。<a id="a-Ca"></a>谓各有四句。<a id="a-Cb"></a>或随心转非受相应。<a id="a-Cc"></a>谓无量所摄身语业。<a id="a-Cd"></a>及随心转心不相应行并受。<a id="a-Ce"></a>或受相应非随心转。<a id="a-Cf"></a>谓无量所摄心意识。<a id="a-Cg"></a>或随心转亦受相应。<a id="a-Ch"></a>谓无量所摄想蕴。<a id="a-Ci"></a>及相应行蕴。<a id="a-Cj"></a>或非随心转非受相应。<a id="a-Ck"></a>谓除无量所摄随心转心不相应行。<a id="a-Cl"></a>诸余无量所摄心不相应行。<a id="a-Cm"></a>几随心转非想行相应等者。<a id="a-Cn"></a>除其自性。<a id="a-Co"></a>如受应知。<a id="a-Cp"></a>几随寻转非伺相应等者。<a id="a-Cq"></a>一切应分别。<a id="a-Cr"></a>谓慈无量。<a id="a-Cs"></a>有四句。<a id="a-Ct"></a>或随寻转非伺相应。<a id="a-Cu"></a>谓慈无量所摄随寻转身语业心不相应行。<a id="a-Cv"></a>及寻相应伺。<a id="a-Cw"></a>或伺相应非随寻转。<a id="a-Cx"></a>谓慈无量所摄寻。<a id="a-Cy"></a>及寻不相应伺相应心心所法。<a id="a-Cz"></a>或随寻转亦伺相应。<a id="a-D0"></a>谓慈无量所摄寻伺相应心心所法。<a id="a-D1"></a>或非随寻转非伺相应。<a id="a-D2"></a>谓除慈无量所摄随寻转身语业心不相应行。<a id="a-D3"></a>诸余慈无量所摄身语业心不相应行。<a id="a-D4"></a>及慈无量所摄寻不相应伺。<a id="a-D5"></a>并慈无量所摄无寻无伺心心所法。<a id="a-D6"></a>悲舍无量亦尔。<a id="a-D7"></a>喜无量。<a id="a-D8"></a>有四句。<a id="a-D9"></a>或随寻转非伺相应。<a id="a-DA"></a>谓喜无量所摄随寻转身语业心不相应行及同。<a id="a-DB"></a>或伺相应非随寻转。<a id="a-DC"></a>谓喜无量所摄寻。<a id="a-DD"></a>或随寻转亦伺相应。<a id="a-DE"></a>谓喜无量所摄寻伺相应心心所法。<a id="a-DF"></a>或非随寻转非伺相应。<a id="a-DG"></a>谓除喜无量所摄随寻转身语业心不相应行。<a id="a-DH"></a>诸余喜无量所摄身语业心不相应行。<a id="a-DI"></a>及喜无量所摄无寻无伺心心所法。<a id="a-DJ"></a>几见非见处等者。<a id="a-DK"></a>一切应分别。<a id="a-DL"></a>谓诸无量。<a id="a-DM"></a>或是见亦见处。<a id="a-DN"></a>或是见处非见。<a id="a-DO"></a>是见亦见处者。<a id="a-DP"></a>谓无量所摄慧。<a id="a-DQ"></a>余皆是见处非见。<a id="a-DR"></a>几有身见为因非有身见因等者。<a id="a-DS"></a>一切非有身见为因非有身见因。<a id="a-DT"></a>几业非业异熟等者。<a id="a-DU"></a>一切应分别。<a id="a-DV"></a>谓无量所摄身语业及思。<a id="a-DW"></a>是业非业异熟。<a id="a-DX"></a>余皆非业非业异熟。<a id="a-DY"></a>几业非随业转等者。<a id="a-DZ"></a>一切应分别。<a id="a-Da"></a>谓各有四句。<a id="a-Db"></a>或是业非随业转。<a id="a-Dc"></a>谓无量所摄思。<a id="a-Dd"></a>或随业转非业。<a id="a-De"></a>谓无量所摄受想识蕴。<a id="a-Df"></a>及思所不摄随业转行蕴。<a id="a-Dg"></a>或业亦随业转。<a id="a-Dh"></a>谓无量所摄身语业。<a id="a-Di"></a>或非业非随业转。<a id="a-Dj"></a>谓除无量所摄随业转心不。<a id="a-Dk"></a>相应行。<a id="a-Dl"></a>诸余无量所摄心不相应行。<a id="a-Dm"></a>几所造色非有见色等者。<a id="a-Dn"></a>一切应分别。<a id="a-Do"></a>谓无量所摄身语业。<a id="a-Dp"></a>是所造色非有见色。<a id="a-Dq"></a>余皆非所造色非有见色。</p>
 </body>
</html>