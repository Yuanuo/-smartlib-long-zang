<!doctype html>
<html id="z3IBW4v1Ag" data-ver="895">
 <head>
  <meta charset="utf-8">
  <meta author="世友">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">阿毗达磨品类足论卷第七</h1>
  <h2 id="a2">辩摄等品第六之三</h2>
  <p id="a3">身业云何。<a id="a-4"></a>谓身表及无表。<a id="a-5"></a>语业云何。<a id="a-6"></a>谓语表及无表。<a id="a-7"></a>意业云何。<a id="a-8"></a>谓思。<a id="a-9"></a>善业云何。<a id="a-A"></a>谓善身语业。<a id="a-B"></a>及善思。<a id="a-C"></a>不善业云何。<a id="a-D"></a>谓不善身语业。<a id="a-E"></a>及不善思。<a id="a-F"></a>无记业云何。<a id="a-G"></a>谓无记身语业。<a id="a-H"></a>及无记思。<a id="a-I"></a>学业云何。<a id="a-J"></a>谓学身语业。<a id="a-K"></a>及学思。<a id="a-L"></a>无学业云何。<a id="a-M"></a>谓无学身语业。<a id="a-N"></a>及无学思。<a id="a-O"></a>非学非无学业云何。<a id="a-P"></a>谓有漏身语业。<a id="a-Q"></a>及有漏思。<a id="a-R"></a>见所断业云何。<a id="a-S"></a>谓若业随信随法行。<a id="a-T"></a>现观边忍所断。<a id="a-U"></a>此复云何。<a id="a-V"></a>谓见所断八十八随眠相应思。<a id="a-W"></a>修所断业云何。<a id="a-X"></a>谓若业学见迹修所断。<a id="a-Y"></a>此复云何。<a id="a-Z"></a>谓修所断十随眠相应思。<a id="a-a"></a>及彼等起身语业。<a id="a-b"></a>并不染污有漏业。<a id="a-c"></a>非所断业云何。<a id="a-d"></a>谓无漏身语业。<a id="a-e"></a>及无漏思。<a id="a-f"></a>顺现法受业云何。<a id="a-g"></a>谓若业此生造作增长。<a id="a-h"></a>彼业即于此生受异熟非余生。<a id="a-i"></a>是名顺现法受业。<a id="a-j"></a>顺次生受业云何。<a id="a-k"></a>谓若业此生造作增长。<a id="a-l"></a>彼业随第二生受异熟非余生。<a id="a-m"></a>是名顺次生受业。<a id="a-n"></a>顺后次受业云何。<a id="a-o"></a>谓若业此生造作增长。<a id="a-p"></a>彼业或随第三生。<a id="a-q"></a>或随第四生。<a id="a-r"></a>或复过此受异熟非余生。<a id="a-s"></a>是名顺后次受业。<a id="a-t"></a>顺乐受业云何。<a id="a-u"></a>谓欲界系善业及色界系。<a id="a-v"></a>乃至第三静虑地善业。<a id="a-w"></a>顺苦受业云何。<a id="a-x"></a>谓不善业。<a id="a-y"></a>顺不苦不乐受业云何。<a id="a-z"></a>谓第四静虑地系善业。<a id="a-10"></a>及无色界系善业。</p>
  <p id="a11">身念住云何。<a id="a-12"></a>谓十有色处。<a id="a-13"></a>及法处所摄色。<a id="a-14"></a>受念住云何。<a id="a-15"></a>谓六受身。<a id="a-16"></a>即眼触所生受。<a id="a-17"></a>乃至意触所生受。<a id="a-18"></a>心念住云何。<a id="a-19"></a>谓六识身。<a id="a-1A"></a>即眼识乃至意识。<a id="a-1B"></a>法念住云何。<a id="a-1C"></a>谓受所不摄非色法处。<a id="a-1D"></a>复次身增上所起善有漏无漏道。<a id="a-1E"></a>是名身念住。<a id="a-1F"></a>受增上所起善有漏无漏道。<a id="a-1G"></a>是名受念住。<a id="a-1H"></a>心增上所起善有漏无漏道。<a id="a-1I"></a>是名心念住。<a id="a-1J"></a>法增上所起善有漏无漏道。<a id="a-1K"></a>是名法念住。<a id="a-1L"></a>复次缘身所起善有漏无漏慧。<a id="a-1M"></a>是名身念住。<a id="a-1N"></a>缘受所起善有漏无漏慧。<a id="a-1O"></a>是名受念住。<a id="a-1P"></a>缘心所起善有漏无漏慧。<a id="a-1Q"></a>是名心念住。<a id="a-1R"></a>缘法所起善有漏无漏慧。<a id="a-1S"></a>是名法念住。<a id="a-1T"></a>为令已生恶不善法得永断故勤修正断云何。<a id="a-1U"></a>谓为令已生恶不善法永断。<a id="a-1V"></a>增上所起善有漏无漏道。<a id="a-1W"></a>为令未生恶不善法永不生故勤修正断云何。<a id="a-1X"></a>谓为令未生恶不善法不生。<a id="a-1Y"></a>增上所起善有漏无漏道。<a id="a-1Z"></a>为令未生善法生故勤修正断云何。<a id="a-1a"></a>谓为令未生善法得生。<a id="a-1b"></a>增上所起善有漏无漏道。<a id="a-1c"></a>为令已生善法坚住不忘修满倍复增广智作证故勤修正断云何。<a id="a-1d"></a>谓为令已生善法坚住不忘修满倍复增广智证。<a id="a-1e"></a>增上所起善有漏无漏道。<a id="a-1f"></a>欲三摩地断行成就神足云何。<a id="a-1g"></a>谓欲增上所起善有漏无漏道。<a id="a-1h"></a>勤三摩地断行成就神足云何。<a id="a-1i"></a>谓勤增上所起善有漏无漏道。<a id="a-1j"></a>心三摩地断行成就神足云何。<a id="a-1k"></a>谓心增上所起善有漏无漏道。<a id="a-1l"></a>观三摩地断行成就神足云何。<a id="a-1m"></a>谓观增上所起善有漏无漏道。</p>
  <p id="a1n">初静虑云何。<a id="a-1o"></a>谓初静虑所摄善五蕴。<a id="a-1p"></a>第二静虑云何。<a id="a-1q"></a>谓第二静虑所摄善五蕴。<a id="a-1r"></a>第三静虑云何。<a id="a-1s"></a>谓第三静虑所摄善五蕴。<a id="a-1t"></a>第四静虑云何。<a id="a-1u"></a>谓第四静虑所摄善五蕴。<a id="a-1v"></a>苦圣谛云何。<a id="a-1w"></a>谓五取蕴。<a id="a-1x"></a>集圣谛云何。<a id="a-1y"></a>谓有漏因。<a id="a-1z"></a>灭圣谛云何。<a id="a-20"></a>谓择灭。<a id="a-21"></a>道圣谛云何。<a id="a-22"></a>谓学无学法。<a id="a-23"></a>慈无量云何。<a id="a-24"></a>谓慈及慈相应受想行识。<a id="a-25"></a>若彼等起身语业。<a id="a-26"></a>若彼等起心不相应行。<a id="a-27"></a>是名慈无量。<a id="a-28"></a>悲无量云何。<a id="a-29"></a>谓悲及悲相应受想行识。<a id="a-2A"></a>若彼等起身语业。<a id="a-2B"></a>若彼等起心不相应行。<a id="a-2C"></a>是名悲无量。<a id="a-2D"></a>喜无量云何。<a id="a-2E"></a>谓喜及喜相应受想行识。<a id="a-2F"></a>若彼等起身语业。<a id="a-2G"></a>若彼等起心不相应行。<a id="a-2H"></a>是名喜无量。<a id="a-2I"></a>舍无量云何。<a id="a-2J"></a>谓舍及舍相应受想行识。<a id="a-2K"></a>若彼等起身语业。<a id="a-2L"></a>若彼等起心不相应行。<a id="a-2M"></a>是名舍无量。<a id="a-2N"></a>空无边处云何。<a id="a-2O"></a>此有二种。<a id="a-2P"></a>一定二生。<a id="a-2Q"></a>此中所有受想行识。<a id="a-2R"></a>是名空无边处。<a id="a-2S"></a>识无边处云何。<a id="a-2T"></a>此有二种。<a id="a-2U"></a>一定二生。<a id="a-2V"></a>此中所有受想行识。<a id="a-2W"></a>是名识无边处。<a id="a-2X"></a>无所有处云何。<a id="a-2Y"></a>此有二种。<a id="a-2Z"></a>一定二生。<a id="a-2a"></a>此中所有受想行识。<a id="a-2b"></a>是名无所有处。<a id="a-2c"></a>非想非非想处云何。<a id="a-2d"></a>此有二种。<a id="a-2e"></a>一定二生。<a id="a-2f"></a>此中所系受想行识。<a id="a-2g"></a>是名非想非非想处。</p>
  <p id="a2h">随所得衣喜足圣种云何。<a id="a-2i"></a>谓随所得衣喜足增上所起善有漏无漏道。<a id="a-2j"></a>是名随所得衣喜足圣种。<a id="a-2k"></a>随所得食喜足圣种云何。<a id="a-2l"></a>谓随所得食喜足增上所起善有漏无漏道。<a id="a-2m"></a>是名随所得食喜足圣种。<a id="a-2n"></a>随所得卧具喜足圣种云何。<a id="a-2o"></a>谓随所得卧具喜足增上所起善有漏无漏道。<a id="a-2p"></a>是名随所得卧具喜足圣种。<a id="a-2q"></a>乐断乐修圣种云何。<a id="a-2r"></a>谓乐断乐修增上所起善有漏无漏道是名乐断乐修圣种。<a id="a-2s"></a>预流果云何。<a id="a-2t"></a>此有二种。<a id="a-2u"></a>一有为二无为。<a id="a-2v"></a>有为预流果云何。<a id="a-2w"></a>谓证预流果所有学法。<a id="a-2x"></a>已正当得。<a id="a-2y"></a>无为预流果云何。<a id="a-2z"></a>谓证预流果所有结断。<a id="a-30"></a>已正当得。<a id="a-31"></a>是名预流果。<a id="a-32"></a>一来果云何。<a id="a-33"></a>此有二种。<a id="a-34"></a>一有为二无为。<a id="a-35"></a>有为一来果云何。<a id="a-36"></a>谓证一来果所有学法。<a id="a-37"></a>已正当得。<a id="a-38"></a>无为一来果云何。<a id="a-39"></a>谓证一来果所有结断。<a id="a-3A"></a>已正当得。<a id="a-3B"></a>是名一来果。<a id="a-3C"></a>不还果云何。<a id="a-3D"></a>此有二种。<a id="a-3E"></a>一有为二无为。<a id="a-3F"></a>有为不还果云何。<a id="a-3G"></a>谓证不还果所有学法。<a id="a-3H"></a>已正当得。<a id="a-3I"></a>无为不还果云何。<a id="a-3J"></a>谓证不还果所有结断。<a id="a-3K"></a>已正当得。<a id="a-3L"></a>是名不还果。<a id="a-3M"></a>阿罗汉果云何。<a id="a-3N"></a>此有二种。<a id="a-3O"></a>一有为二无为。<a id="a-3P"></a>有为阿罗汉果云何。<a id="a-3Q"></a>谓证阿罗汉果所有无学法。<a id="a-3R"></a>已正当得。<a id="a-3S"></a>无为阿罗汉果云何。<a id="a-3T"></a>谓证阿罗汉果所有结断。<a id="a-3U"></a>已正当得。<a id="a-3V"></a>是名阿罗汉果。<a id="a-3W"></a>法智苦智等。<a id="a-3X"></a>二种四智。<a id="a-3Y"></a>如前应知。<a id="a-3Z"></a>法无碍解云何。<a id="a-3a"></a>谓于名句文身所有不退智。<a id="a-3b"></a>义无碍解云何。<a id="a-3c"></a>谓于胜义所有不退智。<a id="a-3d"></a>词无碍解云何。<a id="a-3e"></a>谓于言词所有不退智。<a id="a-3f"></a>辩无碍解云何。<a id="a-3g"></a>谓于无滞应理言词。<a id="a-3h"></a>及于等持自在显示。<a id="a-3i"></a>所有不退智。</p>
  <p id="a3j">因缘云何。<a id="a-3k"></a>谓一切有为法。<a id="a-3l"></a>等无间缘云何。<a id="a-3m"></a>谓除过去现在阿罗汉命终时心心所法。<a id="a-3n"></a>诸余过去现在心心所法。<a id="a-3o"></a>所缘缘及增上缘云何。<a id="a-3p"></a>谓一切法。<a id="a-3q"></a>段食云何。<a id="a-3r"></a>谓缘段食。<a id="a-3s"></a>诸根长养。<a id="a-3t"></a>大种增益。<a id="a-3u"></a>资助随资助。<a id="a-3v"></a>充悦随充悦。<a id="a-3w"></a>护随护。<a id="a-3x"></a>转随转。<a id="a-3y"></a>益随益。<a id="a-3z"></a>是名段食。<a id="a-40"></a>触食云何。<a id="a-41"></a>谓缘有漏触。<a id="a-42"></a>诸根长养。<a id="a-43"></a>大种增益。<a id="a-44"></a>资助随资助。<a id="a-45"></a>充悦随充悦。<a id="a-46"></a>护随护。<a id="a-47"></a>转随转。<a id="a-48"></a>益随益。<a id="a-49"></a>是名触食。<a id="a-4A"></a>意思食云何。<a id="a-4B"></a>谓缘有漏思。<a id="a-4C"></a>诸根长养。<a id="a-4D"></a>大种增益。<a id="a-4E"></a>资助随资助。<a id="a-4F"></a>充悦随充悦。<a id="a-4G"></a>护随护。<a id="a-4H"></a>转随转。<a id="a-4I"></a>益随益。<a id="a-4J"></a>是名意思食。<a id="a-4K"></a>识食云何。<a id="a-4L"></a>谓缘有漏识。<a id="a-4M"></a>诸根长养。<a id="a-4N"></a>大种增益。<a id="a-4O"></a>资助随资助。<a id="a-4P"></a>充悦随充悦。<a id="a-4Q"></a>护随护。<a id="a-4R"></a>转随转。<a id="a-4S"></a>益随益。<a id="a-4T"></a>是名识食。</p>
  <p id="a4U">欲瀑流云何。<a id="a-4V"></a>谓除欲界系见及无明。<a id="a-4W"></a>诸余欲界系结缚随眠随烦恼缠。<a id="a-4X"></a>是名欲瀑流。<a id="a-4Y"></a>有瀑流云何。<a id="a-4Z"></a>谓除色无色界系见及无明。<a id="a-4a"></a>诸余色无色界系结缚随眠随烦恼缠。<a id="a-4b"></a>是名有瀑流。<a id="a-4c"></a>见瀑流云何。<a id="a-4d"></a>谓三界五见。<a id="a-4e"></a>即有身见边执见邪见见取戒禁取。<a id="a-4f"></a>是名见瀑流。<a id="a-4g"></a>无明瀑流云何。<a id="a-4h"></a>谓三界无智。<a id="a-4i"></a>四扼亦尔。<a id="a-4j"></a>欲取云何。<a id="a-4k"></a>谓除欲界系五见。<a id="a-4l"></a>诸余欲界系结缚随眠随烦恼缠。<a id="a-4m"></a>是名欲取。<a id="a-4n"></a>见取云何。<a id="a-4o"></a>谓四见。<a id="a-4p"></a>即有身见边执见邪见见取。<a id="a-4q"></a>是名见取。<a id="a-4r"></a>戒禁取云何。<a id="a-4s"></a>谓如有一取戒言戒能清净能解脱能出离能超苦乐至超苦乐处。<a id="a-4t"></a>取禁言禁能清净能解脱能出离能超苦乐至超苦乐处。<a id="a-4u"></a>取戒禁言戒禁能清净能解脱能出离能超苦乐至超苦乐处。<a id="a-4v"></a>是名戒禁取。<a id="a-4w"></a>我语取云何。<a id="a-4x"></a>谓除色无色界系五见。<a id="a-4y"></a>诸余色无色界系结缚随眠随烦恼缠。<a id="a-4z"></a>是名我语取。<a id="a-50"></a>过去法云何。<a id="a-51"></a>谓过去五蕴。<a id="a-52"></a>未来法云何。<a id="a-53"></a>谓未来五蕴。<a id="a-54"></a>现在法云何。<a id="a-55"></a>谓现在五蕴。<a id="a-56"></a>非过去非未来非现在法云何。<a id="a-57"></a>谓无为法。<a id="a-58"></a>欲界系法云何。<a id="a-59"></a>谓欲界系五蕴。<a id="a-5A"></a>色界系法云何。<a id="a-5B"></a>谓色界系五蕴。<a id="a-5C"></a>无色界系法云何。<a id="a-5D"></a>谓无色界四蕴。<a id="a-5E"></a>不系法云何。<a id="a-5F"></a>谓一切无漏法。<a id="a-5G"></a>善为因法云何。<a id="a-5H"></a>谓善有为法。<a id="a-5I"></a>及善法异熟。<a id="a-5J"></a>不善为因法云何。<a id="a-5K"></a>谓欲界系染污。<a id="a-5L"></a>及不善法异熟。<a id="a-5M"></a>无记为因法云何。<a id="a-5N"></a>谓无记有为。<a id="a-5O"></a>及不善法。<a id="a-5P"></a>非善为因非不善为因非无记为因法云何。<a id="a-5Q"></a>谓无为法。<a id="a-5R"></a>缘有所缘法云何。<a id="a-5S"></a>谓缘心心所法意识。<a id="a-5T"></a>及相应法。<a id="a-5U"></a>缘无所缘法云何。<a id="a-5V"></a>谓五识身及相应法。<a id="a-5W"></a>并缘色无为心不相应行意识。<a id="a-5X"></a>及相应法。<a id="a-5Y"></a>缘有所缘缘无所缘法云何。<a id="a-5Z"></a>谓缘心心所法色无为。<a id="a-5a"></a>心不相应行意识。<a id="a-5b"></a>及相应法。<a id="a-5c"></a>非缘有所缘非缘无所缘法云何。<a id="a-5d"></a>谓色无为色不相应行。</p>
  <p id="a5e">五蕴五取蕴如前说。<a id="a-5f"></a>捺落迦趣云何。<a id="a-5g"></a>谓那落迦诸有情类。<a id="a-5h"></a>同性同类同众同分。<a id="a-5i"></a>依得事得处得。<a id="a-5j"></a>生彼有情。<a id="a-5k"></a>无覆无记色受想行识。<a id="a-5l"></a>是名捺落迦趣。<a id="a-5m"></a>傍生趣云何。<a id="a-5n"></a>谓傍生诸有情类。<a id="a-5o"></a>同性同类同众同分。<a id="a-5p"></a>依得事得处得。<a id="a-5q"></a>生彼有情。<a id="a-5r"></a>无覆无记色受想行识。<a id="a-5s"></a>是名傍生趣。<a id="a-5t"></a>鬼趣云何。<a id="a-5u"></a>谓鬼诸有情类。<a id="a-5v"></a>同性同类同众同分。<a id="a-5w"></a>依得事得处得。<a id="a-5x"></a>生彼有情。<a id="a-5y"></a>无覆无记色受想行识。<a id="a-5z"></a>是名鬼趣。<a id="a-60"></a>人趣云何。<a id="a-61"></a>谓人诸有情类。<a id="a-62"></a>同性同类同众同分。<a id="a-63"></a>依得事得处得。<a id="a-64"></a>生彼有情。<a id="a-65"></a>无覆无记色受想行识。<a id="a-66"></a>是名人趣。<a id="a-67"></a>天趣云何。<a id="a-68"></a>谓天诸有情类。<a id="a-69"></a>同性同类同众同分。<a id="a-6A"></a>依得事得处得。<a id="a-6B"></a>生彼有情。<a id="a-6C"></a>无覆无记色受想行识。<a id="a-6D"></a>是名天趣。<a id="a-6E"></a>见苦所断烦恼部云何。<a id="a-6F"></a>谓有烦恼部随信随法行苦现观边忍所断。<a id="a-6G"></a>此复云何。<a id="a-6H"></a>谓见苦所断二十八随眠。<a id="a-6I"></a>及彼相应诸烦恼众。<a id="a-6J"></a>见集所断烦恼部云何。<a id="a-6K"></a>谓有烦恼部随信随法行集现观边忍所断。<a id="a-6L"></a>此复云何。<a id="a-6M"></a>谓见集所断十九随眠。<a id="a-6N"></a>及彼相应诸烦恼众。<a id="a-6O"></a>见灭所断烦恼部云何。<a id="a-6P"></a>谓有烦恼部随信随法行灭现观边忍所断。<a id="a-6Q"></a>此复云何。<a id="a-6R"></a>谓见灭所断十九随眠。<a id="a-6S"></a>及彼相应诸烦恼众。<a id="a-6T"></a>见道所断烦恼部云何。<a id="a-6U"></a>谓有烦恼部随信随法行道现观边忍所断。<a id="a-6V"></a>此复云何。<a id="a-6W"></a>谓见道所断二十二随眠。<a id="a-6X"></a>及彼相应诸烦恼众。<a id="a-6Y"></a>修所断烦恼部云何。<a id="a-6Z"></a>谓有烦恼部学见迹修所断。<a id="a-6a"></a>此复云何。<a id="a-6b"></a>谓修所断十随眠。<a id="a-6c"></a>及彼相应烦恼众。<a id="a-6d"></a>色等五法如前说。</p>
  <p id="a6e">地等六界如前说。<a id="a-6f"></a>见苦所断法云何。<a id="a-6g"></a>谓若法随信随法行苦现观边忍所断。<a id="a-6h"></a>此复云何。<a id="a-6i"></a>谓见苦所断二十八随眠及彼相应法。<a id="a-6j"></a>并彼等起心不相应行。<a id="a-6k"></a>是名见苦所断法。<a id="a-6l"></a>见集所断法云何。<a id="a-6m"></a>谓若法随信随法行集现观边忍所断。<a id="a-6n"></a>此复云何谓见集所断十九随眠。<a id="a-6o"></a>及彼相应法。<a id="a-6p"></a>并彼等起心不相应行。<a id="a-6q"></a>是名见集所断法。<a id="a-6r"></a>见灭所断法云何。<a id="a-6s"></a>谓若法随信随法行灭现观边忍所断。<a id="a-6t"></a>此复云何。<a id="a-6u"></a>谓见灭所断十九随眠。<a id="a-6v"></a>及彼相应法。<a id="a-6w"></a>并彼等起心不相应行。<a id="a-6x"></a>是名见灭所断法。<a id="a-6y"></a>见道所断法云何。<a id="a-6z"></a>谓若法随信随法行道现观边忍所断。<a id="a-70"></a>此复云何。<a id="a-71"></a>谓见道所断二十二随眠。<a id="a-72"></a>及彼相应法。<a id="a-73"></a>并彼等起心不相应行。<a id="a-74"></a>是名见道所断法。<a id="a-75"></a>修所断法云何。<a id="a-76"></a>谓若法学见迹修所断。<a id="a-77"></a>此复云何。<a id="a-78"></a>谓修所断十随眠。<a id="a-79"></a>及彼相应法。<a id="a-7A"></a>若彼等起身语业。<a id="a-7B"></a>若彼等起心不相应行。<a id="a-7C"></a>若不染污诸有漏法。<a id="a-7D"></a>是名修所断法。<a id="a-7E"></a>非所断法云何。<a id="a-7F"></a>谓诸无漏法。<a id="a-7G"></a>欲贪随眠云何。<a id="a-7H"></a>谓于诸欲诸贪等贪。<a id="a-7I"></a>执藏防护耽着爱乐。<a id="a-7J"></a>嗔随眠云何。<a id="a-7K"></a>谓于有情心怀愤恚。<a id="a-7L"></a>欲为损害。<a id="a-7M"></a>根裁对碍。<a id="a-7N"></a>憎怒凶悖。<a id="a-7O"></a>猛烈暴恶。<a id="a-7P"></a>已正当嗔。<a id="a-7Q"></a>令诸有情互相违害。<a id="a-7R"></a>有贪随眠云何。<a id="a-7S"></a>谓于色无色诸贪等贪。<a id="a-7T"></a>执藏防护耽着爱乐。<a id="a-7U"></a>慢随眠云何。<a id="a-7V"></a>谓慢已慢当慢。<a id="a-7W"></a>心高举心恃篾。<a id="a-7X"></a>无明随眠云何。<a id="a-7Y"></a>谓三界无智。<a id="a-7Z"></a>见随眠云何。<a id="a-7a"></a>谓五染污见。<a id="a-7b"></a>疑随眠云何。<a id="a-7c"></a>谓于谛犹豫。<a id="a-7d"></a>初识住云何。<a id="a-7e"></a>谓有色有情身异想异。<a id="a-7f"></a>如人一分天。<a id="a-7g"></a>是初识住。<a id="a-7h"></a>此中初者。<a id="a-7i"></a>谓随算数。<a id="a-7j"></a>渐次顺次。<a id="a-7k"></a>相续次第。<a id="a-7l"></a>此最在初。<a id="a-7m"></a>彼系诸色受想行识。<a id="a-7n"></a>总名识住。<a id="a-7o"></a>第二识住云何。<a id="a-7p"></a>谓有色有情身异想一。<a id="a-7q"></a>如梵众天劫初时。<a id="a-7r"></a>是第二识住。<a id="a-7s"></a>此中第二者。<a id="a-7t"></a>谓随算数。<a id="a-7u"></a>渐次顺次相续次第。<a id="a-7v"></a>此居第二。<a id="a-7w"></a>彼系诸色受想行识。<a id="a-7x"></a>总名识住。<a id="a-7y"></a>第三识住云何。<a id="a-7z"></a>谓有色有情身一想异。<a id="a-80"></a>如极光净天。<a id="a-81"></a>是第三识住。<a id="a-82"></a>此中第三者。<a id="a-83"></a>谓随算数。<a id="a-84"></a>渐次顺次相续次第。<a id="a-85"></a>此居第三。<a id="a-86"></a>彼系诸色受想行识。<a id="a-87"></a>总名识住。<a id="a-88"></a>第四识住云何。<a id="a-89"></a>谓有色有情身一想一。<a id="a-8A"></a>如遍净天。<a id="a-8B"></a>是第四识住。<a id="a-8C"></a>此中第四者。<a id="a-8D"></a>谓随算数。<a id="a-8E"></a>渐次顺次相续次第。<a id="a-8F"></a>此居第四。<a id="a-8G"></a>彼系诸色受想行识。<a id="a-8H"></a>总名识住。<a id="a-8I"></a>第五识住云何。<a id="a-8J"></a>谓无色有情超一切色想。<a id="a-8K"></a>灭有对想。<a id="a-8L"></a>不思惟种种想。<a id="a-8M"></a>入无边空。<a id="a-8N"></a>空无边处具足住。<a id="a-8O"></a>如空无边处天。<a id="a-8P"></a>是第五识住。<a id="a-8Q"></a>此中第五者。<a id="a-8R"></a>谓随算数。<a id="a-8S"></a>渐次顺次相续次第。<a id="a-8T"></a>此居第五。<a id="a-8U"></a>彼系诸受想行识。<a id="a-8V"></a>总名识住。<a id="a-8W"></a>第六识住云何。<a id="a-8X"></a>谓无色有情超一切空无边处。<a id="a-8Y"></a>入无边识。<a id="a-8Z"></a>识无边处具足住。<a id="a-8a"></a>如识无边处天。<a id="a-8b"></a>是第六识住。<a id="a-8c"></a>此中第六者。<a id="a-8d"></a>谓随算数。<a id="a-8e"></a>渐次顺次相续次第。<a id="a-8f"></a>此居第六。<a id="a-8g"></a>彼系诸受想行识。<a id="a-8h"></a>总名识住。<a id="a-8i"></a>第七识住云何。<a id="a-8j"></a>谓无色有情。<a id="a-8k"></a>超一切识无边处。<a id="a-8l"></a>入无所有。<a id="a-8m"></a>无所有处具足住。<a id="a-8n"></a>如无所有处天。<a id="a-8o"></a>是第七识住。<a id="a-8p"></a>此中第七者。<a id="a-8q"></a>谓随算数。<a id="a-8r"></a>渐次顺次相续次第。<a id="a-8s"></a>此居第七。<a id="a-8t"></a>彼系诸受想行识。<a id="a-8u"></a>总名识住。</p>
  <p id="a8v">念等觉支云何。<a id="a-8w"></a>谓圣弟子等。<a id="a-8x"></a>于苦思惟苦。<a id="a-8y"></a>于集思惟集。<a id="a-8z"></a>于灭思惟灭。<a id="a-90"></a>于道思惟道。<a id="a-91"></a>无漏作意相应。<a id="a-92"></a>诸念随念。<a id="a-93"></a>别念忆念。<a id="a-94"></a>不忘不失。<a id="a-95"></a>不遗不漏。<a id="a-96"></a>不忘法性。<a id="a-97"></a>心明记性。<a id="a-98"></a>是名念等觉支。<a id="a-99"></a>择法等觉支云何。<a id="a-9A"></a>谓圣弟子等。<a id="a-9B"></a>于苦思惟苦。<a id="a-9C"></a>于集思惟集。<a id="a-9D"></a>于灭思惟灭。<a id="a-9E"></a>于道思惟道。<a id="a-9F"></a>无漏作意相应。<a id="a-9G"></a>于法简择极简择最极简择。<a id="a-9H"></a>解了等了遍了近了。<a id="a-9I"></a>机黠通达。<a id="a-9J"></a>审察聪睿。<a id="a-9K"></a>觉明慧行。<a id="a-9L"></a>毗般舍那决择法性。<a id="a-9M"></a>是名择法等觉支。<a id="a-9N"></a>精进等觉支云何。<a id="a-9O"></a>谓圣弟子等。<a id="a-9P"></a>于苦思惟苦。<a id="a-9Q"></a>于集思惟集。<a id="a-9R"></a>于灭思惟灭。<a id="a-9S"></a>于道思惟道。<a id="a-9T"></a>无漏作意相应。<a id="a-9U"></a>诸勤精进。<a id="a-9V"></a>勇健势猛。<a id="a-9W"></a>炽盛难制。<a id="a-9X"></a>励意不息。<a id="a-9Y"></a>心勇悍性。<a id="a-9Z"></a>是名精进等觉支。<a id="a-9a"></a>喜等觉支云何。<a id="a-9b"></a>谓圣弟子等。<a id="a-9c"></a>于苦思惟苦。<a id="a-9d"></a>于集思惟集。<a id="a-9e"></a>于灭思惟灭。<a id="a-9f"></a>于道思惟道。<a id="a-9g"></a>无漏作意相应。<a id="a-9h"></a>心欣极欣现前极欣。<a id="a-9i"></a>欣性欣类。<a id="a-9j"></a>适意悦意。<a id="a-9k"></a>喜性喜类。<a id="a-9l"></a>乐和合不别离。<a id="a-9m"></a>欢欣悦豫。<a id="a-9n"></a>有堪任性。<a id="a-9o"></a>踊跃踊跃性。<a id="a-9p"></a>欢喜欢喜性。<a id="a-9q"></a>是名喜等觉支。<a id="a-9r"></a>轻安等觉支云何。<a id="a-9s"></a>谓圣弟子等。<a id="a-9t"></a>于苦思惟苦。<a id="a-9u"></a>于集思惟集。<a id="a-9v"></a>于灭思惟灭。<a id="a-9w"></a>于道思惟道。<a id="a-9x"></a>无漏作意相应。<a id="a-9y"></a>身轻安心轻安。<a id="a-9z"></a>已轻安轻安类。<a id="a-A0"></a>是名轻安等觉支。<a id="a-A1"></a>定等觉支云何。<a id="a-A2"></a>谓圣弟子等。<a id="a-A3"></a>于苦思惟苦。<a id="a-A4"></a>于集思惟集。<a id="a-A5"></a>于灭思惟灭。<a id="a-A6"></a>于道思惟道。<a id="a-A7"></a>无漏作意相应。<a id="a-A8"></a>诸令心住等住安住近住坚住。<a id="a-A9"></a>不乱不散摄止等持。<a id="a-AA"></a>心一境性。<a id="a-AB"></a>是名定等觉支。<a id="a-AC"></a>舍等觉支云何。<a id="a-AD"></a>谓圣弟子等。<a id="a-AE"></a>于苦思惟苦。<a id="a-AF"></a>于集思惟集。<a id="a-AG"></a>于灭思惟灭。<a id="a-AH"></a>于道思惟道。<a id="a-AI"></a>无漏作意相应。<a id="a-AJ"></a>心平等性。<a id="a-AK"></a>心正直性。<a id="a-AL"></a>心无警觉寂静住性。<a id="a-AM"></a>是名舍等觉支。</p>
  <p id="aAN">初解脱云何。<a id="a-AO"></a>谓有色观诸色。<a id="a-AP"></a>是初解脱。<a id="a-AQ"></a>此中初者。<a id="a-AR"></a>谓随算数。<a id="a-AS"></a>渐次顺次相续次第。<a id="a-AT"></a>此最在初。<a id="a-AU"></a>又随入定。<a id="a-AV"></a>渐次顺次相续次第。<a id="a-AW"></a>此最在初。<a id="a-AX"></a>如是定中所有善色受想行识。<a id="a-AY"></a>是名解脱。<a id="a-AZ"></a>第二解脱云何。<a id="a-Aa"></a>谓内无色想。<a id="a-Ab"></a>观外色。<a id="a-Ac"></a>是第二解脱。<a id="a-Ad"></a>此中第二者。<a id="a-Ae"></a>谓随算数。<a id="a-Af"></a>渐次顺次相续次第。<a id="a-Ag"></a>此居第二。<a id="a-Ah"></a>又随入定。<a id="a-Ai"></a>渐次顺次相续次第。<a id="a-Aj"></a>此居第二。<a id="a-Ak"></a>如是定中所有善色受想行识。<a id="a-Al"></a>是名解脱。<a id="a-Am"></a>第三解脱云何。<a id="a-An"></a>谓净解脱身作证具足住。<a id="a-Ao"></a>是第三解脱。<a id="a-Ap"></a>此中第三者。<a id="a-Aq"></a>谓随算数。<a id="a-Ar"></a>渐次顺次相续次第。<a id="a-As"></a>此居第三。<a id="a-At"></a>又随入定。<a id="a-Au"></a>渐次顺次相续次第。<a id="a-Av"></a>此居第三。<a id="a-Aw"></a>如是定中所有善色受想行识。<a id="a-Ax"></a>是名解脱。<a id="a-Ay"></a>第四解脱云何。<a id="a-Az"></a>谓超一切色想。<a id="a-B0"></a>灭有对想。<a id="a-B1"></a>不思惟种种想。<a id="a-B2"></a>入无边空。<a id="a-B3"></a>空无边处具足住。<a id="a-B4"></a>是第四解脱。<a id="a-B5"></a>此中第四者。<a id="a-B6"></a>谓随算数。<a id="a-B7"></a>渐次顺次相续次第。<a id="a-B8"></a>此居第四。<a id="a-B9"></a>又随入定。<a id="a-BA"></a>渐次顺次相续次第。<a id="a-BB"></a>此居第四。<a id="a-BC"></a>如是定中所有善受想行识。<a id="a-BD"></a>是名解脱。<a id="a-BE"></a>第五解脱云何。<a id="a-BF"></a>谓超一切空无边处。<a id="a-BG"></a>入无边识。<a id="a-BH"></a>识无边处具足住。<a id="a-BI"></a>是第五解脱。<a id="a-BJ"></a>此中第五者。<a id="a-BK"></a>谓随算数。<a id="a-BL"></a>渐次顺次相续次第。<a id="a-BM"></a>此居第五。<a id="a-BN"></a>又随入定。<a id="a-BO"></a>渐次顺次相续次第。<a id="a-BP"></a>此居第五。<a id="a-BQ"></a>如是定中所有善受想行识。<a id="a-BR"></a>是名解脱。<a id="a-BS"></a>第六解脱云何。<a id="a-BT"></a>谓超一切识无边处。<a id="a-BU"></a>入无所有无所有处具足住。<a id="a-BV"></a>是第六解脱。<a id="a-BW"></a>此中第六者。<a id="a-BX"></a>谓随算数。<a id="a-BY"></a>渐次顺次相续次第。<a id="a-BZ"></a>此居第六。<a id="a-Ba"></a>又随入定。<a id="a-Bb"></a>渐次顺次相续次第。<a id="a-Bc"></a>此居第六。<a id="a-Bd"></a>如是定中所有善受想行识。<a id="a-Be"></a>是名解脱。<a id="a-Bf"></a>第七解脱云何。<a id="a-Bg"></a>谓超一切无所有处。<a id="a-Bh"></a>入非想非非想处具足住。<a id="a-Bi"></a>是第七解脱。<a id="a-Bj"></a>此中第七者。<a id="a-Bk"></a>谓随算数渐次顺次相续次第。<a id="a-Bl"></a>此居第七。<a id="a-Bm"></a>又随入定。<a id="a-Bn"></a>渐次顺次相续次第。<a id="a-Bo"></a>此居第七。<a id="a-Bp"></a>如是定中所有善受想行识。<a id="a-Bq"></a>是名解脱。<a id="a-Br"></a>第八解脱云何。<a id="a-Bs"></a>谓超一切非想非非想处。<a id="a-Bt"></a>入想受灭身作证具足住。<a id="a-Bu"></a>是第八解脱。<a id="a-Bv"></a>此中第八者。<a id="a-Bw"></a>谓随算数。<a id="a-Bx"></a>渐次顺次相续次第。<a id="a-By"></a>此居第八。<a id="a-Bz"></a>又随入定。<a id="a-C0"></a>渐次顺次相续次第。<a id="a-C1"></a>此居第八。<a id="a-C2"></a>如是定中诸解脱胜解脱异极解脱。<a id="a-C3"></a>复次若法想微细为因。<a id="a-C4"></a>想微细为等无间。<a id="a-C5"></a>是与想不俱义。<a id="a-C6"></a>非不成就义。<a id="a-C7"></a>是名解脱。</p>
  <p id="aC8">初胜处云何。<a id="a-C9"></a>谓内有色想观外色少。<a id="a-CA"></a>若好显色若恶显色。<a id="a-CB"></a>于彼诸色胜知胜见。<a id="a-CC"></a>具如是想。<a id="a-CD"></a>是初胜处。<a id="a-CE"></a>此中初者。<a id="a-CF"></a>谓随算数。<a id="a-CG"></a>渐次顺次相续次第。<a id="a-CH"></a>此最在初。<a id="a-CI"></a>又随入定。<a id="a-CJ"></a>渐次顺次相续次第。<a id="a-CK"></a>此最在初。<a id="a-CL"></a>如是定中所有善色受想行识。<a id="a-CM"></a>是名胜处。<a id="a-CN"></a>第二胜处云何。<a id="a-CO"></a>谓内有色想观外色多。<a id="a-CP"></a>若好显色若恶显色。<a id="a-CQ"></a>于彼诸色胜知胜见。<a id="a-CR"></a>具如是想。<a id="a-CS"></a>是第二胜处。<a id="a-CT"></a>此中第二者。<a id="a-CU"></a>谓随算数。<a id="a-CV"></a>渐次顺次相续次第。<a id="a-CW"></a>此居第二。<a id="a-CX"></a>又随入定。<a id="a-CY"></a>渐次顺次相续次第。<a id="a-CZ"></a>此居第二。<a id="a-Ca"></a>如是定中所有善色受想行识。<a id="a-Cb"></a>是名胜处。<a id="a-Cc"></a>第三胜处云何。<a id="a-Cd"></a>谓内无色想观外色少。<a id="a-Ce"></a>若好显色若恶显色。<a id="a-Cf"></a>于彼诸色胜知胜见。<a id="a-Cg"></a>具如是想。<a id="a-Ch"></a>是第三胜处。<a id="a-Ci"></a>此中第三者。<a id="a-Cj"></a>谓随算数。<a id="a-Ck"></a>渐次顺次相续次第。<a id="a-Cl"></a>此居第三。<a id="a-Cm"></a>又随入定。<a id="a-Cn"></a>渐次顺次相续次第。<a id="a-Co"></a>此居第三。<a id="a-Cp"></a>如是定中所有善色受想行识。<a id="a-Cq"></a>是名胜处。<a id="a-Cr"></a>第四胜处云何。<a id="a-Cs"></a>谓内无色想观外色多。<a id="a-Ct"></a>若好显色若恶显色。<a id="a-Cu"></a>于彼诸色胜知胜见。<a id="a-Cv"></a>具如是想。<a id="a-Cw"></a>是第四胜处。<a id="a-Cx"></a>此中第四者。<a id="a-Cy"></a>谓随算数。<a id="a-Cz"></a>渐次顺次相续次第。<a id="a-D0"></a>此居第四。<a id="a-D1"></a>又随入定。<a id="a-D2"></a>渐次顺次相续次第。<a id="a-D3"></a>此居第四。<a id="a-D4"></a>如是定中所有善色受想行识。<a id="a-D5"></a>是名胜处。<a id="a-D6"></a>第五胜处云何。<a id="a-D7"></a>谓内无色想观外诸色。<a id="a-D8"></a>若青青显青现青光。<a id="a-D9"></a>犹如乌莫迦花。<a id="a-DA"></a>或如婆罗痆斯深染青衣。<a id="a-DB"></a>若青青显青现青光。<a id="a-DC"></a>内无色想观外诸色。<a id="a-DD"></a>若青青显青现青光。<a id="a-DE"></a>亦复如是。<a id="a-DF"></a>于彼诸色胜知胜见。<a id="a-DG"></a>具如是想。<a id="a-DH"></a>是第五胜处。<a id="a-DI"></a>此中第五者。<a id="a-DJ"></a>谓随算数。<a id="a-DK"></a>渐次顺次相续次第。<a id="a-DL"></a>此居第五。<a id="a-DM"></a>又随入定。<a id="a-DN"></a>渐次顺次相续次第。<a id="a-DO"></a>此居第五。<a id="a-DP"></a>如是定中所有善色受想行识。<a id="a-DQ"></a>是名胜处。<a id="a-DR"></a>第六胜处云何。<a id="a-DS"></a>谓内无色想观外诸色。<a id="a-DT"></a>若黄黄显黄现黄光。<a id="a-DU"></a>犹如羯尼迦花。<a id="a-DV"></a>或如婆罗痆斯深染黄衣。<a id="a-DW"></a>若黄黄显黄现黄光。<a id="a-DX"></a>内无色想观外诸色。<a id="a-DY"></a>若黄黄显黄现黄光。<a id="a-DZ"></a>亦复如是。<a id="a-Da"></a>于彼诸色胜知胜见。<a id="a-Db"></a>具如是想。<a id="a-Dc"></a>是第六胜处。<a id="a-Dd"></a>此中第六者。<a id="a-De"></a>谓随算数。<a id="a-Df"></a>渐次顺次相续次第。<a id="a-Dg"></a>此居第六。<a id="a-Dh"></a>又随入定。<a id="a-Di"></a>渐次顺次相续次第。<a id="a-Dj"></a>此居第六。<a id="a-Dk"></a>如是定中所有善色受想行识。<a id="a-Dl"></a>是名胜处。<a id="a-Dm"></a>第七胜处云何。<a id="a-Dn"></a>谓内无色想观外诸色。<a id="a-Do"></a>若赤赤显赤现赤光。<a id="a-Dp"></a>犹如槃豆时缚迦花。<a id="a-Dq"></a>或如婆罗痆斯深染赤衣。<a id="a-Dr"></a>若赤赤显赤现赤光。<a id="a-Ds"></a>内无色想观外诸色。<a id="a-Dt"></a>若赤赤显赤现赤光。<a id="a-Du"></a>亦复如是。<a id="a-Dv"></a>于彼诸色胜知胜见。<a id="a-Dw"></a>具如是想。<a id="a-Dx"></a>是第七胜处。<a id="a-Dy"></a>此中第七者。<a id="a-Dz"></a>谓随算数。<a id="a-E0"></a>渐次顺次相续次第。<a id="a-E1"></a>此居第七。<a id="a-E2"></a>又随入定。<a id="a-E3"></a>渐次顺次相续次第。<a id="a-E4"></a>此居第七。<a id="a-E5"></a>如是定中所有善色受想行识是名胜处。<a id="a-E6"></a>第八胜处云何。<a id="a-E7"></a>谓内无色想观外诸色。<a id="a-E8"></a>若白白显白现白光。<a id="a-E9"></a>犹如乌杀斯星。<a id="a-EA"></a>或如婆罗痆斯极鲜白衣。<a id="a-EB"></a>若白白显白现白光。<a id="a-EC"></a>内无色想观外诸色。<a id="a-ED"></a>若白白显白现白光。<a id="a-EE"></a>亦复如是。<a id="a-EF"></a>于彼诸色胜知胜见。<a id="a-EG"></a>具如是想。<a id="a-EH"></a>是第八胜处。<a id="a-EI"></a>此中第八者。<a id="a-EJ"></a>谓随算数。<a id="a-EK"></a>渐次顺次相续次第。<a id="a-EL"></a>此居第八。<a id="a-EM"></a>又随入定。<a id="a-EN"></a>渐次顺次相续次第。<a id="a-EO"></a>此居第八。<a id="a-EP"></a>如是定中所有善色受想行识。<a id="a-EQ"></a>是名胜处。</p>
 </body>
</html>