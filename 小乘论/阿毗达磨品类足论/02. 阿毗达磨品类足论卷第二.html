<!doctype html>
<html id="z3IBW4M1Ab" data-ver="938">
 <head>
  <meta charset="utf-8">
  <meta author="世友">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">阿毗达磨品类足论卷第二</h1>
  <h2 id="a2">辩诸智品第二之二</h2>
  <p id="a3">何故道智是道智全。<a id="a-4"></a>答道智知圣道道如行出故。<a id="a-5"></a>何故道智是法智少分。<a id="a-6"></a>答道智知欲界系诸行能断道道如行出故。<a id="a-7"></a>何故道智是类智少分。<a id="a-8"></a>答道智知色无色界系诸行能断道道如行出故。<a id="a-9"></a>何故道智是他心智少分。<a id="a-A"></a>答道智知圣道中他无漏心心所故。<a id="a-B"></a>何故道智是尽智少分。<a id="a-C"></a>答道智自遍知我已修道故。<a id="a-D"></a>何故道智是无生智少分。<a id="a-E"></a>答道智自遍知我已修道不复当修故。</p>
  <p id="aF">何故尽智是尽智全。<a id="a-G"></a>答尽智自遍知我已知苦我已断集我已证灭我已修道故。<a id="a-H"></a>何故尽智是法智少分。<a id="a-I"></a>答尽智自遍知。<a id="a-J"></a>我已知欲界系诸行苦。<a id="a-K"></a>我已断欲界系诸行集。<a id="a-L"></a>我已证欲界系诸行灭。<a id="a-M"></a>我已修欲界系诸行能断道故。<a id="a-N"></a>何故尽智是类智少分。<a id="a-O"></a>答尽智自遍知。<a id="a-P"></a>我已知色无色界系诸行苦。<a id="a-Q"></a>我已断色无色界系诸行集。<a id="a-R"></a>我已证色无色界系诸行灭。<a id="a-S"></a>我已修色无色界系诸行能断道故。<a id="a-T"></a>何故尽智是苦智少分。<a id="a-U"></a>答尽智自遍知。<a id="a-V"></a>我已知苦故。<a id="a-W"></a>何故尽智是集智少分。<a id="a-X"></a>答尽智自遍知。<a id="a-Y"></a>我已断集故。<a id="a-Z"></a>何故尽智是灭智少分。<a id="a-a"></a>答尽智自遍知。<a id="a-b"></a>我已证灭故。<a id="a-c"></a>何故尽智是道智少分。<a id="a-d"></a>答尽智自遍知。<a id="a-e"></a>我已修道故。</p>
  <p id="af">何故无生智是无生智全。<a id="a-g"></a>答无生智自遍知我已知苦不复当知。<a id="a-h"></a>我已断集不复当断。<a id="a-i"></a>我已证灭不复当证。<a id="a-j"></a>我已修道不复当修故。<a id="a-k"></a>何故无生智是法智少分。<a id="a-l"></a>答无生智自遍知。<a id="a-m"></a>我已知欲界系诸行苦不复当知。<a id="a-n"></a>我已断欲界系诸行集不复当断。<a id="a-o"></a>我已证欲界系诸行灭不复当证。<a id="a-p"></a>我已修欲界系诸行能断道不复当修故。<a id="a-q"></a>何故无生智是类智少分。<a id="a-r"></a>答无生智自遍知。<a id="a-s"></a>我已知色无色界系诸行苦。<a id="a-t"></a>不复当知。<a id="a-u"></a>我已断色无色界系诸行集。<a id="a-v"></a>不复当断。<a id="a-w"></a>我已证色无色界系诸行灭。<a id="a-x"></a>不复当证。<a id="a-y"></a>我已修色无色界系诸行能断道。<a id="a-z"></a>不复当修故。<a id="a-10"></a>何故无生智是苦智少分。<a id="a-11"></a>答无生智自遍知。<a id="a-12"></a>我已知苦不复当知故。<a id="a-13"></a>何故无生智是集智少分。<a id="a-14"></a>答无生智自遍知。<a id="a-15"></a>我已断集不复当断故。<a id="a-16"></a>何故无生智是灭智少分。<a id="a-17"></a>答无生智自遍知。<a id="a-18"></a>我已证灭不复当证故。<a id="a-19"></a>何故无生智是道智少分。<a id="a-1A"></a>答无生智自遍知。<a id="a-1B"></a>我已修道不复当修故。<a id="a-1C"></a>如是十智。<a id="a-1D"></a>几有漏几无漏。<a id="a-1E"></a>答一有漏八无漏。<a id="a-1F"></a>一应分别。<a id="a-1G"></a>谓他心智或有漏或无漏。<a id="a-1H"></a>云何有漏。<a id="a-1I"></a>谓知他有漏心心所法。<a id="a-1J"></a>云何无漏。<a id="a-1K"></a>谓知他无漏心心所法。<a id="a-1L"></a>如是十智。<a id="a-1M"></a>几有漏缘。<a id="a-1N"></a>几无漏缘。<a id="a-1O"></a>答二有漏缘。<a id="a-1P"></a>二无漏缘。<a id="a-1Q"></a>六应分别。<a id="a-1R"></a>谓法智。<a id="a-1S"></a>或有漏缘或无漏缘。<a id="a-1T"></a>云何有漏缘。<a id="a-1U"></a>谓缘苦集。<a id="a-1V"></a>云何无漏缘。<a id="a-1W"></a>谓缘灭道。<a id="a-1X"></a>类智尽智无生智亦尔。<a id="a-1Y"></a>他心智或有漏缘。<a id="a-1Z"></a>或无漏缘。<a id="a-1a"></a>云何有漏缘。<a id="a-1b"></a>谓知他有漏心心所法。<a id="a-1c"></a>云何无漏缘。<a id="a-1d"></a>谓知他无漏心心所法。<a id="a-1e"></a>世俗智或有漏缘或无漏缘。<a id="a-1f"></a>云何有漏缘。<a id="a-1g"></a>谓缘苦集。<a id="a-1h"></a>云何无漏缘。<a id="a-1i"></a>谓缘灭道及虚空非择灭。<a id="a-1j"></a>如是十智。<a id="a-1k"></a>几有为几无为。<a id="a-1l"></a>答一切是有为非无为。<a id="a-1m"></a>如是十智。<a id="a-1n"></a>几有为缘几无为缘。<a id="a-1o"></a>答四有为缘。<a id="a-1p"></a>一无为缘。<a id="a-1q"></a>五应分别。<a id="a-1r"></a>谓法智或有为缘或无为缘。<a id="a-1s"></a>云何有为缘。<a id="a-1t"></a>谓缘苦集道。<a id="a-1u"></a>云何无为缘。<a id="a-1v"></a>谓缘灭类智。<a id="a-1w"></a>尽智无生智亦尔。<a id="a-1x"></a>世俗智或有为缘或无为缘。<a id="a-1y"></a>云何有为缘。<a id="a-1z"></a>谓缘苦集道。<a id="a-20"></a>云何无为缘。<a id="a-21"></a>谓缘择灭及虚空非择灭。</p>
  <p data-pb></p>
  <h2 id="a22">辩诸处品第三</h2>
  <p id="a23">有十二处。<a id="a-24"></a>谓眼处色处耳处声处鼻处香处舌处味处身处触处意处法处。<a id="a-25"></a>此十二处。<a id="a-26"></a>几有色几无色。<a id="a-27"></a>答十有色一无色。<a id="a-28"></a>一应分别。<a id="a-29"></a>谓法处或有色或无色。<a id="a-2A"></a>云何有色。<a id="a-2B"></a>谓法处所摄身语业。<a id="a-2C"></a>云何无色。<a id="a-2D"></a>谓余法处。<a id="a-2E"></a>此十二处。<a id="a-2F"></a>几有见几无见。<a id="a-2G"></a>答一有见。<a id="a-2H"></a>十一无见。<a id="a-2I"></a>此十二处。<a id="a-2J"></a>几有对几无对。<a id="a-2K"></a>答十有对。<a id="a-2L"></a>二无对。<a id="a-2M"></a>此十二处。<a id="a-2N"></a>几有漏几无漏。<a id="a-2O"></a>答十有漏。<a id="a-2P"></a>二应分别。<a id="a-2Q"></a>谓意处或有漏或无漏。<a id="a-2R"></a>云何有漏。<a id="a-2S"></a>谓有漏作意相应意处。<a id="a-2T"></a>云何无漏。<a id="a-2U"></a>谓无漏作意相应意处。<a id="a-2V"></a>法处或有漏或无漏。<a id="a-2W"></a>云何有漏。<a id="a-2X"></a>谓法处所摄有漏身语业。<a id="a-2Y"></a>及有漏受想行蕴。<a id="a-2Z"></a>云何无漏。<a id="a-2a"></a>谓法处所摄无漏身语业。<a id="a-2b"></a>及无漏受想行蕴。<a id="a-2c"></a>虚空二灭。<a id="a-2d"></a>此十二处。<a id="a-2e"></a>几有为几无为。<a id="a-2f"></a>答十一有为。<a id="a-2g"></a>一应分别。<a id="a-2h"></a>谓法处或有为或无为。<a id="a-2i"></a>云何有为。<a id="a-2j"></a>谓法处所摄身语业。<a id="a-2k"></a>及受想行蕴。<a id="a-2l"></a>云何无为。<a id="a-2m"></a>谓虚空二灭。<a id="a-2n"></a>此十二处。<a id="a-2o"></a>几有诤几无诤。<a id="a-2p"></a>答十有诤。<a id="a-2q"></a>二应分别。<a id="a-2r"></a>谓意处法处。<a id="a-2s"></a>若有漏是有诤。<a id="a-2t"></a>若无漏是无诤。<a id="a-2u"></a>如有诤无诤。<a id="a-2v"></a>世间出世间。<a id="a-2w"></a>堕界不堕界。<a id="a-2x"></a>有味着无味着。<a id="a-2y"></a>耽嗜依出离依。<a id="a-2z"></a>顺结不顺结。<a id="a-30"></a>顺取不顺取。<a id="a-31"></a>顺缠不顺缠。<a id="a-32"></a>应知亦尔。<a id="a-33"></a>此十二处。<a id="a-34"></a>几有记几无记。<a id="a-35"></a>答八无记。<a id="a-36"></a>四应分别。<a id="a-37"></a>谓色处或有记。<a id="a-38"></a>或无记。<a id="a-39"></a>云何有记谓善不善色处。<a id="a-3A"></a>云何无记。<a id="a-3B"></a>谓除善不善色处。<a id="a-3C"></a>诸余色处。<a id="a-3D"></a>声意法处亦尔。<a id="a-3E"></a>此十二处。<a id="a-3F"></a>几有覆几无覆。<a id="a-3G"></a>答八无覆。<a id="a-3H"></a>四应分别。<a id="a-3I"></a>谓色处或有覆或无覆。<a id="a-3J"></a>云何有覆。<a id="a-3K"></a>谓不善有覆无记色处。<a id="a-3L"></a>云何无覆。<a id="a-3M"></a>谓善无覆无记色处。<a id="a-3N"></a>声意法处亦尔。<a id="a-3O"></a>如有覆无覆。<a id="a-3P"></a>染污不染污有罪无罪。<a id="a-3Q"></a>应知亦尔。<a id="a-3R"></a>此十二处。<a id="a-3S"></a>几应修几不应修。<a id="a-3T"></a>答八不应修。<a id="a-3U"></a>四应分别。<a id="a-3V"></a>谓色处或应修或不应修。<a id="a-3W"></a>云何应修。<a id="a-3X"></a>谓善色处。<a id="a-3Y"></a>云何不应修。<a id="a-3Z"></a>谓不善无记色处声意处亦尔。<a id="a-3a"></a>法处或应修或不应修。<a id="a-3b"></a>云何应修。<a id="a-3c"></a>谓善有为法处。<a id="a-3d"></a>云何不应修。<a id="a-3e"></a>谓不善无记法处及择灭。<a id="a-3f"></a>此十二处。<a id="a-3g"></a>几有异熟几无异熟。<a id="a-3h"></a>答八无异熟。<a id="a-3i"></a>四应分别。<a id="a-3j"></a>谓色处或有异熟或无异熟。<a id="a-3k"></a>云何有异熟。<a id="a-3l"></a>谓善不善色处。<a id="a-3m"></a>云何无异熟。<a id="a-3n"></a>谓无记色处。<a id="a-3o"></a>声处亦尔。<a id="a-3p"></a>意处或有异熟或无异熟。<a id="a-3q"></a>云何有异熟。<a id="a-3r"></a>谓不善善有漏意处。<a id="a-3s"></a>云何无异熟。<a id="a-3t"></a>谓无记无漏意处。<a id="a-3u"></a>法处亦尔。<a id="a-3v"></a>此十二处。<a id="a-3w"></a>几是见几非见。<a id="a-3x"></a>答一是见。<a id="a-3y"></a>十非见。<a id="a-3z"></a>一应分别。<a id="a-40"></a>谓法处或是见或非见。<a id="a-41"></a>云何是见。<a id="a-42"></a>谓五染污见。<a id="a-43"></a>世俗正见。<a id="a-44"></a>学无学见。<a id="a-45"></a>云何非见。<a id="a-46"></a>谓余法处。<a id="a-47"></a>此十二处几内几外。<a id="a-48"></a>答六内六外。<a id="a-49"></a>此十二处。<a id="a-4A"></a>几有执受几无执受。<a id="a-4B"></a>答三无执受。<a id="a-4C"></a>九应分别。<a id="a-4D"></a>谓眼处或有执受或无执受。<a id="a-4E"></a>云何有执受。<a id="a-4F"></a>谓自体所摄眼处。<a id="a-4G"></a>云何无执受。<a id="a-4H"></a>谓非自体所摄眼处。<a id="a-4I"></a>色耳声鼻香舌味身触处亦尔。<a id="a-4J"></a>此十二处。<a id="a-4K"></a>几是心。<a id="a-4L"></a>几非心。<a id="a-4M"></a>答一是心。<a id="a-4N"></a>十一非心。<a id="a-4O"></a>此十二处。<a id="a-4P"></a>几是心所几非心所。<a id="a-4Q"></a>答十一非心所。<a id="a-4R"></a>一应分别。<a id="a-4S"></a>谓法处或是心所或非心所。<a id="a-4T"></a>云何是心所。<a id="a-4U"></a>谓有所缘法处。<a id="a-4V"></a>云何非心所。<a id="a-4W"></a>谓无所缘法处。<a id="a-4X"></a>此十二处。<a id="a-4Y"></a>几有所缘几无所缘。<a id="a-4Z"></a>答一有所缘。<a id="a-4a"></a>十无所缘。<a id="a-4b"></a>一应分别。<a id="a-4c"></a>谓法处或有所缘或无所缘。<a id="a-4d"></a>云何有所缘。<a id="a-4e"></a>谓诸心所。<a id="a-4f"></a>云何无所缘。<a id="a-4g"></a>谓非心所法处。<a id="a-4h"></a>此十二处。<a id="a-4i"></a>几是业几非业。<a id="a-4j"></a>答九非业。<a id="a-4k"></a>三应分别。<a id="a-4l"></a>谓色处或是业或非业。<a id="a-4m"></a>云何是业。<a id="a-4n"></a>谓身表业。<a id="a-4o"></a>云何非业。<a id="a-4p"></a>谓余色处。<a id="a-4q"></a>声处或是业或非业。<a id="a-4r"></a>云何是业。<a id="a-4s"></a>谓语表业。<a id="a-4t"></a>云何非业。<a id="a-4u"></a>谓余声处。<a id="a-4v"></a>法处或是业或非业。<a id="a-4w"></a>云何是业。<a id="a-4x"></a>谓法处所摄身语业及思。<a id="a-4y"></a>云何非业。<a id="a-4z"></a>谓余法处。</p>
  <p id="a50">此十二处。<a id="a-51"></a>几善几不善几无记。<a id="a-52"></a>答八无记。<a id="a-53"></a>四应分别。<a id="a-54"></a>谓色处或善或不善或无记。<a id="a-55"></a>云何善。<a id="a-56"></a>谓善身表业。<a id="a-57"></a>云何不善。<a id="a-58"></a>谓不善身表业。<a id="a-59"></a>云何无记。<a id="a-5A"></a>谓除善不善身表业。<a id="a-5B"></a>诸余色处声处。<a id="a-5C"></a>或善或不善或无记。<a id="a-5D"></a>云何善。<a id="a-5E"></a>谓善语表业。<a id="a-5F"></a>云何不善。<a id="a-5G"></a>谓不善语表业。<a id="a-5H"></a>云何无记。<a id="a-5I"></a>谓除善不善语表业。<a id="a-5J"></a>诸余声处意处。<a id="a-5K"></a>或善或不善或无记。<a id="a-5L"></a>云何善。<a id="a-5M"></a>谓善作意相应意处。<a id="a-5N"></a>云何不善。<a id="a-5O"></a>谓不善作意相应意处。<a id="a-5P"></a>云何无记。<a id="a-5Q"></a>谓无记作意相应意处。<a id="a-5R"></a>法处或善或不善或无记。<a id="a-5S"></a>云何善。<a id="a-5T"></a>谓法处所摄善身语业及善受想行蕴并择灭。<a id="a-5U"></a>云何不善。<a id="a-5V"></a>谓法处所摄不善身语业。<a id="a-5W"></a>及不善受想行蕴。<a id="a-5X"></a>云何无记。<a id="a-5Y"></a>谓无记受想行蕴。<a id="a-5Z"></a>及虚空非择灭。<a id="a-5a"></a>此十二处。<a id="a-5b"></a>几见所断。<a id="a-5c"></a>几修所断。<a id="a-5d"></a>几非所断。<a id="a-5e"></a>答十修所断。<a id="a-5f"></a>二应分别。<a id="a-5g"></a>谓意处或见所断。<a id="a-5h"></a>或修所断。<a id="a-5i"></a>或非所断。<a id="a-5j"></a>云何见所断。<a id="a-5k"></a>谓若意处。<a id="a-5l"></a>随信随法行现观边忍所断。<a id="a-5m"></a>此复云何。<a id="a-5n"></a>谓见所断八十八随眠。<a id="a-5o"></a>相应意处。<a id="a-5p"></a>云何修所断。<a id="a-5q"></a>谓若意处学见迹修所断。<a id="a-5r"></a>此复云何。<a id="a-5s"></a>谓修所断十随眠相应意处。<a id="a-5t"></a>及不染污有漏意处。<a id="a-5u"></a>云何非所断。<a id="a-5v"></a>谓无漏意处法处。<a id="a-5w"></a>或见所断。<a id="a-5x"></a>或修所断。<a id="a-5y"></a>或非所断。<a id="a-5z"></a>云何见所断。<a id="a-60"></a>谓若法处随信随法行现观边忍所断。<a id="a-61"></a>此复云何。<a id="a-62"></a>谓见所断八十八随眠。<a id="a-63"></a>及彼相应法处。<a id="a-64"></a>彼所等起心不相应行。<a id="a-65"></a>云何修所断。<a id="a-66"></a>谓若法处学见迹修所断。<a id="a-67"></a>此复云何。<a id="a-68"></a>谓修所断十随眠。<a id="a-69"></a>及彼相应法处。<a id="a-6A"></a>彼所等起身语业。<a id="a-6B"></a>彼所等起心不相应行。<a id="a-6C"></a>并不染污有漏法处。<a id="a-6D"></a>云何非所断。<a id="a-6E"></a>谓无漏法处。<a id="a-6F"></a>此十二处。<a id="a-6G"></a>几学几无学几非学非无学。<a id="a-6H"></a>答十非学非无学。<a id="a-6I"></a>二应分别。<a id="a-6J"></a>谓意处或学或无学或非学非无学。<a id="a-6K"></a>云何学。<a id="a-6L"></a>谓学作意相应意处。<a id="a-6M"></a>云何无学。<a id="a-6N"></a>谓无学作意相应意处。<a id="a-6O"></a>云何非学非无学。<a id="a-6P"></a>谓非学非无学作意相应意处。<a id="a-6Q"></a>法处或学或无学或非学非无学。<a id="a-6R"></a>云何学。<a id="a-6S"></a>谓学身语业及学受想行蕴。<a id="a-6T"></a>云何无学。<a id="a-6U"></a>谓无学身语业。<a id="a-6V"></a>及无学受想行蕴。<a id="a-6W"></a>云何非学非无学。<a id="a-6X"></a>谓法处所摄有漏身语业。<a id="a-6Y"></a>及有漏受想行蕴。<a id="a-6Z"></a>并无为法。<a id="a-6a"></a>此十二处。<a id="a-6b"></a>几欲界系。<a id="a-6c"></a>几色界系。<a id="a-6d"></a>几无色界系。<a id="a-6e"></a>几不系。<a id="a-6f"></a>答二欲界系。<a id="a-6g"></a>十应分别。<a id="a-6h"></a>谓眼处或欲界系或色界系。<a id="a-6i"></a>云何欲界系。<a id="a-6j"></a>谓若眼处欲界系大种所造。<a id="a-6k"></a>云何色界系。<a id="a-6l"></a>谓若眼处色界系大种所造色。<a id="a-6m"></a>耳声鼻舌身处亦尔。<a id="a-6n"></a>触处或欲界系或色界系。<a id="a-6o"></a>云何欲界系。<a id="a-6p"></a>谓欲界系四大种。<a id="a-6q"></a>及欲界系大种所造触处。<a id="a-6r"></a>云何色界系。<a id="a-6s"></a>谓色界系四大种。<a id="a-6t"></a>及色界系大种所造触处。<a id="a-6u"></a>意处或欲界系。<a id="a-6v"></a>或色界系或无色界系。<a id="a-6w"></a>或不系。<a id="a-6x"></a>云何欲界系。<a id="a-6y"></a>谓欲界系作意相应意处。<a id="a-6z"></a>云何色界系。<a id="a-70"></a>谓色界系作意相应意处。<a id="a-71"></a>云何无色界系。<a id="a-72"></a>谓无色界系作意相应意处云。<a id="a-73"></a>何不系。<a id="a-74"></a>谓无漏作意相应意处。<a id="a-75"></a>法处或欲界系。<a id="a-76"></a>或色界系。<a id="a-77"></a>或无色界系。<a id="a-78"></a>或不系。<a id="a-79"></a>云何欲界系。<a id="a-7A"></a>谓欲界系法处所摄身语业。<a id="a-7B"></a>受想行蕴。<a id="a-7C"></a>云何色界系。<a id="a-7D"></a>谓色界系法处所摄身语业。<a id="a-7E"></a>受想行蕴。<a id="a-7F"></a>云何无色界系。<a id="a-7G"></a>谓无色界系受想行蕴。<a id="a-7H"></a>云何不系。<a id="a-7I"></a>谓无漏身语业受想行蕴。<a id="a-7J"></a>及无为法。<a id="a-7K"></a>此十二处。<a id="a-7L"></a>几过去几未来几现在。<a id="a-7M"></a>答十一或过去或未来或现在。<a id="a-7N"></a>一应分别。<a id="a-7O"></a>谓法处若有为。<a id="a-7P"></a>或过去或未来或现在。<a id="a-7Q"></a>若无为非过去非未来非现在。</p>
  <p id="a7R">此十二处几苦谛摄。<a id="a-7S"></a>几集谛摄。<a id="a-7T"></a>几灭谛摄。<a id="a-7U"></a>几道谛摄。<a id="a-7V"></a>几非谛摄。<a id="a-7W"></a>答十苦集谛摄。<a id="a-7X"></a>二应分别。<a id="a-7Y"></a>谓意处若有漏苦集谛摄。<a id="a-7Z"></a>若无漏道谛摄。<a id="a-7a"></a>法处若有漏。<a id="a-7b"></a>苦集谛摄。<a id="a-7c"></a>若无漏有为道谛摄。<a id="a-7d"></a>若择灭灭谛摄。<a id="a-7e"></a>若虚空非择灭非谛摄。<a id="a-7f"></a>此十二处。<a id="a-7g"></a>几见苦所断。<a id="a-7h"></a>几见集所断。<a id="a-7i"></a>几见灭所断。<a id="a-7j"></a>几见道所断。<a id="a-7k"></a>几修所断。<a id="a-7l"></a>几非所断。<a id="a-7m"></a>答十修所断。<a id="a-7n"></a>二应分别。<a id="a-7o"></a>谓意处或见苦集灭道修所断。<a id="a-7p"></a>或非所断。<a id="a-7q"></a>云何见苦所断。<a id="a-7r"></a>谓若意处。<a id="a-7s"></a>随信随法行苦现观边忍所断。<a id="a-7t"></a>此复云何。<a id="a-7u"></a>谓见苦所断。<a id="a-7v"></a>二十八随眠相应意处。<a id="a-7w"></a>云何见集所断。<a id="a-7x"></a>谓若意处随信随法行集现观边忍所断。<a id="a-7y"></a>此复云何。<a id="a-7z"></a>谓见集所断十九随眠相应意处。<a id="a-80"></a>云何见灭所断。<a id="a-81"></a>谓若意处随信随法行灭现观边忍所断。<a id="a-82"></a>此复云何。<a id="a-83"></a>谓见灭所断十九随眠相应意处。<a id="a-84"></a>云何见道所断。<a id="a-85"></a>谓若意处随信随法行道现观边忍所断。<a id="a-86"></a>此复云何。<a id="a-87"></a>谓见道所断二十二随眠相应意处。<a id="a-88"></a>云何修所断。<a id="a-89"></a>谓若意处。<a id="a-8A"></a>学见迹修所断。<a id="a-8B"></a>此复云何。<a id="a-8C"></a>谓修所断十随眠相应意处。<a id="a-8D"></a>及不染污有漏意处。<a id="a-8E"></a>云何非所断。<a id="a-8F"></a>谓无漏意处法处。<a id="a-8G"></a>或见苦集灭道修所断。<a id="a-8H"></a>或非所断。<a id="a-8I"></a>云何见苦所断。<a id="a-8J"></a>谓若法处随信随法行苦现观边忍所断。<a id="a-8K"></a>此复云何。<a id="a-8L"></a>谓见苦所断二十八随眠。<a id="a-8M"></a>及彼相应法处。<a id="a-8N"></a>彼所等起心不相应行。<a id="a-8O"></a>云何见集所断。<a id="a-8P"></a>谓若法处随信随法行集现观边忍所断。<a id="a-8Q"></a>此复云何。<a id="a-8R"></a>谓见集所断十九随眠。<a id="a-8S"></a>及彼相应法处。<a id="a-8T"></a>彼所等起心不相应行。<a id="a-8U"></a>云何见灭所断。<a id="a-8V"></a>谓若法处随信随法行灭现观边忍所断。<a id="a-8W"></a>此复云何。<a id="a-8X"></a>谓见灭所断十九随眠。<a id="a-8Y"></a>及彼相应法处。<a id="a-8Z"></a>彼所等起心不相应行。<a id="a-8a"></a>云何见道所断。<a id="a-8b"></a>谓若法处随信随法行道现观边忍所断。<a id="a-8c"></a>此复云何。<a id="a-8d"></a>谓见道所断二十二随眠。<a id="a-8e"></a>及彼相应法处。<a id="a-8f"></a>彼所等起心不相应行。<a id="a-8g"></a>云何修所断。<a id="a-8h"></a>谓若法处学见迹修所断。<a id="a-8i"></a>此复云何。<a id="a-8j"></a>谓修所断十随眠。<a id="a-8k"></a>及彼相应法处。<a id="a-8l"></a>彼所等起身语业。<a id="a-8m"></a>心不相应行。<a id="a-8n"></a>并不染污有漏法处。<a id="a-8o"></a>云何非所断。<a id="a-8p"></a>谓无漏法处。</p>
  <p id="a8q">五蕴十二处。<a id="a-8r"></a>为五摄十二。<a id="a-8s"></a>十二摄五耶。<a id="a-8t"></a>答十二摄五。<a id="a-8u"></a>非五摄十二。<a id="a-8v"></a>何所不摄。<a id="a-8w"></a>谓诸无为五蕴十八界。<a id="a-8x"></a>为五摄十八。<a id="a-8y"></a>十八摄五耶。<a id="a-8z"></a>答十八摄五。<a id="a-90"></a>非五摄十八。<a id="a-91"></a>何所不摄。<a id="a-92"></a>谓诸无为。<a id="a-93"></a>五蕴二十二根。<a id="a-94"></a>为五摄二十二。<a id="a-95"></a>二十二摄五耶。<a id="a-96"></a>答二蕴全二蕴少分。<a id="a-97"></a>摄二十二根。<a id="a-98"></a>二十二根。<a id="a-99"></a>摄二蕴全二蕴少分。<a id="a-9A"></a>何所不摄。<a id="a-9B"></a>谓一蕴全。<a id="a-9C"></a>二蕴少分。<a id="a-9D"></a>五蕴九十八随眠。<a id="a-9E"></a>为五摄九十八。<a id="a-9F"></a>九十八摄五耶。<a id="a-9G"></a>答一蕴少分。<a id="a-9H"></a>摄九十八随眠。<a id="a-9I"></a>九十八随眠。<a id="a-9J"></a>摄一蕴少分。<a id="a-9K"></a>何所不摄。<a id="a-9L"></a>谓四蕴全。<a id="a-9M"></a>一蕴少分。<a id="a-9N"></a>十二处十八界。<a id="a-9O"></a>为十二摄十八。<a id="a-9P"></a>十八摄十二耶。<a id="a-9Q"></a>答互相摄随其事。<a id="a-9R"></a>十二处二十二根。<a id="a-9S"></a>为十二摄二十二。<a id="a-9T"></a>二十二摄十二耶。<a id="a-9U"></a>答六处全一处少分。<a id="a-9V"></a>摄二十二根。<a id="a-9W"></a>二十二根。<a id="a-9X"></a>摄六处全一处少分。<a id="a-9Y"></a>何所不摄。<a id="a-9Z"></a>谓五处全一处少分。<a id="a-9a"></a>十二处九十八随眠。<a id="a-9b"></a>为十二摄九十八。<a id="a-9c"></a>九十八摄十二耶。<a id="a-9d"></a>答一处少分。<a id="a-9e"></a>摄九十八随眠。<a id="a-9f"></a>九十八随眠。<a id="a-9g"></a>摄一处少分。<a id="a-9h"></a>何所不摄。<a id="a-9i"></a>谓十一处全一处少分。<a id="a-9j"></a>十八界二十二根。<a id="a-9k"></a>为十八摄二十二。<a id="a-9l"></a>二十二摄十八耶。<a id="a-9m"></a>答十二界全一界少分。<a id="a-9n"></a>摄二十二根。<a id="a-9o"></a>二十二根。<a id="a-9p"></a>摄十二界全一界少分。<a id="a-9q"></a>何所不摄。<a id="a-9r"></a>谓五界全一界少分。<a id="a-9s"></a>十八界九十八随眠。<a id="a-9t"></a>为十八摄九十八。<a id="a-9u"></a>九十八摄十八耶。<a id="a-9v"></a>答一界少分。<a id="a-9w"></a>摄九十八随眠。<a id="a-9x"></a>九十八随眠。<a id="a-9y"></a>摄一界少分。<a id="a-9z"></a>何所不摄。<a id="a-A0"></a>谓十七界全一界少分。<a id="a-A1"></a>二十二根九十八随眠。<a id="a-A2"></a>为二十二摄九十八。<a id="a-A3"></a>九十八摄二十二耶。<a id="a-A4"></a>答互不相摄。</p>
  <p data-pb></p>
  <h2 id="aA5">辩七事品第四之一</h2>
  <p id="aA6">十八界十二处五蕴五取蕴六界。<a id="a-A7"></a>十大地法。<a id="a-A8"></a>十大善地法。<a id="a-A9"></a>十大烦恼地法。<a id="a-AA"></a>十小烦恼地法。<a id="a-AB"></a>五烦恼五触五见五根五法。<a id="a-AC"></a>六识身。<a id="a-AD"></a>六触身。<a id="a-AE"></a>六受身。<a id="a-AF"></a>六想身。<a id="a-AG"></a>六思身。<a id="a-AH"></a>六爱身。<a id="a-AI"></a>十八界云何。<a id="a-AJ"></a>谓眼界色界眼识界。<a id="a-AK"></a>耳界声界耳识界。<a id="a-AL"></a>鼻界香界鼻识界。<a id="a-AM"></a>舌界味界舌识界。<a id="a-AN"></a>身界触界身识界。<a id="a-AO"></a>意界法界意识界。<a id="a-AP"></a>十二处云何。<a id="a-AQ"></a>谓眼处色处耳处声处鼻处香处舌处味处身处触处意处法处。<a id="a-AR"></a>五蕴云何。<a id="a-AS"></a>谓色蕴受蕴想蕴行蕴识蕴。<a id="a-AT"></a>五取蕴云何。<a id="a-AU"></a>谓色取蕴受取蕴想取蕴行取蕴识取蕴。<a id="a-AV"></a>六界云何。<a id="a-AW"></a>谓地界水界火界风界空界识界。<a id="a-AX"></a>十大地法云何。<a id="a-AY"></a>谓受想思触作意欲胜解念定慧。<a id="a-AZ"></a>十大善地法云何。<a id="a-Aa"></a>谓信勤惭愧无贪无嗔轻安舍不放逸不害。<a id="a-Ab"></a>十大烦恼地法云何。<a id="a-Ac"></a>谓不信懈怠失念心乱无明不正知非理作意邪胜解掉举放逸。<a id="a-Ad"></a>十小烦恼地法云何。<a id="a-Ae"></a>谓忿恨覆恼嫉悭诳谄憍害。<a id="a-Af"></a>五烦恼云何。<a id="a-Ag"></a>谓欲贪色贪无色贪嗔痴。<a id="a-Ah"></a>五触云何。<a id="a-Ai"></a>谓有对触。<a id="a-Aj"></a>增语触。<a id="a-Ak"></a>明触。<a id="a-Al"></a>无明触。<a id="a-Am"></a>非明非无明触。<a id="a-An"></a>五见云何。<a id="a-Ao"></a>谓有身见。<a id="a-Ap"></a>边执见。<a id="a-Aq"></a>邪见。<a id="a-Ar"></a>见取。<a id="a-As"></a>戒禁取。<a id="a-At"></a>五根云何。<a id="a-Au"></a>谓乐根苦根喜根忧根舍根。<a id="a-Av"></a>五法云何。<a id="a-Aw"></a>谓寻伺识无惭无愧。<a id="a-Ax"></a>六识身云何。<a id="a-Ay"></a>谓眼识耳识鼻识舌识身识意识。<a id="a-Az"></a>六触身云何。<a id="a-B0"></a>谓眼触耳触鼻触舌触身触意触。<a id="a-B1"></a>六受身云何。<a id="a-B2"></a>谓眼触所生受。<a id="a-B3"></a>耳触所生受。<a id="a-B4"></a>鼻触所生受。<a id="a-B5"></a>舌触所生受。<a id="a-B6"></a>身触所生受。<a id="a-B7"></a>意触所生受。<a id="a-B8"></a>六想身云何。<a id="a-B9"></a>谓眼触所生想。<a id="a-BA"></a>耳触所生想。<a id="a-BB"></a>鼻触所生想。<a id="a-BC"></a>舌触所生想。<a id="a-BD"></a>身触所生想。<a id="a-BE"></a>意触所生想。<a id="a-BF"></a>六思身云何。<a id="a-BG"></a>谓眼触所生思。<a id="a-BH"></a>耳触所生思。<a id="a-BI"></a>鼻触所生思。<a id="a-BJ"></a>舌触所生思。<a id="a-BK"></a>身触所生思。<a id="a-BL"></a>意触所生思。<a id="a-BM"></a>六爱身云何。<a id="a-BN"></a>谓眼触所生爱。<a id="a-BO"></a>耳触所生爱。<a id="a-BP"></a>鼻触所生爱。<a id="a-BQ"></a>舌触所生爱。<a id="a-BR"></a>身触所生爱。<a id="a-BS"></a>意触所生爱。</p>
  <p id="aBT">眼界云何。<a id="a-BU"></a>谓眼于色已正当见。<a id="a-BV"></a>及彼同分。<a id="a-BW"></a>色界云何。<a id="a-BX"></a>谓色为眼已正当见。<a id="a-BY"></a>及彼同分。<a id="a-BZ"></a>眼识界云何。<a id="a-Ba"></a>谓眼及色为缘生眼识。<a id="a-Bb"></a>如是眼为增上。<a id="a-Bc"></a>色为所缘。<a id="a-Bd"></a>于眼所识色。<a id="a-Be"></a>诸已正当了别。<a id="a-Bf"></a>及彼同分。<a id="a-Bg"></a>耳界云何。<a id="a-Bh"></a>谓耳于声已正当闻。<a id="a-Bi"></a>及彼同分。<a id="a-Bj"></a>声界云何。<a id="a-Bk"></a>谓声为耳已正当闻。<a id="a-Bl"></a>及彼同分。<a id="a-Bm"></a>耳识界云何。<a id="a-Bn"></a>谓耳及声为缘生耳识。<a id="a-Bo"></a>如是耳为增上。<a id="a-Bp"></a>声为所缘。<a id="a-Bq"></a>于耳所识声。<a id="a-Br"></a>诸已正当了别。<a id="a-Bs"></a>及彼同分。<a id="a-Bt"></a>鼻界云何。<a id="a-Bu"></a>谓鼻于香已正当嗅。<a id="a-Bv"></a>及彼同分。<a id="a-Bw"></a>香界云何。<a id="a-Bx"></a>谓香为鼻已正当嗅。<a id="a-By"></a>及彼同分。<a id="a-Bz"></a>鼻识界云何。<a id="a-C0"></a>谓鼻及香为缘生鼻识。<a id="a-C1"></a>如是鼻为增上。<a id="a-C2"></a>香为所缘。<a id="a-C3"></a>于鼻所识香。<a id="a-C4"></a>诸已正当了别。<a id="a-C5"></a>及彼同分。<a id="a-C6"></a>舌界云何。<a id="a-C7"></a>谓舌于味已正当尝。<a id="a-C8"></a>及彼同分。<a id="a-C9"></a>味界云何。<a id="a-CA"></a>谓味为舌已正当尝。<a id="a-CB"></a>及彼同分。<a id="a-CC"></a>舌识界云何。<a id="a-CD"></a>谓舌及味为缘生舌识。<a id="a-CE"></a>如是舌为增上。<a id="a-CF"></a>味为所缘。<a id="a-CG"></a>于舌所识味。<a id="a-CH"></a>诸已正当了别。<a id="a-CI"></a>及彼同分。<a id="a-CJ"></a>身界云何。<a id="a-CK"></a>谓身于触已正当触。<a id="a-CL"></a>及彼同分。<a id="a-CM"></a>触界云何。<a id="a-CN"></a>谓触为身已正当触。<a id="a-CO"></a>及彼同分。<a id="a-CP"></a>身识界云何。<a id="a-CQ"></a>谓身及触为缘生身识。<a id="a-CR"></a>如是身为增上。<a id="a-CS"></a>触为所缘。<a id="a-CT"></a>于身所识触。<a id="a-CU"></a>诸已正当了别。<a id="a-CV"></a>及彼同分。<a id="a-CW"></a>意界云何。<a id="a-CX"></a>谓意于法已正当了。<a id="a-CY"></a>及彼同分。<a id="a-CZ"></a>法界云何。<a id="a-Ca"></a>谓法为意已正当了。<a id="a-Cb"></a>意识界云何。<a id="a-Cc"></a>谓意及法为缘生意识。<a id="a-Cd"></a>如是意为增上。<a id="a-Ce"></a>法为所缘。<a id="a-Cf"></a>于意所识法。<a id="a-Cg"></a>诸已正当了别。<a id="a-Ch"></a>及彼同分。</p>
  <p id="aCi">眼处云何。<a id="a-Cj"></a>谓眼是色已正当能见。<a id="a-Ck"></a>及彼同分。<a id="a-Cl"></a>色处云何。<a id="a-Cm"></a>谓色是眼已正当所见。<a id="a-Cn"></a>及彼同分。<a id="a-Co"></a>耳处云何。<a id="a-Cp"></a>谓耳是声已正当能闻。<a id="a-Cq"></a>及彼同分。<a id="a-Cr"></a>声处云何。<a id="a-Cs"></a>谓声是耳已正当所闻。<a id="a-Ct"></a>及彼同分。<a id="a-Cu"></a>鼻处云何。<a id="a-Cv"></a>谓鼻是香已正当能嗅。<a id="a-Cw"></a>及彼同分。<a id="a-Cx"></a>香处云何。<a id="a-Cy"></a>谓香是鼻已正当所嗅。<a id="a-Cz"></a>及彼同分。<a id="a-D0"></a>舌处云何。<a id="a-D1"></a>谓舌是味已正当能尝。<a id="a-D2"></a>及彼同分。<a id="a-D3"></a>味处云何。<a id="a-D4"></a>谓味是舌已正当所尝。<a id="a-D5"></a>及彼同分。<a id="a-D6"></a>身处云何。<a id="a-D7"></a>谓身是触已正当能触。<a id="a-D8"></a>及彼同分。<a id="a-D9"></a>触处云何。<a id="a-DA"></a>谓触是身已正当所触。<a id="a-DB"></a>及彼同分。<a id="a-DC"></a>意处云何。<a id="a-DD"></a>谓意是法已正当能了。<a id="a-DE"></a>及彼同分。<a id="a-DF"></a>法处云何。<a id="a-DG"></a>谓法是意已正当所了。</p>
  <p id="aDH">色蕴云何。<a id="a-DI"></a>谓十色处。<a id="a-DJ"></a>及法处所摄色。<a id="a-DK"></a>受蕴云何。<a id="a-DL"></a>谓六受身。<a id="a-DM"></a>即眼触所生受。<a id="a-DN"></a>乃至意触所生受。<a id="a-DO"></a>想蕴云何。<a id="a-DP"></a>谓六想身。<a id="a-DQ"></a>即眼触所生想。<a id="a-DR"></a>乃至意触所生想。<a id="a-DS"></a>行蕴云何。<a id="a-DT"></a>此有二种。<a id="a-DU"></a>谓心相应行蕴。<a id="a-DV"></a>心不相应行蕴。<a id="a-DW"></a>心相应行蕴云何。<a id="a-DX"></a>谓心相应法。<a id="a-DY"></a>此复云何。<a id="a-DZ"></a>谓思触作意欲胜解念定慧信勤寻伺。<a id="a-Da"></a>放逸不放逸。<a id="a-Db"></a>善根不善根无记根。<a id="a-Dc"></a>一切结缚随眠随烦恼缠。<a id="a-Dd"></a>诸所有智诸所有见诸所有现观。<a id="a-De"></a>复有此余如是类法与心相应。<a id="a-Df"></a>总名心相应行蕴。<a id="a-Dg"></a>心不相应行蕴云何。<a id="a-Dh"></a>谓心不相应法。<a id="a-Di"></a>此复云何。<a id="a-Dj"></a>谓得无想定灭定无想事命根众同分。<a id="a-Dk"></a>依得事得处得。<a id="a-Dl"></a>生老住无常。<a id="a-Dm"></a>名身句身文身。<a id="a-Dn"></a>复有此余如是类法与心不相应。<a id="a-Do"></a>总名心不相应行蕴。<a id="a-Dp"></a>如是二种合名行蕴。<a id="a-Dq"></a>识蕴云何。<a id="a-Dr"></a>谓六识身。<a id="a-Ds"></a>即眼识乃至意识。<a id="a-Dt"></a>色取蕴云何。<a id="a-Du"></a>谓若诸色有漏有取。<a id="a-Dv"></a>于此诸色。<a id="a-Dw"></a>若过去若未来若现在。<a id="a-Dx"></a>或欲或贪或嗔或痴。<a id="a-Dy"></a>或随一一心所随烦恼。<a id="a-Dz"></a>应生时生。<a id="a-E0"></a>是名色取蕴。<a id="a-E1"></a>受想行识取蕴云何。<a id="a-E2"></a>谓若诸受想行识。<a id="a-E3"></a>有漏有取。<a id="a-E4"></a>于此诸受想行识。<a id="a-E5"></a>若过去若未来若现在。<a id="a-E6"></a>或欲或贪或嗔或痴。<a id="a-E7"></a>或随一一心所随烦恼。<a id="a-E8"></a>应生时生。<a id="a-E9"></a>是名受想行识取蕴。</p>
  <p id="aEA">地界云何。<a id="a-EB"></a>谓坚性。<a id="a-EC"></a>水界云何。<a id="a-ED"></a>谓湿性。<a id="a-EE"></a>火界云何。<a id="a-EF"></a>谓暖性。<a id="a-EG"></a>风界云何。<a id="a-EH"></a>谓轻等动性。<a id="a-EI"></a>空界云何。<a id="a-EJ"></a>谓邻阿伽色。<a id="a-EK"></a>识界云何。<a id="a-EL"></a>谓五识身。<a id="a-EM"></a>及有漏意识。</p>
  <p id="aEN">受云何。<a id="a-EO"></a>谓受等受各别等受已受受类。<a id="a-EP"></a>是名为受。<a id="a-EQ"></a>想云何。<a id="a-ER"></a>谓想等想增上等想已想想类。<a id="a-ES"></a>是名为想。<a id="a-ET"></a>思云何。<a id="a-EU"></a>谓思等思增上等思已思思类。<a id="a-EV"></a>心作意业。<a id="a-EW"></a>是名为思。<a id="a-EX"></a>触云何。<a id="a-EY"></a>谓触等触触性等触性。<a id="a-EZ"></a>已触触类。<a id="a-Ea"></a>是名为触。<a id="a-Eb"></a>作意云何。<a id="a-Ec"></a>谓牵引心。<a id="a-Ed"></a>随顺牵引。<a id="a-Ee"></a>思惟牵引。<a id="a-Ef"></a>作意造意。<a id="a-Eg"></a>转变心警觉心。<a id="a-Eh"></a>是名作意。<a id="a-Ei"></a>欲云何。<a id="a-Ej"></a>谓欲欲性增上。<a id="a-Ek"></a>欲性现前。<a id="a-El"></a>欣喜希望乐作。<a id="a-Em"></a>是名为欲。<a id="a-En"></a>胜解云何。<a id="a-Eo"></a>谓心正胜解已胜解当胜解性。<a id="a-Ep"></a>是名胜解。<a id="a-Eq"></a>念云何。<a id="a-Er"></a>谓念随念别念忆念。<a id="a-Es"></a>不忘不失不遗不漏不忘法性。<a id="a-Et"></a>心明记性。<a id="a-Eu"></a>是名为念。<a id="a-Ev"></a>定云何。<a id="a-Ew"></a>谓令心住等住安住近住坚住。<a id="a-Ex"></a>不乱不散。<a id="a-Ey"></a>摄止等持。<a id="a-Ez"></a>心一境性。<a id="a-F0"></a>是名为定慧云何。<a id="a-F1"></a>谓于法简择极简择。<a id="a-F2"></a>最极简择。<a id="a-F3"></a>解了等了遍了近了。<a id="a-F4"></a>机黠通达。<a id="a-F5"></a>审察聪睿。<a id="a-F6"></a>觉明慧行毗钵舍那。<a id="a-F7"></a>是名为慧。</p>
 </body>
</html>