<!doctype html>
<html id="z3IBW5P1Ao" data-ver="891">
 <head>
  <meta charset="utf-8">
  <meta author="世友">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">阿毗达磨品类足论卷第十五</h1>
  <h2 id="a2">辩千问品第七之六</h2>
  <p id="a3">此七觉支几断遍知所遍知等者。<a id="a-4"></a>一切非断遍知所遍知。<a id="a-5"></a>几应断等者。<a id="a-6"></a>一切不应断。<a id="a-7"></a>几应修等者。<a id="a-8"></a>一切是应修。<a id="a-9"></a>几染污等者。<a id="a-A"></a>一切不染污。<a id="a-B"></a>几果非有果等者。<a id="a-C"></a>一切是果亦有果。<a id="a-D"></a>几有执受等者。<a id="a-E"></a>一切无执受。<a id="a-F"></a>几大种所造等者。<a id="a-G"></a>一切非大种所造。<a id="a-H"></a>几有上等者。<a id="a-I"></a>一切有上。<a id="a-J"></a>几是有等者。<a id="a-K"></a>一切非有。<a id="a-L"></a>几因相应等者。<a id="a-M"></a>一切因相应。</p>
  <p id="aN">此七觉支。<a id="a-O"></a>与六善处相摄者。<a id="a-P"></a>二善处少分摄七觉支。<a id="a-Q"></a>七觉支亦摄二善处少分。<a id="a-R"></a>与五不善处相摄者。<a id="a-S"></a>互不相摄。<a id="a-T"></a>与七无记处相摄者。<a id="a-U"></a>互不相摄。<a id="a-V"></a>与三漏处相摄者。<a id="a-W"></a>互不相摄。<a id="a-X"></a>与五有漏处相摄者。<a id="a-Y"></a>互不相摄。<a id="a-Z"></a>与八无漏处相摄者。<a id="a-a"></a>二无漏处少分摄七觉支。<a id="a-b"></a>七觉支亦摄二无漏处少分。<a id="a-c"></a>几过去等者。<a id="a-d"></a>一切或过去或未来或现在。<a id="a-e"></a>几善等者。<a id="a-f"></a>一切是善。<a id="a-g"></a>几欲界系等者。<a id="a-h"></a>一切不系。<a id="a-i"></a>几学等者。<a id="a-j"></a>一切应分别。<a id="a-k"></a>谓念等觉支。<a id="a-l"></a>或学或无学。<a id="a-m"></a>云何学。<a id="a-n"></a>谓学作意相应念等觉支。<a id="a-o"></a>云何无学。<a id="a-p"></a>谓无学作意相应念等觉支。<a id="a-q"></a>余六等觉支亦尔。</p>
  <p id="ar">此七觉支几见所断等者。<a id="a-s"></a>一切非所断。<a id="a-t"></a>几非心等者。<a id="a-u"></a>一切是心所与心相应。<a id="a-v"></a>几随心转非受相应等者。<a id="a-w"></a>一随心转非受相应。<a id="a-x"></a>六随心转亦受相应。<a id="a-y"></a>几随心转非想行相应等者。<a id="a-z"></a>一切随心转想行相应。<a id="a-10"></a>除其自性。<a id="a-11"></a>几随寻转非伺相应等者。<a id="a-12"></a>一切应分别。<a id="a-13"></a>谓念等觉支。<a id="a-14"></a>或有寻有伺。<a id="a-15"></a>或无寻唯伺。<a id="a-16"></a>或无寻无伺。<a id="a-17"></a>云何有寻有伺。<a id="a-18"></a>谓有寻有伺作意相应念等觉支。<a id="a-19"></a>云何无寻唯伺。<a id="a-1A"></a>谓无寻唯伺作意相应念等觉支。<a id="a-1B"></a>云何无寻无伺。<a id="a-1C"></a>谓无寻无伺作意相应念等觉支。<a id="a-1D"></a>择法精进轻安定舍等觉支亦尔。<a id="a-1E"></a>喜等觉支。<a id="a-1F"></a>或有寻有伺。<a id="a-1G"></a>或无寻无伺。<a id="a-1H"></a>云何有寻有伺。<a id="a-1I"></a>谓有寻有伺作意相应喜等觉支。<a id="a-1J"></a>云何无寻无伺。<a id="a-1K"></a>谓无寻无伺作意相应喜等觉支。<a id="a-1L"></a>几见非见处等者。<a id="a-1M"></a>六非见。<a id="a-1N"></a>非见处。<a id="a-1O"></a>一应分别。<a id="a-1P"></a>谓择法等觉支所摄尽无生智所不摄慧。<a id="a-1Q"></a>是见非见处。<a id="a-1R"></a>余皆非见非见处。<a id="a-1S"></a>几有身见为因非有身见因等者。<a id="a-1T"></a>一切非有身见为因非有身见因。<a id="a-1U"></a>几业非业异熟等者。<a id="a-1V"></a>一切非业非业异熟。<a id="a-1W"></a>几业非随业转等者。<a id="a-1X"></a>一切随业转非业。<a id="a-1Y"></a>几所造色非有见色等者。<a id="a-1Z"></a>一切非所造色非有见色。</p>
  <p id="a1a">此七觉支几所造色非有对色等者。<a id="a-1b"></a>一切非所造色非有对色。<a id="a-1c"></a>几难见故甚深等者。<a id="a-1d"></a>一切难见故甚深甚深故难见。<a id="a-1e"></a>几善非善为因等者。<a id="a-1f"></a>一切是善亦善为因。<a id="a-1g"></a>几不善非不善为因等者。<a id="a-1h"></a>一切非不善非不善为因。<a id="a-1i"></a>几无记非无记为因等者。<a id="a-1j"></a>一切非无记非无记为因。<a id="a-1k"></a>几因缘非有因等者。<a id="a-1l"></a>一切是因缘亦有因。<a id="a-1m"></a>几等无间非等无间缘等者。<a id="a-1n"></a>一切应分别。<a id="a-1o"></a>谓念等觉支。<a id="a-1p"></a>或是等无间非等无间缘。<a id="a-1q"></a>或是等无间亦等无间缘。<a id="a-1r"></a>或非等无间非等无间缘。<a id="a-1s"></a>是等无间非等无间缘者。<a id="a-1t"></a>谓未来现前正起念等觉支。<a id="a-1u"></a>是等无间亦等无间缘者。<a id="a-1v"></a>谓过去现在念等觉支。<a id="a-1w"></a>非等无间非等无间缘者。<a id="a-1x"></a>谓除未来现前正起念等觉支。<a id="a-1y"></a>诸余未来念等觉支。<a id="a-1z"></a>余六等觉支亦尔。<a id="a-20"></a>几所缘缘非有所缘等者。<a id="a-21"></a>一切是所缘缘亦有所缘。<a id="a-22"></a>几增上缘非有增上等者。<a id="a-23"></a>一切是增上缘亦有增上。<a id="a-24"></a>几暴流非顺暴流等者。<a id="a-25"></a>一切非暴流非顺暴流。</p>
  <p id="a26">二十二根者。<a id="a-27"></a>谓眼根乃至具知根。<a id="a-28"></a>此二十二根几有色等者。<a id="a-29"></a>七有色十五无色。<a id="a-2A"></a>几有见等者。<a id="a-2B"></a>一切无见。<a id="a-2C"></a>几有对等者。<a id="a-2D"></a>七有对十五无对。<a id="a-2E"></a>几有漏等者。<a id="a-2F"></a>十有漏。<a id="a-2G"></a>三无漏。<a id="a-2H"></a>九应分别。<a id="a-2I"></a>谓意根。<a id="a-2J"></a>或有漏。<a id="a-2K"></a>或无漏。<a id="a-2L"></a>云何有漏。<a id="a-2M"></a>谓有漏作意相应意根。<a id="a-2N"></a>云何无漏。<a id="a-2O"></a>谓无漏作意相应意根。<a id="a-2P"></a>乐喜舍信精进念定慧根亦尔。<a id="a-2Q"></a>几有为等者。<a id="a-2R"></a>一切有为。<a id="a-2S"></a>几有异熟等者。<a id="a-2T"></a>一有异熟。<a id="a-2U"></a>十一无异熟。<a id="a-2V"></a>十应分别。<a id="a-2W"></a>谓意根或有异熟或无异熟。<a id="a-2X"></a>云何有异熟。<a id="a-2Y"></a>谓不善善有漏意根。<a id="a-2Z"></a>云何无异熟。<a id="a-2a"></a>谓无记无漏意根。<a id="a-2b"></a>乐喜舍根亦尔。<a id="a-2c"></a>苦根或有异熟或无异熟。<a id="a-2d"></a>云何有异熟。<a id="a-2e"></a>谓善不善苦根。<a id="a-2f"></a>云何无异熟。<a id="a-2g"></a>谓无记苦根。<a id="a-2h"></a>信精进念定慧根。<a id="a-2i"></a>若有漏有异熟。<a id="a-2j"></a>若无漏无异熟。<a id="a-2k"></a>几是缘生等者。<a id="a-2l"></a>一切是缘生是因生是世摄。<a id="a-2m"></a>几色摄等者。<a id="a-2n"></a>七是色摄。<a id="a-2o"></a>十五是名摄。<a id="a-2p"></a>几内处摄等者。<a id="a-2q"></a>八内处摄。<a id="a-2r"></a>十一外处摄。<a id="a-2s"></a>三应分别。<a id="a-2t"></a>谓未知当知根已知根具知根。<a id="a-2u"></a>所摄心意识。<a id="a-2v"></a>内处摄。<a id="a-2w"></a>余皆外处摄。<a id="a-2x"></a>几智遍知所遍知等者。<a id="a-2y"></a>一切是智遍知所遍知。</p>
  <p id="a2z">此二十二根几断遍知所遍知等者。<a id="a-30"></a>十是断遍知所遍知。<a id="a-31"></a>三非断遍知所遍知。<a id="a-32"></a>九应分别。<a id="a-33"></a>谓意等九根。<a id="a-34"></a>若有漏是断遍知所遍知。<a id="a-35"></a>若无漏非断遍知所遍知。<a id="a-36"></a>几应断等者。<a id="a-37"></a>十应断。<a id="a-38"></a>三不应断。<a id="a-39"></a>九应分别。<a id="a-3A"></a>谓意等九根。<a id="a-3B"></a>若有漏是应断。<a id="a-3C"></a>若无漏不应断几应修等者。<a id="a-3D"></a>八应修八不应修。<a id="a-3E"></a>六应分别。<a id="a-3F"></a>谓意根。<a id="a-3G"></a>或应修。<a id="a-3H"></a>或不应修。<a id="a-3I"></a>云何应修。<a id="a-3J"></a>谓善意根。<a id="a-3K"></a>云何不应修。<a id="a-3L"></a>谓不善无记意根。<a id="a-3M"></a>乐苦喜舍根亦尔。<a id="a-3N"></a>忧根或应修或不应修。<a id="a-3O"></a>云何应修。<a id="a-3P"></a>谓善忧根。<a id="a-3Q"></a>云何不应修。<a id="a-3R"></a>谓不善忧根。<a id="a-3S"></a>几染污等者。<a id="a-3T"></a>十六不染污。<a id="a-3U"></a>六应分别。<a id="a-3V"></a>谓意根或染污或不染污。<a id="a-3W"></a>云何染污。<a id="a-3X"></a>谓有覆意根。<a id="a-3Y"></a>云何不染污。<a id="a-3Z"></a>谓无覆意根。<a id="a-3a"></a>乐苦喜忧舍根亦尔。<a id="a-3b"></a>几果非有果等者。<a id="a-3c"></a>一切是果亦有果。<a id="a-3d"></a>几有执受等者。<a id="a-3e"></a>十五无执受。<a id="a-3f"></a>七应分别。<a id="a-3g"></a>谓眼根或有执受或无执受。<a id="a-3h"></a>云何有执受。<a id="a-3i"></a>谓自体所摄眼根。<a id="a-3j"></a>云何无执受。<a id="a-3k"></a>谓非自体所摄眼根。<a id="a-3l"></a>余六色根亦尔。<a id="a-3m"></a>几大种所造等者。<a id="a-3n"></a>七大种所造。<a id="a-3o"></a>十五非大种所造。<a id="a-3p"></a>几有上等者。<a id="a-3q"></a>一切是有上。<a id="a-3r"></a>几是有等者。<a id="a-3s"></a>十是有三非有。<a id="a-3t"></a>九应分别。<a id="a-3u"></a>谓意等九根。<a id="a-3v"></a>若有漏是有。<a id="a-3w"></a>若无漏非有。<a id="a-3x"></a>几因相应等者。<a id="a-3y"></a>八因不相应。<a id="a-3z"></a>十四因相应。</p>
  <p id="a40">此二十二根与六善处相摄者。<a id="a-41"></a>应作四句。<a id="a-42"></a>或善处非根。<a id="a-43"></a>谓善色蕴想蕴。<a id="a-44"></a>及根所不摄善行蕴并择灭。<a id="a-45"></a>或根非善处。<a id="a-46"></a>谓八根及六根少分。<a id="a-47"></a>或善处亦根。<a id="a-48"></a>谓八根及六根少分。<a id="a-49"></a>或非善处非根。<a id="a-4A"></a>谓不善色蕴行蕴。<a id="a-4B"></a>不善无记想蕴。<a id="a-4C"></a>及根所不摄色蕴行蕴。<a id="a-4D"></a>并虚空非择灭。<a id="a-4E"></a>与五不善处相摄者。<a id="a-4F"></a>应作四句。<a id="a-4G"></a>或不善处非根。<a id="a-4H"></a>谓不善色想行蕴。<a id="a-4I"></a>或根非不善处。<a id="a-4J"></a>谓十六根及六根少分。<a id="a-4K"></a>或不善处亦根。<a id="a-4L"></a>谓六根少分。<a id="a-4M"></a>或非不善处非根。<a id="a-4N"></a>谓善色蕴。<a id="a-4O"></a>善无记想蕴。<a id="a-4P"></a>根所不摄善无记行蕴。<a id="a-4Q"></a>及根所不摄无记色蕴。<a id="a-4R"></a>并无为法。<a id="a-4S"></a>与七无记处相摄者。<a id="a-4T"></a>应作四句。<a id="a-4U"></a>或无记处非根。<a id="a-4V"></a>谓无记想蕴。<a id="a-4W"></a>及根所不摄无记色蕴行蕴。<a id="a-4X"></a>并虚空非择灭。<a id="a-4Y"></a>或根非无记处。<a id="a-4Z"></a>谓九根及五根少分。<a id="a-4a"></a>或无记处亦根。<a id="a-4b"></a>谓八根及五根少分。<a id="a-4c"></a>或非无记处非根。<a id="a-4d"></a>谓善不善色蕴想蕴不善行蕴。<a id="a-4e"></a>及根所不摄善行蕴并择灭。<a id="a-4f"></a>与三漏处相摄者。<a id="a-4g"></a>互不相摄。<a id="a-4h"></a>与五有漏处相摄者。<a id="a-4i"></a>应作四句。<a id="a-4j"></a>或有漏处非根。<a id="a-4k"></a>谓有漏想蕴。<a id="a-4l"></a>及根所不摄有漏色蕴行蕴。<a id="a-4m"></a>或根非有漏处。<a id="a-4n"></a>谓三根及九根少分。<a id="a-4o"></a>或有漏处亦根。<a id="a-4p"></a>谓十根及九根少分。<a id="a-4q"></a>或非有漏处非根。<a id="a-4r"></a>谓无漏色蕴想蕴。<a id="a-4s"></a>及根所不摄无漏行蕴。<a id="a-4t"></a>并三无为。<a id="a-4u"></a>与八无漏处相摄者。<a id="a-4v"></a>应作四句。<a id="a-4w"></a>或无漏处非根。<a id="a-4x"></a>谓无漏色蕴想蕴。<a id="a-4y"></a>及根所不摄无漏行蕴。<a id="a-4z"></a>并三无为。<a id="a-50"></a>或根非无漏处。<a id="a-51"></a>谓十根及九根少分。<a id="a-52"></a>或无漏处亦根。<a id="a-53"></a>谓三根及九根少分。<a id="a-54"></a>或非无漏处非根。<a id="a-55"></a>谓有漏想蕴。<a id="a-56"></a>及根所不摄有漏色蕴行蕴。<a id="a-57"></a>几过去等者。<a id="a-58"></a>一切或过去或未来或现前。<a id="a-59"></a>几善等者八善八无记。<a id="a-5A"></a>六应分别。<a id="a-5B"></a>谓意根或善或不善或无记。<a id="a-5C"></a>云何善。<a id="a-5D"></a>谓善作意相应意根。<a id="a-5E"></a>云何不善。<a id="a-5F"></a>谓不善作意相应意根。<a id="a-5G"></a>云何无记。<a id="a-5H"></a>谓无记作意相应意根。<a id="a-5I"></a>乐苦喜舍根亦尔。<a id="a-5J"></a>忧根或善或不善。<a id="a-5K"></a>云何善谓善作意相应忧根。<a id="a-5L"></a>云何不善。<a id="a-5M"></a>谓不善作意相应忧根。<a id="a-5N"></a>几欲界系等者。<a id="a-5O"></a>四欲界系三不系。<a id="a-5P"></a>十五应分别。<a id="a-5Q"></a>谓眼根或欲界系。<a id="a-5R"></a>或色界系。<a id="a-5S"></a>云何欲界系。<a id="a-5T"></a>谓欲界大种所造眼根。<a id="a-5U"></a>云何色界系。<a id="a-5V"></a>谓色界大种所造眼根。<a id="a-5W"></a>耳鼻舌身根亦尔。<a id="a-5X"></a>命根或欲界系。<a id="a-5Y"></a>或色界系。<a id="a-5Z"></a>或无色界系。<a id="a-5a"></a>云何欲界系。<a id="a-5b"></a>谓欲界寿。<a id="a-5c"></a>云何色界系。<a id="a-5d"></a>谓色界寿。<a id="a-5e"></a>云何无色界系。<a id="a-5f"></a>谓无色界寿。<a id="a-5g"></a>意根或欲界系。<a id="a-5h"></a>或色界系。<a id="a-5i"></a>或无色界系。<a id="a-5j"></a>或不系。<a id="a-5k"></a>云何欲界系。<a id="a-5l"></a>谓欲界作意相应意根。<a id="a-5m"></a>云何色界系。<a id="a-5n"></a>谓色界作意相应意根。<a id="a-5o"></a>云何无色界系。<a id="a-5p"></a>谓无色界作意相应意根。<a id="a-5q"></a>云何不系。<a id="a-5r"></a>谓无漏作意相应意根。<a id="a-5s"></a>舍及信等五根亦尔。<a id="a-5t"></a>乐根或欲界系。<a id="a-5u"></a>或色界系。<a id="a-5v"></a>或不系。<a id="a-5w"></a>云何欲界系。<a id="a-5x"></a>谓欲界作意相应乐根。<a id="a-5y"></a>云何色界系。<a id="a-5z"></a>谓色界作意相应乐根。<a id="a-60"></a>云何不系。<a id="a-61"></a>谓无漏作意相应乐根。<a id="a-62"></a>喜根亦尔。<a id="a-63"></a>几学等者。<a id="a-64"></a>二学。<a id="a-65"></a>一无学。<a id="a-66"></a>十非学非无学。<a id="a-67"></a>九应分别。<a id="a-68"></a>谓意根。<a id="a-69"></a>或学或无学或非学非无学云何学。<a id="a-6A"></a>谓学作意相应意根。<a id="a-6B"></a>云何无学。<a id="a-6C"></a>谓无学作意相应意根。<a id="a-6D"></a>云何非学非无学。<a id="a-6E"></a>谓有漏作意相应意根。<a id="a-6F"></a>乐喜舍信等五根亦尔。</p>
  <p id="a6G">此二十二根几见所断等者。<a id="a-6H"></a>九修所断。<a id="a-6I"></a>三非所断。<a id="a-6J"></a>十应分别。<a id="a-6K"></a>谓意根。<a id="a-6L"></a>或见所断。<a id="a-6M"></a>或修所断。<a id="a-6N"></a>或非所断。<a id="a-6O"></a>云何见所断。<a id="a-6P"></a>谓意根随信随法行现观边忍所断。<a id="a-6Q"></a>此复云何。<a id="a-6R"></a>谓见所断八十八随眠相应意根。<a id="a-6S"></a>云何修所断。<a id="a-6T"></a>谓意根学见迹修所断。<a id="a-6U"></a>此复云何。<a id="a-6V"></a>谓修所断十随眠相应意根。<a id="a-6W"></a>及不染污有漏意根。<a id="a-6X"></a>云何非所断谓无漏意根。<a id="a-6Y"></a>舍根亦尔。<a id="a-6Z"></a>乐根或见所断。<a id="a-6a"></a>或修所断。<a id="a-6b"></a>或非所断。<a id="a-6c"></a>云何见所断。<a id="a-6d"></a>谓乐根随信随法行现观边忍所断。<a id="a-6e"></a>此复云何。<a id="a-6f"></a>谓见所断二十八随眠相应乐根。<a id="a-6g"></a>云何修所断。<a id="a-6h"></a>谓乐根学见迹修所断。<a id="a-6i"></a>此复云何。<a id="a-6j"></a>谓修所断五随眠相应乐根。<a id="a-6k"></a>及不染污有漏乐根。<a id="a-6l"></a>云何非所断。<a id="a-6m"></a>谓无漏乐根喜根或见所断。<a id="a-6n"></a>或修所断。<a id="a-6o"></a>或非所断。<a id="a-6p"></a>云何见所断。<a id="a-6q"></a>谓喜根随信随法行现观边忍所断。<a id="a-6r"></a>此复云何。<a id="a-6s"></a>谓见所断五十二随眠相应喜根。<a id="a-6t"></a>云何修所断。<a id="a-6u"></a>谓善根学见迹修所断。<a id="a-6v"></a>此复云何。<a id="a-6w"></a>谓修所断六随眠相应喜根。<a id="a-6x"></a>及不染污有漏喜根。<a id="a-6y"></a>云何非所断。<a id="a-6z"></a>谓无漏喜根。<a id="a-70"></a>忧根或见所断或修所断云何见所断。<a id="a-71"></a>谓忧根随信随法行现观边忍所断。<a id="a-72"></a>此复云何。<a id="a-73"></a>谓见所断十六随眠相应忧根。<a id="a-74"></a>云何修所断。<a id="a-75"></a>谓忧根学见迹修所断此复云何。<a id="a-76"></a>谓修所断二随眠相应忧根。<a id="a-77"></a>及不染污忧根。<a id="a-78"></a>信等五根。<a id="a-79"></a>若有漏修所断。<a id="a-7A"></a>若无漏非所断。<a id="a-7B"></a>几非心等者。<a id="a-7C"></a>八非心非心所非心相应。<a id="a-7D"></a>十是心所与心相应。<a id="a-7E"></a>一唯是心。<a id="a-7F"></a>三应分别。<a id="a-7G"></a>谓三无漏根所摄八根。<a id="a-7H"></a>是心所与心相应。<a id="a-7I"></a>一根唯是心。<a id="a-7J"></a>几随心转非受相应等者。<a id="a-7K"></a>五随心转非受相应。<a id="a-7L"></a>一受相应非随心转。<a id="a-7M"></a>五随心转亦受相应。<a id="a-7N"></a>八非随心转非受相应。<a id="a-7O"></a>三应分别。<a id="a-7P"></a>谓三无漏根所摄三根。<a id="a-7Q"></a>随心转非受相应。<a id="a-7R"></a>一根受相应。<a id="a-7S"></a>非随心转。<a id="a-7T"></a>五根随心转亦受相应。<a id="a-7U"></a>几随心转非想行相应等者。<a id="a-7V"></a>一想相应非随心转。<a id="a-7W"></a>十随心转亦想相应。<a id="a-7X"></a>八非随心转非想相应。<a id="a-7Y"></a>三应分别。<a id="a-7Z"></a>谓三无漏根所摄八根。<a id="a-7a"></a>随心转亦想相应。<a id="a-7b"></a>一根想相应非随心转。<a id="a-7c"></a>一行相应非随心转。<a id="a-7d"></a>十随心转亦行相应。<a id="a-7e"></a>除其自性。<a id="a-7f"></a>八非随心转非行相应。<a id="a-7g"></a>三应分别。<a id="a-7h"></a>谓三无漏根所摄。<a id="a-7i"></a>一行相应非随心转。<a id="a-7j"></a>八随心转亦行相应。<a id="a-7k"></a>除其自性。<a id="a-7l"></a>几随寻转非伺相应等者。<a id="a-7m"></a>二有寻有伺。<a id="a-7n"></a>八无寻无伺。<a id="a-7o"></a>十二应分别。<a id="a-7p"></a>谓意根。<a id="a-7q"></a>或有寻有伺。<a id="a-7r"></a>或无寻唯伺。<a id="a-7s"></a>或无寻无伺。<a id="a-7t"></a>云何有寻有伺。<a id="a-7u"></a>谓有寻有伺作意相应意根。<a id="a-7v"></a>云何无寻惟伺。<a id="a-7w"></a>谓无寻唯伺作意相应意根。<a id="a-7x"></a>云何无寻无伺。<a id="a-7y"></a>谓无寻无伺作意相应意根。<a id="a-7z"></a>舍根信等五根三无漏根亦尔。<a id="a-80"></a>乐根。<a id="a-81"></a>或有寻有伺。<a id="a-82"></a>或无寻无伺。<a id="a-83"></a>云何有寻有伺。<a id="a-84"></a>谓有寻有伺作意相应乐根。<a id="a-85"></a>云何无寻无伺。<a id="a-86"></a>谓无寻无伺作意相应乐根。<a id="a-87"></a>喜根亦尔。<a id="a-88"></a>几见非见处等者。<a id="a-89"></a>一见亦见处。<a id="a-8A"></a>九见处非见。<a id="a-8B"></a>十二应分别。<a id="a-8C"></a>谓意根。<a id="a-8D"></a>若有漏是见处非见。<a id="a-8E"></a>若无漏非见非见处。<a id="a-8F"></a>乐喜舍根信等四根亦尔。<a id="a-8G"></a>慧根有四句。<a id="a-8H"></a>或见非见处。<a id="a-8I"></a>谓尽无生智所不摄无漏慧根。<a id="a-8J"></a>或见处非见。<a id="a-8K"></a>谓见所不摄。<a id="a-8L"></a>有漏慧根。<a id="a-8M"></a>或见亦见处。<a id="a-8N"></a>谓世间正见。<a id="a-8O"></a>或非见。<a id="a-8P"></a>非见处。<a id="a-8Q"></a>谓见所不摄无漏慧根。<a id="a-8R"></a>未知当知根已知根所摄慧。<a id="a-8S"></a>是见非见处。<a id="a-8T"></a>余皆非见非见处。<a id="a-8U"></a>具知根所摄尽无生智所不摄慧根。<a id="a-8V"></a>是见非见处。<a id="a-8W"></a>余非见非见处。<a id="a-8X"></a>几有身见为因非有身见因等者。<a id="a-8Y"></a>十六非有身见为因非有身见因。<a id="a-8Z"></a>六应分别。<a id="a-8a"></a>谓意根。<a id="a-8b"></a>或有身见为因非有身见因。<a id="a-8c"></a>或有身见为因亦有身见因。<a id="a-8d"></a>或非有身见为因非有身见因。<a id="a-8e"></a>有身见为因非有身见因者。<a id="a-8f"></a>谓除过去现在见苦所断随眠相应意根。<a id="a-8g"></a>亦除过去现在见集所断遍行随眠相应意根。<a id="a-8h"></a>亦除未来有身见相应意根。<a id="a-8i"></a>诸余染污意根。<a id="a-8j"></a>有身见为因亦有身见因者。<a id="a-8k"></a>谓前所除意根。<a id="a-8l"></a>非有身见为因非有身见因者。<a id="a-8m"></a>谓不染污意根。<a id="a-8n"></a>乐喜舍根亦尔。<a id="a-8o"></a>苦根若染污有身见为因非有身见因。<a id="a-8p"></a>若不染污非有身见为因非有身见因。<a id="a-8q"></a>忧根或有身见为因非有身见因。<a id="a-8r"></a>或有身见为因亦有身见因。<a id="a-8s"></a>或非有身见为因非有身见因。<a id="a-8t"></a>有身见为因非有身见因者。<a id="a-8u"></a>谓除过去现在见苦所断随眠相应忧根。<a id="a-8v"></a>及除过去现在见集所断遍行随眠相应忧根。<a id="a-8w"></a>诸余染污忧根。<a id="a-8x"></a>有身见为因亦有身见因者。<a id="a-8y"></a>谓前所除忧根。<a id="a-8z"></a>非有身见为因非有身见因者。<a id="a-90"></a>谓不染污忧根。<a id="a-91"></a>几业非业异熟等者。<a id="a-92"></a>一是业异熟非业九非业非业异熟。<a id="a-93"></a>十二应分别。<a id="a-94"></a>谓眼根。<a id="a-95"></a>或是业异熟非业。<a id="a-96"></a>或非业非业异熟。<a id="a-97"></a>是业异熟非业者。<a id="a-98"></a>谓异熟生眼根。<a id="a-99"></a>余眼根非业非业异熟。<a id="a-9A"></a>耳鼻舌身女男根意乐苦喜舍根亦尔。<a id="a-9B"></a>几业非随业转等者。<a id="a-9C"></a>八非业非随业转。<a id="a-9D"></a>十四随业转非业。<a id="a-9E"></a>几所造色非有见色等者。<a id="a-9F"></a>七是所造色非有见色。<a id="a-9G"></a>十五非所造色非有见色。</p>
  <p id="a9H">此二十二根。<a id="a-9I"></a>几所造色非有对色等者。<a id="a-9J"></a>七是所造色亦有对色。<a id="a-9K"></a>十五非所造色非有对色。<a id="a-9L"></a>几难见故甚深等者。<a id="a-9M"></a>一切难见故甚深甚深故难见。<a id="a-9N"></a>几善非善为因等者。<a id="a-9O"></a>八是善亦善为因。<a id="a-9P"></a>十四应分别。<a id="a-9Q"></a>谓眼根。<a id="a-9R"></a>或善为因非善。<a id="a-9S"></a>或非善非善为因。<a id="a-9T"></a>善为因非善者。<a id="a-9U"></a>谓善异熟生眼根。<a id="a-9V"></a>诸余眼根非善非善为因。<a id="a-9W"></a>耳鼻舌身女男命根亦尔。<a id="a-9X"></a>意根或善为因非善。<a id="a-9Y"></a>或是善亦善为因。<a id="a-9Z"></a>或非善非善为因。<a id="a-9a"></a>善为因非善者。<a id="a-9b"></a>谓善异熟生意根。<a id="a-9c"></a>是善亦善为因者。<a id="a-9d"></a>谓善意根。<a id="a-9e"></a>非善非善为因者。<a id="a-9f"></a>谓除善异熟生意根。<a id="a-9g"></a>诸余无记不善意根。<a id="a-9h"></a>乐喜舍根亦尔。<a id="a-9i"></a>苦根或是善亦善为因。<a id="a-9j"></a>或非善非善为因。<a id="a-9k"></a>是善亦善为因者。<a id="a-9l"></a>谓善苦根。<a id="a-9m"></a>非善非善为因者。<a id="a-9n"></a>谓不善无记苦根。<a id="a-9o"></a>忧根或是善亦善为因。<a id="a-9p"></a>或非善非善为因。<a id="a-9q"></a>是善亦善为因者。<a id="a-9r"></a>谓善忧根。<a id="a-9s"></a>非善非善为因者。<a id="a-9t"></a>谓不善忧根。<a id="a-9u"></a>几不善非不善为因等者。<a id="a-9v"></a>八非不善非不善为因。<a id="a-9w"></a>十四应分别。<a id="a-9x"></a>谓眼根。<a id="a-9y"></a>或不善为因非不善。<a id="a-9z"></a>或非不善非不善为因。<a id="a-A0"></a>不善为因非不善者。<a id="a-A1"></a>不善异熟生眼根。<a id="a-A2"></a>诸余眼根非不善非不善为因。<a id="a-A3"></a>耳鼻舌身女男命根亦尔。<a id="a-A4"></a>意根。<a id="a-A5"></a>或不善为因非不善。<a id="a-A6"></a>或不善亦不善为因。<a id="a-A7"></a>或非不善非不善为因。<a id="a-A8"></a>不善为因非不善者。<a id="a-A9"></a>谓不善异熟生意根。<a id="a-AA"></a>及欲界系有身见边执见相应意根。<a id="a-AB"></a>不善亦不善为因者。<a id="a-AC"></a>谓不善意根。<a id="a-AD"></a>非不善非不善为因者。<a id="a-AE"></a>谓除不善异熟生意根。<a id="a-AF"></a>及除欲界系有身见边执见相应意根。<a id="a-AG"></a>诸余无记及善意根。<a id="a-AH"></a>乐根或不善亦不善为因。<a id="a-AI"></a>或非不善非不善为因。<a id="a-AJ"></a>不善亦不善为因者。<a id="a-AK"></a>谓不善乐根。<a id="a-AL"></a>非不善非不善为因者。<a id="a-AM"></a>谓善无记乐根。<a id="a-AN"></a>苦根或不善为因非不善。<a id="a-AO"></a>或不善亦不善为因。<a id="a-AP"></a>或非不善非不善为因。<a id="a-AQ"></a>不善为因非不善者。<a id="a-AR"></a>谓异熟生苦根。<a id="a-AS"></a>不善亦不善为因者。<a id="a-AT"></a>谓不善苦根。<a id="a-AU"></a>非不善非不善为因者。<a id="a-AV"></a>谓除异熟生苦根。<a id="a-AW"></a>诸余无记及善苦根。<a id="a-AX"></a>喜根或不善为因非不善。<a id="a-AY"></a>或不善亦不善为因。<a id="a-AZ"></a>或非不善非不善为因。<a id="a-Aa"></a>不善为因非不善者。<a id="a-Ab"></a>谓欲界系有身见边执见相应喜根。<a id="a-Ac"></a>不善亦不善为因者。<a id="a-Ad"></a>谓不善喜根。<a id="a-Ae"></a>非不善非不善为因者。<a id="a-Af"></a>谓除欲界系有身见边执见相应喜根。<a id="a-Ag"></a>诸余无记及善喜根。<a id="a-Ah"></a>舍根亦尔。<a id="a-Ai"></a>忧根或不善亦不善为因。<a id="a-Aj"></a>或非不善非不善为因。<a id="a-Ak"></a>不善亦不善为因者。<a id="a-Al"></a>谓不善忧根。<a id="a-Am"></a>非不善非不善为因者。<a id="a-An"></a>谓善忧根。<a id="a-Ao"></a>几无记非无记为因等者。<a id="a-Ap"></a>八无记亦无记为因。<a id="a-Aq"></a>八非无记非无记为因。<a id="a-Ar"></a>六应分别。<a id="a-As"></a>谓意根。<a id="a-At"></a>或无记为因非无记。<a id="a-Au"></a>亦无记亦无记为因。<a id="a-Av"></a>或非无记非无记为因。<a id="a-Aw"></a>无记为因非无记者。<a id="a-Ax"></a>谓不善意根。<a id="a-Ay"></a>无记亦无记为因者。<a id="a-Az"></a>谓无记意根。<a id="a-B0"></a>非无记非无记为因者。<a id="a-B1"></a>谓善意根。<a id="a-B2"></a>乐苦喜舍根亦尔。<a id="a-B3"></a>忧根或无记为因非无记。<a id="a-B4"></a>或非无记非无记为因。<a id="a-B5"></a>无记为因非无记者。<a id="a-B6"></a>谓不善忧根。<a id="a-B7"></a>非无记非无记为因者。<a id="a-B8"></a>谓善忧根。<a id="a-B9"></a>几因缘非有因等者。<a id="a-BA"></a>一切是因缘亦有因。<a id="a-BB"></a>几等无间非等无间缘等者。<a id="a-BC"></a>八非等无间非等无间缘。<a id="a-BD"></a>十四应分别。<a id="a-BE"></a>谓意根。<a id="a-BF"></a>或是等无间非等无间缘。<a id="a-BG"></a>或是等无间亦等无间缘。<a id="a-BH"></a>或非等无间非等无间缘。<a id="a-BI"></a>是等无间非等无间缘者。<a id="a-BJ"></a>谓未来现前正起意根。<a id="a-BK"></a>及过去现在阿罗汉命终时意根。<a id="a-BL"></a>是等无间亦等无间缘者。<a id="a-BM"></a>谓除过去现在阿罗汉命终时意根。<a id="a-BN"></a>诸余过去现在意根。<a id="a-BO"></a>非等无间非等无间缘者。<a id="a-BP"></a>谓除未来现前正起意根。<a id="a-BQ"></a>诸余未来意根。<a id="a-BR"></a>舍根亦尔。<a id="a-BS"></a>乐根或是等无间非等无间缘。<a id="a-BT"></a>或是等无间亦等无间缘。<a id="a-BU"></a>或非等无间非等无间缘。<a id="a-BV"></a>是等无间非等无间缘者。<a id="a-BW"></a>谓未来现前正起乐根。<a id="a-BX"></a>是等无间亦等无间缘者。<a id="a-BY"></a>谓过去现在乐根。<a id="a-BZ"></a>非等无间非等无间缘者。<a id="a-Ba"></a>谓除未来现前正起乐根。<a id="a-Bb"></a>诸余未来乐根。<a id="a-Bc"></a>苦喜忧根信等五根三无漏根亦尔。<a id="a-Bd"></a>几所缘缘非有所缘等者。<a id="a-Be"></a>八是所缘缘非有所缘。<a id="a-Bf"></a>十四是所缘缘亦有所缘。<a id="a-Bg"></a>几增上缘亦有增上等者。<a id="a-Bh"></a>一切是增上缘亦有增上。<a id="a-Bi"></a>几暴流非顺暴流等者。<a id="a-Bj"></a>十顺暴流非暴流。<a id="a-Bk"></a>三非暴流非顺暴流。<a id="a-Bl"></a>九应分别。<a id="a-Bm"></a>谓意等九根。<a id="a-Bn"></a>若有漏顺暴流非暴流。<a id="a-Bo"></a>若无漏非暴流非顺暴流。</p>
  <p id="aBp">十二处者。<a id="a-Bq"></a>谓眼处色处乃至意处法处。<a id="a-Br"></a>此十二处几有色等者。<a id="a-Bs"></a>十有色一无色。<a id="a-Bt"></a>一应分别。<a id="a-Bu"></a>谓法处。<a id="a-Bv"></a>或有色或无色。<a id="a-Bw"></a>云何有色。<a id="a-Bx"></a>谓法处所摄身语业。<a id="a-By"></a>云何无色。<a id="a-Bz"></a>谓余法处。<a id="a-C0"></a>几有见等者。<a id="a-C1"></a>一有见十一无见。<a id="a-C2"></a>几有对等者。<a id="a-C3"></a>十有对二无对。<a id="a-C4"></a>几有漏等者。<a id="a-C5"></a>十有漏。<a id="a-C6"></a>二应分别。<a id="a-C7"></a>谓意处。<a id="a-C8"></a>或有漏或无漏。<a id="a-C9"></a>云何有漏。<a id="a-CA"></a>谓有漏作意相应意处。<a id="a-CB"></a>云何无漏。<a id="a-CC"></a>谓无漏作意相应意处。<a id="a-CD"></a>法处或有漏或无漏。<a id="a-CE"></a>云何有漏。<a id="a-CF"></a>谓法处所摄有漏身语业。<a id="a-CG"></a>及有漏受想行蕴。<a id="a-CH"></a>云何无漏。<a id="a-CI"></a>谓无漏身语业。<a id="a-CJ"></a>及无漏受想行蕴。<a id="a-CK"></a>并无为法。<a id="a-CL"></a>几有为等者。<a id="a-CM"></a>十一有为。<a id="a-CN"></a>一应分别。<a id="a-CO"></a>谓法处或有为或无为。<a id="a-CP"></a>云何有为。<a id="a-CQ"></a>谓法处所摄身语业。<a id="a-CR"></a>及受想行蕴。<a id="a-CS"></a>云何无为。<a id="a-CT"></a>谓虚空及二灭。<a id="a-CU"></a>几有异熟等者。<a id="a-CV"></a>八无异熟。<a id="a-CW"></a>四应分别。<a id="a-CX"></a>谓色处。<a id="a-CY"></a>或有异熟或无异熟。<a id="a-CZ"></a>云何有异熟。<a id="a-Ca"></a>谓善不善色处。<a id="a-Cb"></a>云何无异熟。<a id="a-Cc"></a>谓无记色处。<a id="a-Cd"></a>声处亦尔。<a id="a-Ce"></a>意处或有异熟。<a id="a-Cf"></a>或无异熟。<a id="a-Cg"></a>云何有异熟。<a id="a-Ch"></a>谓不善善有漏意处。<a id="a-Ci"></a>云何无异熟。<a id="a-Cj"></a>谓无记无漏意处。<a id="a-Ck"></a>法处亦尔。<a id="a-Cl"></a>几是缘生等者。<a id="a-Cm"></a>十一是缘生是因生是世摄。<a id="a-Cn"></a>一应分别。<a id="a-Co"></a>谓法处若有为是缘生是因生是世摄。<a id="a-Cp"></a>若无为非缘生非因生非世摄。<a id="a-Cq"></a>几色摄等者。<a id="a-Cr"></a>十色摄一名摄。<a id="a-Cs"></a>一应分别。<a id="a-Ct"></a>谓法处所摄身语业是色摄。<a id="a-Cu"></a>余皆是名摄。<a id="a-Cv"></a>几内处摄等者。<a id="a-Cw"></a>六是内处摄。<a id="a-Cx"></a>六是外处摄。<a id="a-Cy"></a>几智遍知所遍知等者。<a id="a-Cz"></a>一切是智遍知所遍知。</p>
  <p id="aD0">此十二处几断遍知所遍知等者。<a id="a-D1"></a>十是断遍知所遍知。<a id="a-D2"></a>二应分别。<a id="a-D3"></a>谓意法处。<a id="a-D4"></a>若有漏是断遍知所遍知。<a id="a-D5"></a>若无漏非断遍知所遍知。<a id="a-D6"></a>几应断等者。<a id="a-D7"></a>十应断。<a id="a-D8"></a>二应分别。<a id="a-D9"></a>谓意法处。<a id="a-DA"></a>若有漏是应断。<a id="a-DB"></a>若无漏不应断。<a id="a-DC"></a>几应修等者。<a id="a-DD"></a>八不应修。<a id="a-DE"></a>四应分别。<a id="a-DF"></a>谓色处或应修或不应修。<a id="a-DG"></a>云何应修。<a id="a-DH"></a>谓善色处。<a id="a-DI"></a>云何不应修。<a id="a-DJ"></a>谓不善无记色处。<a id="a-DK"></a>声处意处亦尔。<a id="a-DL"></a>法处或应修或不应修。<a id="a-DM"></a>云何应修。<a id="a-DN"></a>谓善有为法处。<a id="a-DO"></a>云何不应修。<a id="a-DP"></a>谓不善无记法处及择灭。<a id="a-DQ"></a>几染污等者。<a id="a-DR"></a>八不染污。<a id="a-DS"></a>四应分别。<a id="a-DT"></a>谓色处或染污或不染污。<a id="a-DU"></a>云何染污。<a id="a-DV"></a>谓有覆色处。<a id="a-DW"></a>云何不染污。<a id="a-DX"></a>谓无覆色处。<a id="a-DY"></a>声意法处亦尔。<a id="a-DZ"></a>几果非有果等者。<a id="a-Da"></a>十一是果亦有果。<a id="a-Db"></a>一应分别。<a id="a-Dc"></a>谓法处。<a id="a-Dd"></a>或是果非有果。<a id="a-De"></a>或是果亦有果。<a id="a-Df"></a>或非果非有果。<a id="a-Dg"></a>是果非有果者。<a id="a-Dh"></a>谓择灭是果亦有果者。<a id="a-Di"></a>谓有为法处。<a id="a-Dj"></a>非果非有果者。<a id="a-Dk"></a>谓虚空非择灭。<a id="a-Dl"></a>几有执受等者。<a id="a-Dm"></a>三无执受。<a id="a-Dn"></a>九应分别。<a id="a-Do"></a>谓眼处。<a id="a-Dp"></a>或有执受。<a id="a-Dq"></a>或无执受。<a id="a-Dr"></a>云何有执受。<a id="a-Ds"></a>谓自体所摄眼处。<a id="a-Dt"></a>云何无执受。<a id="a-Du"></a>谓非自体所摄眼处。<a id="a-Dv"></a>色耳鼻香舌味身触处亦尔。<a id="a-Dw"></a>几大种所造等者。<a id="a-Dx"></a>九是大种所造。<a id="a-Dy"></a>一非大种所造。<a id="a-Dz"></a>二应分别。<a id="a-E0"></a>谓触处坚湿暖动非大种所造。<a id="a-E1"></a>余是大种所造。<a id="a-E2"></a>法处所摄身语业。<a id="a-E3"></a>是大种所造。<a id="a-E4"></a>余非大种所造。<a id="a-E5"></a>几有上等者。<a id="a-E6"></a>十一有上。<a id="a-E7"></a>一应分别。<a id="a-E8"></a>谓法处择灭是无上。<a id="a-E9"></a>余皆是有上。<a id="a-EA"></a>几是有等者。<a id="a-EB"></a>十是有。<a id="a-EC"></a>二应分别。<a id="a-ED"></a>谓意法处。<a id="a-EE"></a>若有漏是有。<a id="a-EF"></a>若无漏非有。<a id="a-EG"></a>几因相应等者。<a id="a-EH"></a>十因不相应。<a id="a-EI"></a>一因相应。<a id="a-EJ"></a>一应分别。<a id="a-EK"></a>谓法处诸心所法。<a id="a-EL"></a>是因相应。<a id="a-EM"></a>余因不相应。</p>
 </body>
</html>