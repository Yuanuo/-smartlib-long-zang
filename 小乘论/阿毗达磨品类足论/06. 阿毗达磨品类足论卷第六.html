<!doctype html>
<html id="z3IBW4r1Af" data-ver="1016">
 <head>
  <meta charset="utf-8">
  <meta author="世友">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">阿毗达磨品类足论卷第六</h1>
  <h2 id="a2">辩摄等品第六之二</h2>
  <p id="a3">有九结。<a id="a-4"></a>谓爱结恚结慢结无明结见结取结疑结嫉结悭结。<a id="a-5"></a>有九有情居。<a id="a-6"></a>谓有色有情身异想异。<a id="a-7"></a>如人及一分天。<a id="a-8"></a>是初有情居。<a id="a-9"></a>有色有情身异想一。<a id="a-A"></a>如梵众天劫初时。<a id="a-B"></a>是第二有情居。<a id="a-C"></a>有色有情身一想异。<a id="a-D"></a>如极光净天。<a id="a-E"></a>是第三有情居。<a id="a-F"></a>有色有情身一想一。<a id="a-G"></a>如遍净天。<a id="a-H"></a>是第四有情居。<a id="a-I"></a>有色有情无想无异想。<a id="a-J"></a>如无想有情天。<a id="a-K"></a>是第五有情居。<a id="a-L"></a>无色有情超一切色想。<a id="a-M"></a>灭有对想。<a id="a-N"></a>不思惟种种想入无边空。<a id="a-O"></a>空无边处具足住。<a id="a-P"></a>如空无边处天。<a id="a-Q"></a>是第六有情居。<a id="a-R"></a>无色有情超一切空无边处。<a id="a-S"></a>入无边识。<a id="a-T"></a>识无边处具足住。<a id="a-U"></a>如识无边处天。<a id="a-V"></a>是第七有情居。<a id="a-W"></a>无色有情超一切识无边处入无所有。<a id="a-X"></a>无所有处具足住。<a id="a-Y"></a>如无所有处天。<a id="a-Z"></a>是第八有情居。<a id="a-a"></a>无色有情超一切无所有处入非想非非想处具足住。<a id="a-b"></a>如非想非非想处天。<a id="a-c"></a>是第九有情居。<a id="a-d"></a>有十遍处。<a id="a-e"></a>谓地遍满一类想。<a id="a-f"></a>上下傍布无二无量。<a id="a-g"></a>是初遍处。<a id="a-h"></a>水遍满一类想。<a id="a-i"></a>上下傍布无二无量。<a id="a-j"></a>是第二遍处。<a id="a-k"></a>火遍满一类想。<a id="a-l"></a>上下傍布无二无量。<a id="a-m"></a>是第三遍处。<a id="a-n"></a>风遍满一类想。<a id="a-o"></a>上下傍布无二无量。<a id="a-p"></a>是第四遍处。<a id="a-q"></a>青遍满一类想。<a id="a-r"></a>上下傍布无二无量。<a id="a-s"></a>是第五遍处。<a id="a-t"></a>黄遍满一类想。<a id="a-u"></a>上下傍布无二无量。<a id="a-v"></a>是第六遍处。<a id="a-w"></a>赤遍满一类想。<a id="a-x"></a>上下傍布无二无量。<a id="a-y"></a>是第七遍处。<a id="a-z"></a>白遍满一类想。<a id="a-10"></a>上下傍布无二无量。<a id="a-11"></a>是第八遍处。<a id="a-12"></a>空遍满一类想。<a id="a-13"></a>上下傍布无二无量。<a id="a-14"></a>是第九遍处。<a id="a-15"></a>识遍满一类想。<a id="a-16"></a>上下傍布无二无量。<a id="a-17"></a>是第十遍处。<a id="a-18"></a>有十无学法。<a id="a-19"></a>谓无学正见正思惟正语正业正命正精进正念正定正胜解正智。</p>
  <p id="a1A">有十一法。<a id="a-1B"></a>谓有漏色。<a id="a-1C"></a>无漏色。<a id="a-1D"></a>有漏受。<a id="a-1E"></a>无漏受。<a id="a-1F"></a>有漏想。<a id="a-1G"></a>无漏想。<a id="a-1H"></a>有漏行。<a id="a-1I"></a>无漏行。<a id="a-1J"></a>有漏识。<a id="a-1K"></a>无漏识。<a id="a-1L"></a>及无为法。<a id="a-1M"></a>有十二处。<a id="a-1N"></a>谓眼处色处耳处声处鼻处香处舌处味处身处触处意处法处。<a id="a-1O"></a>有十八界。<a id="a-1P"></a>谓眼界色界眼识界。<a id="a-1Q"></a>耳界声界耳识界。<a id="a-1R"></a>鼻界香界鼻识界。<a id="a-1S"></a>舌界味界舌识界。<a id="a-1T"></a>身界触界身识界。<a id="a-1U"></a>意界法界意识界。<a id="a-1V"></a>有二十二根。<a id="a-1W"></a>谓眼根耳根鼻根舌根身根。<a id="a-1X"></a>女根男根命根意根。<a id="a-1Y"></a>乐根苦根喜根忧根舍根。<a id="a-1Z"></a>信根精进根念根定根慧根。<a id="a-1a"></a>未知当知根已知根具知根。<a id="a-1b"></a>有九十八随眠。<a id="a-1c"></a>谓欲界系三十六。<a id="a-1d"></a>色界系三十一。<a id="a-1e"></a>无色界系三十一如前说。</p>
  <p id="a1f">所知法云何。<a id="a-1g"></a>谓一切法是智所知随其事。<a id="a-1h"></a>此复云何。<a id="a-1i"></a>谓苦智知苦。<a id="a-1j"></a>集智知集。<a id="a-1k"></a>灭智知灭。<a id="a-1l"></a>道智知道。<a id="a-1m"></a>复有善世俗智。<a id="a-1n"></a>知苦集灭道及虚空非择灭。<a id="a-1o"></a>故说一切法是智所知随其事。<a id="a-1p"></a>是名所知法。<a id="a-1q"></a>所识法云何。<a id="a-1r"></a>谓一切法是识所识随其事。<a id="a-1s"></a>此复云何。<a id="a-1t"></a>谓眼识识色。<a id="a-1u"></a>耳识识声。<a id="a-1v"></a>鼻识识香。<a id="a-1w"></a>舌识识味。<a id="a-1x"></a>身识识触。<a id="a-1y"></a>意识识法。<a id="a-1z"></a>眼色眼识。<a id="a-20"></a>耳声耳识。<a id="a-21"></a>鼻香鼻识。<a id="a-22"></a>舌味舌识。<a id="a-23"></a>身触身识。<a id="a-24"></a>意法意识。<a id="a-25"></a>故说一切法是识所识。<a id="a-26"></a>随其事是名所识法。<a id="a-27"></a>所通达法云何。<a id="a-28"></a>通达者。<a id="a-29"></a>谓善慧。<a id="a-2A"></a>此以一切法。<a id="a-2B"></a>为所通达。<a id="a-2C"></a>随其事。<a id="a-2D"></a>此复云何。<a id="a-2E"></a>谓苦忍苦智通达苦。<a id="a-2F"></a>集忍集智通达集。<a id="a-2G"></a>灭忍灭智通达灭。<a id="a-2H"></a>道忍道智通达道。<a id="a-2I"></a>复有善有漏慧。<a id="a-2J"></a>通达苦集灭道及虚空非择灭。<a id="a-2K"></a>故说通达者谓善慧。<a id="a-2L"></a>此以一切法为所通达。<a id="a-2M"></a>随其事是名所通达法。<a id="a-2N"></a>所缘法云何。<a id="a-2O"></a>谓一切法是心心所法所缘。<a id="a-2P"></a>随其事。<a id="a-2Q"></a>此复云何。<a id="a-2R"></a>谓眼识及相应法缘色。<a id="a-2S"></a>耳识及相应法缘声。<a id="a-2T"></a>鼻识及相应法缘香。<a id="a-2U"></a>舌识及相应法缘味。<a id="a-2V"></a>身识及相应法缘触。<a id="a-2W"></a>意识及相应法缘法。<a id="a-2X"></a>眼色眼识。<a id="a-2Y"></a>耳声耳识。<a id="a-2Z"></a>鼻香鼻识。<a id="a-2a"></a>舌味舌识。<a id="a-2b"></a>身触身识。<a id="a-2c"></a>意法意识。<a id="a-2d"></a>故说一切法是心心所法所缘。<a id="a-2e"></a>随其事是名所缘法。<a id="a-2f"></a>增上法云何。<a id="a-2g"></a>谓一切有为法互为增上。<a id="a-2h"></a>复有无为法与有为法为增上。<a id="a-2i"></a>是名增上法。</p>
  <p id="a2j">有色法云何。<a id="a-2k"></a>谓十处一处少分。<a id="a-2l"></a>无色法云何。<a id="a-2m"></a>谓一处一处少分。<a id="a-2n"></a>有见法云何。<a id="a-2o"></a>谓一处无见法云何。<a id="a-2p"></a>谓十一处。<a id="a-2q"></a>有对法云何。<a id="a-2r"></a>谓十处。<a id="a-2s"></a>无对法云何。<a id="a-2t"></a>谓二处。<a id="a-2u"></a>有漏法云何。<a id="a-2v"></a>谓十处二处少分。<a id="a-2w"></a>无漏法云何。<a id="a-2x"></a>谓二处少分。<a id="a-2y"></a>有为法云何。<a id="a-2z"></a>谓十一处一处少分。<a id="a-30"></a>无为法云何。<a id="a-31"></a>谓一处少分。<a id="a-32"></a>有诤法云何。<a id="a-33"></a>谓十处二处少分。<a id="a-34"></a>无诤法云何。<a id="a-35"></a>谓二处少分。<a id="a-36"></a>世间出世间法。<a id="a-37"></a>堕界不堕界法。<a id="a-38"></a>有味着无味着法。<a id="a-39"></a>耽嗜依出离依法亦尔。<a id="a-3A"></a>心法云何。<a id="a-3B"></a>谓一处。<a id="a-3C"></a>非心法云何。<a id="a-3D"></a>谓十一处。<a id="a-3E"></a>心所法云何。<a id="a-3F"></a>谓若法与心相应。<a id="a-3G"></a>此复云何。<a id="a-3H"></a>谓受蕴想蕴相应行蕴。<a id="a-3I"></a>非心所法云何。<a id="a-3J"></a>谓若法心不相应。<a id="a-3K"></a>此复云何。<a id="a-3L"></a>谓色心心不相应行。<a id="a-3M"></a>无为心相应法云何。<a id="a-3N"></a>谓心所法。<a id="a-3O"></a>此复云何。<a id="a-3P"></a>谓受蕴想蕴相应行蕴。<a id="a-3Q"></a>心不相应法云何。<a id="a-3R"></a>谓非心所法。<a id="a-3S"></a>此复云何。<a id="a-3T"></a>谓色心心不相应行无为。<a id="a-3U"></a>心俱有法云何。<a id="a-3V"></a>谓心俱有十一处少分。<a id="a-3W"></a>除意处。<a id="a-3X"></a>非心俱有法云何。<a id="a-3Y"></a>谓意处。<a id="a-3Z"></a>及非心俱有十一处少分。<a id="a-3a"></a>随心转法云何。<a id="a-3b"></a>谓若法与心。<a id="a-3c"></a>一生一住一灭。<a id="a-3d"></a>此复云何。<a id="a-3e"></a>谓一切心所法。<a id="a-3f"></a>及道俱有定俱有戒。<a id="a-3g"></a>若心若彼法。<a id="a-3h"></a>生老住无常。<a id="a-3i"></a>是名随心转法。<a id="a-3j"></a>非随心转法云何。<a id="a-3k"></a>谓若法不与心一生一住一灭。<a id="a-3l"></a>此复云何。<a id="a-3m"></a>谓除随心转身语业。<a id="a-3n"></a>诸余色法。<a id="a-3o"></a>除随心转心不相应行。<a id="a-3p"></a>诸余心不相应行。<a id="a-3q"></a>及心无为。<a id="a-3r"></a>是名非随心转法。<a id="a-3s"></a>心为因法云何。<a id="a-3t"></a>谓除已入正性离生补特伽罗初无漏心。<a id="a-3u"></a>诸余心。<a id="a-3v"></a>及除诸余异生定当入正性离生者未来初无漏心。<a id="a-3w"></a>诸余心。<a id="a-3x"></a>及心为因十一处少分。<a id="a-3y"></a>是名心为因法。<a id="a-3z"></a>非心为因法云何。<a id="a-40"></a>谓已入正性离生补特伽罗初无漏心。<a id="a-41"></a>及诸余异生定当入正性离生者未来初无漏心。<a id="a-42"></a>并心为因十一处少分。<a id="a-43"></a>是名非心为因法。<a id="a-44"></a>心为等无间法云何。<a id="a-45"></a>谓心为等无间。<a id="a-46"></a>心心所法。<a id="a-47"></a>若已生若正生。<a id="a-48"></a>及无想定灭定。<a id="a-49"></a>若已生若正生。<a id="a-4A"></a>是名心为等无间法。<a id="a-4B"></a>非心为等无间法云何。<a id="a-4C"></a>谓除心为等无间心心所法。<a id="a-4D"></a>诸余心心所法。<a id="a-4E"></a>及除心为等无间心不相应行。<a id="a-4F"></a>诸余心不相应行。<a id="a-4G"></a>并色无为。<a id="a-4H"></a>是名非心为等无间法。<a id="a-4I"></a>心为所缘法云何。<a id="a-4J"></a>谓若意识及相应法。<a id="a-4K"></a>以心为所缘。<a id="a-4L"></a>是名心为所缘法。<a id="a-4M"></a>非心为所缘法云何。<a id="a-4N"></a>谓除心为所缘意识及相应法。<a id="a-4O"></a>诸余意识及相应法。<a id="a-4P"></a>若五识身及相应法。<a id="a-4Q"></a>若色无为心不相应行。<a id="a-4R"></a>是名非心为所缘法。<a id="a-4S"></a>心为增上法云何。<a id="a-4T"></a>谓有为法。<a id="a-4U"></a>以心为增上。<a id="a-4V"></a>是名心为增上法。<a id="a-4W"></a>非心为增上法云何。<a id="a-4X"></a>谓无为法。<a id="a-4Y"></a>心果法云何。<a id="a-4Z"></a>谓一切有为法及择灭。<a id="a-4a"></a>非心果法云何。<a id="a-4b"></a>谓虚空非择灭。<a id="a-4c"></a>心异熟法云何。<a id="a-4d"></a>心异熟十一处少分。<a id="a-4e"></a>除声处。<a id="a-4f"></a>非心异熟法云何。<a id="a-4g"></a>谓声处及非心异熟十一处少分。</p>
  <p id="a4h">业法云何。<a id="a-4i"></a>谓身语业及思。<a id="a-4j"></a>非业法云何。<a id="a-4k"></a>谓除身语业。<a id="a-4l"></a>诸余色。<a id="a-4m"></a>除思诸余行蕴。<a id="a-4n"></a>及三蕴全并无为法。<a id="a-4o"></a>业相应法云何。<a id="a-4p"></a>谓若法与思相应。<a id="a-4q"></a>此复云何。<a id="a-4r"></a>谓一切心心所法。<a id="a-4s"></a>除思。<a id="a-4t"></a>业不相应法云何。<a id="a-4u"></a>谓若法思不相应。<a id="a-4v"></a>此复云何。<a id="a-4w"></a>谓色及思。<a id="a-4x"></a>心不相应行无为。<a id="a-4y"></a>业俱有法云何。<a id="a-4z"></a>谓意处及业俱有十一处少分。<a id="a-50"></a>除思。<a id="a-51"></a>非业俱有法云何。<a id="a-52"></a>谓思及非业俱有十一处少分。<a id="a-53"></a>除意处。<a id="a-54"></a>随业转法云何。<a id="a-55"></a>谓若法与思。<a id="a-56"></a>一生一住一灭。<a id="a-57"></a>此复云何。<a id="a-58"></a>谓一切心心所法。<a id="a-59"></a>除思及道俱有定俱有戒。<a id="a-5A"></a>若思若彼法。<a id="a-5B"></a>生老住无常。<a id="a-5C"></a>是名随业转法。<a id="a-5D"></a>非随业转法云何。<a id="a-5E"></a>谓若法不与思一生一住一灭。<a id="a-5F"></a>此复云何。<a id="a-5G"></a>谓除随业转身语业。<a id="a-5H"></a>诸余色。<a id="a-5I"></a>及除随业转心不相应行。<a id="a-5J"></a>诸余心不相应行。<a id="a-5K"></a>思及无为。<a id="a-5L"></a>是名非随业转法。<a id="a-5M"></a>业为因法云何。<a id="a-5N"></a>谓除已入正性离生补特伽罗初无漏思。<a id="a-5O"></a>诸余思。<a id="a-5P"></a>及除诸余异生定当入正性离生者未来初无漏思。<a id="a-5Q"></a>诸余思。<a id="a-5R"></a>及意处。<a id="a-5S"></a>并业为因十一处少分。<a id="a-5T"></a>是名业为因法。<a id="a-5U"></a>非业为因法云何谓已入正性离生补特伽罗初无漏思。<a id="a-5V"></a>及诸余异生定当入正性离生者未来初无漏思。<a id="a-5W"></a>及非业为因十一处少分。<a id="a-5X"></a>除意处。<a id="a-5Y"></a>是名非业为因法。<a id="a-5Z"></a>业为等无间法云何。<a id="a-5a"></a>谓若法心为等无间。<a id="a-5b"></a>非业为等无间法云何。<a id="a-5c"></a>谓若法非心为等无间。<a id="a-5d"></a>业为所缘法云何。<a id="a-5e"></a>谓三识身及相应法。<a id="a-5f"></a>以业为所缘。<a id="a-5g"></a>是名业为所缘法。<a id="a-5h"></a>非业为所缘法云何。<a id="a-5i"></a>谓除业为所缘三识身及相应法。<a id="a-5j"></a>诸余即此三识身及相应法。<a id="a-5k"></a>并余三识身及相应法。<a id="a-5l"></a>若色无为心不相应行。<a id="a-5m"></a>是名非业为所缘法。<a id="a-5n"></a>业为增上法云何。<a id="a-5o"></a>谓有为法。<a id="a-5p"></a>以业为增上。<a id="a-5q"></a>非业为增上法云何。<a id="a-5r"></a>谓无为法。<a id="a-5s"></a>业果法云何。<a id="a-5t"></a>谓一切有为法及择灭。<a id="a-5u"></a>非业果法云何。<a id="a-5v"></a>谓虚空非择灭。<a id="a-5w"></a>业异熟法云何。<a id="a-5x"></a>谓业异熟十一处少分。<a id="a-5y"></a>除声处。<a id="a-5z"></a>非业异熟法云何。<a id="a-60"></a>谓声处。<a id="a-61"></a>及非业异熟十一处少分。</p>
  <p id="a62">有法云何。<a id="a-63"></a>谓有漏法。<a id="a-64"></a>非有法云何。<a id="a-65"></a>谓无漏法。<a id="a-66"></a>有相应法云何。<a id="a-67"></a>谓有漏心心所法。<a id="a-68"></a>有不相应法云何。<a id="a-69"></a>谓无漏心心所法。<a id="a-6A"></a>及色无为心不相应行。<a id="a-6B"></a>有俱有法云何。<a id="a-6C"></a>谓有漏法。<a id="a-6D"></a>及与有漏法俱生诸无漏法。<a id="a-6E"></a>非有俱有法云何。<a id="a-6F"></a>谓除有漏俱生诸无漏法。<a id="a-6G"></a>诸余无漏法。<a id="a-6H"></a>随有转法。<a id="a-6I"></a>及有为因法云何。<a id="a-6J"></a>谓有漏法。<a id="a-6K"></a>非随有转法。<a id="a-6L"></a>及非有为因法云何。<a id="a-6M"></a>谓无漏法。<a id="a-6N"></a>有为等无间法云何。<a id="a-6O"></a>谓有漏心心所法等无间。<a id="a-6P"></a>诸余有漏无漏心心所法。<a id="a-6Q"></a>若已生若正生。<a id="a-6R"></a>及无想定灭定。<a id="a-6S"></a>若已生若正生。<a id="a-6T"></a>是名有为等无间法。<a id="a-6U"></a>非有为等无间法云何。<a id="a-6V"></a>谓除有为等无间心心所法。<a id="a-6W"></a>诸余心心所法。<a id="a-6X"></a>及余有为等无间心不相应行。<a id="a-6Y"></a>诸余心不相应行。<a id="a-6Z"></a>并色无为。<a id="a-6a"></a>是名非有为等无间法。<a id="a-6b"></a>有为所缘法云何。<a id="a-6c"></a>谓五识身及相应法。<a id="a-6d"></a>若意识及相应法。<a id="a-6e"></a>以有为所缘。<a id="a-6f"></a>是名有为所缘法。<a id="a-6g"></a>非有为所缘法云何。<a id="a-6h"></a>谓除以有为所缘意识及相应法。<a id="a-6i"></a>诸余意识。<a id="a-6j"></a>及相应法。<a id="a-6k"></a>并色无为心不相应行。<a id="a-6l"></a>是名非有为所缘法。<a id="a-6m"></a>有为增上法云何。<a id="a-6n"></a>谓有为法。<a id="a-6o"></a>非有为增上法云何。<a id="a-6p"></a>谓无为法。<a id="a-6q"></a>有果法云何。<a id="a-6r"></a>谓有漏法。<a id="a-6s"></a>及世俗道所证结断。<a id="a-6t"></a>非有果法云何。<a id="a-6u"></a>谓除有果无漏法。<a id="a-6v"></a>诸余无漏法。<a id="a-6w"></a>有异熟法云何。<a id="a-6x"></a>谓有异熟十一处少分。<a id="a-6y"></a>除声处。<a id="a-6z"></a>非有异熟法云何。<a id="a-70"></a>谓声处。<a id="a-71"></a>及非有异熟十一处少分。</p>
  <p id="a72">所遍知法云何。<a id="a-73"></a>有二遍知。<a id="a-74"></a>一智遍知。<a id="a-75"></a>一断遍知。<a id="a-76"></a>智遍知所遍知法云何。<a id="a-77"></a>谓一切法皆是智遍知所应知故。<a id="a-78"></a>非智遍知所遍知法云何。<a id="a-79"></a>谓如是法求不可得无法非智所应知故。<a id="a-7A"></a>断遍知所遍知法。<a id="a-7B"></a>即是所应断法。<a id="a-7C"></a>此复云何。<a id="a-7D"></a>谓有漏法。<a id="a-7E"></a>非断遍知所遍知法。<a id="a-7F"></a>即是非所应断法。<a id="a-7G"></a>此复云何。<a id="a-7H"></a>谓无漏法。<a id="a-7I"></a>所应修法云何。<a id="a-7J"></a>谓善有为法。<a id="a-7K"></a>非所应修法云何。<a id="a-7L"></a>谓不善无记法及择灭。<a id="a-7M"></a>所应证法云何。<a id="a-7N"></a>有二作证。<a id="a-7O"></a>一智作证。<a id="a-7P"></a>二得作证。<a id="a-7Q"></a>智作证所应证法云何。<a id="a-7R"></a>谓一切法。<a id="a-7S"></a>皆是智作证所应证故。<a id="a-7T"></a>非智作证所应证法云何。<a id="a-7U"></a>谓如是法。<a id="a-7V"></a>求不可得无法非智所应证故。<a id="a-7W"></a>得作证所应证法云何。<a id="a-7X"></a>谓一切善法。<a id="a-7Y"></a>及依定所证无覆无记天眼天耳。<a id="a-7Z"></a>非得作证所应证法云何。<a id="a-7a"></a>谓除依定所证无覆无记天眼天耳。<a id="a-7b"></a>诸余无记法及一切不善法。<a id="a-7c"></a>所应习法云何。<a id="a-7d"></a>谓善有为法。<a id="a-7e"></a>非所应习法云何。<a id="a-7f"></a>谓不善无记法及择灭。<a id="a-7g"></a>有罪法云何。<a id="a-7h"></a>谓不善及有覆无记法。<a id="a-7i"></a>无罪法云何。<a id="a-7j"></a>谓善及无覆无记法。<a id="a-7k"></a>黑白法有覆无覆法。<a id="a-7l"></a>顺退非顺退法亦尔。<a id="a-7m"></a>有记法云何。<a id="a-7n"></a>谓善不善法。<a id="a-7o"></a>无记法云何。<a id="a-7p"></a>谓除善不善。<a id="a-7q"></a>诸余法。<a id="a-7r"></a>已生法云何。<a id="a-7s"></a>谓过去现在法。<a id="a-7t"></a>非已生法云何。<a id="a-7u"></a>谓未来法及无为。<a id="a-7v"></a>正生法云何。<a id="a-7w"></a>谓若法未来现前正起。<a id="a-7x"></a>非正生法云何。<a id="a-7y"></a>谓除未来现前正起法。<a id="a-7z"></a>诸余未来及过去现在。<a id="a-80"></a>并无为法。<a id="a-81"></a>已灭法云何。<a id="a-82"></a>谓过去法。<a id="a-83"></a>非已灭法云何。<a id="a-84"></a>谓未来现在。<a id="a-85"></a>及无为法。<a id="a-86"></a>正灭法云何。<a id="a-87"></a>谓若法现在现前正灭。<a id="a-88"></a>非正灭法云何。<a id="a-89"></a>谓除现在现前正灭法。<a id="a-8A"></a>诸余现在及过去未来。<a id="a-8B"></a>并无为法。<a id="a-8C"></a>缘起法云何。<a id="a-8D"></a>谓有为法。<a id="a-8E"></a>非缘起法云何。<a id="a-8F"></a>谓无为法。<a id="a-8G"></a>缘已生非缘已生法。<a id="a-8H"></a>因法非因法。<a id="a-8I"></a>有因法非有因法因已生法非因已生法亦尔。<a id="a-8J"></a>因相应法云何。<a id="a-8K"></a>谓一切心心所法。<a id="a-8L"></a>因不相应法云何。<a id="a-8M"></a>谓色无为心不相应行。</p>
  <p id="a8N">结法云何。<a id="a-8O"></a>谓九结。<a id="a-8P"></a>非结法云何。<a id="a-8Q"></a>谓除九结诸余法。<a id="a-8R"></a>顺结法云何。<a id="a-8S"></a>谓一切有漏法。<a id="a-8T"></a>非顺结法云何。<a id="a-8U"></a>谓一切无漏法。<a id="a-8V"></a>取法云何。<a id="a-8W"></a>谓四取。<a id="a-8X"></a>非取法云何。<a id="a-8Y"></a>谓除四取诸余法。<a id="a-8Z"></a>有执受法云何。<a id="a-8a"></a>谓有执受九处少分。<a id="a-8b"></a>除声意法处。<a id="a-8c"></a>无执受法云何。<a id="a-8d"></a>谓声意法处及无执受九处少分。<a id="a-8e"></a>顺取法云何。<a id="a-8f"></a>谓一切有漏法。<a id="a-8g"></a>非顺取法云何。<a id="a-8h"></a>谓一切无漏法。<a id="a-8i"></a>烦恼法云何。<a id="a-8j"></a>谓若法是缠。<a id="a-8k"></a>非烦恼法云何。<a id="a-8l"></a>谓若法非缠。<a id="a-8m"></a>染污法云何。<a id="a-8n"></a>谓不善及有覆无记法。<a id="a-8o"></a>不染污法云何。<a id="a-8p"></a>谓善及无覆无记法。<a id="a-8q"></a>杂染法云何。<a id="a-8r"></a>谓有漏法。<a id="a-8s"></a>非杂染法云何。<a id="a-8t"></a>谓无漏法。<a id="a-8u"></a>缠法云何。<a id="a-8v"></a>谓若法是烦恼。<a id="a-8w"></a>非缠法云何。<a id="a-8x"></a>谓若法非烦恼。<a id="a-8y"></a>所缠法云何。<a id="a-8z"></a>谓染污心心所法。<a id="a-90"></a>非所缠法云何。<a id="a-91"></a>谓不染污心心所法。<a id="a-92"></a>及色无为心不相应行。<a id="a-93"></a>顺缠法云何。<a id="a-94"></a>谓有漏法。<a id="a-95"></a>非顺缠法云何。<a id="a-96"></a>谓无漏法。</p>
  <p id="a97">有所缘法云何。<a id="a-98"></a>谓一切心心所法。<a id="a-99"></a>无所缘法云何。<a id="a-9A"></a>谓色无为心不相应行。<a id="a-9B"></a>有寻法云何。<a id="a-9C"></a>谓寻相应法。<a id="a-9D"></a>无寻法云何。<a id="a-9E"></a>谓寻不相应法。<a id="a-9F"></a>有伺法云何。<a id="a-9G"></a>谓伺相应法。<a id="a-9H"></a>无伺法云何。<a id="a-9I"></a>谓伺不相应法。<a id="a-9J"></a>有喜法云何。<a id="a-9K"></a>谓喜根相应法。<a id="a-9L"></a>无喜法云何。<a id="a-9M"></a>谓喜根不相应法。<a id="a-9N"></a>有警觉法云何。<a id="a-9O"></a>谓作意相应法。<a id="a-9P"></a>无警觉法云何。<a id="a-9Q"></a>谓作意不相应法。<a id="a-9R"></a>有事有缘法云何。<a id="a-9S"></a>谓有为法。<a id="a-9T"></a>无事无缘法云何。<a id="a-9U"></a>谓无为法。<a id="a-9V"></a>有上法云何。<a id="a-9W"></a>谓一切有为法及虚空非择灭。<a id="a-9X"></a>无上法云何。<a id="a-9Y"></a>谓择灭。<a id="a-9Z"></a>远法云何。<a id="a-9a"></a>谓过去未来法。<a id="a-9b"></a>近法云何。<a id="a-9c"></a>谓现在及无为法。<a id="a-9d"></a>有量法云何。<a id="a-9e"></a>谓若法果及异熟俱有量。<a id="a-9f"></a>无量法云何。<a id="a-9g"></a>谓若法果及异熟俱无量。<a id="a-9h"></a>见法云何。<a id="a-9i"></a>谓眼根五染污见。<a id="a-9j"></a>世俗正见。<a id="a-9k"></a>学见无学见。<a id="a-9l"></a>非见法云何。<a id="a-9m"></a>谓除眼根。<a id="a-9n"></a>诸余色蕴。<a id="a-9o"></a>除余八见。<a id="a-9p"></a>诸余行蕴。<a id="a-9q"></a>及三蕴全并无为法。<a id="a-9r"></a>见处法云何。<a id="a-9s"></a>谓有漏法。<a id="a-9t"></a>非见处法云何。<a id="a-9u"></a>谓无漏法。<a id="a-9v"></a>见相应法云何。<a id="a-9w"></a>谓八见相应法。<a id="a-9x"></a>见不相应法云何。<a id="a-9y"></a>谓八见不相应法。</p>
  <p id="a9z">异生法法云何。<a id="a-A0"></a>谓地狱傍生鬼界有情。<a id="a-A1"></a>北俱卢洲人。<a id="a-A2"></a>无想有情天诸蕴界处。<a id="a-A3"></a>及生彼业。<a id="a-A4"></a>是名异生法法。<a id="a-A5"></a>非异生法法云何。<a id="a-A6"></a>谓四通行。<a id="a-A7"></a>四无碍解。<a id="a-A8"></a>四沙门果。<a id="a-A9"></a>无诤愿智。<a id="a-AA"></a>边际定。<a id="a-AB"></a>大悲灭定。<a id="a-AC"></a>空空无愿无愿无相无相。<a id="a-AD"></a>杂修静虑。<a id="a-AE"></a>现观边世俗智。<a id="a-AF"></a>净居天蕴界处及生彼业。<a id="a-AG"></a>是名非异生法法。<a id="a-AH"></a>共异生法云何。<a id="a-AI"></a>谓共有定及共有生。<a id="a-AJ"></a>此复云何。<a id="a-AK"></a>谓如是定。<a id="a-AL"></a>及如是生。<a id="a-AM"></a>异生圣者俱容得有。<a id="a-AN"></a>是名共异生法。<a id="a-AO"></a>不共异生法云何。<a id="a-AP"></a>谓四通行。<a id="a-AQ"></a>四无碍解。<a id="a-AR"></a>四沙门果。<a id="a-AS"></a>无诤愿智。<a id="a-AT"></a>边际定。<a id="a-AU"></a>大悲灭定。<a id="a-AV"></a>空空无愿无愿无相无相。<a id="a-AW"></a>杂修静虑。<a id="a-AX"></a>现观边世俗智。<a id="a-AY"></a>净居天蕴界处。<a id="a-AZ"></a>及生彼业。<a id="a-Aa"></a>是名不共异生法。<a id="a-Ab"></a>定法云何。<a id="a-Ac"></a>谓五无间业。<a id="a-Ad"></a>及学无学法。<a id="a-Ae"></a>非定法云何。<a id="a-Af"></a>谓除五无间业。<a id="a-Ag"></a>诸余有漏及无为法。<a id="a-Ah"></a>顺热恼法云何。<a id="a-Ai"></a>谓不善及有覆无记法。<a id="a-Aj"></a>非顺热恼法云何。<a id="a-Ak"></a>谓善及无覆无记法。<a id="a-Al"></a>根法云何。<a id="a-Am"></a>谓内六处。<a id="a-An"></a>及法处所摄根法。<a id="a-Ao"></a>非根法云何。<a id="a-Ap"></a>谓外五处。<a id="a-Aq"></a>及法处所摄非根法。<a id="a-Ar"></a>圣谛所摄法云何。<a id="a-As"></a>谓一切有为法及择灭。<a id="a-At"></a>非圣谛所摄法云何。<a id="a-Au"></a>谓虚空非择灭。</p>
  <p id="aAv">俱有法云何。<a id="a-Aw"></a>谓一切有为法。<a id="a-Ax"></a>非俱有法云何。<a id="a-Ay"></a>谓无为法。<a id="a-Az"></a>相应法云何。<a id="a-B0"></a>谓一切心心所法。<a id="a-B1"></a>不相应法云何。<a id="a-B2"></a>谓色无为心不相应行。<a id="a-B3"></a>果法云何。<a id="a-B4"></a>谓一切有为法。<a id="a-B5"></a>及择灭。<a id="a-B6"></a>非果法云何。<a id="a-B7"></a>谓虚空非择灭。<a id="a-B8"></a>有果法云何。<a id="a-B9"></a>谓一切有为法。<a id="a-BA"></a>无果法云何。<a id="a-BB"></a>谓无为法。<a id="a-BC"></a>异熟法云何。<a id="a-BD"></a>谓异熟十一处少分。<a id="a-BE"></a>除声处。<a id="a-BF"></a>非异熟法云何。<a id="a-BG"></a>谓声处。<a id="a-BH"></a>及非异熟十一处少分。<a id="a-BI"></a>有异熟法云何。<a id="a-BJ"></a>谓不善善有漏法。<a id="a-BK"></a>无异熟法云何。<a id="a-BL"></a>谓无记无漏法。<a id="a-BM"></a>因缘法云何。<a id="a-BN"></a>谓一切法。<a id="a-BO"></a>非因缘法云何。<a id="a-BP"></a>谓如是法。<a id="a-BQ"></a>求不可得。<a id="a-BR"></a>以一切法是因缘故。<a id="a-BS"></a>有因缘法云何。<a id="a-BT"></a>谓一切有为法。<a id="a-BU"></a>无因缘法云何。<a id="a-BV"></a>谓无为法。<a id="a-BW"></a>离法云何。<a id="a-BX"></a>谓欲界系善戒。<a id="a-BY"></a>色无色界系。<a id="a-BZ"></a>出离远离所生善定及学无学法并择灭。<a id="a-Ba"></a>非离法云何。<a id="a-Bb"></a>谓除欲界系善戒。<a id="a-Bc"></a>诸余欲界系法。<a id="a-Bd"></a>除色无色界系出离远离所生善定。<a id="a-Be"></a>诸余色无色界系法。<a id="a-Bf"></a>及虚空非择灭。<a id="a-Bg"></a>有离法云何。<a id="a-Bh"></a>谓一切有为。<a id="a-Bi"></a>无离法云何。<a id="a-Bj"></a>谓无为法。<a id="a-Bk"></a>相续法云何。<a id="a-Bl"></a>谓若法以灭法为先。<a id="a-Bm"></a>或已生或正生。<a id="a-Bn"></a>此复云何。<a id="a-Bo"></a>谓过去现在。<a id="a-Bp"></a>及未来现前正起法。<a id="a-Bq"></a>如是后法与前法相续。<a id="a-Br"></a>是名相续法。<a id="a-Bs"></a>非相续法云何。<a id="a-Bt"></a>谓除未来现前正起法。<a id="a-Bu"></a>诸余未来及无为法。<a id="a-Bv"></a>是名非相续法。<a id="a-Bw"></a>有相续法云何。<a id="a-Bx"></a>谓若法以灭法为先而已生。<a id="a-By"></a>此复云何。<a id="a-Bz"></a>谓除过去现在阿罗汉命终时五蕴。<a id="a-C0"></a>诸余过去现在法。<a id="a-C1"></a>如是前法有后相续法。<a id="a-C2"></a>是名有相续法。<a id="a-C3"></a>无相续法云何。<a id="a-C4"></a>谓过去现在阿罗汉命终时五蕴。<a id="a-C5"></a>及未来并无为法。</p>
  <p id="aC6">善法云何。<a id="a-C7"></a>谓善五蕴及择灭。<a id="a-C8"></a>不善法云何。<a id="a-C9"></a>谓不善五蕴。<a id="a-CA"></a>无记法云何。<a id="a-CB"></a>谓无记五蕴。<a id="a-CC"></a>及虚空非择灭。<a id="a-CD"></a>学法云何。<a id="a-CE"></a>谓学五蕴。<a id="a-CF"></a>无学法云何。<a id="a-CG"></a>谓无学五蕴。<a id="a-CH"></a>非学非无学法云何。<a id="a-CI"></a>谓有漏五蕴及无为法。<a id="a-CJ"></a>见所断法云何。<a id="a-CK"></a>谓若法随信随法行。<a id="a-CL"></a>现观边忍所断。<a id="a-CM"></a>此复云何。<a id="a-CN"></a>谓见所断八十八随眠。<a id="a-CO"></a>及彼相应法。<a id="a-CP"></a>并彼等起心不相应行。<a id="a-CQ"></a>修所断法云何。<a id="a-CR"></a>谓若法学见迹修所断。<a id="a-CS"></a>此复云何。<a id="a-CT"></a>谓修所断十随眠。<a id="a-CU"></a>及彼相应法。<a id="a-CV"></a>若彼等起身语业。<a id="a-CW"></a>若彼等起心不相应行。<a id="a-CX"></a>若不染污有漏法。<a id="a-CY"></a>非所断法云何。<a id="a-CZ"></a>谓无漏法。<a id="a-Ca"></a>见所断为因法云何。<a id="a-Cb"></a>谓一切染污法及见所断法异熟。<a id="a-Cc"></a>修所断为因法云何。<a id="a-Cd"></a>谓唯一切修所断法。<a id="a-Ce"></a>非所断为因法云何。<a id="a-Cf"></a>谓无漏有为法。<a id="a-Cg"></a>有见有对法云何。<a id="a-Ch"></a>谓一处。<a id="a-Ci"></a>无见有对法云何。<a id="a-Cj"></a>谓九处。<a id="a-Ck"></a>无见无对法云何。<a id="a-Cl"></a>谓二处。<a id="a-Cm"></a>异熟法云何。<a id="a-Cn"></a>谓异熟十一处少分。<a id="a-Co"></a>除声处。<a id="a-Cp"></a>异熟法法云何。<a id="a-Cq"></a>谓不善善有漏法。<a id="a-Cr"></a>非异熟非异熟法法云何。<a id="a-Cs"></a>谓除异熟无记法。<a id="a-Ct"></a>诸余无记法及善无漏法。<a id="a-Cu"></a>劣法云何。<a id="a-Cv"></a>谓不善及有覆无记法。<a id="a-Cw"></a>中法云何。<a id="a-Cx"></a>谓善有漏及无覆无记法。<a id="a-Cy"></a>妙法云何。<a id="a-Cz"></a>谓无漏有为法及择灭。<a id="a-D0"></a>小法云何。<a id="a-D1"></a>谓小信小欲小胜解及彼相应法。<a id="a-D2"></a>彼俱有法。<a id="a-D3"></a>若诸色法。<a id="a-D4"></a>少小微细不多不广。<a id="a-D5"></a>是名小法。<a id="a-D6"></a>大法云何。<a id="a-D7"></a>谓大信大欲大胜解。<a id="a-D8"></a>及彼相应法。<a id="a-D9"></a>彼俱有法。<a id="a-DA"></a>若诸色法。<a id="a-DB"></a>虽复多广。<a id="a-DC"></a>而非无边无际无量。<a id="a-DD"></a>若虚空非择灭。<a id="a-DE"></a>是名大法。<a id="a-DF"></a>无量法云何。<a id="a-DG"></a>谓无量信无量欲无量胜解及彼相应法。<a id="a-DH"></a>彼俱有法。<a id="a-DI"></a>若诸色法。<a id="a-DJ"></a>多广无边无际无量。<a id="a-DK"></a>若择灭。<a id="a-DL"></a>是名无量法。<a id="a-DM"></a>可意法云何。<a id="a-DN"></a>谓若法意所乐。<a id="a-DO"></a>不可意法云何。<a id="a-DP"></a>谓若法意所不乐。<a id="a-DQ"></a>非可意非不可意法云何。<a id="a-DR"></a>谓若法顺舍。<a id="a-DS"></a>乐俱行法云何。<a id="a-DT"></a>谓若法乐受相应。<a id="a-DU"></a>苦俱行法云何。<a id="a-DV"></a>谓若法苦受相应。<a id="a-DW"></a>不苦不乐俱行法云何。<a id="a-DX"></a>谓若法不苦不乐受相应。<a id="a-DY"></a>俱生法云何。<a id="a-DZ"></a>谓有为法有生相故。<a id="a-Da"></a>俱住法云何。<a id="a-Db"></a>谓有为法有住相故。<a id="a-Dc"></a>俱灭法云何。<a id="a-Dd"></a>谓有为法有灭相故。<a id="a-De"></a>非俱生法云何。<a id="a-Df"></a>谓无为法无生相故。<a id="a-Dg"></a>非俱住法云何。<a id="a-Dh"></a>谓无为法无住相故。<a id="a-Di"></a>非俱灭法云何。<a id="a-Dj"></a>谓无为法无灭相故。<a id="a-Dk"></a>心俱生法云何。<a id="a-Dl"></a>谓心俱生十一处少分。<a id="a-Dm"></a>除意处。<a id="a-Dn"></a>心俱住法云何。<a id="a-Do"></a>谓心随转法。<a id="a-Dp"></a>心俱灭法云何。<a id="a-Dq"></a>谓心俱灭十处少分。<a id="a-Dr"></a>除声意处。<a id="a-Ds"></a>非心俱生法云何。<a id="a-Dt"></a>谓意处及非心俱生十一处少分。<a id="a-Du"></a>非心俱住法云何。<a id="a-Dv"></a>谓非心随转法。<a id="a-Dw"></a>非心俱灭法云何。<a id="a-Dx"></a>谓声意处。<a id="a-Dy"></a>及非心俱灭十处少分。</p>
  <p id="aDz">欲界云何。<a id="a-E0"></a>谓欲贪及欲贪相应受想行识。<a id="a-E1"></a>若彼等起身语业。<a id="a-E2"></a>若彼等起心不相应行。<a id="a-E3"></a>是名欲界。<a id="a-E4"></a>恚界云何。<a id="a-E5"></a>谓嗔及嗔相应受想行识。<a id="a-E6"></a>若彼等起身语业。<a id="a-E7"></a>若彼等起心不相应行。<a id="a-E8"></a>是名恚界。<a id="a-E9"></a>害界云何。<a id="a-EA"></a>谓害及害相应受想行识。<a id="a-EB"></a>若彼等起身语业。<a id="a-EC"></a>若彼等起心不相应行。<a id="a-ED"></a>是名害界。<a id="a-EE"></a>出离界云何。<a id="a-EF"></a>谓出离及出离相应受想行识。<a id="a-EG"></a>若彼等起身语业。<a id="a-EH"></a>若彼等起心不相应行并择灭。<a id="a-EI"></a>是名出离界。<a id="a-EJ"></a>无恚界云何。<a id="a-EK"></a>谓无嗔及无嗔相应受想行识。<a id="a-EL"></a>若彼等起身语业。<a id="a-EM"></a>若彼等起心不相应行。<a id="a-EN"></a>是名无恚界。<a id="a-EO"></a>无害界云何。<a id="a-EP"></a>谓不害及不害相应受想行识。<a id="a-EQ"></a>若彼等起身语业。<a id="a-ER"></a>若彼等起心不相应行。<a id="a-ES"></a>是名无害界。<a id="a-ET"></a>欲界云何。<a id="a-EU"></a>谓欲贪随增法。<a id="a-EV"></a>色界云何。<a id="a-EW"></a>谓色贪随增法。<a id="a-EX"></a>无色界云何。<a id="a-EY"></a>谓无色贪随增法。<a id="a-EZ"></a>色界云何。<a id="a-Ea"></a>谓欲界色界总名色界。<a id="a-Eb"></a>无色界云何。<a id="a-Ec"></a>谓四无色。<a id="a-Ed"></a>灭界云何。<a id="a-Ee"></a>谓择灭非择灭。<a id="a-Ef"></a>复次一切色法总名色界。<a id="a-Eg"></a>除择灭非择灭。<a id="a-Eh"></a>诸余非色法。<a id="a-Ei"></a>总名无色界。<a id="a-Ej"></a>择灭非择灭。<a id="a-Ek"></a>总名灭界。</p>
  <p id="aEl">欲有云何。<a id="a-Em"></a>谓若业欲界系。<a id="a-En"></a>取为缘能感当来彼业异熟。<a id="a-Eo"></a>是名欲有。<a id="a-Ep"></a>色有云何。<a id="a-Eq"></a>谓若业色界系。<a id="a-Er"></a>取为缘能感当来彼业异熟。<a id="a-Es"></a>是名色有。<a id="a-Et"></a>无色有云何。<a id="a-Eu"></a>谓若业无色界系。<a id="a-Ev"></a>取为缘能感当来彼业异熟。<a id="a-Ew"></a>是名无色有。<a id="a-Ex"></a>欲漏云何。<a id="a-Ey"></a>谓除欲界系无明。<a id="a-Ez"></a>诸余欲界系。<a id="a-F0"></a>结缚随眠。<a id="a-F1"></a>随烦恼缠。<a id="a-F2"></a>是名欲漏。<a id="a-F3"></a>有漏云何。<a id="a-F4"></a>谓除色无色界系无明。<a id="a-F5"></a>诸余色无色界系。<a id="a-F6"></a>结缚随眠。<a id="a-F7"></a>随烦恼缠。<a id="a-F8"></a>是名有漏。<a id="a-F9"></a>无明漏云何。<a id="a-FA"></a>谓三界无智。<a id="a-FB"></a>过去世云何。<a id="a-FC"></a>谓若诸行已起已等起。<a id="a-FD"></a>已生已等生。<a id="a-FE"></a>已转已现转。<a id="a-FF"></a>已集已现。<a id="a-FG"></a>已谢已尽。<a id="a-FH"></a>已灭已离。<a id="a-FI"></a>已变坏。<a id="a-FJ"></a>是过去堕。<a id="a-FK"></a>过去分堕。<a id="a-FL"></a>过去类。<a id="a-FM"></a>过去世摄。<a id="a-FN"></a>是名过去世。<a id="a-FO"></a>未来世云何。<a id="a-FP"></a>谓若诸行未已起未已等起。<a id="a-FQ"></a>未已生未已等生。<a id="a-FR"></a>未已转未已现转。<a id="a-FS"></a>未已集未已现。<a id="a-FT"></a>未已和合。<a id="a-FU"></a>未已现前。<a id="a-FV"></a>是未来堕。<a id="a-FW"></a>未来分堕。<a id="a-FX"></a>未来类。<a id="a-FY"></a>未来世摄。<a id="a-FZ"></a>是名未来世。<a id="a-Fa"></a>现在世云何。<a id="a-Fb"></a>谓若诸行已起已等起。<a id="a-Fc"></a>已生已等生。<a id="a-Fd"></a>已转已现转。<a id="a-Fe"></a>已集已现。<a id="a-Ff"></a>正安住未变坏。<a id="a-Fg"></a>和合现前。<a id="a-Fh"></a>是名现在。<a id="a-Fi"></a>堕现在分堕现在类。<a id="a-Fj"></a>现在世摄。<a id="a-Fk"></a>是名现在世。<a id="a-Fl"></a>过去言依事云何。<a id="a-Fm"></a>谓过去所摄行。<a id="a-Fn"></a>未来言依事云何。<a id="a-Fo"></a>谓未来所摄行。<a id="a-Fp"></a>现在言依事云何。<a id="a-Fq"></a>谓现在所摄行。<a id="a-Fr"></a>苦苦性云何。<a id="a-Fs"></a>谓欲界由苦苦故苦。<a id="a-Ft"></a>坏苦性云何。<a id="a-Fu"></a>谓色界由坏苦故苦。<a id="a-Fv"></a>行苦性云何。<a id="a-Fw"></a>谓无色界由行苦故苦。<a id="a-Fx"></a>复次不可意诸行。<a id="a-Fy"></a>由苦苦故苦。<a id="a-Fz"></a>可意诸行。<a id="a-G0"></a>由坏苦故苦。<a id="a-G1"></a>非可意非不可意诸行。<a id="a-G2"></a>由行苦故苦。<a id="a-G3"></a>复次苦受由苦苦故苦。<a id="a-G4"></a>乐受由坏苦故苦。<a id="a-G5"></a>不苦不乐受由行苦故苦。<a id="a-G6"></a>有寻有伺法云何。<a id="a-G7"></a>谓寻伺相应法。<a id="a-G8"></a>无寻唯伺法云何。<a id="a-G9"></a>谓寻不相应伺相应法。<a id="a-GA"></a>无寻无伺法云何。<a id="a-GB"></a>谓寻伺不相应法。<a id="a-GC"></a>有寻有伺地云何。<a id="a-GD"></a>谓欲界梵世。<a id="a-GE"></a>及一分无漏法。<a id="a-GF"></a>无寻唯伺地云何。<a id="a-GG"></a>谓修静虑中间。<a id="a-GH"></a>得梵大梵及一分无漏法。<a id="a-GI"></a>无寻无伺地云何。<a id="a-GJ"></a>谓一切极光净。<a id="a-GK"></a>一切遍净。<a id="a-GL"></a>一切广果。<a id="a-GM"></a>一切无色。<a id="a-GN"></a>及一分无漏法。</p>
 </body>
</html>