<!doctype html>
<html id="z3IBW4N1Ac" data-ver="862">
 <head>
  <meta charset="utf-8">
  <meta author="世友">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">阿毗达磨品类足论卷第三</h1>
  <h2 id="a2">辩七事品第四之二</h2>
  <p id="a3">信云何。<a id="a-4"></a>谓信性增上信性。<a id="a-5"></a>忍可欲作。<a id="a-6"></a>欲为欲造。<a id="a-7"></a>心澄净性。<a id="a-8"></a>是名为信。<a id="a-9"></a>勤云何。<a id="a-A"></a>谓勤精进。<a id="a-B"></a>勇健势猛。<a id="a-C"></a>炽盛难制。<a id="a-D"></a>励意不息。<a id="a-E"></a>心勇悍性是名勤。<a id="a-F"></a>惭云何。<a id="a-G"></a>谓惭等惭各别惭。<a id="a-H"></a>羞等羞各别羞。<a id="a-I"></a>厌等厌各别厌。<a id="a-J"></a>毁等毁各别毁。<a id="a-K"></a>有尊有敬。<a id="a-L"></a>有所自在。<a id="a-M"></a>有自在转。<a id="a-N"></a>有所畏忌。<a id="a-O"></a>不自在行。<a id="a-P"></a>是名为惭。<a id="a-Q"></a>愧云何。<a id="a-R"></a>谓愧等愧各别愧。<a id="a-S"></a>耻等耻各别耻。<a id="a-T"></a>厌等厌各别厌。<a id="a-U"></a>毁等毁各别毁。<a id="a-V"></a>怖罪惧罪。<a id="a-W"></a>于罪见怖。<a id="a-X"></a>是名为愧。<a id="a-Y"></a>无贪云何。<a id="a-Z"></a>谓有心所与心相应。<a id="a-a"></a>能对治贪。<a id="a-b"></a>是名无贪。<a id="a-c"></a>无嗔云何。<a id="a-d"></a>谓有心所与心相应。<a id="a-e"></a>能对治嗔。<a id="a-f"></a>是名无嗔。<a id="a-g"></a>轻安云何。<a id="a-h"></a>谓身轻安心轻安。<a id="a-i"></a>已轻安轻安类。<a id="a-j"></a>是名轻安。<a id="a-k"></a>舍云何。<a id="a-l"></a>谓身平等心平等。<a id="a-m"></a>身正直心正直。<a id="a-n"></a>无警觉寂静住。<a id="a-o"></a>是名为舍。<a id="a-p"></a>不放逸云何。<a id="a-q"></a>谓于断恶法具足善法中。<a id="a-r"></a>坚作常作。<a id="a-s"></a>修习不舍。<a id="a-t"></a>名不放逸。<a id="a-u"></a>不害云何。<a id="a-v"></a>谓于有情不毁不损。<a id="a-w"></a>不伤不害。<a id="a-x"></a>不恼不触。<a id="a-y"></a>不令堕苦。<a id="a-z"></a>是名不害。</p>
  <p id="a10">不信云何。<a id="a-11"></a>谓不信不信性。<a id="a-12"></a>增上不信性。<a id="a-13"></a>不忍不可。<a id="a-14"></a>不欲作。<a id="a-15"></a>不欲为。<a id="a-16"></a>不欲造。<a id="a-17"></a>心不澄净性。<a id="a-18"></a>是名不信。<a id="a-19"></a>懈怠云何。<a id="a-1A"></a>谓下劣精进。<a id="a-1B"></a>微弱精进。<a id="a-1C"></a>羸惙精进。<a id="a-1D"></a>退怯精进。<a id="a-1E"></a>憩息精进。<a id="a-1F"></a>心不勇悍性。<a id="a-1G"></a>是名懈怠。<a id="a-1H"></a>失念云何。<a id="a-1I"></a>谓虚念空念。<a id="a-1J"></a>忘念失念。<a id="a-1K"></a>心外念性。<a id="a-1L"></a>是名失念。<a id="a-1M"></a>心乱云何。<a id="a-1N"></a>谓心乱心散心流转心飘荡。<a id="a-1O"></a>心不一趣不住一缘。<a id="a-1P"></a>是名心乱。<a id="a-1Q"></a>无明云何。<a id="a-1R"></a>谓三界无知性。<a id="a-1S"></a>不正知云何。<a id="a-1T"></a>谓非理所引慧非理。<a id="a-1U"></a>作意云何。<a id="a-1V"></a>谓染污作意。<a id="a-1W"></a>邪胜解云何。<a id="a-1X"></a>谓染污作意相应心。<a id="a-1Y"></a>正胜解已胜解当胜解。<a id="a-1Z"></a>是名邪胜解。<a id="a-1a"></a>掉举云何。<a id="a-1b"></a>谓心不寂静。<a id="a-1c"></a>心不憺怕。<a id="a-1d"></a>心不宁谧。<a id="a-1e"></a>掉动飘举。<a id="a-1f"></a>心躁扰性。<a id="a-1g"></a>是名掉举。<a id="a-1h"></a>放逸云何。<a id="a-1i"></a>谓于断恶法具足善法中。<a id="a-1j"></a>不修不习不别修习。<a id="a-1k"></a>不坚作不常作。<a id="a-1l"></a>不勤修习性。<a id="a-1m"></a>是名放逸。</p>
  <p id="a1n">忿云何。<a id="a-1o"></a>谓忿等忿。<a id="a-1p"></a>遍忿极忿。<a id="a-1q"></a>已正当忿。<a id="a-1r"></a>是名为忿。<a id="a-1s"></a>恨云何。<a id="a-1t"></a>谓心结怨。<a id="a-1u"></a>已正当恨。<a id="a-1v"></a>是名为恨。<a id="a-1w"></a>覆云何。<a id="a-1x"></a>谓隐藏自罪。<a id="a-1y"></a>恼云何。<a id="a-1z"></a>谓心佷悷。<a id="a-20"></a>已正当恼。<a id="a-21"></a>是名为恼。<a id="a-22"></a>嫉云何谓心妒忌。<a id="a-23"></a>悭云何。<a id="a-24"></a>谓心鄙吝。<a id="a-25"></a>诳云何。<a id="a-26"></a>谓幻惑他。<a id="a-27"></a>谄云何。<a id="a-28"></a>谓心矫曲。<a id="a-29"></a>憍云何。<a id="a-2A"></a>谓憍醉极憍醉。<a id="a-2B"></a>迷闷极迷闷。<a id="a-2C"></a>慢缓极慢缓。<a id="a-2D"></a>心傲诞性。<a id="a-2E"></a>是名为憍。<a id="a-2F"></a>害云何。<a id="a-2G"></a>谓于有情能为毁损伤害恼触。<a id="a-2H"></a>逼令堕苦。<a id="a-2I"></a>是名为害。<a id="a-2J"></a>欲贪云何。<a id="a-2K"></a>谓于诸欲起贪等贪。<a id="a-2L"></a>执藏防护。<a id="a-2M"></a>耽着爱乐。<a id="a-2N"></a>是名欲贪。<a id="a-2O"></a>色贪云何。<a id="a-2P"></a>谓于诸色起贪等贪。<a id="a-2Q"></a>执藏防护。<a id="a-2R"></a>耽着爱乐。<a id="a-2S"></a>是名色贪。<a id="a-2T"></a>无色贪云何。<a id="a-2U"></a>谓于无色起贪等贪。<a id="a-2V"></a>执藏防护。<a id="a-2W"></a>耽着爱乐。<a id="a-2X"></a>是名无色贪。<a id="a-2Y"></a>嗔云何。<a id="a-2Z"></a>谓于有情心怀愤恚。<a id="a-2a"></a>根裁对碍。<a id="a-2b"></a>憎怒凶悖。<a id="a-2c"></a>猛烈暴恶。<a id="a-2d"></a>已正当嗔。<a id="a-2e"></a>是名为嗔。<a id="a-2f"></a>疑云何。<a id="a-2g"></a>谓于谛犹豫。</p>
  <p id="a2h">有对触云何。<a id="a-2i"></a>谓五识身相应触。<a id="a-2j"></a>增语触云何。<a id="a-2k"></a>谓意识身相应触。<a id="a-2l"></a>明触云何。<a id="a-2m"></a>谓无漏触。<a id="a-2n"></a>无明触云何。<a id="a-2o"></a>谓染污触。<a id="a-2p"></a>非明非无明触云何。<a id="a-2q"></a>谓不染污有漏触。</p>
  <p id="a2r">有身见云何。<a id="a-2s"></a>谓于五取蕴等。<a id="a-2t"></a>随观执我或我所。<a id="a-2u"></a>由此起忍乐慧观见。<a id="a-2v"></a>是名有身见。<a id="a-2w"></a>边执见云何。<a id="a-2x"></a>谓于五取蕴等。<a id="a-2y"></a>随观执或断或常。<a id="a-2z"></a>由此起忍乐慧观见。<a id="a-30"></a>是名边执见。<a id="a-31"></a>邪见云何。<a id="a-32"></a>谓谤因谤果。<a id="a-33"></a>或谤作用。<a id="a-34"></a>或坏实事。<a id="a-35"></a>由此起忍乐慧观见。<a id="a-36"></a>是名邪见。<a id="a-37"></a>见取云何。<a id="a-38"></a>谓于五取蕴等。<a id="a-39"></a>随观执为最为胜。<a id="a-3A"></a>为上为极。<a id="a-3B"></a>由此起忍乐慧观见。<a id="a-3C"></a>是名见取。<a id="a-3D"></a>戒禁取云何。<a id="a-3E"></a>谓于五取蕴等。<a id="a-3F"></a>随观执为能清净。<a id="a-3G"></a>为能解脱。<a id="a-3H"></a>为能出离。<a id="a-3I"></a>由此起忍乐慧观见。<a id="a-3J"></a>是名戒禁取。</p>
  <p id="a3K">乐根云何。<a id="a-3L"></a>谓顺乐受。<a id="a-3M"></a>触所触时。<a id="a-3N"></a>所起身乐心乐平等受。<a id="a-3O"></a>受所摄。<a id="a-3P"></a>是名乐根。<a id="a-3Q"></a>苦根云何。<a id="a-3R"></a>谓顺苦受。<a id="a-3S"></a>触所触时。<a id="a-3T"></a>所起身苦不平等受。<a id="a-3U"></a>受所摄。<a id="a-3V"></a>是名苦根。<a id="a-3W"></a>喜根云何。<a id="a-3X"></a>谓顺喜受。<a id="a-3Y"></a>触所触时。<a id="a-3Z"></a>所起心喜平等受。<a id="a-3a"></a>受所摄。<a id="a-3b"></a>是名喜根。<a id="a-3c"></a>忧根云何。<a id="a-3d"></a>谓顺忧受。<a id="a-3e"></a>触所触时。<a id="a-3f"></a>所起心忧不平等受。<a id="a-3g"></a>受所摄。<a id="a-3h"></a>是名忧根。<a id="a-3i"></a>舍根云何。<a id="a-3j"></a>谓顺舍受。<a id="a-3k"></a>触所触时。<a id="a-3l"></a>所起身舍心舍。<a id="a-3m"></a>非平等非不平等受。<a id="a-3n"></a>受所摄。<a id="a-3o"></a>是名舍根。</p>
  <p id="a3p">寻云何。<a id="a-3q"></a>谓心寻求遍寻求。<a id="a-3r"></a>构度极构度现前构度。<a id="a-3s"></a>推究追寻极思惟。<a id="a-3t"></a>思惟性令心粗动。<a id="a-3u"></a>是名为寻。<a id="a-3v"></a>伺云何。<a id="a-3w"></a>谓心伺察遍伺察随遍伺察。<a id="a-3x"></a>随转随流随属。<a id="a-3y"></a>于寻令心细动。<a id="a-3z"></a>是名为伺。<a id="a-40"></a>识云何。<a id="a-41"></a>谓六识身。<a id="a-42"></a>即眼识乃至意识。<a id="a-43"></a>无惭云何。<a id="a-44"></a>谓不惭不等惭不各别惭。<a id="a-45"></a>不羞不等羞不各别羞。<a id="a-46"></a>不厌不等厌不各别厌。<a id="a-47"></a>不毁不等毁不各别毁。<a id="a-48"></a>无尊无敬。<a id="a-49"></a>无所自在。<a id="a-4A"></a>无自在转。<a id="a-4B"></a>无所畏忌自在而行。<a id="a-4C"></a>是名无惭。<a id="a-4D"></a>无愧云何。<a id="a-4E"></a>谓不愧不等愧不各别愧。<a id="a-4F"></a>不耻不等耻不各别耻。<a id="a-4G"></a>不厌不等厌不各别厌。<a id="a-4H"></a>不毁不等毁不各别毁。<a id="a-4I"></a>不怖罪不惧罪于罪不见怖。<a id="a-4J"></a>是名无愧。</p>
  <p id="a4K">眼识云何。<a id="a-4L"></a>谓眼及色为缘生眼识。<a id="a-4M"></a>如是眼为增上。<a id="a-4N"></a>色为所缘。<a id="a-4O"></a>于眼所识色。<a id="a-4P"></a>诸已正当了别。<a id="a-4Q"></a>是名眼识。<a id="a-4R"></a>耳鼻舌身意识亦尔。<a id="a-4S"></a>眼触云何。<a id="a-4T"></a>谓眼及色为缘生眼识。<a id="a-4U"></a>三和合故触。<a id="a-4V"></a>如是眼为增上。<a id="a-4W"></a>色为所缘。<a id="a-4X"></a>于眼所识色。<a id="a-4Y"></a>诸触等触触性等触性已触触类。<a id="a-4Z"></a>是名眼触。<a id="a-4a"></a>耳鼻舌身意触亦尔。<a id="a-4b"></a>眼触所生受云何。<a id="a-4c"></a>谓眼及色为缘生眼识。<a id="a-4d"></a>三和合故触。<a id="a-4e"></a>触为缘故受。<a id="a-4f"></a>如是眼为增上。<a id="a-4g"></a>色为所缘。<a id="a-4h"></a>眼触为因为集为类为生。<a id="a-4i"></a>眼触所生作意相应。<a id="a-4j"></a>于眼所识色。<a id="a-4k"></a>诸受等受各别等受。<a id="a-4l"></a>已受受类。<a id="a-4m"></a>是名眼触所生受。<a id="a-4n"></a>耳鼻舌身意触所生受亦尔。<a id="a-4o"></a>眼触所生想云何。<a id="a-4p"></a>谓眼及色为缘生眼识。<a id="a-4q"></a>三和合故触。<a id="a-4r"></a>触为缘故想。<a id="a-4s"></a>如是眼为增上色为所缘。<a id="a-4t"></a>眼触为因为集为类为生。<a id="a-4u"></a>眼触所生作意相应。<a id="a-4v"></a>于眼所识色诸想等想增上等想已想想类。<a id="a-4w"></a>是名眼触所生想。<a id="a-4x"></a>耳鼻舌身意触所生想亦尔。<a id="a-4y"></a>眼触所生思云何。<a id="a-4z"></a>谓眼及色为缘生眼识。<a id="a-50"></a>三和合故触。<a id="a-51"></a>触为缘故思。<a id="a-52"></a>如是眼为增上。<a id="a-53"></a>色为所缘。<a id="a-54"></a>眼触为因为集为类为生。<a id="a-55"></a>眼触所生作意相应。<a id="a-56"></a>于眼所识色诸思等思增上等思。<a id="a-57"></a>已思思类心作意业。<a id="a-58"></a>是名眼触所生思。<a id="a-59"></a>耳鼻舌身意触所生思亦尔。<a id="a-5A"></a>眼触所生爱云何。<a id="a-5B"></a>谓眼及色为缘生眼识。<a id="a-5C"></a>三和合故触。<a id="a-5D"></a>触为缘故爱。<a id="a-5E"></a>如是眼为增上。<a id="a-5F"></a>色为所缘。<a id="a-5G"></a>于眼所识色诸贪等贪。<a id="a-5H"></a>执藏防护耽着爱乐。<a id="a-5I"></a>是名眼触所生爱。<a id="a-5J"></a>耳鼻舌身意触所生爱亦尔。</p>
  <p id="a5K">眼界。<a id="a-5L"></a>几界几处几蕴摄。<a id="a-5M"></a>眼界所摄法几界几处几蕴摄。<a id="a-5N"></a>眼界所不摄法。<a id="a-5O"></a>几界几处几蕴摄。<a id="a-5P"></a>眼界所摄不摄法。<a id="a-5Q"></a>几界几处几蕴摄。<a id="a-5R"></a>除眼界所摄法余法。<a id="a-5S"></a>几界几处几蕴摄。<a id="a-5T"></a>除眼界所不摄法余法。<a id="a-5U"></a>几界几处几蕴摄。<a id="a-5V"></a>除眼界所摄不摄法余法。<a id="a-5W"></a>几界几处几蕴摄。<a id="a-5X"></a>乃至意触所生爱。<a id="a-5Y"></a>为问亦尔。</p>
  <p id="a5Z">答眼界一界一处一蕴摄。<a id="a-5a"></a>不摄十七界十一处五蕴。<a id="a-5b"></a>眼界所摄法一界一处一蕴摄。<a id="a-5c"></a>不摄十七界十一处五蕴。<a id="a-5d"></a>眼界所不摄法。<a id="a-5e"></a>十七界十一处五蕴摄。<a id="a-5f"></a>不摄一界一处一蕴。<a id="a-5g"></a>眼界所摄不摄法。<a id="a-5h"></a>十八界十二处五蕴摄。<a id="a-5i"></a>无界无处无蕴不摄。<a id="a-5j"></a>除眼界所摄法余法。<a id="a-5k"></a>十七界十一处五蕴摄。<a id="a-5l"></a>不摄一界一处一蕴。<a id="a-5m"></a>除眼界所不摄法余法。<a id="a-5n"></a>一界一处一蕴摄。<a id="a-5o"></a>不摄十七界十一处五蕴。<a id="a-5p"></a>除眼界所摄不摄法。<a id="a-5q"></a>所问余法。<a id="a-5r"></a>无事空论。<a id="a-5s"></a>以一切法皆被除故。<a id="a-5t"></a>如眼界。<a id="a-5u"></a>九有色界十有色处。<a id="a-5v"></a>应知亦尔。<a id="a-5w"></a>眼识界。<a id="a-5x"></a>二界一处一蕴摄。<a id="a-5y"></a>不摄十七界十二处五蕴。<a id="a-5z"></a>如眼识界。<a id="a-60"></a>耳鼻舌身意识界六识身。<a id="a-61"></a>应知亦尔。<a id="a-62"></a>意界七界一处一蕴摄。<a id="a-63"></a>不摄十一界十一处四蕴。<a id="a-64"></a>如意界。<a id="a-65"></a>意处识蕴识法。<a id="a-66"></a>应知亦尔。<a id="a-67"></a>法界一界一处四蕴摄。<a id="a-68"></a>不摄十七界十一处二蕴。<a id="a-69"></a>法处亦尔。<a id="a-6A"></a>色蕴十一界十一处一蕴摄。<a id="a-6B"></a>不摄八界二处四蕴。<a id="a-6C"></a>受蕴一界一处一蕴摄。<a id="a-6D"></a>不摄十八界十二处四蕴。<a id="a-6E"></a>如受蕴。<a id="a-6F"></a>想蕴行蕴大地法中受想。<a id="a-6G"></a>应知亦尔。<a id="a-6H"></a>色取蕴十一界十一处一蕴摄。<a id="a-6I"></a>不摄八界二处五蕴。<a id="a-6J"></a>受取蕴一界一处一蕴摄。<a id="a-6K"></a>不摄十八界十二处五蕴。<a id="a-6L"></a>如受取蕴。<a id="a-6M"></a>想取蕴行取蕴。<a id="a-6N"></a>五有色界。<a id="a-6O"></a>八大地法。<a id="a-6P"></a>十大善地法。<a id="a-6Q"></a>十大烦恼地法。<a id="a-6R"></a>十小烦恼地法。<a id="a-6S"></a>五烦恼五触五见五根四法。<a id="a-6T"></a>后五六身。<a id="a-6U"></a>应知亦尔。<a id="a-6V"></a>识取蕴七界一处一蕴摄。<a id="a-6W"></a>不摄十三界十二处五蕴。<a id="a-6X"></a>识界亦尔。</p>
  <p id="a6Y">眼识界一界一处三蕴相应。<a id="a-6Z"></a>十八界十二处五蕴不相应。<a id="a-6a"></a>如眼识界。<a id="a-6b"></a>耳鼻舌身意识界识取蕴识界六识身。<a id="a-6c"></a>应知亦尔。<a id="a-6d"></a>意界一界一处三蕴相应。<a id="a-6e"></a>十八界十二处三蕴不相应。<a id="a-6f"></a>如意界。<a id="a-6g"></a>意处识蕴识法。<a id="a-6h"></a>应知亦尔。<a id="a-6i"></a>法界八界二处四蕴相应。<a id="a-6j"></a>十一界十一处二蕴不相应。<a id="a-6k"></a>如法界。<a id="a-6l"></a>法处行蕴八大地法。<a id="a-6m"></a>应知亦尔。<a id="a-6n"></a>受蕴八界二处三蕴相应。<a id="a-6o"></a>十一界十一处三蕴不相应。<a id="a-6p"></a>如受蕴想蕴大地法中受想。<a id="a-6q"></a>应知亦尔。<a id="a-6r"></a>受取蕴八界二处三蕴相应。<a id="a-6s"></a>十三界十二处五蕴不相应。<a id="a-6t"></a>想取蕴亦尔。<a id="a-6u"></a>行取蕴八界二处四蕴相应。<a id="a-6v"></a>十三界十二处五蕴不相应。<a id="a-6w"></a>寻伺法亦尔。<a id="a-6x"></a>信八界二处四蕴相应。<a id="a-6y"></a>十八界十二处五蕴不相应。<a id="a-6z"></a>如信余九大善地法。<a id="a-70"></a>十大烦恼地法。<a id="a-71"></a>欲贪嗔无明触非明非无明触无惭无愧。<a id="a-72"></a>应知亦尔。<a id="a-73"></a>忿三界二处四蕴相应。<a id="a-74"></a>十八界十二处五蕴不相应。<a id="a-75"></a>如忿。<a id="a-76"></a>余九小烦恼地法。<a id="a-77"></a>无色贪疑明触。<a id="a-78"></a>五见六爱身。<a id="a-79"></a>应知亦尔。<a id="a-7A"></a>色贪六界二处四蕴相应。<a id="a-7B"></a>十八界十二处五蕴不相应。<a id="a-7C"></a>有对触七界二处四蕴相应。<a id="a-7D"></a>十三界十二处五蕴不相应。<a id="a-7E"></a>增语触三界三处四蕴相应。<a id="a-7F"></a>十七界十二处五蕴不相应。<a id="a-7G"></a>六触身六思身亦尔。<a id="a-7H"></a>乐根八界二处三蕴相应。<a id="a-7I"></a>十八界十二处五蕴不相应。<a id="a-7J"></a>舍根亦尔。<a id="a-7K"></a>苦根七界二处三蕴相应。<a id="a-7L"></a>十八界十二处五蕴不相应。<a id="a-7M"></a>喜根三界二处三蕴相应。<a id="a-7N"></a>十八界十二处五蕴不相应。<a id="a-7O"></a>忧根亦尔。<a id="a-7P"></a>眼触所生受。<a id="a-7Q"></a>三界二处三蕴相应。<a id="a-7R"></a>十七界十二处五蕴不相应。<a id="a-7S"></a>如眼触所生受。<a id="a-7T"></a>耳鼻舌身意触所生受六想身。<a id="a-7U"></a>应知亦尔。</p>
  <p data-pb></p>
  <h2 id="a7V">辩随眠品第五之一</h2>
  <p id="a7W">九十八随眠。<a id="a-7X"></a>几欲界系。<a id="a-7Y"></a>几色界系。<a id="a-7Z"></a>几无色界系。<a id="a-7a"></a>答三十六欲界系。<a id="a-7b"></a>三十一色界系。<a id="a-7c"></a>三十一无色界系。<a id="a-7d"></a>此九十八随眠。<a id="a-7e"></a>几见所断。<a id="a-7f"></a>几修所断。<a id="a-7g"></a>答八十八见所断。<a id="a-7h"></a>十修所断。<a id="a-7i"></a>欲界系三十六随眠。<a id="a-7j"></a>几见所断。<a id="a-7k"></a>几修所断。<a id="a-7l"></a>答三十二见所断。<a id="a-7m"></a>四修所断。<a id="a-7n"></a>色界系三十一随眠。<a id="a-7o"></a>几见所断。<a id="a-7p"></a>几修所断。<a id="a-7q"></a>答二十八见所断。<a id="a-7r"></a>三修所断。<a id="a-7s"></a>无色界系三十一随眠亦尔。<a id="a-7t"></a>此九十八随眠。<a id="a-7u"></a>几见苦所断。<a id="a-7v"></a>几见集灭道修所断。<a id="a-7w"></a>答二十八见苦所断。<a id="a-7x"></a>十九见集所断。<a id="a-7y"></a>十九见灭所断。<a id="a-7z"></a>二十二见道所断。<a id="a-80"></a>十修所断。<a id="a-81"></a>欲界系三十六随眠。<a id="a-82"></a>几见苦所断。<a id="a-83"></a>几见集灭道修所断。<a id="a-84"></a>答十见苦所断。<a id="a-85"></a>七见集所断。<a id="a-86"></a>七见灭所断。<a id="a-87"></a>八见道所断。<a id="a-88"></a>四修所断。<a id="a-89"></a>色界系三十一随眠。<a id="a-8A"></a>几见苦所断。<a id="a-8B"></a>几见集灭道修所断。<a id="a-8C"></a>答九见苦所断。<a id="a-8D"></a>六见集所断。<a id="a-8E"></a>六见灭所断。<a id="a-8F"></a>七见道所断。<a id="a-8G"></a>三修所断。<a id="a-8H"></a>无色界系三十一随眠亦尔。<a id="a-8I"></a>随眠是何义。<a id="a-8J"></a>答微细义是随眠义。<a id="a-8K"></a>随增义是随眠义。<a id="a-8L"></a>随逐义是随眠义。<a id="a-8M"></a>随缚义是随眠义。<a id="a-8N"></a>如是随眠。<a id="a-8O"></a>若未断未遍知。<a id="a-8P"></a>由二事故随增。<a id="a-8Q"></a>谓所缘故相应故。<a id="a-8R"></a>如是随增。<a id="a-8S"></a>于自界非他界。<a id="a-8T"></a>有十二随眠。<a id="a-8U"></a>谓欲贪随眠。<a id="a-8V"></a>嗔恚随眠。<a id="a-8W"></a>色贪随眠。<a id="a-8X"></a>无色贪随眠。<a id="a-8Y"></a>慢随眠。<a id="a-8Z"></a>无明随眠。<a id="a-8a"></a>有身见随眠。<a id="a-8b"></a>边执见随眠。<a id="a-8c"></a>邪见随眠。<a id="a-8d"></a>见取随眠。<a id="a-8e"></a>戒禁取随眠。<a id="a-8f"></a>疑随眠。<a id="a-8g"></a>云何欲贪随眠随增。<a id="a-8h"></a>谓可爱故可乐故可恋故可意故。<a id="a-8i"></a>云何嗔恚随眠随增。<a id="a-8j"></a>谓不可爱故不可乐故不可恋故不可意故。<a id="a-8k"></a>云何色贪随眠随增。<a id="a-8l"></a>谓可爱故。<a id="a-8m"></a>可乐故可喜故可意故。<a id="a-8n"></a>云何无色贪随眠随增。<a id="a-8o"></a>谓可爱故可乐故可意故。<a id="a-8p"></a>云何慢随眠随增。<a id="a-8q"></a>谓高举故轻篾故。<a id="a-8r"></a>云何无明随眠随增。<a id="a-8s"></a>谓无知故闇昧故愚痴故。<a id="a-8t"></a>云何有身见随眠随增。<a id="a-8u"></a>谓我故我所故。<a id="a-8v"></a>云何边执见随眠随增。<a id="a-8w"></a>谓断故常故。<a id="a-8x"></a>云何邪见随眠随增。<a id="a-8y"></a>谓无因故无用故诽谤故。<a id="a-8z"></a>云何见取随眠随增。<a id="a-90"></a>谓最故胜故上故极故。<a id="a-91"></a>云何戒禁取随眠随增。<a id="a-92"></a>谓能清净故。<a id="a-93"></a>能解脱故能出离故。<a id="a-94"></a>云何疑随眠随增。<a id="a-95"></a>谓惑故疑故犹豫故。<a id="a-96"></a>云何起欲贪随眠。<a id="a-97"></a>乃至云何起疑随眠。<a id="a-98"></a>答欲贪随眠。<a id="a-99"></a>由三处起。<a id="a-9A"></a>一者欲贪随眠未断未遍知故。<a id="a-9B"></a>二者顺欲贪缠法现在前故。<a id="a-9C"></a>三者于彼处有非理作意故。<a id="a-9D"></a>乃至疑随眠亦由三处起。<a id="a-9E"></a>一者疑随眠未断未遍知故。<a id="a-9F"></a>二者顺疑缠法现在前故。<a id="a-9G"></a>三者于彼处有非理作意故。<a id="a-9H"></a>有七随眠十二随眠。<a id="a-9I"></a>为七摄十二。<a id="a-9J"></a>十二摄七耶。<a id="a-9K"></a>答互相摄随其事。<a id="a-9L"></a>谓欲贪随眠摄欲贪随眠。<a id="a-9M"></a>嗔随眠摄嗔恚随眠。<a id="a-9N"></a>有贪随眠。<a id="a-9O"></a>摄色无色贪随眠。<a id="a-9P"></a>慢随眠摄慢随眠。<a id="a-9Q"></a>无明随眠摄无明随眠。<a id="a-9R"></a>见随眠摄五见随眠。<a id="a-9S"></a>疑随眠摄疑随眠。<a id="a-9T"></a>七随眠九十八随眠。<a id="a-9U"></a>为七摄九十八。<a id="a-9V"></a>九十八摄七耶。<a id="a-9W"></a>答互相摄随其事。<a id="a-9X"></a>谓欲贪嗔随眠各摄五。<a id="a-9Y"></a>有贪随眠摄十。<a id="a-9Z"></a>慢无明随眠各摄十五。<a id="a-9a"></a>见随眠摄三十六。<a id="a-9b"></a>疑随眠摄十二。<a id="a-9c"></a>十二随眠九十八随眠。<a id="a-9d"></a>为十二摄九十八。<a id="a-9e"></a>九十八摄十二耶。<a id="a-9f"></a>答互相摄随其事。<a id="a-9g"></a>谓欲贪嗔色无色贪随眠各摄五。<a id="a-9h"></a>慢无明随眠各摄十五。<a id="a-9i"></a>有身见边执见随眠各摄三。<a id="a-9j"></a>邪见见取疑随眠各摄十二。<a id="a-9k"></a>戒禁取随眠摄六。</p>
  <p id="a9l">九十八随眠。<a id="a-9m"></a>几是遍行。<a id="a-9n"></a>几非遍行。<a id="a-9o"></a>答二十七是遍行。<a id="a-9p"></a>六十五非遍行。<a id="a-9q"></a>六应分别。<a id="a-9r"></a>谓见苦集所断无明随眠。<a id="a-9s"></a>或是遍行或非遍行。<a id="a-9t"></a>云何是遍行。<a id="a-9u"></a>谓见苦集所断非遍行随眠不相应无明。<a id="a-9v"></a>云何非遍行。<a id="a-9w"></a>谓见苦集所断非遍行随眠相应无明。<a id="a-9x"></a>欲界系三十六随眠。<a id="a-9y"></a>几是遍行。<a id="a-9z"></a>几非遍行。<a id="a-A0"></a>答九是遍行。<a id="a-A1"></a>二十五非遍行。<a id="a-A2"></a>二应分别。<a id="a-A3"></a>谓欲界系见苦集所断无明随眠。<a id="a-A4"></a>或是遍行或非遍行。<a id="a-A5"></a>云何是遍行。<a id="a-A6"></a>谓欲界系见苦集所断非遍行随眠不相应无明。<a id="a-A7"></a>云何非遍行。<a id="a-A8"></a>谓欲界系见苦集所断非遍行随眠相应无明。<a id="a-A9"></a>色界系三十一随眠。<a id="a-AA"></a>几是遍行。<a id="a-AB"></a>几非遍行。<a id="a-AC"></a>答九是遍行二十非遍行。<a id="a-AD"></a>二应分别。<a id="a-AE"></a>谓色界系见苦集所断无明随眠。<a id="a-AF"></a>或是遍行或非遍行。<a id="a-AG"></a>云何是遍行。<a id="a-AH"></a>谓色界系见苦集所断非遍行。<a id="a-AI"></a>随眠不相应无明。<a id="a-AJ"></a>云何非遍行。<a id="a-AK"></a>谓色界系见苦集所断非遍行随眠相应无明。<a id="a-AL"></a>无色界系三十一随眠亦尔。<a id="a-AM"></a>九十八随眠。<a id="a-AN"></a>几是遍行修所断。<a id="a-AO"></a>几非遍行非修所断。<a id="a-AP"></a>答三十七是遍行修所断。<a id="a-AQ"></a>五十五非遍行非修所断。<a id="a-AR"></a>六应分别。<a id="a-AS"></a>谓见苦集所断无明随眠。<a id="a-AT"></a>或是遍行或非遍行。<a id="a-AU"></a>云何是遍行。<a id="a-AV"></a>谓见苦集所断非遍行随眠不相应无明。<a id="a-AW"></a>云何非遍行。<a id="a-AX"></a>谓见苦集所断非遍行随眠相应无明。<a id="a-AY"></a>欲界三十六随眠。<a id="a-AZ"></a>几是遍行修所断。<a id="a-Aa"></a>几非遍行非修所断。<a id="a-Ab"></a>答十三是遍行修所断。<a id="a-Ac"></a>二十一非遍行非修所断。<a id="a-Ad"></a>二应分别。<a id="a-Ae"></a>谓欲界系见苦集所断无明随眠。<a id="a-Af"></a>或是遍行或非遍行。<a id="a-Ag"></a>云何是遍行。<a id="a-Ah"></a>谓欲界系见苦集所断非遍行随眠不相应无明。<a id="a-Ai"></a>云何非遍行。<a id="a-Aj"></a>谓欲界系见苦集所断非遍行随眠相应无明。<a id="a-Ak"></a>色界三十一随眠。<a id="a-Al"></a>几是遍行修所断。<a id="a-Am"></a>几非遍行非修所断。<a id="a-An"></a>答十二是遍行修所断。<a id="a-Ao"></a>十七非遍行非修所断。<a id="a-Ap"></a>二应分别。<a id="a-Aq"></a>谓色界系见苦集所断无明随眠。<a id="a-Ar"></a>或是遍行或非遍行。<a id="a-As"></a>云何是遍行。<a id="a-At"></a>谓色界系见苦集所断非遍行随眠不相应无明。<a id="a-Au"></a>云何非遍行。<a id="a-Av"></a>谓色界系见苦集所断非遍行随眠相应无明。<a id="a-Aw"></a>无色界系三十一随眠亦尔。</p>
  <p id="aAx">九十八随眠。<a id="a-Ay"></a>几有漏缘。<a id="a-Az"></a>几无漏缘。<a id="a-B0"></a>答八十有漏缘。<a id="a-B1"></a>十二无漏缘。<a id="a-B2"></a>六应分别。<a id="a-B3"></a>谓见灭道所断无明随眠。<a id="a-B4"></a>或有漏缘或无漏缘。<a id="a-B5"></a>云何有漏缘。<a id="a-B6"></a>谓见灭道所断有漏缘随眠相应无明。<a id="a-B7"></a>云何无漏缘。<a id="a-B8"></a>谓见灭道所断有漏缘随眠不相应无明。<a id="a-B9"></a>欲界系三十六随眠。<a id="a-BA"></a>几有漏缘。<a id="a-BB"></a>几无漏缘。<a id="a-BC"></a>答三十有漏缘。<a id="a-BD"></a>四无漏缘。<a id="a-BE"></a>二应分别。<a id="a-BF"></a>谓欲界系见灭道所断无明随眠。<a id="a-BG"></a>或有漏缘或无漏缘。<a id="a-BH"></a>云何有漏缘。<a id="a-BI"></a>谓欲界系见灭道所断有漏缘随眠相应无明。<a id="a-BJ"></a>云何无漏缘。<a id="a-BK"></a>谓欲界系见灭道所断有漏缘随眠不相应无明。<a id="a-BL"></a>色界系三十一随眠。<a id="a-BM"></a>几有漏缘。<a id="a-BN"></a>几无漏缘。<a id="a-BO"></a>答二十五有漏缘。<a id="a-BP"></a>四无漏缘。<a id="a-BQ"></a>二应分别。<a id="a-BR"></a>谓色界系见灭道所断无明随眠。<a id="a-BS"></a>或有漏缘或无漏缘。<a id="a-BT"></a>云何有漏缘。<a id="a-BU"></a>谓色界系见灭道所断有漏缘随眠相应无明。<a id="a-BV"></a>云何无漏缘。<a id="a-BW"></a>谓色界系见灭道所断有漏缘随眠不相应无明。<a id="a-BX"></a>无色界系三十一随眠亦尔。</p>
  <p id="aBY">九十八随眠。<a id="a-BZ"></a>几有为缘。<a id="a-Ba"></a>几无为缘。<a id="a-Bb"></a>答八十九有为缘。<a id="a-Bc"></a>六无为缘。<a id="a-Bd"></a>三应分别。<a id="a-Be"></a>谓见灭所断无明随眠。<a id="a-Bf"></a>或有为缘或无为缘。<a id="a-Bg"></a>云何有为缘。<a id="a-Bh"></a>谓见灭所断有为缘随眠相应无明。<a id="a-Bi"></a>云何无为缘。<a id="a-Bj"></a>谓见灭所断有为缘随眠不相应无明。<a id="a-Bk"></a>欲界系三十六随眠。<a id="a-Bl"></a>几有为缘。<a id="a-Bm"></a>几无为缘。<a id="a-Bn"></a>答三十三有为缘。<a id="a-Bo"></a>二无为缘。<a id="a-Bp"></a>一应分别。<a id="a-Bq"></a>谓欲界系见灭所断无明随眠。<a id="a-Br"></a>或有为缘或无为缘。<a id="a-Bs"></a>云何有为缘。<a id="a-Bt"></a>谓欲界系见灭所断有为缘随眠相应无明。<a id="a-Bu"></a>云何无为缘。<a id="a-Bv"></a>谓欲界系见灭所断有为缘随眠不相应无明。<a id="a-Bw"></a>色界系三十一随眠。<a id="a-Bx"></a>几有为缘。<a id="a-By"></a>几无为缘。<a id="a-Bz"></a>答二十八有为缘。<a id="a-C0"></a>二无为缘。<a id="a-C1"></a>一应分别。<a id="a-C2"></a>谓色界系见灭所断无明随眠。<a id="a-C3"></a>或有为缘或无为缘。<a id="a-C4"></a>云何有为缘。<a id="a-C5"></a>谓色界系见灭所断有为缘随眠相应无明。<a id="a-C6"></a>云何无为缘。<a id="a-C7"></a>谓色界系见灭所断有为缘随眠不相应无明。<a id="a-C8"></a>无色界系三十一随眠亦尔。</p>
  <p id="aC9">九十八随眠。<a id="a-CA"></a>几所缘故随增非相应故。<a id="a-CB"></a>几相应故随增非所缘故。<a id="a-CC"></a>几所缘故随增亦相应故。<a id="a-CD"></a>几非所缘故随增非相应故。<a id="a-CE"></a>答所缘故随增非相应故者。<a id="a-CF"></a>无相应故。<a id="a-CG"></a>随增非所缘故者。<a id="a-CH"></a>谓无漏缘随眠。<a id="a-CI"></a>所缘故随增亦相应故者。<a id="a-CJ"></a>谓有漏缘随眠。<a id="a-CK"></a>非所缘故随增非相应故者无。<a id="a-CL"></a>如不定系欲界系色界系无色界系亦尔。</p>
  <p id="aCM">有二十法。<a id="a-CN"></a>谓见苦所断法。<a id="a-CO"></a>见集所断法。<a id="a-CP"></a>见灭所断法。<a id="a-CQ"></a>见道所断法。<a id="a-CR"></a>修所断法。<a id="a-CS"></a>如不定系欲界系色界系无色界系亦尔。<a id="a-CT"></a>于见苦所断法。<a id="a-CU"></a>几随眠随增。<a id="a-CV"></a>答见苦所断一切。<a id="a-CW"></a>及见集所断遍行随眠。<a id="a-CX"></a>于见集所断法。<a id="a-CY"></a>几随眠随增。<a id="a-CZ"></a>答见集所断一切。<a id="a-Ca"></a>及见苦所断遍行随眠。<a id="a-Cb"></a>于见灭所断法。<a id="a-Cc"></a>几随眠随增。<a id="a-Cd"></a>答见灭所断一切。<a id="a-Ce"></a>及遍行随眠。<a id="a-Cf"></a>于见道所断法。<a id="a-Cg"></a>几随眠随增。<a id="a-Ch"></a>答见道所断一切。<a id="a-Ci"></a>及遍行随眠。<a id="a-Cj"></a>于修所断法。<a id="a-Ck"></a>几随眠随增。<a id="a-Cl"></a>答修所断一切。<a id="a-Cm"></a>及遍行随眠。<a id="a-Cn"></a>如不定系欲界系色界系无色界系亦尔。</p>
  <p id="aCo">于见苦所断法。<a id="a-Cp"></a>几随眠所缘故随增非相应故。<a id="a-Cq"></a>几随眠相应故随增非所缘故。<a id="a-Cr"></a>几随眠所缘故随增亦相应故。<a id="a-Cs"></a>几随眠非所缘故随增非相应故。<a id="a-Ct"></a>答所缘故随增非相应故者。<a id="a-Cu"></a>谓见集所断遍行随眠。<a id="a-Cv"></a>相应故随增非所缘故者无。<a id="a-Cw"></a>所缘故随增亦相应故者。<a id="a-Cx"></a>谓见苦所断一切随眠。<a id="a-Cy"></a>非所缘故随增非相应故者。<a id="a-Cz"></a>谓见集所断非遍行。<a id="a-D0"></a>及见灭道修所断一切随眠。<a id="a-D1"></a>于见集所断法。<a id="a-D2"></a>几随眠所缘故随增非相应故。<a id="a-D3"></a>几随眠相应故随增非所缘故。<a id="a-D4"></a>几随眠所缘故随增亦相应故。<a id="a-D5"></a>几随眠非所缘故随增非相应故。<a id="a-D6"></a>答所缘故随增非相应故者。<a id="a-D7"></a>谓见苦所断遍行随眠。<a id="a-D8"></a>相应故随增非所缘故者无。<a id="a-D9"></a>所缘故随增亦相应故者。<a id="a-DA"></a>谓见集所断一切随眠。<a id="a-DB"></a>非所缘故随增非相应故者。<a id="a-DC"></a>谓见苦所断非遍行。<a id="a-DD"></a>及见灭道修所断一切随眠。<a id="a-DE"></a>于见灭所断法。<a id="a-DF"></a>几随眠所缘故随增非相应故。<a id="a-DG"></a>几随眠相应故随增非所缘故。<a id="a-DH"></a>几随眠所缘故随增亦相应故。<a id="a-DI"></a>几随眠非所缘故随增非相应故。<a id="a-DJ"></a>答所缘故随增非相应故者。<a id="a-DK"></a>谓遍行随眠。<a id="a-DL"></a>相应故随增非所缘故者。<a id="a-DM"></a>谓见灭所断无漏缘随眠。<a id="a-DN"></a>所缘故随增亦相应故者。<a id="a-DO"></a>谓见灭所断有漏缘随眠。<a id="a-DP"></a>非所缘故随增非相应故者。<a id="a-DQ"></a>谓见苦集所断非遍行。<a id="a-DR"></a>及见道修所断一切随眠。<a id="a-DS"></a>于见道所断法。<a id="a-DT"></a>几随眠所缘故随增非相应故。<a id="a-DU"></a>几随眠相应故随眠非所缘故。<a id="a-DV"></a>几随眠所缘故随增亦相应故。<a id="a-DW"></a>几随眠非所缘故随增非相应故。<a id="a-DX"></a>答所缘故随增非相应故者。<a id="a-DY"></a>谓遍行随眠。<a id="a-DZ"></a>相应故随增非所缘故者。<a id="a-Da"></a>谓见道所断无漏缘随眠。<a id="a-Db"></a>所缘故随增亦相应故者。<a id="a-Dc"></a>谓见道所断有漏缘随眠。<a id="a-Dd"></a>非所缘故随增非相应故者。<a id="a-De"></a>谓见苦集所断非遍行。<a id="a-Df"></a>及见灭修所断一切随眠。<a id="a-Dg"></a>于修所断法。<a id="a-Dh"></a>几随眠所缘故随增非相应故。<a id="a-Di"></a>几随眠相应故随增非所缘故。<a id="a-Dj"></a>几随眠所缘故随增亦相应故。<a id="a-Dk"></a>几随眠非所缘故随增非相应故。<a id="a-Dl"></a>答所缘故随增非相应故者。<a id="a-Dm"></a>谓遍行随眠。<a id="a-Dn"></a>相应故随增非所缘故者无。<a id="a-Do"></a>所缘故随增亦相应故者。<a id="a-Dp"></a>谓修所断一切随眠。<a id="a-Dq"></a>非所缘故随增非相应故者。<a id="a-Dr"></a>谓见苦集所断非遍行。<a id="a-Ds"></a>及见灭道所断一切随眠。<a id="a-Dt"></a>如不定系欲界系色界系无色界系亦尔。</p>
 </body>
</html>