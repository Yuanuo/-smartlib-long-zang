<!doctype html>
<html id="z3IBW5F1Al" data-ver="942">
 <head>
  <meta charset="utf-8">
  <meta author="世友">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">阿毗达磨品类足论卷第十二</h1>
  <h2 id="a2">辩千问品第七之三</h2>
  <p id="a3">此四念住几断遍知所遍知等者。<a id="a-4"></a>一切应分别。<a id="a-5"></a>谓诸念住。<a id="a-6"></a>若有漏是断遍知所遍知。<a id="a-7"></a>若无漏非断遍知所遍知。<a id="a-8"></a>几应断等者。<a id="a-9"></a>一切应分别。<a id="a-A"></a>谓诸念住。<a id="a-B"></a>若有漏是应断。<a id="a-C"></a>若无漏不应断。<a id="a-D"></a>几应修等者。<a id="a-E"></a>一切是应修。<a id="a-F"></a>几染污等者。<a id="a-G"></a>一切不染污。<a id="a-H"></a>几果非有果等者。<a id="a-I"></a>一切是果亦有果。<a id="a-J"></a>几有执受等者。<a id="a-K"></a>一切无执受。<a id="a-L"></a>几大种所造等者。<a id="a-M"></a>一切非大种所造。<a id="a-N"></a>几有上等者。<a id="a-O"></a>一切是有上。<a id="a-P"></a>几是有等者。<a id="a-Q"></a>一切应分别。<a id="a-R"></a>谓诸念住。<a id="a-S"></a>若有漏是有。<a id="a-T"></a>若无漏非有。<a id="a-U"></a>几因相应等者。<a id="a-V"></a>一切因相应。</p>
  <p id="aW">此四念住。<a id="a-X"></a>与六善处相摄者。<a id="a-Y"></a>一善处少分摄四念住。<a id="a-Z"></a>四念住亦摄一善处少分。<a id="a-a"></a>与五不善处相摄者。<a id="a-b"></a>互不相摄。<a id="a-c"></a>与七无记处相摄者。<a id="a-d"></a>互不相摄。<a id="a-e"></a>与三漏处相摄者。<a id="a-f"></a>互不相摄。<a id="a-g"></a>与五有漏处相摄者。<a id="a-h"></a>应作四句。<a id="a-i"></a>或有漏处非念住。<a id="a-j"></a>谓有漏色受想识蕴。<a id="a-k"></a>及念住所不摄有漏行蕴。<a id="a-l"></a>或念住非有漏处。<a id="a-m"></a>谓无漏四念住。<a id="a-n"></a>或有漏处亦念住。<a id="a-o"></a>谓有漏四念住。<a id="a-p"></a>或非有漏处非念住。<a id="a-q"></a>谓无漏色受想识蕴。<a id="a-r"></a>及念住所不摄无漏行蕴。<a id="a-s"></a>并无为。<a id="a-t"></a>与八无漏处相摄者。<a id="a-u"></a>应作四句。<a id="a-v"></a>或无漏处非念住。<a id="a-w"></a>谓无漏色受想识蕴。<a id="a-x"></a>及念住所不摄无漏行蕴。<a id="a-y"></a>并无为。<a id="a-z"></a>或念住非无漏处。<a id="a-10"></a>谓有漏四念住。<a id="a-11"></a>或无漏处亦念住。<a id="a-12"></a>谓无漏四念住。<a id="a-13"></a>或非无漏处非念住。<a id="a-14"></a>谓有漏色受想识蕴。<a id="a-15"></a>及念住所不摄有漏行蕴。<a id="a-16"></a>几过去等者。<a id="a-17"></a>一切或过去或未来或现在。<a id="a-18"></a>几善等者。<a id="a-19"></a>一切是善。<a id="a-1A"></a>几欲界系等者。<a id="a-1B"></a>一切应分别。<a id="a-1C"></a>谓缘身慧。<a id="a-1D"></a>或欲界系。<a id="a-1E"></a>或色界系。<a id="a-1F"></a>或无色界系。<a id="a-1G"></a>或不系。<a id="a-1H"></a>云何欲界系。<a id="a-1I"></a>谓欲界作意相应缘身慧。<a id="a-1J"></a>云何色界系。<a id="a-1K"></a>谓色界作意相应缘身慧。<a id="a-1L"></a>云何无色界系。<a id="a-1M"></a>谓无色界作意相应缘身慧。<a id="a-1N"></a>云何不系。<a id="a-1O"></a>谓无漏作意相应缘身慧。<a id="a-1P"></a>缘受心法慧亦尔。<a id="a-1Q"></a>几学等者。<a id="a-1R"></a>一切应分别。<a id="a-1S"></a>谓缘身慧。<a id="a-1T"></a>或学或无学。<a id="a-1U"></a>或非学非无学。<a id="a-1V"></a>云何学。<a id="a-1W"></a>谓学作意相应缘身慧。<a id="a-1X"></a>云何无学。<a id="a-1Y"></a>谓无学作意相应缘身慧。<a id="a-1Z"></a>云何非学非无学。<a id="a-1a"></a>谓有漏作意相应缘身慧。<a id="a-1b"></a>缘受心法慧亦尔。</p>
  <p id="a1c">此四念住。<a id="a-1d"></a>几见所断等者。<a id="a-1e"></a>一切应分别。<a id="a-1f"></a>谓诸念住。<a id="a-1g"></a>若有漏修所断。<a id="a-1h"></a>若无漏非所断。<a id="a-1i"></a>几非心等者。<a id="a-1j"></a>一切是心所与心相应。<a id="a-1k"></a>几随心转非受相应等者。<a id="a-1l"></a>一切随心转亦受相应。<a id="a-1m"></a>几随心转非想行相应等者。<a id="a-1n"></a>一切随心转亦想相应。<a id="a-1o"></a>一切随心转亦行相应。<a id="a-1p"></a>除其自性。<a id="a-1q"></a>几随寻转非伺相应等者。<a id="a-1r"></a>一切应分别。<a id="a-1s"></a>谓缘身慧。<a id="a-1t"></a>或有寻有伺。<a id="a-1u"></a>或无寻唯伺。<a id="a-1v"></a>或无寻无伺。<a id="a-1w"></a>云何有寻有伺。<a id="a-1x"></a>谓有寻有伺作意相应缘身慧。<a id="a-1y"></a>云何无寻唯伺。<a id="a-1z"></a>谓无寻唯伺作意相应缘身慧。<a id="a-20"></a>云何无寻无伺。<a id="a-21"></a>谓无寻无伺作意相应缘身慧。<a id="a-22"></a>缘受心法慧亦尔。<a id="a-23"></a>几见非见处等者。<a id="a-24"></a>一切应分别。<a id="a-25"></a>谓缘身慧。<a id="a-26"></a>有四句。<a id="a-27"></a>或见非见处。<a id="a-28"></a>谓尽无生智所不摄无漏缘身慧。<a id="a-29"></a>或见处非见。<a id="a-2A"></a>谓五识身相应善慧。<a id="a-2B"></a>或见亦见处。<a id="a-2C"></a>谓世间正见。<a id="a-2D"></a>或非见非见处。<a id="a-2E"></a>谓见所不摄无漏缘身慧缘受慧。<a id="a-2F"></a>或见非见处。<a id="a-2G"></a>或见亦见处。<a id="a-2H"></a>或非见非见处见非见处者。<a id="a-2I"></a>谓尽无生智所不摄无漏缘受慧。<a id="a-2J"></a>见亦见处者。<a id="a-2K"></a>谓世间正见。<a id="a-2L"></a>非见非见处者。<a id="a-2M"></a>谓见所不摄无漏缘受慧。<a id="a-2N"></a>缘心法慧亦尔。<a id="a-2O"></a>几有身见为因非有身见因等者。<a id="a-2P"></a>一切非有身见为因非有身见因。<a id="a-2Q"></a>几业非业异熟等者。<a id="a-2R"></a>一切非业非业异熟。<a id="a-2S"></a>几业非随业转等者。<a id="a-2T"></a>一切随业转非业。<a id="a-2U"></a>几所造色非有见色等者。<a id="a-2V"></a>一切非所造色非有见色。</p>
  <p id="a2W">此四念住几所造色非有对色等者。<a id="a-2X"></a>一切非所造色非有对色。<a id="a-2Y"></a>几难见故甚深等者。<a id="a-2Z"></a>一切难见故甚深。<a id="a-2a"></a>甚深故难见。<a id="a-2b"></a>几善非善为因等者。<a id="a-2c"></a>一切是善亦善为因。<a id="a-2d"></a>几不善非不善为因等者。<a id="a-2e"></a>一切非不善非不善为因。<a id="a-2f"></a>几无记非无记为因等者。<a id="a-2g"></a>一切非无记非无记为因。<a id="a-2h"></a>几因缘非有因等者。<a id="a-2i"></a>一切是因缘亦有因。<a id="a-2j"></a>几等无间非等无间缘等者。<a id="a-2k"></a>一切应分别。<a id="a-2l"></a>谓缘身慧。<a id="a-2m"></a>或是等无间非等无间缘。<a id="a-2n"></a>或是等无间亦等无间缘。<a id="a-2o"></a>或非等无间非等无间缘。<a id="a-2p"></a>是等无间非等无间缘者。<a id="a-2q"></a>谓未来现前正起缘身慧。<a id="a-2r"></a>是等无间亦等无间缘者。<a id="a-2s"></a>谓过去现在缘身慧。<a id="a-2t"></a>非等无间非等无间缘者。<a id="a-2u"></a>谓除未来现前正起缘身慧。<a id="a-2v"></a>诸余未来缘身慧。<a id="a-2w"></a>缘受心法慧亦尔。<a id="a-2x"></a>几所缘缘非有所缘等者。<a id="a-2y"></a>一切是所缘缘亦有所缘。<a id="a-2z"></a>几增上缘非有增上等者。<a id="a-30"></a>一切是增上缘亦有增上。<a id="a-31"></a>几暴流非顺暴流等者。<a id="a-32"></a>一切应分别。<a id="a-33"></a>谓诸念住。<a id="a-34"></a>若有漏是顺暴流非暴流。<a id="a-35"></a>若无漏非暴流非顺暴流。</p>
  <p id="a36">复次身念住云何。<a id="a-37"></a>谓十色处。<a id="a-38"></a>及法处所摄色。<a id="a-39"></a>受念住云何。<a id="a-3A"></a>谓六受身。<a id="a-3B"></a>心念住云何。<a id="a-3C"></a>谓六识身。<a id="a-3D"></a>法念住云何。<a id="a-3E"></a>谓受所不摄非色法处。<a id="a-3F"></a>此四念住几有色等者。<a id="a-3G"></a>一有色三无色。<a id="a-3H"></a>几有见等者。<a id="a-3I"></a>三无见。<a id="a-3J"></a>一应分别。<a id="a-3K"></a>谓身念住。<a id="a-3L"></a>或有见或无见。<a id="a-3M"></a>云何有见。<a id="a-3N"></a>谓一处。<a id="a-3O"></a>云何无见。<a id="a-3P"></a>谓九处。<a id="a-3Q"></a>及一处少分。<a id="a-3R"></a>几有对等者。<a id="a-3S"></a>三无对。<a id="a-3T"></a>一应分别。<a id="a-3U"></a>谓身念住。<a id="a-3V"></a>或有对或无对。<a id="a-3W"></a>云何有对。<a id="a-3X"></a>谓十处。<a id="a-3Y"></a>云何无对。<a id="a-3Z"></a>谓一处少分。<a id="a-3a"></a>几有漏等者。<a id="a-3b"></a>一切应分别。<a id="a-3c"></a>谓身念住。<a id="a-3d"></a>或有漏或无漏。<a id="a-3e"></a>云何有漏。<a id="a-3f"></a>谓十处及一处少分。<a id="a-3g"></a>云何无漏。<a id="a-3h"></a>谓一处少分。<a id="a-3i"></a>受念住或有漏或无漏。<a id="a-3j"></a>云何有漏。<a id="a-3k"></a>谓有漏作意相应受蕴。<a id="a-3l"></a>云何无漏。<a id="a-3m"></a>谓无漏作意相应受蕴。<a id="a-3n"></a>心念住亦尔。<a id="a-3o"></a>法念住或有漏或无漏。<a id="a-3p"></a>云何有漏。<a id="a-3q"></a>谓有漏想行蕴。<a id="a-3r"></a>云何无漏。<a id="a-3s"></a>谓无漏想行蕴。<a id="a-3t"></a>及三无为。<a id="a-3u"></a>几有为等者。<a id="a-3v"></a>三有为。<a id="a-3w"></a>一应分别。<a id="a-3x"></a>谓法念住。<a id="a-3y"></a>或有为或无为。<a id="a-3z"></a>云何有为。<a id="a-40"></a>谓想行蕴。<a id="a-41"></a>云何无为。<a id="a-42"></a>谓三无为。<a id="a-43"></a>几有异熟等者。<a id="a-44"></a>一切应分别。<a id="a-45"></a>谓身念住。<a id="a-46"></a>或有异熟或无异熟。<a id="a-47"></a>云何有异熟。<a id="a-48"></a>谓不善善有漏色蕴。<a id="a-49"></a>云何无异熟。<a id="a-4A"></a>谓无记无漏色蕴。<a id="a-4B"></a>受心法念住亦尔。<a id="a-4C"></a>几是缘生等者。<a id="a-4D"></a>三是缘生是因生是世摄。<a id="a-4E"></a>一应分别。<a id="a-4F"></a>谓法念住。<a id="a-4G"></a>若有为是缘生是因生是世摄。<a id="a-4H"></a>若无为非缘生非因生非世摄。<a id="a-4I"></a>几色摄等者。<a id="a-4J"></a>一色摄。<a id="a-4K"></a>三名摄。<a id="a-4L"></a>几内处摄等者。<a id="a-4M"></a>一内处摄。<a id="a-4N"></a>二外处摄。<a id="a-4O"></a>一应分别。<a id="a-4P"></a>谓身念住。<a id="a-4Q"></a>或内处摄或外处摄。<a id="a-4R"></a>云何内处摄。<a id="a-4S"></a>谓五内处。<a id="a-4T"></a>云何外处摄。<a id="a-4U"></a>谓五外处。<a id="a-4V"></a>及一外处少分。<a id="a-4W"></a>几智遍知所遍知等者。<a id="a-4X"></a>一切是智遍知所遍知。</p>
  <p id="a4Y">此四念住几断遍知所遍知等者。<a id="a-4Z"></a>一切应分别。<a id="a-4a"></a>谓诸念住。<a id="a-4b"></a>若有漏是断遍知所遍知。<a id="a-4c"></a>若无漏非断遍知所遍知。<a id="a-4d"></a>几应断等者。<a id="a-4e"></a>一切应分别。<a id="a-4f"></a>谓诸念住若有漏是应断。<a id="a-4g"></a>若无漏不应断。<a id="a-4h"></a>几应修等者。<a id="a-4i"></a>一切应分别。<a id="a-4j"></a>谓身念住。<a id="a-4k"></a>或应修或不应修。<a id="a-4l"></a>云何应修。<a id="a-4m"></a>谓善色蕴。<a id="a-4n"></a>云何不应修。<a id="a-4o"></a>谓不善无记色蕴。<a id="a-4p"></a>受心念住亦尔。<a id="a-4q"></a>法念住或应修或不应修。<a id="a-4r"></a>云何应修。<a id="a-4s"></a>谓善想行蕴。<a id="a-4t"></a>云何不应修。<a id="a-4u"></a>谓不善无记想行蕴。<a id="a-4v"></a>及三无为。<a id="a-4w"></a>几染污等者。<a id="a-4x"></a>一切应分别。<a id="a-4y"></a>谓身念住。<a id="a-4z"></a>或染污或不染污。<a id="a-50"></a>云何染污。<a id="a-51"></a>谓有覆色蕴。<a id="a-52"></a>云何不染污。<a id="a-53"></a>谓无覆色蕴。<a id="a-54"></a>受心法念住亦尔。<a id="a-55"></a>几果非有果等者。<a id="a-56"></a>三是果亦有果。<a id="a-57"></a>一应分别。<a id="a-58"></a>谓法念住。<a id="a-59"></a>或是果非有果。<a id="a-5A"></a>或是果亦有果。<a id="a-5B"></a>或非果非有果。<a id="a-5C"></a>是果非有果者。<a id="a-5D"></a>谓择灭。<a id="a-5E"></a>是果亦有果者。<a id="a-5F"></a>谓想行蕴。<a id="a-5G"></a>非果非有果者。<a id="a-5H"></a>谓虚空非择灭。<a id="a-5I"></a>几有执受等者。<a id="a-5J"></a>三无执受。<a id="a-5K"></a>一应分别。<a id="a-5L"></a>谓身念住。<a id="a-5M"></a>或有执受或无执受。<a id="a-5N"></a>云何有执受。<a id="a-5O"></a>谓自体所摄色蕴。<a id="a-5P"></a>云何无执受。<a id="a-5Q"></a>谓非自体所摄色蕴。<a id="a-5R"></a>几大种所造等者。<a id="a-5S"></a>三非大种所造。<a id="a-5T"></a>一应分别。<a id="a-5U"></a>谓身念住。<a id="a-5V"></a>或大种所造。<a id="a-5W"></a>或非大种所造。<a id="a-5X"></a>云何大种所造。<a id="a-5Y"></a>谓九处。<a id="a-5Z"></a>及二处少分。<a id="a-5a"></a>云何非大种所造。<a id="a-5b"></a>谓一处少分。<a id="a-5c"></a>几有上等者。<a id="a-5d"></a>三有上。<a id="a-5e"></a>一应分别。<a id="a-5f"></a>谓法念住。<a id="a-5g"></a>或有上或无上。<a id="a-5h"></a>云何有上。<a id="a-5i"></a>谓想行蕴及虚空非择灭。<a id="a-5j"></a>云何无上。<a id="a-5k"></a>谓择灭。<a id="a-5l"></a>几是有等者。<a id="a-5m"></a>一切应分别。<a id="a-5n"></a>谓诸念住。<a id="a-5o"></a>若有漏是有。<a id="a-5p"></a>若无漏非有。<a id="a-5q"></a>几因相应等者。<a id="a-5r"></a>一因不相应。<a id="a-5s"></a>二因相应。<a id="a-5t"></a>一应分别。<a id="a-5u"></a>谓法念住。<a id="a-5v"></a>若是心所因相应。<a id="a-5w"></a>若非心所因不相应。</p>
  <p id="a5x">此四念住与六善处相摄者。<a id="a-5y"></a>六善处摄四念住少分。<a id="a-5z"></a>四念住少分亦摄六善处。<a id="a-60"></a>与五不善处相摄者。<a id="a-61"></a>五不善处摄四念住少分。<a id="a-62"></a>四念住少分亦摄五不善处与。<a id="a-63"></a>七无记处相摄者。<a id="a-64"></a>七无记处摄四念住少分。<a id="a-65"></a>四念住少分亦摄七无记处。<a id="a-66"></a>与三漏处相摄者。<a id="a-67"></a>三漏处摄一念住少分。<a id="a-68"></a>一念住少分亦摄三漏处。<a id="a-69"></a>与五有漏处相摄者。<a id="a-6A"></a>五有漏处摄四念住少分。<a id="a-6B"></a>四念住少分亦摄五有漏处。<a id="a-6C"></a>与八无漏处相摄者。<a id="a-6D"></a>八无漏处摄四念住少分。<a id="a-6E"></a>四念住少分亦摄八无漏处。<a id="a-6F"></a>几过去等者。<a id="a-6G"></a>三或过去。<a id="a-6H"></a>或未来。<a id="a-6I"></a>或现在。<a id="a-6J"></a>一应分别。<a id="a-6K"></a>谓法念住。<a id="a-6L"></a>若有为或过去或未来或现在。<a id="a-6M"></a>若无为非过去非未来非现在。<a id="a-6N"></a>几善等者。<a id="a-6O"></a>一切应分别。<a id="a-6P"></a>谓身念住。<a id="a-6Q"></a>或善或不善或无记。<a id="a-6R"></a>云何善不善。<a id="a-6S"></a>谓三处少分。<a id="a-6T"></a>云何无记。<a id="a-6U"></a>谓八处及二处少分。<a id="a-6V"></a>受念住。<a id="a-6W"></a>或善或不善或无记。<a id="a-6X"></a>云何善。<a id="a-6Y"></a>谓善作意相应受蕴。<a id="a-6Z"></a>云何不善。<a id="a-6a"></a>谓不善作意相应受蕴。<a id="a-6b"></a>云何无记。<a id="a-6c"></a>谓无记作意相应受蕴。<a id="a-6d"></a>心念住亦尔。<a id="a-6e"></a>法念住。<a id="a-6f"></a>或善或不善或无记。<a id="a-6g"></a>云何善。<a id="a-6h"></a>谓善想行蕴及择灭。<a id="a-6i"></a>云何不善。<a id="a-6j"></a>谓不善想行蕴。<a id="a-6k"></a>云何无记。<a id="a-6l"></a>谓无记想行蕴及虚空非择灭。<a id="a-6m"></a>几欲界系等者。<a id="a-6n"></a>一切应分别。<a id="a-6o"></a>谓身念住。<a id="a-6p"></a>或欲界系或色界系或不系。<a id="a-6q"></a>云何欲界系。<a id="a-6r"></a>谓二处及九处少分。<a id="a-6s"></a>云何色界系谓九处少分。<a id="a-6t"></a>云何不系。<a id="a-6u"></a>谓一处少分。<a id="a-6v"></a>受念住。<a id="a-6w"></a>或欲界系或色界系或无色界系或不系。<a id="a-6x"></a>云何欲界系。<a id="a-6y"></a>谓欲界作意相应受蕴。<a id="a-6z"></a>云何色界系。<a id="a-70"></a>谓色界作意相应受蕴。<a id="a-71"></a>云何无色界系。<a id="a-72"></a>谓无色界作意相应受蕴。<a id="a-73"></a>云何不系。<a id="a-74"></a>谓无漏作意相应受蕴。<a id="a-75"></a>心念住亦尔。<a id="a-76"></a>法念住。<a id="a-77"></a>或欲界系或色界系或无色界系或不系。<a id="a-78"></a>云何欲界系谓欲界想行蕴。<a id="a-79"></a>云何色界系。<a id="a-7A"></a>谓色界想行蕴。<a id="a-7B"></a>云何无色界系。<a id="a-7C"></a>谓无色界想行蕴。<a id="a-7D"></a>云何不系。<a id="a-7E"></a>谓无漏想行蕴。<a id="a-7F"></a>及无为法。<a id="a-7G"></a>几学等者。<a id="a-7H"></a>一切应分别。<a id="a-7I"></a>谓身念住。<a id="a-7J"></a>或学或无学或非学非无学。<a id="a-7K"></a>云何学无学。<a id="a-7L"></a>谓一处少分。<a id="a-7M"></a>云何非学非无学。<a id="a-7N"></a>谓十处及一处少分。<a id="a-7O"></a>受念住。<a id="a-7P"></a>或学或无学或非学非无学。<a id="a-7Q"></a>云何学。<a id="a-7R"></a>谓学作意相应受蕴。<a id="a-7S"></a>云何无学。<a id="a-7T"></a>谓无学作意相应受蕴。<a id="a-7U"></a>云何非学非无学。<a id="a-7V"></a>谓有漏作意相应受蕴。<a id="a-7W"></a>心念住亦尔。<a id="a-7X"></a>法念住。<a id="a-7Y"></a>或学或无学或非学非无学。<a id="a-7Z"></a>云何学。<a id="a-7a"></a>谓学想行蕴。<a id="a-7b"></a>云何无学。<a id="a-7c"></a>谓无学想行蕴。<a id="a-7d"></a>云何非学非无学。<a id="a-7e"></a>谓有漏想行蕴及无为法。</p>
  <p id="a7f">此四念住几见所断等者。<a id="a-7g"></a>一切应分别。<a id="a-7h"></a>谓身念住。<a id="a-7i"></a>或修所断或非所断。<a id="a-7j"></a>云何修所断。<a id="a-7k"></a>谓十处及一处少分。<a id="a-7l"></a>云何非所断。<a id="a-7m"></a>谓一处少分。<a id="a-7n"></a>受念住。<a id="a-7o"></a>或见所断或修所断或非所断。<a id="a-7p"></a>云何见所断。<a id="a-7q"></a>谓受念住随信随法行。<a id="a-7r"></a>现观边忍所断。<a id="a-7s"></a>此复云何。<a id="a-7t"></a>谓见所断八十八随眠相应受蕴。<a id="a-7u"></a>云何修所断。<a id="a-7v"></a>谓受念住学见迹修所断。<a id="a-7w"></a>此复云何。<a id="a-7x"></a>谓修所断十随眠相应受蕴。<a id="a-7y"></a>及不染污有漏受蕴。<a id="a-7z"></a>云何非所断。<a id="a-80"></a>谓无漏受蕴。<a id="a-81"></a>心念住亦尔。<a id="a-82"></a>法念住。<a id="a-83"></a>或见所断或修所断或非所断。<a id="a-84"></a>云何见所断。<a id="a-85"></a>谓法念住。<a id="a-86"></a>随信随法行。<a id="a-87"></a>现观边忍所断。<a id="a-88"></a>此复云何。<a id="a-89"></a>谓见所断八十八随眠。<a id="a-8A"></a>及彼相应想行蕴。<a id="a-8B"></a>并彼等起心不相应行。<a id="a-8C"></a>云何修所断。<a id="a-8D"></a>谓法念住学见迹修所断。<a id="a-8E"></a>此复云何。<a id="a-8F"></a>谓修所断十随眠。<a id="a-8G"></a>及彼相应想行蕴。<a id="a-8H"></a>若彼等起心不相应行。<a id="a-8I"></a>若不染污有漏想行蕴。<a id="a-8J"></a>云何非所断。<a id="a-8K"></a>谓无漏想行蕴。<a id="a-8L"></a>及无为法。<a id="a-8M"></a>几非心等者。<a id="a-8N"></a>一非心非心所非心相应。<a id="a-8O"></a>一是心所与心相应。<a id="a-8P"></a>一唯是心。<a id="a-8Q"></a>一应分别。<a id="a-8R"></a>谓法念住。<a id="a-8S"></a>若有所缘是心所与心相应。<a id="a-8T"></a>若无所缘非心非心所非心相应。<a id="a-8U"></a>几随心转非受相应等者。<a id="a-8V"></a>一随心转非受相应。<a id="a-8W"></a>一受相应非随心转。<a id="a-8X"></a>二应分别。<a id="a-8Y"></a>谓身念住。<a id="a-8Z"></a>或随心转非受相应。<a id="a-8a"></a>或非随心转非受相应。<a id="a-8b"></a>随心转非受相应者。<a id="a-8c"></a>谓随心转身语业。<a id="a-8d"></a>诸余色蕴非随心转非受相应。<a id="a-8e"></a>法念住。<a id="a-8f"></a>或随心转非受相应。<a id="a-8g"></a>或随心转亦受相应。<a id="a-8h"></a>或非随心转非受相应。<a id="a-8i"></a>随心转非受相应者。<a id="a-8j"></a>谓随心转心不相应行。<a id="a-8k"></a>随心转亦受相应者。<a id="a-8l"></a>谓想蕴及相应行蕴。<a id="a-8m"></a>非随心转非受相应者。<a id="a-8n"></a>谓除随心转心不相应行。<a id="a-8o"></a>诸余心不相应行。<a id="a-8p"></a>及无为法。<a id="a-8q"></a>几随心转非想行相应等者。<a id="a-8r"></a>除其自性。<a id="a-8s"></a>如受应知。<a id="a-8t"></a>几随寻转非伺相应。<a id="a-8u"></a>等者。<a id="a-8v"></a>一切应分别。<a id="a-8w"></a>谓身念住。<a id="a-8x"></a>或随寻转非伺相应。<a id="a-8y"></a>或非随寻转非伺相应。<a id="a-8z"></a>随寻转非伺相应者。<a id="a-90"></a>谓随寻转身语业。<a id="a-91"></a>诸余色蕴。<a id="a-92"></a>非随寻转非伺相应。<a id="a-93"></a>受念住。<a id="a-94"></a>或有寻有伺。<a id="a-95"></a>或无寻唯伺。<a id="a-96"></a>或无寻无伺。<a id="a-97"></a>云何有寻有伺。<a id="a-98"></a>谓有寻有伺作意相应受蕴。<a id="a-99"></a>云何无寻唯伺。<a id="a-9A"></a>谓无寻唯伺作意相应受蕴。<a id="a-9B"></a>云何无寻无伺。<a id="a-9C"></a>谓无寻无伺作意相应受蕴。<a id="a-9D"></a>心念住亦尔。<a id="a-9E"></a>法念住有四句。<a id="a-9F"></a>或随寻转非伺相应。<a id="a-9G"></a>谓随寻转心不相应行。<a id="a-9H"></a>及寻相应伺。<a id="a-9I"></a>或伺相应非随寻转。<a id="a-9J"></a>谓寻及寻不相应伺相应想行蕴。<a id="a-9K"></a>或随寻转亦伺相应。<a id="a-9L"></a>谓寻伺相应想行蕴。<a id="a-9M"></a>或非随寻转非伺相应。<a id="a-9N"></a>谓除随寻转心不相应行。<a id="a-9O"></a>诸余心不相应行。<a id="a-9P"></a>及寻不相应伺。<a id="a-9Q"></a>若无寻无伺非受心所。<a id="a-9R"></a>若无为法。<a id="a-9S"></a>几见非见处等者。<a id="a-9T"></a>一切应分别。<a id="a-9U"></a>谓身念住。<a id="a-9V"></a>或见处非见。<a id="a-9W"></a>或见亦见处。<a id="a-9X"></a>或非见非见处。<a id="a-9Y"></a>见处非见者。<a id="a-9Z"></a>谓九处及一处少分。<a id="a-9a"></a>见亦见处者。<a id="a-9b"></a>谓一处。<a id="a-9c"></a>非见非见处者。<a id="a-9d"></a>谓一处少分。<a id="a-9e"></a>受念住。<a id="a-9f"></a>若有漏是见处非见。<a id="a-9g"></a>若无漏非见非见处。<a id="a-9h"></a>心念住亦尔。<a id="a-9i"></a>法念住有四句。<a id="a-9j"></a>或是见非见处。<a id="a-9k"></a>谓尽无生智所不摄无漏慧。<a id="a-9l"></a>或是见处非见。<a id="a-9m"></a>谓有漏想蕴。<a id="a-9n"></a>及见所不摄有漏行蕴。<a id="a-9o"></a>或是见亦见处。<a id="a-9p"></a>谓五染污见。<a id="a-9q"></a>及世间正见。<a id="a-9r"></a>或非见非见处。<a id="a-9s"></a>谓无漏想蕴。<a id="a-9t"></a>及见所不摄无漏行蕴。<a id="a-9u"></a>并无为法。<a id="a-9v"></a>几有身见为因非有身见因等者。<a id="a-9w"></a>一切应分别。<a id="a-9x"></a>谓身念住。<a id="a-9y"></a>若染污有身见为因非有身见因。<a id="a-9z"></a>若不染污非有身见为因非有身见因。<a id="a-A0"></a>受念住。<a id="a-A1"></a>或有身见为因非有身见因。<a id="a-A2"></a>或有身见为因亦有身见因。<a id="a-A3"></a>或非有身见为因非有身见因。<a id="a-A4"></a>有身见为因非有身见因者。<a id="a-A5"></a>谓除过去现在见苦所断随眠相应受蕴。<a id="a-A6"></a>亦除过去现在见集所断遍行随眠相应受蕴。<a id="a-A7"></a>亦除未来有身见相应受蕴。<a id="a-A8"></a>诸余染污受蕴。<a id="a-A9"></a>有身见为因亦有身见因者。<a id="a-AA"></a>谓前所除受蕴。<a id="a-AB"></a>非有身见为因非有身见因者。<a id="a-AC"></a>谓不染污受蕴。<a id="a-AD"></a>心念住亦尔。<a id="a-AE"></a>法念住。<a id="a-AF"></a>或有身见为因非有身见因。<a id="a-AG"></a>或有身见为因亦有身见因。<a id="a-AH"></a>或非有身见为因非有身见因。<a id="a-AI"></a>有身见为因非有身见因者。<a id="a-AJ"></a>谓除过去现在见苦所断随眠及彼相应俱有等想行蕴。<a id="a-AK"></a>亦除过去现在见集所断遍行随眠及彼相应俱有想行蕴。<a id="a-AL"></a>亦除未来有身见相应想行蕴。<a id="a-AM"></a>亦除未来有身见及彼相应法生老住无常。<a id="a-AN"></a>诸余染污想行蕴。<a id="a-AO"></a>有身见为因亦有身见因者。<a id="a-AP"></a>谓前所除想行蕴。<a id="a-AQ"></a>非有身见为因非有身见因者。<a id="a-AR"></a>谓不染污想行蕴。<a id="a-AS"></a>及无为法。<a id="a-AT"></a>几业非业异熟等者。<a id="a-AU"></a>一切应分别。<a id="a-AV"></a>谓身念住。<a id="a-AW"></a>或业非业异熟。<a id="a-AX"></a>或业异熟非业。<a id="a-AY"></a>或非业非业异熟。<a id="a-AZ"></a>业非业异熟者。<a id="a-Aa"></a>谓身语业。<a id="a-Ab"></a>业异熟非业者。<a id="a-Ac"></a>谓业异熟生色蕴。<a id="a-Ad"></a>非业非业异熟者。<a id="a-Ae"></a>谓除业及业异熟色蕴。<a id="a-Af"></a>诸余色蕴。<a id="a-Ag"></a>受念住。<a id="a-Ah"></a>或业异熟非业。<a id="a-Ai"></a>或非业非业异熟。<a id="a-Aj"></a>业异熟非业者。<a id="a-Ak"></a>谓业异熟生受蕴。<a id="a-Al"></a>诸余受蕴。<a id="a-Am"></a>非业非业异熟。<a id="a-An"></a>心念住亦尔。<a id="a-Ao"></a>法念住有四句。<a id="a-Ap"></a>或业非业异熟。<a id="a-Aq"></a>谓业异熟所不摄思。<a id="a-Ar"></a>或业异熟非业。<a id="a-As"></a>谓思所不摄业异熟生想行蕴。<a id="a-At"></a>或业亦业异熟。<a id="a-Au"></a>谓业异熟生思。<a id="a-Av"></a>或非业非业异熟。<a id="a-Aw"></a>谓除业及业异熟想行蕴。<a id="a-Ax"></a>诸余想行蕴。<a id="a-Ay"></a>及无为法。<a id="a-Az"></a>几业非随业转等者。<a id="a-B0"></a>二随业转非业。<a id="a-B1"></a>二应分别。<a id="a-B2"></a>谓身念住有三句。<a id="a-B3"></a>或业非随业转。<a id="a-B4"></a>谓除随业转身语业。<a id="a-B5"></a>诸余身语业。<a id="a-B6"></a>或业亦随业转。<a id="a-B7"></a>谓随业转身语业。<a id="a-B8"></a>或非业非随业转。<a id="a-B9"></a>谓除业及随业转色蕴。<a id="a-BA"></a>诸余色蕴。<a id="a-BB"></a>法念住有三句。<a id="a-BC"></a>或业非随业转。<a id="a-BD"></a>谓思或随业转非业。<a id="a-BE"></a>谓想蕴及思所不摄随业转行蕴。<a id="a-BF"></a>或非业非随业转。<a id="a-BG"></a>谓除业及随业转行蕴。<a id="a-BH"></a>诸余行蕴。<a id="a-BI"></a>及无为法。<a id="a-BJ"></a>几所造色非有见色等者。<a id="a-BK"></a>三非所造色非有见色。<a id="a-BL"></a>一应分别。<a id="a-BM"></a>谓身念住有三句。<a id="a-BN"></a>或所造色非有见色。<a id="a-BO"></a>谓八处及二处少分。<a id="a-BP"></a>或所造色亦有见色。<a id="a-BQ"></a>谓一处。<a id="a-BR"></a>或非所造色非有见色。<a id="a-BS"></a>谓一处少分。</p>
  <p id="aBT">此四念住几所造色非有对色等者。<a id="a-BU"></a>三非所造色非有对色。<a id="a-BV"></a>一应分别。<a id="a-BW"></a>谓身念住有三句。<a id="a-BX"></a>或所造色非有对色。<a id="a-BY"></a>谓一处少分。<a id="a-BZ"></a>或有对色非所造色。<a id="a-Ba"></a>谓一处少分。<a id="a-Bb"></a>或所造色亦有对色。<a id="a-Bc"></a>谓九处及一处少分。<a id="a-Bd"></a>几难见故甚深等者。<a id="a-Be"></a>一切难见故甚深。<a id="a-Bf"></a>甚深故难见。<a id="a-Bg"></a>几善非善为因等者。<a id="a-Bh"></a>一切应分别。<a id="a-Bi"></a>谓身念住有三句。<a id="a-Bj"></a>或善为因非善。<a id="a-Bk"></a>谓善异熟生色蕴。<a id="a-Bl"></a>或善亦善为因谓善色蕴。<a id="a-Bm"></a>或非善非善为因。<a id="a-Bn"></a>谓除善异熟生色蕴诸余无记。<a id="a-Bo"></a>及不善色蕴。<a id="a-Bp"></a>受心念住亦尔。<a id="a-Bq"></a>法念住有四句。<a id="a-Br"></a>或善非善为因。<a id="a-Bs"></a>谓择灭。<a id="a-Bt"></a>或善为因非善。<a id="a-Bu"></a>谓善异熟生想行蕴。<a id="a-Bv"></a>或善亦善为因。<a id="a-Bw"></a>谓善想行蕴。<a id="a-Bx"></a>或非善非善为因。<a id="a-By"></a>谓除善异熟生想行蕴。<a id="a-Bz"></a>诸余无记。<a id="a-C0"></a>及不善想行蕴。<a id="a-C1"></a>并虚空非择灭。<a id="a-C2"></a>几不善非不善为因等者。<a id="a-C3"></a>一切应分别。<a id="a-C4"></a>谓身念住有三句。<a id="a-C5"></a>或不善为因非不善。<a id="a-C6"></a>谓不善异熟生色蕴。<a id="a-C7"></a>或不善亦不善为因。<a id="a-C8"></a>谓不善色蕴。<a id="a-C9"></a>或非不善非不善为因。<a id="a-CA"></a>谓除不善异熟生色蕴。<a id="a-CB"></a>诸余无记及善色蕴。<a id="a-CC"></a>受念住有三句。<a id="a-CD"></a>或不善为因非不善。<a id="a-CE"></a>谓不善异熟生受蕴。<a id="a-CF"></a>及欲界有身见边执见相应受蕴。<a id="a-CG"></a>或不善亦不善为因。<a id="a-CH"></a>谓不善受蕴。<a id="a-CI"></a>或非不善非不善为因。<a id="a-CJ"></a>谓除不善异熟生受蕴。<a id="a-CK"></a>及除欲界有身见边执见相应受蕴。<a id="a-CL"></a>诸余无记及善受蕴。<a id="a-CM"></a>心念住亦尔。<a id="a-CN"></a>法念住有三句。<a id="a-CO"></a>或不善为因非不善。<a id="a-CP"></a>谓不善异熟生想行蕴。<a id="a-CQ"></a>及欲界有身见边执见。<a id="a-CR"></a>并彼相应俱有等想行蕴。<a id="a-CS"></a>或不善亦不善为因。<a id="a-CT"></a>谓不善想行蕴。<a id="a-CU"></a>或非不善非不善为因。<a id="a-CV"></a>谓除不善异熟生想行蕴。<a id="a-CW"></a>及除欲界有身见边执见并彼相应俱有等想行蕴。<a id="a-CX"></a>诸余无记及善想行蕴。<a id="a-CY"></a>并三无为。<a id="a-CZ"></a>几无记非无记为因等者。<a id="a-Ca"></a>一切应分别。<a id="a-Cb"></a>谓身念住有三句。<a id="a-Cc"></a>或无记为因非无记。<a id="a-Cd"></a>谓不善色蕴。<a id="a-Ce"></a>或无记亦无记为因。<a id="a-Cf"></a>谓无记色蕴。<a id="a-Cg"></a>或非无记非无记为因。<a id="a-Ch"></a>谓善色蕴。<a id="a-Ci"></a>受心念住亦尔。<a id="a-Cj"></a>法念住有四句。<a id="a-Ck"></a>或无记非无记为因。<a id="a-Cl"></a>谓虚空非择灭。<a id="a-Cm"></a>或无记为因非无记。<a id="a-Cn"></a>谓不善想行蕴。<a id="a-Co"></a>或无记亦无记为因。<a id="a-Cp"></a>谓无记想行蕴。<a id="a-Cq"></a>或非无记非无记为因。<a id="a-Cr"></a>谓善想行蕴。<a id="a-Cs"></a>及择灭。<a id="a-Ct"></a>几因缘非有因等者。<a id="a-Cu"></a>三是因缘亦有因。<a id="a-Cv"></a>一应分别。<a id="a-Cw"></a>谓法念住。<a id="a-Cx"></a>若有为是因缘亦有因。<a id="a-Cy"></a>若无为非因缘非有因。<a id="a-Cz"></a>几等无间非等无间缘等者。<a id="a-D0"></a>一非等无间非等无间缘。<a id="a-D1"></a>三应分别。<a id="a-D2"></a>谓受念住有三句。<a id="a-D3"></a>或等无间非等无间缘。<a id="a-D4"></a>谓未来现前正起受蕴。<a id="a-D5"></a>及过去现在阿罗汉命终时受蕴。<a id="a-D6"></a>或等无间亦等无间缘。<a id="a-D7"></a>谓除过去现在阿罗汉命终时受蕴。<a id="a-D8"></a>诸余过去现在受蕴。<a id="a-D9"></a>或非等无间非等无间缘。<a id="a-DA"></a>谓除未来现前正起受蕴。<a id="a-DB"></a>诸余未来受蕴心念住亦尔。<a id="a-DC"></a>法念住。<a id="a-DD"></a>有三句。<a id="a-DE"></a>或等无间非等无间缘。<a id="a-DF"></a>谓未来现前正起非受心所。<a id="a-DG"></a>及过去现在阿罗汉命终时。<a id="a-DH"></a>非受心所。<a id="a-DI"></a>并已生正起无想灭定。<a id="a-DJ"></a>或等无间亦等无间缘。<a id="a-DK"></a>谓除过去现在阿罗汉命终时非受心所。<a id="a-DL"></a>诸余过去现在非受心所。<a id="a-DM"></a>或非等无间非等无间缘。<a id="a-DN"></a>谓除未来现前正起非受心所。<a id="a-DO"></a>诸余未来非受心所。<a id="a-DP"></a>及除等无间心不相应行。<a id="a-DQ"></a>诸余心不相应行。<a id="a-DR"></a>并无为法。<a id="a-DS"></a>几所缘缘非有所缘等者。<a id="a-DT"></a>一所缘缘非有所缘。<a id="a-DU"></a>二所缘缘亦有所缘。<a id="a-DV"></a>一应分别。<a id="a-DW"></a>谓法念住。<a id="a-DX"></a>若是心所是所缘缘亦有所缘。<a id="a-DY"></a>若非心所是所缘缘非有所缘。<a id="a-DZ"></a>几增上缘非有增上等者。<a id="a-Da"></a>三增上缘亦有增上。<a id="a-Db"></a>一应分别。<a id="a-Dc"></a>谓法念住。<a id="a-Dd"></a>若有为是增上缘亦有增上。<a id="a-De"></a>若无为是增上缘非有增上。<a id="a-Df"></a>几暴流非顺暴流等者。<a id="a-Dg"></a>一切应分别。<a id="a-Dh"></a>谓身念住。<a id="a-Di"></a>若有漏顺暴流非暴流。<a id="a-Dj"></a>若无漏非暴流非顺暴流。<a id="a-Dk"></a>受心念住亦尔。<a id="a-Dl"></a>法念住有三句。<a id="a-Dm"></a>或顺暴流非暴流。<a id="a-Dn"></a>谓有漏想蕴及暴流所不摄有漏行蕴。<a id="a-Do"></a>或暴流亦顺暴流。<a id="a-Dp"></a>谓四暴流。<a id="a-Dq"></a>或非暴流非顺暴流。<a id="a-Dr"></a>谓无漏想行蕴。<a id="a-Ds"></a>及无为法。</p>
  <p id="aDt">四圣谛者。<a id="a-Du"></a>谓苦圣谛集圣谛灭圣谛道圣谛。<a id="a-Dv"></a>此四圣谛。<a id="a-Dw"></a>几有色等者。<a id="a-Dx"></a>一无色。<a id="a-Dy"></a>三应分别。<a id="a-Dz"></a>谓苦圣谛。<a id="a-E0"></a>或有色或无色。<a id="a-E1"></a>云何有色。<a id="a-E2"></a>谓十处及一处少分。<a id="a-E3"></a>云何无色。<a id="a-E4"></a>谓一处。<a id="a-E5"></a>及一处少分。<a id="a-E6"></a>集圣谛亦尔。<a id="a-E7"></a>道圣谛所摄身语业。<a id="a-E8"></a>是有色。<a id="a-E9"></a>余皆是无色。<a id="a-EA"></a>几有见等者。<a id="a-EB"></a>二无见。<a id="a-EC"></a>二应分别。<a id="a-ED"></a>谓苦圣谛。<a id="a-EE"></a>或有见或无见。<a id="a-EF"></a>云何有见。<a id="a-EG"></a>谓一处。<a id="a-EH"></a>云何无见。<a id="a-EI"></a>谓十一处。<a id="a-EJ"></a>集圣谛亦尔。<a id="a-EK"></a>几有对等者。<a id="a-EL"></a>二无对。<a id="a-EM"></a>二应分别。<a id="a-EN"></a>谓苦圣谛。<a id="a-EO"></a>或有对或无对。<a id="a-EP"></a>云何有对。<a id="a-EQ"></a>谓十处。<a id="a-ER"></a>云何无对。<a id="a-ES"></a>谓二处。<a id="a-ET"></a>集圣谛亦尔。<a id="a-EU"></a>几有漏等者。<a id="a-EV"></a>二有漏二无漏。<a id="a-EW"></a>有为等者。<a id="a-EX"></a>三有为。<a id="a-EY"></a>一无为。<a id="a-EZ"></a>几有异熟等者。<a id="a-Ea"></a>二无异熟。<a id="a-Eb"></a>二应分别。<a id="a-Ec"></a>谓苦圣谛。<a id="a-Ed"></a>或有异熟或无异熟。<a id="a-Ee"></a>云何有异熟。<a id="a-Ef"></a>谓善不善苦谛。<a id="a-Eg"></a>云何无异熟。<a id="a-Eh"></a>谓无记苦谛。<a id="a-Ei"></a>集圣谛亦尔。<a id="a-Ej"></a>几是缘生等者。<a id="a-Ek"></a>三是缘生是因生是世摄。<a id="a-El"></a>一非缘生非因生非世摄。<a id="a-Em"></a>几色摄等者。<a id="a-En"></a>一名摄。<a id="a-Eo"></a>三应分别。<a id="a-Ep"></a>谓苦圣谛。<a id="a-Eq"></a>或色摄或名摄。<a id="a-Er"></a>云何色摄。<a id="a-Es"></a>谓十处及一处少分。<a id="a-Et"></a>云何名摄。<a id="a-Eu"></a>谓一处及一处少分。<a id="a-Ev"></a>集圣谛亦尔。<a id="a-Ew"></a>道圣谛所摄身语业是色摄。<a id="a-Ex"></a>余皆是名摄。<a id="a-Ey"></a>几内处摄等者。<a id="a-Ez"></a>一外处摄。<a id="a-F0"></a>三应分别。<a id="a-F1"></a>谓苦圣谛。<a id="a-F2"></a>或内处摄或外处摄。<a id="a-F3"></a>云何内处摄。<a id="a-F4"></a>谓六内处。<a id="a-F5"></a>云何外处摄。<a id="a-F6"></a>谓六外处。<a id="a-F7"></a>集圣谛亦尔。<a id="a-F8"></a>道圣谛所摄心意识内处摄。<a id="a-F9"></a>余皆外处摄。<a id="a-FA"></a>几智遍知所遍知等者。<a id="a-FB"></a>一切是智遍知所遍知。</p>
 </body>
</html>