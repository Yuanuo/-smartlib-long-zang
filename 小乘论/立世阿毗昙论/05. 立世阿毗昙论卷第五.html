<!doctype html>
<html id="z3IBWBc1Cy" data-ver="983">
 <head>
  <meta charset="utf-8">
  <meta author="真谛">
  <meta library="龙藏">
  <meta catalog="小乘论">
  <meta period="陈">
 </head>
 <body>
  <h1 id="a1">立世阿毗昙论卷第五</h1>
  <h2 id="a2">天非天斗战品第十八</h2>
  <p id="a3">须弥山王上顶平地。<a id="a-4"></a>琉璃所成。<a id="a-5"></a>软滑可爱。<a id="a-6"></a>众宝庄严。<a id="a-7"></a>譬如北地妙好[毯-炎+瞿]毹。<a id="a-8"></a>种种雕镂。<a id="a-9"></a>亦如耳珰众宝庄饰。<a id="a-A"></a>脚践便没。<a id="a-B"></a>举足即起。<a id="a-C"></a>如兜罗绵。<a id="a-D"></a>其地柔软。<a id="a-E"></a>亦复如是。<a id="a-F"></a>金城围绕。<a id="a-G"></a>高一由旬。<a id="a-H"></a>埤堄高半由旬。<a id="a-I"></a>城门高二由旬。<a id="a-J"></a>门楼一由旬半。<a id="a-K"></a>十十由旬。<a id="a-L"></a>有一一门。<a id="a-M"></a>三万二千门。<a id="a-N"></a>是诸城门。<a id="a-O"></a>众宝所成。<a id="a-P"></a>种种摩尼之所严饰。<a id="a-Q"></a>譬如北地妙好[毯-炎+瞿]毹。<a id="a-R"></a>人非人等。<a id="a-S"></a>龙兽草木。<a id="a-T"></a>及诸杂花莫不必备。<a id="a-U"></a>亦如耳珰众宝庄严。<a id="a-V"></a>填满具足。<a id="a-W"></a>是诸城门。<a id="a-X"></a>亦复如是。<a id="a-Y"></a>诸门边。<a id="a-Z"></a>象马车军之所庄严。<a id="a-a"></a>是诸天子庄严铠仗。<a id="a-b"></a>聚集其中。<a id="a-c"></a>为护国土游戏庄严。<a id="a-d"></a>处处宝池。<a id="a-e"></a>天水盈满。<a id="a-f"></a>四宝为塼。<a id="a-g"></a>垒其底岸。<a id="a-h"></a>余如上说。<a id="a-i"></a>乃至诸天男女遍满其中。<a id="a-j"></a>亦复如是。<a id="a-k"></a>须弥山王。<a id="a-l"></a>从其上顶。<a id="a-m"></a>向下二万由旬。<a id="a-n"></a>是第一层。<a id="a-o"></a>是层四出。<a id="a-p"></a>并五十由旬。<a id="a-q"></a>周回增本四百由旬。<a id="a-r"></a>金城围绕。<a id="a-s"></a>高一由旬。<a id="a-t"></a>埤堄一由旬半。<a id="a-u"></a>城门高二由旬。<a id="a-v"></a>门楼一由旬半。<a id="a-w"></a>十十由旬。<a id="a-x"></a>有一一门。<a id="a-y"></a>无数千门。<a id="a-z"></a>众宝所成。<a id="a-10"></a>种种摩尼之所严饰。<a id="a-11"></a>譬如北地妙好[毯-炎+瞿]毹。<a id="a-12"></a>人非人等。<a id="a-13"></a>龙兽草木。<a id="a-14"></a>及诸杂花。<a id="a-15"></a>莫不必备。<a id="a-16"></a>亦如耳珰众宝具足。<a id="a-17"></a>是诸城门。<a id="a-18"></a>亦复如是。<a id="a-19"></a>诸城门边。<a id="a-1A"></a>象马四军之所防卫。<a id="a-1B"></a>为护国土游戏庄严。<a id="a-1C"></a>其城外边。<a id="a-1D"></a>有诸宝池。<a id="a-1E"></a>四宝为塼。<a id="a-1F"></a>垒其底岸。<a id="a-1G"></a>乃至天子天女遍满国土。<a id="a-1H"></a>亦复如是。<a id="a-1I"></a>有诸天子。<a id="a-1J"></a>名曰持鬘。<a id="a-1K"></a>于此中住。<a id="a-1L"></a>是须弥山本周围数。<a id="a-1M"></a>更增四百由旬。<a id="a-1N"></a>合本八百由旬。<a id="a-1O"></a>从顶向下。<a id="a-1P"></a>四万由旬。<a id="a-1Q"></a>是第二层。<a id="a-1R"></a>四出并广上层。<a id="a-1S"></a>五十由旬。<a id="a-1T"></a>金城围绕。<a id="a-1U"></a>高一由旬。<a id="a-1V"></a>埤堄一由旬半。<a id="a-1W"></a>城门高二由旬。<a id="a-1X"></a>门楼一由旬半。<a id="a-1Y"></a>十十由旬。<a id="a-1Z"></a>有一一门。<a id="a-1a"></a>无数千门。<a id="a-1b"></a>众宝所成。<a id="a-1c"></a>种种摩尼之所严饰。<a id="a-1d"></a>譬如北地妙好[毯-炎+瞿]毹。<a id="a-1e"></a>人非人等。<a id="a-1f"></a>龙兽草木。<a id="a-1g"></a>及诸杂花。<a id="a-1h"></a>莫不必备。<a id="a-1i"></a>亦如耳珰众宝具足。<a id="a-1j"></a>是诸城门。<a id="a-1k"></a>亦复如是。<a id="a-1l"></a>诸城门边。<a id="a-1m"></a>象马四军之所防卫。<a id="a-1n"></a>为护国土游戏庄严。<a id="a-1o"></a>有诸宝池。<a id="a-1p"></a>四宝为塼。<a id="a-1q"></a>垒其底岸。<a id="a-1r"></a>乃至诸天子等遍满国土。<a id="a-1s"></a>亦复如是。<a id="a-1t"></a>有诸天子。<a id="a-1u"></a>名曰常胜。<a id="a-1v"></a>于此中住。<a id="a-1w"></a>须弥山王本周围数。<a id="a-1x"></a>更增八百由旬。<a id="a-1y"></a>合本一千二百由旬。<a id="a-1z"></a>从顶向下。<a id="a-20"></a>六万由旬。<a id="a-21"></a>是第三层。<a id="a-22"></a>四出并广二层。<a id="a-23"></a>五十由旬。<a id="a-24"></a>金城围绕。<a id="a-25"></a>高一由旬。<a id="a-26"></a>埤堄一由旬半。<a id="a-27"></a>城门高二由旬。<a id="a-28"></a>门楼一由旬半。<a id="a-29"></a>十十由旬。<a id="a-2A"></a>有一一门。<a id="a-2B"></a>无数千门。<a id="a-2C"></a>众宝所成。<a id="a-2D"></a>种种摩尼之所严饰。<a id="a-2E"></a>譬如北地妙好[毯-炎+瞿]毹。<a id="a-2F"></a>人非人等。<a id="a-2G"></a>龙兽草木。<a id="a-2H"></a>及诸杂花。<a id="a-2I"></a>莫不必备。<a id="a-2J"></a>亦如耳珰众宝具足。<a id="a-2K"></a>是诸城门。<a id="a-2L"></a>亦复如是。<a id="a-2M"></a>诸城门边。<a id="a-2N"></a>象马四军之所防卫。<a id="a-2O"></a>亦护国土游戏庄严。<a id="a-2P"></a>有诸宝池。<a id="a-2Q"></a>四宝为塼。<a id="a-2R"></a>垒其底岸。<a id="a-2S"></a>乃至诸天子等遍满国土。<a id="a-2T"></a>亦复如是。<a id="a-2U"></a>有诸天子。<a id="a-2V"></a>名手持宝器。<a id="a-2W"></a>于此中住。<a id="a-2X"></a>金城围绕。<a id="a-2Y"></a>种种庄严。<a id="a-2Z"></a>亦如上说。<a id="a-2a"></a>乃至诸天子等遍满国土。<a id="a-2b"></a>亦复如是。<a id="a-2c"></a>须弥山王本周围数。<a id="a-2d"></a>更增四百由旬。<a id="a-2e"></a>合本一千六百由旬。<a id="a-2f"></a>是第四层。<a id="a-2g"></a>广上三层。<a id="a-2h"></a>四出并五十由旬。<a id="a-2i"></a>从海水际。<a id="a-2j"></a>向上五十由旬。<a id="a-2k"></a>是须弥山王第四层。<a id="a-2l"></a>广第三层。<a id="a-2m"></a>五十由旬。<a id="a-2n"></a>厚亦如此。<a id="a-2o"></a>金城围绕。<a id="a-2p"></a>高一由旬。<a id="a-2q"></a>埤堄一由旬半。<a id="a-2r"></a>城门高二由旬。<a id="a-2s"></a>门楼一由旬半。<a id="a-2t"></a>十十由旬。<a id="a-2u"></a>有一一门。<a id="a-2v"></a>无数千门。<a id="a-2w"></a>众宝所成。<a id="a-2x"></a>种种摩尼之所严饰。<a id="a-2y"></a>譬如北地妙好[毯-炎+瞿]毹。<a id="a-2z"></a>人非人等。<a id="a-30"></a>龙兽草木。<a id="a-31"></a>及诸杂华。<a id="a-32"></a>莫不必备。<a id="a-33"></a>亦如耳珰众宝具足。<a id="a-34"></a>是诸城门。<a id="a-35"></a>亦复如是。<a id="a-36"></a>诸城门边。<a id="a-37"></a>象马四军之所防卫。<a id="a-38"></a>为护国土游戏庄严。<a id="a-39"></a>有诸宝池。<a id="a-3A"></a>四宝为塼。<a id="a-3B"></a>垒其底岸。<a id="a-3C"></a>乃至诸天子等遍满国土。<a id="a-3D"></a>亦复如是。<a id="a-3E"></a>此第四层。<a id="a-3F"></a>四天王军之所住处。<a id="a-3G"></a>是层之外。<a id="a-3H"></a>又出四百五十由旬。<a id="a-3I"></a>周回一千八百由旬。<a id="a-3J"></a>有诸龙及金翅鸟之所住处。<a id="a-3K"></a>须弥山王上下诸层。<a id="a-3L"></a>并厚五十由旬。<a id="a-3M"></a>其海中诸层。<a id="a-3N"></a>悉是修罗住处。<a id="a-3O"></a>此阿修罗为得诸天五事因缘。<a id="a-3P"></a>故往攻伐。<a id="a-3Q"></a>何者为五。<a id="a-3R"></a>一天须陀味。<a id="a-3S"></a>二诸天平地。<a id="a-3T"></a>三天诸园林。<a id="a-3U"></a>四诸天国邑。<a id="a-3V"></a>五诸天童女。<a id="a-3W"></a>为是五事。<a id="a-3X"></a>往击诸天。<a id="a-3Y"></a>诸天亦欲得彼五事。<a id="a-3Z"></a>往击修罗。<a id="a-3a"></a>何者为五。<a id="a-3b"></a>一阿修罗须陀味。<a id="a-3c"></a>二修罗平地。<a id="a-3d"></a>三修罗园林。<a id="a-3e"></a>四修罗国邑。<a id="a-3f"></a>五修罗童女。<a id="a-3g"></a>为是五事。<a id="a-3h"></a>往击修罗。<a id="a-3i"></a>是时修罗来击诸天。<a id="a-3j"></a>先于水际。<a id="a-3k"></a>与龙鸟斗。<a id="a-3l"></a>若不如时便退还本。<a id="a-3m"></a>若战胜时。<a id="a-3n"></a>登最下层。<a id="a-3o"></a>共四王军。<a id="a-3p"></a>及诸龙鸟。<a id="a-3q"></a>亦登此层。<a id="a-3r"></a>一时共斗。<a id="a-3s"></a>修罗不如。<a id="a-3t"></a>更退还本。<a id="a-3u"></a>若战胜时。<a id="a-3v"></a>登下二层。<a id="a-3w"></a>与四王军。<a id="a-3x"></a>及持宝器天。<a id="a-3y"></a>诸龙鸟等。<a id="a-3z"></a>一时共斗。<a id="a-40"></a>若不如时。<a id="a-41"></a>便退还本。<a id="a-42"></a>若战胜者。<a id="a-43"></a>登下三层。<a id="a-44"></a>与常胜天。<a id="a-45"></a>及持宝器。<a id="a-46"></a>并四王军诸龙鸟等。<a id="a-47"></a>一时共斗。<a id="a-48"></a>若不如时。<a id="a-49"></a>便退还本。<a id="a-4A"></a>若战胜时。<a id="a-4B"></a>登下四层。<a id="a-4C"></a>与持鬘天。<a id="a-4D"></a>及下诸天。<a id="a-4E"></a>若四王军。<a id="a-4F"></a>诸龙鸟等。<a id="a-4G"></a>一时共斗。<a id="a-4H"></a>若不如者。<a id="a-4I"></a>从此还本。<a id="a-4J"></a>若战胜时。<a id="a-4K"></a>登须弥上顶。<a id="a-4L"></a>是持鬘诸天往帝释所。<a id="a-4M"></a>报如是事。<a id="a-4N"></a>善尊。<a id="a-4O"></a>阿修罗已来。<a id="a-4P"></a>是时帝释以一千马。<a id="a-4Q"></a>驾其一车。<a id="a-4R"></a>以阿罗汉衣。<a id="a-4S"></a>为其幡帜。<a id="a-4T"></a>象马四兵不相参杂。<a id="a-4U"></a>众军围绕。<a id="a-4V"></a>出往战所。<a id="a-4W"></a>时三十二天王。<a id="a-4X"></a>亦各皆有四部军众之所围绕。<a id="a-4Y"></a>亦到战所。<a id="a-4Z"></a>王二太子栴檀须毗。<a id="a-4a"></a>亦有四军之所围绕。<a id="a-4b"></a>同往战所。<a id="a-4c"></a>时四天王。<a id="a-4d"></a>亦有四军之所围绕。<a id="a-4e"></a>同往战所。<a id="a-4f"></a>日月天子。<a id="a-4g"></a>亦有四军之所围绕。<a id="a-4h"></a>同往战所。<a id="a-4i"></a>如是诸天并前车将军。<a id="a-4j"></a>于是处所。<a id="a-4k"></a>与修罗起大斗战。<a id="a-4l"></a>其象军者。<a id="a-4m"></a>与象军斗。<a id="a-4n"></a>车马步军。<a id="a-4o"></a>例皆如是。<a id="a-4p"></a>若斗战时。<a id="a-4q"></a>其先来者。<a id="a-4r"></a>必自前退。<a id="a-4s"></a>是事法然。<a id="a-4t"></a>如是事者。<a id="a-4u"></a>佛世尊说。<a id="a-4v"></a>比丘。<a id="a-4w"></a>往昔诸天共攻修罗。<a id="a-4x"></a>正斗战时。<a id="a-4y"></a>两军交刃。<a id="a-4z"></a>诸天军胜。<a id="a-50"></a>修罗退散。<a id="a-51"></a>比丘。<a id="a-52"></a>修罗退时。<a id="a-53"></a>面向南走。<a id="a-54"></a>还其本住。<a id="a-55"></a>诸天逐退。<a id="a-56"></a>比丘。<a id="a-57"></a>尔时修罗作是思惟。<a id="a-58"></a>诸天大胜。<a id="a-59"></a>我等退散。<a id="a-5A"></a>诸天逐退必急。<a id="a-5B"></a>我军尚可须更决战。<a id="a-5C"></a>第二战时。<a id="a-5D"></a>诸天大胜。<a id="a-5E"></a>修罗又退。<a id="a-5F"></a>是时修罗面向南走。<a id="a-5G"></a>还其本住。<a id="a-5H"></a>诸天逐退。<a id="a-5I"></a>比丘是时。<a id="a-5J"></a>修罗更复思惟。<a id="a-5K"></a>诸天大胜。<a id="a-5L"></a>我等退散。<a id="a-5M"></a>诸天逐退必急。<a id="a-5N"></a>我今军众未尽。<a id="a-5O"></a>必须更决。<a id="a-5P"></a>比丘。<a id="a-5Q"></a>第三战时。<a id="a-5R"></a>诸天又胜。<a id="a-5S"></a>修罗退散。<a id="a-5T"></a>还至本城。<a id="a-5U"></a>闭门而住。<a id="a-5V"></a>比丘。<a id="a-5W"></a>是时修罗更复思惟。<a id="a-5X"></a>我已入城。<a id="a-5Y"></a>诸天虽来。<a id="a-5Z"></a>不能攻我。<a id="a-5a"></a>比丘。<a id="a-5b"></a>诸天亦作是念。<a id="a-5c"></a>诸阿修罗既入其城。<a id="a-5d"></a>不可复攻。<a id="a-5e"></a>是时诸天周匝围绕。<a id="a-5f"></a>令其境界止在城内。<a id="a-5g"></a>诸天遂得食修罗须陀之味。<a id="a-5h"></a>据其平地。<a id="a-5i"></a>及诸园林。<a id="a-5j"></a>并其国邑诸童女等。<a id="a-5k"></a>悉皆系录。<a id="a-5l"></a>取其财宝。<a id="a-5m"></a>男女户口。<a id="a-5n"></a>收缚无遗。<a id="a-5o"></a>若诸天作意。<a id="a-5p"></a>欲入彼城。<a id="a-5q"></a>我与修罗。<a id="a-5r"></a>同共饮食。<a id="a-5s"></a>既为亲戚。<a id="a-5t"></a>应往讯觐随意往返。<a id="a-5u"></a>饮食言谈。<a id="a-5v"></a>既入城已。<a id="a-5w"></a>若作不相应心。<a id="a-5x"></a>以是心故。<a id="a-5y"></a>自然还出。<a id="a-5z"></a>云何如是。<a id="a-60"></a>此城是阿修罗无畏处故。<a id="a-61"></a>诸天如意。<a id="a-62"></a>住此国土。<a id="a-63"></a>修罗童女既被缚录。<a id="a-64"></a>若欲去时。<a id="a-65"></a>将还天上。<a id="a-66"></a>时诸修罗裹须陀味。<a id="a-67"></a>往赎家口。<a id="a-68"></a>入诸天城。<a id="a-69"></a>处处访问。<a id="a-6A"></a>若见眷属。<a id="a-6B"></a>与诸天等。<a id="a-6C"></a>论价贵贱。<a id="a-6D"></a>若赎得相随还本。<a id="a-6E"></a>若诸天退败。<a id="a-6F"></a>被执缚时。<a id="a-6G"></a>亦复如是。<a id="a-6H"></a>忉利天上善见大城。<a id="a-6I"></a>释提桓因之所住处。<a id="a-6J"></a>阿修罗城。<a id="a-6K"></a>是阿修罗王之所住处。<a id="a-6L"></a>如忉利天伊罗槃行园象王。<a id="a-6M"></a>如是阿修罗亦有象王。<a id="a-6N"></a>名跋陀婆呵乘行园林。<a id="a-6O"></a>如忉利天善柱象王斗战所乘。<a id="a-6P"></a>如是阿修罗鸦罗婆象王斗战所乘。<a id="a-6Q"></a>如忉利天州郡县等。<a id="a-6R"></a>修罗境界。<a id="a-6S"></a>亦复如是。<a id="a-6T"></a>如忉利天衣服饮食。<a id="a-6U"></a>种种庄严。<a id="a-6V"></a>修罗亦尔。<a id="a-6W"></a>除善法堂。<a id="a-6X"></a>及皮禅延多重阁。<a id="a-6Y"></a>如是义者。<a id="a-6Z"></a>佛世尊说。<a id="a-6a"></a>如是我闻。</p>
  <p data-pb></p>
  <h2 id="a6b">日月行品第十九</h2>
  <p id="a6c">从阎浮提地。<a id="a-6d"></a>高四万由旬。<a id="a-6e"></a>是处日月行半须弥山等游乾陀山。<a id="a-6f"></a>是日月宫殿。<a id="a-6g"></a>团圆如鼓。<a id="a-6h"></a>是月宫者。<a id="a-6i"></a>厚五十由旬。<a id="a-6j"></a>广五十由旬。<a id="a-6k"></a>周回一百五十由旬。<a id="a-6l"></a>是月宫殿。<a id="a-6m"></a>琉璃所成。<a id="a-6n"></a>白银所覆。<a id="a-6o"></a>水大分多。<a id="a-6p"></a>下际水分。<a id="a-6q"></a>复为最多。<a id="a-6r"></a>其下际光。<a id="a-6s"></a>亦为最胜。<a id="a-6t"></a>是其上际。<a id="a-6u"></a>金城围绕。<a id="a-6v"></a>城高一由旬。<a id="a-6w"></a>埤堄高半由旬。<a id="a-6x"></a>城门二由旬。<a id="a-6y"></a>门楼一由旬半。<a id="a-6z"></a>十十由旬。<a id="a-70"></a>有一一门。<a id="a-71"></a>凡十四门。<a id="a-72"></a>并一小门。<a id="a-73"></a>是诸城门。<a id="a-74"></a>众宝所成种种摩尼之所严饰。<a id="a-75"></a>譬如北地妙好[毯-炎+瞿]毹。<a id="a-76"></a>人非人等。<a id="a-77"></a>龙兽草木。<a id="a-78"></a>及诸杂花。<a id="a-79"></a>莫不必备。<a id="a-7A"></a>亦如耳珰众宝庄严。<a id="a-7B"></a>填满具足。<a id="a-7C"></a>是诸城门。<a id="a-7D"></a>亦复如是。<a id="a-7E"></a>是城门边。<a id="a-7F"></a>象车四军之所庄严。<a id="a-7G"></a>是诸天子庄严铠仗。<a id="a-7H"></a>聚集其中。<a id="a-7I"></a>为护国土。<a id="a-7J"></a>及游戏庄严。<a id="a-7K"></a>处处宝池。<a id="a-7L"></a>天水盈满。<a id="a-7M"></a>四宝为塼。<a id="a-7N"></a>垒其底岸。<a id="a-7O"></a>余如上说。<a id="a-7P"></a>乃至诸天男女遍满其中。<a id="a-7Q"></a>亦复如是。<a id="a-7R"></a>是宫殿者。<a id="a-7S"></a>说名栴檀。<a id="a-7T"></a>是月天子。<a id="a-7U"></a>于其中住。<a id="a-7V"></a>亦名栴檀。<a id="a-7W"></a>宫殿天子。<a id="a-7X"></a>悉名栴檀。<a id="a-7Y"></a>如是宫殿。<a id="a-7Z"></a>住四十余劫。<a id="a-7a"></a>已众生业增上缘故。<a id="a-7b"></a>恒行光照。<a id="a-7c"></a>天子在时。<a id="a-7d"></a>宫殿恒行。<a id="a-7e"></a>天若不在。<a id="a-7f"></a>宫殿亦行。<a id="a-7g"></a>天子还时。<a id="a-7h"></a>随宫所在。<a id="a-7i"></a>即下其中。<a id="a-7j"></a>是日宫者。<a id="a-7k"></a>厚五十一由旬。<a id="a-7l"></a>广五十一由旬。<a id="a-7m"></a>周回一百五十三由旬。<a id="a-7n"></a>是日宫殿。<a id="a-7o"></a>颇梨所成。<a id="a-7p"></a>赤金所覆。<a id="a-7q"></a>火大分多。<a id="a-7r"></a>下际火分。<a id="a-7s"></a>复为最多。<a id="a-7t"></a>其下际光。<a id="a-7u"></a>亦为最胜。<a id="a-7v"></a>是其上际。<a id="a-7w"></a>金城围绕。<a id="a-7x"></a>城高一由旬。<a id="a-7y"></a>埤堄高半由旬。<a id="a-7z"></a>城门二由旬。<a id="a-80"></a>门楼一由旬半。<a id="a-81"></a>十十由旬。<a id="a-82"></a>有一一门。<a id="a-83"></a>有十四门。<a id="a-84"></a>并一小门。<a id="a-85"></a>是诸城门。<a id="a-86"></a>众宝所成。<a id="a-87"></a>种种摩尼之所严饰。<a id="a-88"></a>譬如北地妙好[毯-炎+瞿]毹。<a id="a-89"></a>人非人等。<a id="a-8A"></a>龙兽草木。<a id="a-8B"></a>及诸杂花。<a id="a-8C"></a>莫不必备。<a id="a-8D"></a>亦如耳珰众宝庄严。<a id="a-8E"></a>填满具足。<a id="a-8F"></a>是诸城门。<a id="a-8G"></a>亦复如是。<a id="a-8H"></a>是城门边。<a id="a-8I"></a>象车四军之所防卫。<a id="a-8J"></a>为护国土。<a id="a-8K"></a>及庄严游戏。<a id="a-8L"></a>处处宝池。<a id="a-8M"></a>天水盈满。<a id="a-8N"></a>四宝为塼。<a id="a-8O"></a>垒其底岸。<a id="a-8P"></a>余如上说。<a id="a-8Q"></a>乃至诸天男女遍满其中。<a id="a-8R"></a>亦复如是。<a id="a-8S"></a>是宫殿说名修野。<a id="a-8T"></a>是日天子于其中住。<a id="a-8U"></a>亦名修野。<a id="a-8V"></a>宫殿天子。<a id="a-8W"></a>悉名修野。<a id="a-8X"></a>是宫殿住四十余劫。<a id="a-8Y"></a>以众生业增上缘故。<a id="a-8Z"></a>恒行光照。<a id="a-8a"></a>天子在时。<a id="a-8b"></a>宫殿恒行。<a id="a-8c"></a>天若不在。<a id="a-8d"></a>宫殿亦行。<a id="a-8e"></a>天子还时。<a id="a-8f"></a>随宫所在。<a id="a-8g"></a>即下其中。<a id="a-8h"></a>其星宫殿。<a id="a-8i"></a>极最小者。<a id="a-8j"></a>迳半俱卢舍。<a id="a-8k"></a>周回广一俱卢舍半。<a id="a-8l"></a>其星大者。<a id="a-8m"></a>迳十六由旬。<a id="a-8n"></a>周回四十八由旬。<a id="a-8o"></a>日月之前。<a id="a-8p"></a>有行乐天子。<a id="a-8q"></a>是天子者。<a id="a-8r"></a>若游行时。<a id="a-8s"></a>则受戏乐。<a id="a-8t"></a>以众生业增上缘故。<a id="a-8u"></a>故有风轮恒吹回转。<a id="a-8v"></a>以风吹故。<a id="a-8w"></a>日月等宫。<a id="a-8x"></a>回转不息。<a id="a-8y"></a>日宫殿者。<a id="a-8z"></a>行一百八十路。<a id="a-90"></a>月宫殿者。<a id="a-91"></a>行十五路。<a id="a-92"></a>日十二路。<a id="a-93"></a>是月一路。<a id="a-94"></a>若日出入时。<a id="a-95"></a>十二日所行路。<a id="a-96"></a>月出入时。<a id="a-97"></a>一日行之得度。<a id="a-98"></a>从极南路。<a id="a-99"></a>至极北路。<a id="a-9A"></a>二百九十由旬。<a id="a-9B"></a>日月于是中行。<a id="a-9C"></a>无有减长。<a id="a-9D"></a>日复有两路。<a id="a-9E"></a>一者外路。<a id="a-9F"></a>二者内路。<a id="a-9G"></a>内路者。<a id="a-9H"></a>从剡浮路内。<a id="a-9I"></a>至北郁单越内路。<a id="a-9J"></a>相去四亿八万八百由旬。<a id="a-9K"></a>周回十四亿四万二千四百由旬。<a id="a-9L"></a>其外路者。<a id="a-9M"></a>相去四亿八万一千三百八十由旬。<a id="a-9N"></a>周回十四亿四万四千一百四十由旬。<a id="a-9O"></a>其月行者。<a id="a-9P"></a>傍行则疾。<a id="a-9Q"></a>周行则迟。<a id="a-9R"></a>其日行者。<a id="a-9S"></a>周行则疾。<a id="a-9T"></a>傍行则迟。<a id="a-9U"></a>日行与月。<a id="a-9V"></a>或合或离。<a id="a-9W"></a>一一日中。<a id="a-9X"></a>日行四万八千八十由旬。<a id="a-9Y"></a>合离皆尔。<a id="a-9Z"></a>若稍合时。<a id="a-9a"></a>日日覆月三由旬。<a id="a-9b"></a>又一由旬三分之一。<a id="a-9c"></a>以是方便故。<a id="a-9d"></a>十五日一切被覆。<a id="a-9e"></a>月光不现。<a id="a-9f"></a>若稍离时。<a id="a-9g"></a>日日日行。<a id="a-9h"></a>四万八千八十由旬。<a id="a-9i"></a>是日离月三由旬。<a id="a-9j"></a>又一由旬三分之一。<a id="a-9k"></a>以是方便故。<a id="a-9l"></a>十五日月大圆明。<a id="a-9m"></a>如是数量。<a id="a-9n"></a>日行周围。<a id="a-9o"></a>疾速于月。<a id="a-9p"></a>四万八千八十由旬。<a id="a-9q"></a>尔时世尊重宣此义。<a id="a-9r"></a>而说偈言。</p>
  <p id="a9s">四万有八千　　八十诸由旬</p>
  <p id="a9t">日逐月行尔　　离月量亦然</p>
  <p id="a9u">日恒行一由旬半。<a id="a-9v"></a>又一由旬九分之一。<a id="a-9w"></a>其一一日出时如是。<a id="a-9x"></a>入亦如是。<a id="a-9y"></a>六月日中从内路出。<a id="a-9z"></a>至于外路。<a id="a-A0"></a>六月日从外路入至内路。<a id="a-A1"></a>月恒行十九由旬。<a id="a-A2"></a>又一由旬三分之一。<a id="a-A3"></a>其一一日出亦如是。<a id="a-A4"></a>入亦如是。<a id="a-A5"></a>十五日从内路至外路。<a id="a-A6"></a>十五日从外路至内路。<a id="a-A7"></a>日若行东弗婆提内路。<a id="a-A8"></a>取东弗婆提地南际。<a id="a-A9"></a>相去六百八十三由旬。<a id="a-AA"></a>又一由旬三分之一。<a id="a-AB"></a>是中日行内路。<a id="a-AC"></a>日若行阎浮提内路。<a id="a-AD"></a>取阎浮提地南际。<a id="a-AE"></a>相去三百五十由旬。<a id="a-AF"></a>是中日行内路。<a id="a-AG"></a>日若行西瞿耶尼内路。<a id="a-AH"></a>取西瞿耶尼地南际。<a id="a-AI"></a>相去六百八十三由旬。<a id="a-AJ"></a>又一由旬三分之一。<a id="a-AK"></a>是中日行内路。<a id="a-AL"></a>日若行北郁单越内路。<a id="a-AM"></a>取北郁单越地南际。<a id="a-AN"></a>相去三百五十由旬。<a id="a-AO"></a>是中日行内路。<a id="a-AP"></a>日若行东弗婆提外路。<a id="a-AQ"></a>从地南际。<a id="a-AR"></a>取日外路。<a id="a-AS"></a>三百九十三由旬。<a id="a-AT"></a>又一由旬三分之一。<a id="a-AU"></a>日于中行。<a id="a-AV"></a>若日行阎浮提外路。<a id="a-AW"></a>从地南际。<a id="a-AX"></a>至日外路。<a id="a-AY"></a>六十由旬。<a id="a-AZ"></a>是中日行外路。<a id="a-Aa"></a>若日行西瞿耶尼外路。<a id="a-Ab"></a>取地南际。<a id="a-Ac"></a>至日外路。<a id="a-Ad"></a>三百九十三由旬。<a id="a-Ae"></a>又一由旬三分之一。<a id="a-Af"></a>是中日行。<a id="a-Ag"></a>若日行北郁单越外路。<a id="a-Ah"></a>取地南际。<a id="a-Ai"></a>六十由旬。<a id="a-Aj"></a>是中日行。<a id="a-Ak"></a>若日行东弗婆提内路。<a id="a-Al"></a>则行西瞿耶尼外路。<a id="a-Am"></a>则行南阎浮提北郁单越中路。<a id="a-An"></a>是时东弗婆提日最长。<a id="a-Ao"></a>十八牟休多。<a id="a-Ap"></a>是时夜最短。<a id="a-Aq"></a>十二牟休多。<a id="a-Ar"></a>西瞿耶尼夜最长。<a id="a-As"></a>十八牟休多。<a id="a-At"></a>日最短十二牟休多。<a id="a-Au"></a>阎浮提北郁单越。<a id="a-Av"></a>日夜等分。<a id="a-Aw"></a>并十五牟休多。<a id="a-Ax"></a>其六牟休多恒动。<a id="a-Ay"></a>二十四牟休多不动。<a id="a-Az"></a>若日行东弗婆提外路。<a id="a-B0"></a>则行西瞿耶尼内路。<a id="a-B1"></a>则行南阎浮提北郁单越中路。<a id="a-B2"></a>是时东弗婆提夜最长十八牟休多。<a id="a-B3"></a>日最短十二牟休多。<a id="a-B4"></a>西瞿耶尼日最长十八牟休多。<a id="a-B5"></a>夜最短十二牟休多。<a id="a-B6"></a>南阎浮提北郁单越等分。<a id="a-B7"></a>日夜并十五牟休多。<a id="a-B8"></a>若日行阎浮提内路。<a id="a-B9"></a>则行北郁单越外路。<a id="a-BA"></a>则行东弗婆提西瞿耶尼中路。<a id="a-BB"></a>是阎浮提日最长十八牟休多。<a id="a-BC"></a>夜最短十二牟休多。<a id="a-BD"></a>北郁单越夜最长十八牟休多。<a id="a-BE"></a>日最短十二牟休多。<a id="a-BF"></a>东弗婆提西瞿耶尼日夜等分。<a id="a-BG"></a>并十五牟休多。<a id="a-BH"></a>日若行南阎浮提外路。<a id="a-BI"></a>则行北郁单越内路。<a id="a-BJ"></a>则行东弗婆提西瞿耶尼中路。<a id="a-BK"></a>是时阎浮提夜最长十八牟休多。<a id="a-BL"></a>日最短十二牟休多。<a id="a-BM"></a>北郁单越日最长十八牟休多。<a id="a-BN"></a>夜最短十二牟休多。<a id="a-BO"></a>东弗婆提西瞿耶尼日夜等分。<a id="a-BP"></a>并十五牟休多。<a id="a-BQ"></a>西瞿耶尼北郁单越并如是说。<a id="a-BR"></a>若世间中三十牟休多。<a id="a-BS"></a>决定恒为一日夜。<a id="a-BT"></a>其一牟休多。<a id="a-BU"></a>有三十分。<a id="a-BV"></a>是一一分。<a id="a-BW"></a>名曰罗婆。<a id="a-BX"></a>日若增时。<a id="a-BY"></a>日一罗婆。<a id="a-BZ"></a>日若减。<a id="a-Ba"></a>亦一罗婆。<a id="a-Bb"></a>夜亦如是。<a id="a-Bc"></a>若日减时。<a id="a-Bd"></a>夜增一罗婆。<a id="a-Be"></a>若夜减时。<a id="a-Bf"></a>日增一罗婆。<a id="a-Bg"></a>若日最长。<a id="a-Bh"></a>十八牟休多。<a id="a-Bi"></a>是时夜则最短。<a id="a-Bj"></a>十二牟休多。<a id="a-Bk"></a>若夜最长。<a id="a-Bl"></a>十八牟休多。<a id="a-Bm"></a>是时日则最短。<a id="a-Bn"></a>十二牟休多。<a id="a-Bo"></a>若日夜等时。<a id="a-Bp"></a>日十五牟休多。<a id="a-Bq"></a>夜十五牟休多。<a id="a-Br"></a>若五月十五日正圆满。<a id="a-Bs"></a>西国始结夏时。<a id="a-Bt"></a>汉地安居。<a id="a-Bu"></a>已满一月。<a id="a-Bv"></a>是时日则最长。<a id="a-Bw"></a>十八牟休多。<a id="a-Bx"></a>夜则最短。<a id="a-By"></a>十二牟休多。<a id="a-Bz"></a>从十六日。<a id="a-C0"></a>减一罗婆。<a id="a-C1"></a>月减一牟休多。<a id="a-C2"></a>第二月又减一牟休多。<a id="a-C3"></a>第三月又减一牟休多。<a id="a-C4"></a>至八月十五日西国自恣时。<a id="a-C5"></a>汉地受迦絺那衣时。<a id="a-C6"></a>日夜平等。<a id="a-C7"></a>各十五牟休多。<a id="a-C8"></a>又从十六日。<a id="a-C9"></a>乃至一月。<a id="a-CA"></a>复减一牟休多。<a id="a-CB"></a>第二月减一牟休多。<a id="a-CC"></a>第三月又减一牟休多。<a id="a-CD"></a>至十一月十五日。<a id="a-CE"></a>其夜最长。<a id="a-CF"></a>十八牟休多。<a id="a-CG"></a>其日最短。<a id="a-CH"></a>十二牟休多。<a id="a-CI"></a>是夜从此时。<a id="a-CJ"></a>日减一罗婆。<a id="a-CK"></a>一月日则夜减一牟休多。<a id="a-CL"></a>第二月。<a id="a-CM"></a>又减一牟休多。<a id="a-CN"></a>第三月又减一牟休多。<a id="a-CO"></a>至二月十五。<a id="a-CP"></a>日夜平等。<a id="a-CQ"></a>各十五牟休多。<a id="a-CR"></a>又从十六日。<a id="a-CS"></a>乃至一月。<a id="a-CT"></a>复减一牟休多。<a id="a-CU"></a>第二月复减一牟休多。<a id="a-CV"></a>第三月复减一牟林多。<a id="a-CW"></a>至五月十五日。<a id="a-CX"></a>其日最长。<a id="a-CY"></a>十八牟休多。<a id="a-CZ"></a>其夜最短。<a id="a-Ca"></a>十二牟休多。<a id="a-Cb"></a>复有别时。<a id="a-Cc"></a>若西国夏分。<a id="a-Cd"></a>第一月月中第二半第九日。<a id="a-Ce"></a>是为六月九日。<a id="a-Cf"></a>是时日最长。<a id="a-Cg"></a>十八牟休多。<a id="a-Ch"></a>夜最短十二牟休多。<a id="a-Ci"></a>至九月九日。<a id="a-Cj"></a>日夜平等各十五牟休多。<a id="a-Ck"></a>十一月九日。<a id="a-Cl"></a>是夜最长。<a id="a-Cm"></a>十八牟休多。<a id="a-Cn"></a>日最短。<a id="a-Co"></a>十二牟休多。<a id="a-Cp"></a>三月九日。<a id="a-Cq"></a>日夜平等。<a id="a-Cr"></a>各十五牟休多。<a id="a-Cs"></a>如此回转。<a id="a-Ct"></a>具足五年。<a id="a-Cu"></a>有一游伽。<a id="a-Cv"></a>即两闰月。<a id="a-Cw"></a>其一从月。<a id="a-Cx"></a>其二从日。<a id="a-Cy"></a>五年中间。<a id="a-Cz"></a>十二日。<a id="a-D0"></a>又九日。<a id="a-D1"></a>又六日。<a id="a-D2"></a>又三日。<a id="a-D3"></a>又十五日。<a id="a-D4"></a>此中日夜。<a id="a-D5"></a>是其长短。<a id="a-D6"></a>月者分别三用。<a id="a-D7"></a>一者分别月。<a id="a-D8"></a>二分别十五日。<a id="a-D9"></a>三分别圆满。<a id="a-DA"></a>日者分别夜日。<a id="a-DB"></a>分别夏冬秋节。<a id="a-DC"></a>分别年。<a id="a-DD"></a>是三用从日得成。<a id="a-DE"></a>闰月有两者。<a id="a-DF"></a>一从月。<a id="a-DG"></a>二从日。<a id="a-DH"></a>是闰月者。<a id="a-DI"></a>从月所作。<a id="a-DJ"></a>四月日应作两小月。<a id="a-DK"></a>一小月者。<a id="a-DL"></a>是第三半中。<a id="a-DM"></a>第二小月。<a id="a-DN"></a>是第七半中。<a id="a-DO"></a>一年之中。<a id="a-DP"></a>应六小月。<a id="a-DQ"></a>五年足少三十日。<a id="a-DR"></a>此三十日。<a id="a-DS"></a>应补五年中。<a id="a-DT"></a>若不作小月。<a id="a-DU"></a>则月圆不当时。<a id="a-DV"></a>是小月者。<a id="a-DW"></a>从日所作。<a id="a-DX"></a>依世间说。<a id="a-DY"></a>以三十牟休多。<a id="a-DZ"></a>决定是一日夜。<a id="a-Da"></a>分三十牟休多。<a id="a-Db"></a>为六十分。<a id="a-Dc"></a>日行疾故。<a id="a-Dd"></a>五十九分便周。<a id="a-De"></a>长余一分。<a id="a-Df"></a>因是事故。<a id="a-Dg"></a>二月则长一日。<a id="a-Dh"></a>又二月复长一日。<a id="a-Di"></a>乃至一年。<a id="a-Dj"></a>足长六日。<a id="a-Dk"></a>如是五年。<a id="a-Dl"></a>则长一月。<a id="a-Dm"></a>用是一月。<a id="a-Dn"></a>补五年中。<a id="a-Do"></a>是为日家闰月。<a id="a-Dp"></a>若不作闰者。<a id="a-Dq"></a>时节及年。<a id="a-Dr"></a>差坏不当。<a id="a-Ds"></a>复次五年应两闰月。<a id="a-Dt"></a>第一者。<a id="a-Du"></a>在第三年。<a id="a-Dv"></a>第二者。<a id="a-Dw"></a>在第五年。<a id="a-Dx"></a>若月在阎浮提中。<a id="a-Dy"></a>更三月。<a id="a-Dz"></a>日至瞿耶尼。<a id="a-E0"></a>若北郁单越。<a id="a-E1"></a>则六月日。<a id="a-E2"></a>东弗婆提。<a id="a-E3"></a>则九月日。<a id="a-E4"></a>若周一年。<a id="a-E5"></a>还至阎浮提。<a id="a-E6"></a>一天下中。<a id="a-E7"></a>恒有夏冬春三时。<a id="a-E8"></a>夏者为春所随。<a id="a-E9"></a>冬者为夏所随。<a id="a-EA"></a>春者为冬所随。<a id="a-EB"></a>东弗婆提八月十五日自恣时。<a id="a-EC"></a>阎浮提是五月十五结夏时。<a id="a-ED"></a>西瞿耶尼二月十五。<a id="a-EE"></a>北郁单越十一月十五日。<a id="a-EF"></a>东弗婆提夏分三月已出。<a id="a-EG"></a>在东弗婆提南阎浮提二洲中间。<a id="a-EH"></a>西瞿耶尼春分三月未出。<a id="a-EI"></a>在阎浮提瞿耶尼二洲中间。<a id="a-EJ"></a>瞿耶尼春一月已出。<a id="a-EK"></a>郁单越冬分二月未出。<a id="a-EL"></a>是为三月在瞿耶尼郁单越二洲中间。<a id="a-EM"></a>郁单越冬分二月已出。<a id="a-EN"></a>弗婆提夏分一月未入。<a id="a-EO"></a>是为三月在郁单越弗婆提二洲中间。<a id="a-EP"></a>须弥山王。<a id="a-EQ"></a>在四天下之中央。<a id="a-ER"></a>云何须弥山在四天下北边。<a id="a-ES"></a>所谓随日行分判。<a id="a-ET"></a>东弗婆提东方。<a id="a-EU"></a>是阎浮提北方。<a id="a-EV"></a>东弗婆提西方。<a id="a-EW"></a>是南阎浮提南方。<a id="a-EX"></a>东弗婆提北方。<a id="a-EY"></a>是阎浮提西方。<a id="a-EZ"></a>东弗婆提南方。<a id="a-Ea"></a>是阎浮提东方。<a id="a-Eb"></a>北郁单越。<a id="a-Ec"></a>西瞿耶尼。<a id="a-Ed"></a>亦复如是。<a id="a-Ee"></a>南阎浮提。<a id="a-Ef"></a>北郁单越正对。<a id="a-Eg"></a>东弗婆提西瞿耶尼正对。<a id="a-Eh"></a>是时最初日月下生世间。<a id="a-Ei"></a>相去甚远。<a id="a-Ej"></a>日下东弗婆提中央。<a id="a-Ek"></a>月下西瞿耶尼中央。<a id="a-El"></a>尔时光明遍照。<a id="a-Em"></a>满四天下。<a id="a-En"></a>日照一半。<a id="a-Eo"></a>月照一半。<a id="a-Ep"></a>若日已过东弗婆提中央。<a id="a-Eq"></a>北郁单越日已没。<a id="a-Er"></a>南阎浮提日已出。<a id="a-Es"></a>若月已过西瞿耶尼中央。<a id="a-Et"></a>阎浮提已没。<a id="a-Eu"></a>郁单越已出。<a id="a-Ev"></a>若满月夜已至。<a id="a-Ew"></a>郁单越月正中时。<a id="a-Ex"></a>南阎浮提日则正中。<a id="a-Ey"></a>日过阎浮提中。<a id="a-Ez"></a>东弗婆提已没。<a id="a-F0"></a>西瞿耶尼已出。<a id="a-F1"></a>若月过北郁单越中央。<a id="a-F2"></a>东弗婆提已出。<a id="a-F3"></a>西瞿耶尼已没。<a id="a-F4"></a>东弗婆提若满月夜。<a id="a-F5"></a>月正中时。<a id="a-F6"></a>西瞿耶尼日则正中。<a id="a-F7"></a>日过西瞿耶尼中央。<a id="a-F8"></a>阎浮提已没。<a id="a-F9"></a>郁单越已出。<a id="a-FA"></a>若月过东弗婆提中央。<a id="a-FB"></a>郁单越已没。<a id="a-FC"></a>阎浮提已出。<a id="a-FD"></a>阎浮提满月夜。<a id="a-FE"></a>月正中时。<a id="a-FF"></a>北郁单越。<a id="a-FG"></a>日则正中。<a id="a-FH"></a>云何日月合在一处。<a id="a-FI"></a>谓日恒逐月行。<a id="a-FJ"></a>一一日相近。<a id="a-FK"></a>四万八千八十由旬。<a id="a-FL"></a>日日相离。<a id="a-FM"></a>亦复如是。<a id="a-FN"></a>若相近时。<a id="a-FO"></a>日日月圆被覆三由旬。<a id="a-FP"></a>又一由旬三分之一。<a id="a-FQ"></a>以是事故。<a id="a-FR"></a>十五日月被覆则尽。<a id="a-FS"></a>是名黑半满。<a id="a-FT"></a>日日离月。<a id="a-FU"></a>亦四万八千八十由旬。<a id="a-FV"></a>月日日开覆三由旬。<a id="a-FW"></a>又一由旬三分之一。<a id="a-FX"></a>以是事故。<a id="a-FY"></a>十五日月则开净圆满。<a id="a-FZ"></a>世间则名白半满。<a id="a-Fa"></a>日月若最相离行。<a id="a-Fb"></a>是时月圆。<a id="a-Fc"></a>世间则说白半圆满。<a id="a-Fd"></a>日月若共一处是合行。<a id="a-Fe"></a>世间则曰黑半圆满。<a id="a-Ff"></a>日光经度。<a id="a-Fg"></a>七亿二万一千二百由旬。<a id="a-Fh"></a>周回二十一亿六万三千六百由旬。<a id="a-Fi"></a>阎浮提日出时。<a id="a-Fj"></a>郁单越日没时。<a id="a-Fk"></a>东弗婆提正中。<a id="a-Fl"></a>西瞿耶尼正夜。<a id="a-Fm"></a>是一天下四时。<a id="a-Fn"></a>由日得成。<a id="a-Fo"></a>如是义者。<a id="a-Fp"></a>佛世尊说。<a id="a-Fq"></a>如是我闻。</p>
 </body>
</html>