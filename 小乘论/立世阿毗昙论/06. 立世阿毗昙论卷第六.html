<!doctype html>
<html id="z3IBWBd1Cz" data-ver="828">
 <head>
  <meta charset="utf-8">
  <meta author="真谛">
  <meta library="龙藏">
  <meta catalog="小乘论">
  <meta period="陈">
 </head>
 <body>
  <h1 id="a1">立世阿毗昙论卷第六</h1>
  <h2 id="a2">云何品第二十</h2>
  <p id="a3">云何为夜。<a id="a-4"></a>云何为昼。<a id="a-5"></a>因日故夜。<a id="a-6"></a>因日故昼。<a id="a-7"></a>欲界者自性黑暗。<a id="a-8"></a>日光隐故是则为夜。<a id="a-9"></a>日光显故是则为昼。<a id="a-A"></a>云何黑半。<a id="a-B"></a>云何白半。<a id="a-C"></a>由日黑半。<a id="a-D"></a>由日白半。<a id="a-E"></a>日恒逐月行一一日相近。<a id="a-F"></a>四万八千八十由旬。<a id="a-G"></a>日日相离亦复如是。<a id="a-H"></a>若相近时日日月圆被覆三由旬。<a id="a-I"></a>又一由旬三分之一。<a id="a-J"></a>以是事故十五日月被覆则昼是日黑半满。<a id="a-K"></a>日日离月亦四万八千八十由旬月日日开三由旬。<a id="a-L"></a>又一由旬三分之一。<a id="a-M"></a>以是事故十五日月则开净圆满。<a id="a-N"></a>世间则名白半圆满日月。<a id="a-O"></a>若最相离行是时月圆。<a id="a-P"></a>世间则说白半圆满日月。<a id="a-Q"></a>若共一处是名合行。<a id="a-R"></a>世间则日黑半圆满。<a id="a-S"></a>若日随月后行日光照月光。<a id="a-T"></a>月光粗故被照生影。<a id="a-U"></a>此月影还自翳月。<a id="a-V"></a>是故见月后分不圆。<a id="a-W"></a>以是事故渐渐掩覆。<a id="a-X"></a>至十五日覆月都尽。<a id="a-Y"></a>随后行时是名黑半。<a id="a-Z"></a>若日在月前行。<a id="a-a"></a>日日开净。<a id="a-b"></a>亦复如是。<a id="a-c"></a>至十五日具足圆满。<a id="a-d"></a>在前行时是名白半。<a id="a-e"></a>云何冬时说醯曼多。<a id="a-f"></a>此时雪应落寒已至故。<a id="a-g"></a>是故冬时说名醯曼多。<a id="a-h"></a>世间立此自性名醯曼多。<a id="a-i"></a>云何春时名曰禽河。<a id="a-j"></a>日照炙时是正热时正是渴时。<a id="a-k"></a>故说春时名为禽河。<a id="a-l"></a>世间立此自性名为禽河。<a id="a-m"></a>云何夏时名为跋娑。<a id="a-n"></a>是天雨时是疑雨时是年初时。<a id="a-o"></a>是故说夏名曰跋娑。<a id="a-p"></a>世间自性立名跋娑。<a id="a-q"></a>云何冬寒。<a id="a-r"></a>云何春热。<a id="a-s"></a>云何夏时寒热。<a id="a-t"></a>是冬时水界最长未减尽时。<a id="a-u"></a>草木由湿未萎干时。<a id="a-v"></a>地大湿滑火大向下水气上升。<a id="a-w"></a>所以知然。<a id="a-x"></a>深水最暖。<a id="a-y"></a>浅水则寒。<a id="a-z"></a>寒节已至日行外路照炙不久。<a id="a-10"></a>阳气在内食消则速。<a id="a-11"></a>以是事故冬时则寒。<a id="a-12"></a>云何春热。<a id="a-13"></a>是禽河时水界长起。<a id="a-14"></a>已减已尽草木干萎地已燥坼。<a id="a-15"></a>水气向下火气上升。<a id="a-16"></a>何以知然。<a id="a-17"></a>深水则冷。<a id="a-18"></a>浅水则热。<a id="a-19"></a>冬时已过日行内路照炙则久。<a id="a-1A"></a>身内火羸故春时热。<a id="a-1B"></a>云何夏时冷热。<a id="a-1C"></a>是大地八月日中恒受照炙。<a id="a-1D"></a>大云降雨之所洒散地气蒸郁。<a id="a-1E"></a>若风吹时蒸气消已是时则寒。<a id="a-1F"></a>风若不起是时即热。<a id="a-1G"></a>是故跋娑有时寒热。<a id="a-1H"></a>云何地狱名泥犁耶。<a id="a-1I"></a>无戏乐故。<a id="a-1J"></a>无喜乐故。<a id="a-1K"></a>无行出故。<a id="a-1L"></a>无福德故。<a id="a-1M"></a>因不除离业故于中生。<a id="a-1N"></a>复说此道于欲界中最为下劣。<a id="a-1O"></a>名曰非道。<a id="a-1P"></a>因是事故。<a id="a-1Q"></a>故说地狱名泥犁耶。<a id="a-1R"></a>云何禽兽名底(都履反)栗车。<a id="a-1S"></a>因谄曲业于中受生。<a id="a-1T"></a>复说此道众生多覆身行故说名底栗车。<a id="a-1U"></a>云何鬼道名曰闪多阎摩罗。<a id="a-1V"></a>王名闪多故其生与王同类故名闪多。<a id="a-1W"></a>复说此道与余道往还。<a id="a-1X"></a>善恶相通故名闪多。<a id="a-1Y"></a>云何说阿修罗道名阿修罗。<a id="a-1Z"></a>不能忍善不能一心。<a id="a-1a"></a>下意谛听善语。<a id="a-1b"></a>种种教化其心不动。<a id="a-1c"></a>以憍慢故非善健儿。<a id="a-1d"></a>又非天故名阿修罗。<a id="a-1e"></a>云何天道说名提婆。<a id="a-1f"></a>言提婆者善行之名。<a id="a-1g"></a>因善行故于此道生。<a id="a-1h"></a>复说提婆名曰光明。<a id="a-1i"></a>恒有光故。<a id="a-1j"></a>又提婆者名曰圣道。<a id="a-1k"></a>又提婆者名曰意乐。<a id="a-1l"></a>又提婆者名曰上道。<a id="a-1m"></a>又提婆者应修应长一切善业。<a id="a-1n"></a>以是义故名曰提婆。<a id="a-1o"></a>云何人道说名摩菟沙。<a id="a-1p"></a>一聪明故。<a id="a-1q"></a>二者胜故。<a id="a-1r"></a>三意微细故。<a id="a-1s"></a>四正觉故。<a id="a-1t"></a>五智慧增上故。<a id="a-1u"></a>六能别虚实故。<a id="a-1v"></a>七圣道正器故。<a id="a-1w"></a>八聪慧业所生故。<a id="a-1x"></a>故说人道为摩菟沙。<a id="a-1y"></a>云何此地名阎浮提。<a id="a-1z"></a>因剡浮树故得是名。<a id="a-20"></a>云何说名西瞿耶尼。<a id="a-21"></a>此地在剡浮西故。<a id="a-22"></a>赀生贸易悉皆用牛。<a id="a-23"></a>牛名瞿耶尼。<a id="a-24"></a>故名此土为西瞿耶尼。<a id="a-25"></a>云何名为东毗提诃。<a id="a-26"></a>此地在剡浮东故。<a id="a-27"></a>形相可爱利养胜故。<a id="a-28"></a>故说东毗提诃。<a id="a-29"></a>云何名北郁单越。<a id="a-2A"></a>此地在剡浮北故。<a id="a-2B"></a>心直善故复上胜故。<a id="a-2C"></a>一切赀胜他处故。<a id="a-2D"></a>故说名为北郁单越。<a id="a-2E"></a>云何第一天名大王天提头吒等。<a id="a-2F"></a>四大王于中为增上为上首故云何第二天名为忉利。<a id="a-2G"></a>三十三天王于是中为帝主。<a id="a-2H"></a>王位自在故说为忉利天。<a id="a-2I"></a>云何第三天名为夜摩。<a id="a-2J"></a>日夜时节分分度时说如是言。<a id="a-2K"></a>咄哉不可思议欢乐故名夜摩。<a id="a-2L"></a>云何第四天名兜率陀。<a id="a-2M"></a>欢乐饱满于其资具自知满足。<a id="a-2N"></a>于八圣道不生知足。<a id="a-2O"></a>故说名为兜率陀天。<a id="a-2P"></a>云何第五天名为维摩罗昵。<a id="a-2Q"></a>是中诸天如意化作。<a id="a-2R"></a>宫殿园林一切乐具。<a id="a-2S"></a>于中受乐故名维摩罗昵。<a id="a-2T"></a>云何第六天名波罗维摩婆奢。<a id="a-2U"></a>他所化作宫殿园林一切乐具。<a id="a-2V"></a>于中作自在计。<a id="a-2W"></a>此是我所于中受乐。<a id="a-2X"></a>故名波罗维摩婆奢。<a id="a-2Y"></a>云何第一梵名梵先行。<a id="a-2Z"></a>若人从欲界入色界前。<a id="a-2a"></a>至此处故说梵先行。<a id="a-2b"></a>云何第二名梵众。<a id="a-2c"></a>大梵王眷属多故故名梵众。<a id="a-2d"></a>云何第三名大梵。<a id="a-2e"></a>最胜初禅中间所造业所生故。<a id="a-2f"></a>自在不系他故。<a id="a-2g"></a>能观别他事故。<a id="a-2h"></a>为已生应生作主故名大梵。<a id="a-2i"></a>云何第二禅初天名曰少光。<a id="a-2j"></a>说语时口中出光明少故。<a id="a-2k"></a>故名少光。<a id="a-2l"></a>云何第二名无量光。<a id="a-2m"></a>是诸天等若说语时。<a id="a-2n"></a>口中无量光明显照故。<a id="a-2o"></a>名无量光。<a id="a-2p"></a>云何第三梵名遍胜光。<a id="a-2q"></a>是诸天等若说言时。<a id="a-2r"></a>口出光明遍一切处。<a id="a-2s"></a>圆满无余故。<a id="a-2t"></a>名遍胜光。<a id="a-2u"></a>云何第三禅初天名曰少净。<a id="a-2v"></a>是中诸天所受乐少。<a id="a-2w"></a>寂静爱乐与三禅相应。<a id="a-2x"></a>受此少乐故。<a id="a-2y"></a>名少净。<a id="a-2z"></a>云何第二天名无量净。<a id="a-30"></a>是中诸天乐胜于前寂静爱乐。<a id="a-31"></a>与三禅相应故。<a id="a-32"></a>名无量净。<a id="a-33"></a>云何第三名曰遍净。<a id="a-34"></a>是中受乐遍满。<a id="a-35"></a>身心究竟无余。<a id="a-36"></a>寂静爱乐与三禅相应。<a id="a-37"></a>诸天受此故。<a id="a-38"></a>名遍净。<a id="a-39"></a>云何第四禅初天名曰无云。<a id="a-3A"></a>苦乐前灭故。<a id="a-3B"></a>于先方便忧喜没尽故。<a id="a-3C"></a>此中舍受智念清净故。<a id="a-3D"></a>是中诸天受此舍受故名无云。<a id="a-3E"></a>云何第二天名曰生福。<a id="a-3F"></a>福者智念舍等相应诸禅所生故。<a id="a-3G"></a>生已受用如此三枝故名生福。<a id="a-3H"></a>云何第三名曰广果。<a id="a-3I"></a>广者谓大容果功力及报所生。<a id="a-3J"></a>此二者能摄定慧及离欲依止故。<a id="a-3K"></a>名广果。<a id="a-3L"></a>云何第四名无想天。<a id="a-3M"></a>是中诸天无有想故。<a id="a-3N"></a>何者为想。<a id="a-3O"></a>通别二想。<a id="a-3P"></a>各异生报。<a id="a-3Q"></a>此中无故。<a id="a-3R"></a>唯有色阴及不相应行阴故。<a id="a-3S"></a>名无想天。<a id="a-3T"></a>云何那含天。<a id="a-3U"></a>一名善现。<a id="a-3V"></a>昔在因地。<a id="a-3W"></a>可令见实无倒义。<a id="a-3X"></a>可令受可令解故名善现。<a id="a-3Y"></a>云何第二名曰善见。<a id="a-3Z"></a>昔在因地增寿命具。<a id="a-3a"></a>四支提财及他赀产。<a id="a-3b"></a>并利益事善正守护。<a id="a-3c"></a>于中生正见不除不取。<a id="a-3d"></a>因前善现。<a id="a-3e"></a>及如此因故。<a id="a-3f"></a>名善见。<a id="a-3g"></a>云何第三名不烦。<a id="a-3h"></a>昔在因地。<a id="a-3i"></a>不损恼他。<a id="a-3j"></a>无妨碍意。<a id="a-3k"></a>无相逼意。<a id="a-3l"></a>因前善现。<a id="a-3m"></a>及此业故。<a id="a-3n"></a>是故名不烦。<a id="a-3o"></a>云何第四名曰不烧。<a id="a-3p"></a>是中诸天昔在因地。<a id="a-3q"></a>不烧自身。<a id="a-3r"></a>不困苦身。<a id="a-3s"></a>又不烧他。<a id="a-3t"></a>不困苦他。<a id="a-3u"></a>自他亦乐行速疾通达故。<a id="a-3v"></a>因前善现。<a id="a-3w"></a>及此业故。<a id="a-3x"></a>名无烧。<a id="a-3y"></a>云何第五名阿迦尼吒。<a id="a-3z"></a>迦尼吒者名曰下品。<a id="a-40"></a>前十七地并已过故。<a id="a-41"></a>复有从下品天至究竟天于中般涅槃故。<a id="a-42"></a>复有诸天名阿迦尼吒。<a id="a-43"></a>至般涅槃故。<a id="a-44"></a>是故名阿迦尼吒。<a id="a-45"></a>云何无色界第一天名曰空无边入。<a id="a-46"></a>空者非所作非有为不可塞碍。<a id="a-47"></a>过于碍相种种有相。<a id="a-48"></a>一想心所缘故。<a id="a-49"></a>无二无别。<a id="a-4A"></a>因于此空业所生故。<a id="a-4B"></a>故说名为空无边入。<a id="a-4C"></a>云何第二名识无边入天。<a id="a-4D"></a>识者第六意识。<a id="a-4E"></a>此识内故细于外空。<a id="a-4F"></a>过于碍相过于外相。<a id="a-4G"></a>一想心所缘故。<a id="a-4H"></a>无二无别。<a id="a-4I"></a>因于此识业所生故。<a id="a-4J"></a>故说名为识无边入。<a id="a-4K"></a>云何第三名无所有入天。<a id="a-4L"></a>无所有者除前二粗相。<a id="a-4M"></a>离此二外无别境界。<a id="a-4N"></a>过内外相。<a id="a-4O"></a>一想心所缘故。<a id="a-4P"></a>无二无别。<a id="a-4Q"></a>因于此心业所生故。<a id="a-4R"></a>故说名为无所有入。<a id="a-4S"></a>云何第四名为非想非非想入天。<a id="a-4T"></a>非想者细故。<a id="a-4U"></a>非前七定故说非想。<a id="a-4V"></a>非非想者若无想定及无心定。<a id="a-4W"></a>如此两定名无想定。<a id="a-4X"></a>同无心故。<a id="a-4Y"></a>今则有心故名非非想定。<a id="a-4Z"></a>因于此定业所生故。<a id="a-4a"></a>故说名为非想非非想入。<a id="a-4b"></a>从阎浮提向下二万由旬。<a id="a-4c"></a>是处无间大地狱。<a id="a-4d"></a>从阎浮提向下一万由旬。<a id="a-4e"></a>是夜摩世间地狱。<a id="a-4f"></a>此二中间有余地狱。<a id="a-4g"></a>从阎浮提向上四万由旬。<a id="a-4h"></a>是四大天王天。<a id="a-4i"></a>从阎浮提向上八万由旬。<a id="a-4j"></a>是三十三天住处。<a id="a-4k"></a>从阎浮提向上十六万由旬。<a id="a-4l"></a>是夜摩天住处。<a id="a-4m"></a>从阎浮提向上三亿二万由旬。<a id="a-4n"></a>是兜率陀天住处。<a id="a-4o"></a>从阎浮提向上六亿四万由旬。<a id="a-4p"></a>是化乐天住处。<a id="a-4q"></a>从阎浮提向上十二亿八万由旬。<a id="a-4r"></a>是他化自在天住处。<a id="a-4s"></a>有比丘问佛世尊。<a id="a-4t"></a>从阎浮提至梵处为若近远。<a id="a-4u"></a>佛言比丘。<a id="a-4v"></a>从阎浮提至梵处。<a id="a-4w"></a>甚远甚高。<a id="a-4x"></a>相异相离。<a id="a-4y"></a>比丘。<a id="a-4z"></a>譬如九月十五日月圆满时。<a id="a-50"></a>若有一人在彼梵处。<a id="a-51"></a>放百丈方石坠向下界中间无碍。<a id="a-52"></a>到后岁九月月圆满时至阎浮提。<a id="a-53"></a>梵处阎浮提近远如是。<a id="a-54"></a>从梵处至少光天。<a id="a-55"></a>复倍于前。<a id="a-56"></a>从少光天至无量光天。<a id="a-57"></a>复远一倍。<a id="a-58"></a>从无量光天至遍胜光天。<a id="a-59"></a>复远一倍。<a id="a-5A"></a>从遍胜光天至少净天。<a id="a-5B"></a>复远一倍。<a id="a-5C"></a>从少净天至无量净天。<a id="a-5D"></a>复远一倍。<a id="a-5E"></a>从无量净天至遍净天。<a id="a-5F"></a>复远一倍。<a id="a-5G"></a>从遍净天至无云天。<a id="a-5H"></a>复远一倍。<a id="a-5I"></a>从无云天至生福天。<a id="a-5J"></a>复远一倍。<a id="a-5K"></a>从生福天至广果天。<a id="a-5L"></a>复远一倍。<a id="a-5M"></a>从广果天至无想天。<a id="a-5N"></a>复远一倍。<a id="a-5O"></a>从无想天至善现天。<a id="a-5P"></a>又远一倍。<a id="a-5Q"></a>从善现天至善见天。<a id="a-5R"></a>复远一倍。<a id="a-5S"></a>从善见天至不烦天。<a id="a-5T"></a>又远一倍。<a id="a-5U"></a>从不烦天至不烧天。<a id="a-5V"></a>又远一倍。<a id="a-5W"></a>从不烧天至阿迦尼吒天。<a id="a-5X"></a>复远一倍。</p>
  <p id="a5Y">而说偈言。</p>
  <p id="a5Z">从阿迦尼吒　　至阎浮提地</p>
  <p id="a5a">放大密石山　　六万五千年</p>
  <p id="a5b">五百三十五　　中间若无碍</p>
  <p id="a5c">方至于剡浮</p>
  <p id="a5d">阎浮提人若离神通及他功力。<a id="a-5e"></a>无能于山壁栅中出入无碍。<a id="a-5f"></a>阎浮提人若游行者。<a id="a-5g"></a>唯能至于大小黑山。<a id="a-5h"></a>若离神通及他功力。<a id="a-5i"></a>不能过此西瞿耶尼。<a id="a-5j"></a>人若离神通及他功力。<a id="a-5k"></a>无有能于山壁栅中出入无碍。<a id="a-5l"></a>若游行者唯能至其地际海边。<a id="a-5m"></a>若离神通及他功力。<a id="a-5n"></a>不能过此东弗婆提。<a id="a-5o"></a>人若离神通及他功力。<a id="a-5p"></a>无有能于山壁栅中出入无碍。<a id="a-5q"></a>若游行者唯能至其地际海边。<a id="a-5r"></a>若离神通及他功力。<a id="a-5s"></a>不能过此北郁单越。<a id="a-5t"></a>人若离神通及他功力。<a id="a-5u"></a>无有能于壁栅山中出入无碍。<a id="a-5v"></a>若游行者唯至其地际山内边。<a id="a-5w"></a>若离神通及他功力。<a id="a-5x"></a>无能过此四天王天自宫殿处。<a id="a-5y"></a>若离神通及他功力。<a id="a-5z"></a>无有能于壁栅山中出入无碍。<a id="a-60"></a>若游行者唯至铁围山内。<a id="a-61"></a>若离神通及他功力。<a id="a-62"></a>不能过此忉利诸天自宫殿处。<a id="a-63"></a>若离神通及他功力。<a id="a-64"></a>无有能于壁栅山中出入无碍。<a id="a-65"></a>若游行者唯至铁围山际。<a id="a-66"></a>若离神通及他功力。<a id="a-67"></a>不能过此夜摩兜率陀天化乐他化自在。<a id="a-68"></a>及梵先行梵众诸天自宫殿处。<a id="a-69"></a>若离神通及他功力。<a id="a-6A"></a>无有能于壁栅山中出入无碍。<a id="a-6B"></a>若游行者唯在一世界内。<a id="a-6C"></a>若离神通及他功力。<a id="a-6D"></a>不能过此大梵王天自宫殿处。<a id="a-6E"></a>若离神通及他功力。<a id="a-6F"></a>无有能于壁栅山中出入无碍。<a id="a-6G"></a>若游行者唯在千世界内。<a id="a-6H"></a>若离神通及他功力。<a id="a-6I"></a>不能过此从第二禅。<a id="a-6J"></a>乃至阿迦尼吒天自宫殿处。<a id="a-6K"></a>亦如前说。<a id="a-6L"></a>若游行者唯在一千世界内。<a id="a-6M"></a>若离神通及他功力。<a id="a-6N"></a>不能过此大地狱中。<a id="a-6O"></a>以大狱卒作王富自在。<a id="a-6P"></a>阎罗处地狱以阎罗王作王富自在。<a id="a-6Q"></a>一切禽兽及水罗刹。<a id="a-6R"></a>以婆娄那王作王富自在。<a id="a-6S"></a>诸蛇龙等以婆修吉龙王作王富自在。<a id="a-6T"></a>诸大龙者以摩那思龙王作王富自在。<a id="a-6U"></a>诸象龙者以娄阇耆利象王作王富自在。<a id="a-6V"></a>诸飞鸟者以迦娄罗王作王富自在。<a id="a-6W"></a>四足步行众生。<a id="a-6X"></a>以师子王作王富自在。<a id="a-6Y"></a>一切鬼道以鬼尊王作王富自在。<a id="a-6Z"></a>一切修罗道。<a id="a-6a"></a>以四修罗王作王富自在。<a id="a-6b"></a>一罗睺。<a id="a-6c"></a>二波罗陀。<a id="a-6d"></a>三毗摩质多。<a id="a-6e"></a>四婆利毗卢遮。<a id="a-6f"></a>阎浮提中以转轮王作王富自在。<a id="a-6g"></a>一处王作王富自在。<a id="a-6h"></a>国众尊老作王富自在。<a id="a-6i"></a>有时无王如劫初立。<a id="a-6j"></a>西瞿耶尼以转轮王作王富自在。<a id="a-6k"></a>国众尊老作王富自在。<a id="a-6l"></a>有时无王如劫初立。<a id="a-6m"></a>东弗婆提以转轮王作王富自在。<a id="a-6n"></a>国众尊老作王富自在。<a id="a-6o"></a>有时无王如劫初立。<a id="a-6p"></a>北郁单越以转轮王作王富自在。<a id="a-6q"></a>有时无王。<a id="a-6r"></a>四天王处。<a id="a-6s"></a>以四大天王作王富自在。<a id="a-6t"></a>忉利天者。<a id="a-6u"></a>以三十三天作王富自在。<a id="a-6v"></a>夜摩天者。<a id="a-6w"></a>以修夜摩王作王富自在。<a id="a-6x"></a>兜率陀天。<a id="a-6y"></a>以善足意王作王富自在。<a id="a-6z"></a>化乐天者以善化王作王富自在。<a id="a-70"></a>他化自在天。<a id="a-71"></a>以令自在王作王富自在。<a id="a-72"></a>一切欲界中。<a id="a-73"></a>以有恶魔王作王富自在。<a id="a-74"></a>一千世界中。<a id="a-75"></a>以大梵天王作王富自在。<a id="a-76"></a>世间及诸天魔王所大梵处。<a id="a-77"></a>沙门婆罗门及人天处。<a id="a-78"></a>以如来阿罗诃三藐三佛陀法。<a id="a-79"></a>然作王富自在。<a id="a-7A"></a>若阎浮提婴儿生已满四月日。<a id="a-7B"></a>如西瞿耶尼初生儿大。<a id="a-7C"></a>东弗婆提初生婴儿。<a id="a-7D"></a>如阎浮提五月儿大。<a id="a-7E"></a>若阎浮提婴儿生已满六月日。<a id="a-7F"></a>如北郁单越初生婴儿。<a id="a-7G"></a>如阎浮提儿年六岁。<a id="a-7H"></a>四天王处初生婴儿亦如是。<a id="a-7I"></a>生至七日如父母大。<a id="a-7J"></a>如阎浮提儿生七岁。<a id="a-7K"></a>忉利天处初生婴儿亦如是。<a id="a-7L"></a>生至七日等于成人。<a id="a-7M"></a>如阎浮提儿生八岁。<a id="a-7N"></a>夜摩天处初生亦尔。<a id="a-7O"></a>生至七日等于成人。<a id="a-7P"></a>如阎浮提儿生九岁。<a id="a-7Q"></a>兜率陀天初生亦尔。<a id="a-7R"></a>生至七日等于成人。<a id="a-7S"></a>从化乐天乃至阿迦尼吒天。<a id="a-7T"></a>称其形相生便具足。<a id="a-7U"></a>阎浮提一寻半是西瞿耶尼一寻。<a id="a-7V"></a>西瞿耶尼一寻半是东弗婆提一寻。<a id="a-7W"></a>东弗婆提一寻半。<a id="a-7X"></a>是北郁单越一寻。<a id="a-7Y"></a>四天王天一伽浮地。<a id="a-7Z"></a>是一由旬四分之一。<a id="a-7a"></a>四天王身长二伽浮地。<a id="a-7b"></a>忉利诸天长半由旬。<a id="a-7c"></a>帝释身者长三伽浮地。<a id="a-7d"></a>夜摩诸天长一由旬。<a id="a-7e"></a>兜率陀天长二由旬。<a id="a-7f"></a>化乐诸天长四由旬。<a id="a-7g"></a>他化自在天长八由旬。<a id="a-7h"></a>一切色界至阿迦尼吒。<a id="a-7i"></a>并长十二由旬。<a id="a-7j"></a>从阎浮提至阿迦尼吒天。<a id="a-7k"></a>并长自身四肘。<a id="a-7l"></a>阎浮提众生身色种种不同。<a id="a-7m"></a>有白色者。<a id="a-7n"></a>如夜婆那婆利柯止那等国。<a id="a-7o"></a>有黑色者。<a id="a-7p"></a>如跋婆罗剑蒱阇等国。<a id="a-7q"></a>有青色者。<a id="a-7r"></a>如陀眉罗辛诃罗等国。<a id="a-7s"></a>有赤白色者。<a id="a-7t"></a>如首陀阿。<a id="a-7u"></a>毗罗等国。<a id="a-7v"></a>有黄色者。<a id="a-7w"></a>如基罗多及罽宾等国。<a id="a-7x"></a>东弗婆提西瞿耶尼。<a id="a-7y"></a>唯除黑色。<a id="a-7z"></a>余悉如剡浮。<a id="a-80"></a>北郁单越一切人民悉皆白净。<a id="a-81"></a>四天王天有四种色。<a id="a-82"></a>有绀有赤有黄有白。<a id="a-83"></a>一切欲界诸天色皆亦如是。<a id="a-84"></a>云何诸天色有四种。<a id="a-85"></a>初受生时若见绀华身则绀色。<a id="a-86"></a>余色亦尔。<a id="a-87"></a>阎浮提人衣服。<a id="a-88"></a>有迦波婆刍摩衣。<a id="a-89"></a>憍奢耶衣。<a id="a-8A"></a>毛衣纻衣麻衣草衣树皮衣兽皮衣板衣[佉*力]波树子衣。<a id="a-8B"></a>西瞿耶尼人衣者。<a id="a-8C"></a>迦波婆衣。<a id="a-8D"></a>刍摩衣。<a id="a-8E"></a>憍奢耶衣。<a id="a-8F"></a>毛衣纻衣麻衣草衣树皮衣兽皮衣板衣[佉*力]波树子衣。<a id="a-8G"></a>东弗婆提人。<a id="a-8H"></a>迦波婆衣。<a id="a-8I"></a>刍摩衣。<a id="a-8J"></a>憍奢耶衣。<a id="a-8K"></a>毛衣纻衣麻衣。<a id="a-8L"></a>郁单越人。<a id="a-8M"></a>[佉*力]波树子衣。<a id="a-8N"></a>长二十肘广十肘。<a id="a-8O"></a>重一波罗(南称一两)。<a id="a-8P"></a>四天王天亦[佉*力]波衣。<a id="a-8Q"></a>长四十肘。<a id="a-8R"></a>广二十肘。<a id="a-8S"></a>重半波罗。<a id="a-8T"></a>忉利诸天亦着[佉*力]波衣。<a id="a-8U"></a>长八十肘。<a id="a-8V"></a>广四十肘。<a id="a-8W"></a>重一波罗四分之一。<a id="a-8X"></a>夜摩天着[佉*力]波衣。<a id="a-8Y"></a>长百六十肘。<a id="a-8Z"></a>广八十肘。<a id="a-8a"></a>重一波罗八分之一。<a id="a-8b"></a>兜率陀天着[佉*力]波衣。<a id="a-8c"></a>长三百二十肘。<a id="a-8d"></a>广百六十肘。<a id="a-8e"></a>重一波罗十六分之一。<a id="a-8f"></a>化乐天乃至他化自在。<a id="a-8g"></a>所著衣服。<a id="a-8h"></a>随心小大。<a id="a-8i"></a>轻重亦尔。<a id="a-8j"></a>阎浮提人衣服。<a id="a-8k"></a>庄饰种种不同。<a id="a-8l"></a>或有长发分为两髻。<a id="a-8m"></a>或有剃落发须。<a id="a-8n"></a>或有顶留一髻余发皆除。<a id="a-8o"></a>名周罗髻。<a id="a-8p"></a>或有拔除发须或有剪发剪须。<a id="a-8q"></a>或有编发。<a id="a-8r"></a>或有被发。<a id="a-8s"></a>或有剪前被后令圆。<a id="a-8t"></a>或有裸形。<a id="a-8u"></a>或着衣服覆上露下。<a id="a-8v"></a>或露上覆下。<a id="a-8w"></a>或上下俱覆。<a id="a-8x"></a>或止障前后。<a id="a-8y"></a>西瞿耶尼人所庄饰。<a id="a-8z"></a>并皆被发上下着衣。<a id="a-90"></a>如首陀阿毗罗国。<a id="a-91"></a>东弗婆提人发庄饰剪前被后。<a id="a-92"></a>上下两衣着下衣上衣绕身而已。<a id="a-93"></a>如央伽摩伽陀二国庄饰。<a id="a-94"></a>北郁单越人所庄饰须发翠黑。<a id="a-95"></a>恒如剃罗。<a id="a-96"></a>五日头发自然长。<a id="a-97"></a>横七指无有增减。<a id="a-98"></a>四天王天庄饰种种不同。<a id="a-99"></a>或有长发分作两髻。<a id="a-9A"></a>或有剃落发须。<a id="a-9B"></a>或顶留一髻余发皆除。<a id="a-9C"></a>名周罗髻。<a id="a-9D"></a>或拔除须发。<a id="a-9E"></a>或有剪发剪须。<a id="a-9F"></a>或有编发或有被发。<a id="a-9G"></a>或剪前被后令圆。<a id="a-9H"></a>或有裸形。<a id="a-9I"></a>或着衣服。<a id="a-9J"></a>或覆上露下。<a id="a-9K"></a>或覆下露上。<a id="a-9L"></a>或上下俱覆。<a id="a-9M"></a>或止障前后。<a id="a-9N"></a>欲界诸天庄饰亦复如是。<a id="a-9O"></a>色界诸天不着衣服。<a id="a-9P"></a>如着不异。<a id="a-9Q"></a>头虽无髻。<a id="a-9R"></a>如似天冠。<a id="a-9S"></a>过男女相。<a id="a-9T"></a>形唯一种。<a id="a-9U"></a>阎浮提人。<a id="a-9V"></a>食粳米饭麦饭麨食鱼食肉。<a id="a-9W"></a>食细佉陀尼根佉陀尼果佉他尼。<a id="a-9X"></a>西瞿耶尼人所食饮。<a id="a-9Y"></a>食粳米饭麦饭及糗鱼肉。<a id="a-9Z"></a>细佉陀尼根佉陀尼果佉陀尼。<a id="a-9a"></a>乳酪此中最多。<a id="a-9b"></a>东弗婆提人食粳米饭麦饭。<a id="a-9c"></a>及糗鱼肉。<a id="a-9d"></a>细佉陀尼根佉陀尼果佉陀尼。<a id="a-9e"></a>奢利粳米饭最饶。<a id="a-9f"></a>北郁单越人唯食奢利粳米饭。<a id="a-9g"></a>不种自生无秕无碎。<a id="a-9h"></a>亦无有糠自然净米。<a id="a-9i"></a>色香味触并皆妙好。<a id="a-9j"></a>如细蜂蜜其味甘美。<a id="a-9k"></a>其中有树名敦治抧罗。<a id="a-9l"></a>其树生子形如釜鍑。<a id="a-9m"></a>又似[木*(羲-ㄎ+乃)]者若人欲食。<a id="a-9n"></a>取此树子以持盛水。<a id="a-9o"></a>别复有石名曰树提。<a id="a-9p"></a>取此树子以置石上石自生火。<a id="a-9q"></a>是人将取奢利米写置器中。<a id="a-9r"></a>无劳量准即自然称器。<a id="a-9s"></a>饭成熟时石自还冷。<a id="a-9t"></a>仍用前[木*(羲-ㄎ+乃)]次第盛贮。<a id="a-9u"></a>若余人来欲须食者随意取食。<a id="a-9v"></a>不作此意彼人施我是作食人。<a id="a-9w"></a>亦不作意我今施彼。<a id="a-9x"></a>若食竟时掷之而去。<a id="a-9y"></a>所余器物及残食等地裂受之受已还合。<a id="a-9z"></a>四天王天并食须陀味。<a id="a-A0"></a>朝食一撮暮食一撮。<a id="a-A1"></a>食入体已转成身分。<a id="a-A2"></a>是须陀味园林池苑并自然生。<a id="a-A3"></a>是须陀味亦能化作。<a id="a-A4"></a>佉陀尼等八种饮食。<a id="a-A5"></a>一切欲界诸天食亦如是。<a id="a-A6"></a>色界诸天从初禅中。<a id="a-A7"></a>乃至遍净以喜为食。<a id="a-A8"></a>上去诸天以意业为食。<a id="a-A9"></a>阎浮提人所资博易。<a id="a-AA"></a>或生熟金银或米谷等。<a id="a-AB"></a>或诸杂物真珠摩尼种种诸宝。<a id="a-AC"></a>或取众生以为贸易。<a id="a-AD"></a>西瞿耶尼货易交关唯用[牛*秦]牛。<a id="a-AE"></a>东弗婆提货易交关所用米谷。<a id="a-AF"></a>北郁单越无有交关。<a id="a-AG"></a>四天王天所资博易。<a id="a-AH"></a>或生熟金银或米谷等。<a id="a-AI"></a>或诸杂贸易珠摩尼种种诸宝。<a id="a-AJ"></a>或取众生以为贸易。<a id="a-AK"></a>一切欲界诸天亦复如是。<a id="a-AL"></a>色界则无同郁单越。<a id="a-AM"></a>阎浮提人或自杀生。<a id="a-AN"></a>或令他杀死则食肉。<a id="a-AO"></a>西瞿耶尼亦复如是。<a id="a-AP"></a>东弗婆提人自不杀生不令他杀。<a id="a-AQ"></a>若有自死则食其肉。<a id="a-AR"></a>北郁单越自不杀生。<a id="a-AS"></a>不令他杀死不食肉。<a id="a-AT"></a>四天王天自杀令他杀死不食肉。<a id="a-AU"></a>忉利诸天自杀令他杀死不食其肉。<a id="a-AV"></a>从夜摩天上至阿迦尼吒。<a id="a-AW"></a>不自杀生不令他杀死不食肉。<a id="a-AX"></a>阎浮提人若眷属死。<a id="a-AY"></a>送丧山中烧尸弃去。<a id="a-AZ"></a>或置水中。<a id="a-Aa"></a>或埋土里。<a id="a-Ab"></a>或着空地。<a id="a-Ac"></a>西瞿耶尼东弗婆提亦复如是。<a id="a-Ad"></a>北郁单越人若眷属死。<a id="a-Ae"></a>不送丧不烧不弃。<a id="a-Af"></a>鸟为送尸是鸟啄尸。<a id="a-Ag"></a>将至山外而便啖食。<a id="a-Ah"></a>四天王天其眷属死。<a id="a-Ai"></a>亦不送尸不烧不弃。<a id="a-Aj"></a>如光焰没无有尸骸。<a id="a-Ak"></a>其上诸天一切如是。<a id="a-Al"></a>阎浮提中有五种树。<a id="a-Am"></a>金树银树玻梨柯树。<a id="a-An"></a>琉璃树呵利多树。<a id="a-Ao"></a>西瞿耶尼东弗婆提树亦如是。<a id="a-Ap"></a>北郁单越唯有呵利多树余四则无。<a id="a-Aq"></a>四天王天亦有五种宝树并如上说。<a id="a-Ar"></a>一切欲界诸天。<a id="a-As"></a>有五种树亦复如是。<a id="a-At"></a>色界天中并悉无树。<a id="a-Au"></a>阎浮提中有五种华。<a id="a-Av"></a>金银玻梨柯琉璃呵利多。<a id="a-Aw"></a>西瞿耶尼东弗婆提亦复如是。<a id="a-Ax"></a>北郁单越有树名散多那。<a id="a-Ay"></a>其花悉呵利多宝。<a id="a-Az"></a>四天王天并有五种花。<a id="a-B0"></a>一切欲界亦复如是色界都无。<a id="a-B1"></a>阎浮提中有殿堂。<a id="a-B2"></a>金银琉璃玻梨柯呵利多。<a id="a-B3"></a>有材木殿堂。<a id="a-B4"></a>或有石屋土屋。<a id="a-B5"></a>西瞿耶尼亦如是。<a id="a-B6"></a>东弗婆提殿堂并金无有余屋。<a id="a-B7"></a>北郁单越有树名曼殊沙。<a id="a-B8"></a>如高大殿叶叶相蔽不入风霜。<a id="a-B9"></a>一切诸人以为住屋。<a id="a-BA"></a>四天王天有五种殿堂。<a id="a-BB"></a>金银琉璃玻梨柯呵利多。<a id="a-BC"></a>一切欲界诸天亦复如是。<a id="a-BD"></a>色界诸天有诸殿堂皆白色宝。<a id="a-BE"></a>是中诸天昔在因地。<a id="a-BF"></a>有褊吝心而行布施望得果报。<a id="a-BG"></a>今于果地所得宫殿。<a id="a-BH"></a>光色昏闇不能明净。<a id="a-BI"></a>若是诸天在因地中。<a id="a-BJ"></a>无褊吝心而行布施不望来果。<a id="a-BK"></a>我有彼无我主彼不。<a id="a-BL"></a>是正道理是法相应。<a id="a-BM"></a>若能主者施不主者。<a id="a-BN"></a>若行布施心净安隐。<a id="a-BO"></a>为庄严心为治净心。<a id="a-BP"></a>故行布施由此心故。<a id="a-BQ"></a>在果地中所得宫殿。<a id="a-BR"></a>微妙光明无有暗浊。<a id="a-BS"></a>阎浮提人若离神通及因他功力。<a id="a-BT"></a>则不能通见山壁栅城障外等色。<a id="a-BU"></a>西瞿耶尼东弗婆提北郁单越。<a id="a-BV"></a>若离他功力则不能通见山壁栅城障外等色。<a id="a-BW"></a>四天王天若离神通及他功力。<a id="a-BX"></a>于自处所不能通见山壁栅城障外等色。<a id="a-BY"></a>若远观时唯见铁围山内之色。<a id="a-BZ"></a>若离神通及他功力。<a id="a-Ba"></a>不能彻见此山之外。<a id="a-Bb"></a>忉利诸天于自宫殿。<a id="a-Bc"></a>若离神通及他功力。<a id="a-Bd"></a>不能得见山壁栅城障外等色。<a id="a-Be"></a>若远观时唯见铁围山内。<a id="a-Bf"></a>若离神通及他功力。<a id="a-Bg"></a>不能彻见铁围山外。<a id="a-Bh"></a>从夜摩天乃至梵众并皆如是。<a id="a-Bi"></a>大梵天王自宫殿处。<a id="a-Bj"></a>若离神通及他功力。<a id="a-Bk"></a>不能得见山壁栅城障外等色。<a id="a-Bl"></a>若远观时唯见一千世界之内。<a id="a-Bm"></a>若离神通及他功力。<a id="a-Bn"></a>不能彻见。<a id="a-Bo"></a>阎浮提人若索他女。<a id="a-Bp"></a>女家许已乃得迎接。<a id="a-Bq"></a>或有买妾或有货婢。<a id="a-Br"></a>西瞿耶尼东弗婆提亦复如是。<a id="a-Bs"></a>北郁单越人不索他女。<a id="a-Bt"></a>亦不迎妻不卖不赎。<a id="a-Bu"></a>若男子欲娶女时谛瞻彼女。<a id="a-Bv"></a>若女子欲羡男时亦须谛视。<a id="a-Bw"></a>若女不见男视。<a id="a-Bx"></a>余女报言。<a id="a-By"></a>是人看汝即为夫妻。<a id="a-Bz"></a>若男子不见女看。<a id="a-C0"></a>余男报言。<a id="a-C1"></a>是人看汝亦为夫妻。<a id="a-C2"></a>若自相见便即相随共往别处。<a id="a-C3"></a>四天王天若索女天。<a id="a-C4"></a>女家许已乃得迎接。<a id="a-C5"></a>或货或买一切欲界诸天亦复如是。<a id="a-C6"></a>阎浮提中有男女根以相和合。<a id="a-C7"></a>东弗婆提西瞿耶尼北郁单越亦皆如是。<a id="a-C8"></a>四天王天及忉利天。<a id="a-C9"></a>男女和合亦复如是。<a id="a-CA"></a>夜摩诸天以相抱为欲。<a id="a-CB"></a>兜率陀天执手为欲。<a id="a-CC"></a>化乐诸天共笑为欲。<a id="a-CD"></a>他化自在天相视为欲。<a id="a-CE"></a>西瞿耶尼受诸欲乐。<a id="a-CF"></a>两倍胜于阎浮提人。<a id="a-CG"></a>乃至他化自在诸天欲。<a id="a-CH"></a>胜于化乐亦皆两倍。<a id="a-CI"></a>阎浮提女人有恶食者。<a id="a-CJ"></a>有胎长者有初产者有饮儿者。<a id="a-CK"></a>西瞿耶尼东弗婆提亦复如是。<a id="a-CL"></a>北郁单越女人有恶食者。<a id="a-CM"></a>有胎长者有生产者唯不饮儿。<a id="a-CN"></a>若生男儿及女儿者放四衢道。<a id="a-CO"></a>母以手指内其口中。<a id="a-CP"></a>若行路人从此过者。<a id="a-CQ"></a>亦以手指内儿口中。<a id="a-CR"></a>因此指触身分长大。<a id="a-CS"></a>郁单越人男女别居不相交杂。<a id="a-CT"></a>若男生时七日成人便入男群。<a id="a-CU"></a>若女生时七日成人便入女群。<a id="a-CV"></a>若男女初作欲意相携树下。<a id="a-CW"></a>是曼殊沙树即便覆蔽欲事则成。<a id="a-CX"></a>若不覆蔽便各相离。<a id="a-CY"></a>知是邪淫即不敢犯。<a id="a-CZ"></a>四天王处诸女天等。<a id="a-Ca"></a>无有恶食无有胎长。<a id="a-Cb"></a>亦不生儿亦不饮儿。<a id="a-Cc"></a>男女天者或于膝上。<a id="a-Cd"></a>或于眠处皆得生儿。<a id="a-Ce"></a>若于母膝及母眠处生者。<a id="a-Cf"></a>女天作意此是我儿。<a id="a-Cg"></a>男天亦言此是我儿。<a id="a-Ch"></a>则唯一父一母。<a id="a-Ci"></a>若于父膝及父眠处生。<a id="a-Cj"></a>唯有一父而诸妻妾皆得为母。<a id="a-Ck"></a>阎浮提人一生欲事无数无量。<a id="a-Cl"></a>亦有诸人修清净行至死无欲。<a id="a-Cm"></a>西瞿耶尼其多欲者。<a id="a-Cn"></a>一生之中数至十二。<a id="a-Co"></a>其中欲者数或至十。<a id="a-Cp"></a>亦有诸人修清净行至死无欲。<a id="a-Cq"></a>东弗婆提其多欲者。<a id="a-Cr"></a>一生之中其数至七。<a id="a-Cs"></a>其中品者或至五六。<a id="a-Ct"></a>亦有诸人修清净行至死无欲。<a id="a-Cu"></a>郁单越人其多欲者。<a id="a-Cv"></a>一生之中数唯至五。<a id="a-Cw"></a>其中品者或至三四。<a id="a-Cx"></a>亦有诸人修清净行至死无欲。<a id="a-Cy"></a>四天王天一生欲事无量无数亦有诸天修清净行至死无欲。<a id="a-Cz"></a>一切欲界诸天亦复如是。<a id="a-D0"></a>凡一切女人以触为乐。<a id="a-D1"></a>一切男子不净出时以此为乐。<a id="a-D2"></a>若一切男子以不净为欲。<a id="a-D3"></a>若诸天欲者以泄气为乐。<a id="a-D4"></a>阎浮提人有三因缘。<a id="a-D5"></a>胜郁单越及忉利天。<a id="a-D6"></a>何者为三。<a id="a-D7"></a>一者勇猛。<a id="a-D8"></a>二者忆持。<a id="a-D9"></a>三者此中有梵行住。<a id="a-DA"></a>郁单越人有三因缘。<a id="a-DB"></a>胜阎浮提及忉利天。<a id="a-DC"></a>一者无我所无藏畜。<a id="a-DD"></a>二者寿量决定一千岁。<a id="a-DE"></a>三者后必上升忉利。<a id="a-DF"></a>诸天有三因缘。<a id="a-DG"></a>胜阎浮提及郁单越。<a id="a-DH"></a>一者寿量长远。<a id="a-DI"></a>二者形相奇特。<a id="a-DJ"></a>三者快乐最多。<a id="a-DK"></a>是义佛世尊说。<a id="a-DL"></a>如是我闻。</p>
 </body>
</html>