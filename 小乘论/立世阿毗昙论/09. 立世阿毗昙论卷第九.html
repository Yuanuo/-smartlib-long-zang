<!doctype html>
<html id="z3IBWBk1D2" data-ver="954">
 <head>
  <meta charset="utf-8">
  <meta author="真谛">
  <meta library="龙藏">
  <meta catalog="小乘论">
  <meta period="陈">
 </head>
 <body>
  <h1 id="a1">立世阿毗昙论卷第九</h1>
  <h2 id="a2">小三灾品第二十四第一疾疫</h2>
  <p id="a3">佛世尊说。<a id="a-4"></a>一小劫者名为一劫。<a id="a-5"></a>二十小劫亦名一劫。<a id="a-6"></a>四十小劫亦名一劫。<a id="a-7"></a>六十小劫亦名一劫。<a id="a-8"></a>八十小劫名一大劫。<a id="a-9"></a>云何一小劫名为一劫。<a id="a-A"></a>是时提婆达多比丘。<a id="a-B"></a>住地狱中受熟业报。<a id="a-C"></a>佛世尊说住寿一劫。<a id="a-D"></a>如是一小劫名一劫。<a id="a-E"></a>云何二十小劫亦名一劫。<a id="a-F"></a>如梵先行天二十小劫是其寿量。<a id="a-G"></a>是诸梵天佛说住寿一劫。<a id="a-H"></a>如是二十劫亦名一劫。<a id="a-I"></a>云何四十小劫名为一劫。<a id="a-J"></a>如梵众天寿量四十小劫。<a id="a-K"></a>佛说住寿一劫。<a id="a-L"></a>如是四十劫亦名一劫。<a id="a-M"></a>云何六十小劫名为一劫。<a id="a-N"></a>如大梵天寿量六十劫。<a id="a-O"></a>佛说住寿一劫。<a id="a-P"></a>如是六十小劫亦名一劫。<a id="a-Q"></a>云何八十小劫名一大劫。<a id="a-R"></a>佛说劫中世界散坏。<a id="a-S"></a>劫中世界散坏已住。<a id="a-T"></a>劫中世界起成。<a id="a-U"></a>劫中世界起成已住。<a id="a-V"></a>世界散坏等劫其数云何。<a id="a-W"></a>佛言。<a id="a-X"></a>比丘经二十小劫世界散坏。<a id="a-Y"></a>次经二十小劫世界散坏已住。<a id="a-Z"></a>次经二十小劫世界起成。<a id="a-a"></a>次经二十小劫世界起成已住。<a id="a-b"></a>是二十小劫世界起成已住者。<a id="a-c"></a>几多已过几多未过。<a id="a-d"></a>八小劫已过。<a id="a-e"></a>十一小劫未来。<a id="a-f"></a>第九一劫现在未尽。<a id="a-g"></a>此第九一劫几多已过几多在未来。<a id="a-h"></a>未来定余六百九十年在(至梁末己卯年翻度此经为断)。<a id="a-i"></a>是二十小劫中间。<a id="a-j"></a>有三小灾次第轮转。<a id="a-k"></a>一者大疾疫灾。<a id="a-l"></a>二大刀兵灾。<a id="a-m"></a>三大饥饿灾。<a id="a-n"></a>今第九劫即第三灾。<a id="a-o"></a>此劫由饥饿故尽。<a id="a-p"></a>佛言。<a id="a-q"></a>比丘是二十小劫。<a id="a-r"></a>世界起成得住中。<a id="a-s"></a>第一劫小灾起时。<a id="a-t"></a>有大疾疫种种病。<a id="a-u"></a>一切皆起阎浮提中。<a id="a-v"></a>一切国土所有人民等遭疾疫。<a id="a-w"></a>一切鬼神起嗔恶心损害世人。<a id="a-x"></a>是时一切人民。<a id="a-y"></a>寿命短促唯住十岁。<a id="a-z"></a>身形矬小或二搩手或三搩手。<a id="a-10"></a>于其自量则八搩手。<a id="a-11"></a>所可资食稊稗为上。<a id="a-12"></a>人发衣服以为第一。<a id="a-13"></a>唯有刀仗以自庄严。<a id="a-14"></a>是时诸人不行正法。<a id="a-15"></a>非法贪着恒所染污。<a id="a-16"></a>非理贪爱之所逼使。<a id="a-17"></a>邪法欺张起诸过恶。<a id="a-18"></a>佷戾难教不能行善。<a id="a-19"></a>不知作福不救苦难。<a id="a-1A"></a>与邪恶法日夜相应。<a id="a-1B"></a>或身口意起三邪行。<a id="a-1C"></a>不能远离杀生偷盗邪淫。<a id="a-1D"></a>妄语恶口两舌绮语。<a id="a-1E"></a>贪爱嗔恚邪见。<a id="a-1F"></a>不知恭敬父母师僧。<a id="a-1G"></a>沙门婆罗门及亲友尊长。<a id="a-1H"></a>恣心所起种种恶业。<a id="a-1I"></a>此业能感寿命短促。<a id="a-1J"></a>能感多病。<a id="a-1K"></a>能感色形丑陋。<a id="a-1L"></a>能感身无威德。<a id="a-1M"></a>能感卑贱家生。<a id="a-1N"></a>能感贫穷困苦。<a id="a-1O"></a>能感愚痴邪见。<a id="a-1P"></a>如是等业日夜生长。<a id="a-1Q"></a>如是人者与种种烦恼恶业相应。<a id="a-1R"></a>由此极重邪行业故。<a id="a-1S"></a>漫风起吹方所时节违失常度。<a id="a-1T"></a>由此漫风不平等吹故。<a id="a-1U"></a>天降雨不周正落。<a id="a-1V"></a>政应雨时四王大臣。<a id="a-1W"></a>忿行恶人不水游戏故不降雨。<a id="a-1X"></a>罗睺阿修罗王。<a id="a-1Y"></a>欲苦阎浮提人。<a id="a-1Z"></a>或以手指或以背脊。<a id="a-1a"></a>接所降雨以置海中。<a id="a-1b"></a>复有鬼神欲苦阎浮提人。<a id="a-1c"></a>神力起火以承天雨令雨焦竭。<a id="a-1d"></a>或政雨时而起大风吹掷海中。<a id="a-1e"></a>以是因缘故天雨不等。<a id="a-1f"></a>一切种子树藤药草。<a id="a-1g"></a>并皆枯焦不复结实。<a id="a-1h"></a>设复结实减色香味。<a id="a-1i"></a>不得长大无有势力。<a id="a-1j"></a>若人受用无五种业。<a id="a-1k"></a>谓色力安乐寿命聪辩。<a id="a-1l"></a>由其邪恶于自身中。<a id="a-1m"></a>起诸重病或癞或痟或颠或瘘或虫或毒血。<a id="a-1n"></a>或吐血或泄漏。<a id="a-1o"></a>或水肿或嗽逆上气。<a id="a-1p"></a>或风痹偏枯或虚劳下疟。<a id="a-1q"></a>或恶疮瘭疾饮食不销。<a id="a-1r"></a>如此重疾及余轻病是时俱起。<a id="a-1s"></a>是时诸人婴大病苦。<a id="a-1t"></a>又为恶鬼之所恼触。<a id="a-1u"></a>欲求吉祥保护身命。<a id="a-1v"></a>故祠祀天神读诵咒术。<a id="a-1w"></a>或恃邪见所起种种恶行。<a id="a-1x"></a>杀诸众生。<a id="a-1y"></a>妄咒神鬼。<a id="a-1z"></a>求觅无病作如此计。<a id="a-20"></a>一切利养不及无病。<a id="a-21"></a>一日一夜无量众生。<a id="a-22"></a>疾病疫死。<a id="a-23"></a>末劫众生如是过失自然而生。<a id="a-24"></a>云何如此。<a id="a-25"></a>若人行不善法不平等法因是果报。<a id="a-26"></a>于是时中法行平等善行不可得故。<a id="a-27"></a>一切众生于此中生劫浊自然而起。<a id="a-28"></a>是时诸人依止粗见粗业。<a id="a-29"></a>造作种种诸恶。<a id="a-2A"></a>舍命以后受生恶处。<a id="a-2B"></a>苦道退堕无安乐行。<a id="a-2C"></a>是时众生多趣地狱。<a id="a-2D"></a>畜生饿鬼阿修罗道。<a id="a-2E"></a>是时大国王种悉皆崩亡。<a id="a-2F"></a>所有国土次第空废。<a id="a-2G"></a>唯小郡县是其所余。<a id="a-2H"></a>相去辽远各在一处。<a id="a-2I"></a>尔时诸人不行正法。<a id="a-2J"></a>非法贪着恒所染污。<a id="a-2K"></a>非理贪爱之所逼使。<a id="a-2L"></a>邪法欺张起诸过恶。<a id="a-2M"></a>佷戾难教不能行善。<a id="a-2N"></a>不知作福不救苦难。<a id="a-2O"></a>与邪恶法日夜相应。<a id="a-2P"></a>或身口意起三邪行。<a id="a-2Q"></a>不能远离杀生偷盗邪淫妄语恶口两舌绮语贪爱嗔恚邪见。<a id="a-2R"></a>不知恭敬父母师僧沙门婆罗门及亲友尊长。<a id="a-2S"></a>恣心所起种种恶业。<a id="a-2T"></a>此业能感寿命短促。<a id="a-2U"></a>能感多病。<a id="a-2V"></a>能感色形丑陋。<a id="a-2W"></a>能感身无威德。<a id="a-2X"></a>能感卑贱家生。<a id="a-2Y"></a>能感贫穷困苦。<a id="a-2Z"></a>能感愚痴邪见。<a id="a-2a"></a>如是等业日夜生长。<a id="a-2b"></a>如是人者疾病困苦。<a id="a-2c"></a>无人布施汤药饮食。<a id="a-2d"></a>以是因缘寿未应尽横死无数。<a id="a-2e"></a>一日一夜无量众生疾病疫死。<a id="a-2f"></a>末劫众生如是过失自然而生。<a id="a-2g"></a>云何如此。<a id="a-2h"></a>由行恶法不平等法得是果报。<a id="a-2i"></a>于是时中法行平等行不可得故。<a id="a-2j"></a>一切众生于此中生劫浊自然故起。<a id="a-2k"></a>是时诸人依止粗见粗业。<a id="a-2l"></a>造作种种诸恶。<a id="a-2m"></a>舍命以后受生修罗饿鬼畜生地狱时。<a id="a-2n"></a>小郡县次复荒芜。<a id="a-2o"></a>唯少家在相去转远各在一处。<a id="a-2p"></a>尔时诸人不行正法。<a id="a-2q"></a>所起种种恶业能感寿命短促乃至愚痴邪见。<a id="a-2r"></a>如是等业日夜增长。<a id="a-2s"></a>是时诸人疾疫死者。<a id="a-2t"></a>无人送埋及烧弃掷。<a id="a-2u"></a>是时土地白骨所覆。<a id="a-2v"></a>一日一夜无数众生疾病疫死。<a id="a-2w"></a>乃至居家次第空尽。<a id="a-2x"></a>是时劫末唯七日在。<a id="a-2y"></a>于七日中无量众生遭疫病死尽。<a id="a-2z"></a>设有在者各散别处。<a id="a-30"></a>时有一人合集阎浮提内男女。<a id="a-31"></a>唯余一万留为当来人种。<a id="a-32"></a>于是时中皆行非法。<a id="a-33"></a>唯此万人能持善行。<a id="a-34"></a>诸善鬼神欲令人种不断绝故。<a id="a-35"></a>拥护是人以好滋味令入其毛孔。<a id="a-36"></a>以业力故于劫中间。<a id="a-37"></a>留人种子自然不断。<a id="a-38"></a>过七日后是大疫病一时息灭。<a id="a-39"></a>一切恶鬼皆悉舍去。<a id="a-3A"></a>随诸众生种种须欲。<a id="a-3B"></a>饮食衣服等应念所须。<a id="a-3C"></a>天即雨下阴阳调和。<a id="a-3D"></a>美味出生身形可爱相好还复。<a id="a-3E"></a>一切善法自然而起。<a id="a-3F"></a>清凉寂靖安乐无病。<a id="a-3G"></a>大悲入心由大悲故。<a id="a-3H"></a>大慈入心由大慈故。<a id="a-3I"></a>无恼害意由无害意。<a id="a-3J"></a>互得相见生喜乐心。<a id="a-3K"></a>生忍受心生无厌心。<a id="a-3L"></a>共相携持不相舍离。<a id="a-3M"></a>譬如相爱亲友久不相见。<a id="a-3N"></a>忽得聚集生喜乐心。<a id="a-3O"></a>生忍受心生无厌心。<a id="a-3P"></a>共相携持不相舍离。<a id="a-3Q"></a>时人相见亦复如是。<a id="a-3R"></a>因相爱念男女共居。<a id="a-3S"></a>是前劫人寿命十岁。<a id="a-3T"></a>后劫人民从其而生。<a id="a-3U"></a>寿命最长色形奇特。<a id="a-3V"></a>威德最胜神力自在。<a id="a-3W"></a>资生具足寿命二十千岁。<a id="a-3X"></a>是时众生如此功德自然得成云何如此。<a id="a-3Y"></a>法行平等行善行是其果报。<a id="a-3Z"></a>是时诸人与种种善法相应。<a id="a-3a"></a>身善行口善行意善行。<a id="a-3b"></a>舍寿命已后生善道及天道。<a id="a-3c"></a>舍寿命已还生人道。<a id="a-3d"></a>生人道已自然贤善。<a id="a-3e"></a>自性清净自性道德。<a id="a-3f"></a>心性和雅戒品具足。<a id="a-3g"></a>常行胜善远离杀生偷盗邪淫妄语两舌恶口绮语。<a id="a-3h"></a>无贪欲心无嗔恚心。<a id="a-3i"></a>舍邪见法修行正见。<a id="a-3j"></a>恭敬父母沙门婆罗门亲友尊长。<a id="a-3k"></a>与种种善法相应。<a id="a-3l"></a>是业能感长寿。<a id="a-3m"></a>能感无病。<a id="a-3n"></a>能感色形端正。<a id="a-3o"></a>能感身有威德。<a id="a-3p"></a>能感富贵家生。<a id="a-3q"></a>能感大智。<a id="a-3r"></a>如是善业日夜生长。<a id="a-3s"></a>是时诸人依福德行生无量功德。<a id="a-3t"></a>舍寿以后更生天道。<a id="a-3u"></a>及以善道善道中住。<a id="a-3v"></a>久久时节如是。<a id="a-3w"></a>初劫中间由大疫病究竟穷尽。<a id="a-3x"></a>次第二劫来续二十千岁。<a id="a-3y"></a>是劫中间第一寿量。<a id="a-3z"></a>是人从前二十千岁人所生。<a id="a-40"></a>是人寿命最长色形奇特威德最胜。<a id="a-41"></a>神力自在资生具足。<a id="a-42"></a>寿命四十千岁。<a id="a-43"></a>时诸众生如此功德自然得成。<a id="a-44"></a>云何如此。<a id="a-45"></a>法行平等行善行是其果报。<a id="a-46"></a>是时诸人与种种善法相应。<a id="a-47"></a>身善行口善行意善行。<a id="a-48"></a>舍寿命已生善道及天道。<a id="a-49"></a>舍寿命已还生人中。<a id="a-4A"></a>生人中已自然贤善。<a id="a-4B"></a>自性清净自性道德。<a id="a-4C"></a>心性和雅戒品具足常行胜善。<a id="a-4D"></a>远离杀生偷盗邪淫妄语两舌恶口绮语。<a id="a-4E"></a>无贪欲心无嗔恚心。<a id="a-4F"></a>舍邪见法修行正见。<a id="a-4G"></a>恭敬父母沙门及婆罗门亲友尊长。<a id="a-4H"></a>与种种善法相应。<a id="a-4I"></a>是业能感长寿能感无病。<a id="a-4J"></a>能感色形端正。<a id="a-4K"></a>能感身有威德。<a id="a-4L"></a>能感富贵家生能感大智。<a id="a-4M"></a>如是善业日夜生长。<a id="a-4N"></a>是时诸人依福德行生无量功德。<a id="a-4O"></a>舍寿命后更生天道。<a id="a-4P"></a>及以善道善道中住久久时节。<a id="a-4Q"></a>如是说名第二劫中间。<a id="a-4R"></a>第二寿量四十千岁。<a id="a-4S"></a>是诸人从四十千岁人所生。<a id="a-4T"></a>是人寿命最长色形奇特威德最胜。<a id="a-4U"></a>神力自在资生具足。<a id="a-4V"></a>寿命六十千岁。<a id="a-4W"></a>是时诸人与种种善法相应。<a id="a-4X"></a>身善行口善行意善行。<a id="a-4Y"></a>舍寿命已生善道及天道。<a id="a-4Z"></a>舍天寿已还生人中。<a id="a-4a"></a>生人中已自然贤善。<a id="a-4b"></a>自性清净自性道德。<a id="a-4c"></a>心性和雅戒品具足常行胜善。<a id="a-4d"></a>远离杀生偷盗邪淫妄语两舌恶口绮语。<a id="a-4e"></a>无贪欲心无嗔恚心。<a id="a-4f"></a>舍邪见法修行正见。<a id="a-4g"></a>恭敬父母沙门及婆罗门亲友尊长。<a id="a-4h"></a>与种种善法相应。<a id="a-4i"></a>是业能感长寿能感。<a id="a-4j"></a>无病。<a id="a-4k"></a>能感色形端正。<a id="a-4l"></a>能感身有威德。<a id="a-4m"></a>能感富贵家生。<a id="a-4n"></a>能感大智。<a id="a-4o"></a>如是善业日夜生长。<a id="a-4p"></a>是时诸人依福德行生无量功德。<a id="a-4q"></a>舍寿命后更生天道。<a id="a-4r"></a>及以善道善道中住久久时节。<a id="a-4s"></a>如是说名第三劫中间。<a id="a-4t"></a>第三寿量六十千岁。<a id="a-4u"></a>次是诸人从六十千岁人所生。<a id="a-4v"></a>是人寿命最长色形奇特威德最胜。<a id="a-4w"></a>神力自在资生具足。<a id="a-4x"></a>寿命八十千岁。<a id="a-4y"></a>如是阎浮提劫中间所生众生。<a id="a-4z"></a>寿量长远究竟极此八十千年。<a id="a-50"></a>是时女人年五百岁尔乃行嫁。<a id="a-51"></a>是时诸人唯有七病。<a id="a-52"></a>谓大小便利寒热淫欲心饥老。<a id="a-53"></a>如是时中一切国土富贵丰乐。<a id="a-54"></a>无有怨贼及以盗窃。<a id="a-55"></a>州郡县邑人民村落。<a id="a-56"></a>更相次比鸡鸣相闻。<a id="a-57"></a>耕种虽少收实巨多。<a id="a-58"></a>是时诸人受功用业少。<a id="a-59"></a>用宿世善业果多。<a id="a-5A"></a>舍宅车乘衣服财宝。<a id="a-5B"></a>生生之资称意具足。<a id="a-5C"></a>虽复受用终身不坏。<a id="a-5D"></a>是时诸人安坐受乐无所驰求。<a id="a-5E"></a>寿命八十千岁住阿僧祇年。<a id="a-5F"></a>乃至众生未造十恶。<a id="a-5G"></a>从起十恶业道时节。<a id="a-5H"></a>寿命因此十恶灭度。<a id="a-5I"></a>一百年则减十岁。<a id="a-5J"></a>次复百年复减十岁。<a id="a-5K"></a>次第渐减至余十岁。<a id="a-5L"></a>最后十岁住不复减。<a id="a-5M"></a>长极八万短至十年。<a id="a-5N"></a>若佛不出世次第如此。<a id="a-5O"></a>若佛出世如正法住。<a id="a-5P"></a>众生寿命暂住不减。<a id="a-5Q"></a>随正法稍减寿命渐减。<a id="a-5R"></a>佛世尊说如是我闻。</p>
  <p data-pb></p>
  <h2 id="a5S">第二刀兵</h2>
  <p id="a5T">世尊说。<a id="a-5U"></a>一小劫者名为一劫余如前说。<a id="a-5V"></a>乃至八十小劫名为大劫。<a id="a-5W"></a>云何八十小劫名一大劫。<a id="a-5X"></a>佛说劫中世界散坏。<a id="a-5Y"></a>劫中世界散坏已住。<a id="a-5Z"></a>劫中世界起成。<a id="a-5a"></a>劫中世界起成已住。<a id="a-5b"></a>世尊散坏等劫其数云何。<a id="a-5c"></a>佛言比丘经二十小劫世界散坏。<a id="a-5d"></a>次经二十小劫世界散坏已住。<a id="a-5e"></a>次经二十小劫世界起成。<a id="a-5f"></a>次经二十小劫起成已住。<a id="a-5g"></a>是二十小劫世界起成得住中。<a id="a-5h"></a>第二劫小灾起时。<a id="a-5i"></a>由大刀兵是劫究竟。<a id="a-5j"></a>是时阎浮提中一切国土。<a id="a-5k"></a>所有人民遭大刀兵互相憎害。<a id="a-5l"></a>又起疾疫一切鬼神。<a id="a-5m"></a>起嗔恶心损害世人。<a id="a-5n"></a>是时一切人民寿命短促。<a id="a-5o"></a>唯住十岁身形矬小。<a id="a-5p"></a>或二搩手或三搩手。<a id="a-5q"></a>所可资食稊稗为上。<a id="a-5r"></a>人发为衣服以为第一。<a id="a-5s"></a>唯有刀仗以自庄严。<a id="a-5t"></a>是时诸人不行正法非法贪着。<a id="a-5u"></a>恒所染污非理贪爱之所逼使。<a id="a-5v"></a>邪法欺张起诸过恶佷戾相教。<a id="a-5w"></a>不能行善不知作福不救苦难。<a id="a-5x"></a>与邪恶法日夜相应。<a id="a-5y"></a>或身口意起三邪行。<a id="a-5z"></a>不能远离杀生偷盗邪淫妄语两舌恶口绮语贪爱嗔恚邪见。<a id="a-60"></a>不知恭敬父母师僧沙门婆罗门及亲友尊长。<a id="a-61"></a>恣心所起种种恶业。<a id="a-62"></a>此业能感寿命短促。<a id="a-63"></a>能感疾病。<a id="a-64"></a>能感色形丑陋。<a id="a-65"></a>能感身无威德。<a id="a-66"></a>能感卑贱家生。<a id="a-67"></a>能感贫穷困苦。<a id="a-68"></a>能感愚痴邪见。<a id="a-69"></a>如是等业日夜生长。<a id="a-6A"></a>如是人者与种种烦恼恶业相应。<a id="a-6B"></a>由此极重邪业行故。<a id="a-6C"></a>父母儿子。<a id="a-6D"></a>互相斗诤。<a id="a-6E"></a>兄弟姊妹亲友眷属自相斗诤。<a id="a-6F"></a>何况他人。<a id="a-6G"></a>是时诸人起斗诤已。<a id="a-6H"></a>仍相手舞或以瓦石。<a id="a-6I"></a>或以杖损次乃刀杖。<a id="a-6J"></a>互相怖畏乃至杀害。<a id="a-6K"></a>是时诸人起重嗔恚。<a id="a-6L"></a>行诸杀害以为戏乐。<a id="a-6M"></a>东方国王来伐西国。<a id="a-6N"></a>西方国王往伐东国。<a id="a-6O"></a>南北诸王亦复如是。<a id="a-6P"></a>是诸王以相骂为法。<a id="a-6Q"></a>说人罪过以为法式。<a id="a-6R"></a>伺求间隙以为正事。<a id="a-6S"></a>行斗诤已起怨家想。<a id="a-6T"></a>执持刀杖更相诛灭。<a id="a-6U"></a>于一日夜被害死者其数无量。<a id="a-6V"></a>劫末众生如是过失自然而生。<a id="a-6W"></a>云何如此。<a id="a-6X"></a>若人行不善法不平等法得是果报。<a id="a-6Y"></a>于是时中法行平等行善行不可得故。<a id="a-6Z"></a>一切众生于此中生劫浊自然而起。<a id="a-6a"></a>是时诸人依止粗见粗业。<a id="a-6b"></a>造作种种诸恶。<a id="a-6c"></a>舍命已后受生恶处。<a id="a-6d"></a>苦道退堕无安乐行。<a id="a-6e"></a>是时众生多生地狱畜生饿鬼阿修罗道。<a id="a-6f"></a>是时大国王种悉皆崩亡。<a id="a-6g"></a>所有国土次第空废。<a id="a-6h"></a>唯小郡县是其所余盖不足言。<a id="a-6i"></a>相去辽远各在一处。<a id="a-6j"></a>尔时诸人不行正法非法贪着。<a id="a-6k"></a>恒所染污非理贪爱之所逼使。<a id="a-6l"></a>邪法欺张起诸恶业佷戾难教。<a id="a-6m"></a>不能行善不知作福。<a id="a-6n"></a>不救苦难。<a id="a-6o"></a>与邪恶法日夜相应。<a id="a-6p"></a>或身口意起三邪行。<a id="a-6q"></a>不能离杀生偷盗邪淫妄语恶口两舌绮语贪爱嗔恚邪见。<a id="a-6r"></a>不能恭敬父母师僧沙门婆罗门及亲友尊长。<a id="a-6s"></a>恣心所起种种恶业。<a id="a-6t"></a>此业能感寿命短促。<a id="a-6u"></a>能感多病。<a id="a-6v"></a>能感色形丑陋。<a id="a-6w"></a>能感身无威德。<a id="a-6x"></a>能感卑贱家生。<a id="a-6y"></a>能感贫穷困苦。<a id="a-6z"></a>能感愚痴邪见。<a id="a-70"></a>如是等业日夜生长。<a id="a-71"></a>东方国人来伐西人。<a id="a-72"></a>南北诸人亦复如是。<a id="a-73"></a>是时诸人以相骂为法。<a id="a-74"></a>说人罪过以为法式。<a id="a-75"></a>伺求间隙以为正事。<a id="a-76"></a>行斗诤已起怨家想。<a id="a-77"></a>执持刀杖更相诛灭。<a id="a-78"></a>于一日夜被害死者其数无量。<a id="a-79"></a>末劫众生如是过失自然而生云何如此。<a id="a-7A"></a>若人不行善行法行平等行得是果报。<a id="a-7B"></a>于是时中法行平等行善行不可得故。<a id="a-7C"></a>一切众生于此中生劫浊自然而起是时诸人依上粗业。<a id="a-7D"></a>造作种种诸恶。<a id="a-7E"></a>舍命以后更生恶处。<a id="a-7F"></a>苦道退堕无安乐行。<a id="a-7G"></a>是时众生多生地狱畜生饿鬼阿修罗道。<a id="a-7H"></a>诸郡县次复空尽。<a id="a-7I"></a>唯少家在相去转远各在一处。<a id="a-7J"></a>是时东家来杀西家。<a id="a-7K"></a>西家复杀东家。<a id="a-7L"></a>南北诸家亦复如是。<a id="a-7M"></a>是时诸人以相骂为法。<a id="a-7N"></a>说人罪过以为法式。<a id="a-7O"></a>伺求间隙以为正事。<a id="a-7P"></a>行斗诤已起怨家想。<a id="a-7Q"></a>执持刀杖更相诛灭。<a id="a-7R"></a>于一日夜被害死者其数无量。<a id="a-7S"></a>末劫众生如是过失自然而生。<a id="a-7T"></a>云何如此。<a id="a-7U"></a>若人不行善行不行正法。<a id="a-7V"></a>行平等行得是恶业果。<a id="a-7W"></a>于是时中正法行平等行善行不可得故。<a id="a-7X"></a>一切众生于此中生。<a id="a-7Y"></a>劫浊自然而起。<a id="a-7Z"></a>是时诸人依止粗见粗业。<a id="a-7a"></a>造作种种诸恶。<a id="a-7b"></a>舍命以后更生恶处。<a id="a-7c"></a>苦道退堕无安乐行。<a id="a-7d"></a>是时众生多生地狱畜生饿鬼阿修罗道。<a id="a-7e"></a>是时人家一时没尽纵余残人各各分散。<a id="a-7f"></a>此散人不行正法起种种恶业。<a id="a-7g"></a>能感寿命短促乃至愚痴邪见。<a id="a-7h"></a>是时劫末余七日在。<a id="a-7i"></a>于七日中手执草木即成刀杖。<a id="a-7j"></a>由此器。<a id="a-7k"></a>仗互相残害怖畏困死。<a id="a-7l"></a>是时诸人怖惧刀杖逃窜林薮。<a id="a-7m"></a>或渡江水隐蔽孤洲。<a id="a-7n"></a>或入坑窟以避灾难。<a id="a-7o"></a>或时相见仍各惊走恐怖失心。<a id="a-7p"></a>或时仆地譬如獐鹿遭逢猎师。<a id="a-7q"></a>是时诸人更递相见怖畏如是。<a id="a-7r"></a>是七日中刀兵横死其数无量。<a id="a-7s"></a>设有在者各散别处。<a id="a-7t"></a>时有一人合集阎浮提男女。<a id="a-7u"></a>唯余一万留为当来人种。<a id="a-7v"></a>于是时中皆行非法。<a id="a-7w"></a>唯此万人能治善行。<a id="a-7x"></a>诸善鬼神欲令人种不断绝故。<a id="a-7y"></a>拥护是人以好滋味令入毛孔。<a id="a-7z"></a>以业力故于劫中间留人种子自然不断。<a id="a-80"></a>过七日后是大刀兵一时息灭。<a id="a-81"></a>一切恶鬼皆悉舍去。<a id="a-82"></a>随诸众生种种须欲。<a id="a-83"></a>衣服饮食等应念所须。<a id="a-84"></a>天即雨下阴阳调和。<a id="a-85"></a>美味出生身形可爱相好还复。<a id="a-86"></a>一切善法自然而起。<a id="a-87"></a>清凉寂靖安乐无病大悲入心。<a id="a-88"></a>由大悲故大慈入心。<a id="a-89"></a>由大慈故无恼害意。<a id="a-8A"></a>由无害意互得相见。<a id="a-8B"></a>生喜乐心。<a id="a-8C"></a>生忍受心。<a id="a-8D"></a>生无厌心。<a id="a-8E"></a>共相携持不相舍离。<a id="a-8F"></a>譬如相爱亲友久不相见。<a id="a-8G"></a>忽得聚集生喜乐心。<a id="a-8H"></a>生忍受心生无厌心。<a id="a-8I"></a>共相携持不相舍离。<a id="a-8J"></a>时人相见亦复如是。<a id="a-8K"></a>因相爱念男女共居。<a id="a-8L"></a>是前劫人寿命十岁。<a id="a-8M"></a>后劫人民从其而生。<a id="a-8N"></a>寿命最长色形奇特威德最胜神力自在资生具足。<a id="a-8O"></a>寿命二十千岁。<a id="a-8P"></a>是时众生如此功德自然得成。<a id="a-8Q"></a>云何如此。<a id="a-8R"></a>法行平等行善行是其果报。<a id="a-8S"></a>是时诸人与种种善法相应。<a id="a-8T"></a>身善行口善行意善行。<a id="a-8U"></a>舍寿命后生善道及天道。<a id="a-8V"></a>舍寿命已还生人道。<a id="a-8W"></a>生人道已自然贤善。<a id="a-8X"></a>自性清净自性道德。<a id="a-8Y"></a>心性和雅戒品具足常行胜善。<a id="a-8Z"></a>远离杀生偷盗邪淫妄语两舌恶口绮语。<a id="a-8a"></a>无贪欲心无嗔恚心。<a id="a-8b"></a>舍邪见法修行正见。<a id="a-8c"></a>恭敬父母沙门婆罗门亲友尊长。<a id="a-8d"></a>与种种善法相应。<a id="a-8e"></a>是业能感长寿能感无病。<a id="a-8f"></a>能感色形端正。<a id="a-8g"></a>能感身有威德。<a id="a-8h"></a>能感富贵家生。<a id="a-8i"></a>能感大智。<a id="a-8j"></a>如是善业日夜生长。<a id="a-8k"></a>是时诸人依福德行生无量功德。<a id="a-8l"></a>舍寿命后更生天道。<a id="a-8m"></a>及以善道善道中住久久时节。<a id="a-8n"></a>如是初劫中间。<a id="a-8o"></a>由大刀兵究竟穷尽。<a id="a-8p"></a>次第三劫来续二十千岁。<a id="a-8q"></a>是劫中间第一寿量。<a id="a-8r"></a>是人从前二十千岁人所生。<a id="a-8s"></a>是人寿命最长。<a id="a-8t"></a>色形奇特威德最胜神力自在资生具足。<a id="a-8u"></a>寿命四十千岁。<a id="a-8v"></a>时诸众生如此功德自然得成。<a id="a-8w"></a>云何如此。<a id="a-8x"></a>法行平等行善行是其果报。<a id="a-8y"></a>是时诸人与种种善法相应。<a id="a-8z"></a>身善行口善行意善行。<a id="a-90"></a>舍寿命已生善道及天道。<a id="a-91"></a>舍天寿命还生人中。<a id="a-92"></a>生人中已自然贤善。<a id="a-93"></a>自性清净自性道德。<a id="a-94"></a>心性和雅戒品具足常行胜善。<a id="a-95"></a>远离杀生偷盗邪淫妄语两舌恶口绮语。<a id="a-96"></a>无贪欲心无嗔恚心。<a id="a-97"></a>舍于邪见修行正见。<a id="a-98"></a>恭敬父母沙门婆罗门亲友尊长。<a id="a-99"></a>与种种善法相应。<a id="a-9A"></a>是业能感长寿。<a id="a-9B"></a>能感无病。<a id="a-9C"></a>能感色形端正。<a id="a-9D"></a>能感身有威德。<a id="a-9E"></a>能感富贵家生。<a id="a-9F"></a>能感大智。<a id="a-9G"></a>如是善业日夜生长。<a id="a-9H"></a>是时诸人依福德行增长无量功德。<a id="a-9I"></a>舍寿命后更生天道。<a id="a-9J"></a>及以善道善道中住久久时节。<a id="a-9K"></a>如是说名第三劫中间。<a id="a-9L"></a>第二寿量四十千岁。<a id="a-9M"></a>次复诸人从四十千岁人所生。<a id="a-9N"></a>是人寿命最长。<a id="a-9O"></a>身形奇特威德最胜。<a id="a-9P"></a>神力自在资生具足。<a id="a-9Q"></a>寿命六十千岁。<a id="a-9R"></a>是时诸人与种种善法相应。<a id="a-9S"></a>身善行口善行意善行。<a id="a-9T"></a>舍寿命已生善道及天道。<a id="a-9U"></a>舍天道已还生人中。<a id="a-9V"></a>生人中已自然贤善。<a id="a-9W"></a>自性清净自性道德。<a id="a-9X"></a>心性和雅戒品具足常行胜善。<a id="a-9Y"></a>远离杀生偷盗邪淫妄语两舌恶口绮语。<a id="a-9Z"></a>无贪欲心无嗔恚心。<a id="a-9a"></a>舍邪见法修行正法。<a id="a-9b"></a>恭敬父母沙门婆罗门亲友尊长。<a id="a-9c"></a>与种种善法相应。<a id="a-9d"></a>是业能感长寿。<a id="a-9e"></a>能感无病。<a id="a-9f"></a>能感色形端正。<a id="a-9g"></a>能感身有威德。<a id="a-9h"></a>能感富贵家生能感大智。<a id="a-9i"></a>如是善业日夜生长。<a id="a-9j"></a>是时诸人依福德行生无量功德。<a id="a-9k"></a>舍寿命后更生天道。<a id="a-9l"></a>及以善道善道中住久久时节。<a id="a-9m"></a>如是说名第三劫中间。<a id="a-9n"></a>第二寿量六十千岁。<a id="a-9o"></a>次是诸人从六十千岁人所生。<a id="a-9p"></a>是人寿命最长。<a id="a-9q"></a>色形奇特威德最胜。<a id="a-9r"></a>神力自在资生具足。<a id="a-9s"></a>寿命八十千岁。<a id="a-9t"></a>如是阎浮提劫中间所生。<a id="a-9u"></a>众生寿量长远。<a id="a-9v"></a>究竟极此八十千年。<a id="a-9w"></a>是时女人年五百岁尔乃行嫁。<a id="a-9x"></a>是时诸人唯有七病。<a id="a-9y"></a>谓大小便利寒热欲心饥老。<a id="a-9z"></a>如是时中一切国土富贵丰乐。<a id="a-A0"></a>无有怨贼及以盗窃。<a id="a-A1"></a>州郡县邑民人村落。<a id="a-A2"></a>更相次比鸡鸣相闻。<a id="a-A3"></a>耕种虽少收实巨多。<a id="a-A4"></a>是时诸人受功用果少。<a id="a-A5"></a>用宿世善业果多。<a id="a-A6"></a>舍宅车乘衣服财宝。<a id="a-A7"></a>生生之资称意具足。<a id="a-A8"></a>虽复受用终身不坏。<a id="a-A9"></a>是时诸人安坐受乐无所驰求。<a id="a-AA"></a>寿命八十千岁住阿僧祇年。<a id="a-AB"></a>乃至众生未造十恶。<a id="a-AC"></a>从起十恶业道。<a id="a-AD"></a>时节寿命因此十恶减。<a id="a-AE"></a>度一百年则减十岁。<a id="a-AF"></a>次复百年复减十岁。<a id="a-AG"></a>次第渐减至余十岁。<a id="a-AH"></a>最后十岁住不复减。<a id="a-AI"></a>长极八万短至十年。<a id="a-AJ"></a>若佛不出世次第如此。<a id="a-AK"></a>若佛出世如正法住时。<a id="a-AL"></a>众生寿命暂住不减。<a id="a-AM"></a>随正法稍减寿命渐减。<a id="a-AN"></a>佛世尊说如是我闻。</p>
  <h2 id="aAO">第三饥饿</h2>
  <p id="aAP">佛世尊说。<a id="a-AQ"></a>一小劫者名为一劫余如前说。<a id="a-AR"></a>乃至八十小劫名一大劫。<a id="a-AS"></a>云何八十小劫名一大劫。<a id="a-AT"></a>佛说劫中世界散坏。<a id="a-AU"></a>劫中世界散坏已住。<a id="a-AV"></a>劫中世界起成。<a id="a-AW"></a>劫中世界起成已住。<a id="a-AX"></a>世尊散坏等劫其数云何。<a id="a-AY"></a>佛言。<a id="a-AZ"></a>比丘经二十小劫世界散坏。<a id="a-Aa"></a>次经二十小劫世界散坏已住。<a id="a-Ab"></a>次经二十小劫世界起成。<a id="a-Ac"></a>次经二十小劫起成已住。<a id="a-Ad"></a>是二十小劫世界起得住中。<a id="a-Ae"></a>第三劫小灾起时。<a id="a-Af"></a>由大饥饿是劫究竟。<a id="a-Ag"></a>于是时中灾初欲起。<a id="a-Ah"></a>由饥饿由困苦由天亢旱。<a id="a-Ai"></a>是时阎浮提中一切国土。<a id="a-Aj"></a>所有民人遭大疾疫。<a id="a-Ak"></a>一切鬼神起嗔恶心损害世人。<a id="a-Al"></a>是时一切人民寿命短促唯住十岁身形矬小或二搩手或三搩手。<a id="a-Am"></a>所可资食稊稗为上。<a id="a-An"></a>人发为衣以为上服。<a id="a-Ao"></a>唯有刀杖以自庄严。<a id="a-Ap"></a>是时诸人不行正法非法贪着。<a id="a-Aq"></a>恒所染污非理贪爱之所逼使。<a id="a-Ar"></a>邪法欺张起诸过恶佷戾难教。<a id="a-As"></a>不能行善不知作福不救苦难。<a id="a-At"></a>与邪恶法日夜相应。<a id="a-Au"></a>或身口意起三邪行。<a id="a-Av"></a>不能远离杀生偷盗邪淫妄语两舌恶口绮语贪爱嗔恚邪见。<a id="a-Aw"></a>不知恭敬父母师僧沙门婆罗门及亲友尊长。<a id="a-Ax"></a>恣心所起种种恶业。<a id="a-Ay"></a>此业能感寿命短促。<a id="a-Az"></a>能感病疾。<a id="a-B0"></a>能感色形丑陋。<a id="a-B1"></a>能感身无威德。<a id="a-B2"></a>能感卑贱家生。<a id="a-B3"></a>能感贫穷困苦。<a id="a-B4"></a>能感愚痴邪见。<a id="a-B5"></a>如是诸业日夜生长。<a id="a-B6"></a>如是人者与重烦恼恶业相应。<a id="a-B7"></a>由极重邪行故。<a id="a-B8"></a>二三年中天不降雨。<a id="a-B9"></a>由大旱故谷贵饥馑舍罗柯行。<a id="a-BA"></a>是时人民微有势力。<a id="a-BB"></a>见他有少资粮便往夺食。<a id="a-BC"></a>皆由饥所逼故。<a id="a-BD"></a>一切众病饥饿为上。<a id="a-BE"></a>以此因缘于一日夜饥饿死者其数无量。<a id="a-BF"></a>末劫众生如是过失自然而生。<a id="a-BG"></a>云何如尔。<a id="a-BH"></a>若人行不善行非法行不平等行得是果报。<a id="a-BI"></a>于是时中法行平等行善行不可得故。<a id="a-BJ"></a>一切众生于此中生。<a id="a-BK"></a>劫浊自然而起。<a id="a-BL"></a>是时诸人依止粗见粗业。<a id="a-BM"></a>造作种种诸恶。<a id="a-BN"></a>舍命以后更生恶处。<a id="a-BO"></a>苦道退堕无安乐行。<a id="a-BP"></a>是时众生多生地狱畜生饿鬼阿修罗道。<a id="a-BQ"></a>时大国土次第空荒。<a id="a-BR"></a>唯小郡县是其所余。<a id="a-BS"></a>悉不足言相去辽远各在一处。<a id="a-BT"></a>尔时诸人不行正法。<a id="a-BU"></a>非法贪着恒所染污。<a id="a-BV"></a>非理贪爱之所逼使。<a id="a-BW"></a>邪法欺张起诸过恶佷戾难教。<a id="a-BX"></a>不能行善不知作福不救苦难。<a id="a-BY"></a>与邪恶法日夜相应。<a id="a-BZ"></a>或身口意起三邪行。<a id="a-Ba"></a>不能远离杀生偷盗邪淫妄语两舌恶口绮语贪爱嗔恚邪见。<a id="a-Bb"></a>不能恭敬父母师僧沙门婆罗门及亲友尊长。<a id="a-Bc"></a>恣心所起种种恶业。<a id="a-Bd"></a>此业能感寿命短促。<a id="a-Be"></a>能感多病。<a id="a-Bf"></a>能感色形丑陋。<a id="a-Bg"></a>能感身无威德。<a id="a-Bh"></a>能感卑贱家生。<a id="a-Bi"></a>能感贫穷困苦。<a id="a-Bj"></a>能感愚痴邪见。<a id="a-Bk"></a>如是等业日夜相应。<a id="a-Bl"></a>天不降雨四五年中。<a id="a-Bm"></a>由大旱故阎浮提地。<a id="a-Bn"></a>觅生草菜尚不可得。<a id="a-Bo"></a>何况米谷。<a id="a-Bp"></a>继诸众生。<a id="a-Bq"></a>从来人所憎恶不堪食者。<a id="a-Br"></a>谓乌鸱雕鹫狗野干。<a id="a-Bs"></a>此等禽兽悉取食之由饥逼故。<a id="a-Bt"></a>一切众病饥饿为上。<a id="a-Bu"></a>以此因缘于一日夜饥饿死者其数无量。<a id="a-Bv"></a>时小郡县次复空尽。<a id="a-Bw"></a>唯少家在相去转远各在一处。<a id="a-Bx"></a>尔时诸人不行正法。<a id="a-By"></a>非法贪着恒所染污。<a id="a-Bz"></a>非理贪爱之所逼使。<a id="a-C0"></a>邪法欺张起诸过恶佷戾难教。<a id="a-C1"></a>不能行善不知作福不救苦难。<a id="a-C2"></a>与邪恶法日夜相应。<a id="a-C3"></a>或身口意起三邪行。<a id="a-C4"></a>不能远离杀生偷盗邪淫两舌恶口绮语妄言贪爱嗔恚邪见。<a id="a-C5"></a>不能恭敬父母师僧沙门婆罗门及亲友尊长。<a id="a-C6"></a>恣心所起种种恶业。<a id="a-C7"></a>此业能感寿命短促。<a id="a-C8"></a>能感多病。<a id="a-C9"></a>能感色形丑陋。<a id="a-CA"></a>能感身无威德。<a id="a-CB"></a>能感卑贱家生。<a id="a-CC"></a>能感贫穷困苦。<a id="a-CD"></a>能感愚痴邪见。<a id="a-CE"></a>如是等业日夜相应。<a id="a-CF"></a>是时六七年间天不降雨。<a id="a-CG"></a>由大旱故阎浮提人。<a id="a-CH"></a>思欲见水尚不可得。<a id="a-CI"></a>何况饮之。<a id="a-CJ"></a>唯四大河水犹深浚与海相通。<a id="a-CK"></a>尚须船度但有此水可得受用。<a id="a-CL"></a>离此河外无复余水。<a id="a-CM"></a>纵有残民依此水住。<a id="a-CN"></a>采捕鼋鼍鱼龟等属水性之类。<a id="a-CO"></a>以自资养由饥逼故。<a id="a-CP"></a>一切众病饥饿为上。<a id="a-CQ"></a>以此因缘于一日夜饥饿死者不可称量。<a id="a-CR"></a>末劫众生如此过失自然而起。<a id="a-CS"></a>云何如此。<a id="a-CT"></a>若人行不善行非法行不平等行得此果报。<a id="a-CU"></a>于是时中法行平等行善行不可得故。<a id="a-CV"></a>一切众生于此中生。<a id="a-CW"></a>劫浊自然而起。<a id="a-CX"></a>是时诸人依止粗见粗业。<a id="a-CY"></a>造种种诸恶舍命以后更生恶处。<a id="a-CZ"></a>苦道退堕无安乐行。<a id="a-Ca"></a>是时众生多生地狱畜生饿鬼阿修罗道是所余家次第空尽。<a id="a-Cb"></a>纵复余人各自星散。<a id="a-Cc"></a>尔时诸人不行正法。<a id="a-Cd"></a>非法贪着之所染污。<a id="a-Ce"></a>非理贪爱之所逼使。<a id="a-Cf"></a>邪法欺张起诸过恶佷戾难教。<a id="a-Cg"></a>不能行善不知作福不救苦难。<a id="a-Ch"></a>与邪恶法日夜相应。<a id="a-Ci"></a>或身口意起三邪行。<a id="a-Cj"></a>不能远离杀生偷盗邪淫妄语两舌恶口绮语贪爱嗔恚邪见。<a id="a-Ck"></a>不能恭敬父母师僧沙门婆罗门亲友尊长恣心所起种种恶业。<a id="a-Cl"></a>此业能感寿命短促。<a id="a-Cm"></a>能感多病。<a id="a-Cn"></a>能感色形丑陋。<a id="a-Co"></a>能感身无威德。<a id="a-Cp"></a>能感卑贱家生。<a id="a-Cq"></a>能感贫穷困苦。<a id="a-Cr"></a>能感愚痴邪见。<a id="a-Cs"></a>如是等业日夜相应。<a id="a-Ct"></a>是劫中间唯七日在。<a id="a-Cu"></a>是七日中一日一夜。<a id="a-Cv"></a>饥饿死者其数无量。<a id="a-Cw"></a>纵有在者各散别处。<a id="a-Cx"></a>时有一人合数阎浮提内男女共一万人。<a id="a-Cy"></a>留为当来人种。<a id="a-Cz"></a>于此时中多行非法。<a id="a-D0"></a>唯此万人能行善行。<a id="a-D1"></a>诸善鬼神欲令人种不断绝故。<a id="a-D2"></a>拥护是人以好滋味令入毛孔。<a id="a-D3"></a>以业力故于劫中间。<a id="a-D4"></a>留人种子自然不断。<a id="a-D5"></a>过七日后是大饥饿一时息灭。<a id="a-D6"></a>一切恶鬼皆悉舍去。<a id="a-D7"></a>时诸众生种种须欲。<a id="a-D8"></a>衣服饮食等应念所须。<a id="a-D9"></a>天即雨下阴阳调和。<a id="a-DA"></a>美味生出身形可爱相好还复。<a id="a-DB"></a>一切善法自然而起。<a id="a-DC"></a>清凉寂靖安乐无病大悲入心。<a id="a-DD"></a>由大悲故大慈入心。<a id="a-DE"></a>由大慈故无恼害意。<a id="a-DF"></a>由无害意获得相见生喜乐心。<a id="a-DG"></a>生忍受心生无厌心共相携持不相舍离。<a id="a-DH"></a>譬如相爱亲友久不相见。<a id="a-DI"></a>忽得聚集生喜乐心生忍受心。<a id="a-DJ"></a>生无厌心共相携持不相舍离。<a id="a-DK"></a>时人相见亦复如是。<a id="a-DL"></a>因相爱念男女共居。<a id="a-DM"></a>是前劫人寿命十岁。<a id="a-DN"></a>后劫人民从其而生寿命最长形色奇特威德最胜。<a id="a-DO"></a>神力自在资生具足。<a id="a-DP"></a>寿命二十千岁。<a id="a-DQ"></a>是时众生如此功德自然得成。<a id="a-DR"></a>云何如此。<a id="a-DS"></a>法行平等行善行是其果报。<a id="a-DT"></a>是时诸人与种种善法相应。<a id="a-DU"></a>身善行口善行意善行。<a id="a-DV"></a>舍寿命后生善道及天道。<a id="a-DW"></a>舍寿命已还生人道。<a id="a-DX"></a>生人道已自然贤善。<a id="a-DY"></a>自性清净自性道德。<a id="a-DZ"></a>心性和雅戒品具足常行胜善。<a id="a-Da"></a>远离杀生偷盗邪淫妄语两舌恶口绮言。<a id="a-Db"></a>无贪欲心无嗔恚心。<a id="a-Dc"></a>舍邪见法修行正见。<a id="a-Dd"></a>恭敬父母沙门婆罗门亲友尊长。<a id="a-De"></a>与种种善法相应。<a id="a-Df"></a>是业能感长寿。<a id="a-Dg"></a>能感无病。<a id="a-Dh"></a>能感形色端正。<a id="a-Di"></a>能感身有威德。<a id="a-Dj"></a>能感富贵家生。<a id="a-Dk"></a>能感大智。<a id="a-Dl"></a>如是善业日夜生长。<a id="a-Dm"></a>是时诸人依福德行生无量功德。<a id="a-Dn"></a>舍寿命后更生天道。<a id="a-Do"></a>及以善道善道中住久久时节。<a id="a-Dp"></a>如是劫初中间。<a id="a-Dq"></a>由大饥饿究竟穷尽。<a id="a-Dr"></a>次余劫来续二十千岁。<a id="a-Ds"></a>是劫中间第一寿量。<a id="a-Dt"></a>是人从前二十千岁人所生。<a id="a-Du"></a>是人寿命最长形色奇特威德最胜。<a id="a-Dv"></a>神力自在资生具足。<a id="a-Dw"></a>寿命四十千岁。<a id="a-Dx"></a>时诸众生如是功德自然得成。<a id="a-Dy"></a>云何如此。<a id="a-Dz"></a>法行平等行善行是其果报。<a id="a-E0"></a>是时诸人与种种善法相应。<a id="a-E1"></a>身善行口善行意善行。<a id="a-E2"></a>舍寿命已生善道及天道。<a id="a-E3"></a>舍天寿命还生人中。<a id="a-E4"></a>生人中已自然贤善。<a id="a-E5"></a>自性清净自性道德。<a id="a-E6"></a>心性和雅戒品具足常行胜善。<a id="a-E7"></a>远离杀生偷盗邪淫妄语两舌恶口绮语。<a id="a-E8"></a>无贪欲心无嗔恚心。<a id="a-E9"></a>舍邪见心修行正见。<a id="a-EA"></a>恭敬父母沙门婆罗门亲友尊长。<a id="a-EB"></a>与种种善法相应。<a id="a-EC"></a>是业能感无病。<a id="a-ED"></a>能感色形端正。<a id="a-EE"></a>能感身有威德。<a id="a-EF"></a>能感富贵家生。<a id="a-EG"></a>能感大智。<a id="a-EH"></a>如是善业日夜生长。<a id="a-EI"></a>是时诸人依福德行增长无量功德。<a id="a-EJ"></a>舍寿命后更生天道。<a id="a-EK"></a>及以善道善道中住久久时节。<a id="a-EL"></a>如是说名第三劫中间。<a id="a-EM"></a>第二寿命四十千岁。<a id="a-EN"></a>次复诸人从四十千岁所生。<a id="a-EO"></a>是人寿命最长身形奇特威德最胜。<a id="a-EP"></a>神力自在资生具足。<a id="a-EQ"></a>寿命六十千岁。<a id="a-ER"></a>是时诸人与种种善法相应。<a id="a-ES"></a>身善行口善行意善行。<a id="a-ET"></a>舍寿命已生善道及天道。<a id="a-EU"></a>舍天道已还生人中。<a id="a-EV"></a>生人中已自然贤善。<a id="a-EW"></a>自性清净自性道德。<a id="a-EX"></a>心性和雅戒品具足常行胜善。<a id="a-EY"></a>远离杀生偷盗邪淫妄语两舌恶口绮语。<a id="a-EZ"></a>无贪欲心无嗔恚心。<a id="a-Ea"></a>舍邪见法修行正法。<a id="a-Eb"></a>恭敬父母沙门婆罗门亲友尊长。<a id="a-Ec"></a>与种种善法相应。<a id="a-Ed"></a>是业能感长寿。<a id="a-Ee"></a>能感无病。<a id="a-Ef"></a>能感色形端正。<a id="a-Eg"></a>能感身有威德。<a id="a-Eh"></a>能感富贵家生。<a id="a-Ei"></a>能感大智。<a id="a-Ej"></a>如是善业日夜生长。<a id="a-Ek"></a>是时诸人依福德行生无量功德。<a id="a-El"></a>舍寿命后更生天道。<a id="a-Em"></a>及以善道善道中住久久时节。<a id="a-En"></a>如是说名第三劫中间。<a id="a-Eo"></a>第三寿量六十千岁。<a id="a-Ep"></a>复次诸人从六十千岁人所生。<a id="a-Eq"></a>是人寿命最长色形奇特威德最胜。<a id="a-Er"></a>神力自在资生具足。<a id="a-Es"></a>寿命八十千岁。<a id="a-Et"></a>如是阎浮提劫中间。<a id="a-Eu"></a>所生众生寿量长远。<a id="a-Ev"></a>究竟极此八十千年。<a id="a-Ew"></a>是时女人年五百岁尔乃行嫁。<a id="a-Ex"></a>是时诸人唯有七病。<a id="a-Ey"></a>谓大小便利寒热欲心饥老。<a id="a-Ez"></a>如是时中一切国土富贵丰乐。<a id="a-F0"></a>无有怨贼及以盗窃。<a id="a-F1"></a>州郡县邑人民村落。<a id="a-F2"></a>更相次比鸡鸣相闻。<a id="a-F3"></a>耕种虽少收实巨多。<a id="a-F4"></a>是时诸人受功用果少。<a id="a-F5"></a>用宿世善业果多。<a id="a-F6"></a>舍宅车乘衣服财宝。<a id="a-F7"></a>资生之具称意具足。<a id="a-F8"></a>虽复受用终身不坏。<a id="a-F9"></a>是时诸人安坐受乐无所驰求。<a id="a-FA"></a>寿命八十千岁住阿僧祇年。<a id="a-FB"></a>乃至众生未造十恶。<a id="a-FC"></a>从起十恶业道。<a id="a-FD"></a>时节寿命因此十恶减。<a id="a-FE"></a>度一百年则减十岁。<a id="a-FF"></a>复百年复减十岁。<a id="a-FG"></a>次第渐减至余十岁。<a id="a-FH"></a>最后十岁住不复减。<a id="a-FI"></a>长极八万短至十年。<a id="a-FJ"></a>若佛不出世次第如此。<a id="a-FK"></a>若佛出世如正法住时。<a id="a-FL"></a>众生寿命暂住不减。<a id="a-FM"></a>随正法稍减寿命渐减。<a id="a-FN"></a>佛世尊说如是我闻。</p>
 </body>
</html>