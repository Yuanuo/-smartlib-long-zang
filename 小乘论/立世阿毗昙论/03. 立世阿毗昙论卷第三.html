<!doctype html>
<html id="z3IBWBX1Cw" data-ver="1389">
 <head>
  <meta charset="utf-8">
  <meta author="真谛">
  <meta library="龙藏">
  <meta catalog="小乘论">
  <meta period="陈">
 </head>
 <body>
  <h1 id="a1">立世阿毗昙论卷第三</h1>
  <h2 id="a2">欢喜园品第九</h2>
  <p id="a3">善见大城北门之外。<a id="a-4"></a>二十由旬。<a id="a-5"></a>诸忉利天。<a id="a-6"></a>有大园林。<a id="a-7"></a>名曰欢喜。<a id="a-8"></a>此中有池。<a id="a-9"></a>亦名欢喜。<a id="a-A"></a>方百由旬。<a id="a-B"></a>深亦如是。<a id="a-C"></a>天水盈满。<a id="a-D"></a>四宝为塼垒其底岸。<a id="a-E"></a>余如前说。<a id="a-F"></a>四边宝阶。<a id="a-G"></a>亦如前说。<a id="a-H"></a>五种宝花。<a id="a-I"></a>亦如前说。<a id="a-J"></a>四种宝船。<a id="a-K"></a>及八种戏。<a id="a-L"></a>随心迟速。<a id="a-M"></a>是中诸天须彼花时。<a id="a-N"></a>应念来至。<a id="a-O"></a>善果报故。<a id="a-P"></a>雨众宝花。<a id="a-Q"></a>洒散诸天。<a id="a-R"></a>复有别风。<a id="a-S"></a>吹诸花鬘。<a id="a-T"></a>随其身分。<a id="a-U"></a>所须庄严。<a id="a-V"></a>身臂首足。<a id="a-W"></a>自然随着。<a id="a-X"></a>是其池岸。<a id="a-Y"></a>五种宝树。<a id="a-Z"></a>罗列遍满。<a id="a-a"></a>余如前说。<a id="a-b"></a>其树中间。<a id="a-c"></a>及众宝堂殿。<a id="a-d"></a>诸男女天。<a id="a-e"></a>居止遍满。<a id="a-f"></a>具如上说。<a id="a-g"></a>园中有树。<a id="a-h"></a>名曰欢喜。<a id="a-i"></a>树所生花。<a id="a-j"></a>名曼陀罗。<a id="a-k"></a>其形大小。<a id="a-l"></a>如天车轮。<a id="a-m"></a>其色相貌。<a id="a-n"></a>如火光焰。<a id="a-o"></a>其花轻重。<a id="a-p"></a>如人中花。<a id="a-q"></a>欢喜树者。<a id="a-r"></a>此园中有。<a id="a-s"></a>余处皆无。<a id="a-t"></a>此园周回一千由旬。<a id="a-u"></a>迳三百三十三由旬。<a id="a-v"></a>三分之一。<a id="a-w"></a>金城之所围绕。<a id="a-x"></a>是城高一由旬。<a id="a-y"></a>埤堄一半由旬。<a id="a-z"></a>城门高二由旬。<a id="a-10"></a>门楼一由旬半。<a id="a-11"></a>十十由旬。<a id="a-12"></a>有一一门。<a id="a-13"></a>九十九门。<a id="a-14"></a>复一小门足一百门。<a id="a-15"></a>是诸门者。<a id="a-16"></a>众宝所成摩尼妙宝之所庄严。<a id="a-17"></a>譬如北地妙好[毯-炎+瞿]毹。<a id="a-18"></a>种种雕镂。<a id="a-19"></a>是门又有四军防卫。<a id="a-1A"></a>并如上说。<a id="a-1B"></a>外七重宝栅。<a id="a-1C"></a>亦如上说。<a id="a-1D"></a>七重多罗树林之所围绕。<a id="a-1E"></a>亦如上说。<a id="a-1F"></a>其树中间。<a id="a-1G"></a>有诸宝池。<a id="a-1H"></a>相去百弓。<a id="a-1I"></a>种种庄严。<a id="a-1J"></a>亦如上说。<a id="a-1K"></a>五种宝花。<a id="a-1L"></a>亦如上说。<a id="a-1M"></a>及四宝船。<a id="a-1N"></a>亦如上说。<a id="a-1O"></a>池岸五种宝树。<a id="a-1P"></a>亦如上说。<a id="a-1Q"></a>乃至四宝堂殿。<a id="a-1R"></a>诸男女天之所住处。<a id="a-1S"></a>是城外边。<a id="a-1T"></a>三重宝堑。<a id="a-1U"></a>余如上说。<a id="a-1V"></a>其一一堑。<a id="a-1W"></a>广二由旬。<a id="a-1X"></a>深一由旬半。<a id="a-1Y"></a>形如壶口。<a id="a-1Z"></a>下广上狭。<a id="a-1a"></a>天水盈满。<a id="a-1b"></a>并如上说。<a id="a-1c"></a>是堑间地。<a id="a-1d"></a>有诸婇女宫殿罗列。<a id="a-1e"></a>三重堑外。<a id="a-1f"></a>七宝树林之所围绕。<a id="a-1g"></a>亦如上说。<a id="a-1h"></a>是时外林中。<a id="a-1i"></a>一切诸花。<a id="a-1j"></a>开敷鲜荣。<a id="a-1k"></a>诸女天等音乐讴歌。<a id="a-1l"></a>时诸天子从欢喜园。<a id="a-1m"></a>出林观听。<a id="a-1n"></a>诸天子等于外林中。<a id="a-1o"></a>音乐讴歌。<a id="a-1p"></a>园内女天亦出观听。<a id="a-1q"></a>园内女天又奏音乐。<a id="a-1r"></a>外诸天子入园观听。<a id="a-1s"></a>园内天子亦奏音乐。<a id="a-1t"></a>园外女天亦入园听。<a id="a-1u"></a>以此因缘。<a id="a-1v"></a>受诸戏乐。<a id="a-1w"></a>从善见大城北门。<a id="a-1x"></a>至欢喜园南门。<a id="a-1y"></a>其中间路。<a id="a-1z"></a>二十由旬。<a id="a-20"></a>广十由旬。<a id="a-21"></a>并琉璃为地。<a id="a-22"></a>平滑柔软众宝庄严。<a id="a-23"></a>譬如北地妙好[毯-炎+瞿]毹。<a id="a-24"></a>人非人像。<a id="a-25"></a>鸟兽花草。<a id="a-26"></a>种种具足。<a id="a-27"></a>亦如耳珰众宝合成。<a id="a-28"></a>其路形相。<a id="a-29"></a>亦复如是。<a id="a-2A"></a>脚履即没。<a id="a-2B"></a>举足便起。<a id="a-2C"></a>如兜罗绵及以木绵。<a id="a-2D"></a>其路柔软。<a id="a-2E"></a>亦复如是。<a id="a-2F"></a>三种皮持之所严饰。<a id="a-2G"></a>一一皮持。<a id="a-2H"></a>四宝所成。<a id="a-2I"></a>一一皮持。<a id="a-2J"></a>三层宝铃之所围绕。<a id="a-2K"></a>一一宝铃。<a id="a-2L"></a>四宝所成。<a id="a-2M"></a>微风吹勤。<a id="a-2N"></a>出妙音声。<a id="a-2O"></a>能令诸天起五欲缚。<a id="a-2P"></a>是路两边。<a id="a-2Q"></a>夹二江水。<a id="a-2R"></a>名曰长形。<a id="a-2S"></a>亦长二十由旬。<a id="a-2T"></a>广十由旬。<a id="a-2U"></a>八功德水自然盈满。<a id="a-2V"></a>其江两边。<a id="a-2W"></a>并四宝塼之所构成。<a id="a-2X"></a>余如前说。<a id="a-2Y"></a>其江四边。<a id="a-2Z"></a>四宝阶道。<a id="a-2a"></a>亦如前说。<a id="a-2b"></a>是江水中。<a id="a-2c"></a>有五种宝花。<a id="a-2d"></a>亦如前说。<a id="a-2e"></a>四种宝船。<a id="a-2f"></a>泛漾其内。<a id="a-2g"></a>八种水戏之具。<a id="a-2h"></a>乘船游观。<a id="a-2i"></a>迟速任心。<a id="a-2j"></a>并如前说。<a id="a-2k"></a>是中诸天须彼花来。<a id="a-2l"></a>随念即至。<a id="a-2m"></a>善果报故。<a id="a-2n"></a>雨众宝花。<a id="a-2o"></a>洒散诸天。<a id="a-2p"></a>复有别风。<a id="a-2q"></a>吹诸花鬘随其身分。<a id="a-2r"></a>所须庄严。<a id="a-2s"></a>身臂首足。<a id="a-2t"></a>自然随着二江外岸。<a id="a-2u"></a>五种宝树。<a id="a-2v"></a>罗列遍满。<a id="a-2w"></a>余如前说。<a id="a-2x"></a>其树中间。<a id="a-2y"></a>有诸宝池。<a id="a-2z"></a>及宝殿堂。<a id="a-30"></a>诸男女天并于中住。<a id="a-31"></a>无量天众充满国土。<a id="a-32"></a>云何此园名为欢喜。<a id="a-33"></a>此园大池。<a id="a-34"></a>名曰欢喜。<a id="a-35"></a>其园有树。<a id="a-36"></a>亦名欢喜。<a id="a-37"></a>其花名曼陀罗。<a id="a-38"></a>是三物者。<a id="a-39"></a>唯此园有。<a id="a-3A"></a>余园则无。<a id="a-3B"></a>复何因缘名曰欢喜。<a id="a-3C"></a>尔时忉利诸天欲入此园。<a id="a-3D"></a>生大欢喜。<a id="a-3E"></a>最受戏乐。<a id="a-3F"></a>极相嬉乐。<a id="a-3G"></a>故曰欢喜。<a id="a-3H"></a>是义佛世尊说。<a id="a-3I"></a>如是我闻。</p>
  <p data-pb></p>
  <h2 id="a3J">众车园品第十</h2>
  <p id="a3K">见大城东门阃外。<a id="a-3L"></a>去二十由旬。<a id="a-3M"></a>诸忉利天。<a id="a-3N"></a>有园名曰众车。<a id="a-3O"></a>园中大池。<a id="a-3P"></a>名质多罗。<a id="a-3Q"></a>方百由旬。<a id="a-3R"></a>深亦如是。<a id="a-3S"></a>天水盈满。<a id="a-3T"></a>四宝为塼。<a id="a-3U"></a>垒其底岸。<a id="a-3V"></a>余如上说。<a id="a-3W"></a>四宝阶道。<a id="a-3X"></a>五种宝花。<a id="a-3Y"></a>亦如上说。<a id="a-3Z"></a>四种宝船。<a id="a-3a"></a>及八水戏。<a id="a-3b"></a>是中诸天须彼花时。<a id="a-3c"></a>应念来至。<a id="a-3d"></a>善果报故。<a id="a-3e"></a>雨众宝花。<a id="a-3f"></a>洒散诸天。<a id="a-3g"></a>复有别风。<a id="a-3h"></a>吹诸花鬘。<a id="a-3i"></a>随其身分。<a id="a-3j"></a>所须庄严。<a id="a-3k"></a>身臂首足。<a id="a-3l"></a>自然随着。<a id="a-3m"></a>是其池岸。<a id="a-3n"></a>五种宝树。<a id="a-3o"></a>罗列遍满。<a id="a-3p"></a>余如前说。<a id="a-3q"></a>其树中间。<a id="a-3r"></a>及众宝堂殿。<a id="a-3s"></a>诸男女天。<a id="a-3t"></a>居止遍满。<a id="a-3u"></a>具如上说。<a id="a-3v"></a>是园周回。<a id="a-3w"></a>一千由旬。<a id="a-3x"></a>迳三分之一。<a id="a-3y"></a>金城之所围绕。<a id="a-3z"></a>是城高一由旬。<a id="a-40"></a>埤堄一半由旬。<a id="a-41"></a>城门高二由旬。<a id="a-42"></a>门楼一由旬半。<a id="a-43"></a>十十由旬。<a id="a-44"></a>有一一门。<a id="a-45"></a>九十九门。<a id="a-46"></a>复一小门。<a id="a-47"></a>足一百门。<a id="a-48"></a>是诸门者。<a id="a-49"></a>众宝所成。<a id="a-4A"></a>摩尼妙宝之所庄严。<a id="a-4B"></a>譬如北地妙好[毯-炎+瞿]毹。<a id="a-4C"></a>种种雕镂。<a id="a-4D"></a>是门又有四军防卫。<a id="a-4E"></a>并如上说。<a id="a-4F"></a>外七重宝栅。<a id="a-4G"></a>亦如上说。<a id="a-4H"></a>七重多罗树林之所围绕。<a id="a-4I"></a>亦如上说。<a id="a-4J"></a>其树中间。<a id="a-4K"></a>有诸宝池。<a id="a-4L"></a>相去百弓。<a id="a-4M"></a>种种庄严。<a id="a-4N"></a>亦如上说。<a id="a-4O"></a>五种宝华。<a id="a-4P"></a>亦如上说。<a id="a-4Q"></a>及四宝船。<a id="a-4R"></a>亦如上说。<a id="a-4S"></a>池岸五种宝树。<a id="a-4T"></a>亦如上说。<a id="a-4U"></a>及四宝堂殿。<a id="a-4V"></a>诸男女天之所住处。<a id="a-4W"></a>是城外边。<a id="a-4X"></a>三重宝堑。<a id="a-4Y"></a>余如上说。<a id="a-4Z"></a>其一一堑。<a id="a-4a"></a>广二由旬。<a id="a-4b"></a>深一由旬半。<a id="a-4c"></a>形如壶口。<a id="a-4d"></a>下广上狭。<a id="a-4e"></a>天水盈满。<a id="a-4f"></a>并如上说。<a id="a-4g"></a>是堑间地。<a id="a-4h"></a>有诸婇女宫殿罗列。<a id="a-4i"></a>三重堑外。<a id="a-4j"></a>七宝树林之所围绕。<a id="a-4k"></a>亦如上说。<a id="a-4l"></a>是外林中。<a id="a-4m"></a>一切诸花。<a id="a-4n"></a>开敷鲜荣。<a id="a-4o"></a>诸女天等音乐讴歌。<a id="a-4p"></a>时诸天子从众车园。<a id="a-4q"></a>出林观听。<a id="a-4r"></a>诸天子等。<a id="a-4s"></a>于外林中。<a id="a-4t"></a>音乐讴歌。<a id="a-4u"></a>园内女天亦出观听。<a id="a-4v"></a>园内女天又奏音乐。<a id="a-4w"></a>外诸天子入园观听。<a id="a-4x"></a>园内天子亦奏音乐。<a id="a-4y"></a>园外女天亦入园听。<a id="a-4z"></a>以此因缘。<a id="a-50"></a>受诸戏乐。<a id="a-51"></a>从善见大城东门。<a id="a-52"></a>至众车园西门。<a id="a-53"></a>其中间路。<a id="a-54"></a>二十由旬。<a id="a-55"></a>广十由旬。<a id="a-56"></a>并琉璃为地。<a id="a-57"></a>平滑柔软。<a id="a-58"></a>众宝庄严。<a id="a-59"></a>譬如北地妙好毹毹。<a id="a-5A"></a>人非人像。<a id="a-5B"></a>鸟兽花草。<a id="a-5C"></a>种种具足。<a id="a-5D"></a>亦如耳珰众宝合成。<a id="a-5E"></a>其路形相。<a id="a-5F"></a>亦复如是。<a id="a-5G"></a>脚履即没。<a id="a-5H"></a>举足便起。<a id="a-5I"></a>如兜罗绵。<a id="a-5J"></a>及以木绵。<a id="a-5K"></a>其路柔软。<a id="a-5L"></a>亦复如是。<a id="a-5M"></a>三种皮持之所严饰。<a id="a-5N"></a>一一皮持。<a id="a-5O"></a>四宝所成。<a id="a-5P"></a>一一皮持。<a id="a-5Q"></a>三层宝铃之所围绕。<a id="a-5R"></a>一一宝铃。<a id="a-5S"></a>四宝所成。<a id="a-5T"></a>微风吹动。<a id="a-5U"></a>出妙音声。<a id="a-5V"></a>能令诸天起五欲缚。<a id="a-5W"></a>是路两边。<a id="a-5X"></a>夹二江水。<a id="a-5Y"></a>名曰长形。<a id="a-5Z"></a>亦长二十由旬。<a id="a-5a"></a>广十由旬。<a id="a-5b"></a>八功德水自然盈满。<a id="a-5c"></a>其江两边。<a id="a-5d"></a>并四宝塼之所构成。<a id="a-5e"></a>余如前说。<a id="a-5f"></a>其江四边。<a id="a-5g"></a>四宝阶道。<a id="a-5h"></a>亦如前说。<a id="a-5i"></a>是江水中。<a id="a-5j"></a>有五种宝花。<a id="a-5k"></a>亦如前说。<a id="a-5l"></a>四种宝船。<a id="a-5m"></a>泛漾其内。<a id="a-5n"></a>八种水戏之具。<a id="a-5o"></a>乘船游观。<a id="a-5p"></a>迟速任心。<a id="a-5q"></a>并如前说。<a id="a-5r"></a>是中诸天须彼花来。<a id="a-5s"></a>随念即至。<a id="a-5t"></a>善果报故。<a id="a-5u"></a>雨众宝华。<a id="a-5v"></a>洒散诸天。<a id="a-5w"></a>复有别风。<a id="a-5x"></a>吹诸华鬘。<a id="a-5y"></a>随其身分。<a id="a-5z"></a>所须庄严。<a id="a-60"></a>身臂手足。<a id="a-61"></a>自然随着。<a id="a-62"></a>二江外岸。<a id="a-63"></a>五种宝树。<a id="a-64"></a>罗列遍满。<a id="a-65"></a>余如前说。<a id="a-66"></a>其树中间。<a id="a-67"></a>有诸宝池。<a id="a-68"></a>及宝殿堂。<a id="a-69"></a>诸男女天并于中住。<a id="a-6A"></a>无量天众充满国土。<a id="a-6B"></a>云何此园名曰众车。<a id="a-6C"></a>此中有大池。<a id="a-6D"></a>名质多罗。<a id="a-6E"></a>其中有树。<a id="a-6F"></a>亦名质多罗。<a id="a-6G"></a>此树生种种花。<a id="a-6H"></a>唯此园有。<a id="a-6I"></a>余园则无。<a id="a-6J"></a>复有因缘。<a id="a-6K"></a>名质多罗。<a id="a-6L"></a>是时忉利诸天欲入此园中。<a id="a-6M"></a>着种种宝物。<a id="a-6N"></a>庄严其身。<a id="a-6O"></a>微妙最极。<a id="a-6P"></a>着种种仗器。<a id="a-6Q"></a>如临战时。<a id="a-6R"></a>乘种种乘。<a id="a-6S"></a>入此园林。<a id="a-6T"></a>在其园内。<a id="a-6U"></a>及欲出时。<a id="a-6V"></a>取质多罗树种种妙花。<a id="a-6W"></a>庄严车乘。<a id="a-6X"></a>辕枙毂辋。<a id="a-6Y"></a>具足严饰。<a id="a-6Z"></a>一切诸乘。<a id="a-6a"></a>并皆如是。<a id="a-6b"></a>此质多罗树花。<a id="a-6c"></a>及天身璎珞。<a id="a-6d"></a>诸宝车乘。<a id="a-6e"></a>所出光明。<a id="a-6f"></a>互</p>
  <p data-pb></p>
  <h2 id="a6g">恶口园品第十一</h2>
  <p id="a6h">见大城南门阃外。<a id="a-6i"></a>二十由旬。<a id="a-6j"></a>诸忉利天。<a id="a-6k"></a>有园名曰恶口。<a id="a-6l"></a>园中大池。<a id="a-6m"></a>名曰恶口。<a id="a-6n"></a>方百由旬。<a id="a-6o"></a>深亦如是。<a id="a-6p"></a>天水盈满。<a id="a-6q"></a>四宝为塼垒其底岸。<a id="a-6r"></a>余如上说。<a id="a-6s"></a>四宝阶道。<a id="a-6t"></a>五种宝花。<a id="a-6u"></a>亦如上说。<a id="a-6v"></a>四种宝船。<a id="a-6w"></a>及八水戏。<a id="a-6x"></a>是中诸天须彼花时。<a id="a-6y"></a>应念来至。<a id="a-6z"></a>善果报故。<a id="a-70"></a>雨众宝花。<a id="a-71"></a>洒散诸天。<a id="a-72"></a>复有别风。<a id="a-73"></a>吹诸花鬘。<a id="a-74"></a>随其身分。<a id="a-75"></a>所须庄严。<a id="a-76"></a>身臂手足。<a id="a-77"></a>自然随着。<a id="a-78"></a>是其池岸。<a id="a-79"></a>五种宝树。<a id="a-7A"></a>罗列遍满。<a id="a-7B"></a>余如上说。<a id="a-7C"></a>其树中间。<a id="a-7D"></a>及众宝堂殿。<a id="a-7E"></a>诸男女天居止遍满。<a id="a-7F"></a>具如上说。<a id="a-7G"></a>是园周回。<a id="a-7H"></a>一千由旬。<a id="a-7I"></a>迳三分之一。<a id="a-7J"></a>金城之所围绕。<a id="a-7K"></a>是城高一由旬。<a id="a-7L"></a>埤堄一半由旬。<a id="a-7M"></a>城门高二由旬。<a id="a-7N"></a>门楼一由旬半。<a id="a-7O"></a>十十由旬。<a id="a-7P"></a>有一一门。<a id="a-7Q"></a>九十九门。<a id="a-7R"></a>复一小门。<a id="a-7S"></a>足一百门。<a id="a-7T"></a>是诸门者。<a id="a-7U"></a>众宝所成。<a id="a-7V"></a>摩尼妙宝之所庄严。<a id="a-7W"></a>譬如北地妙好[毯-炎+瞿]毹。<a id="a-7X"></a>种种雕镂。<a id="a-7Y"></a>是门又有四军防卫。<a id="a-7Z"></a>并如上说。<a id="a-7a"></a>外七重宝栅。<a id="a-7b"></a>亦如上说。<a id="a-7c"></a>七重多罗树林之所围绕。<a id="a-7d"></a>亦如上说。<a id="a-7e"></a>其树中间。<a id="a-7f"></a>有诸宝池。<a id="a-7g"></a>相去百弓。<a id="a-7h"></a>种种庄严。<a id="a-7i"></a>亦如上说。<a id="a-7j"></a>五种宝花。<a id="a-7k"></a>亦如上说。<a id="a-7l"></a>及四宝船。<a id="a-7m"></a>亦如上说。<a id="a-7n"></a>池岸五种宝树。<a id="a-7o"></a>亦如上说。<a id="a-7p"></a>乃至四宝堂殿。<a id="a-7q"></a>诸男女天之所住处。<a id="a-7r"></a>是城外边。<a id="a-7s"></a>三重宝堑。<a id="a-7t"></a>余如上说。<a id="a-7u"></a>其一一堑者。<a id="a-7v"></a>广二由旬。<a id="a-7w"></a>深一由旬半。<a id="a-7x"></a>形如壶口。<a id="a-7y"></a>下广上狭。<a id="a-7z"></a>天水盈满。<a id="a-80"></a>并如上说。<a id="a-81"></a>是堑间地。<a id="a-82"></a>有诸婇女宫殿罗列。<a id="a-83"></a>三重堑外。<a id="a-84"></a>七宝树林之所围绕。<a id="a-85"></a>亦如上说。<a id="a-86"></a>时外林中。<a id="a-87"></a>一切诸花。<a id="a-88"></a>开敷鲜荣。<a id="a-89"></a>诸女天等音乐讴歌。<a id="a-8A"></a>时诸天子从恶口园。<a id="a-8B"></a>出林观听。<a id="a-8C"></a>诸天子等于外林中。<a id="a-8D"></a>音乐讴歌。<a id="a-8E"></a>园内女天亦出观听。<a id="a-8F"></a>园内女天又奏音乐。<a id="a-8G"></a>外诸天子入园观听。<a id="a-8H"></a>园内天子亦奏音乐。<a id="a-8I"></a>园外女天亦入园听。<a id="a-8J"></a>以此因缘。<a id="a-8K"></a>受诸戏乐。<a id="a-8L"></a>从善见大城南门。<a id="a-8M"></a>至恶口园北门。<a id="a-8N"></a>其中间路。<a id="a-8O"></a>二十由旬。<a id="a-8P"></a>广十由旬。<a id="a-8Q"></a>并琉璃为地。<a id="a-8R"></a>平滑柔软。<a id="a-8S"></a>众宝庄严。<a id="a-8T"></a>譬如北地妙好[毯-炎+瞿]毹。<a id="a-8U"></a>人非人像。<a id="a-8V"></a>鸟兽花草。<a id="a-8W"></a>种种具足。<a id="a-8X"></a>亦如耳珰众宝合成。<a id="a-8Y"></a>其路形相。<a id="a-8Z"></a>亦复如是。<a id="a-8a"></a>脚履即没。<a id="a-8b"></a>举足便起。<a id="a-8c"></a>如兜罗绵。<a id="a-8d"></a>及以木绵。<a id="a-8e"></a>其路柔软。<a id="a-8f"></a>亦复如是。<a id="a-8g"></a>三种皮持之所严饰。<a id="a-8h"></a>一一皮持。<a id="a-8i"></a>四宝所成。<a id="a-8j"></a>一一皮持。<a id="a-8k"></a>三层宝铃之所围绕。<a id="a-8l"></a>一一宝铃。<a id="a-8m"></a>四宝所成。<a id="a-8n"></a>微风吹动。<a id="a-8o"></a>出妙音声。<a id="a-8p"></a>能令诸天起五欲缚。<a id="a-8q"></a>是路两边。<a id="a-8r"></a>夹二江水。<a id="a-8s"></a>名曰长形。<a id="a-8t"></a>亦长二十由旬。<a id="a-8u"></a>广十由旬。<a id="a-8v"></a>八功德水。<a id="a-8w"></a>自然盈满。<a id="a-8x"></a>其江两边。<a id="a-8y"></a>并四宝塼之所构治。<a id="a-8z"></a>余如前说。<a id="a-90"></a>其江四边。<a id="a-91"></a>四宝阶道。<a id="a-92"></a>亦如前说。<a id="a-93"></a>是江水中。<a id="a-94"></a>有五种宝花。<a id="a-95"></a>亦如前说。<a id="a-96"></a>四种宝船。<a id="a-97"></a>泛漾其内。<a id="a-98"></a>八种水戏之具。<a id="a-99"></a>乘船游观。<a id="a-9A"></a>迟速任心。<a id="a-9B"></a>并如前说。<a id="a-9C"></a>是中诸天须彼花来。<a id="a-9D"></a>随念即至。<a id="a-9E"></a>善果报故。<a id="a-9F"></a>雨众宝花。<a id="a-9G"></a>洒散诸天。<a id="a-9H"></a>复有别风。<a id="a-9I"></a>吹诸花鬘。<a id="a-9J"></a>随其身分。<a id="a-9K"></a>所须庄严。<a id="a-9L"></a>身臂手足自然随着。<a id="a-9M"></a>二江外岸。<a id="a-9N"></a>五种宝树。<a id="a-9O"></a>罗列遍满。<a id="a-9P"></a>余如前说。<a id="a-9Q"></a>其树中间。<a id="a-9R"></a>有诸宝池。<a id="a-9S"></a>及宝殿堂。<a id="a-9T"></a>诸男女天并于中住。<a id="a-9U"></a>无量大众充满国土。<a id="a-9V"></a>云何此园名为恶口。<a id="a-9W"></a>园有大池。<a id="a-9X"></a>名曰恶口。<a id="a-9Y"></a>其中有树。<a id="a-9Z"></a>亦名恶口。<a id="a-9a"></a>其树有花。<a id="a-9b"></a>亦名恶口。<a id="a-9c"></a>唯此园有。<a id="a-9d"></a>余处则无。<a id="a-9e"></a>复有因缘。<a id="a-9f"></a>名为恶口。<a id="a-9g"></a>是时忉利诸天欲入此园。<a id="a-9h"></a>作是斗诤。<a id="a-9i"></a>觉观思惟。<a id="a-9j"></a>我等今者往彼攻击。<a id="a-9k"></a>斗战修罗。<a id="a-9l"></a>复有彼此互相嫉妒。<a id="a-9m"></a>贪着五欲。<a id="a-9n"></a>诤其前后。<a id="a-9o"></a>因是事故。<a id="a-9p"></a>说诸恶言。<a id="a-9q"></a>是故此地名恶口园。<a id="a-9r"></a>复有自然名为恶口。<a id="a-9s"></a>是义佛世尊说。<a id="a-9t"></a>如是我闻。</p>
  <h2 id="a9u">杂园品第十二</h2>
  <p id="a9v">善见大城西门阃外。<a id="a-9w"></a>至杂园东门。<a id="a-9x"></a>其中间路。<a id="a-9y"></a>长二十由旬。<a id="a-9z"></a>是诸忉利天园中有方池。<a id="a-A0"></a>名曰杂池。<a id="a-A1"></a>面百由旬。<a id="a-A2"></a>深亦如是。<a id="a-A3"></a>天水盈满。<a id="a-A4"></a>四宝为塼。<a id="a-A5"></a>垒其底岸。<a id="a-A6"></a>余如上说。<a id="a-A7"></a>四宝阶道。<a id="a-A8"></a>五种宝花。<a id="a-A9"></a>亦如上说。<a id="a-AA"></a>四种宝船。<a id="a-AB"></a>及八水戏。<a id="a-AC"></a>是中诸天须彼花时。<a id="a-AD"></a>应念来至。<a id="a-AE"></a>善果报故。<a id="a-AF"></a>雨众宝花。<a id="a-AG"></a>洒散诸天。<a id="a-AH"></a>复有别风。<a id="a-AI"></a>吹诸花鬘。<a id="a-AJ"></a>随其身分。<a id="a-AK"></a>所须庄严。<a id="a-AL"></a>身臂手足。<a id="a-AM"></a>自然随着。<a id="a-AN"></a>是其池岸。<a id="a-AO"></a>五种宝树。<a id="a-AP"></a>罗列遍满。<a id="a-AQ"></a>余如前说。<a id="a-AR"></a>其树中间。<a id="a-AS"></a>及众宝堂殿。<a id="a-AT"></a>诸男女天居止遍满。<a id="a-AU"></a>具如上说。<a id="a-AV"></a>是园周回。<a id="a-AW"></a>一千由旬。<a id="a-AX"></a>径三分之一。<a id="a-AY"></a>金城之所围绕。<a id="a-AZ"></a>是城高一由旬。<a id="a-Aa"></a>埤堄高半由旬。<a id="a-Ab"></a>城门高二由旬。<a id="a-Ac"></a>门楼一由旬半。<a id="a-Ad"></a>十十由旬。<a id="a-Ae"></a>有一一门。<a id="a-Af"></a>九十九门。<a id="a-Ag"></a>复一小门。<a id="a-Ah"></a>足一百门。<a id="a-Ai"></a>是诸门者。<a id="a-Aj"></a>众宝所成。<a id="a-Ak"></a>摩尼妙宝之所庄严。<a id="a-Al"></a>譬如北地妙好[毯-炎+瞿]毹。<a id="a-Am"></a>种种雕镂。<a id="a-An"></a>是门又有四军防卫。<a id="a-Ao"></a>并如上说。<a id="a-Ap"></a>外十重宝栅。<a id="a-Aq"></a>亦如上说。<a id="a-Ar"></a>七重多罗树林之所围绕。<a id="a-As"></a>亦如上说。<a id="a-At"></a>其树中间。<a id="a-Au"></a>有诸宝池。<a id="a-Av"></a>相去百弓。<a id="a-Aw"></a>种种庄严。<a id="a-Ax"></a>亦如上说。<a id="a-Ay"></a>五种宝花。<a id="a-Az"></a>及四宝船。<a id="a-B0"></a>八水戏等。<a id="a-B1"></a>池岸五种宝树。<a id="a-B2"></a>亦如上说。<a id="a-B3"></a>乃至四宝堂殿。<a id="a-B4"></a>诸男女天之所住处。<a id="a-B5"></a>是城外边三重宝堑。<a id="a-B6"></a>余如上说。<a id="a-B7"></a>其一一堑。<a id="a-B8"></a>广二由旬。<a id="a-B9"></a>深一由旬半。<a id="a-BA"></a>形如壶口。<a id="a-BB"></a>下广上狭。<a id="a-BC"></a>天水盈满。<a id="a-BD"></a>并如前说。<a id="a-BE"></a>是堑间地。<a id="a-BF"></a>有诸婇女宫殿罗列。<a id="a-BG"></a>三重堑外。<a id="a-BH"></a>七宝树林之所围绕。<a id="a-BI"></a>亦如上说。<a id="a-BJ"></a>是时外林。<a id="a-BK"></a>一切诸花。<a id="a-BL"></a>开敷鲜荣。<a id="a-BM"></a>诸女天等音乐讴歌。<a id="a-BN"></a>时诸天子从杂园中。<a id="a-BO"></a>出林观听。<a id="a-BP"></a>诸天子等于外林中。<a id="a-BQ"></a>音乐讴歌。<a id="a-BR"></a>园内女天亦出观听。<a id="a-BS"></a>园内女天又奏音乐。<a id="a-BT"></a>外诸天子入园观听。<a id="a-BU"></a>园内天子亦奏音乐。<a id="a-BV"></a>园外女天亦入园听。<a id="a-BW"></a>以此因缘。<a id="a-BX"></a>受诸戏乐。<a id="a-BY"></a>从善见大城西门。<a id="a-BZ"></a>至杂园东门。<a id="a-Ba"></a>其路二十由旬。<a id="a-Bb"></a>广十由旬。<a id="a-Bc"></a>并琉璃为地。<a id="a-Bd"></a>平滑柔软。<a id="a-Be"></a>众宝庄严。<a id="a-Bf"></a>譬如北地妙好[毯-炎+瞿]毹。<a id="a-Bg"></a>人非人像。<a id="a-Bh"></a>鸟兽花草。<a id="a-Bi"></a>种种具足。<a id="a-Bj"></a>亦如耳珰众宝合成。<a id="a-Bk"></a>其路形相。<a id="a-Bl"></a>亦复如是。<a id="a-Bm"></a>脚履即没。<a id="a-Bn"></a>举足便起。<a id="a-Bo"></a>如兜罗绵。<a id="a-Bp"></a>及以木绵。<a id="a-Bq"></a>其路柔软。<a id="a-Br"></a>亦复如是。<a id="a-Bs"></a>三种皮持之所严饰。<a id="a-Bt"></a>一一皮持。<a id="a-Bu"></a>四宝所成。<a id="a-Bv"></a>一一皮持。<a id="a-Bw"></a>三层宝铃之所围绕。<a id="a-Bx"></a>一一宝铃。<a id="a-By"></a>四宝所成。<a id="a-Bz"></a>微风吹动。<a id="a-C0"></a>出妙音声。<a id="a-C1"></a>能令诸天起五欲缚。<a id="a-C2"></a>是路两边。<a id="a-C3"></a>夹二江水。<a id="a-C4"></a>名曰长形。<a id="a-C5"></a>亦长二十由旬。<a id="a-C6"></a>广十由旬。<a id="a-C7"></a>八功德水自然盈满。<a id="a-C8"></a>其江两边。<a id="a-C9"></a>并四宝塼之所构治。<a id="a-CA"></a>余如前说。<a id="a-CB"></a>其江四边。<a id="a-CC"></a>四宝阶道。<a id="a-CD"></a>亦如前说。<a id="a-CE"></a>是江水中。<a id="a-CF"></a>有五种宝花。<a id="a-CG"></a>亦如前说。<a id="a-CH"></a>四种宝船。<a id="a-CI"></a>泛漾其内。<a id="a-CJ"></a>八种水戏之具。<a id="a-CK"></a>乘船游观。<a id="a-CL"></a>迟速任心。<a id="a-CM"></a>并如上说。<a id="a-CN"></a>是中诸天须彼花来。<a id="a-CO"></a>随念即至。<a id="a-CP"></a>善果报故。<a id="a-CQ"></a>雨众宝花。<a id="a-CR"></a>洒散诸天。<a id="a-CS"></a>复有别风。<a id="a-CT"></a>吹诸花鬘。<a id="a-CU"></a>随其身分。<a id="a-CV"></a>所须庄严。<a id="a-CW"></a>身臂首足。<a id="a-CX"></a>自然随着。<a id="a-CY"></a>二江外岸。<a id="a-CZ"></a>五种宝树。<a id="a-Ca"></a>罗列遍满。<a id="a-Cb"></a>余如上说。<a id="a-Cc"></a>其树中间。<a id="a-Cd"></a>有诸宝池。<a id="a-Ce"></a>及众宝殿堂。<a id="a-Cf"></a>诸男女天并于中住。<a id="a-Cg"></a>无量天众充满国土。<a id="a-Ch"></a>云何此园名为杂园。<a id="a-Ci"></a>因是园中有一大池。<a id="a-Cj"></a>名曰杂池。<a id="a-Ck"></a>亦有杂树。<a id="a-Cl"></a>及诸杂花。<a id="a-Cm"></a>唯此园有。<a id="a-Cn"></a>余处则无。<a id="a-Co"></a>复有因缘。<a id="a-Cp"></a>名为杂园。<a id="a-Cq"></a>是时忉利诸男女天来入此园。<a id="a-Cr"></a>最为杂聚。<a id="a-Cs"></a>歌舞音乐。<a id="a-Ct"></a>及众游戏。<a id="a-Cu"></a>并相糅杂。<a id="a-Cv"></a>余园集时。<a id="a-Cw"></a>一切外边诸天并不得入。<a id="a-Cx"></a>悉被禁断。<a id="a-Cy"></a>此园集时。<a id="a-Cz"></a>无有隔碍。<a id="a-D0"></a>大城诸天及诸外天入园游戏。<a id="a-D1"></a>相杂受乐。<a id="a-D2"></a>是故名曰杂园。<a id="a-D3"></a>复有自然名为杂园。<a id="a-D4"></a>是义佛世尊说。<a id="a-D5"></a>如是我闻。</p>
  <h2 id="aD6">波利夜多园品第十三</h2>
  <p id="aD7">善见大城东北角门之外。<a id="a-D8"></a>二十由旬。<a id="a-D9"></a>诸忉利天。<a id="a-DA"></a>有大园林。<a id="a-DB"></a>名波利夜多。<a id="a-DC"></a>此园有方池。<a id="a-DD"></a>亦名波利夜多。<a id="a-DE"></a>面百由旬。<a id="a-DF"></a>深亦如是。<a id="a-DG"></a>天水盈满。<a id="a-DH"></a>四宝为塼。<a id="a-DI"></a>垒其底岸。<a id="a-DJ"></a>余如前说。<a id="a-DK"></a>四边宝阶。<a id="a-DL"></a>亦如前说。<a id="a-DM"></a>五种宝花。<a id="a-DN"></a>亦如前说。<a id="a-DO"></a>四种宝船。<a id="a-DP"></a>及八种戏。<a id="a-DQ"></a>随心迟速。<a id="a-DR"></a>是中诸天须彼花时。<a id="a-DS"></a>应念来至。<a id="a-DT"></a>善果报故。<a id="a-DU"></a>雨众宝花。<a id="a-DV"></a>洒散诸天。<a id="a-DW"></a>复有别风。<a id="a-DX"></a>吹诸花鬘。<a id="a-DY"></a>随其身分。<a id="a-DZ"></a>所须庄严。<a id="a-Da"></a>身臂手足。<a id="a-Db"></a>自然随着。<a id="a-Dc"></a>其地岸上。<a id="a-Dd"></a>五种宝树。<a id="a-De"></a>罗列遍满。<a id="a-Df"></a>余如前说。<a id="a-Dg"></a>其树中间。<a id="a-Dh"></a>及众宝堂殿。<a id="a-Di"></a>诸男女天居止遍满。<a id="a-Dj"></a>具如上说。<a id="a-Dk"></a>园中有树。<a id="a-Dl"></a>名波利夜多。<a id="a-Dm"></a>亦名拘毗陀罗。<a id="a-Dn"></a>是树生长具足。<a id="a-Do"></a>形容可爱。<a id="a-Dp"></a>枝叶相覆。<a id="a-Dq"></a>密厚多叶。<a id="a-Dr"></a>久住不凋。<a id="a-Ds"></a>一切风雨不能侵入。<a id="a-Dt"></a>譬如装花鬘师。<a id="a-Du"></a>装饰花鬘。<a id="a-Dv"></a>及以耳珰。<a id="a-Dw"></a>其树形相。<a id="a-Dx"></a>可爱如是。<a id="a-Dy"></a>上如伞盖。<a id="a-Dz"></a>次第相覆。<a id="a-E0"></a>高百由旬。<a id="a-E1"></a>下本洪直。<a id="a-E2"></a>都无瘤节。<a id="a-E3"></a>五十由旬。<a id="a-E4"></a>方有枝条。<a id="a-E5"></a>树身径刺。<a id="a-E6"></a>广五由旬。<a id="a-E7"></a>围十五由旬。<a id="a-E8"></a>其一一枝。<a id="a-E9"></a>横出五十由旬。<a id="a-EA"></a>间中亘度一百由旬。<a id="a-EB"></a>周回三百由旬。<a id="a-EC"></a>下有宝石。<a id="a-ED"></a>名曰班纣剑婆罗。<a id="a-EE"></a>长五十由旬。<a id="a-EF"></a>广十由旬。<a id="a-EG"></a>皆琉璃所成。<a id="a-EH"></a>软滑可爱。<a id="a-EI"></a>众宝庄严。<a id="a-EJ"></a>譬如北地妙好[毯-炎+瞿]毹。<a id="a-EK"></a>种种雕镂。<a id="a-EL"></a>人非人像。<a id="a-EM"></a>鸟兽花草。<a id="a-EN"></a>种种具足。<a id="a-EO"></a>亦如耳珰众宝合成。<a id="a-EP"></a>是班纣剑婆罗。<a id="a-EQ"></a>亦复如是。<a id="a-ER"></a>脚履即没。<a id="a-ES"></a>举足便起。<a id="a-ET"></a>如兜罗绵。<a id="a-EU"></a>及以木绵。<a id="a-EV"></a>是班纣剑婆罗。<a id="a-EW"></a>其体柔软。<a id="a-EX"></a>亦复如是。<a id="a-EY"></a>三种皮持之所严饰。<a id="a-EZ"></a>一一皮持。<a id="a-Ea"></a>四宝所成。<a id="a-Eb"></a>一一皮持。<a id="a-Ec"></a>三层宝铃之所围绕。<a id="a-Ed"></a>一一宝铃。<a id="a-Ee"></a>四宝所成。<a id="a-Ef"></a>微风吹动。<a id="a-Eg"></a>出妙音声。<a id="a-Eh"></a>能令诸天起五欲缚。<a id="a-Ei"></a>余如上说。<a id="a-Ej"></a>四边阶道。<a id="a-Ek"></a>金银琉璃颇梨所成。<a id="a-El"></a>园中处处有池。<a id="a-Em"></a>亦如上说。<a id="a-En"></a>乃至四宝堂殿。<a id="a-Eo"></a>诸男女天之所住处。<a id="a-Ep"></a>亦如上说。<a id="a-Eq"></a>是园周回一千由旬。<a id="a-Er"></a>迳度三分之一。<a id="a-Es"></a>金城所绕。<a id="a-Et"></a>是城高一由旬。<a id="a-Eu"></a>埤堄一半由旬。<a id="a-Ev"></a>城门高二由旬。<a id="a-Ew"></a>门楼一由旬半。<a id="a-Ex"></a>十十由旬。<a id="a-Ey"></a>有一一门。<a id="a-Ez"></a>九十九门。<a id="a-F0"></a>复一小门。<a id="a-F1"></a>足一百门。<a id="a-F2"></a>是诸门者。<a id="a-F3"></a>众宝所成。<a id="a-F4"></a>摩尼妙宝之所庄严。<a id="a-F5"></a>譬如北地妙好[毯-炎+瞿]毹。<a id="a-F6"></a>种种雕镂。<a id="a-F7"></a>是门又有四军防卫。<a id="a-F8"></a>并如上说。<a id="a-F9"></a>外七重宝栅。<a id="a-FA"></a>亦如上说。<a id="a-FB"></a>七重多罗树林之所围绕。<a id="a-FC"></a>亦如上说。<a id="a-FD"></a>其树中间。<a id="a-FE"></a>有诸宝池。<a id="a-FF"></a>相去百弓。<a id="a-FG"></a>种种庄严。<a id="a-FH"></a>亦如上说。<a id="a-FI"></a>五种宝花。<a id="a-FJ"></a>亦如上说。<a id="a-FK"></a>有四宝船。<a id="a-FL"></a>亦如上说。<a id="a-FM"></a>其池岸上。<a id="a-FN"></a>五种宝树。<a id="a-FO"></a>亦如上说。<a id="a-FP"></a>乃至四宝堂殿。<a id="a-FQ"></a>诸男女天之所住处。<a id="a-FR"></a>是城外边。<a id="a-FS"></a>三重宝堑。<a id="a-FT"></a>余如上说。<a id="a-FU"></a>一一堑者。<a id="a-FV"></a>广二由旬。<a id="a-FW"></a>深一由旬半。<a id="a-FX"></a>形如壶口。<a id="a-FY"></a>下广上狭天水盈满。<a id="a-FZ"></a>并如上说。<a id="a-Fa"></a>是堑间地。<a id="a-Fb"></a>有诸婇女宫殿罗列。<a id="a-Fc"></a>三重堑外。<a id="a-Fd"></a>七宝树林之所围绕。<a id="a-Fe"></a>亦如上说。<a id="a-Ff"></a>时外林中。<a id="a-Fg"></a>一切诸花。<a id="a-Fh"></a>开敷鲜荣。<a id="a-Fi"></a>诸女天等音乐讴歌。<a id="a-Fj"></a>时诸天子从波利夜多园。<a id="a-Fk"></a>出林观听。<a id="a-Fl"></a>诸天子等于外林中。<a id="a-Fm"></a>音乐讴歌园内女天亦出观听园内女天又奏音乐。<a id="a-Fn"></a>外诸天子入园观听。<a id="a-Fo"></a>园内天子亦奏音乐。<a id="a-Fp"></a>园外女天亦入园听。<a id="a-Fq"></a>以此因缘。<a id="a-Fr"></a>受诸戏乐。<a id="a-Fs"></a>从善见大城东北角门。<a id="a-Ft"></a>至园西南角门。<a id="a-Fu"></a>其中间路。<a id="a-Fv"></a>二十由旬。<a id="a-Fw"></a>广十由旬。<a id="a-Fx"></a>并琉璃为地。<a id="a-Fy"></a>平滑柔软。<a id="a-Fz"></a>众宝庄严。<a id="a-G0"></a>譬如北地妙好[毯-炎+瞿]毹。<a id="a-G1"></a>人非人像。<a id="a-G2"></a>鸟兽花草。<a id="a-G3"></a>种种具足。<a id="a-G4"></a>亦如耳珰众宝合成。<a id="a-G5"></a>其路形相。<a id="a-G6"></a>亦复如是。<a id="a-G7"></a>脚履即没。<a id="a-G8"></a>举足便起。<a id="a-G9"></a>如兜罗绵。<a id="a-GA"></a>及以木绵。<a id="a-GB"></a>其路柔软。<a id="a-GC"></a>亦复如是。<a id="a-GD"></a>三种皮持之所严饰。<a id="a-GE"></a>一一皮持。<a id="a-GF"></a>四宝所成。<a id="a-GG"></a>一一皮持。<a id="a-GH"></a>三层宝铃之所围绕。<a id="a-GI"></a>一一宝铃四宝所成。<a id="a-GJ"></a>微风吹动。<a id="a-GK"></a>出妙音声。<a id="a-GL"></a>能令诸天起五欲缚。<a id="a-GM"></a>是路两边。<a id="a-GN"></a>夹二江水。<a id="a-GO"></a>名曰长形。<a id="a-GP"></a>亦长二十由旬。<a id="a-GQ"></a>广十由旬。<a id="a-GR"></a>八功德水自然盈满。<a id="a-GS"></a>其江两边。<a id="a-GT"></a>并四宝塼之所构治。<a id="a-GU"></a>余如前说。<a id="a-GV"></a>其江四边。<a id="a-GW"></a>四宝阶道。<a id="a-GX"></a>亦如前说。<a id="a-GY"></a>是江水中。<a id="a-GZ"></a>有五种宝花。<a id="a-Ga"></a>亦如前说。<a id="a-Gb"></a>四种宝船泛漾其内。<a id="a-Gc"></a>八种水戏之具。<a id="a-Gd"></a>乘船游观。<a id="a-Ge"></a>迟速任心。<a id="a-Gf"></a>并如前说。<a id="a-Gg"></a>是中诸天须彼花来。<a id="a-Gh"></a>随念即至。<a id="a-Gi"></a>善果报故。<a id="a-Gj"></a>雨众宝花。<a id="a-Gk"></a>洒散诸天。<a id="a-Gl"></a>复有别风。<a id="a-Gm"></a>吹诸花鬘。<a id="a-Gn"></a>随其身分。<a id="a-Go"></a>所须庄严。<a id="a-Gp"></a>身臂手足。<a id="a-Gq"></a>自然随着。<a id="a-Gr"></a>二江外岸。<a id="a-Gs"></a>五种宝树。<a id="a-Gt"></a>罗列遍满。<a id="a-Gu"></a>余如前说。<a id="a-Gv"></a>其树中间。<a id="a-Gw"></a>有诸宝池。<a id="a-Gx"></a>及宝殿堂。<a id="a-Gy"></a>诸男女天并于中住。<a id="a-Gz"></a>无量天众充满国土。<a id="a-H0"></a>如是佛世尊说。<a id="a-H1"></a>比丘。<a id="a-H2"></a>尔时忉利天波利夜多拘毗陀罗树。<a id="a-H3"></a>叶黄欲落。<a id="a-H4"></a>是时诸天踊跃欢喜。<a id="a-H5"></a>作如是言。<a id="a-H6"></a>今时忉利波利夜多树。<a id="a-H7"></a>其叶转黄。<a id="a-H8"></a>不久凋落。<a id="a-H9"></a>比丘。<a id="a-HA"></a>是时忉利天波利夜多树。<a id="a-HB"></a>其叶落已。<a id="a-HC"></a>是时诸天踊跃欢喜。<a id="a-HD"></a>作如是言。<a id="a-HE"></a>诸天波利夜多树叶已落。<a id="a-HF"></a>不久生萌。<a id="a-HG"></a>比丘。<a id="a-HH"></a>是时忉利天波利夜多树。<a id="a-HI"></a>既生萌已。<a id="a-HJ"></a>一切诸天踊跃欢喜。<a id="a-HK"></a>作如是言。<a id="a-HL"></a>今时波利夜多树。<a id="a-HM"></a>既生萌已。<a id="a-HN"></a>不久微现缥色。<a id="a-HO"></a>比丘。<a id="a-HP"></a>是时波利夜多树。<a id="a-HQ"></a>现缥色已。<a id="a-HR"></a>诸天尔时欢喜踊跃。<a id="a-HS"></a>作如是言。<a id="a-HT"></a>波利夜多树。<a id="a-HU"></a>现缥色已。<a id="a-HV"></a>不久当出花莟。<a id="a-HW"></a>比丘。<a id="a-HX"></a>是时波利夜多树。<a id="a-HY"></a>出花莟已。<a id="a-HZ"></a>诸天尔时欢喜踊跃。<a id="a-Ha"></a>作如是言。<a id="a-Hb"></a>波利夜多树。<a id="a-Hc"></a>既出莟已。<a id="a-Hd"></a>不久其花稍开。<a id="a-He"></a>既稍开已。<a id="a-Hf"></a>诸天尔时欢喜踊跃。<a id="a-Hg"></a>作如是言。<a id="a-Hh"></a>波利夜多树。<a id="a-Hi"></a>既稍开已。<a id="a-Hj"></a>不久当成一切开敷。<a id="a-Hk"></a>比丘。<a id="a-Hl"></a>是时波利夜多树。<a id="a-Hm"></a>既开敷已。<a id="a-Hn"></a>花色遍照五十由旬。<a id="a-Ho"></a>其花妙香。<a id="a-Hp"></a>亦薰五十由旬。<a id="a-Hq"></a>若东风雨时。<a id="a-Hr"></a>吹此树花。<a id="a-Hs"></a>香薰西方。<a id="a-Ht"></a>一百由旬。<a id="a-Hu"></a>若西风雨时。<a id="a-Hv"></a>吹此花香。<a id="a-Hw"></a>薰于东方。<a id="a-Hx"></a>一百由旬。<a id="a-Hy"></a>若南风雨时。<a id="a-Hz"></a>吹此花香。<a id="a-I0"></a>薰于北方。<a id="a-I1"></a>一百由旬。<a id="a-I2"></a>若北风雨时。<a id="a-I3"></a>吹此花香。<a id="a-I4"></a>薰于南方。<a id="a-I5"></a>一百由旬。<a id="a-I6"></a>比丘。<a id="a-I7"></a>如是忉利天波利夜多树。<a id="a-I8"></a>神力威德。<a id="a-I9"></a>比丘。<a id="a-IA"></a>若佛弟子。<a id="a-IB"></a>依如来所说正法律者。<a id="a-IC"></a>由信根故。<a id="a-ID"></a>离自居家。<a id="a-IE"></a>修无家道。<a id="a-IF"></a>为是事故起决定心。<a id="a-IG"></a>比丘。<a id="a-IH"></a>如是人者。<a id="a-II"></a>譬如波利夜多树。<a id="a-IJ"></a>其叶黄时比丘。<a id="a-IK"></a>是时佛弟子。<a id="a-IL"></a>剃除须发。<a id="a-IM"></a>被服法衣。<a id="a-IN"></a>离自居家。<a id="a-IO"></a>修无家道。<a id="a-IP"></a>比丘。<a id="a-IQ"></a>如是人者。<a id="a-IR"></a>譬如波利夜多树。<a id="a-IS"></a>叶已落时。<a id="a-IT"></a>比丘。<a id="a-IU"></a>若佛弟子。<a id="a-IV"></a>离诸欲尘。<a id="a-IW"></a>离诸恶法。<a id="a-IX"></a>有觉有观。<a id="a-IY"></a>有喜有乐。<a id="a-IZ"></a>从离生起。<a id="a-Ia"></a>修习初禅。<a id="a-Ib"></a>入此中住。<a id="a-Ic"></a>比丘。<a id="a-Id"></a>如是人者。<a id="a-Ie"></a>譬如波利夜多树。<a id="a-If"></a>初生萌时。<a id="a-Ig"></a>比丘。<a id="a-Ih"></a>是时觉观已寂灭故。<a id="a-Ii"></a>依内澄清心行一方便故。<a id="a-Ij"></a>无觉无观。<a id="a-Ik"></a>从定生起。<a id="a-Il"></a>有喜有乐。<a id="a-Im"></a>修习二禅。<a id="a-In"></a>入此中住。<a id="a-Io"></a>比丘。<a id="a-Ip"></a>如是人者。<a id="a-Iq"></a>譬如波利夜多树。<a id="a-Ir"></a>现缥色时。<a id="a-Is"></a>比丘。<a id="a-It"></a>时佛弟子。<a id="a-Iu"></a>离欲喜故。<a id="a-Iv"></a>住于舍心。<a id="a-Iw"></a>正念正智。<a id="a-Ix"></a>其身受乐。<a id="a-Iy"></a>是故圣师说如是教。<a id="a-Iz"></a>若住于乐。<a id="a-J0"></a>有舍有念。<a id="a-J1"></a>修习三禅。<a id="a-J2"></a>入于中住。<a id="a-J3"></a>比丘。<a id="a-J4"></a>如是人者。<a id="a-J5"></a>譬如波利夜多树。<a id="a-J6"></a>生花莟时。<a id="a-J7"></a>比丘。<a id="a-J8"></a>若佛弟子。<a id="a-J9"></a>苦灭尽故。<a id="a-JA"></a>乐已过故。<a id="a-JB"></a>昔时忧喜已灭尽故。<a id="a-JC"></a>无苦无乐。<a id="a-JD"></a>舍念清净。<a id="a-JE"></a>修习四禅。<a id="a-JF"></a>入于中住。<a id="a-JG"></a>如是人者。<a id="a-JH"></a>譬如波利夜多树。<a id="a-JI"></a>花稍开时。<a id="a-JJ"></a>比丘。<a id="a-JK"></a>若佛弟子。<a id="a-JL"></a>诸漏尽故。<a id="a-JM"></a>无漏心解脱。<a id="a-JN"></a>及般若解脱。<a id="a-JO"></a>现世已证。<a id="a-JP"></a>入此中住。<a id="a-JQ"></a>其生已尽。<a id="a-JR"></a>修道究竟。<a id="a-JS"></a>众事已办。<a id="a-JT"></a>无复有生。<a id="a-JU"></a>故得此智。<a id="a-JV"></a>比丘。<a id="a-JW"></a>如是人者。<a id="a-JX"></a>譬如波利夜多树。<a id="a-JY"></a>一切开时。<a id="a-JZ"></a>比丘。<a id="a-Ja"></a>是诸比丘诸漏已尽。<a id="a-Jb"></a>修道究竟。<a id="a-Jc"></a>正慧解脱。<a id="a-Jd"></a>有结已尽。<a id="a-Je"></a>忉利等天说赞叹言善友。<a id="a-Jf"></a>彼处是人。<a id="a-Jg"></a>ㄙ姓ㄙ名及ㄙ郡县一切国土。<a id="a-Jh"></a>离自居家。<a id="a-Ji"></a>修无家道。<a id="a-Jj"></a>ㄙ名比丘。<a id="a-Jk"></a>是出家弟子依止弟子诸漏尽故。<a id="a-Jl"></a>无漏心解脱。<a id="a-Jm"></a>及波若解脱。<a id="a-Jn"></a>现世已证。<a id="a-Jo"></a>入此中住。<a id="a-Jp"></a>其生已尽。<a id="a-Jq"></a>修道究竟。<a id="a-Jr"></a>众事已办。<a id="a-Js"></a>无复有生。<a id="a-Jt"></a>故得此智。<a id="a-Ju"></a>是诸比丘。<a id="a-Jv"></a>诸漏已尽。<a id="a-Jw"></a>正智解脱。<a id="a-Jx"></a>有法已尽如是神力。<a id="a-Jy"></a>及是威德。<a id="a-Jz"></a>譬如波利夜多树。<a id="a-K0"></a>是时忉利波利夜多树。<a id="a-K1"></a>一切开敷。<a id="a-K2"></a>复有诸天守护园者。<a id="a-K3"></a>往帝释所。<a id="a-K4"></a>白帝释言。<a id="a-K5"></a>天主。<a id="a-K6"></a>波利夜多树。<a id="a-K7"></a>悉开敷已。<a id="a-K8"></a>是故天尊应知时节。<a id="a-K9"></a>诸天复有象王。<a id="a-KA"></a>名伊罗槃。<a id="a-KB"></a>行园所乘。<a id="a-KC"></a>其身长九由旬。<a id="a-KD"></a>高三由旬。<a id="a-KE"></a>其形相称。<a id="a-KF"></a>尔时释提桓因。<a id="a-KG"></a>遣使报象言。<a id="a-KH"></a>善友。<a id="a-KI"></a>波利夜多树。<a id="a-KJ"></a>一切开已。<a id="a-KK"></a>诸天当往到彼。<a id="a-KL"></a>入园游观。<a id="a-KM"></a>是故汝今当自装饰。<a id="a-KN"></a>象闻使言。<a id="a-KO"></a>踊跃欢喜。<a id="a-KP"></a>譬如诸人初求婚时。<a id="a-KQ"></a>及迎妇时。<a id="a-KR"></a>一切吉祥希有之事。<a id="a-KS"></a>象王欢喜。<a id="a-KT"></a>亦复如是。<a id="a-KU"></a>尔时象王即化其头。<a id="a-KV"></a>为三十三。<a id="a-KW"></a>其一一头。<a id="a-KX"></a>各有六牙。<a id="a-KY"></a>其一一牙。<a id="a-KZ"></a>有七宝池。<a id="a-Ka"></a>其一一池。<a id="a-Kb"></a>各生七莲。<a id="a-Kc"></a>其一一莲。<a id="a-Kd"></a>各生七花。<a id="a-Ke"></a>其一一花。<a id="a-Kf"></a>各生七叶。<a id="a-Kg"></a>其一一叶。<a id="a-Kh"></a>各七天女。<a id="a-Ki"></a>如是妓女天。<a id="a-Kj"></a>有七七重数。<a id="a-Kk"></a>围绕莲子。<a id="a-Kl"></a>显现可爱。<a id="a-Km"></a>以是因缘。<a id="a-Kn"></a>众花庄严。<a id="a-Ko"></a>皆悉具足。<a id="a-Kp"></a>诸忉利天恭敬帝释。<a id="a-Kq"></a>以为众首。<a id="a-Kr"></a>前升象上。<a id="a-Ks"></a>依中头坐。<a id="a-Kt"></a>左右两边。<a id="a-Ku"></a>各十六天。<a id="a-Kv"></a>一切诸天各自思惟。<a id="a-Kw"></a>我中头坐。<a id="a-Kx"></a>若真实者。<a id="a-Ky"></a>唯天帝释。<a id="a-Kz"></a>独居中坐。<a id="a-L0"></a>三十三天。<a id="a-L1"></a>先登象已。<a id="a-L2"></a>其余天众次第并登。<a id="a-L3"></a>是天帝释有二太子。<a id="a-L4"></a>一名旃檀。<a id="a-L5"></a>二名修毗。<a id="a-L6"></a>为忉利天最大将军。<a id="a-L7"></a>亦升象上。<a id="a-L8"></a>诸妙女天。<a id="a-L9"></a>有最胜者。<a id="a-LA"></a>一名阿岚浮娑。<a id="a-LB"></a>二名蜜奢计尸。<a id="a-LC"></a>三名分陀利柯。<a id="a-LD"></a>四名尼罗。<a id="a-LE"></a>五名阿楼那。<a id="a-LF"></a>六名翳尼钵婆。<a id="a-LG"></a>七名修钵婆。<a id="a-LH"></a>八名钵陀罗。<a id="a-LI"></a>九名须跛陀罗。<a id="a-LJ"></a>十名摩头柯婆致。<a id="a-LK"></a>如是女等亦升象上。<a id="a-LL"></a>复有男妙天。<a id="a-LM"></a>一名阿岚浮。<a id="a-LN"></a>二名达头楼眉。<a id="a-LO"></a>三名锐浮楼。<a id="a-LP"></a>四名尸弃。<a id="a-LQ"></a>如是天等亦升象上。<a id="a-LR"></a>并在象上。<a id="a-LS"></a>歌奏音乐。<a id="a-LT"></a>一切诸天并升象已。<a id="a-LU"></a>是时象王踊跃欢喜。<a id="a-LV"></a>譬如诸王受灌顶职。<a id="a-LW"></a>亦如少壮临婚礼时。<a id="a-LX"></a>行正法竟。<a id="a-LY"></a>以诸妙花。<a id="a-LZ"></a>庄严身首。<a id="a-La"></a>象王欢喜。<a id="a-Lb"></a>亦复如是。<a id="a-Lc"></a>尔时象王作大雷声。<a id="a-Ld"></a>降霔甘雨。<a id="a-Le"></a>并散电光。<a id="a-Lf"></a>象王化作花上妓女。<a id="a-Lg"></a>歌舞作乐。<a id="a-Lh"></a>种种姿态。<a id="a-Li"></a>诸天妓女。<a id="a-Lj"></a>及以伎男。<a id="a-Lk"></a>歌舞作乐。<a id="a-Ll"></a>是时象王作大雷声。<a id="a-Lm"></a>驰游徐步。<a id="a-Ln"></a>如结花鬘。<a id="a-Lo"></a>如是三转。<a id="a-Lp"></a>至波利夜多园。<a id="a-Lq"></a>时忉利天从上俱下。<a id="a-Lr"></a>上班纣剑摩罗宝石。<a id="a-Ls"></a>若不周坐。<a id="a-Lt"></a>石便更长。<a id="a-Lu"></a>诸天福故。<a id="a-Lv"></a>是阿夷罗婆那象王。<a id="a-Lw"></a>更变化身。<a id="a-Lx"></a>作天童子。<a id="a-Ly"></a>着宝臂印。<a id="a-Lz"></a>及宝耳珰。<a id="a-M0"></a>种种严具。<a id="a-M1"></a>受五欲尘。<a id="a-M2"></a>相应戏乐。<a id="a-M3"></a>有余天子别乘象马车舆楼阁。<a id="a-M4"></a>又有诸天乘众宝船。<a id="a-M5"></a>从长形江。<a id="a-M6"></a>随心速疾。<a id="a-M7"></a>入此园中。<a id="a-M8"></a>于其园内。<a id="a-M9"></a>歌人别处。<a id="a-MA"></a>舞人别处。<a id="a-MB"></a>弦管别处。<a id="a-MC"></a>大集别处。<a id="a-MD"></a>此中诸天用天四月。<a id="a-ME"></a>受五尘欲。<a id="a-MF"></a>具足相应游戏快乐。<a id="a-MG"></a>若准人中日月。<a id="a-MH"></a>一万二千年。<a id="a-MI"></a>天寿十年三分之一。<a id="a-MJ"></a>园中用尽。<a id="a-MK"></a>忉利诸园此六最大。<a id="a-ML"></a>又有大小诸园。<a id="a-MM"></a>布满天上。<a id="a-MN"></a>此义佛世尊说。<a id="a-MO"></a>如是我闻。</p>
 </body>
</html>