<!doctype html>
<html id="z3IBWBn1D3" data-ver="779">
 <head>
  <meta charset="utf-8">
  <meta author="真谛">
  <meta library="龙藏">
  <meta catalog="小乘论">
  <meta period="陈">
 </head>
 <body>
  <h1 id="a1">立世阿毗昙论卷第十</h1>
  <h2 id="a2">大三灾品第二十五第一火灾</h2>
  <p id="a3">佛世尊说。<a id="a-4"></a>一小劫者名为一劫。<a id="a-5"></a>二十小劫亦名一劫。<a id="a-6"></a>四十小劫亦名一劫。<a id="a-7"></a>六十小劫亦名一劫。<a id="a-8"></a>八十小劫名一大劫。<a id="a-9"></a>云何一小劫名为一劫。<a id="a-A"></a>是时提婆达多比丘。<a id="a-B"></a>住地狱中受熟果报。<a id="a-C"></a>佛世尊说住寿一劫。<a id="a-D"></a>如是一小劫名劫。<a id="a-E"></a>云何二十小劫亦名一劫。<a id="a-F"></a>如梵先行天二十小劫是其寿量。<a id="a-G"></a>是诸梵天佛说住寿一劫。<a id="a-H"></a>如是二十小劫亦名一劫。<a id="a-I"></a>云何四十小劫名为一劫。<a id="a-J"></a>如梵众天寿量四十小劫。<a id="a-K"></a>佛说住寿一劫。<a id="a-L"></a>如是四十小劫亦名一劫。<a id="a-M"></a>云何六十小劫名为一劫。<a id="a-N"></a>如大梵天寿量六十劫。<a id="a-O"></a>佛说住寿一劫。<a id="a-P"></a>如是六十小劫亦名一劫。<a id="a-Q"></a>云何八十小劫名一大劫。<a id="a-R"></a>佛说劫中世界散坏。<a id="a-S"></a>劫中世界散坏已住。<a id="a-T"></a>劫中世界起成。<a id="a-U"></a>劫中世界起成已住。<a id="a-V"></a>阿僧祇时名劫。<a id="a-W"></a>世界散坏阿僧祇时名劫。<a id="a-X"></a>世界散坏已住阿僧祇时名劫。<a id="a-Y"></a>世界起成阿僧祇时名劫。<a id="a-Z"></a>世界起成已住散坏。<a id="a-a"></a>有三因。<a id="a-b"></a>一因火散坏。<a id="a-c"></a>二因水散坏。<a id="a-d"></a>三因风散坏。<a id="a-e"></a>如是佛世尊说。<a id="a-f"></a>比丘散坏因有三种。<a id="a-g"></a>一火散坏。<a id="a-h"></a>二水散坏。<a id="a-i"></a>三风散坏。<a id="a-j"></a>比丘散坏顶有三。<a id="a-k"></a>一胜遍光天。<a id="a-l"></a>二遍净天。<a id="a-m"></a>三广果天。<a id="a-n"></a>复次佛世尊说。<a id="a-o"></a>比丘散坏顶有三种。<a id="a-p"></a>一胜遍光天。<a id="a-q"></a>二遍净天。<a id="a-r"></a>三广果天。<a id="a-s"></a>云何胜遍光天乃至遍净及广果天为三散坏顶。<a id="a-t"></a>比丘火炎散坏时。<a id="a-u"></a>一切下界众生。<a id="a-v"></a>修第二禅上生胜遍光天。<a id="a-w"></a>水灾散坏时一切下地众生。<a id="a-x"></a>修第三禅上生遍净天。<a id="a-y"></a>风灾散坏时一切下地众生。<a id="a-z"></a>修第四禅上生广果天。<a id="a-10"></a>佛说火灾散坏是由胜遍光天散坏。<a id="a-11"></a>水灾散坏由遍净天散坏。<a id="a-12"></a>风灾散坏由广果天散坏。<a id="a-13"></a>复次比丘散坏有二。<a id="a-14"></a>一者众生世界散坏。<a id="a-15"></a>二者器世界散坏。<a id="a-16"></a>十小劫中众生世界散坏。<a id="a-17"></a>次十小劫器世界散坏。<a id="a-18"></a>佛告比丘散坏初起时胜遍光散坏时因第二禅。<a id="a-19"></a>是时一切阎浮提人。<a id="a-1A"></a>寿命八十千年。<a id="a-1B"></a>是时女人年五百岁尔乃行嫁。<a id="a-1C"></a>是时诸人唯有七病。<a id="a-1D"></a>谓大小便利寒热淫欲心饥老。<a id="a-1E"></a>如是时中一切国土富贵丰乐。<a id="a-1F"></a>无怨贼乃以盗窃。<a id="a-1G"></a>州郡县邑人民村落。<a id="a-1H"></a>更相次比鸡鸣相闻。<a id="a-1I"></a>耕种虽少收实巨多。<a id="a-1J"></a>是时诸人受功用果少。<a id="a-1K"></a>用宿世善业果多。<a id="a-1L"></a>舍宅车乘衣服财宝。<a id="a-1M"></a>生生之资称意具足。<a id="a-1N"></a>是时两界减没。<a id="a-1O"></a>一嗔恚界。<a id="a-1P"></a>二逼恼意界。<a id="a-1Q"></a>两界起长。<a id="a-1R"></a>一者无嗔恚界。<a id="a-1S"></a>二无逼恼意界。<a id="a-1T"></a>是时诸人减离十恶。<a id="a-1U"></a>修行十善安坐受乐无所驰求。<a id="a-1V"></a>或聚亭馆或依息舍。<a id="a-1W"></a>或大集处或游树下。<a id="a-1X"></a>说如是传各宣辞辩。<a id="a-1Y"></a>昔时诸人生劫浊世。<a id="a-1Z"></a>因五欲尘贪欲增上故。<a id="a-1a"></a>或父母儿子互相斗诤。<a id="a-1b"></a>兄弟姊妹亲友眷属自相斗打。<a id="a-1c"></a>何况他人。<a id="a-1d"></a>是时诸人起诤以后仍相手舞。<a id="a-1e"></a>或以瓦石或以杖拍。<a id="a-1f"></a>次及刀杖互相怖畏乃至杀害。<a id="a-1g"></a>因此五尘起种种恶。<a id="a-1h"></a>是故五尘宜应弃舍。<a id="a-1i"></a>如是憎恶诃责欲尘。<a id="a-1j"></a>种种显说五尘过失。<a id="a-1k"></a>是时诸人思惟五尘过患及下界躁扰。<a id="a-1l"></a>观无觉观定微妙功德。<a id="a-1m"></a>修习二禅舍寿命后。<a id="a-1n"></a>上生胜遍光天。<a id="a-1o"></a>是时欲界诸天变身。<a id="a-1p"></a>似犀昼夜各三时行于世界。<a id="a-1q"></a>宣令此言善男子善女人。<a id="a-1r"></a>无觉观定最为妙乐。<a id="a-1s"></a>是故汝等修行于此中住。<a id="a-1t"></a>是时人初夜后夜。<a id="a-1u"></a>闻此言已欢喜踊跃。<a id="a-1v"></a>舍余杂事摄心坐禅。<a id="a-1w"></a>观欲尘过失。<a id="a-1x"></a>观无觉观定有大功德。<a id="a-1y"></a>即得二禅舍寿命后上生胜遍光天。<a id="a-1z"></a>是时有人常悦乐他人以为事业。<a id="a-20"></a>或歌或舞相[打-丁+費]跳掷。<a id="a-21"></a>或轮刀舞仗或击鼓吹篪。<a id="a-22"></a>或唱更赞颂。<a id="a-23"></a>或严饰他身。<a id="a-24"></a>如是人等作歌诗传。<a id="a-25"></a>昔时诸人生劫浊世。<a id="a-26"></a>因五欲尘贪欲增上故。<a id="a-27"></a>或父母儿子互相斗诤。<a id="a-28"></a>兄弟姊妹亲友眷属自相斗打。<a id="a-29"></a>何况他人。<a id="a-2A"></a>是时诸人起诤已后。<a id="a-2B"></a>仍相手舞或以石瓦。<a id="a-2C"></a>或以杖拍次及刀杖互相怖畏。<a id="a-2D"></a>乃至杀害因此五尘起种种恶。<a id="a-2E"></a>是故五尘宜应弃舍。<a id="a-2F"></a>如是憎恶呵责欲尘。<a id="a-2G"></a>种种显说五尘过失。<a id="a-2H"></a>是时诸人思惟五尘过患及下界躁扰。<a id="a-2I"></a>观无觉观定微妙功德。<a id="a-2J"></a>修习二禅舍寿命后。<a id="a-2K"></a>上生胜遍光天。<a id="a-2L"></a>是时诸天从胜遍光天下。<a id="a-2M"></a>行于世界隐蔽身形。<a id="a-2N"></a>宣令此言善男子善女人。<a id="a-2O"></a>无觉观定妙乐寂静。<a id="a-2P"></a>是故汝等修行于此中住。<a id="a-2Q"></a>是时诸人初夜后夜。<a id="a-2R"></a>等闻天声言欢喜诵习起信乐心。<a id="a-2S"></a>一切居家村邑郡州。<a id="a-2T"></a>乃至大国土人。<a id="a-2U"></a>起精进心观下界欲尘过失。<a id="a-2V"></a>观二禅功德修习二禅。<a id="a-2W"></a>舍寿命后上生胜遍光天。<a id="a-2X"></a>是时有出家外道。<a id="a-2Y"></a>教化一切居家村邑郡州。<a id="a-2Z"></a>乃至大国土人。<a id="a-2a"></a>悉使出家有无数眷属之所围绕。<a id="a-2b"></a>次第游行周遍国土。<a id="a-2c"></a>其所宣说与上相应。<a id="a-2d"></a>昔时诸人生劫浊世。<a id="a-2e"></a>因五欲尘贪欲增上故。<a id="a-2f"></a>或父母儿子互相斗诤。<a id="a-2g"></a>兄弟姊妹亲友眷属自相斗打。<a id="a-2h"></a>何况他人。<a id="a-2i"></a>是时诸人起斗诤后。<a id="a-2j"></a>而相手舞或以石瓦。<a id="a-2k"></a>或以杖拍。<a id="a-2l"></a>次及刀杖互相怖畏。<a id="a-2m"></a>乃至杀害。<a id="a-2n"></a>因此五尘起种种恶。<a id="a-2o"></a>是故五尘宜应弃舍。<a id="a-2p"></a>如是憎恶诃责欲尘。<a id="a-2q"></a>显说五尘过失。<a id="a-2r"></a>是时诸人思惟五尘过患及下界躁扰。<a id="a-2s"></a>观无觉观定微妙功德。<a id="a-2t"></a>修习二禅舍寿命后。<a id="a-2u"></a>上生胜遍光天。<a id="a-2v"></a>时诸众生在地狱中作是思惟。<a id="a-2w"></a>我等昔时作种种不善恶业。<a id="a-2x"></a>是故我今来此受苦。<a id="a-2y"></a>由此意故不于狱卒生嗔怨心。<a id="a-2z"></a>时地狱众生无嗔恚界。<a id="a-30"></a>无逼恼意界。<a id="a-31"></a>自然生长增足善心。<a id="a-32"></a>由于宿世后报善业。<a id="a-33"></a>舍地狱寿生人道中。<a id="a-34"></a>既生人已思惟欲尘过患。<a id="a-35"></a>观二禅功德修习二禅。<a id="a-36"></a>舍寿命后上生胜遍光天。<a id="a-37"></a>时有众生堕地狱中。<a id="a-38"></a>仍为狱卒作是思惟。<a id="a-39"></a>我等因自恶业来此受生。<a id="a-3A"></a>是诸罪人亦因恶业来此受苦。<a id="a-3B"></a>我今云何于他众生而起残害。<a id="a-3C"></a>即生无嗔恚界无逼恼界。<a id="a-3D"></a>自然生长增足善心。<a id="a-3E"></a>由于宿世后报善业。<a id="a-3F"></a>舍寿命已得生人中。<a id="a-3G"></a>生人中已思惟五尘过患。<a id="a-3H"></a>观二禅功德修习二禅。<a id="a-3I"></a>舍寿命后上生胜遍光天。<a id="a-3J"></a>时有水产众生鼋鼍鱼龟之属。<a id="a-3K"></a>皆生慈心不相吞噬。<a id="a-3L"></a>唯食水苔及以草土。<a id="a-3M"></a>自然死者方取食之。<a id="a-3N"></a>乃可饿死不欲害他自食。<a id="a-3O"></a>无嗔恚界无逼恼意界。<a id="a-3P"></a>是时生长生诸善心生爱念心。<a id="a-3Q"></a>由于宿世后报善业。<a id="a-3R"></a>舍寿命后生于人中。<a id="a-3S"></a>生人中已思惟五尘过患及下界躁扰。<a id="a-3T"></a>观无觉观定微妙功德。<a id="a-3U"></a>修习二禅。<a id="a-3V"></a>舍寿命后上生胜遍光天。<a id="a-3W"></a>复有陆行众生。<a id="a-3X"></a>师子虎狼豺豹猫狸之属。<a id="a-3Y"></a>并生慈心不相食啖。<a id="a-3Z"></a>饥食嫩草。<a id="a-3a"></a>渴饮清泉。<a id="a-3b"></a>有自死者方食其肉。<a id="a-3c"></a>宁可饿死不欲杀他自济。<a id="a-3d"></a>无嗔恚界无逼恼意界。<a id="a-3e"></a>是时生诸善心生爱念心。<a id="a-3f"></a>由于宿世后报善业。<a id="a-3g"></a>舍寿命后生于人中。<a id="a-3h"></a>生人中已思惟五尘过失及下界躁扰。<a id="a-3i"></a>观无觉观定微妙功德。<a id="a-3j"></a>修习二禅。<a id="a-3k"></a>舍寿命后上生胜遍光天。<a id="a-3l"></a>一切饿鬼道更相爱念。<a id="a-3m"></a>悉能生善并如前说。<a id="a-3n"></a>舍寿以后得生人中。<a id="a-3o"></a>生人中已思惟五尘过失。<a id="a-3p"></a>观无觉观定修习二禅。<a id="a-3q"></a>舍寿命后上生胜遍光天。<a id="a-3r"></a>阿修罗道亦复如是。<a id="a-3s"></a>时西瞿耶尼人。<a id="a-3t"></a>有于彼土修习二禅。<a id="a-3u"></a>若在彼得二禅从彼上生胜遍光天。<a id="a-3v"></a>若来剡浮受生得二禅者。<a id="a-3w"></a>亦上生胜遍光天。<a id="a-3x"></a>东毗提诃人。<a id="a-3y"></a>或在彼修习二禅。<a id="a-3z"></a>彼从上生二禅天处。<a id="a-40"></a>若来阎浮提修习二禅。<a id="a-41"></a>仍从此上生第二天处。<a id="a-42"></a>北郁单越人舍寿命后上生六欲天。<a id="a-43"></a>或在天道修习二禅上生二禅。<a id="a-44"></a>或从六天生阎浮提。<a id="a-45"></a>修习二禅亦生胜遍光天。<a id="a-46"></a>是时四大天王天。<a id="a-47"></a>三十三天。<a id="a-48"></a>夜摩天。<a id="a-49"></a>兜率陀天。<a id="a-4A"></a>化乐天。<a id="a-4B"></a>他化自在天。<a id="a-4C"></a>梵先行天。<a id="a-4D"></a>梵众天。<a id="a-4E"></a>或在此等天中修习二禅。<a id="a-4F"></a>舍寿命已生胜遍光天。<a id="a-4G"></a>或从天道来生阎浮提。<a id="a-4H"></a>修习二禅亦上生胜遍光天。<a id="a-4I"></a>比丘是时一切地狱皆悉空虚。<a id="a-4J"></a>一切畜生道亦皆虚空。<a id="a-4K"></a>一切鬼神道亦复空虚。<a id="a-4L"></a>一切阿修罗道亦复空虚。<a id="a-4M"></a>西瞿耶尼南阎浮提东毗提诃北郁单越并皆空虚。<a id="a-4N"></a>四天王天三十三天夜摩天兜率陀天化乐天他化自在天梵先行天梵众天并皆空虚。<a id="a-4O"></a>是时一千世界中一切众生悉皆空尽。<a id="a-4P"></a>唯大梵王在。<a id="a-4Q"></a>如是因缘如是次第一切众生世界皆悉散尽。<a id="a-4R"></a>如是时中十小劫已度。<a id="a-4S"></a>比丘是时第二器世界散坏。<a id="a-4T"></a>来续四大散坏火灾散坏。<a id="a-4U"></a>是时中久久时节。<a id="a-4V"></a>天不降雨一滴不落久不雨。<a id="a-4W"></a>已阎浮提中卉木药草。<a id="a-4X"></a>一切种子一时焦枯。<a id="a-4Y"></a>次第烧尽无复更生。<a id="a-4Z"></a>比丘一切有为法如是无常。<a id="a-4a"></a>如是不恒非安息处短促变异破坏。<a id="a-4b"></a>非能救济。<a id="a-4c"></a>非实依处。<a id="a-4d"></a>非依荫处。<a id="a-4e"></a>比丘以是义故。<a id="a-4f"></a>有为之法甚可厌患。<a id="a-4g"></a>应当离欲应当弃舍。<a id="a-4h"></a>比丘过久长。<a id="a-4i"></a>时有如此时有第二日出。<a id="a-4j"></a>于世间轮相热明倍于旧日。<a id="a-4k"></a>由此日故阎浮提中。<a id="a-4l"></a>一切池沼及小江湖。<a id="a-4m"></a>并皆涸竭无复更有。<a id="a-4n"></a>比丘一切有为法如是无常。<a id="a-4o"></a>具如前说。<a id="a-4p"></a>乃至应当弃舍。<a id="a-4q"></a>比丘复次过久长时。<a id="a-4r"></a>有如此时有第三日次出。<a id="a-4s"></a>于世轮相热明倍第二日。<a id="a-4t"></a>由此日故阎浮提中。<a id="a-4u"></a>深大江湖并皆涸竭无复更有。<a id="a-4v"></a>比丘一切有为法如是无常。<a id="a-4w"></a>具如上说。<a id="a-4x"></a>乃至应当弃舍。<a id="a-4y"></a>比丘过久长时。<a id="a-4z"></a>次第四日复出。<a id="a-50"></a>于世轮相热明倍第三日。<a id="a-51"></a>由此日故阎浮提中。<a id="a-52"></a>阿那婆达池漫陀耆尼池。<a id="a-53"></a>七林间河及四大河。<a id="a-54"></a>如是等处最大最深流波迅疾与海相会。<a id="a-55"></a>并皆涸竭无复更有。<a id="a-56"></a>比丘一切有为法如是无常。<a id="a-57"></a>具如前说。<a id="a-58"></a>乃至应当弃舍。<a id="a-59"></a>比丘过久长时次第五日复出。<a id="a-5A"></a>于世轮相热明倍第四日。<a id="a-5B"></a>由此日故内外海水减一百由旬。<a id="a-5C"></a>次减二百三百四百乃至千由旬海水减。<a id="a-5D"></a>耗次减二千三千四千。<a id="a-5E"></a>乃至一万次减二万。<a id="a-5F"></a>乃至六万由旬水界悉减。<a id="a-5G"></a>比丘有如是时所余海水。<a id="a-5H"></a>深七多罗或六多罗。<a id="a-5I"></a>或五或四或三或二或深一多罗。<a id="a-5J"></a>比丘有如此时所余海水。<a id="a-5K"></a>或深七寻如是次减乃至一寻。<a id="a-5L"></a>比丘有如此时所余海水。<a id="a-5M"></a>才至人颈或腋或胸腰脐膝胫踝。<a id="a-5N"></a>比丘有如此时所余海水不没指节。<a id="a-5O"></a>比丘一切有为法如是无常。<a id="a-5P"></a>具如前说。<a id="a-5Q"></a>乃至应舍。<a id="a-5R"></a>比丘过久长时次第六日复出。<a id="a-5S"></a>于世轮相热明倍第五日。<a id="a-5T"></a>由此日故世界大地。<a id="a-5U"></a>内外大海及须弥山王。<a id="a-5V"></a>初时出烟烟聚遍覆。<a id="a-5W"></a>譬如陶窖初时出烟。<a id="a-5X"></a>烟聚所覆大地大海及须弥山。<a id="a-5Y"></a>由第六日烟聚所覆亦复如是。<a id="a-5Z"></a>比丘一切有为法如是无常。<a id="a-5a"></a>具如前说。<a id="a-5b"></a>乃至应当弃舍。<a id="a-5c"></a>比丘过久长时次第七日复出。<a id="a-5d"></a>于世轮相热明倍第六日。<a id="a-5e"></a>由此日故世界大地。<a id="a-5f"></a>内外大海及须弥山王。<a id="a-5g"></a>皆发火焰俱时洞然通成一焰经久长时停住不灭。<a id="a-5h"></a>比丘是须弥山王。<a id="a-5i"></a>大火所烧通成一焰。<a id="a-5j"></a>久长时然其顶方百由旬皆悉崩碎。<a id="a-5k"></a>或二百三百乃至一千由旬。<a id="a-5l"></a>堕落崩烬亦复如是。<a id="a-5m"></a>是时外四大中一切火自然而发。<a id="a-5n"></a>世界天地烧热出焰成一火性。<a id="a-5o"></a>以其热势吸下水轮。<a id="a-5p"></a>譬如铜槃火所烧热。<a id="a-5q"></a>置浅水中吸水都尽。<a id="a-5r"></a>世界大地成一火性。<a id="a-5s"></a>吸下水轮亦复如是。<a id="a-5t"></a>譬如苏油为火所烧。<a id="a-5u"></a>一皆消尽无复灰烬。<a id="a-5v"></a>如是大地内外大海。<a id="a-5w"></a>及须弥山王皆发火焰俱时洞然。<a id="a-5x"></a>通成一焰一切烧尽。<a id="a-5y"></a>无有炭灰亦复如是。<a id="a-5z"></a>尔时地轮并皆没尽。<a id="a-60"></a>水风二轮亦皆烧灭。<a id="a-61"></a>其火焰上从水轮起。<a id="a-62"></a>乃至大梵王处。<a id="a-63"></a>是时大梵舍其寿命。<a id="a-64"></a>及以住处上生胜遍光天。<a id="a-65"></a>是时大梵宫殿地。<a id="a-66"></a>广大周圆光明可爱观者。<a id="a-67"></a>无厌其色纯白微细净洁。<a id="a-68"></a>一时烧尽不复更有。<a id="a-69"></a>梵王所住地本来法然。<a id="a-6A"></a>所以由火等得灭如是多时。<a id="a-6B"></a>一切外器世界散坏都尽如是多时。<a id="a-6C"></a>经二十小劫已度。<a id="a-6D"></a>复次二十小劫。<a id="a-6E"></a>来续是中一千世界处所。<a id="a-6F"></a>空无所有犹如暗穴。<a id="a-6G"></a>上无覆盖空住二十小劫。<a id="a-6H"></a>佛言。<a id="a-6I"></a>比丘是时世界更欲起成。<a id="a-6J"></a>是世间法然初起世界时。<a id="a-6K"></a>若有众生已生长业。<a id="a-6L"></a>能感大梵果报。<a id="a-6M"></a>舍前报已来入中阴。<a id="a-6N"></a>因色界四大和合。<a id="a-6O"></a>大梵宫殿地自然而起。<a id="a-6P"></a>白净光明隐蔽余处。<a id="a-6Q"></a>色相圆满观无厌足。<a id="a-6R"></a>心所爱乐住未有人。<a id="a-6S"></a>是诸众生昔已造业。<a id="a-6T"></a>能感可爱胜妙住处。<a id="a-6U"></a>因昔业故感色界四大。<a id="a-6V"></a>及四大所造色。<a id="a-6W"></a>因昔业及色界四大宫殿。<a id="a-6X"></a>即成色界四大。<a id="a-6Y"></a>于此宫殿亦因亦缘。<a id="a-6Z"></a>宿世所造业但是增上缘。<a id="a-6a"></a>佛言。<a id="a-6b"></a>比丘如是大梵王处。<a id="a-6c"></a>有因有缘得起得成。<a id="a-6d"></a>本来法然由因缘起。<a id="a-6e"></a>是梵王住处如一四天下大。<a id="a-6f"></a>是时梵王在中阴中。<a id="a-6g"></a>见此处所起欲爱心。<a id="a-6h"></a>我今于此中坐。<a id="a-6i"></a>即起爱时于中受生。<a id="a-6j"></a>于此独住满十小劫。<a id="a-6k"></a>喜乐为食依喜乐住。<a id="a-6l"></a>意生化身自然光明。<a id="a-6m"></a>自在而住过十劫已。<a id="a-6n"></a>此梵王起欲爱心。<a id="a-6o"></a>起不安心作是思惟。<a id="a-6p"></a>愿余众生来共我住。<a id="a-6q"></a>是时梵王作是愿已。<a id="a-6r"></a>二禅众生业尽舍寿。<a id="a-6s"></a>退来受生与梵同类。<a id="a-6t"></a>是诸众生见此大梵。<a id="a-6u"></a>本来独住作如是执。<a id="a-6v"></a>我昔上生已见此人端然独住。<a id="a-6w"></a>今从上下犹见独住与昔无异。<a id="a-6x"></a>复起此执。<a id="a-6y"></a>此人是梵作者生者最为尊。<a id="a-6z"></a>始众生所作由。<a id="a-70"></a>此人成神力自在。<a id="a-71"></a>已生当生为第一父。<a id="a-72"></a>我等今日从其而生。<a id="a-73"></a>云何如此。<a id="a-74"></a>我昔至今见其在此独自先生。<a id="a-75"></a>尔时梵王作是思惟。<a id="a-76"></a>我是大梵作者生者最为尊。<a id="a-77"></a>始众生所作由。<a id="a-78"></a>我得成神力自在。<a id="a-79"></a>已生当生我是其父。<a id="a-7A"></a>一切世间皆我化生。<a id="a-7B"></a>云何如此。<a id="a-7C"></a>由我昔日起如是心。<a id="a-7D"></a>愿他众生来就我住。<a id="a-7E"></a>应我愿心他即来生。<a id="a-7F"></a>我先在此见其来生。<a id="a-7G"></a>是大梵王于余众生。<a id="a-7H"></a>寿命极长形色最胜。<a id="a-7I"></a>有大名称有大神通及大威德。<a id="a-7J"></a>诸余梵众寿命则短。<a id="a-7K"></a>形色名闻神力威德。<a id="a-7L"></a>并皆不及大梵王所住地一切梵众次第遍满。<a id="a-7M"></a>本性法然世界应起时因色界四大及四大所造色。<a id="a-7N"></a>独住梵天宫殿及地自然现。<a id="a-7O"></a>其色纯白微细净洁。<a id="a-7P"></a>光明可爱看者无厌。<a id="a-7Q"></a>住未有人是诸众生。<a id="a-7R"></a>昔已造业能感可爱胜妙住处。<a id="a-7S"></a>因昔业故感色界四大。<a id="a-7T"></a>及四大所造色。<a id="a-7U"></a>因昔业及色界四大宫殿。<a id="a-7V"></a>即成色界四大。<a id="a-7W"></a>于此宫殿亦因亦缘。<a id="a-7X"></a>宿世所造业但是增上缘。<a id="a-7Y"></a>佛言。<a id="a-7Z"></a>比丘如是独梵宫殿。<a id="a-7a"></a>有因有缘得起得成。<a id="a-7b"></a>本来法然由因缘起。<a id="a-7c"></a>是独梵处因此次第遍满。<a id="a-7d"></a>诸梵本性法然世界应起时。<a id="a-7e"></a>因色界四大及四大所造色。<a id="a-7f"></a>梵先行天宫殿及地自然起。<a id="a-7g"></a>现其色纯白微细净洁光明可爱观者无厌。<a id="a-7h"></a>住未有人是诸众生。<a id="a-7i"></a>昔已造业能感可爱胜妙住处。<a id="a-7j"></a>因昔业故感色界四大及四大所造色。<a id="a-7k"></a>因昔业及色界四大宫殿即成色界四大。<a id="a-7l"></a>于此宫殿亦因亦缘。<a id="a-7m"></a>宿世所造业但是增上缘。<a id="a-7n"></a>佛言。<a id="a-7o"></a>比丘如是梵先行处。<a id="a-7p"></a>有因有缘得起得成。<a id="a-7q"></a>本来法然由因缘起。<a id="a-7r"></a>是梵先行天住处。<a id="a-7s"></a>一切梵先行天次第遍满。<a id="a-7t"></a>本性法然世界应起时。<a id="a-7u"></a>因欲界四大及四大所造色。<a id="a-7v"></a>他化自在天宫殿及处所自然起。<a id="a-7w"></a>现金银琉璃及颇梨柯。<a id="a-7x"></a>四宝所成光明可爱观者无厌。<a id="a-7y"></a>住未有人是诸众生。<a id="a-7z"></a>昔已造业能感可爱胜妙住处。<a id="a-80"></a>因昔业故能感欲界四大。<a id="a-81"></a>及四大所造色。<a id="a-82"></a>又因昔业及欲界四大宫殿。<a id="a-83"></a>即成欲界四大。<a id="a-84"></a>于此宫殿亦因亦缘宿世所造业但是增上缘。<a id="a-85"></a>佛言。<a id="a-86"></a>比丘如是他化自在天宫殿。<a id="a-87"></a>及有因有缘得起得成。<a id="a-88"></a>本来法然由因缘起。<a id="a-89"></a>是他化自在天处。<a id="a-8A"></a>一切诸天次第遍满。<a id="a-8B"></a>诸天本性法然世界应起时。<a id="a-8C"></a>因欲界四大及四大所造色。<a id="a-8D"></a>化乐天宫殿及地自然起。<a id="a-8E"></a>现金银琉璃及颇梨柯。<a id="a-8F"></a>四宝所成光明可爱观者无厌。<a id="a-8G"></a>住未有人是诸众生。<a id="a-8H"></a>昔已造业能感可爱胜妙住处。<a id="a-8I"></a>因昔业故能感欲界四大及四大所造色。<a id="a-8J"></a>又因昔业及欲界四大宫殿。<a id="a-8K"></a>即成欲界四大。<a id="a-8L"></a>于此宫殿亦因亦缘。<a id="a-8M"></a>宿世所造业但是增上缘。<a id="a-8N"></a>佛言。<a id="a-8O"></a>比丘如是化乐天处。<a id="a-8P"></a>有因有缘得起得成。<a id="a-8Q"></a>本来法然由因缘起。<a id="a-8R"></a>是化乐天住处一切诸天次第遍满。<a id="a-8S"></a>本性法然世界应起时。<a id="a-8T"></a>因欲界四大及四大所造色。<a id="a-8U"></a>兜率陀天宫殿及处所自然起。<a id="a-8V"></a>现金银琉璃及颇梨柯。<a id="a-8W"></a>四宝所成光明可爱观者无厌。<a id="a-8X"></a>住未有人是诸众生。<a id="a-8Y"></a>昔已造业能感可爱胜妙住处。<a id="a-8Z"></a>因昔业故能感欲界四大及四大所造色。<a id="a-8a"></a>又因昔业及欲界四大宫殿。<a id="a-8b"></a>即成欲界四大于此宫殿亦因亦缘。<a id="a-8c"></a>宿世所造业但是增上缘。<a id="a-8d"></a>佛言。<a id="a-8e"></a>比丘如是兜率陀天宫殿。<a id="a-8f"></a>及地有因有缘得起得成。<a id="a-8g"></a>本来法然由因缘起。<a id="a-8h"></a>是兜率陀天住处。<a id="a-8i"></a>一切诸天次第遍满。<a id="a-8j"></a>本性法然世界应起时。<a id="a-8k"></a>因欲界四大及四大所造色。<a id="a-8l"></a>夜摩天宫殿及天处所自然起。<a id="a-8m"></a>现金银琉璃及颇梨柯。<a id="a-8n"></a>四宝所成光明可爱观者无厌。<a id="a-8o"></a>住未有人是诸众生。<a id="a-8p"></a>昔已造业能感可爱胜妙住处。<a id="a-8q"></a>因昔业故能感欲界四大及四大所造色。<a id="a-8r"></a>又因昔业及欲界四大宫殿即成。<a id="a-8s"></a>欲界四大于此宫殿亦因亦缘。<a id="a-8t"></a>宿世所造业但是增上缘。<a id="a-8u"></a>佛言。<a id="a-8v"></a>比丘如是夜摩天处。<a id="a-8w"></a>有因有缘得起得成。<a id="a-8x"></a>本来法然由因缘起。<a id="a-8y"></a>是夜摩住处。<a id="a-8z"></a>一切诸天次第遍满是时夜摩天忆念昔时。<a id="a-90"></a>世界如人眠觉忆梦中事。<a id="a-91"></a>如得神通忆宿世事是夜摩天。<a id="a-92"></a>忆昔世界亦复如是。<a id="a-93"></a>尔时诸天作是思惟。<a id="a-94"></a>我今应往案行下界作是念已。<a id="a-95"></a>互相谓言。<a id="a-96"></a>我等共去看彼处所余天。<a id="a-97"></a>答言我今同往。<a id="a-98"></a>尔时诸天各结群侣。<a id="a-99"></a>遍满案行咸作是言。<a id="a-9A"></a>昔日此处有须弥山王。<a id="a-9B"></a>是处所中是善见天城。<a id="a-9C"></a>此处是难陀宝池。<a id="a-9D"></a>此处是难陀宝园。<a id="a-9E"></a>此处是质多罗池。<a id="a-9F"></a>及质多罗众车园。<a id="a-9G"></a>此处是恶口池及恶口园。<a id="a-9H"></a>此处是杂花池及杂花园。<a id="a-9I"></a>此处是波利质多罗境水。<a id="a-9J"></a>厚四亿八万由旬。<a id="a-9K"></a>广十二亿三千四百五十由旬。<a id="a-9L"></a>周回三十六亿一万三百五十由旬。<a id="a-9M"></a>极此量住不复更长。<a id="a-9N"></a>此水轮上别有地界名曰大味劫。<a id="a-9O"></a>初感起日夜稍厚转坚。<a id="a-9P"></a>譬如煎乳凝冷之时。<a id="a-9Q"></a>厚膏覆上大味地界最初起时亦复如是。<a id="a-9R"></a>是地大界数数起长乃至应至已至应满已满皆悉究竟。<a id="a-9S"></a>厚二亿四万由旬。<a id="a-9T"></a>广十二亿三千四百五十由旬。<a id="a-9U"></a>周回三十六亿一万三百五十由旬。<a id="a-9V"></a>极此量住不复更长。<a id="a-9W"></a>此地下际一亿六万并真金所成。<a id="a-9X"></a>上余八万金银铜铁等七界杂成。<a id="a-9Y"></a>是时地界柔软随事。<a id="a-9Z"></a>譬如湴泥乳糜生苏及和面等。<a id="a-9a"></a>此地柔软随事亦尔。<a id="a-9b"></a>是地轮中央依众生业增上缘故。<a id="a-9c"></a>四方风吹掘成内海起须弥山。<a id="a-9d"></a>有风运土有风聚成有风方正作须弥形。<a id="a-9e"></a>有风起须弥四顶。<a id="a-9f"></a>开善见城堑起善见城。<a id="a-9g"></a>作难陀池造难陀园。<a id="a-9h"></a>质多罗池质多罗园。<a id="a-9i"></a>众车池园恶口池园。<a id="a-9j"></a>杂华池园波利质多树。<a id="a-9k"></a>及俱毗罗罗园由乾陀海。<a id="a-9l"></a>由乾陀山。<a id="a-9m"></a>伊沙陀海山。<a id="a-9n"></a>佉罗胝海山。<a id="a-9o"></a>善见海山。<a id="a-9p"></a>马耳海山。<a id="a-9q"></a>毗那多海山。<a id="a-9r"></a>尼民陀海山。<a id="a-9s"></a>及四天下中间。<a id="a-9t"></a>洲地掘成州海起铁围山。<a id="a-9u"></a>如是树及拘毗罗罗园。<a id="a-9v"></a>此中昔是般住剑婆罗宝石。<a id="a-9w"></a>此中昔时有善法堂。<a id="a-9x"></a>昔时此中有内大海。<a id="a-9y"></a>此中有游乾陀山及游乾陀海。<a id="a-9z"></a>此中有伊沙陀山及伊沙陀海。<a id="a-A0"></a>此中有佉罗胝山及佉罗胝海。<a id="a-A1"></a>此中有善见山及善见海。<a id="a-A2"></a>有马耳山及马耳海。<a id="a-A3"></a>此中有毗那多山及毗那多海。<a id="a-A4"></a>此中有尼民陀山及尼民陀海。<a id="a-A5"></a>此中有四天下。<a id="a-A6"></a>有中间州地及外大海。<a id="a-A7"></a>此中有灼柯婆罗山。<a id="a-A8"></a>是夜摩天身形最大飞行捷疾。<a id="a-A9"></a>由行疾故击起风轮。<a id="a-AA"></a>由此风轮为那罗延风轮根本。<a id="a-AB"></a>此风数数起长。<a id="a-AC"></a>乃至应至已至。<a id="a-AD"></a>应满已满。<a id="a-AE"></a>皆悉究竟。<a id="a-AF"></a>厚九亿六万由旬。<a id="a-AG"></a>广十二亿三千四百五十由旬。<a id="a-AH"></a>周回三十六亿一万三百五十由旬。<a id="a-AI"></a>极此量住不复更长。<a id="a-AJ"></a>此风坚劲物不能侵。<a id="a-AK"></a>若人有那罗延力执金钢仗。<a id="a-AL"></a>拟此风轮仗还自碎风轮无损。<a id="a-AM"></a>次风轮上空中雨水渧如楼大。<a id="a-AN"></a>或如车轴或如车輗。<a id="a-AO"></a>昼夜不息犹如河泻无数千年。<a id="a-AP"></a>是水界聚周围有风名曰摄持。<a id="a-AQ"></a>日夜恒起令水不散。<a id="a-AR"></a>如是水界增上未息。<a id="a-AS"></a>此水数数起长。<a id="a-AT"></a>乃至应至已至应满已满皆悉究竟。<a id="a-AU"></a>起成世界宿业所感风力所成。<a id="a-AV"></a>复有余风旋圆而起成。<a id="a-AW"></a>西瞿耶尼及东弗婆提。<a id="a-AX"></a>复有余风四方四角成。<a id="a-AY"></a>北郁单越复有余风如半琵琶成。<a id="a-AZ"></a>南阎浮提若风成山。<a id="a-Aa"></a>次第正上山则有顶。<a id="a-Ab"></a>若风起时或正或傍所成山相。<a id="a-Ac"></a>或平或耸。<a id="a-Ad"></a>复有风起一边急疾。<a id="a-Ae"></a>余边则迟所成。<a id="a-Af"></a>山相一边则凹余边平直。<a id="a-Ag"></a>若风起时相击深入还复。<a id="a-Ah"></a>更出所成山势有岩有洞。<a id="a-Ai"></a>若风相击深入下底不复更出。<a id="a-Aj"></a>山里则空由此风故起成诸四天下地。<a id="a-Ak"></a>或深或耸有处显现。<a id="a-Al"></a>高八万由旬有处甚深四万由旬。<a id="a-Am"></a>复有别处高四万由旬深二万由旬。<a id="a-An"></a>复有别处高二万由旬。<a id="a-Ao"></a>深一万由旬。<a id="a-Ap"></a>复有别处高一万由旬。<a id="a-Aq"></a>深五千由旬。<a id="a-Ar"></a>或复有处高五千由旬。<a id="a-As"></a>深二千五百由旬。<a id="a-At"></a>或复有处高二千五百由旬。<a id="a-Au"></a>深一千二百五十由旬。<a id="a-Av"></a>或复有处高一千二百五十由旬。<a id="a-Aw"></a>深六百二十五由旬。<a id="a-Ax"></a>或复高六百二十五由旬。<a id="a-Ay"></a>深三百十二由旬半。<a id="a-Az"></a>以此因缘一切器世界起作已成。<a id="a-B0"></a>是时二种界起长。<a id="a-B1"></a>谓地火两界风界起。<a id="a-B2"></a>吹火界蒸练地界。<a id="a-B3"></a>风界恒起吹一切物使成坚实。<a id="a-B4"></a>既坚实已一切诸宝种类皆现既显现已天降甘雨渧如楼大。<a id="a-B5"></a>渐细如轮乃至车轴。<a id="a-B6"></a>或如涌泉无数千载。<a id="a-B7"></a>遍满善见城堑那陀池。<a id="a-B8"></a>众车池。<a id="a-B9"></a>恶口池。<a id="a-BA"></a>杂花池。<a id="a-BB"></a>内大海由乾陀海。<a id="a-BC"></a>伊沙陀海。<a id="a-BD"></a>佉罗胝海。<a id="a-BE"></a>善见海。<a id="a-BF"></a>马耳海。<a id="a-BG"></a>毗那多海尼民陀海。<a id="a-BH"></a>四天下中间洲地外大海。<a id="a-BI"></a>以此因缘一切世界水皆遍满。<a id="a-BJ"></a>于是忉利天及四天王天。<a id="a-BK"></a>舍上天报于中受生。<a id="a-BL"></a>复有诸天寿终福尽。<a id="a-BM"></a>从上天堕于四天下受人道生。<a id="a-BN"></a>是时诸人喜乐为食依喜乐住。<a id="a-BO"></a>意生化身自然光明。<a id="a-BP"></a>安乐而住飞空中行。<a id="a-BQ"></a>是时日月未出于世星宿未有。<a id="a-BR"></a>昼夜不分未辩年岁及四时八节。<a id="a-BS"></a>无男女异。<a id="a-BT"></a>亦无父母兄弟姊妹夫妻儿息。<a id="a-BU"></a>无奴无主。<a id="a-BV"></a>一向受用自在欢乐。<a id="a-BW"></a>未有姓字并号众生。<a id="a-BX"></a>是时水界稍稍就减流向下处。<a id="a-BY"></a>是时大海乍增乍减。<a id="a-BZ"></a>开川源路水所减处。<a id="a-Ba"></a>有地肥出大甘大味。<a id="a-Bb"></a>生长覆地色香触味。<a id="a-Bc"></a>可爱具足如细蜂蜜。<a id="a-Bd"></a>无苦涩辛地肥大味亦复如是。<a id="a-Be"></a>是时大味馨香充满。<a id="a-Bf"></a>时有一人嗅此香味。<a id="a-Bg"></a>起欲着心起欲心已。<a id="a-Bh"></a>指捻大味嗅而尝之。<a id="a-Bi"></a>知其甘美如细蜂蜜搏而食之。<a id="a-Bj"></a>余人见其食美无厌相效搏食。<a id="a-Bk"></a>是时诸人食地味已。<a id="a-Bl"></a>身稍坚重从此以后。<a id="a-Bm"></a>不能如前飞行空中。<a id="a-Bn"></a>是时身光可爱因此失没。<a id="a-Bo"></a>既失光已黑暗还生本来法然。<a id="a-Bp"></a>是四天下黑暗覆时。<a id="a-Bq"></a>日月二轮乃出。<a id="a-Br"></a>于世日月出已。<a id="a-Bs"></a>辰宿次现星宿现已昼夜有分。<a id="a-Bt"></a>昼夜分已半月一月是时显现。<a id="a-Bu"></a>半月一月既显现已。<a id="a-Bv"></a>四时八节及以年岁并皆具足。<a id="a-Bw"></a>如是多时世间起成。<a id="a-Bx"></a>如是多时六十小劫究竟已度。<a id="a-By"></a>是时众生食此地味。<a id="a-Bz"></a>依地味住久久时节。<a id="a-C0"></a>其中众生食味多者形容丑陋。<a id="a-C1"></a>少威德力少神通力。<a id="a-C2"></a>其中众生食味少者。<a id="a-C3"></a>色形可爱身有威德神力自在。<a id="a-C4"></a>以此因缘一切众生色形优劣。<a id="a-C5"></a>由此优劣生胜负心。<a id="a-C6"></a>由此心故而作是言。<a id="a-C7"></a>我今胜汝汝不及我。<a id="a-C8"></a>是时恶法始行于世。<a id="a-C9"></a>计胜负故地味色香从此而失。<a id="a-CA"></a>是时诸人和合聚集。<a id="a-CB"></a>忧恼困苦发声啼哭。<a id="a-CC"></a>咄哉恶法已出于世。<a id="a-CD"></a>因色形故憍慢毁他。<a id="a-CE"></a>由此恶法失我胜味。<a id="a-CF"></a>不可思议色香触等。<a id="a-CG"></a>是时诸人食余美味作是念言。<a id="a-CH"></a>咄哉似我昔时所食地味。<a id="a-CI"></a>追忆悲恼是语至今皆已忘失。<a id="a-CJ"></a>无复有人忆说之者。<a id="a-CK"></a>此味失已复有别味名曰地皮。<a id="a-CL"></a>色香触味悉皆甜美如细蜂蜜。<a id="a-CM"></a>是时诸人皆悉来食。<a id="a-CN"></a>依此饮食长时得住。<a id="a-CO"></a>是中诸人为贪味故。<a id="a-CP"></a>多食地皮形容丑陋。<a id="a-CQ"></a>薄威德力少神通。<a id="a-CR"></a>力其中众生食味少者。<a id="a-CS"></a>形色可爱身有威德神力自在。<a id="a-CT"></a>以此因缘一切众生色形优劣。<a id="a-CU"></a>因此优劣生胜负心。<a id="a-CV"></a>由此心故而作是言。<a id="a-CW"></a>我今胜汝汝不及我。<a id="a-CX"></a>由此恶法次行于世计胜负故。<a id="a-CY"></a>地皮色香从此而失。</p>
 </body>
</html>