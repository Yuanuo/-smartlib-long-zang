<!doctype html>
<html id="z3IBW5q1B1" data-ver="1671">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">鞞婆沙论卷第六</h1>
  <h2 id="a2">十二入处第十八</h2>
  <p id="a3">十二入者。<a id="a-4"></a>眼入色入耳入声入鼻入香入舌入味入身入细滑入意入法入。<a id="a-5"></a>问曰。<a id="a-6"></a>何以故。<a id="a-7"></a>彼作经者依十二入而作论。<a id="a-8"></a>答曰。<a id="a-9"></a>彼作经者意欲尔。<a id="a-A"></a>如所欲如是作经与法不相违。<a id="a-B"></a>以是故。<a id="a-C"></a>依十二入而作论。<a id="a-D"></a>或曰。<a id="a-E"></a>彼作经者无事。<a id="a-F"></a>问曰。<a id="a-G"></a>何以故。<a id="a-H"></a>彼作经者无事。<a id="a-I"></a>答曰。<a id="a-J"></a>此是佛契经。<a id="a-K"></a>彼契经有生闻梵志。<a id="a-L"></a>彼中食后彷徉游行至世尊所。<a id="a-M"></a>到已共世尊面相慰劳已在一面坐。<a id="a-N"></a>一面坐已。<a id="a-O"></a>生闻梵志白世尊曰。<a id="a-P"></a>瞿昙。<a id="a-Q"></a>我欲少有所问。<a id="a-R"></a>听我所问当为我说。<a id="a-S"></a>世尊告曰。<a id="a-T"></a>梵志。<a id="a-U"></a>随所欲问。<a id="a-V"></a>梵志曰。<a id="a-W"></a>瞿昙。<a id="a-X"></a>一切谓一切。<a id="a-Y"></a>瞿昙一切有几所。<a id="a-Z"></a>云何瞿昙。<a id="a-a"></a>一切一切有施设而施设。<a id="a-b"></a>世尊告曰。<a id="a-c"></a>汝梵志。<a id="a-d"></a>有十二入。<a id="a-e"></a>从眼入至法入。<a id="a-f"></a>此梵志有尔所一切。<a id="a-g"></a>如是如来一切施设而施设。<a id="a-h"></a>梵志若如是说。<a id="a-i"></a>此非一切。<a id="a-j"></a>如沙门瞿昙所施设。<a id="a-k"></a>我舍此一切。<a id="a-l"></a>更施设余一切者。<a id="a-m"></a>彼但有言。<a id="a-n"></a>数问已不知增益生痴。<a id="a-o"></a>何以故。<a id="a-p"></a>如非境界。<a id="a-q"></a>问曰。<a id="a-r"></a>若有作是说。<a id="a-s"></a>尔所一切谓十八界。<a id="a-t"></a>尔所一切谓五阴及无为。<a id="a-u"></a>尔所一切谓四圣谛及虚空非数缘尽。<a id="a-v"></a>尔所一切谓名及色。<a id="a-w"></a>此亦但有言。<a id="a-x"></a>数问已不知增益生痴。<a id="a-y"></a>如非境界耶。<a id="a-z"></a>答曰。<a id="a-10"></a>此不然。<a id="a-11"></a>问曰。<a id="a-12"></a>若不然者此云何。<a id="a-13"></a>答曰。<a id="a-14"></a>此说除义不说除味。<a id="a-15"></a>此说除施设义不说除施设味。<a id="a-16"></a>谓一切法性彼尽摄十二入中。<a id="a-17"></a>若有作是说。<a id="a-18"></a>我舍十二入义更施设义者。<a id="a-19"></a>彼终不能施设。<a id="a-1A"></a>是故此说除义不说除味。<a id="a-1B"></a>此说除施设义不说除施设味。<a id="a-1C"></a>说者此十二入妙说快说最说上说。<a id="a-1D"></a>问曰。<a id="a-1E"></a>何以故。<a id="a-1F"></a>此十二入妙说快说最说上说。<a id="a-1G"></a>答曰。<a id="a-1H"></a>谓此入不乱说。<a id="a-1I"></a>及摄一切法界者。<a id="a-1J"></a>虽摄一切法但是乱说。<a id="a-1K"></a>谓一心立七心界阴。<a id="a-1L"></a>虽非乱说但彼不摄一切法。<a id="a-1M"></a>谓摄有为不摄无为。<a id="a-1N"></a>此入非是乱说。<a id="a-1O"></a>及摄一切法。<a id="a-1P"></a>或曰。<a id="a-1Q"></a>谓此入中说及摄一切法界者。<a id="a-1R"></a>虽摄一切法但是广说。<a id="a-1S"></a>阴者不摄一切法。<a id="a-1T"></a>亦非中说此入。<a id="a-1U"></a>是中说及摄一切法。<a id="a-1V"></a>以是故。<a id="a-1W"></a>说者十二入妙说快说最说上说。<a id="a-1X"></a>以是故作此论。<a id="a-1Y"></a>欲观一切法者。<a id="a-1Z"></a>彼当依十二入观。<a id="a-1a"></a>依十二入观已。<a id="a-1b"></a>生十二入法明。<a id="a-1c"></a>及现十二义像。<a id="a-1d"></a>如人莹磨十二镜自观其像。<a id="a-1e"></a>彼一切十二镜中见其像。<a id="a-1f"></a>如是欲观一切法者。<a id="a-1g"></a>彼当依十二入观。<a id="a-1h"></a>依十二入观已。<a id="a-1i"></a>生十二法明。<a id="a-1j"></a>及现十二义像。<a id="a-1k"></a>此入一身一意可得。<a id="a-1l"></a>但有行若干差降。<a id="a-1m"></a>如十二人一家可得。<a id="a-1n"></a>但行各各异。<a id="a-1o"></a>如是十二入虽有一身一意可得。<a id="a-1p"></a>但有行若干差降。<a id="a-1q"></a>此是入性。<a id="a-1r"></a>已种相身所有自然。<a id="a-1s"></a>说性已当说行。<a id="a-1t"></a>何以故说入。<a id="a-1u"></a>入有何义。<a id="a-1v"></a>答曰。<a id="a-1w"></a>输门义是入义。<a id="a-1x"></a>输道义藏义仓义摽义机义田义泉义流义海义白义清义是入义。<a id="a-1y"></a>输门义是入义者。<a id="a-1z"></a>如村城国赀输可得令王官丰富。<a id="a-20"></a>如是依及缘心心数法可得。<a id="a-21"></a>谓长养众生。<a id="a-22"></a>是谓输门义是入义。<a id="a-23"></a>输道义亦尔。<a id="a-24"></a>藏义是入义者。<a id="a-25"></a>如藏中有金银琉璃摩尼可得。<a id="a-26"></a>谓益众生。<a id="a-27"></a>如是此依及缘心心数法可得。<a id="a-28"></a>谓长养众生。<a id="a-29"></a>是谓藏义是入义。<a id="a-2A"></a>仓义是入义者。<a id="a-2B"></a>如仓中饮食具可得。<a id="a-2C"></a>谓长养众生。<a id="a-2D"></a>如是依及缘心心数法可得。<a id="a-2E"></a>谓长养众生。<a id="a-2F"></a>是谓仓义是入义。<a id="a-2G"></a>摽义是入义者。<a id="a-2H"></a>如此摽下百千众生断其命。<a id="a-2I"></a>如是此依及缘中众生无常所灭。<a id="a-2J"></a>是谓摽义是入义。<a id="a-2K"></a>机义是入义者。<a id="a-2L"></a>如因机织施经纬。<a id="a-2M"></a>如是因此依及缘心心数法施设。<a id="a-2N"></a>是谓机义是入义。<a id="a-2O"></a>田义是入义者。<a id="a-2P"></a>如田中生种种谷。<a id="a-2Q"></a>谓长养众生。<a id="a-2R"></a>如是此依及缘心心数法可得。<a id="a-2S"></a>谓长养众生。<a id="a-2T"></a>是谓田义是入义。<a id="a-2U"></a>泉义是入义者。<a id="a-2V"></a>如彼契经。<a id="a-2W"></a>有天到世尊所。<a id="a-2X"></a>以偈而问。</p>
  <p id="a2Y">泉从何转　　何转不转　　何所苦乐</p>
  <p id="a2Z">无余灭尽</p>
  <p id="a2a">世尊以偈答曰。</p>
  <p id="a2b">眼耳及鼻　　舌身并意　　泉从是转</p>
  <p id="a2c">此转不转　　此苦及乐　　无余灭尽</p>
  <p id="a2d">是泉义是入义。<a id="a-2e"></a>流义是入义者。<a id="a-2f"></a>如彼契经。<a id="a-2g"></a>有天到世尊所。<a id="a-2h"></a>以偈而问。</p>
  <p id="a2i">流一切流　　以何制流　　说防护流</p>
  <p id="a2j">以何塞流</p>
  <p id="a2k">世尊以偈答曰。</p>
  <p id="a2l">谓世诸流　　念者制流　　我说防流</p>
  <p id="a2m">以慧塞流</p>
  <p id="a2n">是谓流义是入义。<a id="a-2o"></a>海义是入义者。<a id="a-2p"></a>如彼契经说比丘海者。<a id="a-2q"></a>凡愚所未闻。<a id="a-2r"></a>凡人口说也。<a id="a-2s"></a>彼非此圣法中海。<a id="a-2t"></a>是大积聚水数。</p>
  <p id="a2u">眼是入大海　　彼色为涛波</p>
  <p id="a2v">若忍色涛波　　彼不度眼海</p>
  <p id="a2w">涛波所回转　　邪魅罗刹持</p>
  <p id="a2x">耳鼻舌身亦尔。</p>
  <p id="a2y">意是入大海　　彼法为涛波</p>
  <p id="a2z">若忍法涛波　　彼不度意海</p>
  <p id="a30">涛波所回转　　邪魅罗刹持</p>
  <p id="a31">是谓海义是入义。<a id="a-32"></a>清白义是入义者。<a id="a-33"></a>此说白清亦尔。<a id="a-34"></a>轻故彼外书说亦名地亦名作。<a id="a-35"></a>如彼契经。<a id="a-36"></a>异学摩竭檀提说。<a id="a-37"></a>沙门瞿昙。<a id="a-38"></a>地坏地已坏何所作。<a id="a-39"></a>是谓输门义是入义。<a id="a-3A"></a>输道藏义仓义摽义机义田义泉义流义海义白义清义是入义。<a id="a-3B"></a>共行说已当说别行。<a id="a-3C"></a>眼入云何。<a id="a-3D"></a>答曰。<a id="a-3E"></a>谓眼色已见当见今见。<a id="a-3F"></a>及此余所有。<a id="a-3G"></a>已见过去。<a id="a-3H"></a>当见未来。<a id="a-3I"></a>今见现在。<a id="a-3J"></a>及此余所有者。<a id="a-3K"></a>谓彼眼识或空或不空。<a id="a-3L"></a>如眼入耳鼻舌身意入亦尔。<a id="a-3M"></a>问曰。<a id="a-3N"></a>色入云何。<a id="a-3O"></a>答曰。<a id="a-3P"></a>谓色眼已见当见今见。<a id="a-3Q"></a>及此余所有。<a id="a-3R"></a>已见过去。<a id="a-3S"></a>当见未来。<a id="a-3T"></a>今见现在。<a id="a-3U"></a>及此余所有。<a id="a-3V"></a>如色入声香味细滑亦尔。<a id="a-3W"></a>问曰。<a id="a-3X"></a>何以故。<a id="a-3Y"></a>说色入如十色入。<a id="a-3Z"></a>何以故。<a id="a-3a"></a>说一色入。<a id="a-3b"></a>答曰。<a id="a-3c"></a>色入者是一名。<a id="a-3d"></a>余者二名。<a id="a-3e"></a>色入者同名。<a id="a-3f"></a>余入者同不同名。<a id="a-3g"></a>彼说不同名。<a id="a-3h"></a>或曰。<a id="a-3i"></a>色入者二眼界。<a id="a-3j"></a>是说色入。<a id="a-3k"></a>或曰。<a id="a-3l"></a>色入者三眼界。<a id="a-3m"></a>肉眼天眼圣慧眼。<a id="a-3n"></a>是说色入。<a id="a-3o"></a>余入者非三眼界。<a id="a-3p"></a>是故不说色入。<a id="a-3q"></a>或曰。<a id="a-3r"></a>色入者二眼界及眼识缘。<a id="a-3s"></a>是说色入。<a id="a-3t"></a>余入者非二眼界。<a id="a-3u"></a>亦非眼识缘。<a id="a-3v"></a>是故不说色入。<a id="a-3w"></a>尊者瞿沙亦尔说。<a id="a-3x"></a>二眼界故及眼识缘故说一色入。<a id="a-3y"></a>或曰。<a id="a-3z"></a>谓色入者能断坏。<a id="a-40"></a>是说色入。<a id="a-41"></a>余入者不能断坏。<a id="a-42"></a>是故不说色入。<a id="a-43"></a>或曰。<a id="a-44"></a>色入者大碍能舍。<a id="a-45"></a>是说色入。<a id="a-46"></a>余入者非大碍亦不能舍。<a id="a-47"></a>是故不说色入。<a id="a-48"></a>或曰。<a id="a-49"></a>色入者。<a id="a-4A"></a>方所有及施设方。<a id="a-4B"></a>由延所有及施设由延。<a id="a-4C"></a>方所有者。<a id="a-4D"></a>方色入所有。<a id="a-4E"></a>方施设者。<a id="a-4F"></a>因色施设方。<a id="a-4G"></a>由延所有者。<a id="a-4H"></a>由延色入所有。<a id="a-4I"></a>由延施设者。<a id="a-4J"></a>因色施设由延。<a id="a-4K"></a>谓色入。<a id="a-4L"></a>方所有及施设方。<a id="a-4M"></a>由延所有及施设由延。<a id="a-4N"></a>是说色入。<a id="a-4O"></a>余入者。<a id="a-4P"></a>非方所有。<a id="a-4Q"></a>亦非施设方。<a id="a-4R"></a>非由延所有。<a id="a-4S"></a>亦非施设由延。<a id="a-4T"></a>是故不说色入。<a id="a-4U"></a>或曰。<a id="a-4V"></a>谓色入者二十种。<a id="a-4W"></a>二十一种是说色入。<a id="a-4X"></a>余入者非二十种。<a id="a-4Y"></a>亦非二十一种。<a id="a-4Z"></a>是故不说色入。<a id="a-4a"></a>或曰。<a id="a-4b"></a>色入者可施设住此住彼。<a id="a-4c"></a>是说色入。<a id="a-4d"></a>余入者不可施设住此住彼。<a id="a-4e"></a>是故不说色入。<a id="a-4f"></a>或曰。<a id="a-4g"></a>色入者色名及色所有。<a id="a-4h"></a>是说色入。<a id="a-4i"></a>余入者虽色所有但非色名。<a id="a-4j"></a>是故不说色入。<a id="a-4k"></a>有法非色所有。<a id="a-4l"></a>但堕色名。<a id="a-4m"></a>如所说。<a id="a-4n"></a>谓彼息解脱度色无无色。<a id="a-4o"></a>如是色正受身作证游行。<a id="a-4p"></a>此说十一种。<a id="a-4q"></a>是细滑入。<a id="a-4r"></a>何者四大。<a id="a-4s"></a>软涩轻重寒热饮食饥渴。<a id="a-4t"></a>是谓十一种。<a id="a-4u"></a>是细滑入。<a id="a-4v"></a>问曰。<a id="a-4w"></a>何以故。<a id="a-4x"></a>说细滑入。<a id="a-4y"></a>为有所触是细滑入耶。<a id="a-4z"></a>为性细滑是细滑入耶。<a id="a-50"></a>为细滑缘是细滑入耶。<a id="a-51"></a>若有所触是细滑入者。<a id="a-52"></a>不应极微触极微。<a id="a-53"></a>若性细滑是细滑入者。<a id="a-54"></a>心心数法亦性细滑非触细滑。<a id="a-55"></a>若细滑缘是细滑入者。<a id="a-56"></a>应心心数法缘细滑入非细滑缘细滑。<a id="a-57"></a>作此论已。<a id="a-58"></a>答曰。<a id="a-59"></a>有所触是说细滑入。<a id="a-5A"></a>问曰。<a id="a-5B"></a>不应极微触极微。<a id="a-5C"></a>答曰。<a id="a-5D"></a>不可施设一极微。<a id="a-5E"></a>若施设者多合聚已施设。<a id="a-5F"></a>或曰。<a id="a-5G"></a>谓因身触。<a id="a-5H"></a>谓因身触者是说触。<a id="a-5I"></a>尊者婆须蜜说曰。<a id="a-5J"></a>极微当言触耶。<a id="a-5K"></a>当言非触耶。<a id="a-5L"></a>答曰。<a id="a-5M"></a>当言非触。<a id="a-5N"></a>但等谛交易故。<a id="a-5O"></a>便有触想。<a id="a-5P"></a>尊者昙摩多罗说曰。<a id="a-5Q"></a>诸尊极微者当言不触。<a id="a-5R"></a>但色合无中间故。<a id="a-5S"></a>触则有想。<a id="a-5T"></a>如等谛交易故。<a id="a-5U"></a>问曰。<a id="a-5V"></a>谓水中影镜中像是实耶非实耶。<a id="a-5W"></a>若实者面不入镜中。<a id="a-5X"></a>镜亦不入面中。<a id="a-5Y"></a>除此已云何更有色。<a id="a-5Z"></a>譬喻者说曰。<a id="a-5a"></a>非是实。<a id="a-5b"></a>问曰。<a id="a-5c"></a>何以故非实。<a id="a-5d"></a>答曰。<a id="a-5e"></a>所谓面不入镜中。<a id="a-5f"></a>镜亦不入面中。<a id="a-5g"></a>除此已云何更有色。<a id="a-5h"></a>阿毗昙者说曰。<a id="a-5i"></a>实有种相。<a id="a-5j"></a>是色入及眼识所知。<a id="a-5k"></a>问曰。<a id="a-5l"></a>如面不入镜中。<a id="a-5m"></a>镜亦不入面中。<a id="a-5n"></a>除此已云何更有色。<a id="a-5o"></a>答曰。<a id="a-5p"></a>我无量种成色非是一种。<a id="a-5q"></a>如缘月及阴燧珠。<a id="a-5r"></a>缘器便得水。<a id="a-5s"></a>此真实水用事。<a id="a-5t"></a>如缘日及阳燧珠燧鐟。<a id="a-5u"></a>缘牛粪人方便便得火。<a id="a-5v"></a>真实用火事。<a id="a-5w"></a>如是谓水中影镜中像实有种相。<a id="a-5x"></a>是色入及眼识所知。<a id="a-5y"></a>问曰。<a id="a-5z"></a>如呼声响应。<a id="a-60"></a>彼是实耶为非实耶。<a id="a-61"></a>若是实者。<a id="a-62"></a>谓此发声即灭。<a id="a-63"></a>除此已云何更有声。<a id="a-64"></a>譬喻者说曰。<a id="a-65"></a>非实。<a id="a-66"></a>问曰。<a id="a-67"></a>何以故非实。<a id="a-68"></a>答曰。<a id="a-69"></a>此间发声即灭。<a id="a-6A"></a>除此已云何更有声。<a id="a-6B"></a>阿毗昙者说曰。<a id="a-6C"></a>实有种相。<a id="a-6D"></a>是声入及耳识所知。<a id="a-6E"></a>问曰。<a id="a-6F"></a>如此发声彼即灭。<a id="a-6G"></a>除此已云何更有声。<a id="a-6H"></a>答曰。<a id="a-6I"></a>我无量种成声非是一种。<a id="a-6J"></a>谓颊齶龂咽舌齿相缘而发声。<a id="a-6K"></a>问曰。<a id="a-6L"></a>法入云何。<a id="a-6M"></a>答曰谓法意识已知当知今知。<a id="a-6N"></a>已知过去。<a id="a-6O"></a>当知未来。<a id="a-6P"></a>今知现在。<a id="a-6Q"></a>问曰。<a id="a-6R"></a>如一切十二入尽是法性。<a id="a-6S"></a>何以故说一法入。<a id="a-6T"></a>答曰。<a id="a-6U"></a>如是虽一切十二入是法性。<a id="a-6V"></a>但有一法处所。<a id="a-6W"></a>如十八界虽是法性。<a id="a-6X"></a>但有一法界处所。<a id="a-6Y"></a>十智虽是法性。<a id="a-6Z"></a>但有一法智处所。<a id="a-6a"></a>七觉意虽是法性。<a id="a-6b"></a>但有一择法觉意处所。<a id="a-6c"></a>六思念虽是法性。<a id="a-6d"></a>但有一念法处所。<a id="a-6e"></a>四意止虽是法性。<a id="a-6f"></a>但有一法意止处所。<a id="a-6g"></a>四辩虽是法性。<a id="a-6h"></a>但有一法辩处所。<a id="a-6i"></a>四信虽是法性。<a id="a-6j"></a>但有一信法处所。<a id="a-6k"></a>三宝三自归虽是法性。<a id="a-6l"></a>但有一法宝一法归处所。<a id="a-6m"></a>如是十二入虽是法性。<a id="a-6n"></a>但有一法入处所。<a id="a-6o"></a>或曰。<a id="a-6p"></a>法入者是一名。<a id="a-6q"></a>余入者有二名。<a id="a-6r"></a>法入者同名。<a id="a-6s"></a>余入者同不同名。<a id="a-6t"></a>彼说不同名。<a id="a-6u"></a>或曰。<a id="a-6v"></a>谓彼法常入不异生老无常不坏。<a id="a-6w"></a>谓灭尽涅槃彼入法入中。<a id="a-6x"></a>是故说一法入。<a id="a-6y"></a>或曰。<a id="a-6z"></a>谓一切有为法封印想。<a id="a-70"></a>谓三有为相。<a id="a-71"></a>彼入法入中。<a id="a-72"></a>是故说一法入。<a id="a-73"></a>或曰。<a id="a-74"></a>谓一切有为法说显现诵习。<a id="a-75"></a>谓名彼入法入中。<a id="a-76"></a>是故说一法入。<a id="a-77"></a>或曰。<a id="a-78"></a>谓觉法是法不觉是我。<a id="a-79"></a>谓空三昧彼入法入中。<a id="a-7A"></a>是故说一法入。<a id="a-7B"></a>问曰。<a id="a-7C"></a>身见亦入法入中。<a id="a-7D"></a>谓觉法是我。<a id="a-7E"></a>何以故。<a id="a-7F"></a>不因身见说法入耶。<a id="a-7G"></a>答曰。<a id="a-7H"></a>此非如如觉身见。<a id="a-7I"></a>是如如觉空三昧。<a id="a-7J"></a>是谓因空三昧。<a id="a-7K"></a>故说法入非身见。<a id="a-7L"></a>或曰。<a id="a-7M"></a>此法可得。<a id="a-7N"></a>如风所从来。<a id="a-7O"></a>此名风入。<a id="a-7P"></a>如是法入中法可得。<a id="a-7Q"></a>是故说法入。<a id="a-7R"></a>或曰。<a id="a-7S"></a>多法可得故说一法入。<a id="a-7T"></a>法入中多有法入。<a id="a-7U"></a>谓色法无色法。<a id="a-7V"></a>可见法不可见法。<a id="a-7W"></a>有对法无对法。<a id="a-7X"></a>相应法不相应法。<a id="a-7Y"></a>依法不依法。<a id="a-7Z"></a>行法不行法。<a id="a-7a"></a>身法不身法。<a id="a-7b"></a>共缘法不共缘法。<a id="a-7c"></a>是谓多法可得故说一法入。<a id="a-7d"></a>如佛契经。<a id="a-7e"></a>内六入前说眼入。<a id="a-7f"></a>后说乃至意入。<a id="a-7g"></a>外六入前说色入。<a id="a-7h"></a>后说乃至法入。<a id="a-7i"></a>问曰。<a id="a-7j"></a>何以故。<a id="a-7k"></a>世尊内六入前说眼入。<a id="a-7l"></a>后说乃至意入。<a id="a-7m"></a>外六入前说色入。<a id="a-7n"></a>后说乃至法入。<a id="a-7o"></a>答曰。<a id="a-7p"></a>他说随顺故。<a id="a-7q"></a>如是他说随顺。<a id="a-7r"></a>如是应味次第顺。<a id="a-7s"></a>或曰。<a id="a-7t"></a>世尊顺说故他亦顺受。<a id="a-7u"></a>故佛说如是顺受亦如是顺。<a id="a-7v"></a>或曰。<a id="a-7w"></a>因粗细故。<a id="a-7x"></a>内六入何者最粗眼入是。<a id="a-7y"></a>是故佛前说。<a id="a-7z"></a>何者最细意入是。<a id="a-80"></a>是故佛最后说。<a id="a-81"></a>外六入何者最粗色入是。<a id="a-82"></a>是故佛前说。<a id="a-83"></a>何者最细法入是。<a id="a-84"></a>是故佛最后说。<a id="a-85"></a>是因粗细故。<a id="a-86"></a>佛契经内六入前说眼入。<a id="a-87"></a>后说乃至意入。<a id="a-88"></a>外六入前说色入。<a id="a-89"></a>后说乃至法入。<a id="a-8A"></a>佛契经说。<a id="a-8B"></a>比丘此岸者内六入是。<a id="a-8C"></a>比丘彼岸者外六入是。<a id="a-8D"></a>问曰。<a id="a-8E"></a>何以故。<a id="a-8F"></a>佛契经内六入说此岸。<a id="a-8G"></a>外六入说彼岸。<a id="a-8H"></a>答曰。<a id="a-8I"></a>近远法故。<a id="a-8J"></a>如河近者此岸远者彼岸。<a id="a-8K"></a>如是谓心心河依者近缘者远。<a id="a-8L"></a>是谓近远法故。<a id="a-8M"></a>或曰。<a id="a-8N"></a>下上法故。<a id="a-8O"></a>如河谓所下处是此岸所上处是彼岸。<a id="a-8P"></a>如是心心法所依下所缘上。<a id="a-8Q"></a>是谓下上法故。<a id="a-8R"></a>或曰。<a id="a-8S"></a>彼岸者第一义灭尽涅槃。<a id="a-8T"></a>彼摄外入。<a id="a-8U"></a>以是故佛契经内六入说此岸。<a id="a-8V"></a>外六入说彼岸。<a id="a-8W"></a>问曰。<a id="a-8X"></a>云何河。<a id="a-8Y"></a>答曰。<a id="a-8Z"></a>心心法是。<a id="a-8a"></a>如河两岸所持众生数非众生数漂流入大海。<a id="a-8b"></a>如是心心法河内外入岸所持漂流众生入生死海。<a id="a-8c"></a>问曰。<a id="a-8d"></a>云何船。<a id="a-8e"></a>答曰。<a id="a-8f"></a>圣道是如依船筏。<a id="a-8g"></a>无量众生而得渡河。<a id="a-8h"></a>如是依圣道船筏。<a id="a-8i"></a>无量众生渡生死河。<a id="a-8j"></a>佛契经说。<a id="a-8k"></a>六入当知。<a id="a-8l"></a>内六更乐入当知内。<a id="a-8m"></a>问曰。<a id="a-8n"></a>如此外亦当知。<a id="a-8o"></a>何以故。<a id="a-8p"></a>世尊说六入当知内六更乐当知内。<a id="a-8q"></a>答曰。<a id="a-8r"></a>世尊于契经中说内观。<a id="a-8s"></a>世尊说内入诸根意。<a id="a-8t"></a>莫向外前内想内身。<a id="a-8u"></a>身观后外后内外。<a id="a-8v"></a>是前内观故。<a id="a-8w"></a>或曰。<a id="a-8x"></a>世尊教弟子不颠倒观故。<a id="a-8y"></a>世尊说曰。<a id="a-8z"></a>莫颠倒观常乐净我。<a id="a-90"></a>当观无常苦空无我因习本缘。<a id="a-91"></a>以圣八行破坏有。<a id="a-92"></a>是谓不颠倒观故。<a id="a-93"></a>或曰。<a id="a-94"></a>世尊教弟子不共观故。<a id="a-95"></a>世尊说莫共观粗涩。<a id="a-96"></a>当观如病痈箭蛇无常苦空无我。<a id="a-97"></a>内六更乐火烧有。<a id="a-98"></a>是不共观故。<a id="a-99"></a>或曰。<a id="a-9A"></a>佛契经说内意止。<a id="a-9B"></a>问曰。<a id="a-9C"></a>何以故。<a id="a-9D"></a>佛说内意止。<a id="a-9E"></a>答曰。<a id="a-9F"></a>为我故计有我。<a id="a-9G"></a>是吾作是我作。<a id="a-9H"></a>爱我已便有爱具。<a id="a-9I"></a>长养内故求外具。<a id="a-9J"></a>以是故佛契经说。<a id="a-9K"></a>六入当知。<a id="a-9L"></a>内六更乐入当知内。<a id="a-9M"></a>问曰。<a id="a-9N"></a>六入六更乐入何差别。<a id="a-9O"></a>一说者无差别。<a id="a-9P"></a>六入者眼入耳鼻舌身意入。<a id="a-9Q"></a>六更乐入亦眼入耳鼻舌身意入。<a id="a-9R"></a>是故无差别。<a id="a-9S"></a>更有说者。<a id="a-9T"></a>有差别。<a id="a-9U"></a>谓近者是六入。<a id="a-9V"></a>谓远者是六更乐入。<a id="a-9W"></a>问曰。<a id="a-9X"></a>如汝说六入者是现在。<a id="a-9Y"></a>六更乐者过去未来。<a id="a-9Z"></a>更有说者。<a id="a-9a"></a>谓近者是六更乐。<a id="a-9b"></a>谓远者是六入。<a id="a-9c"></a>问曰。<a id="a-9d"></a>如汝说六更乐入是现在。<a id="a-9e"></a>六入者是过去未来。<a id="a-9f"></a>或曰。<a id="a-9g"></a>谓当行时转是六更乐入。<a id="a-9h"></a>余者是六入。<a id="a-9i"></a>或曰。<a id="a-9j"></a>谓依六入作行是六入。<a id="a-9k"></a>谓依六更乐作行是六更乐入。<a id="a-9l"></a>或曰。<a id="a-9m"></a>谓所有是六更乐入。<a id="a-9n"></a>余所有者是六入。<a id="a-9o"></a>如说比丘钵彼性是钵如比丘用事。<a id="a-9p"></a>是故说比丘钵如是谓所有是六更乐入。<a id="a-9q"></a>余所有者是六入。<a id="a-9r"></a>尊者陀罗难提说曰。<a id="a-9s"></a>性入者是六入。<a id="a-9t"></a>行入者是六更乐入。<a id="a-9u"></a>如说铁酥钵性是铁。<a id="a-9v"></a>钵如依酥用事。<a id="a-9w"></a>是故说铁酥钵。<a id="a-9x"></a>如是性入者是六入。<a id="a-9y"></a>行入者是六更乐入。<a id="a-9z"></a>佛契经说。<a id="a-A0"></a>二入无想众生及有想无想天。<a id="a-A1"></a>问曰。<a id="a-A2"></a>何以故。<a id="a-A3"></a>佛契经说。<a id="a-A4"></a>二入无想众生及有想无想天。<a id="a-A5"></a>答曰。<a id="a-A6"></a>余地二种名。<a id="a-A7"></a>一者识住。<a id="a-A8"></a>二者众生居。<a id="a-A9"></a>欲令二入中作二名。<a id="a-AA"></a>谓此虽有众生居名但无识住名。<a id="a-AB"></a>是谓二名。<a id="a-AC"></a>故佛契经说。<a id="a-AD"></a>二入无想众生及有想无想天。<a id="a-AE"></a>或曰。<a id="a-AF"></a>佛契经众生居识住处等施设已。<a id="a-AG"></a>谓众生居于识住中不摄。<a id="a-AH"></a>彼立二入。<a id="a-AI"></a>无想众生及有想无想天。<a id="a-AJ"></a>或曰。<a id="a-AK"></a>多寿故。<a id="a-AL"></a>一切凡夫处所无有尔所寿如无想天。<a id="a-AM"></a>一切处所无有尔所寿。<a id="a-AN"></a>如有想无想天。<a id="a-AO"></a>是谓多寿。<a id="a-AP"></a>故佛契经说。<a id="a-AQ"></a>二入无想众生及有想无想天。<a id="a-AR"></a>或曰。<a id="a-AS"></a>断异学意故。<a id="a-AT"></a>异学二入中计意解脱想。<a id="a-AU"></a>世尊说此是生死入非是解脱。<a id="a-AV"></a>是谓断异学意。<a id="a-AW"></a>故佛契经说。<a id="a-AX"></a>二入无想众生及有想无想天。<a id="a-AY"></a>或曰。<a id="a-AZ"></a>行法故。<a id="a-Aa"></a>异学于二入中计意无行解脱。<a id="a-Ab"></a>世尊说此中复行诸界诸趣诸生轮转生死中。<a id="a-Ac"></a>是谓行法。<a id="a-Ad"></a>故佛契经说。<a id="a-Ae"></a>二入无想众生及有想无想天。<a id="a-Af"></a>或曰。<a id="a-Ag"></a>退转法故异学于二入中计意不退转解脱。<a id="a-Ah"></a>世尊说此中复退转诸界诸趣诸生轮转生死中。<a id="a-Ai"></a>是谓退转法。<a id="a-Aj"></a>故佛契经说。<a id="a-Ak"></a>无想众生及有想无想天。<a id="a-Al"></a>此佛契经。<a id="a-Am"></a>尊者舍利弗到世尊所已而说曰。<a id="a-An"></a>世尊。<a id="a-Ao"></a>此无上事谓世尊施设入。<a id="a-Ap"></a>彼世尊无余智无余分别。<a id="a-Aq"></a>更无无上智。<a id="a-Ar"></a>谓余智若沙门婆罗门等等觉。<a id="a-As"></a>问曰。<a id="a-At"></a>尔所一切谓十二入。<a id="a-Au"></a>尊者舍利弗非一切智非一切见。<a id="a-Av"></a>云何知尔所一切谓十二入。<a id="a-Aw"></a>答曰。<a id="a-Ax"></a>说无余故知。<a id="a-Ay"></a>如佛契经说十一入已后说法入。<a id="a-Az"></a>尊者舍利弗意决定诸法未说未现彼一切。<a id="a-B0"></a>当知在入中。<a id="a-B1"></a>或曰。<a id="a-B2"></a>以妙愿智观已知。<a id="a-B3"></a>或曰以相貌知。<a id="a-B4"></a>如佛契经说。<a id="a-B5"></a>尔所一切谓十二入。<a id="a-B6"></a>尊者舍利弗得无坏信。<a id="a-B7"></a>彼世尊所说倍极信。<a id="a-B8"></a>以故知尔所一切十二入。<a id="a-B9"></a>是谓相貌知也。<a id="a-BA"></a>问曰。<a id="a-BB"></a>云何尊者舍利弗相貌知非现知耶。<a id="a-BC"></a>答曰。<a id="a-BD"></a>现知亦知。<a id="a-BE"></a>尊者舍利弗因十二入故亦知一切法。<a id="a-BF"></a>问曰。<a id="a-BG"></a>若尊者舍利弗因十二入故亦知一切法。<a id="a-BH"></a>佛舍利弗有何差别。<a id="a-BI"></a>答曰。<a id="a-BJ"></a>佛世尊一切知尽知。<a id="a-BK"></a>尊者舍利弗虽一切知。<a id="a-BL"></a>但不能尽知。<a id="a-BM"></a>或曰。<a id="a-BN"></a>尊者舍利弗总十二入。<a id="a-BO"></a>故知一切法非一一相。<a id="a-BP"></a>佛世尊知总相。<a id="a-BQ"></a>亦知一一相有无量内入。<a id="a-BR"></a>谓尊者舍利弗从他。<a id="a-BS"></a>如世尊说此契经。<a id="a-BT"></a>舍利弗以何口说此妙。<a id="a-BU"></a>一向师子吼。<a id="a-BV"></a>更无有沙门婆罗门于世尊等等觉。<a id="a-BW"></a>何况出上。<a id="a-BX"></a>尊者舍利弗白世尊曰。<a id="a-BY"></a>躬从世尊闻。<a id="a-BZ"></a>躬自受持如如来所说。<a id="a-Ba"></a>阿难无有此处。<a id="a-Bb"></a>前后有二如来兴出世无有是处。<a id="a-Bc"></a>问曰。<a id="a-Bd"></a>云何世尊为受化说界云何入。<a id="a-Be"></a>答曰。<a id="a-Bf"></a>世尊教化一切法中无智。<a id="a-Bg"></a>或非一切法中无智。<a id="a-Bh"></a>谓一切法为说界。<a id="a-Bi"></a>非一切法中无智者为说入。<a id="a-Bj"></a>或曰。<a id="a-Bk"></a>世尊教化或利根或钝根。<a id="a-Bl"></a>利根者为说入。<a id="a-Bm"></a>钝根者为说界。<a id="a-Bn"></a>或曰。<a id="a-Bo"></a>世尊教化或大因力或多缘力。<a id="a-Bp"></a>大因力者为说入。<a id="a-Bq"></a>多缘力者为说界。<a id="a-Br"></a>或曰。<a id="a-Bs"></a>世尊教化或多内力或多外力。<a id="a-Bt"></a>内多力者为说入。<a id="a-Bu"></a>外多力者为说界。<a id="a-Bv"></a>或曰。<a id="a-Bw"></a>世尊教化内思念长养身。<a id="a-Bx"></a>或从他闻。<a id="a-By"></a>内思念长养身者为说入。<a id="a-Bz"></a>从他闻者为说界。<a id="a-C0"></a>或曰。<a id="a-C1"></a>世尊教化或始开则知。<a id="a-C2"></a>或分别知。<a id="a-C3"></a>始开知者为说入。<a id="a-C4"></a>分别知者为说界。<a id="a-C5"></a>或曰。<a id="a-C6"></a>于界有愚为说界。<a id="a-C7"></a>于入有愚为说入。<a id="a-C8"></a>或曰。<a id="a-C9"></a>有猗性者为说界。<a id="a-CA"></a>性义是界义。<a id="a-CB"></a>猗财物者为说入。<a id="a-CC"></a>输门义是入义。<a id="a-CD"></a>如是世尊教化为说界。<a id="a-CE"></a>如是教化为说入。<a id="a-CF"></a>广说十二入处尽。</p>
  <p data-pb></p>
  <h2 id="aCG">五阴处第十九</h2>
  <p id="aCH">五阴者。<a id="a-CI"></a>色阴痛阴想阴行阴识阴。<a id="a-CJ"></a>问曰。<a id="a-CK"></a>色阴云何。<a id="a-CL"></a>答曰。<a id="a-CM"></a>佛契经说。<a id="a-CN"></a>色阴云何。<a id="a-CO"></a>诸所有色。<a id="a-CP"></a>过去未来现在。<a id="a-CQ"></a>若内若外若粗若细若恶若妙若远若近。<a id="a-CR"></a>彼一切非我我非彼非是我。<a id="a-CS"></a>如是以慧如真实观。<a id="a-CT"></a>是谓色阴。<a id="a-CU"></a>如是更有契经说。<a id="a-CV"></a>色阴云何。<a id="a-CW"></a>诸所有色。<a id="a-CX"></a>彼一切四大及四大造色。<a id="a-CY"></a>阿毗昙中说。<a id="a-CZ"></a>色阴云何。<a id="a-Ca"></a>十色入及诸色在法入中。<a id="a-Cb"></a>问曰。<a id="a-Cc"></a>此三种说何差别。<a id="a-Cd"></a>答曰。<a id="a-Ce"></a>一切三说中各各断意。<a id="a-Cf"></a>问曰。<a id="a-Cg"></a>谓契经说。<a id="a-Ch"></a>色阴云何。<a id="a-Ci"></a>诸所有色。<a id="a-Cj"></a>过去未来现在。<a id="a-Ck"></a>若内若外若粗若细若恶若妙若远若近。<a id="a-Cl"></a>彼一切非我我非彼非是我。<a id="a-Cm"></a>如是以慧如真实观。<a id="a-Cn"></a>于中断何意。<a id="a-Co"></a>答曰。<a id="a-Cp"></a>是时彼异学牢罗尸弃。<a id="a-Cq"></a>过去未来欲令非种。<a id="a-Cr"></a>欲断彼意故契经说。<a id="a-Cs"></a>色阴云何。<a id="a-Ct"></a>诸所有色。<a id="a-Cu"></a>过去未来现在。<a id="a-Cv"></a>若内若外乃至如是以慧如真实观。<a id="a-Cw"></a>问曰。<a id="a-Cx"></a>如所说色阴。<a id="a-Cy"></a>云何诸所有色彼一切四大及四大造色于中断何意。<a id="a-Cz"></a>答曰。<a id="a-D0"></a>观当来故。<a id="a-D1"></a>佛世尊说契经。<a id="a-D2"></a>一切智善觉善见过去未来现在。<a id="a-D3"></a>我般涅槃后当来世。<a id="a-D4"></a>必有谓离四大不欲令有造色。<a id="a-D5"></a>欲断彼意故契经说色阴云何。<a id="a-D6"></a>诸所有色。<a id="a-D7"></a>彼一切四大及四大造色。<a id="a-D8"></a>问曰。<a id="a-D9"></a>如所说色阴云何。<a id="a-DA"></a>十色入及诸色在法入中。<a id="a-DB"></a>于中断何意。<a id="a-DC"></a>答曰。<a id="a-DD"></a>彼时有尊者昙摩多罗。<a id="a-DE"></a>谓法入中色不欲令有种。<a id="a-DF"></a>问曰。<a id="a-DG"></a>何以故。<a id="a-DH"></a>尊者昙摩多罗谓法入中色不欲令有种。<a id="a-DI"></a>答曰。<a id="a-DJ"></a>彼说谓色因五识身五识身缘是谓色。<a id="a-DK"></a>彼在法入中色。<a id="a-DL"></a>非因五识身。<a id="a-DM"></a>非五识身缘。<a id="a-DN"></a>是故彼非色。<a id="a-DO"></a>欲断彼意故说数。<a id="a-DP"></a>色阴云何。<a id="a-DQ"></a>十色入及诸色在法入中。<a id="a-DR"></a>问曰。<a id="a-DS"></a>若尔者尊者昙摩多罗所说云何通。<a id="a-DT"></a>彼说谓色因五识身五识身缘是谓色。<a id="a-DU"></a>彼在法入中色。<a id="a-DV"></a>非因五识身非五识身缘。<a id="a-DW"></a>答曰。<a id="a-DX"></a>可说谓非因五识身。<a id="a-DY"></a>但六识身缘。<a id="a-DZ"></a>彼在法入中色。<a id="a-Da"></a>虽不因五识身亦非五识身缘。<a id="a-Db"></a>但因意识身意识身缘。<a id="a-Dc"></a>或曰。<a id="a-Dd"></a>虽彼在法入中色非因五识身亦非五识身缘。<a id="a-De"></a>但彼因依缘依。<a id="a-Df"></a>问曰。<a id="a-Dg"></a>云何彼依。<a id="a-Dh"></a>答曰。<a id="a-Di"></a>四大也。<a id="a-Dj"></a>问曰。<a id="a-Dk"></a>痛阴云何。<a id="a-Dl"></a>答曰。<a id="a-Dm"></a>佛契经说。<a id="a-Dn"></a>痛阴云何。<a id="a-Do"></a>六身痛。<a id="a-Dp"></a>此如契经所说阿毗昙亦尔。<a id="a-Dq"></a>问曰。<a id="a-Dr"></a>想阴云何。<a id="a-Ds"></a>答曰。<a id="a-Dt"></a>佛契经说。<a id="a-Du"></a>想阴云何。<a id="a-Dv"></a>六想身。<a id="a-Dw"></a>此如契经所说阿毗昙亦尔。<a id="a-Dx"></a>问曰。<a id="a-Dy"></a>行阴云何。<a id="a-Dz"></a>答曰。<a id="a-E0"></a>佛契经说。<a id="a-E1"></a>行阴云何。<a id="a-E2"></a>六思身。<a id="a-E3"></a>阿毗昙说。<a id="a-E4"></a>行阴云何。<a id="a-E5"></a>答曰。<a id="a-E6"></a>行阴二种。<a id="a-E7"></a>一者心相应。<a id="a-E8"></a>二者心不相应。<a id="a-E9"></a>问曰。<a id="a-EA"></a>心相应行阴云何。<a id="a-EB"></a>答曰。<a id="a-EC"></a>痛想思更乐忆欲解脱念定慧善根不善根无记根结缚使烦恼缠所知所见所观。<a id="a-ED"></a>如是诸所有心相应行。<a id="a-EE"></a>是谓心相应行阴。<a id="a-EF"></a>问曰。<a id="a-EG"></a>云何心不相应行阴。<a id="a-EH"></a>答曰。<a id="a-EI"></a>得无想定灭尽定无想命根种类得处得种得入生老死无常名身句身味身。<a id="a-EJ"></a>如是诸所有心不相应行。<a id="a-EK"></a>是谓心不相应行阴。<a id="a-EL"></a>问曰。<a id="a-EM"></a>何以佛世尊一切相应不相应行阴中。<a id="a-EN"></a>一思立行阴耶。<a id="a-EO"></a>答曰。<a id="a-EP"></a>此思施设行时摄受种。<a id="a-EQ"></a>是故佛一切相应不相应行阴中。<a id="a-ER"></a>一思立行阴。<a id="a-ES"></a>如爱施设习时摄受种。<a id="a-ET"></a>是故佛一切有漏种一爱立习谛。<a id="a-EU"></a>如是此思施设行时摄受种。<a id="a-EV"></a>是故佛一切相应不相应行阴中一思立行阴。<a id="a-EW"></a>问曰。<a id="a-EX"></a>识阴云何。<a id="a-EY"></a>答曰。<a id="a-EZ"></a>佛契经说识阴。<a id="a-Ea"></a>云何六识身。<a id="a-Eb"></a>此如契经所说。<a id="a-Ec"></a>阿毗昙亦尔。<a id="a-Ed"></a>此是阴性已种相身所有自然。<a id="a-Ee"></a>性说已当说行。<a id="a-Ef"></a>何以故说阴。<a id="a-Eg"></a>阴有何义。<a id="a-Eh"></a>答曰。<a id="a-Ei"></a>聚义是阴义。<a id="a-Ej"></a>团义积义捡义。<a id="a-Ek"></a>世施设阴施设。<a id="a-El"></a>多语是阴义。<a id="a-Em"></a>聚义是阴义者。<a id="a-En"></a>诸所有色过去未来现在。<a id="a-Eo"></a>彼一切一向捡已立一色阴。<a id="a-Ep"></a>如是至识阴。<a id="a-Eq"></a>是谓聚义是阴义。<a id="a-Er"></a>团义是阴义者。<a id="a-Es"></a>无量有为种团合已立五阴。<a id="a-Et"></a>是谓团义是阴义。<a id="a-Eu"></a>积义是阴义者。<a id="a-Ev"></a>犹粪积聚种种积。<a id="a-Ew"></a>如是阴种种积。<a id="a-Ex"></a>捡义是阴义者。<a id="a-Ey"></a>诸所有色过去未来现在。<a id="a-Ez"></a>若内若外若粗若细若恶若妙若远若近。<a id="a-F0"></a>彼一切一向捡已立一色阴。<a id="a-F1"></a>乃至识阴亦尔。<a id="a-F2"></a>是谓捡义是阴义。<a id="a-F3"></a>世施设阴施设者。<a id="a-F4"></a>谓色阴三世乃至识阴亦三世。<a id="a-F5"></a>是世施设阴施设。<a id="a-F6"></a>多语是阴义者。<a id="a-F7"></a>谓色多语乃至识阴亦多语。<a id="a-F8"></a>问曰。<a id="a-F9"></a>如汝说一极微不应有色阴。<a id="a-FA"></a>谓彼无多语。<a id="a-FB"></a>答曰。<a id="a-FC"></a>不可以一极微施设。<a id="a-FD"></a>若施设者。<a id="a-FE"></a>便多聚敛施设。<a id="a-FF"></a>阿毗昙者若掌护阴施设。<a id="a-FG"></a>彼说极微摄一界一入一阴少入。<a id="a-FH"></a>若不掌护者。<a id="a-FI"></a>彼说极微一界一入一阴。<a id="a-FJ"></a>如人大谷聚取一粒去。<a id="a-FK"></a>他问人何所持。<a id="a-FL"></a>彼人若掌护谷聚者。<a id="a-FM"></a>说此谷聚中一粒。<a id="a-FN"></a>若不掌护者。<a id="a-FO"></a>说此谷一粒。<a id="a-FP"></a>如是阿毗昙者。<a id="a-FQ"></a>若掌护阴施设。<a id="a-FR"></a>彼说极微一界一入一阴少入。<a id="a-FS"></a>若不掌护者。<a id="a-FT"></a>彼说极微一界一入一阴。<a id="a-FU"></a>是说多语阴语。<a id="a-FV"></a>是谓聚义是阴义团义积义捡义世施设阴施设多语阴语是阴义。<a id="a-FW"></a>问曰。<a id="a-FX"></a>何以故。<a id="a-FY"></a>世尊前说色阴后说识阴。<a id="a-FZ"></a>答曰。<a id="a-Fa"></a>随顺他故。<a id="a-Fb"></a>如是随顺他。<a id="a-Fc"></a>应味次第顺。<a id="a-Fd"></a>或曰。<a id="a-Fe"></a>世尊说随顺受教者亦顺。<a id="a-Ff"></a>或曰。<a id="a-Fg"></a>粗细故。<a id="a-Fh"></a>五阴中何者最粗。<a id="a-Fi"></a>色阴是。<a id="a-Fj"></a>是故佛前说四无色阴。<a id="a-Fk"></a>何者最粗。<a id="a-Fl"></a>痛阴是。<a id="a-Fm"></a>是故佛前说。<a id="a-Fn"></a>问曰。<a id="a-Fo"></a>此痛无形无处亦不可见。<a id="a-Fp"></a>云何粗细可知。<a id="a-Fq"></a>答曰。<a id="a-Fr"></a>行故知。<a id="a-Fs"></a>如所说手痛足痛头痛如是。<a id="a-Ft"></a>如是痛是行故知有粗细。<a id="a-Fu"></a>何者最细识阴是。<a id="a-Fv"></a>是故佛后说。<a id="a-Fw"></a>以是故。<a id="a-Fx"></a>佛契经前说色阴后说至识阴。<a id="a-Fy"></a>问曰。<a id="a-Fz"></a>何故心数法中痛阴想阴别立阴。<a id="a-G0"></a>余心数法立行阴。<a id="a-G1"></a>答曰。<a id="a-G2"></a>佛世尊于法真谛。<a id="a-G3"></a>余真无能过。<a id="a-G4"></a>彼尽知法相尽知行。<a id="a-G5"></a>谓法独能担彼别立。<a id="a-G6"></a>谓品能担彼立品。<a id="a-G7"></a>或曰。<a id="a-G8"></a>此现二门二略二度二炬二光二明现二数。<a id="a-G9"></a>如痛阴想阴别立阴。<a id="a-GA"></a>如是余心数法亦应立。<a id="a-GB"></a>如余心数法立一行阴。<a id="a-GC"></a>如是痛想亦立行阴中。<a id="a-GD"></a>如是阴或立三或十三。<a id="a-GE"></a>是故说此现二门二略二度二炬二光二明二数。<a id="a-GF"></a>或曰。<a id="a-GG"></a>谓此二界宗因。<a id="a-GH"></a>痛宗禅因想宗无色。<a id="a-GI"></a>或曰。<a id="a-GJ"></a>谓因二法行者二界多求痛劳。<a id="a-GK"></a>因痛于禅疲劳。<a id="a-GL"></a>因想于无色疲劳。<a id="a-GM"></a>或曰。<a id="a-GN"></a>谓因二法众生生死中受无量苦。<a id="a-GO"></a>贪于乐痛及着颠倒想。<a id="a-GP"></a>或曰。<a id="a-GQ"></a>谓二法灭立二定。<a id="a-GR"></a>无想定及灭尽定。<a id="a-GS"></a>或曰。<a id="a-GT"></a>谓二法治故。<a id="a-GU"></a>彼行者入二定。<a id="a-GV"></a>无想定及灭尽定。<a id="a-GW"></a>或曰。<a id="a-GX"></a>谓此二法别受二识住名。<a id="a-GY"></a>痛识住。<a id="a-GZ"></a>及想识住。<a id="a-Ga"></a>余心数法一行识住。<a id="a-Gb"></a>以是故。<a id="a-Gc"></a>一切心数法。<a id="a-Gd"></a>痛阴想阴别立阴。<a id="a-Ge"></a>余心数法立一行阴。<a id="a-Gf"></a>问曰。<a id="a-Gg"></a>何以故。<a id="a-Gh"></a>说行阴如一切五阴有为。<a id="a-Gi"></a>何故立一行阴。<a id="a-Gj"></a>答曰。<a id="a-Gk"></a>谓彼思有为想此入中。<a id="a-Gl"></a>是故说行阴。<a id="a-Gm"></a>或曰。<a id="a-Gn"></a>谓彼一切有为法。<a id="a-Go"></a>封印想谓三有为想。<a id="a-Gp"></a>彼入中是故说一行阴。<a id="a-Gq"></a>或曰。<a id="a-Gr"></a>谓一切有为法显现诵习。<a id="a-Gs"></a>谓名彼尽入中。<a id="a-Gt"></a>是故说一行阴。<a id="a-Gu"></a>或曰。<a id="a-Gv"></a>谓一切有为法因习本缘。<a id="a-Gw"></a>谓生彼尽入中。<a id="a-Gx"></a>是故说一行阴。<a id="a-Gy"></a>或曰。<a id="a-Gz"></a>多法合聚故说一行阴。<a id="a-H0"></a>多有法入此中。<a id="a-H1"></a>相应不相应依不依行不行身不身共缘不共缘。<a id="a-H2"></a>是谓多法合聚故说一行阴。<a id="a-H3"></a>问曰。<a id="a-H4"></a>无为何以故。<a id="a-H5"></a>不立阴中。<a id="a-H6"></a>答曰。<a id="a-H7"></a>谓非阴名亦非阴性。<a id="a-H8"></a>非色名亦非色性。<a id="a-H9"></a>是故不立色阴中。<a id="a-HA"></a>非痛名亦非痛性。<a id="a-HB"></a>是故不立痛阴中。<a id="a-HC"></a>非想名亦非想性。<a id="a-HD"></a>是故不立想阴中。<a id="a-HE"></a>非行名亦非行性。<a id="a-HF"></a>是故不立行阴中。<a id="a-HG"></a>非识名亦非识性。<a id="a-HH"></a>是故不立识阴中。<a id="a-HI"></a>若作是念者。<a id="a-HJ"></a>何以故。<a id="a-HK"></a>不立行中。<a id="a-HL"></a>阴者多有种。<a id="a-HM"></a>多种者非无为。<a id="a-HN"></a>或曰。<a id="a-HO"></a>阴者堕生老无常。<a id="a-HP"></a>无为者无生老无常。<a id="a-HQ"></a>或曰。<a id="a-HR"></a>阴者兴衰法有因得有为相。<a id="a-HS"></a>无为者非兴衰法无因得无为相。<a id="a-HT"></a>或曰。<a id="a-HU"></a>阴者世回转作行受果知缘。<a id="a-HV"></a>无为者非世回转不作行不受果不知缘。<a id="a-HW"></a>或曰。<a id="a-HX"></a>阴者堕于世。<a id="a-HY"></a>无为者不堕世。<a id="a-HZ"></a>或曰。<a id="a-Ha"></a>阴者堕于阴。<a id="a-Hb"></a>无为者离于阴。<a id="a-Hc"></a>或曰。<a id="a-Hd"></a>阴者苦所缚。<a id="a-He"></a>无为者离苦缚。<a id="a-Hf"></a>或曰。<a id="a-Hg"></a>阴者软中上。<a id="a-Hh"></a>无为者无软中上。<a id="a-Hi"></a>或曰。<a id="a-Hj"></a>阴者前后可得。<a id="a-Hk"></a>无为者无前后。<a id="a-Hl"></a>以是故。<a id="a-Hm"></a>无为不立阴中。<a id="a-Hn"></a>彼佛契经说八万法身。<a id="a-Ho"></a>问曰。<a id="a-Hp"></a>法身者有何齐限数。<a id="a-Hq"></a>有一说者。<a id="a-Hr"></a>一数经名法身。<a id="a-Hs"></a>谓彼一身。<a id="a-Ht"></a>是谓一身齐限数。<a id="a-Hu"></a>如是至一切八万。<a id="a-Hv"></a>更有说者。<a id="a-Hw"></a>谓契经说。<a id="a-Hx"></a>意止此是一法身齐限数。<a id="a-Hy"></a>如是契经说。<a id="a-Hz"></a>意断神足根力觉种道种。<a id="a-I0"></a>是谓一法身齐限数。<a id="a-I1"></a>如是至一切八万。<a id="a-I2"></a>算者说。<a id="a-I3"></a>八字一句三十二字为一首卢数。</p>
  <p id="aI4">有五百千　　亦复五千　　五百五千</p>
  <p id="aI5">一法身数</p>
  <p id="aI6">如是至八万。<a id="a-I7"></a>如是说者。<a id="a-I8"></a>佛契经教化故说八万度。<a id="a-I9"></a>谓度受化于圣道得度。<a id="a-IA"></a>彼八万度名八万法身。<a id="a-IB"></a>问曰。<a id="a-IC"></a>谓此有尔所身何以故。<a id="a-ID"></a>立五阴身。<a id="a-IE"></a>答曰。<a id="a-IF"></a>彼一切入五阴身中。<a id="a-IG"></a>谓欲者佛语教性。<a id="a-IH"></a>彼尽入色阴中。<a id="a-II"></a>谓欲者佛语名性。<a id="a-IJ"></a>彼尽入行阴中。<a id="a-IK"></a>是故一切八万法身尽入五阴中。<a id="a-IL"></a>此佛说契经。<a id="a-IM"></a>谓余五阴身。<a id="a-IN"></a>戒身定身慧身解脱身解脱知见身。<a id="a-IO"></a>问曰。<a id="a-IP"></a>如此余五阴身。<a id="a-IQ"></a>何以故。<a id="a-IR"></a>立五阴。<a id="a-IS"></a>答曰。<a id="a-IT"></a>彼亦尽入中。<a id="a-IU"></a>戒身入色阴中。<a id="a-IV"></a>余者入行阴中。<a id="a-IW"></a>以是故佛契经说五阴。<a id="a-IX"></a>广说五阴处尽。</p>
  <p data-pb></p>
  <h2 id="aIY">五盛阴处第二十</h2>
  <p id="aIZ">五盛阴者。<a id="a-Ia"></a>色盛阴痛盛阴想盛阴行盛阴识盛阴。<a id="a-Ib"></a>问曰。<a id="a-Ic"></a>色盛阴云何。<a id="a-Id"></a>答曰。<a id="a-Ie"></a>谓色过去未来现在。<a id="a-If"></a>欲生而生。<a id="a-Ig"></a>恚怒痴及余若干心烦恼生而生。<a id="a-Ih"></a>彼欲生而生者爱是。<a id="a-Ii"></a>恚者嗔是痴者无明是。<a id="a-Ij"></a>及余若干心烦恼生而生者。<a id="a-Ik"></a>谓彼心相应烦恼。<a id="a-Il"></a>说曰。<a id="a-Im"></a>此不应说恐生而生。<a id="a-In"></a>问曰。<a id="a-Io"></a>何以故。<a id="a-Ip"></a>答曰。<a id="a-Iq"></a>恐者无智性。<a id="a-Ir"></a>谓众生无智彼便恐。<a id="a-Is"></a>更有说者。<a id="a-It"></a>恐者身见性。<a id="a-Iu"></a>谓众生计有我彼便恐。<a id="a-Iv"></a>此亦入中。<a id="a-Iw"></a>如所说及余若干心烦恼。<a id="a-Ix"></a>如是说者此恐应说。<a id="a-Iy"></a>问曰。<a id="a-Iz"></a>何以故。<a id="a-J0"></a>答曰。<a id="a-J1"></a>恐者心数法心相应。<a id="a-J2"></a>问曰。<a id="a-J3"></a>此恐何所。<a id="a-J4"></a>答曰。<a id="a-J5"></a>在欲界非色无色界。<a id="a-J6"></a>问曰。<a id="a-J7"></a>若色无色界无恐者。<a id="a-J8"></a>彼契经云何通。<a id="a-J9"></a>彼风吹火至梵处。<a id="a-JA"></a>谓众生生光音天不久。<a id="a-JB"></a>未曾见世间成败。<a id="a-JC"></a>不知世间成败彼见火已恐怖惊愕身毛竖。<a id="a-JD"></a>火不来至此耶。<a id="a-JE"></a>谓众生前生光音天。<a id="a-JF"></a>彼见世间成败。<a id="a-JG"></a>彼知世间成败。<a id="a-JH"></a>见火已慰劳彼众生。<a id="a-JI"></a>诸众生勿恐怖。<a id="a-JJ"></a>诸众生勿恐怖。<a id="a-JK"></a>是火极至彼不至此。<a id="a-JL"></a>如汝所说。<a id="a-JM"></a>色无色界恐怖者。<a id="a-JN"></a>此云何通。<a id="a-JO"></a>如是余偈云何解。</p>
  <p id="aJP">世尊知一切　　说法成就眼</p>
  <p id="aJQ">如来人师子　　世中无比士</p>
  <p id="aJR">彼时长寿天　　名称色微妙</p>
  <p id="aJS">闻已惊恐怖　　如鹿畏师子</p>
  <p id="aJT">若色无色界无恐怖者。<a id="a-JU"></a>此云何通。<a id="a-JV"></a>答曰。<a id="a-JW"></a>恐怖者此说厌。<a id="a-JX"></a>问曰。<a id="a-JY"></a>恐怖厌者何差别。<a id="a-JZ"></a>答曰。<a id="a-Ja"></a>名即是差别。<a id="a-Jb"></a>此恐怖彼厌。<a id="a-Jc"></a>是谓差别。<a id="a-Jd"></a>或曰。<a id="a-Je"></a>恐怖者欲界。<a id="a-Jf"></a>厌者三界。<a id="a-Jg"></a>或曰。<a id="a-Jh"></a>为结障碍恐怖。<a id="a-Ji"></a>为善根障碍是厌。<a id="a-Jj"></a>尊者婆须蜜说曰。<a id="a-Jk"></a>恐怖及厌何差别。<a id="a-Jl"></a>答曰。<a id="a-Jm"></a>为结障碍是恐怖。<a id="a-Jn"></a>为善根障碍是厌。<a id="a-Jo"></a>重说曰。<a id="a-Jp"></a>为不善法障碍是恐怖。<a id="a-Jq"></a>为善法障碍是厌。<a id="a-Jr"></a>重说曰。<a id="a-Js"></a>二谛摄是恐怖。<a id="a-Jt"></a>三谛摄是厌。<a id="a-Ju"></a>重说曰。<a id="a-Jv"></a>无智性是恐怖。<a id="a-Jw"></a>慧性是厌。<a id="a-Jx"></a>尊者昙摩多罗说曰。<a id="a-Jy"></a>诸尊思念恶起诤是恐怖。<a id="a-Jz"></a>诤已心惧相是厌。<a id="a-K0"></a>恐怖及厌是差别。<a id="a-K1"></a>问曰。<a id="a-K2"></a>恐怖者为凡夫为圣人。<a id="a-K3"></a>答曰。<a id="a-K4"></a>恐怖者凡夫非圣人。<a id="a-K5"></a>问曰。<a id="a-K6"></a>何以故。<a id="a-K7"></a>恐怖者凡夫非圣人耶。<a id="a-K8"></a>答曰。<a id="a-K9"></a>彼圣人恐怖已尽。<a id="a-KA"></a>更有说者。<a id="a-KB"></a>凡夫亦有恐怖。<a id="a-KC"></a>圣人亦有恐怖。<a id="a-KD"></a>问曰。<a id="a-KE"></a>如圣人恐怖已尽。<a id="a-KF"></a>何所有恐怖。<a id="a-KG"></a>答曰。<a id="a-KH"></a>有五恐怖。<a id="a-KI"></a>死恐怖恶趣恐怖不活恐怖恶名恐怖众中恐怖。<a id="a-KJ"></a>此五恐怖圣人已尽。<a id="a-KK"></a>余恐怖圣人未尽。<a id="a-KL"></a>圣人者。<a id="a-KM"></a>须陀洹斯陀含阿那含阿罗汉辟支佛非佛。<a id="a-KN"></a>何以非佛。<a id="a-KO"></a>答曰。<a id="a-KP"></a>如来无所著等正觉恐怖永尽。<a id="a-KQ"></a>如色盛阴痛想行识盛阴亦尔。<a id="a-KR"></a>此是盛阴性。<a id="a-KS"></a>已种相身所有自然。<a id="a-KT"></a>说性已当说行。<a id="a-KU"></a>何以故说盛阴盛阴有何义。<a id="a-KV"></a>答曰。<a id="a-KW"></a>受所生是故说盛。<a id="a-KX"></a>谓生受是故说盛。<a id="a-KY"></a>受所养是故说盛。<a id="a-KZ"></a>谓养受是故说盛。<a id="a-Ka"></a>受所长是故说盛。<a id="a-Kb"></a>谓长受是故说盛。<a id="a-Kc"></a>受所来是故说盛。<a id="a-Kd"></a>谓来受是故说盛。<a id="a-Ke"></a>受所持是故说盛。<a id="a-Kf"></a>谓持受是故说盛。<a id="a-Kg"></a>受所等持是故说盛。<a id="a-Kh"></a>谓等持受是故说盛。<a id="a-Ki"></a>或曰。<a id="a-Kj"></a>受所转是故说盛。<a id="a-Kk"></a>谓转受是故说盛。<a id="a-Kl"></a>或曰。<a id="a-Km"></a>受着此中如尘垢。<a id="a-Kn"></a>是故说盛。<a id="a-Ko"></a>或曰。<a id="a-Kp"></a>受于此中所摄是故说盛。<a id="a-Kq"></a>或曰。<a id="a-Kr"></a>此是受屋室居处。<a id="a-Ks"></a>依此已爱生而生。<a id="a-Kt"></a>见慢无明及余若干心烦恼生而生。<a id="a-Ku"></a>或曰。<a id="a-Kv"></a>此受所有是故说盛。<a id="a-Kw"></a>如外职所有。<a id="a-Kx"></a>如内职所有。<a id="a-Ky"></a>如王所有。<a id="a-Kz"></a>如是此受所有是故说盛。<a id="a-L0"></a>但内更无所有。<a id="a-L1"></a>若有问者。<a id="a-L2"></a>汝属谁谓作是。<a id="a-L3"></a>答我是受所有。<a id="a-L4"></a>或曰。<a id="a-L5"></a>受所广施设是故说盛。<a id="a-L6"></a>谓广施设受是故说盛。<a id="a-L7"></a>广者说痛为名。<a id="a-L8"></a>此盛阴界中不别施设。<a id="a-L9"></a>地中不别施设。<a id="a-LA"></a>除其意。<a id="a-LB"></a>谓因我阴余得盛阴名。<a id="a-LC"></a>因余阴我得盛阴名。<a id="a-LD"></a>若此意不别施设者。<a id="a-LE"></a>此外物不可施设阴以故尔。<a id="a-LF"></a>问曰。<a id="a-LG"></a>阴及盛阴何差别。<a id="a-LH"></a>答曰。<a id="a-LI"></a>名即是差别。<a id="a-LJ"></a>彼阴此盛阴。<a id="a-LK"></a>或曰。<a id="a-LL"></a>阴有漏无漏。<a id="a-LM"></a>盛阴一向有漏。<a id="a-LN"></a>或曰。<a id="a-LO"></a>阴染污不染污。<a id="a-LP"></a>盛阴一向染污。<a id="a-LQ"></a>或曰。<a id="a-LR"></a>阴摄三谛。<a id="a-LS"></a>盛阴摄二谛。<a id="a-LT"></a>或曰。<a id="a-LU"></a>阴或断或不断。<a id="a-LV"></a>盛阴一向断。<a id="a-LW"></a>或曰阴或受相应或不相应。<a id="a-LX"></a>盛阴一向相应。<a id="a-LY"></a>或曰。<a id="a-LZ"></a>阴得或结相应或不相应。<a id="a-La"></a>盛阴得一向结相应不离结。<a id="a-Lb"></a>或曰。<a id="a-Lc"></a>阴或学或无学或非学非无学。<a id="a-Ld"></a>盛阴一向非学非无学。<a id="a-Le"></a>阴及盛阴是谓差别。<a id="a-Lf"></a>广说五盛阴处尽。</p>
  <p data-pb></p>
  <h2 id="aLg">六界处第二十一</h2>
  <p id="aLh">六界者。<a id="a-Li"></a>地界水界火界风界空界识界。<a id="a-Lj"></a>问曰。<a id="a-Lk"></a>何以故作此论。<a id="a-Ll"></a>答曰。<a id="a-Lm"></a>此是佛契经。<a id="a-Ln"></a>此佛契经十八界总已说六界。<a id="a-Lo"></a>问曰。<a id="a-Lp"></a>何以故。<a id="a-Lq"></a>此佛契经十八界总已说六界。<a id="a-Lr"></a>答曰。<a id="a-Ls"></a>为教化故。<a id="a-Lt"></a>世尊教化。<a id="a-Lu"></a>或有利根或有钝根。<a id="a-Lv"></a>利根者说六界。<a id="a-Lw"></a>钝根者说十八界。<a id="a-Lx"></a>如利根钝根。<a id="a-Ly"></a>如是因力缘力内力外力内思惟长养。<a id="a-Lz"></a>从他闻尽当知。<a id="a-M0"></a>或曰。<a id="a-M1"></a>略者说六。<a id="a-M2"></a>广者说十八。<a id="a-M3"></a>如略如广如是分别不分别。<a id="a-M4"></a>卷及舒改不改。<a id="a-M5"></a>渐渐一时尽当知。<a id="a-M6"></a>以是故作此论。<a id="a-M7"></a>六界者。<a id="a-M8"></a>地界水界火界风界空界识界。<a id="a-M9"></a>此六界于十八界中摄十界七界少所入。<a id="a-MA"></a>摄十界者。<a id="a-MB"></a>四大及空界摄十界。<a id="a-MC"></a>眼界色界耳界声界鼻界香界舌界味界身界细滑界。<a id="a-MD"></a>七界少所入者。<a id="a-ME"></a>识界摄七心界。<a id="a-MF"></a>少所入谓彼有漏无漏。<a id="a-MG"></a>谓有漏者摄。<a id="a-MH"></a>无漏者不摄。<a id="a-MI"></a>是故少所入。<a id="a-MJ"></a>六界者地界水界火界风界空界识界。<a id="a-MK"></a>问曰。<a id="a-ML"></a>地界云何。<a id="a-MM"></a>答曰。<a id="a-MN"></a>佛契经说。<a id="a-MO"></a>地界云何坚是。<a id="a-MP"></a>此佛总说地界云何坚是。<a id="a-MQ"></a>但彼坚无量差别。<a id="a-MR"></a>内异外亦异。<a id="a-MS"></a>外异者。<a id="a-MT"></a>如此屋墙壁树木岩石山金银琉璃摩尼水精珠铜铁铅锡白镴。<a id="a-MU"></a>内异者。<a id="a-MV"></a>如发毛爪齿筋骨脾肾心肝肠胃腹大小便手足异。<a id="a-MW"></a>及余支节异。<a id="a-MX"></a>足极坚非手。<a id="a-MY"></a>谓内外坚。<a id="a-MZ"></a>彼一切总已说地界云何坚是。<a id="a-Ma"></a>问曰。<a id="a-Mb"></a>水界云何。<a id="a-Mc"></a>答曰。<a id="a-Md"></a>佛契经说。<a id="a-Me"></a>水界云何湿是。<a id="a-Mf"></a>此佛总说水界云何湿是。<a id="a-Mg"></a>但彼湿无量差别。<a id="a-Mh"></a>内异外亦异。<a id="a-Mi"></a>内异者。<a id="a-Mj"></a>如此目泪涎唾膏肪髓脑胆脓血小便支节间各异。<a id="a-Mk"></a>外异者。<a id="a-Ml"></a>涌泉深渊流水澹水河水池水大海。<a id="a-Mm"></a>至下水轮谓内外湿。<a id="a-Mn"></a>彼一切总已说。<a id="a-Mo"></a>水界云何湿是。<a id="a-Mp"></a>问曰。<a id="a-Mq"></a>火界云何。<a id="a-Mr"></a>答曰。<a id="a-Ms"></a>佛契经说。<a id="a-Mt"></a>火界云何热是。<a id="a-Mu"></a>此佛总说。<a id="a-Mv"></a>火界云何热是。<a id="a-Mw"></a>但彼热无量差别。<a id="a-Mx"></a>内异外亦异。<a id="a-My"></a>内异者。<a id="a-Mz"></a>令身热身温暖身烧身燋热得名数。<a id="a-N0"></a>饮食啖味令身安隐。<a id="a-N1"></a>手足各异支节亦异。<a id="a-N2"></a>外异者。<a id="a-N3"></a>如炬火灯火大聚火极大火鐟火泥犁火沷燋火。<a id="a-N4"></a>谓内极利非外。<a id="a-N5"></a>谓此饮食举着釜中极煮色不变。<a id="a-N6"></a>食入腹中已色即变。<a id="a-N7"></a>谓内外热。<a id="a-N8"></a>彼一切总已说。<a id="a-N9"></a>火界云何热是。<a id="a-NA"></a>问曰。<a id="a-NB"></a>风界云何。<a id="a-NC"></a>答曰。<a id="a-ND"></a>佛契经说。<a id="a-NE"></a>风界云何。<a id="a-NF"></a>谓吹起是。<a id="a-NG"></a>此佛总说风界。<a id="a-NH"></a>云何吹起。<a id="a-NI"></a>是但吹起无量差别。<a id="a-NJ"></a>内异外亦异。<a id="a-NK"></a>内异者。<a id="a-NL"></a>下风上风支节风腹中风力风脊风起风屈申风喘息风百脉风支节间各异。<a id="a-NM"></a>外异者。<a id="a-NN"></a>如尘土风无尘风随蓝风飘风成败风不成败风至风轮。<a id="a-NO"></a>谓内外吹起。<a id="a-NP"></a>彼一切总已说。<a id="a-NQ"></a>风界云何吹起是。<a id="a-NR"></a>问曰。<a id="a-NS"></a>空界云何。<a id="a-NT"></a>答曰。<a id="a-NU"></a>佛契经说。<a id="a-NV"></a>空界云何。<a id="a-NW"></a>谓色边色。<a id="a-NX"></a>谓色者造色是。<a id="a-NY"></a>于彼间施设。<a id="a-NZ"></a>如眼空耳空鼻空口空咽喉空。<a id="a-Na"></a>饮食来往处空。<a id="a-Nb"></a>住消处空。<a id="a-Nc"></a>下过处空。<a id="a-Nd"></a>更有说者。<a id="a-Ne"></a>空界云何。<a id="a-Nf"></a>空边色是。<a id="a-Ng"></a>此说空色不空色。<a id="a-Nh"></a>不空色者众生数。<a id="a-Ni"></a>空色者非众生数。<a id="a-Nj"></a>谓彼空非众生数色边施设。<a id="a-Nk"></a>如树间叶间墙间屋间牖间户间。<a id="a-Nl"></a>是谓空非众生数色边施设。<a id="a-Nm"></a>旧阿毗昙说。<a id="a-Nn"></a>皮性膜性肉性筋性骨性髓性。<a id="a-No"></a>色可知处亦可知。<a id="a-Np"></a>尊者婆须蜜说曰。<a id="a-Nq"></a>云何知有空界。<a id="a-Nr"></a>答曰。<a id="a-Ns"></a>契经可知。<a id="a-Nt"></a>世尊亦说。<a id="a-Nu"></a>谓此空中空诸所色覆所不覆。<a id="a-Nv"></a>问曰。<a id="a-Nw"></a>云何契经可知非现知耶。<a id="a-Nx"></a>答曰。<a id="a-Ny"></a>现亦可知。<a id="a-Nz"></a>谓昼所有明是空界所有。<a id="a-O0"></a>谓夜所有闇是空界所有。<a id="a-O1"></a>重说曰。<a id="a-O2"></a>形可知处亦可知。<a id="a-O3"></a>重说曰。<a id="a-O4"></a>夜闇障故不见。<a id="a-O5"></a>昼明障故不见。<a id="a-O6"></a>尊者昙摩多罗说曰。<a id="a-O7"></a>诸尊空界虽不可知。<a id="a-O8"></a>但非无智处。<a id="a-O9"></a>空界是色非是色。<a id="a-OA"></a>亦非此住非彼住。<a id="a-OB"></a>亦非空者相貌声世转可知。<a id="a-OC"></a>问曰。<a id="a-OD"></a>空空界何差别。<a id="a-OE"></a>答曰。<a id="a-OF"></a>空者非色。<a id="a-OG"></a>空界是色。<a id="a-OH"></a>空者不可见。<a id="a-OI"></a>空界者可见。<a id="a-OJ"></a>空者无对。<a id="a-OK"></a>空界者有对。<a id="a-OL"></a>空者无为。<a id="a-OM"></a>空界者有为。<a id="a-ON"></a>问曰。<a id="a-OO"></a>此论中更有论生。<a id="a-OP"></a>若空无为者。<a id="a-OQ"></a>此契经云何通。<a id="a-OR"></a>彼时世尊手扪摸空。<a id="a-OS"></a>手扪摸空已告诸比丘。<a id="a-OT"></a>比丘于意云何。<a id="a-OU"></a>手宁着此空缚空受空不。<a id="a-OV"></a>答曰。<a id="a-OW"></a>不也世尊。<a id="a-OX"></a>若空无为者。<a id="a-OY"></a>何以故。<a id="a-OZ"></a>世尊以手扪摸无为耶。<a id="a-Oa"></a>如是余契经偈云何通。</p>
  <p id="aOb">谓无积聚　　亦无我所　　空则无想</p>
  <p id="aOc">于离中行　　如鸟飞空　　足迹难寻</p>
  <p id="aOd">此云何通。<a id="a-Oe"></a>如是余契经偈云何解。</p>
  <p id="aOf">此空无足迹　　如外无沙门</p>
  <p id="aOg">此云何通耶。<a id="a-Oh"></a>如是余契经云何通。<a id="a-Oi"></a>于比丘意云何。<a id="a-Oj"></a>若巧画师画弟子。<a id="a-Ok"></a>宁能以色庄染此虚空不。<a id="a-Ol"></a>答曰。<a id="a-Om"></a>不也世尊。<a id="a-On"></a>何以故。<a id="a-Oo"></a>唯世尊。<a id="a-Op"></a>此虚空非色不可见无对。<a id="a-Oq"></a>是故巧画师画弟子。<a id="a-Or"></a>不能以色庄染此虚空。<a id="a-Os"></a>此云何通。<a id="a-Ot"></a>如是余偈云何解。</p>
  <p id="aOu">如鹿依林　　鸟飞虚空　　法归分别</p>
  <p id="aOv">真人趣灭</p>
  <p id="aOw">此云何通。<a id="a-Ox"></a>答曰。<a id="a-Oy"></a>谓世尊契经说。<a id="a-Oz"></a>于比丘意云何。<a id="a-P0"></a>手宁着此空缚空受空不。<a id="a-P1"></a>答曰。<a id="a-P2"></a>不也世尊。<a id="a-P3"></a>此佛契经以虚空界说虚空。<a id="a-P4"></a>如佛所说契经偈。</p>
  <p id="aP5">谓无积聚　　亦无我所　　空则无想</p>
  <p id="aP6">于离中行　　如鸟飞空　　足迹难寻</p>
  <p id="aP7">此佛契经偈虚空即说虚空。<a id="a-P8"></a>如佛所说契经偈。</p>
  <p id="aP9">此空无足迹　　如外无沙门</p>
  <p id="aPA">此佛契经偈虚空界说虚空。<a id="a-PB"></a>如佛契经说。<a id="a-PC"></a>于比丘意云何。<a id="a-PD"></a>若巧画师画弟子。<a id="a-PE"></a>宁能以色庄染此虚空不。<a id="a-PF"></a>答曰。<a id="a-PG"></a>不也世尊。<a id="a-PH"></a>唯世尊。<a id="a-PI"></a>此虚空非色不可见无对。<a id="a-PJ"></a>是故巧画师画弟子。<a id="a-PK"></a>不能以色庄染虚空。<a id="a-PL"></a>此佛契经以虚空界说虚空。<a id="a-PM"></a>如佛契经说偈。</p>
  <p id="aPN">如鹿依林　　鸟飞虚空　　法归分别</p>
  <p id="aPO">真人趣灭</p>
  <p id="aPP">此佛契经说偈。<a id="a-PQ"></a>以虚空界说虚空。<a id="a-PR"></a>问曰。<a id="a-PS"></a>彼虚空此虚空界为缘故住耶。<a id="a-PT"></a>为起故住耶。<a id="a-PU"></a>作此论已。<a id="a-PV"></a>有一说者。<a id="a-PW"></a>亦非缘故住。<a id="a-PX"></a>亦非起故住。<a id="a-PY"></a>问曰。<a id="a-PZ"></a>若不尔者此云何。<a id="a-Pa"></a>答曰。<a id="a-Pb"></a>彼虚空此普散。<a id="a-Pc"></a>虚空界与次第缘普散。<a id="a-Pd"></a>虚空界次第四大。<a id="a-Pe"></a>四大次第心数法。<a id="a-Pf"></a>若有欲虚空界非种者。<a id="a-Pg"></a>谤彼尔所法展转。<a id="a-Ph"></a>问曰。<a id="a-Pi"></a>识界云何。<a id="a-Pj"></a>答曰。<a id="a-Pk"></a>有漏意及六识。<a id="a-Pl"></a>问曰。<a id="a-Pm"></a>无漏法何以不立六界中。<a id="a-Pn"></a>答曰。<a id="a-Po"></a>无漏法者。<a id="a-Pp"></a>能灭坏破。<a id="a-Pq"></a>有此界增受长养有。<a id="a-Pr"></a>或曰。<a id="a-Ps"></a>无漏法者。<a id="a-Pt"></a>能断有相续。<a id="a-Pu"></a>能断轮转生老死。<a id="a-Pv"></a>此界者。<a id="a-Pw"></a>能相续有轮转生老死。<a id="a-Px"></a>或曰。<a id="a-Py"></a>无漏法者。<a id="a-Pz"></a>非身见种非颠倒种。<a id="a-Q0"></a>非爱种非使种。<a id="a-Q1"></a>非贪处非恚处非痴处。<a id="a-Q2"></a>非杂污非杂毒非杂浊。<a id="a-Q3"></a>非在有。<a id="a-Q4"></a>不堕苦习谛。<a id="a-Q5"></a>此界者。<a id="a-Q6"></a>身见种颠倒种爱种使种。<a id="a-Q7"></a>贪处恚处痴处。<a id="a-Q8"></a>杂污杂毒杂浊。<a id="a-Q9"></a>在有堕苦习谛。<a id="a-QA"></a>或曰。<a id="a-QB"></a>无漏法者。<a id="a-QC"></a>苦尽趣道。<a id="a-QD"></a>有尽趣道。<a id="a-QE"></a>贪尽趣道。<a id="a-QF"></a>尽生老死趣道。<a id="a-QG"></a>界者。<a id="a-QH"></a>苦习趣道。<a id="a-QI"></a>有习趣道。<a id="a-QJ"></a>贪习趣道。<a id="a-QK"></a>生老死习趣道。<a id="a-QL"></a>以是故无漏法不立界中。<a id="a-QM"></a>尊者婆须蜜说曰。<a id="a-QN"></a>何以故此界说有漏。<a id="a-QO"></a>答曰。<a id="a-QP"></a>此界有漏所生。<a id="a-QQ"></a>非无漏法有漏所生。<a id="a-QR"></a>重说曰。<a id="a-QS"></a>此生于有漏。<a id="a-QT"></a>不无漏法生于有漏。<a id="a-QU"></a>重说曰。<a id="a-QV"></a>界者士数。<a id="a-QW"></a>非无漏法士数。<a id="a-QX"></a>重说曰。<a id="a-QY"></a>界者报数。<a id="a-QZ"></a>不无漏法报数。<a id="a-Qa"></a>重说曰。<a id="a-Qb"></a>界者入母胎。<a id="a-Qc"></a>如所说因此界入母胎。<a id="a-Qd"></a>非因无漏法入母胎。<a id="a-Qe"></a>重说曰。<a id="a-Qf"></a>界者久时住。<a id="a-Qg"></a>不无漏法久时住。<a id="a-Qh"></a>是故说数。</p>
  <p id="aQi">二漏为士　　数及报应　　母胎久住</p>
  <p id="aQj">作界满偈</p>
  <p id="aQk">问曰。<a id="a-Ql"></a>阴盛阴界何差别。<a id="a-Qm"></a>答曰。<a id="a-Qn"></a>阴者已成势。<a id="a-Qo"></a>盛阴者转势。<a id="a-Qp"></a>界者重转势。<a id="a-Qq"></a>或曰。<a id="a-Qr"></a>阴者施设有为。<a id="a-Qs"></a>盛阴者施设行。<a id="a-Qt"></a>界者施设有漏。<a id="a-Qu"></a>阴盛阴界。<a id="a-Qv"></a>是谓差别。<a id="a-Qw"></a>广说六界处尽。</p>
 </body>
</html>