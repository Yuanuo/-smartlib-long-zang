<!doctype html>
<html id="z3IBW5m1Ay" data-ver="871">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">鞞婆沙论卷第四上</h1>
  <h2 id="a2">解十门大章</h2>
  <p id="a3">二十二根。<a id="a-4"></a>十八界十二入五阴。<a id="a-5"></a>五盛阴六界。<a id="a-6"></a>色法无色法。<a id="a-7"></a>可见法不可见法。<a id="a-8"></a>有对法无对法。<a id="a-9"></a>有漏法无漏法。<a id="a-A"></a>有为法无为法。<a id="a-B"></a>过去法未来法现在法。<a id="a-C"></a>善法不善法无记法。<a id="a-D"></a>欲界系法色界系法无色界系法。<a id="a-E"></a>学法无学法非学非无学法。<a id="a-F"></a>见断法思惟断法。<a id="a-G"></a>无断法。<a id="a-H"></a>四谛四禅四等四无色定。<a id="a-I"></a>八解脱。<a id="a-J"></a>八除入。<a id="a-K"></a>十一切入。<a id="a-L"></a>八智三三昧。<a id="a-M"></a>三结。<a id="a-N"></a>三不善根。<a id="a-O"></a>三有漏四流四扼四受四缚。<a id="a-P"></a>五盖五结五下分结五见。<a id="a-Q"></a>六身爱七使九结。<a id="a-R"></a>九十八使。</p>
  <p data-pb></p>
  <h2 id="aS">二十二根处第十六</h2>
  <p id="aT">二十二根者。<a id="a-U"></a>眼根耳鼻舌身意根。<a id="a-V"></a>男根女根命根乐根苦根喜根忧根护根信根精进念定慧根。<a id="a-W"></a>未知根已知根无知根。<a id="a-X"></a>问曰。<a id="a-Y"></a>何以故。<a id="a-Z"></a>彼作经者依二十二根而作论。<a id="a-a"></a>答曰。<a id="a-b"></a>彼作经者意欲。<a id="a-c"></a>亦如所欲。<a id="a-d"></a>如是作经与法不相违。<a id="a-e"></a>以是故依二十二根而作论。<a id="a-f"></a>或曰。<a id="a-g"></a>彼作经者无事。<a id="a-h"></a>问曰。<a id="a-i"></a>何以故彼作经者无事。<a id="a-j"></a>答曰。<a id="a-k"></a>此是佛契经。<a id="a-l"></a>佛契经说二十二根。<a id="a-m"></a>彼作经者于佛契经中依本末处所已。<a id="a-n"></a>此阿毗昙中作论。<a id="a-o"></a>彼作经者不能二十二根中减一根。<a id="a-p"></a>已立二十一。<a id="a-q"></a>增一已立二十二。<a id="a-r"></a>问曰。<a id="a-s"></a>何以故。<a id="a-t"></a>答曰。<a id="a-u"></a>所谓是一切佛契经。<a id="a-v"></a>亦不增亦不减。<a id="a-w"></a>不增者无增可减。<a id="a-x"></a>不减者无减可增。<a id="a-y"></a>如不增不减。<a id="a-z"></a>如是无量深无边。<a id="a-10"></a>无量深者无量义故。<a id="a-11"></a>无边者无边味故。<a id="a-12"></a>如大海无量深无边。<a id="a-13"></a>如是佛契经无量深无边。<a id="a-14"></a>无量深者无量义故。<a id="a-15"></a>无边者无边味故。<a id="a-16"></a>如尊者舍利弗。<a id="a-17"></a>如是比百千那术。<a id="a-18"></a>以佛契经二句作百千经。<a id="a-19"></a>令智尽而住不能尽佛契经。<a id="a-1A"></a>或曰。<a id="a-1B"></a>得其边崖。<a id="a-1C"></a>如佛契经此论。<a id="a-1D"></a>是故作经者无事。<a id="a-1E"></a>问曰。<a id="a-1F"></a>置彼作经者。<a id="a-1G"></a>何以故佛契经说二十二根。<a id="a-1H"></a>答曰。<a id="a-1I"></a>佛世尊为教化故说二十二根。<a id="a-1J"></a>彼受化者应须二十二根。<a id="a-1K"></a>或曰。<a id="a-1L"></a>契经有本末有因有缘。<a id="a-1M"></a>问曰。<a id="a-1N"></a>契经有何本末。<a id="a-1O"></a>答曰。<a id="a-1P"></a>说者有生闻梵志。<a id="a-1Q"></a>彼中食后彷佯游行至世尊所。<a id="a-1R"></a>到已共世尊面相慰劳已。<a id="a-1S"></a>在一面坐。<a id="a-1T"></a>一面坐已。<a id="a-1U"></a>生闻梵志白世尊曰。<a id="a-1V"></a>瞿昙。<a id="a-1W"></a>我欲少有所问。<a id="a-1X"></a>听我所问当为我说。<a id="a-1Y"></a>世尊告曰。<a id="a-1Z"></a>梵志。<a id="a-1a"></a>随所欲问。<a id="a-1b"></a>梵志曰。<a id="a-1c"></a>瞿昙。<a id="a-1d"></a>根谓根。<a id="a-1e"></a>瞿昙。<a id="a-1f"></a>根有几所。<a id="a-1g"></a>云何瞿昙。<a id="a-1h"></a>根根所摄。<a id="a-1i"></a>施设而施设。<a id="a-1j"></a>世尊告曰。<a id="a-1k"></a>汝梵志。<a id="a-1l"></a>有二十二根。<a id="a-1m"></a>从眼根至无知根。<a id="a-1n"></a>此梵志有尔所根。<a id="a-1o"></a>如是如来根根所施设而施设。<a id="a-1p"></a>梵志。<a id="a-1q"></a>若如是说此非根。<a id="a-1r"></a>如沙门瞿昙所施设。<a id="a-1s"></a>我舍此根更施设余根者。<a id="a-1t"></a>彼但有言。<a id="a-1u"></a>数问已不知增益生痴。<a id="a-1v"></a>何以故。<a id="a-1w"></a>如非境界。<a id="a-1x"></a>如梵志问佛答。<a id="a-1y"></a>是故契经不必索本末此应索。<a id="a-1z"></a>彼梵志何以故问根不问界入阴谛沙门果道品缘起。<a id="a-20"></a>有一说者。<a id="a-21"></a>谓彼梵志疑而问。<a id="a-22"></a>不疑不问。<a id="a-23"></a>或曰。<a id="a-24"></a>彼梵志善能求喜行。<a id="a-25"></a>彼尽游九十六种道。<a id="a-26"></a>为施设根故。<a id="a-27"></a>彼或有一为施设根如尼揵。<a id="a-28"></a>是故彼不截菜。<a id="a-29"></a>亦不饮冷水。<a id="a-2A"></a>谓彼于外物计有命想。<a id="a-2B"></a>问曰。<a id="a-2C"></a>彼尼揵于外物有何根想。<a id="a-2D"></a>一说。<a id="a-2E"></a>者意根也。<a id="a-2F"></a>复有说者。<a id="a-2G"></a>命根也。<a id="a-2H"></a>如是说者意根及命根。<a id="a-2I"></a>更复有施设二根行及意。<a id="a-2J"></a>复有施设二根。<a id="a-2K"></a>若眼不见色耳不闻声。<a id="a-2L"></a>彼是圣修诸根如彼波罗施。<a id="a-2M"></a>问曰。<a id="a-2N"></a>何以故名波罗施。<a id="a-2O"></a>答曰。<a id="a-2P"></a>是彼名名波罗施。<a id="a-2Q"></a>或曰。<a id="a-2R"></a>彼姓波罗施。<a id="a-2S"></a>是故名波罗施。<a id="a-2T"></a>如姓婆蹉拘蹉婆罗婆羯提罗。<a id="a-2U"></a>如是彼姓波罗施。<a id="a-2V"></a>是故名波罗施。<a id="a-2W"></a>若母刹利种父梵志种。<a id="a-2X"></a>此亦名波罗施。<a id="a-2Y"></a>母梵志种父刹利种。<a id="a-2Z"></a>亦名波罗施。<a id="a-2a"></a>如从驴马生名为骡。<a id="a-2b"></a>此梵志姓名波罗施。<a id="a-2c"></a>彼弟子名郁多罗。<a id="a-2d"></a>中食后彷佯行至世尊所。<a id="a-2e"></a>到已共世尊而相慰劳已。<a id="a-2f"></a>却坐一面。<a id="a-2g"></a>坐一面已。<a id="a-2h"></a>世尊告曰。<a id="a-2i"></a>郁多罗。<a id="a-2j"></a>汝师波罗施为弟子说修根不。<a id="a-2k"></a>郁多罗白世尊曰。<a id="a-2l"></a>如是瞿昙。<a id="a-2m"></a>波罗施为弟子说修根。<a id="a-2n"></a>世尊告曰。<a id="a-2o"></a>郁多罗。<a id="a-2p"></a>云何波罗施为弟子说修根。<a id="a-2q"></a>郁多罗曰。<a id="a-2r"></a>唯瞿昙。<a id="a-2s"></a>眼不见色耳不闻声。<a id="a-2t"></a>彼是圣修诸根。<a id="a-2u"></a>世尊告曰。<a id="a-2v"></a>如是郁多罗。<a id="a-2w"></a>盲者为修根。<a id="a-2x"></a>郁多罗。<a id="a-2y"></a>盲者眼不见色。<a id="a-2z"></a>彼时尊者阿难在世尊后。<a id="a-30"></a>手执拂拂世尊。<a id="a-31"></a>于是尊者阿难告郁多罗曰。<a id="a-32"></a>如是郁多罗。<a id="a-33"></a>聋者为修根。<a id="a-34"></a>郁多罗。<a id="a-35"></a>聋者耳不闻声。<a id="a-36"></a>问曰。<a id="a-37"></a>如尊者舍利弗。<a id="a-38"></a>如是比百千那术。<a id="a-39"></a>世尊能答彼能断意。<a id="a-3A"></a>何以故世尊答一。<a id="a-3B"></a>阿难答二。<a id="a-3C"></a>何以故。<a id="a-3D"></a>世尊不止阿难。<a id="a-3E"></a>答曰。<a id="a-3F"></a>世尊知阿难言在咽喉欲语。<a id="a-3G"></a>世尊三阿僧祇劫百千苦行已终不断他辩。<a id="a-3H"></a>以是故本师赞曰。</p>
  <p id="a3I">己弟子说法时　　专心听不断论</p>
  <p id="a3J">以是故在众说　　于中间无能难</p>
  <p id="a3K">以是故不止。<a id="a-3L"></a>或曰。<a id="a-3M"></a>世尊作是念。<a id="a-3N"></a>若我说阿难比丘说亦尔。<a id="a-3O"></a>彼不增不减。<a id="a-3P"></a>如不增不减。<a id="a-3Q"></a>以是故不止。<a id="a-3R"></a>或曰。<a id="a-3S"></a>断彼异学意故。<a id="a-3T"></a>若世尊说一阿难不说二。<a id="a-3U"></a>彼异学还至己众已。<a id="a-3V"></a>当自称誉。<a id="a-3W"></a>彼师伏我非弟子。<a id="a-3X"></a>我师往者彼不能伏。<a id="a-3Y"></a>若世尊说一阿难说二。<a id="a-3Z"></a>令彼异学势力断。<a id="a-3a"></a>彼作是念。<a id="a-3b"></a>我不与弟子何况师。<a id="a-3c"></a>是断彼异学意故。<a id="a-3d"></a>世尊说一阿难说二。<a id="a-3e"></a>或曰。<a id="a-3f"></a>欲满彼异学意愿故。<a id="a-3g"></a>彼异学作是念。<a id="a-3h"></a>此沙门瞿昙不可伏不可胜。<a id="a-3i"></a>一切师最妙。<a id="a-3j"></a>谓本大师者彼亦不能伏。<a id="a-3k"></a>此况复如我比。<a id="a-3l"></a>我正可共弟子论。<a id="a-3m"></a>世尊常欲满彼意所欲愿。<a id="a-3n"></a>随所应解而为说。<a id="a-3o"></a>是故欲满彼异学意愿故不止。<a id="a-3p"></a>或曰。<a id="a-3q"></a>义证故。<a id="a-3r"></a>阿难彼异学所宗敬。<a id="a-3s"></a>能说因提书。<a id="a-3t"></a>及容色妙故。<a id="a-3u"></a>世尊说。<a id="a-3v"></a>以此住问是法应汝所说不。<a id="a-3w"></a>以是义证故。<a id="a-3x"></a>世尊说一阿难说二。<a id="a-3y"></a>或曰。<a id="a-3z"></a>异学不欲令弟子有所说恐还难问使我堕不如故。<a id="a-40"></a>世尊无此事。<a id="a-41"></a>如尊者舍利弗所有智。<a id="a-42"></a>百千那术数不能及佛。<a id="a-43"></a>况复余者。<a id="a-44"></a>以是故世尊不止阿难。<a id="a-45"></a>或曰。<a id="a-46"></a>现己无悭嫉妒故。<a id="a-47"></a>异学不欲令弟子有所说。<a id="a-48"></a>恐我所得供养弟子得故。<a id="a-49"></a>世尊无此事。<a id="a-4A"></a>如世尊所得恭敬供养。<a id="a-4B"></a>尽令一切众生得。<a id="a-4C"></a>佛不得者于此处亦不忧戚。<a id="a-4D"></a>是谓现己无悭嫉妒故不止阿难。<a id="a-4E"></a>或曰。<a id="a-4F"></a>现善说法故。<a id="a-4G"></a>成就说法故。<a id="a-4H"></a>一见一慧一欲一忍故。<a id="a-4I"></a>彼异学法不善说。<a id="a-4J"></a>如破塔不可依。<a id="a-4K"></a>如是彼意尽坏志亦坏。<a id="a-4L"></a>师志异弟子志异。<a id="a-4M"></a>此法无彼咎。<a id="a-4N"></a>如师志弟子亦尔。<a id="a-4O"></a>义同义句同句味同味乃至同第一义。<a id="a-4P"></a>是谓善说法故。<a id="a-4Q"></a>成就说法故。<a id="a-4R"></a>一见一慧一欲一忍故。<a id="a-4S"></a>以是故。<a id="a-4T"></a>世尊说一阿难说二。<a id="a-4U"></a>故世尊不止阿难。<a id="a-4V"></a>问曰。<a id="a-4W"></a>世尊说彼异学有何咎。<a id="a-4X"></a>彼说亦尔。<a id="a-4Y"></a>盲及聋圣修根。<a id="a-4Z"></a>答曰。<a id="a-4a"></a>佛报彼梵志。<a id="a-4b"></a>极大咎断一切意。<a id="a-4c"></a>世尊说曰。<a id="a-4d"></a>若汝言聋盲圣修根者。<a id="a-4e"></a>为唐出家虚剃须发空修梵行。<a id="a-4f"></a>应坏此二根眼根及耳根。<a id="a-4g"></a>如是即圣修根。<a id="a-4h"></a>以是故。<a id="a-4i"></a>佛报梵志。<a id="a-4j"></a>极大咎断一切意。<a id="a-4k"></a>复有施设五根。<a id="a-4l"></a>香味眼皮耳根。<a id="a-4m"></a>香者鼻根。<a id="a-4n"></a>味者舌根。<a id="a-4o"></a>眼者眼根。<a id="a-4p"></a>皮者身根。<a id="a-4q"></a>耳即耳根。<a id="a-4r"></a>施设如毗施师也。<a id="a-4s"></a>复有施设十一根。<a id="a-4t"></a>五觉根五行根。<a id="a-4u"></a>五觉根者。<a id="a-4v"></a>眼耳鼻舌身根。<a id="a-4w"></a>五行根者。<a id="a-4x"></a>手根足根口根大便根小便根意根。<a id="a-4y"></a>为十一如僧呿也。<a id="a-4z"></a>复有施设百二十根。<a id="a-50"></a>问曰。<a id="a-51"></a>云何异学施设百二十根。<a id="a-52"></a>答曰。<a id="a-53"></a>九十八使及二十二根也。<a id="a-54"></a>如是说此不论。<a id="a-55"></a>彼异学不能分别如此法。<a id="a-56"></a>问曰。<a id="a-57"></a>若不能分别者。<a id="a-58"></a>云何彼异学施设百二十根。<a id="a-59"></a>答曰。<a id="a-5A"></a>二眼二耳二鼻舌根身根意根命根五痛根五信此地狱。<a id="a-5B"></a>二十畜生。<a id="a-5C"></a>二十饿鬼。<a id="a-5D"></a>二十天上。<a id="a-5E"></a>二十人间。<a id="a-5F"></a>二十阿须罗。<a id="a-5G"></a>欲令六趣彼亦二十。<a id="a-5H"></a>是彼异学施设百二十根。<a id="a-5I"></a>复有说者。<a id="a-5J"></a>彼异学非施设此百二十根。<a id="a-5K"></a>问曰。<a id="a-5L"></a>若不尔者复云何。<a id="a-5M"></a>答曰。<a id="a-5N"></a>彼异学施设百二十因陀罗。<a id="a-5O"></a>如所说。<a id="a-5P"></a>龙主迦留罗主阿须罗主天主人主梵天主。<a id="a-5Q"></a>如此极上极妙身。<a id="a-5R"></a>一一应受百二十主。<a id="a-5S"></a>彼梵志闻已重更生疑。<a id="a-5T"></a>不知何者第一义施设一根耶。<a id="a-5U"></a>至百二十根耶。<a id="a-5V"></a>彼闻释种家生童男。<a id="a-5W"></a>三十二相庄严身。<a id="a-5X"></a>八十种好金色圆光。<a id="a-5Y"></a>梵音声如伽毗凌伽鸟。<a id="a-5Z"></a>视之无厌。<a id="a-5a"></a>彼生时行七步。<a id="a-5b"></a>二龙洗浴。<a id="a-5c"></a>梵志相记于二处非余。<a id="a-5d"></a>若在家者为转轮王如法法王。<a id="a-5e"></a>若除须发被着袈裟信乐舍家学道。<a id="a-5f"></a>当成如来无所著等正觉。<a id="a-5g"></a>世间悉闻。<a id="a-5h"></a>彼已出家学道降魔眷属已。<a id="a-5i"></a>成无上最正觉。<a id="a-5j"></a>得一切智及一切现断一切疑。<a id="a-5k"></a>授一切定决一切论。<a id="a-5l"></a>我当往问。<a id="a-5m"></a>何者第一义。<a id="a-5n"></a>施设一根至百二十根耶。<a id="a-5o"></a>彼便至世尊所。<a id="a-5p"></a>到已共世尊面相慰劳。<a id="a-5q"></a>慰劳已却坐一面。<a id="a-5r"></a>白世尊曰。<a id="a-5s"></a>唯瞿昙。<a id="a-5t"></a>我欲有所问。<a id="a-5u"></a>听我所问当为我说。<a id="a-5v"></a>世尊告曰。<a id="a-5w"></a>梵志。<a id="a-5x"></a>随所欲问。<a id="a-5y"></a>梵志曰。<a id="a-5z"></a>瞿昙。<a id="a-60"></a>根谓根。<a id="a-61"></a>瞿昙。<a id="a-62"></a>根有几所。<a id="a-63"></a>云何瞿昙。<a id="a-64"></a>根根所摄施设而施设。<a id="a-65"></a>此不说谁施设几根。<a id="a-66"></a>问曰。<a id="a-67"></a>何以故不说。<a id="a-68"></a>答曰。<a id="a-69"></a>彼作是念。<a id="a-6A"></a>若我说者彼闻已取彼胜者答我。<a id="a-6B"></a>世尊告曰。<a id="a-6C"></a>汝梵志有二十二根。<a id="a-6D"></a>从眼根至无知根。<a id="a-6E"></a>此梵志有尔所根。<a id="a-6F"></a>如是如来根根所摄施设而施设。<a id="a-6G"></a>梵志若如是说非此根。<a id="a-6H"></a>如沙门瞿昙所施设。<a id="a-6I"></a>我舍此根更施设余根者。<a id="a-6J"></a>彼但有言数问已。<a id="a-6K"></a>不知增益生痴。<a id="a-6L"></a>何以故。<a id="a-6M"></a>如非境界。<a id="a-6N"></a>问曰。<a id="a-6O"></a>何以故说。<a id="a-6P"></a>此梵志有尔所根。<a id="a-6Q"></a>如是如来根根所摄施设而施设。<a id="a-6R"></a>答曰。<a id="a-6S"></a>止彼本所闻。<a id="a-6T"></a>谓彼施设一根至百二十根。<a id="a-6U"></a>此非如彼所说。<a id="a-6V"></a>我是一切智一切见。<a id="a-6W"></a>犹不能增减二十二根。<a id="a-6X"></a>况复异学以见坏意成就凡智。<a id="a-6Y"></a>以是故彼梵志问根。<a id="a-6Z"></a>不问界入阴谛沙门果道品及缘起二十二根者。<a id="a-6a"></a>眼根至无知根问曰名有二十二根种有几阿毗昙者说曰。<a id="a-6b"></a>师说也。<a id="a-6c"></a>名有二十二根。<a id="a-6d"></a>种有十七。<a id="a-6e"></a>阿毗昙者五根。<a id="a-6f"></a>不欲令是种男根女根未知根已知根无知根。<a id="a-6g"></a>问曰。<a id="a-6h"></a>男根女根何以不欲令是种。<a id="a-6i"></a>答曰。<a id="a-6j"></a>彼说如阿毗昙中所说。<a id="a-6k"></a>云何女根身根少分。<a id="a-6l"></a>云何男根身根少分。<a id="a-6m"></a>彼离身根不欲令男女根别有种。<a id="a-6n"></a>问曰。<a id="a-6o"></a>未知根已知根无知根。<a id="a-6p"></a>何以故。<a id="a-6q"></a>不欲令是种。<a id="a-6r"></a>答曰彼说此九根合聚未知根。<a id="a-6s"></a>九根合聚已知根。<a id="a-6t"></a>九根合聚无知根。<a id="a-6u"></a>合聚九根者。<a id="a-6v"></a>意根三痛根信五。<a id="a-6w"></a>此九根或时未知根。<a id="a-6x"></a>知时已知根。<a id="a-6y"></a>或时无知根。<a id="a-6z"></a>见道中未知根。<a id="a-70"></a>思惟道中已知根。<a id="a-71"></a>无学道中无知根。<a id="a-72"></a>坚信坚法意中未知根。<a id="a-73"></a>信解脱见到身证意中已知根。<a id="a-74"></a>慧解脱俱解脱意中无知根。<a id="a-75"></a>如此九根或未知根。<a id="a-76"></a>或已知根或无知根。<a id="a-77"></a>以是故。<a id="a-78"></a>彼名有二十二根。<a id="a-79"></a>种有十七。<a id="a-7A"></a>尊者昙摩多罗说。<a id="a-7B"></a>名有二十二根。<a id="a-7C"></a>种有十四。<a id="a-7D"></a>彼尊者昙摩多罗。<a id="a-7E"></a>此五根不欲令是种。<a id="a-7F"></a>更有三命根护根定根。<a id="a-7G"></a>问曰。<a id="a-7H"></a>彼何以故。<a id="a-7I"></a>命根不欲令是种。<a id="a-7J"></a>答曰。<a id="a-7K"></a>此命根不相应行阴所摄。<a id="a-7L"></a>彼尊者昙摩多罗不相应行阴非是种。<a id="a-7M"></a>问曰。<a id="a-7N"></a>彼何以故。<a id="a-7O"></a>护根不欲令是种。<a id="a-7P"></a>答曰。<a id="a-7Q"></a>彼尊者昙摩多罗说。<a id="a-7R"></a>有尔所痛。<a id="a-7S"></a>谓若乐若苦彼不苦不乐痛。<a id="a-7T"></a>亦不能苦亦不能乐。<a id="a-7U"></a>此云何痛。<a id="a-7V"></a>问曰。<a id="a-7W"></a>彼佛契经云何通。<a id="a-7X"></a>佛说三痛乐痛苦痛不苦不乐痛。<a id="a-7Y"></a>答曰。<a id="a-7Z"></a>彼说有乐痛苦痛。<a id="a-7a"></a>或软或增上或钝或利谓彼乐痛苦痛软乐痛苦痛钝乐痛苦痛止。<a id="a-7b"></a>是彼不苦不乐痛。<a id="a-7c"></a>但彼离苦乐不欲更有痛。<a id="a-7d"></a>以故尔。<a id="a-7e"></a>问曰。<a id="a-7f"></a>彼何以故。<a id="a-7g"></a>定根不欲令是种。<a id="a-7h"></a>答曰。<a id="a-7i"></a>彼从契经起。<a id="a-7j"></a>佛契经说。<a id="a-7k"></a>定根云何。<a id="a-7l"></a>答曰。<a id="a-7m"></a>善意一心。<a id="a-7n"></a>彼昙摩多罗离心更无别定种。<a id="a-7o"></a>以是故。<a id="a-7p"></a>彼名二十二根。<a id="a-7q"></a>种有十四。<a id="a-7r"></a>尊者佛陀提婆说。<a id="a-7s"></a>名有二十二根。<a id="a-7t"></a>种或二或五。<a id="a-7u"></a>谓彼尽是有为法二分四大及心。<a id="a-7v"></a>彼说色根者是四大差降。<a id="a-7w"></a>无色根者是心差降。<a id="a-7x"></a>以是故。<a id="a-7y"></a>彼名有二十二根。<a id="a-7z"></a>种或二或五。<a id="a-80"></a>如是说者名有二十二根。<a id="a-81"></a>种有十七。<a id="a-82"></a>如名如种如是名数种数名相种相名异种异名别种别名觉种觉。<a id="a-83"></a>如是尽当知。<a id="a-84"></a>尊者瞿沙说曰。<a id="a-85"></a>应说一根。<a id="a-86"></a>是第一义意根也。<a id="a-87"></a>问曰。<a id="a-88"></a>何以故。<a id="a-89"></a>答曰。<a id="a-8A"></a>谓此是内是普是共缘。<a id="a-8B"></a>内者内入所摄。<a id="a-8C"></a>普者从阿鼻地狱至第一有可得。<a id="a-8D"></a>共缘者一切法缘。<a id="a-8E"></a>谓余根离此聚中。<a id="a-8F"></a>眼根耳鼻舌身根男女根。<a id="a-8G"></a>虽是内。<a id="a-8H"></a>非是普非是共缘。<a id="a-8I"></a>五根中除护根。<a id="a-8J"></a>余四痛虽共缘。<a id="a-8K"></a>非是内。<a id="a-8L"></a>非是普。<a id="a-8M"></a>护根及信五虽普及共缘。<a id="a-8N"></a>非是内。<a id="a-8O"></a>未知根已知根无知根无别种。<a id="a-8P"></a>彼前已说。<a id="a-8Q"></a>谓根合聚。<a id="a-8R"></a>问曰。<a id="a-8S"></a>余根何因得根名。<a id="a-8T"></a>答曰。<a id="a-8U"></a>依故猗故染着故净故已净故。<a id="a-8V"></a>依者眼根耳鼻舌身根也。<a id="a-8W"></a>猗者命根也。<a id="a-8X"></a>染著者五痛也。<a id="a-8Y"></a>净者信五也。<a id="a-8Z"></a>已净者未知根已知根无知根也。<a id="a-8a"></a>问曰。<a id="a-8b"></a>若尔者男根女根何因得根名。<a id="a-8c"></a>答曰。<a id="a-8d"></a>此欲界中淫稷淫种。<a id="a-8e"></a>此淫稷淫种因男根女根也。<a id="a-8f"></a>或曰。<a id="a-8g"></a>因五事故。<a id="a-8h"></a>一者生生。<a id="a-8i"></a>二者生欲乐。<a id="a-8j"></a>三者能止结。<a id="a-8k"></a>四者依起染污身识。<a id="a-8l"></a>五者定行淫人。<a id="a-8m"></a>生生者胎生也。<a id="a-8n"></a>生欲乐者。<a id="a-8o"></a>彼淫人于此处起欲乐已遍身中生乐。<a id="a-8p"></a>如圣人从眉间起圣乐已遍身中生乐。<a id="a-8q"></a>如是彼淫者此处起欲乐已遍身中生乐。<a id="a-8r"></a>能止结者。<a id="a-8s"></a>须臾止也。<a id="a-8t"></a>依染污身识者。<a id="a-8u"></a>依余三种生识善不善无记。<a id="a-8v"></a>依男根女根已必生不善身识非是善。<a id="a-8w"></a>非是无记。<a id="a-8x"></a>定行淫人者。<a id="a-8y"></a>习淫心非不习淫心。<a id="a-8z"></a>是五事故。<a id="a-90"></a>一生生。<a id="a-91"></a>二生欲乐。<a id="a-92"></a>三能止结。<a id="a-93"></a>四依起染污身识。<a id="a-94"></a>五定行淫人。<a id="a-95"></a>以是故。<a id="a-96"></a>男根女根得名。<a id="a-97"></a>更有说者。<a id="a-98"></a>此中命根六。<a id="a-99"></a>当说第一义根。<a id="a-9A"></a>命根六者。<a id="a-9B"></a>眼根耳鼻舌身命根。<a id="a-9C"></a>问曰。<a id="a-9D"></a>何以故。<a id="a-9E"></a>答曰。<a id="a-9F"></a>谓此根本众生种。<a id="a-9G"></a>问曰。<a id="a-9H"></a>若此根本众生种。<a id="a-9I"></a>彼余根何因得名。<a id="a-9J"></a>答曰。<a id="a-9K"></a>因种因染着因净因已净。<a id="a-9L"></a>因种者意根也。<a id="a-9M"></a>因染著者五痛也。<a id="a-9N"></a>因净者信五也。<a id="a-9O"></a>因已净者三无漏根也。<a id="a-9P"></a>以是故余根得名。<a id="a-9Q"></a>问曰。<a id="a-9R"></a>男根女根何因得根名。<a id="a-9S"></a>答曰。<a id="a-9T"></a>谓此中转生人。<a id="a-9U"></a>亦生出要人。<a id="a-9V"></a>转生人者。<a id="a-9W"></a>如六师也。<a id="a-9X"></a>生出要人者。<a id="a-9Y"></a>佛辟支佛声闻也。<a id="a-9Z"></a>以是故男根女根得名。<a id="a-9a"></a>或曰。<a id="a-9b"></a>命根八当说第一义根。<a id="a-9c"></a>命根八者。<a id="a-9d"></a>眼根耳鼻舌身男女命根也。<a id="a-9e"></a>问曰。<a id="a-9f"></a>何以故。<a id="a-9g"></a>答曰。<a id="a-9h"></a>谓此根本众生种。<a id="a-9i"></a>问曰。<a id="a-9j"></a>若此根本种者。<a id="a-9k"></a>彼余根何因得名。<a id="a-9l"></a>答曰。<a id="a-9m"></a>因种因染着因净因已净得根名。<a id="a-9n"></a>因种者意根也。<a id="a-9o"></a>因染著者五痛也。<a id="a-9p"></a>因净者信五也。<a id="a-9q"></a>因已净者三无漏根也。<a id="a-9r"></a>以是故余根得名。<a id="a-9s"></a>此是根根性己种相身所有自然。<a id="a-9t"></a>说性已当说行。<a id="a-9u"></a>何以故名根。<a id="a-9v"></a>根有何义。<a id="a-9w"></a>答曰。<a id="a-9x"></a>增上义是根义。<a id="a-9y"></a>明义是根义。<a id="a-9z"></a>收义是根义。<a id="a-A0"></a>宗义是根义。<a id="a-A1"></a>最义是根义。<a id="a-A2"></a>胜义是根义。<a id="a-A3"></a>妙义是根义。<a id="a-A4"></a>生义是根义。<a id="a-A5"></a>问曰。<a id="a-A6"></a>若增上是根义者。<a id="a-A7"></a>一切有为法各各相增。<a id="a-A8"></a>无为法亦有为法增。<a id="a-A9"></a>何以故。<a id="a-AA"></a>立二十二根。<a id="a-AB"></a>答曰。<a id="a-AC"></a>此增上缘或增上或软或妙或下。<a id="a-AD"></a>谓彼增上缘增上及妙。<a id="a-AE"></a>当知二十二根。<a id="a-AF"></a>谓增上缘软及下。<a id="a-AG"></a>当知余法。<a id="a-AH"></a>或曰。<a id="a-AI"></a>虽一切有为法各各相增及无为法有为法增。<a id="a-AJ"></a>但余无有增上缘如是增如是明如是收如是宗如是最如是胜如是妙。<a id="a-AK"></a>如二十二根。<a id="a-AL"></a>如人各各相增。<a id="a-AM"></a>但余无有增上缘。<a id="a-AN"></a>如村中主国中王四天下转轮王。<a id="a-AO"></a>大千国梵王。<a id="a-AP"></a>三千大千世界佛世尊。<a id="a-AQ"></a>如是虽一切有为法各各相增及无为法有为法增。<a id="a-AR"></a>但余无有增上如是增如是明如是收如是宗如是最如是胜如是妙。<a id="a-AS"></a>如二十二根。<a id="a-AT"></a>是故说增上义明义收义宗义最义胜义妙义生义是根义。<a id="a-AU"></a>问曰。<a id="a-AV"></a>若增上义是根义。<a id="a-AW"></a>此根义何所为增上缘。<a id="a-AX"></a>答曰。<a id="a-AY"></a>眼根四事为增上缘。<a id="a-AZ"></a>一者己身端严。<a id="a-Aa"></a>二者持己身。<a id="a-Ab"></a>三者依生识。<a id="a-Ac"></a>四者不共事。<a id="a-Ad"></a>己身端严者。<a id="a-Ae"></a>极令身妙具足一切支节。<a id="a-Af"></a>若眼根不具。<a id="a-Ag"></a>彼非端正多所增恶。<a id="a-Ah"></a>若眼具已。<a id="a-Ai"></a>颜貌端正众不增恶。<a id="a-Aj"></a>是谓己身端严也。<a id="a-Ak"></a>持己身者。<a id="a-Al"></a>眼见好恶除恶从好。<a id="a-Am"></a>令身久住。<a id="a-An"></a>是谓持己身也。<a id="a-Ao"></a>依生识者。<a id="a-Ap"></a>依此眼生眼识。<a id="a-Aq"></a>是谓依生识也。<a id="a-Ar"></a>不共事者。<a id="a-As"></a>眼根见色此事余根无也。<a id="a-At"></a>耳根亦四事为增上缘。<a id="a-Au"></a>一者己身端严二者持己身。<a id="a-Av"></a>三者依生识。<a id="a-Aw"></a>四者不共事。<a id="a-Ax"></a>己身端严者。<a id="a-Ay"></a>极令身妙具足一切支节。<a id="a-Az"></a>若耳根不具。<a id="a-B0"></a>彼非端正多所增恶。<a id="a-B1"></a>若耳根具足颜貌端正众不增恶。<a id="a-B2"></a>是谓己身端严也。<a id="a-B3"></a>持己身者。<a id="a-B4"></a>耳闻好恶除恶从好。<a id="a-B5"></a>令身久住。<a id="a-B6"></a>是谓持己身也。<a id="a-B7"></a>依生识者。<a id="a-B8"></a>依此耳生耳识。<a id="a-B9"></a>是谓依生识也。<a id="a-BA"></a>不共事者。<a id="a-BB"></a>耳根闻声此事余根无也。<a id="a-BC"></a>更有说者。<a id="a-BD"></a>眼根持生死身为增上缘。<a id="a-BE"></a>如所说偈。</p>
  <p id="aBF">眼见诸恶　　如实当求　　慧以存世</p>
  <p id="aBG">除去诸恶</p>
  <p id="aBH">耳根持法身为增上缘。<a id="a-BI"></a>如所说偈。</p>
  <p id="aBJ">闻法能知　　闻恶不作　　闻除非义</p>
  <p id="aBK">闻得至灭</p>
  <p id="aBL">更有说者。<a id="a-BM"></a>眼根耳根俱持生死身及法身为增上缘。<a id="a-BN"></a>持生死身如前所说。<a id="a-BO"></a>持法身者。<a id="a-BP"></a>眼根近善知识诵习耳根闻法。<a id="a-BQ"></a>近善知识及闻法已。<a id="a-BR"></a>思惟念向法次法。<a id="a-BS"></a>以是故彼契经说。<a id="a-BT"></a>彼时梵摩梵志二根不坏。<a id="a-BU"></a>眼根及耳根。<a id="a-BV"></a>问曰。<a id="a-BW"></a>何以故。<a id="a-BX"></a>一切根中说二根不坏。<a id="a-BY"></a>眼根及耳根。<a id="a-BZ"></a>答曰。<a id="a-Ba"></a>谓二根入佛法中是门是度是道。<a id="a-Bb"></a>以是故。<a id="a-Bc"></a>一切根中说二根不坏。<a id="a-Bd"></a>眼及耳根。<a id="a-Be"></a>鼻根舌根身根亦四事为增上缘。<a id="a-Bf"></a>一者己身端严。<a id="a-Bg"></a>二者持己身。<a id="a-Bh"></a>三者依生识。<a id="a-Bi"></a>四者不共事。<a id="a-Bj"></a>己身端严者。<a id="a-Bk"></a>极令身妙具足一切支节。<a id="a-Bl"></a>若三根不具者非端正多所增恶。<a id="a-Bm"></a>三根具者颜貌端正众不增恶。<a id="a-Bn"></a>是谓己身端严也。<a id="a-Bo"></a>持己身者。<a id="a-Bp"></a>依此三根通揣食。<a id="a-Bq"></a>谓揣食即三入香味细滑是。<a id="a-Br"></a>是谓持己身也。<a id="a-Bs"></a>依生识者。<a id="a-Bt"></a>依此三根生三识。<a id="a-Bu"></a>是谓依生识也。<a id="a-Bv"></a>不共事者。<a id="a-Bw"></a>谓鼻嗅香舌知味身知细滑。<a id="a-Bx"></a>此事余根无也。<a id="a-By"></a>意根二事为增上缘。<a id="a-Bz"></a>一者次生当来有。<a id="a-C0"></a>二者自在。<a id="a-C1"></a>次生当来有者。<a id="a-C2"></a>如所说。<a id="a-C3"></a>阿难。<a id="a-C4"></a>若识不入母胎。<a id="a-C5"></a>宁名色膜渐厚不。<a id="a-C6"></a>阿难曰。<a id="a-C7"></a>不也世尊。<a id="a-C8"></a>是谓次生当来有也。<a id="a-C9"></a>自在者。<a id="a-CA"></a>如所说。<a id="a-CB"></a>比丘。<a id="a-CC"></a>心牵世间心烦恼心生自在。<a id="a-CD"></a>更有说者。<a id="a-CE"></a>意根复有二事增上缘。<a id="a-CF"></a>一者染着。<a id="a-CG"></a>二者清净。<a id="a-CH"></a>染著者。<a id="a-CI"></a>如所说。<a id="a-CJ"></a>心染着众生染着。<a id="a-CK"></a>清净者。<a id="a-CL"></a>如所说。<a id="a-CM"></a>心清净众生清净。<a id="a-CN"></a>是谓意根二事为增上缘。<a id="a-CO"></a>女根男根亦二事为增上缘。<a id="a-CP"></a>一者施设根。<a id="a-CQ"></a>二者断根。<a id="a-CR"></a>施设根者。<a id="a-CS"></a>本有一士夫。<a id="a-CT"></a>亦不知男亦不知女。<a id="a-CU"></a>若少生造色。<a id="a-CV"></a>因少造色故。<a id="a-CW"></a>女形异处所异持衣异所说异饮食异去来异男形亦异。<a id="a-CX"></a>更有说者。<a id="a-CY"></a>此男根女根复有二事为增上缘。<a id="a-CZ"></a>一者染着。<a id="a-Ca"></a>二者清净。<a id="a-Cb"></a>染著者非淫故说增上主。<a id="a-Cc"></a>此中无疑。<a id="a-Cd"></a>问曰。<a id="a-Ce"></a>若非淫者此云何。<a id="a-Cf"></a>答曰。<a id="a-Cg"></a>若有具此二根。<a id="a-Ch"></a>彼受非威仪。<a id="a-Ci"></a>能起五逆断善根。<a id="a-Cj"></a>灭一切善种子。<a id="a-Ck"></a>破坏一切善根。<a id="a-Cl"></a>此不成男性不成男。<a id="a-Cm"></a>无形二形不能作尔所恶。<a id="a-Cn"></a>清净者。<a id="a-Co"></a>若具此二根。<a id="a-Cp"></a>彼受具足戒威仪。<a id="a-Cq"></a>能起定威仪无漏威仪。<a id="a-Cr"></a>除欲界结色界结。<a id="a-Cs"></a>得须陀洹果斯陀含果阿那含果阿罗汉果辟支佛果佛果。<a id="a-Ct"></a>此不成男性不成男。<a id="a-Cu"></a>无形二形不能发尔所功德。<a id="a-Cv"></a>是谓男根女根二事为增上缘。<a id="a-Cw"></a>命根二事为增上缘。<a id="a-Cx"></a>一者施设根。<a id="a-Cy"></a>二者断根。<a id="a-Cz"></a>施设根者。<a id="a-D0"></a>至命存说有根死已有何根。<a id="a-D1"></a>更有说者。<a id="a-D2"></a>命根四事为增上缘。<a id="a-D3"></a>种类续种类持种类行种类不断。<a id="a-D4"></a>是谓命根四事为增上缘。<a id="a-D5"></a>五痛根一向染着。<a id="a-D6"></a>为增上缘。<a id="a-D7"></a>因五痛令众生趣东西南北。<a id="a-D8"></a>过栈道过刺道。<a id="a-D9"></a>过蒺[卄/梨]道。<a id="a-DA"></a>过山崄道。<a id="a-DB"></a>过罗刹渚入大海。<a id="a-DC"></a>洄澓涛波失搔摩罗山。<a id="a-DD"></a>同水色黑风暴起度恶龙处。<a id="a-DE"></a>所求财物尽为五痛故。<a id="a-DF"></a>更有说者。<a id="a-DG"></a>乐根喜根亦有二事为增上缘。<a id="a-DH"></a>一者染着。<a id="a-DI"></a>二者清净。<a id="a-DJ"></a>染著者。<a id="a-DK"></a>如所说。<a id="a-DL"></a>乐痛爱使所使。<a id="a-DM"></a>清净者。<a id="a-DN"></a>如所说。<a id="a-DO"></a>乐己心定。<a id="a-DP"></a>苦根忧根亦二事为增上缘。<a id="a-DQ"></a>一者染着。<a id="a-DR"></a>二者清净。<a id="a-DS"></a>染著者。<a id="a-DT"></a>如所说。<a id="a-DU"></a>苦痛恚使所使。<a id="a-DV"></a>清净者。<a id="a-DW"></a>如所说。<a id="a-DX"></a>因苦习。<a id="a-DY"></a>信护根亦二事为增上缘。<a id="a-DZ"></a>一者染着。<a id="a-Da"></a>二者清净。<a id="a-Db"></a>染著者。<a id="a-Dc"></a>如所说。<a id="a-Dd"></a>不苦不乐痛痴使所使。<a id="a-De"></a>清净者。<a id="a-Df"></a>如所说。<a id="a-Dg"></a>谓依六出要护彼习彼依彼立已。<a id="a-Dh"></a>谓此依六欲护便弃舍。<a id="a-Di"></a>如是彼得断。<a id="a-Dj"></a>如是五痛根二事为增上缘。<a id="a-Dk"></a>信五根一向清净为增上缘。<a id="a-Dl"></a>如所说偈。</p>
  <p id="aDm">信能度流　　不放逸海　　谛舍除苦</p>
  <p id="aDn">以慧清净</p>
  <p id="aDo">如所说。<a id="a-Dp"></a>舍利弗信邪成就。<a id="a-Dq"></a>若比丘比丘尼除去不善修行于善。<a id="a-Dr"></a>复如所说。<a id="a-Ds"></a>阿难精进能转成道。<a id="a-Dt"></a>如所说。<a id="a-Du"></a>舍利弗圣弟子成就精进力。<a id="a-Dv"></a>除去不善修行于善。<a id="a-Dw"></a>如所说。<a id="a-Dx"></a>我说一切中念如所说。<a id="a-Dy"></a>舍利弗圣弟子成就于念如守门人。<a id="a-Dz"></a>除去不善修行于善。<a id="a-E0"></a>如所说偈。</p>
  <p id="aE1">定者是道　　非定非道　　定已自知</p>
  <p id="aE2">五阴兴衰</p>
 </body>
</html>