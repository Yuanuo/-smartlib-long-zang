<!doctype html>
<html id="z3IBW5s1B2" data-ver="965">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">鞞婆沙论卷第七上</h1>
  <h2 id="a2">色无色法处第二十二</h2>
  <p id="a3">色法者无色法者。<a id="a-4"></a>问曰。<a id="a-5"></a>何以故作此论。<a id="a-6"></a>答曰。<a id="a-7"></a>断计我人意故。<a id="a-8"></a>及现大妙智故。<a id="a-9"></a>断计我人意者。<a id="a-A"></a>此色法无色法非是我。<a id="a-B"></a>现大妙智者。<a id="a-C"></a>若有行智成就智。<a id="a-D"></a>彼以此二句便知一切法。<a id="a-E"></a>谓此俱摄一切法。<a id="a-F"></a>具足一切法。<a id="a-G"></a>是谓断计我人意故及现大妙智。<a id="a-H"></a>故作此论。<a id="a-I"></a>色法无色法者。<a id="a-J"></a>问曰。<a id="a-K"></a>色法云何。<a id="a-L"></a>答曰。<a id="a-M"></a>十色入及一入少所入法入是。<a id="a-N"></a>问曰。<a id="a-O"></a>无色法云何。<a id="a-P"></a>答曰。<a id="a-Q"></a>一入意入是。<a id="a-R"></a>及一入少所入法入是。<a id="a-S"></a>问曰。<a id="a-T"></a>何以故说色法无色法。<a id="a-U"></a>答曰。<a id="a-V"></a>谓二眼界是色。<a id="a-W"></a>谓非二眼界是无色。<a id="a-X"></a>或曰。<a id="a-Y"></a>谓三眼界。<a id="a-Z"></a>肉眼天眼圣无上慧眼是色。<a id="a-a"></a>谓非三眼界是无色。<a id="a-b"></a>或曰。<a id="a-c"></a>谓二眼界及眼识缘是色。<a id="a-d"></a>谓非二眼界及非眼识缘是无色。<a id="a-e"></a>或曰。<a id="a-f"></a>谓四大所有及造色所有是色。<a id="a-g"></a>谓非四大所有。<a id="a-h"></a>及非造色所有是无色。<a id="a-i"></a>或曰。<a id="a-j"></a>谓二十种。<a id="a-k"></a>及二十一种是色。<a id="a-l"></a>谓非二十种。<a id="a-m"></a>及非二十一种是无色。<a id="a-n"></a>或曰。<a id="a-o"></a>谓方所有及方施设。<a id="a-p"></a>由延所有及由延施设是色。<a id="a-q"></a>谓非方所有及非方施设。<a id="a-r"></a>非由延所有及非由延施设是无色。<a id="a-s"></a>或曰。<a id="a-t"></a>谓色名及色所有是色。<a id="a-u"></a>谓非色名及非色所有是无色。<a id="a-v"></a>或曰。<a id="a-w"></a>谓粗可见睹可现是色。<a id="a-x"></a>谓细非可见非睹是无色。<a id="a-y"></a>尊者婆须蜜说曰。<a id="a-z"></a>云何为色相。<a id="a-10"></a>答曰。<a id="a-11"></a>渐渐生相是色相。<a id="a-12"></a>重说曰。<a id="a-13"></a>渐渐开张相是色相。<a id="a-14"></a>重说曰。<a id="a-15"></a>方所受相是色相。<a id="a-16"></a>重说曰。<a id="a-17"></a>处施设相是色相。<a id="a-18"></a>重说曰。<a id="a-19"></a>有障阂相是色相。<a id="a-1A"></a>重说曰。<a id="a-1B"></a>愚相是色相。<a id="a-1C"></a>重说曰。<a id="a-1D"></a>三相是色相。<a id="a-1E"></a>有色可见有对。<a id="a-1F"></a>有色不可见有对有色不可见无对。<a id="a-1G"></a>重说曰。<a id="a-1H"></a>持去相持来相是色相。<a id="a-1I"></a>重说曰。<a id="a-1J"></a>种相是色相。<a id="a-1K"></a>问曰。<a id="a-1L"></a>过去当来色及极微。<a id="a-1M"></a>复无教色不可种。<a id="a-1N"></a>欲令非是色耶。<a id="a-1O"></a>答曰。<a id="a-1P"></a>过去色已种。<a id="a-1Q"></a>当来色当种。<a id="a-1R"></a>极微者虽非一可种。<a id="a-1S"></a>但余极微合聚种。<a id="a-1T"></a>无教色者。<a id="a-1U"></a>虽不可种但教色可种。<a id="a-1V"></a>彼教色种已无教色。<a id="a-1W"></a>亦当言种如动树。<a id="a-1X"></a>当知影亦动此亦尔。<a id="a-1Y"></a>重说曰。<a id="a-1Z"></a>覆虚空相是色相。<a id="a-1a"></a>重说曰。<a id="a-1b"></a>四大因相是色相。<a id="a-1c"></a>重说曰。<a id="a-1d"></a>色者无色相。<a id="a-1e"></a>问曰。<a id="a-1f"></a>何所说。<a id="a-1g"></a>答曰。<a id="a-1h"></a>色者无一色相。<a id="a-1i"></a>何以故。<a id="a-1j"></a>谓眼界异相至细滑界亦异相。<a id="a-1k"></a>重说曰。<a id="a-1l"></a>有对相是色相。<a id="a-1m"></a>此说数。</p>
  <p id="a1n">渐渐生成　　开施设方　　处障阂愚</p>
  <p id="a1o">三去来种　　覆空与因　　一相并对</p>
  <p id="a1p">余者无色。<a id="a-1q"></a>广说色无色处尽。</p>
  <p data-pb></p>
  <h2 id="a1r">可见不可见法处第二十三</h2>
  <p id="a1s">见法者不可见法者。<a id="a-1t"></a>问曰。<a id="a-1u"></a>何以故作此论。<a id="a-1v"></a>答曰。<a id="a-1w"></a>断计我人意故。<a id="a-1x"></a>及现大妙智故。<a id="a-1y"></a>断计我人意者。<a id="a-1z"></a>此是可见法。<a id="a-20"></a>不可见法是非我。<a id="a-21"></a>现大妙智者。<a id="a-22"></a>若有行智成就智。<a id="a-23"></a>彼以此二句便知一切法。<a id="a-24"></a>谓此俱摄一切法。<a id="a-25"></a>具足一切法。<a id="a-26"></a>是谓断计我人意故及现大妙智故作此论。<a id="a-27"></a>复何以故作此论。<a id="a-28"></a>答曰。<a id="a-29"></a>或有欲令一切法可见。<a id="a-2A"></a>慧眼界故。<a id="a-2B"></a>谓若有欲尔者。<a id="a-2C"></a>断彼意故说可见法不可见法。<a id="a-2D"></a>是谓断他意。<a id="a-2E"></a>现己意说法如等故作此论。<a id="a-2F"></a>莫令断他意。<a id="a-2G"></a>亦莫现己意但说如等法故作此论。<a id="a-2H"></a>可见法不可见法者。<a id="a-2I"></a>问曰。<a id="a-2J"></a>可见法云何。<a id="a-2K"></a>答曰。<a id="a-2L"></a>一入是。<a id="a-2M"></a>问曰。<a id="a-2N"></a>不可见法云何。<a id="a-2O"></a>答曰。<a id="a-2P"></a>十一入是。<a id="a-2Q"></a>问曰。<a id="a-2R"></a>何以故说可见不可见法。<a id="a-2S"></a>答曰。<a id="a-2T"></a>谓眼行是可见。<a id="a-2U"></a>谓非眼行是不可见。<a id="a-2V"></a>或曰。<a id="a-2W"></a>谓眼光是可见。<a id="a-2X"></a>谓非眼光是不可见。<a id="a-2Y"></a>或曰。<a id="a-2Z"></a>谓二眼界是可见。<a id="a-2a"></a>谓非二眼界是不可见。<a id="a-2b"></a>或曰。<a id="a-2c"></a>谓三眼界是可见。<a id="a-2d"></a>谓非三眼界是不可见。<a id="a-2e"></a>或曰。<a id="a-2f"></a>谓二眼界及眼识缘是可见。<a id="a-2g"></a>谓非二眼界亦非眼识缘是不可见。<a id="a-2h"></a>尊者瞿沙亦尔说。<a id="a-2i"></a>二眼界及眼识缘故说可见。<a id="a-2j"></a>余者不可见。<a id="a-2k"></a>尊者婆须蜜说曰。<a id="a-2l"></a>可见法有何义。<a id="a-2m"></a>答曰。<a id="a-2n"></a>可示现是可见。<a id="a-2o"></a>重说曰。<a id="a-2p"></a>可示他是可见。<a id="a-2q"></a>眼行光来是可见。<a id="a-2r"></a>重说曰。<a id="a-2s"></a>可说此彼是可见也。<a id="a-2t"></a>不可见有何义。<a id="a-2u"></a>答曰。<a id="a-2v"></a>不可示现是不可见。<a id="a-2w"></a>重说曰。<a id="a-2x"></a>不可示现他是不可见。<a id="a-2y"></a>重说曰。<a id="a-2z"></a>非眼行光来是不可见。<a id="a-30"></a>重说曰。<a id="a-31"></a>不可说此彼是不可见。<a id="a-32"></a>广说可见不可见法处尽。</p>
  <p data-pb></p>
  <h2 id="a33">有对无对处第二十四</h2>
  <p id="a34">对法者无对法者。<a id="a-35"></a>何以故作此论。<a id="a-36"></a>答曰。<a id="a-37"></a>断计我人意故。<a id="a-38"></a>及现大妙智故。<a id="a-39"></a>断计我人意者。<a id="a-3A"></a>此是有对法。<a id="a-3B"></a>无对法非是我。<a id="a-3C"></a>现大妙智者。<a id="a-3D"></a>若有行智成就智。<a id="a-3E"></a>以此二句便知一切法。<a id="a-3F"></a>谓此俱摄一切法。<a id="a-3G"></a>具足一切法。<a id="a-3H"></a>是谓断计我人意故及现大妙智故作此论。<a id="a-3I"></a>有对法无对法者。<a id="a-3J"></a>问曰。<a id="a-3K"></a>有对法云何。<a id="a-3L"></a>答曰。<a id="a-3M"></a>十入是。<a id="a-3N"></a>无对法云何。<a id="a-3O"></a>答曰。<a id="a-3P"></a>二入是。<a id="a-3Q"></a>问曰。<a id="a-3R"></a>何以故说有对无对法。<a id="a-3S"></a>答曰。<a id="a-3T"></a>有对者说三种。<a id="a-3U"></a>一者障碍有对二者界有对。<a id="a-3V"></a>三者缘有对。<a id="a-3W"></a>障碍有对者。<a id="a-3X"></a>如手手相碍。<a id="a-3Y"></a>手与外种相碍。<a id="a-3Z"></a>外种外种相碍。<a id="a-3a"></a>外种与手相碍。<a id="a-3b"></a>界有对者。<a id="a-3c"></a>如眼界有碍。<a id="a-3d"></a>如是至意法界有碍。<a id="a-3e"></a>缘有对者。<a id="a-3f"></a>如意识共相应一切法碍。<a id="a-3g"></a>婆须蜜经说。<a id="a-3h"></a>因眼色阂。<a id="a-3i"></a>因色眼亦碍。<a id="a-3j"></a>至因意法碍。<a id="a-3k"></a>因法亦意阂。<a id="a-3l"></a>彼尊者婆须蜜说。<a id="a-3m"></a>此一向界碍是谓三种有对。<a id="a-3n"></a>于三种有对中此因界有对作论。<a id="a-3o"></a>非余有对。<a id="a-3p"></a>或曰。<a id="a-3q"></a>谓大障碍能舍是有对。<a id="a-3r"></a>谓非大障碍非舍是无对。<a id="a-3s"></a>或曰。<a id="a-3t"></a>谓粗可见睹可现是有对。<a id="a-3u"></a>谓细不可见不可睹不可现是无对。<a id="a-3v"></a>或曰。<a id="a-3w"></a>谓种生长是有对。<a id="a-3x"></a>内事种者。<a id="a-3y"></a>谓时精系。<a id="a-3z"></a>母胎生者。<a id="a-40"></a>谓时彼精。<a id="a-41"></a>渐厚长者。<a id="a-42"></a>谓时肉段生。<a id="a-43"></a>胞外种者。<a id="a-44"></a>谓时以种子。<a id="a-45"></a>种地中生者。<a id="a-46"></a>谓时子生。<a id="a-47"></a>萌芽长者。<a id="a-48"></a>谓时生茎节华果。<a id="a-49"></a>谓种生长是有对。<a id="a-4A"></a>谓若不种不生不长是无对。<a id="a-4B"></a>或曰。<a id="a-4C"></a>谓可知此住彼住是有对。<a id="a-4D"></a>谓不可知此住彼住是无对。<a id="a-4E"></a>或曰。</p>
  <p data-pb></p>
  <h2 id="a4F">有漏无漏处第二十五</h2>
  <p id="a4G">有漏法者无漏法者。<a id="a-4H"></a>何以故作此论。<a id="a-4I"></a>答曰。<a id="a-4J"></a>断计我人意故。<a id="a-4K"></a>现大妙智故。<a id="a-4L"></a>断计我人意者。<a id="a-4M"></a>此是有漏法。<a id="a-4N"></a>无漏法非是我。<a id="a-4O"></a>现大妙智者。<a id="a-4P"></a>谓行智成就智。<a id="a-4Q"></a>彼以此二句知一切法。<a id="a-4R"></a>谓此俱摄一切法。<a id="a-4S"></a>具足一切法。<a id="a-4T"></a>以是故作此论。<a id="a-4U"></a>复何以故作此论。<a id="a-4V"></a>答曰。<a id="a-4W"></a>欲令断他意故。<a id="a-4X"></a>或有欲令佛身一向无漏。<a id="a-4Y"></a>鞞婆阇婆提欲令佛身一向无漏。<a id="a-4Z"></a>问曰。<a id="a-4a"></a>何以故彼欲令尔。<a id="a-4b"></a>答曰。<a id="a-4c"></a>彼从佛契经起已。<a id="a-4d"></a>欲令佛身一向无漏。<a id="a-4e"></a>佛说契经。<a id="a-4f"></a>如来生世间长世间。<a id="a-4g"></a>不着世间法行。<a id="a-4h"></a>如来无所著等正觉。<a id="a-4i"></a>出一切世间上。<a id="a-4j"></a>彼从此契经起。<a id="a-4k"></a>欲令佛身一向无漏。<a id="a-4l"></a>欲断彼意故。<a id="a-4m"></a>于此佛身说有漏。<a id="a-4n"></a>问曰。<a id="a-4o"></a>若佛身是无漏者。<a id="a-4p"></a>当有何咎。<a id="a-4q"></a>答曰。<a id="a-4r"></a>若佛身一向无漏者。<a id="a-4s"></a>彼无喻女不应起淫意。<a id="a-4t"></a>鸯掘魔不应起嗔恚。<a id="a-4u"></a>慢高儿不应起慢。<a id="a-4v"></a>郁鞞罗迦葉不应起痴意。<a id="a-4w"></a>如此此中或有着或有嗔或痴或有慢。<a id="a-4x"></a>以是故知佛身是有漏。<a id="a-4y"></a>问曰。<a id="a-4z"></a>若佛身一向有漏者。<a id="a-50"></a>此鞞婆阇婆提契经云何通。<a id="a-51"></a>答曰。<a id="a-52"></a>彼契经因法身故说。<a id="a-53"></a>如来生世间长世间者。<a id="a-54"></a>此说生身不着世间法行。<a id="a-55"></a>如来无所著等正觉出一切世间上者。<a id="a-56"></a>此说法身。<a id="a-57"></a>或曰。<a id="a-58"></a>离世八法故说。<a id="a-59"></a>世八法者。<a id="a-5A"></a>随顺世间。<a id="a-5B"></a>世间亦随顺八法。<a id="a-5C"></a>八法虽顺世尊。<a id="a-5D"></a>然世尊不随顺八法。<a id="a-5E"></a>是谓离八法故说。<a id="a-5F"></a>世八法者。<a id="a-5G"></a>利不利称不称誉不誉乐苦。<a id="a-5H"></a>此世八法摄十八界十二入五阴。<a id="a-5I"></a>此总说世八法摄十八界十二入五阴。<a id="a-5J"></a>但利有二种。<a id="a-5K"></a>有众生数非众生数。<a id="a-5L"></a>众生数利者。<a id="a-5M"></a>象马牛羊[犛-未+牙]牛奴婢妻子利是众生数。<a id="a-5N"></a>非众生数利者。<a id="a-5O"></a>谷珍宝金银水精琉璃摩尼真珠车渠马瑙是非众生数利。<a id="a-5P"></a>于中众生数利摄十八界十二入五阴。<a id="a-5Q"></a>非众生数利摄六界六入二阴。<a id="a-5R"></a>称不称誉不誉乐苦摄一界一入二阴。<a id="a-5S"></a>彼一切总已说。<a id="a-5T"></a>世八法摄十八界十二入五阴。<a id="a-5U"></a>世八法者。<a id="a-5V"></a>利不利称不称誉不誉乐苦。<a id="a-5W"></a>问曰。<a id="a-5X"></a>利云何。<a id="a-5Y"></a>答曰。<a id="a-5Z"></a>前已说利有二种。<a id="a-5a"></a>众生数非众生数。<a id="a-5b"></a>此已得当得今得。<a id="a-5c"></a>是谓为利。<a id="a-5d"></a>非利云何。<a id="a-5e"></a>答曰。<a id="a-5f"></a>如此法非已得非当得非今得。<a id="a-5g"></a>是谓非利。<a id="a-5h"></a>称云何。<a id="a-5i"></a>答曰。<a id="a-5j"></a>面称其德是谓称。<a id="a-5k"></a>不称云何。<a id="a-5l"></a>答曰。<a id="a-5m"></a>面前讥贬其阙是谓不称。<a id="a-5n"></a>誉云何。<a id="a-5o"></a>答曰。<a id="a-5p"></a>不面前称扬其德是谓誉。<a id="a-5q"></a>不誉云何。<a id="a-5r"></a>答曰。<a id="a-5s"></a>不面前说其过是谓不誉。<a id="a-5t"></a>乐云何。<a id="a-5u"></a>答曰。<a id="a-5v"></a>乐痛六识身乐是谓乐。<a id="a-5w"></a>苦云何。<a id="a-5x"></a>答曰。<a id="a-5y"></a>苦痛六识身是谓苦。<a id="a-5z"></a>说曰。<a id="a-60"></a>世世此八法一向是欲界。<a id="a-61"></a>问曰。<a id="a-62"></a>若世八法一向是欲界者。<a id="a-63"></a>当除欲界结时世八法亦尽。<a id="a-64"></a>何以独说世尊离世八法。<a id="a-65"></a>不说声闻。<a id="a-66"></a>答曰。<a id="a-67"></a>离相似故说。<a id="a-68"></a>说者若二阿罗汉根等。<a id="a-69"></a>一者极得供养。<a id="a-6A"></a>二者不具供养。<a id="a-6B"></a>于彼一者起相似不如慢。<a id="a-6C"></a>二者起相似增上慢。<a id="a-6D"></a>如佛世尊得供养。<a id="a-6E"></a>一切众生有是供养。<a id="a-6F"></a>世尊无者。<a id="a-6G"></a>世尊于彼不起相似慢如毛发想。<a id="a-6H"></a>是谓离相似故说世尊离世八法不说声闻。<a id="a-6I"></a>问曰。<a id="a-6J"></a>世尊亦有世八法。<a id="a-6K"></a>世尊有利者。<a id="a-6L"></a>一日中优伽长者三百千供养。<a id="a-6M"></a>不利者婆罗披罗门村如澡钵入还空钵出鞞罗。<a id="a-6N"></a>若三月食麦。<a id="a-6O"></a>有称者始生时至阿迦贰吒。<a id="a-6P"></a>功德香称充满其中。<a id="a-6Q"></a>不称者曰旃遮女孙陀利女。<a id="a-6R"></a>十六大国丑名流布。<a id="a-6S"></a>不誉者喜骂梵志以五百骂偈骂佛。<a id="a-6T"></a>誉者彼还以五百赞偈叹佛。<a id="a-6U"></a>如是婆利多耆奢为首。<a id="a-6V"></a>如是比曰千以百千赞偈叹佛。<a id="a-6W"></a>乐者一切生死禅最为乐。<a id="a-6X"></a>苦者金锵刺足疹患脊风头痛。<a id="a-6Y"></a>调达以恶伤足出血。<a id="a-6Z"></a>何以故说世尊离世八法耶。<a id="a-6a"></a>答曰。<a id="a-6b"></a>为意不倾动故说。<a id="a-6c"></a>世尊以四利为首不自贡高。<a id="a-6d"></a>四不利为首不以损减。<a id="a-6e"></a>四利为首不以欢喜。<a id="a-6f"></a>四不利为首不以忧戚。<a id="a-6g"></a>四利为首心无染着。<a id="a-6h"></a>四不利为首心无憎恶。<a id="a-6i"></a>四利为首亦不悦豫。<a id="a-6j"></a>四不利为首亦不愁悒。<a id="a-6k"></a>四利为首不兴乐想。<a id="a-6l"></a>四不利为首不以为苦。<a id="a-6m"></a>如须弥山王峙金刚轮。<a id="a-6n"></a>四种风吹不能倾动。<a id="a-6o"></a>如是世尊善住戒德轮。<a id="a-6p"></a>世八法风不能移转。<a id="a-6q"></a>是谓意不倾动故说世尊离世八法。<a id="a-6r"></a>是谓断他意现己意说如等法故作此论。<a id="a-6s"></a>莫令断他意。<a id="a-6t"></a>亦莫现己意。<a id="a-6u"></a>但说如等法故作此论。<a id="a-6v"></a>有漏法无漏法者。<a id="a-6w"></a>问曰。<a id="a-6x"></a>有漏法云何。<a id="a-6y"></a>答曰。<a id="a-6z"></a>十入二入少所入。<a id="a-70"></a>问曰。<a id="a-71"></a>无漏法云何。<a id="a-72"></a>答曰。<a id="a-73"></a>二入少所入。<a id="a-74"></a>问曰。<a id="a-75"></a>何以故说有漏无漏法。<a id="a-76"></a>答曰。<a id="a-77"></a>谓有增受长养有是有漏。<a id="a-78"></a>谓能灭坏破有是无漏。<a id="a-79"></a>谓有能相续有轮转生死是有漏。<a id="a-7A"></a>谓能断有相续。<a id="a-7B"></a>能断轮转生死是无漏。<a id="a-7C"></a>谓有身见种颠倒种爱种使种。<a id="a-7D"></a>贪处恚处痴处。<a id="a-7E"></a>杂污杂毒杂浊在有堕苦习谛是有漏。<a id="a-7F"></a>谓非身见种非颠倒种非爱种非使种。<a id="a-7G"></a>非贪处非恚处非痴处。<a id="a-7H"></a>非杂污非杂毒非杂浊非在有不堕苦习谛是无漏。<a id="a-7I"></a>或曰。<a id="a-7J"></a>谓苦习趣道有习趣道贪习趣道生老死习趣道是有漏。<a id="a-7K"></a>谓苦尽趣道有尽趣道贪尽趣道生老死尽趣道是无漏。<a id="a-7L"></a>尊者婆须蜜说曰。<a id="a-7M"></a>有漏相云何。<a id="a-7N"></a>答曰。<a id="a-7O"></a>有漏所生是有漏相。<a id="a-7P"></a>重说曰。<a id="a-7Q"></a>此生于有漏是有漏相。<a id="a-7R"></a>重说曰。<a id="a-7S"></a>有所长养相是有漏相。<a id="a-7T"></a>重说曰。<a id="a-7U"></a>长养有相是有漏相。<a id="a-7V"></a>重说曰。<a id="a-7W"></a>谓种因有漏生是有漏相。<a id="a-7X"></a>无漏相云何。<a id="a-7Y"></a>答曰。<a id="a-7Z"></a>非有漏所生是无漏相。<a id="a-7a"></a>重说曰。<a id="a-7b"></a>不生有漏是无漏相。<a id="a-7c"></a>重说曰。<a id="a-7d"></a>谓种因无漏生是无漏相。<a id="a-7e"></a>广说有漏无漏法处尽。</p>
  <h2 id="a7f">有为无为法处第二十六</h2>
  <p id="a7g">有为法者无为法者。<a id="a-7h"></a>问曰。<a id="a-7i"></a>何以故作此论。<a id="a-7j"></a>答曰。<a id="a-7k"></a>断计我人意故。<a id="a-7l"></a>现大妙智故。<a id="a-7m"></a>断计我人意者。<a id="a-7n"></a>此是有为法。<a id="a-7o"></a>无为法非是我现大妙智者。<a id="a-7p"></a>若行智成就智。<a id="a-7q"></a>彼以此二句知一切法。<a id="a-7r"></a>谓此俱摄一切法。<a id="a-7s"></a>具足一切法。<a id="a-7t"></a>是谓断计我人意现大妙智故作此论。<a id="a-7u"></a>有为法无为法者。<a id="a-7v"></a>有为法云何。<a id="a-7w"></a>答曰。<a id="a-7x"></a>十一入及一入少所入。<a id="a-7y"></a>问曰。<a id="a-7z"></a>无为法云何。<a id="a-80"></a>答曰。<a id="a-81"></a>一入少所入。<a id="a-82"></a>问曰。<a id="a-83"></a>何以故说有为法无为法。<a id="a-84"></a>答曰。<a id="a-85"></a>谓堕生老无常是有为。<a id="a-86"></a>谓不堕生老无常是无为。<a id="a-87"></a>或曰。<a id="a-88"></a>谓兴衰法有因得有为相是有为。<a id="a-89"></a>谓非兴衰法无因得无为相是无为。<a id="a-8A"></a>或曰。<a id="a-8B"></a>谓转世作行受果知缘是有为。<a id="a-8C"></a>谓不转世不作行不受果不知缘是无为。<a id="a-8D"></a>或曰。<a id="a-8E"></a>谓堕世是有为。<a id="a-8F"></a>谓不堕世是无为。<a id="a-8G"></a>或曰。<a id="a-8H"></a>谓堕阴是有为。<a id="a-8I"></a>谓离阴是无为。<a id="a-8J"></a>或曰。<a id="a-8K"></a>谓苦缚是有为。<a id="a-8L"></a>谓离苦是无为。<a id="a-8M"></a>或曰。<a id="a-8N"></a>谓前后可得是有为。<a id="a-8O"></a>谓前后不可得是无为。<a id="a-8P"></a>或曰。<a id="a-8Q"></a>谓软中上是有为。<a id="a-8R"></a>谓离软中上是无为。<a id="a-8S"></a>尊者婆须蜜说曰。<a id="a-8T"></a>有为相云何。<a id="a-8U"></a>答曰。<a id="a-8V"></a>堕阴相是有为相。<a id="a-8W"></a>重说曰。<a id="a-8X"></a>堕世相是有为相。<a id="a-8Y"></a>重说曰。<a id="a-8Z"></a>灾患相是有为相。<a id="a-8a"></a>无为相云何。<a id="a-8b"></a>答曰。<a id="a-8c"></a>不堕阴相是无为相。<a id="a-8d"></a>重说曰。<a id="a-8e"></a>不堕世相是无为相。<a id="a-8f"></a>重说曰。<a id="a-8g"></a>不灾患相是无为相。<a id="a-8h"></a>重说曰。<a id="a-8i"></a>不忧戚相是无为相。<a id="a-8j"></a>重说曰。<a id="a-8k"></a>不愁无尘安隐相是无为相。<a id="a-8l"></a>广说有为无为法处尽。</p>
  <h2 id="a8m">三世处第二十七。</h2>
  <p id="a8n">过去法者当来法者现在法者。<a id="a-8o"></a>问曰。<a id="a-8p"></a>何以故作此论。<a id="a-8q"></a>答曰。<a id="a-8r"></a>断他意故。<a id="a-8s"></a>谓不欲令有过去未来。<a id="a-8t"></a>于世有愚说现在无为。<a id="a-8u"></a>断彼意故。<a id="a-8v"></a>此过去未来真实说有种相。<a id="a-8w"></a>问曰。<a id="a-8x"></a>若过去未来非种者当有何咎。<a id="a-8y"></a>答曰。<a id="a-8z"></a>若彼非种者。<a id="a-90"></a>不应缘彼有意生。<a id="a-91"></a>何以故。<a id="a-92"></a>谓意无境界。<a id="a-93"></a>若无境界生意者。<a id="a-94"></a>是则无所依而生意。<a id="a-95"></a>若无所依无所缘而生意者。<a id="a-96"></a>应阿罗汉入无余涅槃已还生意。<a id="a-97"></a>何以故。<a id="a-98"></a>谓彼无依无缘而生意。<a id="a-99"></a>若彼生意者。<a id="a-9A"></a>是则无脱无离不得出要。<a id="a-9B"></a>莫言有咎。<a id="a-9C"></a>是故有过去未来真实有种有相。<a id="a-9D"></a>复次若无过去未来者当有何咎。<a id="a-9E"></a>答曰。<a id="a-9F"></a>若彼非种者。<a id="a-9G"></a>不应有成就不成就。<a id="a-9H"></a>如二头三手六阴十三入无成就不成就。<a id="a-9I"></a>如是若过去未来非种者。<a id="a-9J"></a>彼应无成就不成就。<a id="a-9K"></a>若彼成就不成就。<a id="a-9L"></a>是故以此可知有过去未来真实有种有相。<a id="a-9M"></a>谓彼欲令过去未来非种者。<a id="a-9N"></a>应当尔诘。<a id="a-9O"></a>若尔时因现在。<a id="a-9P"></a>彼时果何所在。<a id="a-9Q"></a>过去耶未来耶现在耶。<a id="a-9R"></a>若说有过去者。<a id="a-9S"></a>是则有过去。<a id="a-9T"></a>莫言无过去。<a id="a-9U"></a>若言无过去者。<a id="a-9V"></a>此事不然。<a id="a-9W"></a>若说未来者。<a id="a-9X"></a>是则有未来。<a id="a-9Y"></a>莫言无未来。<a id="a-9Z"></a>若言无未来者。<a id="a-9a"></a>此事不然。<a id="a-9b"></a>若说有现在。<a id="a-9c"></a>是则一时有因有果。<a id="a-9d"></a>若一时有因有果者。<a id="a-9e"></a>如世尊所说偈。</p>
  <p id="a9f">作恶不即受　　如萨阇乳酪</p>
  <p id="a9g">罪恶烧所追　　如灰覆火上</p>
  <p id="a9h">与此偈相违彼作恶不即受。<a id="a-9i"></a>如萨阇乳酪者。<a id="a-9j"></a>有说者。<a id="a-9k"></a>有草名萨阇。<a id="a-9l"></a>若末着乳中已即时成酪。<a id="a-9m"></a>作恶不如是即受。<a id="a-9n"></a>问曰。<a id="a-9o"></a>若不尔者云何。<a id="a-9p"></a>答曰。<a id="a-9q"></a>罪恶烧所追。<a id="a-9r"></a>如灰覆火上者。<a id="a-9s"></a>如以灰覆火初下足冷谓足下转转下便烧。<a id="a-9t"></a>如是众生生死作恶行而乐中转。<a id="a-9u"></a>舍身已生恶趣受恶果报。<a id="a-9v"></a>若非过法未来现在者。<a id="a-9w"></a>是故应无果。<a id="a-9x"></a>若无果者是故彼因不实。<a id="a-9y"></a>如二头三手六阴十三入。<a id="a-9z"></a>或有常如无为。<a id="a-A0"></a>若尔时果现在。<a id="a-A1"></a>彼时因何所在。<a id="a-A2"></a>过去耶未来耶现在耶。<a id="a-A3"></a>若说有过去者。<a id="a-A4"></a>是则有过去。<a id="a-A5"></a>莫言无过去。<a id="a-A6"></a>若言无过去者。<a id="a-A7"></a>此事不然。<a id="a-A8"></a>若说未来者。<a id="a-A9"></a>是则有未来。<a id="a-AA"></a>莫言无未来。<a id="a-AB"></a>若言无未来者。<a id="a-AC"></a>此事不然。<a id="a-AD"></a>若说有现在者。<a id="a-AE"></a>是则一时有因有果。<a id="a-AF"></a>若一时有因果者。<a id="a-AG"></a>如世尊所说偈。</p>
  <p id="aAH">作恶不即受　　如萨阇乳酪</p>
  <p id="aAI">罪恶烧所追　　如灰覆火上</p>
  <p id="aAJ">与此偈相违彼作恶不即受。<a id="a-AK"></a>如萨阇乳酪者。<a id="a-AL"></a>有说者。<a id="a-AM"></a>有草名萨阇。<a id="a-AN"></a>若末着乳中已即时成酪。<a id="a-AO"></a>作恶不如是即受。<a id="a-AP"></a>问曰。<a id="a-AQ"></a>若不尔者云何。<a id="a-AR"></a>答曰。<a id="a-AS"></a>罪恶烧所追。<a id="a-AT"></a>如灰覆火上者。<a id="a-AU"></a>如以灰覆火初下足冷谓足下转转下便烧。<a id="a-AV"></a>如是众生生死作恶行而乐中转。<a id="a-AW"></a>舍身已生恶趣受恶果报。<a id="a-AX"></a>若非过去未来现在者。<a id="a-AY"></a>是故应无因。<a id="a-AZ"></a>若无因者是故彼果不实。<a id="a-Aa"></a>如二头三手六阴十三入。<a id="a-Ab"></a>或有常如无为。<a id="a-Ac"></a>或曰。<a id="a-Ad"></a>若过去未来非种者。<a id="a-Ae"></a>是则无有学道。<a id="a-Af"></a>如尊者婆须蜜所说偈。</p>
  <p id="aAg">若无去来　　是则无师　　谓无师者</p>
  <p id="aAh">终无学道</p>
  <p id="aAi">或曰。<a id="a-Aj"></a>若过去未来非种者。<a id="a-Ak"></a>是则知已虚妄。<a id="a-Al"></a>如佛所说偈。</p>
  <p id="aAm">言无过去　　说有年岁　　岂非是常</p>
  <p id="aAn">知已妄语</p>
  <p id="aAo">彼是无智果痴果闇果不勤果。<a id="a-Ap"></a>谓欲令过去未来非种。<a id="a-Aq"></a>但过去未来真实有种有相。<a id="a-Ar"></a>是谓断他意现己意说如等法故作此论。<a id="a-As"></a>莫令断他意。<a id="a-At"></a>亦莫现己意。<a id="a-Au"></a>但说如等法。<a id="a-Av"></a>故作此论。<a id="a-Aw"></a>过去法未来法现在法。<a id="a-Ax"></a>问曰。<a id="a-Ay"></a>过去法云何。<a id="a-Az"></a>答曰。<a id="a-B0"></a>过去十八界十二入五阴。<a id="a-B1"></a>未来法云何。<a id="a-B2"></a>答曰。<a id="a-B3"></a>未来十八界十二入五阴。<a id="a-B4"></a>现在法云何。<a id="a-B5"></a>答曰。<a id="a-B6"></a>现在十八界十二入五阴。<a id="a-B7"></a>问曰。<a id="a-B8"></a>若此行无来去无住。<a id="a-B9"></a>若来者是则来不应去。<a id="a-BA"></a>若去者是则去不应来。<a id="a-BB"></a>如尊者婆须蜜所说偈。</p>
  <p id="aBC">行终不来　　斯由空故　　亦无有去</p>
  <p id="aBD">终则不住</p>
  <p id="aBE">若行无去来云何立三世。<a id="a-BF"></a>答曰。<a id="a-BG"></a>因行故立三世。<a id="a-BH"></a>如彼法未作行是说未来。<a id="a-BI"></a>若作行是说现在。<a id="a-BJ"></a>若作行已灭是说过去。<a id="a-BK"></a>如眼未见色是说未来。<a id="a-BL"></a>若见是说现在。<a id="a-BM"></a>若见已灭是说过去。<a id="a-BN"></a>如是至意。<a id="a-BO"></a>若未来种是说未来。<a id="a-BP"></a>若现在种是说现在。<a id="a-BQ"></a>若种已灭是说过去。<a id="a-BR"></a>如未生不去是说未来。<a id="a-BS"></a>如生未去是说现在。<a id="a-BT"></a>如生已去是说过去。<a id="a-BU"></a>如未生不没是说未来。<a id="a-BV"></a>如生未没是说现在。<a id="a-BW"></a>如生已没是说过去。<a id="a-BX"></a>如未生不坏是说未来。<a id="a-BY"></a>如生未坏是说现在。<a id="a-BZ"></a>如生已坏是说过去。<a id="a-Ba"></a>如未起不去是说未来。<a id="a-Bb"></a>如起未去是说现在。<a id="a-Bc"></a>如起已去是说过去。<a id="a-Bd"></a>如未起不没是说未来。<a id="a-Be"></a>如起未没是说现在。<a id="a-Bf"></a>如起已没是说过去。<a id="a-Bg"></a>如未起不坏是说未来。<a id="a-Bh"></a>如起未坏是说现在。<a id="a-Bi"></a>如起已坏是说过去。<a id="a-Bj"></a>因此可知一切如所说。<a id="a-Bk"></a>比丘。<a id="a-Bl"></a>有生真实有作有为思缘起尽法衰法无欲法灭法坏法。<a id="a-Bm"></a>此不坏者。<a id="a-Bn"></a>无有是处。<a id="a-Bo"></a>彼有生者即是生。<a id="a-Bp"></a>真实者谛有是。<a id="a-Bq"></a>有作者有为是。<a id="a-Br"></a>有为者灾患是。<a id="a-Bs"></a>思者因思念是。<a id="a-Bt"></a>缘起者因缘是。<a id="a-Bu"></a>尽法衰法无欲法灭法坏者要当有是。<a id="a-Bv"></a>此不坏者终不自在。<a id="a-Bw"></a>或曰。<a id="a-Bx"></a>谓三世前是说过去。<a id="a-By"></a>谓三世后是说未来。<a id="a-Bz"></a>谓三世中是说现在。<a id="a-C0"></a>或曰。<a id="a-C1"></a>谓三世果是说未来。<a id="a-C2"></a>谓二世果是说现在。<a id="a-C3"></a>谓一世果是说过去。<a id="a-C4"></a>或曰。<a id="a-C5"></a>谓三世因是说过去。<a id="a-C6"></a>谓二世因是说现在。<a id="a-C7"></a>谓一世因是说未来。<a id="a-C8"></a>问曰。<a id="a-C9"></a>如此二世一损可知。<a id="a-CA"></a>二增可知。<a id="a-CB"></a>一损可知者未来是。<a id="a-CC"></a>二增可知者过去是。<a id="a-CD"></a>何以故。<a id="a-CE"></a>未来不减过去不满。<a id="a-CF"></a>尊者婆须蜜说曰。<a id="a-CG"></a>颇有数尔所过去。<a id="a-CH"></a>未来为不数。<a id="a-CI"></a>而作是念。<a id="a-CJ"></a>增减可知耶。<a id="a-CK"></a>但过去未来无量故增减不可知。<a id="a-CL"></a>如大海以百千瓶器取彼水增减不可知。<a id="a-CM"></a>如是过去未来无量故增减不可知。<a id="a-CN"></a>重说曰。<a id="a-CO"></a>当来未生故减不可知。<a id="a-CP"></a>过去增故满不可知。<a id="a-CQ"></a>重说曰。<a id="a-CR"></a>当来未起故减不可知。<a id="a-CS"></a>过去没故满不可知。<a id="a-CT"></a>尊者昙摩多罗说曰。<a id="a-CU"></a>诸尊若世有二种者。<a id="a-CV"></a>应有增减。<a id="a-CW"></a>可知但因事合会故法生而灭。<a id="a-CX"></a>问曰。<a id="a-CY"></a>为未起而起耶。<a id="a-CZ"></a>为已起而起耶。<a id="a-Ca"></a>若未起而起者。<a id="a-Cb"></a>何得法不未有法而有。<a id="a-Cc"></a>若已起者。<a id="a-Cd"></a>何得法不转还有。<a id="a-Ce"></a>作此论已。<a id="a-Cf"></a>答曰。<a id="a-Cg"></a>因事故已起而起。<a id="a-Ch"></a>因事故未起而起。<a id="a-Ci"></a>因事故已起而起者。<a id="a-Cj"></a>谓一切法各自有种性相住。<a id="a-Ck"></a>因事故未起而起者。<a id="a-Cl"></a>谓未来中起一切未来是未起。<a id="a-Cm"></a>问曰。<a id="a-Cn"></a>为所有起彼即灭耶。<a id="a-Co"></a>为所有起更余灭耶。<a id="a-Cp"></a>若所有起彼即灭者。<a id="a-Cq"></a>为未来起即未来灭耶。<a id="a-Cr"></a>若所有起更余灭者。<a id="a-Cs"></a>为色起痛灭耶。<a id="a-Ct"></a>为至行起识灭耶。<a id="a-Cu"></a>作此论已。<a id="a-Cv"></a>答曰。<a id="a-Cw"></a>因事故谓所有起即灭。<a id="a-Cx"></a>因事故所有起更余灭。<a id="a-Cy"></a>因事故谓所有起即灭者。<a id="a-Cz"></a>谓色起色灭痛想行识起识灭。<a id="a-D0"></a>因事故所有起更余灭者。<a id="a-D1"></a>谓未来起现在灭。<a id="a-D2"></a>阴故所有起即灭。<a id="a-D3"></a>世故所有起更余灭。<a id="a-D4"></a>问曰。<a id="a-D5"></a>为世起耶。<a id="a-D6"></a>为世中起耶。<a id="a-D7"></a>若世起者。<a id="a-D8"></a>何得不有余世余行。<a id="a-D9"></a>若世中起者。<a id="a-DA"></a>应有舍有。<a id="a-DB"></a>作此论已。<a id="a-DC"></a>答曰。<a id="a-DD"></a>因事故世起。<a id="a-DE"></a>因事故世中起。<a id="a-DF"></a>因事故世起者。<a id="a-DG"></a>谓时起彼即是世。<a id="a-DH"></a>因事故世中起者。<a id="a-DI"></a>谓未来世中起彼当来世空。<a id="a-DJ"></a>问曰。<a id="a-DK"></a>为已性中起耶为他性中起耶。<a id="a-DL"></a>若已性中起者。<a id="a-DM"></a>何得性非有性。<a id="a-DN"></a>亦不有性而有性。<a id="a-DO"></a>若他性中起者。<a id="a-DP"></a>应有舍有作此论已。<a id="a-DQ"></a>答曰。<a id="a-DR"></a>非已性中起。<a id="a-DS"></a>亦非他性中起。<a id="a-DT"></a>问曰。<a id="a-DU"></a>若非已性中起亦非他性中起者。<a id="a-DV"></a>此云何。<a id="a-DW"></a>答曰。<a id="a-DX"></a>彼法已性起已即灭。<a id="a-DY"></a>问曰。<a id="a-DZ"></a>彼过去未来为合聚如今现在屋舍房室墙壁树木耶。<a id="a-Da"></a>为离散耶。<a id="a-Db"></a>若合聚如今现在屋舍房室墙壁树木者。<a id="a-Dc"></a>檀越施法何得不空。<a id="a-Dd"></a>何得不有方处可见。<a id="a-De"></a>何得不有常存。<a id="a-Df"></a>若过去未来离散不如现在合聚者。<a id="a-Dg"></a>云何说过去。<a id="a-Dh"></a>如是彼有过去世时。<a id="a-Di"></a>有拘舍婆提王城名善法讲堂。<a id="a-Dj"></a>王名善见。<a id="a-Dk"></a>云何说当来。<a id="a-Dl"></a>如是彼有当来世时鸡头末王城。<a id="a-Dm"></a>王名蠰伽。<a id="a-Dn"></a>佛名慈氏如来至真等正觉。<a id="a-Do"></a>过去境界宿命智云何立。<a id="a-Dp"></a>未来境界妙愿智云何立。<a id="a-Dq"></a>又未来离散者。<a id="a-Dr"></a>尔时彼法从未来世至现在世。<a id="a-Ds"></a>何得不合时无而有离散时有而无。<a id="a-Dt"></a>作此论已。<a id="a-Du"></a>有一说者。<a id="a-Dv"></a>彼过去未来合聚。<a id="a-Dw"></a>如今现在屋舍房室墙壁树木。<a id="a-Dx"></a>问曰。<a id="a-Dy"></a>若尔者。<a id="a-Dz"></a>檀越施法何得不空。<a id="a-E0"></a>答曰。<a id="a-E1"></a>显示故不空也。<a id="a-E2"></a>问曰。<a id="a-E3"></a>何得不有方处。<a id="a-E4"></a>答曰。<a id="a-E5"></a>有方处。<a id="a-E6"></a>问曰。<a id="a-E7"></a>何故不见。<a id="a-E8"></a>答曰。<a id="a-E9"></a>不多作行故不见。<a id="a-EA"></a>若多行者便见。<a id="a-EB"></a>问曰。<a id="a-EC"></a>何得不有常存。<a id="a-ED"></a>答曰。<a id="a-EE"></a>时变不停故不常存。<a id="a-EF"></a>更有说者。<a id="a-EG"></a>彼过去未来离散现在者一合聚。<a id="a-EH"></a>问曰。<a id="a-EI"></a>若过去未来离散者。<a id="a-EJ"></a>云何说有过去。<a id="a-EK"></a>如是彼有过去世时。<a id="a-EL"></a>有拘舍婆提王城名善法讲堂。<a id="a-EM"></a>王名善见。<a id="a-EN"></a>答曰。<a id="a-EO"></a>如前现在时有观而说。<a id="a-EP"></a>问曰。<a id="a-EQ"></a>云何说当来。<a id="a-ER"></a>如是彼有当来世时鸡头末王城。<a id="a-ES"></a>王名蠰伽。<a id="a-ET"></a>佛名慈氏如来至真等正觉。<a id="a-EU"></a>答曰。<a id="a-EV"></a>彼亦如后现在时有观而说。<a id="a-EW"></a>问曰。<a id="a-EX"></a>过去境界宿命智云何立。<a id="a-EY"></a>答曰。<a id="a-EZ"></a>彼亦如前现在时有观而说。<a id="a-Ea"></a>问曰。<a id="a-Eb"></a>未来境界妙愿智云何立。<a id="a-Ec"></a>答曰。<a id="a-Ed"></a>彼亦如后现在时有观而说。<a id="a-Ee"></a>问曰。<a id="a-Ef"></a>若未来离散者。<a id="a-Eg"></a>尔时彼法从未来世至现在世。<a id="a-Eh"></a>何得不合时无而有离散时有而无。<a id="a-Ei"></a>答曰。<a id="a-Ej"></a>谓一切法已性种相住也。<a id="a-Ek"></a>此说有四种萨婆多。<a id="a-El"></a>一者事异。<a id="a-Em"></a>二者相异。<a id="a-En"></a>三者时异。<a id="a-Eo"></a>四者异异。<a id="a-Ep"></a>事异者说。<a id="a-Eq"></a>彼法与世随转时事。<a id="a-Er"></a>便有异非种异。<a id="a-Es"></a>如乳成酪变时味有异色不异。<a id="a-Et"></a>如是彼法从当来世至现在世。<a id="a-Eu"></a>彼舍当来事不舍种。<a id="a-Ev"></a>从现在世至过去世。<a id="a-Ew"></a>彼舍现在事不舍种。<a id="a-Ex"></a>相异者说。<a id="a-Ey"></a>彼法世随转时过去时。<a id="a-Ez"></a>成就过去相。<a id="a-F0"></a>非不成就未来现在相。<a id="a-F1"></a>当来时成就当来相。<a id="a-F2"></a>非不成就过去现在相。<a id="a-F3"></a>现在时成就现在相。<a id="a-F4"></a>非不成就过去未来相。<a id="a-F5"></a>如人染着一女。<a id="a-F6"></a>余者非不染着。<a id="a-F7"></a>此亦如是。<a id="a-F8"></a>时异者说。<a id="a-F9"></a>彼法与世随转时随时得名。<a id="a-FA"></a>时故非种故。<a id="a-FB"></a>如算子初下位一转十至百千。<a id="a-FC"></a>彼一算子随转时得名。<a id="a-FD"></a>如一女人亦名为女亦名为妇亦名为母亦名为大母。<a id="a-FE"></a>彼一女人随时得名。<a id="a-FF"></a>如是彼法随时得名。<a id="a-FG"></a>时故非种故。<a id="a-FH"></a>说曰。<a id="a-FI"></a>此最不乱施设世。<a id="a-FJ"></a>此因行立三世。<a id="a-FK"></a>如彼法未作行是说未来。<a id="a-FL"></a>若作行是说现在。<a id="a-FM"></a>如作行已灭是说过去。<a id="a-FN"></a>是故此最不乱施设世。<a id="a-FO"></a>异异者说。<a id="a-FP"></a>彼法随世转时说异异。<a id="a-FQ"></a>非时故非种故说者。<a id="a-FR"></a>此最乱施设世。<a id="a-FS"></a>此说者未来一时。<a id="a-FT"></a>现在世二。<a id="a-FU"></a>现在一时。<a id="a-FV"></a>过去二。<a id="a-FW"></a>此一世中施设三世。<a id="a-FX"></a>此最乱施设世。<a id="a-FY"></a>广说三世处尽。</p>
 </body>
</html>