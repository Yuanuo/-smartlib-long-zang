<!doctype html>
<html id="z3IBW6T1B9" data-ver="1840">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">鞞婆沙论卷第十二</h1>
  <h2 id="a2">四无色处第三十五</h2>
  <p id="a3">四无色者。<a id="a-4"></a>空处识处不用处有想无想处。<a id="a-5"></a>问曰。<a id="a-6"></a>何以故作此论。<a id="a-7"></a>答曰。<a id="a-8"></a>断他意故作此论。<a id="a-9"></a>或有欲令无色中有色。<a id="a-A"></a>或有欲令无色中无色。<a id="a-B"></a>鞞婆阇婆提欲令无色中有色。<a id="a-C"></a>育多婆提欲令无色中无色。<a id="a-D"></a>问曰。<a id="a-E"></a>鞞婆阇婆提何意欲令无色中有色。<a id="a-F"></a>答曰。<a id="a-G"></a>彼从佛契经起无色中有色。<a id="a-H"></a>彼言。<a id="a-I"></a>世尊契经说。<a id="a-J"></a>名色缘识。<a id="a-K"></a>识缘名色。<a id="a-L"></a>无色中有识。<a id="a-M"></a>若无色中有识者。<a id="a-N"></a>亦当应有色。<a id="a-O"></a>更余契经说。<a id="a-P"></a>寿暖识此三法常合终不相离。<a id="a-Q"></a>此三法不可得别施设。<a id="a-R"></a>若此三法不可得别施设者。<a id="a-S"></a>无色中有识。<a id="a-T"></a>若无色中有识者。<a id="a-U"></a>亦当应有暖。<a id="a-V"></a>暖者即是色。<a id="a-W"></a>余契经世尊说。<a id="a-X"></a>若作是说。<a id="a-Y"></a>我离色离痛想行。<a id="a-Z"></a>独施设识。<a id="a-a"></a>若来若住若生若终。<a id="a-b"></a>此不应作是说。<a id="a-c"></a>无色中有识。<a id="a-d"></a>若无色中有识者。<a id="a-e"></a>亦当应有四识住。<a id="a-f"></a>复更说诘责事。<a id="a-g"></a>若无色中无色者。<a id="a-h"></a>谓从欲界色界终生无色界。<a id="a-i"></a>彼或八万劫色永断。<a id="a-j"></a>若从彼终生欲界色界。<a id="a-k"></a>八万劫色永断还复生。<a id="a-l"></a>若八万劫色永断还复生者。<a id="a-m"></a>应阿罗汉入无余涅槃界。<a id="a-n"></a>一切有为行永断后亦当还生。<a id="a-o"></a>若阿罗汉入无余涅槃界。<a id="a-p"></a>一切有为行永断后亦当还生者。<a id="a-q"></a>应无解无脱无离无出要。<a id="a-r"></a>莫言有咎。<a id="a-s"></a>是故无色中有色。<a id="a-t"></a>以此契经证故。<a id="a-u"></a>鞞婆阇婆提说无色中有色。<a id="a-v"></a>问曰。<a id="a-w"></a>育多婆提何意欲令无色中无色。<a id="a-x"></a>答曰。<a id="a-y"></a>从佛契经起。<a id="a-z"></a>欲令无色中无色。<a id="a-10"></a>彼言。<a id="a-11"></a>世尊契经说。<a id="a-12"></a>彼息解脱度色至无色。<a id="a-13"></a>如是像正受身作证成就游。<a id="a-14"></a>若度色至无色者。<a id="a-15"></a>是故无色中无色。<a id="a-16"></a>更余契经说。<a id="a-17"></a>离欲至色。<a id="a-18"></a>离色至无色。<a id="a-19"></a>若离色至无色者。<a id="a-1A"></a>是故无色中无色。<a id="a-1B"></a>更余契经说。<a id="a-1C"></a>一切度色想。<a id="a-1D"></a>灭有对想。<a id="a-1E"></a>不念杂想。<a id="a-1F"></a>无量空是空成就游。<a id="a-1G"></a>若度一切色想者。<a id="a-1H"></a>是故无色中无色。<a id="a-1I"></a>更余契经禅品中说。<a id="a-1J"></a>谓得可得有可有。<a id="a-1K"></a>若色若痛想行识。<a id="a-1L"></a>彼观此法如病如痈如刺如箭如毒蛇。<a id="a-1M"></a>观无常苦空非我。<a id="a-1N"></a>无色品中说。<a id="a-1O"></a>谓得可得有可有。<a id="a-1P"></a>若痛若想行识。<a id="a-1Q"></a>彼观此法如病如痈如刺如箭如毒蛇。<a id="a-1R"></a>观无常苦空非我。<a id="a-1S"></a>若禅品中说。<a id="a-1T"></a>色无色品中不说色者。<a id="a-1U"></a>以是故可知无色中无色。<a id="a-1V"></a>复更说诘责事。<a id="a-1W"></a>若无色中有色者。<a id="a-1X"></a>断法次第不可知。<a id="a-1Y"></a>谓诸有法在欲界。<a id="a-1Z"></a>此法在色无色界者。<a id="a-1a"></a>如是断法次第不可知。<a id="a-1b"></a>若断法次第不可知者。<a id="a-1c"></a>究竟断法不可知。<a id="a-1d"></a>因断法次第故。<a id="a-1e"></a>至究竟可施设。<a id="a-1f"></a>若至究竟不断者。<a id="a-1g"></a>应无解无脱无离无出要。<a id="a-1h"></a>莫言有咎。<a id="a-1i"></a>是故无色中无色。<a id="a-1j"></a>以此契经证故。<a id="a-1k"></a>育多婆提说无色中无色。<a id="a-1l"></a>如是一说如是二但说。<a id="a-1m"></a>如是无色中无色好。<a id="a-1n"></a>问曰。<a id="a-1o"></a>若无色中无色者。<a id="a-1p"></a>此育多婆提。<a id="a-1q"></a>云何通彼鞞婆阇染提所说契经证。<a id="a-1r"></a>答曰。<a id="a-1s"></a>此契经说有意可通。<a id="a-1t"></a>问曰。<a id="a-1u"></a>有何意云何通。<a id="a-1v"></a>答曰。<a id="a-1w"></a>佛世尊或以欲界故说契经。<a id="a-1x"></a>或色界故。<a id="a-1y"></a>或无色界故。<a id="a-1z"></a>或欲界色界或色无色故。<a id="a-20"></a>或三界故。<a id="a-21"></a>或离三界故。<a id="a-22"></a>欲界故说非色无色界者。<a id="a-23"></a>如所说。<a id="a-24"></a>三界欲界恚界害界。<a id="a-25"></a>此契经欲界故说。<a id="a-26"></a>非色无色界。<a id="a-27"></a>为色界故说。<a id="a-28"></a>非欲界非无色界者。<a id="a-29"></a>如上禅品所说。<a id="a-2A"></a>此契经色界故说。<a id="a-2B"></a>非欲界非无色界。<a id="a-2C"></a>无色界故说非欲界非色界者。<a id="a-2D"></a>如上无色品所说。<a id="a-2E"></a>此契经无色界故说。<a id="a-2F"></a>非欲界非色界。<a id="a-2G"></a>欲色界故说非无色界者。<a id="a-2H"></a>如此契经名色缘识识缘名色。<a id="a-2I"></a>此契经欲色界故说。<a id="a-2J"></a>非无色界。<a id="a-2K"></a>何以故。<a id="a-2L"></a>此欲色界中有色。<a id="a-2M"></a>是故此名色缘识识缘名色。<a id="a-2N"></a>无色中无色。<a id="a-2O"></a>是故彼名缘识识缘名。<a id="a-2P"></a>以是故此契经欲色界故说。<a id="a-2Q"></a>非无色界。<a id="a-2R"></a>色无色界故说非欲界者。<a id="a-2S"></a>如禅经所说经意生经。<a id="a-2T"></a>此契经色无色界故说非欲界。<a id="a-2U"></a>三界故说者。<a id="a-2V"></a>如所说。<a id="a-2W"></a>欲界色界无色界。<a id="a-2X"></a>此契经三界故说。<a id="a-2Y"></a>离三界故说者。<a id="a-2Z"></a>如所说。<a id="a-2a"></a>比丘。<a id="a-2b"></a>我当说涅槃及涅槃道。<a id="a-2c"></a>此契经离三界故说。<a id="a-2d"></a>如所说。<a id="a-2e"></a>寿暖识。<a id="a-2f"></a>此三法常合终不相离。<a id="a-2g"></a>此三法不可得别施设者。<a id="a-2h"></a>此契经亦欲色界故说。<a id="a-2i"></a>非无色界。<a id="a-2j"></a>何以故。<a id="a-2k"></a>此欲色界中有色。<a id="a-2l"></a>是故此三法常合终不相离。<a id="a-2m"></a>此三法不可得别施设。<a id="a-2n"></a>无色中无色。<a id="a-2o"></a>是故彼寿识此二法常合终不相离。<a id="a-2p"></a>此二法不可得别施设。<a id="a-2q"></a>是谓此契经意之所通。<a id="a-2r"></a>如汝所说。<a id="a-2s"></a>此契经三法常合终不相离。<a id="a-2t"></a>不可得别施设者。<a id="a-2u"></a>此三法亦可得别施设。<a id="a-2v"></a>界故入故阴故。<a id="a-2w"></a>界别施设者。<a id="a-2x"></a>寿者法界所摄。<a id="a-2y"></a>暖者色界所摄。<a id="a-2z"></a>识者七意界所摄。<a id="a-30"></a>入别施设者。<a id="a-31"></a>寿者法入所摄。<a id="a-32"></a>暖者触入所摄。<a id="a-33"></a>识者意入所摄。<a id="a-34"></a>阴别施设者。<a id="a-35"></a>寿者行阴所摄。<a id="a-36"></a>暖者色阴所摄。<a id="a-37"></a>识者识阴所摄。<a id="a-38"></a>如是此三法不能常合。<a id="a-39"></a>亦可别施设。<a id="a-3A"></a>界故入故阴故。<a id="a-3B"></a>莫作是说。<a id="a-3C"></a>此契经三法常合终不相离。<a id="a-3D"></a>此三法不可别施设。<a id="a-3E"></a>如所说。<a id="a-3F"></a>若作是说。<a id="a-3G"></a>我离色离痛想行。<a id="a-3H"></a>独施设识。<a id="a-3I"></a>若来若往若生若终。<a id="a-3J"></a>此不应作是说者。<a id="a-3K"></a>此契经亦欲色界施设说。<a id="a-3L"></a>何以故。<a id="a-3M"></a>此欲色界中有色。<a id="a-3N"></a>是故此识四识住故施设。<a id="a-3O"></a>无色界中无色。<a id="a-3P"></a>是故彼识三识住故施设。<a id="a-3Q"></a>谓作是说。<a id="a-3R"></a>我除四识住独施设识。<a id="a-3S"></a>此终不能施设。<a id="a-3T"></a>谓除一识住识。<a id="a-3U"></a>三识住故施设。<a id="a-3V"></a>彼能施设。<a id="a-3W"></a>如所说若无色中无色者。<a id="a-3X"></a>谓从欲色界终生无色界。<a id="a-3Y"></a>彼或八万劫色永断。<a id="a-3Z"></a>若从彼终生欲界色界。<a id="a-3a"></a>八万劫色永断还复生。<a id="a-3b"></a>若八万劫色永断还复生者。<a id="a-3c"></a>应阿罗汉入无余涅槃界。<a id="a-3d"></a>一切有为行永断后亦当还生。<a id="a-3e"></a>若阿罗汉入无余涅槃界。<a id="a-3f"></a>一切有为行永断后亦当还生者。<a id="a-3g"></a>应无解无脱无离无出要。<a id="a-3h"></a>莫言有咎。<a id="a-3i"></a>是故无色中有色者。<a id="a-3j"></a>答曰。<a id="a-3k"></a>此不应通。<a id="a-3l"></a>此非契经非律非阿毗昙。<a id="a-3m"></a>不可以世间譬喻坏贤圣法。<a id="a-3n"></a>世间喻异。<a id="a-3o"></a>贤圣法亦异此若通者当有何意。<a id="a-3p"></a>答曰。<a id="a-3q"></a>或因色无色生色无色。<a id="a-3r"></a>或因色无色生无色。<a id="a-3s"></a>或因无色生无色。<a id="a-3t"></a>或因无色生色无色。<a id="a-3u"></a>因色无色生色无色者。<a id="a-3v"></a>若从欲色界终还生欲色界。<a id="a-3w"></a>因色无色生无色者。<a id="a-3x"></a>若从欲色界终生无色界。<a id="a-3y"></a>因无色生无色者。<a id="a-3z"></a>若从无色界终生无色界。<a id="a-40"></a>因无色生色无色者。<a id="a-41"></a>若从无色界终生欲色界。<a id="a-42"></a>或有色相续至竟断或须臾断。<a id="a-43"></a>谓色相续至竟断者。<a id="a-44"></a>彼不复还生。<a id="a-45"></a>谓色相续须臾断者。<a id="a-46"></a>彼还复生。<a id="a-47"></a>彼阿罗汉入无余涅槃界。<a id="a-48"></a>一切有为行永断。<a id="a-49"></a>是故不复生。<a id="a-4A"></a>问曰。<a id="a-4B"></a>彼鞞婆阇婆提。<a id="a-4C"></a>云何通此育多婆提所说契经证。<a id="a-4D"></a>答曰。<a id="a-4E"></a>彼言。<a id="a-4F"></a>如佛契经说。<a id="a-4G"></a>彼息解脱度色至无色。<a id="a-4H"></a>如是像正受身作证成就游。<a id="a-4I"></a>此契经佛度粗色故说。<a id="a-4J"></a>无色中有色。<a id="a-4K"></a>但微细四大布散空界。<a id="a-4L"></a>说曰。<a id="a-4M"></a>此不论。<a id="a-4N"></a>何以故。<a id="a-4O"></a>说色极微者。<a id="a-4P"></a>犹粗于四阴。<a id="a-4Q"></a>然彼说四阴不说色阴。<a id="a-4R"></a>以此不知无色中无色。<a id="a-4S"></a>问曰。<a id="a-4T"></a>如所说离欲至色。<a id="a-4U"></a>离色至无色。<a id="a-4V"></a>此云何通。<a id="a-4W"></a>答曰。<a id="a-4X"></a>如彼色离欲界。<a id="a-4Y"></a>于色中故有色。<a id="a-4Z"></a>如是无色离色。<a id="a-4a"></a>于无色中亦应有色。<a id="a-4b"></a>说曰。<a id="a-4c"></a>此者不论。<a id="a-4d"></a>何以故。<a id="a-4e"></a>若彼色离此欲界色者可尔。<a id="a-4f"></a>但彼色离此欲界中欲不离色。<a id="a-4g"></a>色中无有欲。<a id="a-4h"></a>如是彼无色离此色界中色。<a id="a-4i"></a>以是故无色中无色。<a id="a-4j"></a>余契经证者。<a id="a-4k"></a>彼不能通。<a id="a-4l"></a>唯彼无智果闇果痴果非精勤果。<a id="a-4m"></a>谓欲令无色中有色。<a id="a-4n"></a>但无色中无色。<a id="a-4o"></a>是谓欲断他意现己意。<a id="a-4p"></a>说如等法。<a id="a-4q"></a>故作此论。<a id="a-4r"></a>莫令断他意。<a id="a-4s"></a>莫现己意。<a id="a-4t"></a>但说如等法。<a id="a-4u"></a>故作此论。<a id="a-4v"></a>四无色者。<a id="a-4w"></a>空处识处不用处有想无想处。<a id="a-4x"></a>空处云何。<a id="a-4y"></a>如婆须蜜经所说。<a id="a-4z"></a>空处者空处正受及生。<a id="a-50"></a>谓善痛想行识是。<a id="a-51"></a>问曰。<a id="a-52"></a>何以故。<a id="a-53"></a>如禅或说正受及生。<a id="a-54"></a>或说生非正受。<a id="a-55"></a>无色者说一切正受及生。<a id="a-56"></a>答曰。<a id="a-57"></a>彼无色非种种。<a id="a-58"></a>非若干相。<a id="a-59"></a>非不相似。<a id="a-5A"></a>是故一切说正受及生。<a id="a-5B"></a>禅者种种若干相不相似。<a id="a-5C"></a>是故或说正受及生。<a id="a-5D"></a>或说生非正受。<a id="a-5E"></a>或曰。<a id="a-5F"></a>无色者非种种功德庄严。<a id="a-5G"></a>是故一切说正受及生。<a id="a-5H"></a>禅者种种功德庄严。<a id="a-5I"></a>是故或说正受及生。<a id="a-5J"></a>或说生非正受。<a id="a-5K"></a>或曰。<a id="a-5L"></a>无色者无多妙法。<a id="a-5M"></a>是故一切说正受及生。<a id="a-5N"></a>禅者多有妙法。<a id="a-5O"></a>是故或说正受及生。<a id="a-5P"></a>或说生非正受。<a id="a-5Q"></a>或曰。<a id="a-5R"></a>无色者细不可见难可现。<a id="a-5S"></a>是故一切说正受及生。<a id="a-5T"></a>禅者粗可见可现。<a id="a-5U"></a>是故或说正受及生。<a id="a-5V"></a>或说生非正受。<a id="a-5W"></a>四无色定者。<a id="a-5X"></a>空处识处不用处有想无想处。<a id="a-5Y"></a>空处云何。<a id="a-5Z"></a>于是比丘度一切色想。<a id="a-5a"></a>灭有对想。<a id="a-5b"></a>不念杂想。<a id="a-5c"></a>无量空是无量空处成就游。<a id="a-5d"></a>彼度一切色想者。<a id="a-5e"></a>色想者。<a id="a-5f"></a>谓四禅大地布散色想现彼应灭以是故说度一切色想。<a id="a-5g"></a>灭有对想者。<a id="a-5h"></a>对想者。<a id="a-5i"></a>五识身相应想是。</p>
  <p id="a5j">问曰。<a id="a-5k"></a>如欲界除欲时灭五识身相应想。<a id="a-5l"></a>或除初禅欲时灭。<a id="a-5m"></a>何以故四禅除欲时说灭有对想。<a id="a-5n"></a>答曰。<a id="a-5o"></a>虽有五识身相应想。<a id="a-5p"></a>或欲界除欲时灭。<a id="a-5q"></a>或初禅除欲时灭。<a id="a-5r"></a>但彼想处未灭。<a id="a-5s"></a>谓四禅除欲已彼想处灭。<a id="a-5t"></a>以想灭故说。<a id="a-5u"></a>或曰。<a id="a-5v"></a>灭依故说。<a id="a-5w"></a>虽有五识身相应想。<a id="a-5x"></a>或欲界除欲时灭。<a id="a-5y"></a>或初禅除欲时灭。<a id="a-5z"></a>但依未灭。<a id="a-60"></a>谓四禅除欲已所依便灭。<a id="a-61"></a>是故依灭故说。<a id="a-62"></a>更有说者。<a id="a-63"></a>有对相者恚相应想是。<a id="a-64"></a>问曰。<a id="a-65"></a>如恚相应想。<a id="a-66"></a>欲界除欲时永灭。<a id="a-67"></a>何以故四禅除欲时说。<a id="a-68"></a>答曰。<a id="a-69"></a>灭因故说。<a id="a-6A"></a>谓因及缘生恚色因色缘。<a id="a-6B"></a>是彼色四禅除欲时永灭。<a id="a-6C"></a>是谓因及缘灭故说。<a id="a-6D"></a>以是故灭有对想说。<a id="a-6E"></a>不念杂想者。<a id="a-6F"></a>四禅地布散想。</p>
  <p id="a6G">问曰。<a id="a-6H"></a>彼何以故说不念。<a id="a-6I"></a>答曰。<a id="a-6J"></a>谓彼四禅布散想。<a id="a-6K"></a>退空处正受。<a id="a-6L"></a>世尊说不思念此想修空处正受道。<a id="a-6M"></a>以是故说不念杂想。<a id="a-6N"></a>无量空是空处成就游者。</p>
  <p id="a6O">问曰。<a id="a-6P"></a>何以故说空处。<a id="a-6Q"></a>为性耶。<a id="a-6R"></a>为缘耶。<a id="a-6S"></a>若是性者应四阴性。<a id="a-6T"></a>若是缘者应缘四谛。<a id="a-6U"></a>作此论已。<a id="a-6V"></a>答曰。<a id="a-6W"></a>空处者非性亦非缘。<a id="a-6X"></a>但方便故说空处。<a id="a-6Y"></a>如彼施设所说。<a id="a-6Z"></a>云何方便空处正受。<a id="a-6a"></a>云何方便成空处正受。<a id="a-6b"></a>此始初行时。<a id="a-6c"></a>或住山顶上。<a id="a-6d"></a>或住高阁上。<a id="a-6e"></a>或住高台上。<a id="a-6f"></a>谓此地极高处不念。<a id="a-6g"></a>彼谓此地极下处。<a id="a-6h"></a>彼念是空意解是空。<a id="a-6i"></a>彼观是空分别是空。<a id="a-6j"></a>是从空故成就此正受。<a id="a-6k"></a>以成此定说名为空处。<a id="a-6l"></a>或曰。<a id="a-6m"></a>此法应尔。<a id="a-6n"></a>谓彼地始无色彼名空处。<a id="a-6o"></a>或曰。<a id="a-6p"></a>离色故说空处。<a id="a-6q"></a>彼行者于下地色缘色已。<a id="a-6r"></a>除欲界欲乃至三禅。<a id="a-6s"></a>彼于四禅上更无色可缘除四禅欲。<a id="a-6t"></a>彼尔时生空想。<a id="a-6u"></a>如人攀枝至枝上树极标。<a id="a-6v"></a>彼上更无有枝而可攀缘。<a id="a-6w"></a>尔时便起空想。<a id="a-6x"></a>如是行者于下地色缘色。<a id="a-6y"></a>除欲界欲乃至三禅。<a id="a-6z"></a>四禅上更无色可缘。<a id="a-70"></a>除四禅欲。<a id="a-71"></a>彼时便起空想。<a id="a-72"></a>是离色故便说空处。<a id="a-73"></a>或曰。<a id="a-74"></a>谓从空处起相似想。<a id="a-75"></a>说者有一比丘。<a id="a-76"></a>得空处正受。<a id="a-77"></a>彼从定起手抆摸床。<a id="a-78"></a>同学。<a id="a-79"></a>问曰。<a id="a-7A"></a>汝何所求。<a id="a-7B"></a>答曰。<a id="a-7C"></a>我自求我。<a id="a-7D"></a>同学说曰。<a id="a-7E"></a>汝在床上更何所求。<a id="a-7F"></a>谓从定起相似想。<a id="a-7G"></a>是说空处。<a id="a-7H"></a>是故说无量空。<a id="a-7I"></a>无量空处成就游者。<a id="a-7J"></a>谓彼空处地善四阴到得成就。<a id="a-7K"></a>是故说无量空处成就游。<a id="a-7L"></a>复次比丘度一切无量空处无量识处成就游。</p>
  <p id="a7M">问曰。<a id="a-7N"></a>何以故说识处。<a id="a-7O"></a>为性耶。<a id="a-7P"></a>为缘耶。<a id="a-7Q"></a>若性者应有四阴性。<a id="a-7R"></a>若缘者应四谛缘。<a id="a-7S"></a>作此论不。<a id="a-7T"></a>答曰。<a id="a-7U"></a>无量识处者。<a id="a-7V"></a>亦非性亦非缘。<a id="a-7W"></a>但方便故说无量识处。<a id="a-7X"></a>如彼施设所说。<a id="a-7Y"></a>云何方便无量识处正受。<a id="a-7Z"></a>云何精勤成就无量识处正受。<a id="a-7a"></a>是始初行时。<a id="a-7b"></a>观净眼识想。<a id="a-7c"></a>观净耳鼻舌身意识想。<a id="a-7d"></a>观净大火聚焰。<a id="a-7e"></a>观净灯光。<a id="a-7f"></a>彼念是识意解是识。<a id="a-7g"></a>彼观是识分别是识。<a id="a-7h"></a>是从识故成就此正受。<a id="a-7i"></a>以成此定说名无量识处。<a id="a-7j"></a>或曰。<a id="a-7k"></a>彼相似故从此起。<a id="a-7l"></a>生悦乐悦乐识。<a id="a-7m"></a>是故说无量识处。<a id="a-7n"></a>无量识处成就游者。<a id="a-7o"></a>谓此无量识处善四阴到得成就。<a id="a-7p"></a>是故说无量识处成就游。<a id="a-7q"></a>复次比丘度一切无量识处无所有处成就游。<a id="a-7r"></a>问曰。<a id="a-7s"></a>彼中无何等。<a id="a-7t"></a>答曰。<a id="a-7u"></a>有所有者。<a id="a-7v"></a>无量行彼中无此。<a id="a-7w"></a>是故说无所有处。<a id="a-7x"></a>尊者婆须蜜说曰。<a id="a-7y"></a>彼无我计我。<a id="a-7z"></a>是故说无所有处。</p>
  <p id="a80">问曰。<a id="a-81"></a>如一切地无我计我。<a id="a-82"></a>何以故无所有处说无我计我。<a id="a-83"></a>答曰。<a id="a-84"></a>一切地计我意无有。<a id="a-85"></a>如少缚欲穿。<a id="a-86"></a>如无所有处。<a id="a-87"></a>是故说无所有处无我计我。<a id="a-88"></a>重说曰。<a id="a-89"></a>彼中无有常计常及常住。<a id="a-8A"></a>是故说无所有处。<a id="a-8B"></a>重说曰。<a id="a-8C"></a>彼中无著处无依处无归处。<a id="a-8D"></a>是故说无所有处。<a id="a-8E"></a>成就游者。<a id="a-8F"></a>此中谓无所有处善四阴到得成就。<a id="a-8G"></a>是故说成就游。<a id="a-8H"></a>复次比丘度一切无所有处非想非不想处成就游。</p>
  <p id="a8I">问曰。<a id="a-8J"></a>何以故说非想非不想处。<a id="a-8K"></a>答曰。<a id="a-8L"></a>彼想不定非想亦不定。<a id="a-8M"></a>想不定者。<a id="a-8N"></a>如七想正受中想定。<a id="a-8O"></a>此中不尔。<a id="a-8P"></a>非想不定者。<a id="a-8Q"></a>如无想定灭尽定。<a id="a-8R"></a>此中亦不尔。<a id="a-8S"></a>问曰。<a id="a-8T"></a>若不尔者此云何。<a id="a-8U"></a>答曰。<a id="a-8V"></a>彼处钝不利不捷疾不定断。<a id="a-8W"></a>是故说非想非不想处。<a id="a-8X"></a>成就游者。<a id="a-8Y"></a>此中谓非想非不想处善四阴到得成就。<a id="a-8Z"></a>是故说成就游。<a id="a-8a"></a>问曰。<a id="a-8b"></a>何以故彼一界。<a id="a-8c"></a>或二倍寿。<a id="a-8d"></a>或不也。<a id="a-8e"></a>如空处二万劫寿。<a id="a-8f"></a>识处四万劫寿。<a id="a-8g"></a>何以故。<a id="a-8h"></a>无所有处不说八万劫寿。<a id="a-8i"></a>何以故。<a id="a-8j"></a>非想非不想处说十六万劫寿。<a id="a-8k"></a>答曰。<a id="a-8l"></a>彼报因齐限。<a id="a-8m"></a>谓彼因齐限。<a id="a-8n"></a>报亦尔。<a id="a-8o"></a>或曰。<a id="a-8p"></a>空处有无量行。<a id="a-8q"></a>或不无量行。<a id="a-8r"></a>无量行者受万劫寿。<a id="a-8s"></a>不无量行者亦受万劫寿。<a id="a-8t"></a>是故彼受二万劫寿。<a id="a-8u"></a>识处亦有无量行。<a id="a-8v"></a>或不无量行。<a id="a-8w"></a>无量行者受二万劫寿。<a id="a-8x"></a>不无量行者亦受二万劫寿。<a id="a-8y"></a>是故彼四万劫寿。<a id="a-8z"></a>识处上无有无量行。<a id="a-90"></a>是故彼无量行寿分断。<a id="a-91"></a>以故尔。<a id="a-92"></a>或曰。<a id="a-93"></a>空处中有止有观。<a id="a-94"></a>止者受万劫寿。<a id="a-95"></a>观亦受万劫寿。<a id="a-96"></a>是故彼受二万劫寿。<a id="a-97"></a>识处亦有止亦有观。<a id="a-98"></a>止者受二万劫寿。<a id="a-99"></a>观者亦受二万劫寿。<a id="a-9A"></a>是故彼受四万劫寿。<a id="a-9B"></a>识处止观渐薄。<a id="a-9C"></a>是故观分断。<a id="a-9D"></a>以故尔。<a id="a-9E"></a>或曰。<a id="a-9F"></a>彼一切地性二万劫寿。<a id="a-9G"></a>空处性二万劫寿。<a id="a-9H"></a>识处性亦二万劫寿。<a id="a-9I"></a>以度一地故更二万劫寿。<a id="a-9J"></a>是故彼受四万劫寿。<a id="a-9K"></a>无所有处性亦二万劫寿。<a id="a-9L"></a>以度二地故更受四万劫寿。<a id="a-9M"></a>是故彼受六万劫寿。<a id="a-9N"></a>非想非不想处性亦二万劫寿。<a id="a-9O"></a>以度三地故更受六万劫寿。<a id="a-9P"></a>是故彼受八万劫寿。<a id="a-9Q"></a>以故尔。<a id="a-9R"></a>是故彼一界或二倍。<a id="a-9S"></a>或不。<a id="a-9T"></a>说曰。<a id="a-9U"></a>欲界及非想非不想无圣道。</p>
  <p id="a9V">问曰。<a id="a-9W"></a>何以故欲界及非想非不想无圣道。<a id="a-9X"></a>答曰。<a id="a-9Y"></a>非田非地非器故。<a id="a-9Z"></a>以故尔。<a id="a-9a"></a>或曰。<a id="a-9b"></a>此说二边。<a id="a-9c"></a>一欲界边。<a id="a-9d"></a>二非想非不想边。<a id="a-9e"></a>彼圣道除二边故而处其中。<a id="a-9f"></a>以故尔。<a id="a-9g"></a>或曰。<a id="a-9h"></a>此说一于有二根。<a id="a-9i"></a>一欲界有根。<a id="a-9j"></a>二非想非不想有根。<a id="a-9k"></a>彼圣道除二有根而处其中。<a id="a-9l"></a>以故尔。<a id="a-9m"></a>或曰。<a id="a-9n"></a>此欲界非定界。<a id="a-9o"></a>非思惟地。<a id="a-9p"></a>非除欲地。<a id="a-9q"></a>非想非不想。<a id="a-9r"></a>钝不利不捷疾不定断。<a id="a-9s"></a>圣道者是定是思惟能除欲不钝极利捷疾。<a id="a-9t"></a>以故尔。<a id="a-9u"></a>或曰。<a id="a-9v"></a>此欲界增调。<a id="a-9w"></a>非想非不想处增止。<a id="a-9x"></a>圣道者是止观。<a id="a-9y"></a>以是故。<a id="a-9z"></a>欲界及非想非不想处无圣道。<a id="a-A0"></a>广说四无色处尽。</p>
  <p data-pb></p>
  <h2 id="aA1">八解脱处第三十六</h2>
  <p id="aA2">八解脱者。<a id="a-A3"></a>色观色。<a id="a-A4"></a>初解脱。<a id="a-A5"></a>内无色想观外色。<a id="a-A6"></a>二解脱。<a id="a-A7"></a>净解脱身作证成就游。<a id="a-A8"></a>三解脱。<a id="a-A9"></a>复次比丘度一切色想。<a id="a-AA"></a>灭有对想。<a id="a-AB"></a>不念杂想。<a id="a-AC"></a>无量空是无量空处成就游。<a id="a-AD"></a>四解脱。<a id="a-AE"></a>复次比丘度一切无量空处。<a id="a-AF"></a>无量识是无量识处成就游。<a id="a-AG"></a>五解脱。<a id="a-AH"></a>复次比丘度一切无量识处。<a id="a-AI"></a>无所有处成就游。<a id="a-AJ"></a>六解脱。<a id="a-AK"></a>复次比丘一切度无所有处。<a id="a-AL"></a>非想非不想成就游。<a id="a-AM"></a>七解脱。<a id="a-AN"></a>复次比丘度一切非想非不想处。<a id="a-AO"></a>想灭正受身作证成就游。<a id="a-AP"></a>八解脱。</p>
  <p id="aAQ">问曰。<a id="a-AR"></a>八解脱有何性。<a id="a-AS"></a>答曰。<a id="a-AT"></a>初三解脱不贪性。<a id="a-AU"></a>无量空处无量识处无所有处非想非不想处四阴性。<a id="a-AV"></a>想灭解脱不相应行阴性。<a id="a-AW"></a>界者。<a id="a-AX"></a>初三解脱系在欲界亦系色界。<a id="a-AY"></a>无量空处解脱。<a id="a-AZ"></a>无量识处解脱。<a id="a-Aa"></a>无所有处解脱。<a id="a-Ab"></a>或系在无色界。<a id="a-Ac"></a>或不系。<a id="a-Ad"></a>非想非不想想灭解脱系无色界。<a id="a-Ae"></a>地者。<a id="a-Af"></a>初二解脱初禅地二禅地。<a id="a-Ag"></a>净解脱者根本四禅。<a id="a-Ah"></a>无量空处解脱即空处地。<a id="a-Ai"></a>无量识处解脱即无量识处地。<a id="a-Aj"></a>无所有处解脱即无所有处地。<a id="a-Ak"></a>非想非不想想灭解脱即非想非不想处地。<a id="a-Al"></a>依者。<a id="a-Am"></a>初三解脱依欲界。<a id="a-An"></a>无量空处解脱至非想非不想处解脱依三界。<a id="a-Ao"></a>想灭解脱者依欲色界。<a id="a-Ap"></a>行者。<a id="a-Aq"></a>初二解脱不净行。<a id="a-Ar"></a>净解脱是净行。<a id="a-As"></a>无量空处解脱。<a id="a-At"></a>无量识处解脱。<a id="a-Au"></a>无所有处解脱。<a id="a-Av"></a>或十六行。<a id="a-Aw"></a>或离十六行。<a id="a-Ax"></a>非想非不想处想灭解脱离行。<a id="a-Ay"></a>缘者。<a id="a-Az"></a>初三解脱色阴缘。<a id="a-B0"></a>空处解脱乃至非想非不想解脱缘四谛。<a id="a-B1"></a>想灭解脱无有缘。<a id="a-B2"></a>意止者。<a id="a-B3"></a>初三解脱身意止。<a id="a-B4"></a>空处解脱乃至非想非不想解脱三意止。<a id="a-B5"></a>想灭解脱法意止。<a id="a-B6"></a>智者。<a id="a-B7"></a>初三解脱。<a id="a-B8"></a>虽性非智与等智相应。<a id="a-B9"></a>空处解脱乃至无所有处解脱。<a id="a-BA"></a>或六智。<a id="a-BB"></a>或非也。<a id="a-BC"></a>非想非不想解脱一等智。<a id="a-BD"></a>想灭解脱非智。<a id="a-BE"></a>定者。<a id="a-BF"></a>初三解脱性非定。<a id="a-BG"></a>亦非定相应。<a id="a-BH"></a>空处解脱乃至无所有处解脱或定或离。<a id="a-BI"></a>非想非不想解脱想灭解脱非定。<a id="a-BJ"></a>痛者。<a id="a-BK"></a>初二解脱与二根相应。<a id="a-BL"></a>喜根护根。<a id="a-BM"></a>净解脱至非想非不想解脱。<a id="a-BN"></a>一护根相应。<a id="a-BO"></a>想灭解脱不与痛相应。</p>
  <p id="aBP">问曰。<a id="a-BQ"></a>当言过去耶。<a id="a-BR"></a>当言未来耶。<a id="a-BS"></a>当言现在耶。<a id="a-BT"></a>答曰。<a id="a-BU"></a>当言过去。<a id="a-BV"></a>当言未来。<a id="a-BW"></a>当言现在。</p>
  <p id="aBX">问曰。<a id="a-BY"></a>当言过去缘耶。<a id="a-BZ"></a>当言未来缘耶。<a id="a-Ba"></a>当言现在缘耶。<a id="a-Bb"></a>当言非世缘耶。<a id="a-Bc"></a>答曰。<a id="a-Bd"></a>七解脱。<a id="a-Be"></a>当言过去缘当言未来缘。<a id="a-Bf"></a>当言现在缘。<a id="a-Bg"></a>当言非世缘。<a id="a-Bh"></a>想灭解脱。<a id="a-Bi"></a>当言非缘。</p>
  <p id="aBj">问曰。<a id="a-Bk"></a>当言己意缘耶。<a id="a-Bl"></a>当言他意缘耶。<a id="a-Bm"></a>当言非意缘耶。<a id="a-Bn"></a>答曰。<a id="a-Bo"></a>七解脱。<a id="a-Bp"></a>当言己意缘。<a id="a-Bq"></a>当言他意缘。<a id="a-Br"></a>当言非意缘。<a id="a-Bs"></a>想灭解脱。<a id="a-Bt"></a>当言非缘。</p>
  <p id="aBu">问曰。<a id="a-Bv"></a>当言名缘耶。<a id="a-Bw"></a>当言义缘耶。<a id="a-Bx"></a>答曰。<a id="a-By"></a>七解脱。<a id="a-Bz"></a>当言名缘。<a id="a-C0"></a>当言义缘。<a id="a-C1"></a>想灭解脱。<a id="a-C2"></a>当言非缘。<a id="a-C3"></a>此是解脱性。<a id="a-C4"></a>已种相所有自然。<a id="a-C5"></a>说性已。<a id="a-C6"></a>当说行。<a id="a-C7"></a>何以故说解脱。<a id="a-C8"></a>解脱有何义。<a id="a-C9"></a>答曰。<a id="a-CA"></a>不向门义是解脱义。</p>
  <p id="aCB">问曰。<a id="a-CC"></a>若不向门义是解脱义者。<a id="a-CD"></a>何等解脱。<a id="a-CE"></a>于何事不向门耶。<a id="a-CF"></a>答曰。<a id="a-CG"></a>初二解脱于色欲不向门。<a id="a-CH"></a>净解脱不净不向门。<a id="a-CI"></a>空处解脱乃至非想非不想处解脱。<a id="a-CJ"></a>下地相续不向门。<a id="a-CK"></a>想灭解脱二事不向门。<a id="a-CL"></a>一心永灭。<a id="a-CM"></a>二不向门。<a id="a-CN"></a>心永灭者。<a id="a-CO"></a>谓断一切心。<a id="a-CP"></a>不向门者。<a id="a-CQ"></a>谓一切共缘相续不向。</p>
  <p id="aCR">问曰。<a id="a-CS"></a>如所说。<a id="a-CT"></a>内无色想观外色者。<a id="a-CU"></a>若内无色想时即观外色耶。<a id="a-CV"></a>为观外色非内无色想耶。<a id="a-CW"></a>若内无色想时即观外色者。<a id="a-CX"></a>何得不一时有二种心耶。<a id="a-CY"></a>若一时有二种心者。<a id="a-CZ"></a>何得不破心耶。<a id="a-Ca"></a>若破心者。<a id="a-Cb"></a>何得不有无量心耶。<a id="a-Cc"></a>若观外色非内无色想者。<a id="a-Cd"></a>此契经云何通。<a id="a-Ce"></a>此中说内无色想观外色。<a id="a-Cf"></a>作此论已。<a id="a-Cg"></a>答曰。<a id="a-Ch"></a>观外色无有内无色想。</p>
  <p id="aCi">问曰。<a id="a-Cj"></a>若观外色无有内无色想者。<a id="a-Ck"></a>此契经云何通。<a id="a-Cl"></a>此中说内无色想观外色。<a id="a-Cm"></a>答曰。<a id="a-Cn"></a>此契经说。<a id="a-Co"></a>善根及善根方便。<a id="a-Cp"></a>若说内无色想。<a id="a-Cq"></a>是彼善根。<a id="a-Cr"></a>方便观外色者。<a id="a-Cs"></a>此是根本善根。<a id="a-Ct"></a>或曰。<a id="a-Cu"></a>此中说前挍计分别。<a id="a-Cv"></a>彼行者前挍计分别已。<a id="a-Cw"></a>如我内无色想当观外色。<a id="a-Cx"></a>是故说内无色想观外色。<a id="a-Cy"></a>问曰。<a id="a-Cz"></a>彼不净想尽。<a id="a-D0"></a>是欲界色入境界耶。<a id="a-D1"></a>为非耶。<a id="a-D2"></a>若彼不净想尽是欲界色入境界者。<a id="a-D3"></a>此尊者阿那律契经。<a id="a-D4"></a>云何通说者。<a id="a-D5"></a>尊者阿那律游于山林中。<a id="a-D6"></a>尔时四妙天女化作上妙色已。<a id="a-D7"></a>到尊者阿那律所。<a id="a-D8"></a>礼尊者阿那律足。<a id="a-D9"></a>于一面住。<a id="a-DA"></a>白尊者阿那律曰。<a id="a-DB"></a>尊者阿那律。<a id="a-DC"></a>我等四妙天女于四事善得自在。<a id="a-DD"></a>云何四。<a id="a-DE"></a>天色天衣天饰天乐。<a id="a-DF"></a>尊者阿那律。<a id="a-DG"></a>我等四妙天女若意所欲。<a id="a-DH"></a>化天四事天五欲等共娱乐。<a id="a-DI"></a>尊者阿那律便作是念。<a id="a-DJ"></a>我今宁可于四禅地。<a id="a-DK"></a>不净想现在前已。<a id="a-DL"></a>当观不净。<a id="a-DM"></a>尔时尊者阿那律作是念已。<a id="a-DN"></a>四禅地不净想即现在前。<a id="a-DO"></a>便观四妙天女不净。<a id="a-DP"></a>终不能于不净得解。<a id="a-DQ"></a>尔时尊者阿那律告四妙天女曰。<a id="a-DR"></a>诸妹皆作青色。<a id="a-DS"></a>问曰。<a id="a-DT"></a>何以故。<a id="a-DU"></a>尊者阿那律告彼诸妹。<a id="a-DV"></a>皆作青色耶。<a id="a-DW"></a>答曰。<a id="a-DX"></a>尊者阿那律作是念。<a id="a-DY"></a>此色极好种种。<a id="a-DZ"></a>若尽同一色者。<a id="a-Da"></a>或于不净得解。<a id="a-Db"></a>尔时四妙天女闻尊者阿那律教已尽化青色。<a id="a-Dc"></a>于尊者阿那律前歌舞戏笑。<a id="a-Dd"></a>尊者阿那律于不净犹故不解。<a id="a-De"></a>尊者阿那律复告曰。<a id="a-Df"></a>诸妹尽作黄色尽作赤色。<a id="a-Dg"></a>问曰。<a id="a-Dh"></a>何以故。<a id="a-Di"></a>尊者阿那律告四妙天女。<a id="a-Dj"></a>诸妹皆作黄色尽作赤色。<a id="a-Dk"></a>答曰。<a id="a-Dl"></a>尊者阿那律作是念。<a id="a-Dm"></a>观缘行时或从不净得解。<a id="a-Dn"></a>尔时四妙天女闻尊者阿那律教已。<a id="a-Do"></a>尽化黄色尽化赤色。<a id="a-Dp"></a>于尊者阿那律前歌舞戏笑。<a id="a-Dq"></a>尊者阿那律于不净犹故不解。<a id="a-Dr"></a>尊者阿那律复告诸妹。<a id="a-Ds"></a>尽作白色。<a id="a-Dt"></a>问曰。<a id="a-Du"></a>何以故。<a id="a-Dv"></a>尊者阿那律告四妙天女。<a id="a-Dw"></a>诸妹尽作白色。<a id="a-Dx"></a>答曰。<a id="a-Dy"></a>尊者阿那律作是念。<a id="a-Dz"></a>此白色观不净时极随顺。<a id="a-E0"></a>若作白色者。<a id="a-E1"></a>或于不净得解。<a id="a-E2"></a>尔时四妙天女闻尊者阿那律教已。<a id="a-E3"></a>尽化作白色。<a id="a-E4"></a>于尊者阿那律前歌舞戏笑。<a id="a-E5"></a>尊者阿那律于不净犹故不解。<a id="a-E6"></a>尊者阿那律作是念。<a id="a-E7"></a>此色甚为极妙。<a id="a-E8"></a>作是念已即闭塞诸根。<a id="a-E9"></a>若彼不净想尽。<a id="a-EA"></a>是欲界色入境界者。<a id="a-EB"></a>此契经云何解。<a id="a-EC"></a>答曰。<a id="a-ED"></a>尊者阿那律虽于不净想不得解。<a id="a-EE"></a>但利根者于不净能得解。<a id="a-EF"></a>如佛辟支佛声闻得度无极。</p>
  <p id="aEG">问曰。<a id="a-EH"></a>能于佛身解不净耶。<a id="a-EI"></a>为不耶。<a id="a-EJ"></a>答曰。<a id="a-EK"></a>佛身者极妙极好。<a id="a-EL"></a>诸得不净想者。<a id="a-EM"></a>尽来于佛身观不净。<a id="a-EN"></a>终不能于佛足指观不净。<a id="a-EO"></a>况复极妙面得不净耶。<a id="a-EP"></a>唯佛观佛能解不净。<a id="a-EQ"></a>更有说者。<a id="a-ER"></a>不净想者有二种。<a id="a-ES"></a>一观别相。<a id="a-ET"></a>二观总相。<a id="a-EU"></a>观别相者。<a id="a-EV"></a>终不能于佛身解不净。<a id="a-EW"></a>观总相者。<a id="a-EX"></a>或能于佛身解不净。<a id="a-EY"></a>复有二种不净想。<a id="a-EZ"></a>一坏色。<a id="a-Ea"></a>二缘行坏色。<a id="a-Eb"></a>不净想者。<a id="a-Ec"></a>终不能于佛身解不净。<a id="a-Ed"></a>缘行不净想者。<a id="a-Ee"></a>或能于佛身解不净。<a id="a-Ef"></a>问曰。<a id="a-Eg"></a>净解脱为色观色耶。<a id="a-Eh"></a>为内无色想观外色耶。<a id="a-Ei"></a>若色观色者。<a id="a-Ej"></a>彼初解脱及第三解脱何差别。<a id="a-Ek"></a>若内无色想观外色者。<a id="a-El"></a>彼二解脱及第三解脱何差别。<a id="a-Em"></a>作此论已。<a id="a-En"></a>答曰。<a id="a-Eo"></a>净解脱者。<a id="a-Ep"></a>内无色想观外色。</p>
  <p id="aEq">问曰。<a id="a-Er"></a>若净解脱内无色想观外色者。<a id="a-Es"></a>二解脱及三解脱何差别。<a id="a-Et"></a>答曰。<a id="a-Eu"></a>名即是差别。<a id="a-Ev"></a>此二此三地亦有差别。<a id="a-Ew"></a>二解脱者初禅二禅地。<a id="a-Ex"></a>净解脱者根本四禅地。<a id="a-Ey"></a>除病亦有差别。<a id="a-Ez"></a>二解脱者除色欲。<a id="a-F0"></a>净解脱者除不净。<a id="a-F1"></a>或曰。<a id="a-F2"></a>二解脱者缘观不净不起结。<a id="a-F3"></a>净解脱者缘观净亦不起结。<a id="a-F4"></a>缘观不净不起结者。<a id="a-F5"></a>此非奇。<a id="a-F6"></a>缘净观不起结者。<a id="a-F7"></a>此乃为奇二解脱及三解脱是谓差别。<a id="a-F8"></a>问曰。<a id="a-F9"></a>此说净解脱极妙缘亦极妙。<a id="a-FA"></a>何以故说净解脱极妙缘亦极妙耶。<a id="a-FB"></a>答曰。<a id="a-FC"></a>谓此非是常人所能得。<a id="a-FD"></a>唯净洁自喜。<a id="a-FE"></a>从妙天来者彼能得如所说。<a id="a-FF"></a>有异比丘。<a id="a-FG"></a>来至世尊所。<a id="a-FH"></a>到已礼世尊足却坐一面。<a id="a-FI"></a>世尊。<a id="a-FJ"></a>为说妙法。<a id="a-FK"></a>劝进等劝进。<a id="a-FL"></a>以无量方便等劝进已默然住。<a id="a-FM"></a>于是比丘闻世尊所说法内怀欢喜。<a id="a-FN"></a>从坐起整衣服露右肩。<a id="a-FO"></a>叉手向世尊。<a id="a-FP"></a>白世尊曰。<a id="a-FQ"></a>唯世尊。<a id="a-FR"></a>愿赐处所。<a id="a-FS"></a>彼时尊者阿难在世尊后。<a id="a-FT"></a>手执拂拂世尊。<a id="a-FU"></a>彼时世尊还顾告阿难曰。<a id="a-FV"></a>为客比丘并一房令得止宿。<a id="a-FW"></a>唯然世尊。<a id="a-FX"></a>彼时尊者阿难受世尊教已。<a id="a-FY"></a>为客比丘并一房与客比丘。<a id="a-FZ"></a>客比丘白尊者阿难曰。<a id="a-Fa"></a>尊者阿难。<a id="a-Fb"></a>为我故极扫洒此房。<a id="a-Fc"></a>除诸秽恶悬缯幡盖。<a id="a-Fd"></a>烧众名香散种种花。<a id="a-Fe"></a>设广大床褥极令柔软。<a id="a-Ff"></a>于是尊者阿难闻已。<a id="a-Fg"></a>到世尊所白世尊曰。<a id="a-Fh"></a>唯世尊。<a id="a-Fi"></a>向冥来客比丘如是告敕尊者阿难。<a id="a-Fj"></a>为我故极扫洒此房。<a id="a-Fk"></a>除诸秽恶悬缯幡盖。<a id="a-Fl"></a>烧众名香散种种华。<a id="a-Fm"></a>设广大床褥极令柔软。<a id="a-Fn"></a>世尊曰。<a id="a-Fo"></a>阿难。<a id="a-Fp"></a>速为彼客比丘如所言。<a id="a-Fq"></a>尊者阿难波斯匿王常请供养。<a id="a-Fr"></a>于是尊者阿难受世尊教已。<a id="a-Fs"></a>至波斯匿王宫。<a id="a-Ft"></a>取种种具便扫洒彼房。<a id="a-Fu"></a>除诸秽恶悬缯幡盖。<a id="a-Fv"></a>烧众名香散种种花。<a id="a-Fw"></a>设广大床褥极令柔软。<a id="a-Fx"></a>尊者阿难一切具施设已还所止。<a id="a-Fy"></a>于是彼客比丘于房中即其夜发净解脱。<a id="a-Fz"></a>三明作证得六神通。<a id="a-G0"></a>于八解脱顺逆已晨朝神足陵虚而去。<a id="a-G1"></a>于是尊者阿难明朝至彼房看。<a id="a-G2"></a>见空房不见客比丘。<a id="a-G3"></a>于是尊者阿难到世尊所已。<a id="a-G4"></a>白世尊曰。<a id="a-G5"></a>唯世尊。<a id="a-G6"></a>昨冥来客比丘如是告敕已。<a id="a-G7"></a>而彼客比丘空房而去。<a id="a-G8"></a>世尊告曰。<a id="a-G9"></a>阿难。<a id="a-GA"></a>勿误彼客比丘。<a id="a-GB"></a>何以故。<a id="a-GC"></a>阿难。<a id="a-GD"></a>彼客比丘者于房中即其夜发净解脱。<a id="a-GE"></a>三明作证得六神通。<a id="a-GF"></a>于八解脱顺逆已。<a id="a-GG"></a>晨朝神足陵虚而去。<a id="a-GH"></a>阿难。<a id="a-GI"></a>彼客比丘净洁自喜。<a id="a-GJ"></a>从妙天中来。<a id="a-GK"></a>阿难。<a id="a-GL"></a>若不具种种供给者。<a id="a-GM"></a>彼比丘终不能发尔所功德。<a id="a-GN"></a>是故以此可知。<a id="a-GO"></a>非是常人。<a id="a-GP"></a>所能得。<a id="a-GQ"></a>唯洁自喜从妙天中来者可得。<a id="a-GR"></a>是故说净解脱极妙缘亦极妙。<a id="a-GS"></a>问曰。<a id="a-GT"></a>如此二正受。<a id="a-GU"></a>无想正受想灭正受。<a id="a-GV"></a>二俱无心。<a id="a-GW"></a>何以故想灭正受立解脱。<a id="a-GX"></a>无想正受不立耶。<a id="a-GY"></a>答曰。<a id="a-GZ"></a>谓勇猛勤行多作方便彼立解脱。<a id="a-Ga"></a>谓不勇猛不勤行不多作方便。<a id="a-Gb"></a>彼不立解脱。<a id="a-Gc"></a>或曰。<a id="a-Gd"></a>谓未曾行未曾得未曾转彼立解脱。<a id="a-Ge"></a>谓曾行曾得曾转彼不立解脱。<a id="a-Gf"></a>或曰。<a id="a-Gg"></a>谓不共彼立解脱。<a id="a-Gh"></a>谓共彼不立解脱。<a id="a-Gi"></a>或曰。<a id="a-Gj"></a>谓此法可得非外彼立解脱。<a id="a-Gk"></a>谓此法及外可得彼不立解脱。<a id="a-Gl"></a>问曰。<a id="a-Gm"></a>云何知无想正受此法可得。<a id="a-Gn"></a>答曰。<a id="a-Go"></a>有证。<a id="a-Gp"></a>如所说。<a id="a-Gq"></a>得无想正受。<a id="a-Gr"></a>彼从中起止息所往来。<a id="a-Gs"></a>持衣钵具。<a id="a-Gt"></a>言语柔和饮食庠徐。<a id="a-Gu"></a>有长老比丘。<a id="a-Gv"></a>得妙智观。<a id="a-Gw"></a>观已作是念。<a id="a-Gx"></a>彼比丘极妙具足威仪礼节。<a id="a-Gy"></a>我宁可观之。<a id="a-Gz"></a>得何功德。<a id="a-H0"></a>彼观知乃是凡夫人。<a id="a-H1"></a>唯得无想正受。<a id="a-H2"></a>知已从三昧起。<a id="a-H3"></a>呼彼比丘告曰。<a id="a-H4"></a>子此非是妙。<a id="a-H5"></a>汝离佛法中极妙善根。<a id="a-H6"></a>而与异学同行。<a id="a-H7"></a>何用是为。<a id="a-H8"></a>速当舍之。<a id="a-H9"></a>于是彼比丘求极多方便。<a id="a-HA"></a>欲舍本心终不能离。<a id="a-HB"></a>说者彼比丘乃至退服还家。<a id="a-HC"></a>卒不能离本心。<a id="a-HD"></a>彼命终已生无想天。<a id="a-HE"></a>是故以此可知无想正受此法中亦得。<a id="a-HF"></a>或曰。<a id="a-HG"></a>谓圣人可得。<a id="a-HH"></a>非凡夫人。<a id="a-HI"></a>彼立解脱。<a id="a-HJ"></a>谓一向凡夫人可得非圣人。<a id="a-HK"></a>彼不立解脱。<a id="a-HL"></a>或曰。<a id="a-HM"></a>此前已说。<a id="a-HN"></a>二事故名为解脱。<a id="a-HO"></a>一者共缘相续不向门。<a id="a-HP"></a>二者尽断心。<a id="a-HQ"></a>彼无想正受不能一切共缘相续不向门。<a id="a-HR"></a>亦不能尽断心。<a id="a-HS"></a>是故想灭正受立解脱。<a id="a-HT"></a>无想正受不立解脱。<a id="a-HU"></a>问曰。<a id="a-HV"></a>何以故无色具足立解脱。<a id="a-HW"></a>禅者不具足立解脱耶。<a id="a-HX"></a>答曰。<a id="a-HY"></a>此禅粗可见。<a id="a-HZ"></a>是故不具立解脱。<a id="a-Ha"></a>无色极微细不可见。<a id="a-Hb"></a>是故具立解脱。<a id="a-Hc"></a>或曰。<a id="a-Hd"></a>禅者种种非一相不相似是故不具立解脱。<a id="a-He"></a>无色者非种种非不一相非不相似。<a id="a-Hf"></a>是故具立解脱。<a id="a-Hg"></a>或曰。<a id="a-Hh"></a>禅多有功德多有妙法。<a id="a-Hi"></a>是故不具立解脱。<a id="a-Hj"></a>无色者无多功德无多妙法。<a id="a-Hk"></a>是故具立解脱。<a id="a-Hl"></a>或曰。<a id="a-Hm"></a>禅者种种善根庄严。<a id="a-Hn"></a>是故不具立解脱。<a id="a-Ho"></a>无色者无种种善根庄严。<a id="a-Hp"></a>是故具立解脱。<a id="a-Hq"></a>或曰。<a id="a-Hr"></a>禅解脱一向有漏。<a id="a-Hs"></a>是故不具立解脱。<a id="a-Ht"></a>无色解脱者有漏无漏。<a id="a-Hu"></a>是故具立解脱。<a id="a-Hv"></a>问曰。<a id="a-Hw"></a>何以故禅解脱一向有漏。<a id="a-Hx"></a>无色解脱有漏无漏耶。<a id="a-Hy"></a>答曰。<a id="a-Hz"></a>禅解脱者得解思惟。<a id="a-I0"></a>无色解脱者真实思惟。<a id="a-I1"></a>以是故禅解脱一向有漏。<a id="a-I2"></a>无色解脱有漏无漏。</p>
  <p id="aI3">问曰。<a id="a-I4"></a>何以故八解脱说净解脱想灭解脱身作证。<a id="a-I5"></a>不说余。<a id="a-I6"></a>答曰。<a id="a-I7"></a>余亦说。<a id="a-I8"></a>如彼大因经所说。<a id="a-I9"></a>阿难。<a id="a-IA"></a>如比丘于八解脱顺逆身作证成就游。<a id="a-IB"></a>以此可知余亦说身作证。<a id="a-IC"></a>问曰。<a id="a-ID"></a>此一契经说八解脱身作证。<a id="a-IE"></a>余契经何以唯说此二解脱身作证。<a id="a-IF"></a>答曰。<a id="a-IG"></a>此二解脱勇猛勤行多作方便。<a id="a-IH"></a>以是故说二解脱身作证。<a id="a-II"></a>或曰。<a id="a-IJ"></a>谓此二解脱说界边。<a id="a-IK"></a>净解脱者说色界边。<a id="a-IL"></a>想灭解脱者说无色界边。<a id="a-IM"></a>以故尔。<a id="a-IN"></a>或曰。<a id="a-IO"></a>谓此二解脱说地边。<a id="a-IP"></a>净解脱者说四禅地边。<a id="a-IQ"></a>想灭解脱者说非想非不想地边。<a id="a-IR"></a>或曰。<a id="a-IS"></a>净解脱者缘观净不起结。<a id="a-IT"></a>世尊说身当作证。<a id="a-IU"></a>想灭解脱者非心法。<a id="a-IV"></a>身所生非心所生。<a id="a-IW"></a>身力可得。<a id="a-IX"></a>非心力可得。<a id="a-IY"></a>世尊说身当作证。<a id="a-IZ"></a>或曰。<a id="a-Ia"></a>世尊说大因经。<a id="a-Ib"></a>八解脱身作证成就游者。<a id="a-Ic"></a>彼一切游二解脱故。<a id="a-Id"></a>以是故世尊说。<a id="a-Ie"></a>净解脱想灭解脱身作证。<a id="a-If"></a>说曰。<a id="a-Ig"></a>此佛契经说八解脱为方。<a id="a-Ih"></a>问曰。<a id="a-Ii"></a>何以故世尊说八解脱为方。<a id="a-Ij"></a>答曰。<a id="a-Ik"></a>为教化故。<a id="a-Il"></a>有受化者应闻方名得解。<a id="a-Im"></a>是故世尊为教化故。<a id="a-In"></a>说八解脱为方。<a id="a-Io"></a>如余契经。<a id="a-Ip"></a>为教化故说谛为方。<a id="a-Iq"></a>如是世尊为教化故。<a id="a-Ir"></a>说八解脱为方。<a id="a-Is"></a>或曰。<a id="a-It"></a>此契经有因有缘。<a id="a-Iu"></a>如所说。<a id="a-Iv"></a>王波斯匿告捕象者。<a id="a-Iw"></a>汝捕象人。<a id="a-Ix"></a>速捕野象已白我令知。<a id="a-Iy"></a>于是捕象者受王教已。<a id="a-Iz"></a>至空野处捕象。<a id="a-J0"></a>得已还白王曰。<a id="a-J1"></a>唯尊当知已捕得象。<a id="a-J2"></a>随王处分。<a id="a-J3"></a>于是王告善御象。<a id="a-J4"></a>汝御象人速调御此野象。<a id="a-J5"></a>调已还来白我。<a id="a-J6"></a>彼善御象者受王教已。<a id="a-J7"></a>将野象而调御之。<a id="a-J8"></a>极调已还白王曰。<a id="a-J9"></a>唯尊所敕调象。<a id="a-JA"></a>今已极调。<a id="a-JB"></a>于是王欲试此象。<a id="a-JC"></a>令御象者御已。<a id="a-JD"></a>王乘所出。<a id="a-JE"></a>出城已而彼象遥见大牝象群。<a id="a-JF"></a>见已奔走驰向。<a id="a-JG"></a>彼善御象者极以力御而不能制。<a id="a-JH"></a>彼象被钩斲而无所觉。<a id="a-JI"></a>于是王告善御者。<a id="a-JJ"></a>汝速回此象无令断我命根。<a id="a-JK"></a>御者对曰。<a id="a-JL"></a>天王。<a id="a-JM"></a>极以力制而不可禁。<a id="a-JN"></a>王及御象者殆至于死。<a id="a-JO"></a>彼宿缘会象趣树间。<a id="a-JP"></a>于是善御象者手攀枝授与王。<a id="a-JQ"></a>于是王及善御者攀枝而下。<a id="a-JR"></a>象奔走趋群。<a id="a-JS"></a>王告御象者曰。<a id="a-JT"></a>汝云何令顶生王乘此不调之象。<a id="a-JU"></a>御者叉手对曰。<a id="a-JV"></a>天王。<a id="a-JW"></a>当赐威颜。<a id="a-JX"></a>此象极已调。<a id="a-JY"></a>王告曰。<a id="a-JZ"></a>云何知极调。<a id="a-Ja"></a>御者对曰天王。<a id="a-Jb"></a>彼象已习人间之食。<a id="a-Jc"></a>彼食空野中食不能存命。<a id="a-Jd"></a>彼欲止自还。<a id="a-Je"></a>还已当令王见所以为调。<a id="a-Jf"></a>于是野象欲止还至王城。<a id="a-Jg"></a>彼御象者将象至王所。<a id="a-Jh"></a>告象曰。<a id="a-Ji"></a>我当令汝有所作。<a id="a-Jj"></a>勿得动转。<a id="a-Jk"></a>若不忍者。<a id="a-Jl"></a>我当令汝如本所更。<a id="a-Jm"></a>彼象有智即然可之。<a id="a-Jn"></a>宁令我死愿不见本所更事。<a id="a-Jo"></a>彼御者以大铁钳。<a id="a-Jp"></a>钳大热铁团着其顶上。<a id="a-Jq"></a>烧象顶如烧桦皮。<a id="a-Jr"></a>彼象不敢动转。<a id="a-Js"></a>于是御象者白王曰。<a id="a-Jt"></a>天王。<a id="a-Ju"></a>当观象调如此。<a id="a-Jv"></a>王告御者曰。<a id="a-Jw"></a>前者是谁之过。<a id="a-Jx"></a>御者对曰。<a id="a-Jy"></a>天王。<a id="a-Jz"></a>是心之过。<a id="a-K0"></a>王告曰。<a id="a-K1"></a>何以故不调御心。<a id="a-K2"></a>御者对曰。<a id="a-K3"></a>唯能御形不能调心。<a id="a-K4"></a>王告曰。<a id="a-K5"></a>谁有能调心者。<a id="a-K6"></a>于是御者右膝跪地。<a id="a-K7"></a>叉手面向只桓精舍白王曰。<a id="a-K8"></a>天王。<a id="a-K9"></a>彼佛世尊止此舍卫祇树给孤独园。<a id="a-KA"></a>彼能调心。<a id="a-KB"></a>于是王有心于世尊。<a id="a-KC"></a>欲见世尊。<a id="a-KD"></a>于是王及御者还乘本象。<a id="a-KE"></a>便往祇树给孤独园。<a id="a-KF"></a>彼时世尊为无量百千众眷属围绕说微妙法。<a id="a-KG"></a>于是王下象已。<a id="a-KH"></a>步至世尊所。<a id="a-KI"></a>世尊方便说喻。<a id="a-KJ"></a>非一切声闻辟支佛。<a id="a-KK"></a>彼王渐欲近。<a id="a-KL"></a>世尊见已告诸比丘。<a id="a-KM"></a>象师御象走趣一方。<a id="a-KN"></a>或东西南北及诸方。<a id="a-KO"></a>御马师调御马走趣一方。<a id="a-KP"></a>或东西南北及诸方。<a id="a-KQ"></a>调牛师调御牛走趣一方。<a id="a-KR"></a>或东西南北及诸方。<a id="a-KS"></a>无上士御人师。<a id="a-KT"></a>调御人趣一切方。<a id="a-KU"></a>一切方者色观色是初方。<a id="a-KV"></a>乃至想灭解脱身作证成就游为八方。<a id="a-KW"></a>以是故佛契经以解脱说为方。<a id="a-KX"></a>问曰。<a id="a-KY"></a>解脱云何如方。<a id="a-KZ"></a>答曰。<a id="a-Ka"></a>同八事故名为方。<a id="a-Kb"></a>解脱者八。<a id="a-Kc"></a>方亦八。<a id="a-Kd"></a>问曰。<a id="a-Ke"></a>如方有十解脱有八。<a id="a-Kf"></a>云何同八事故名为方。<a id="a-Kg"></a>答曰。<a id="a-Kh"></a>如彼御象者能御八方。<a id="a-Ki"></a>终不能令至上下。<a id="a-Kj"></a>是故同八事故名为方。<a id="a-Kk"></a>或曰。<a id="a-Kl"></a>如象因方而趣。<a id="a-Km"></a>如是受化者。<a id="a-Kn"></a>缘故解脱现在前。<a id="a-Ko"></a>尊者瞿沙说曰。<a id="a-Kp"></a>解脱及方者。<a id="a-Kq"></a>三事同。<a id="a-Kr"></a>三事差降。<a id="a-Ks"></a>三事同者。<a id="a-Kt"></a>如象不趣向方不可调御。<a id="a-Ku"></a>世尊亦尔。<a id="a-Kv"></a>不因化者不能令解脱现在前。<a id="a-Kw"></a>如象调御至一方不趣余方。<a id="a-Kx"></a>如是世尊为受化者。<a id="a-Ky"></a>令一解脱现在前。<a id="a-Kz"></a>非余解脱。<a id="a-L0"></a>如象调御趣一方远离余方。<a id="a-L1"></a>如是世尊为受化者。<a id="a-L2"></a>令一解脱现在前。<a id="a-L3"></a>远离余解脱。<a id="a-L4"></a>此三事同。<a id="a-L5"></a>三差降者。<a id="a-L6"></a>象者不至方不可调御。<a id="a-L7"></a>世尊住一方已。<a id="a-L8"></a>为受化者极令彼远。<a id="a-L9"></a>能令解脱现在前。<a id="a-LA"></a>象者御趣一方不趣余方。<a id="a-LB"></a>世尊为八受化者。<a id="a-LC"></a>能令一时八解脱现在前。<a id="a-LD"></a>象者御趣一方远离余方。<a id="a-LE"></a>世尊为受化者。<a id="a-LF"></a>能令一解脱现在前。<a id="a-LG"></a>余解脱近为习学故。<a id="a-LH"></a>是谓三差降。<a id="a-LI"></a>广说八解脱处尽。</p>
  <p data-pb></p>
  <h2 id="aLJ">八除入处第三十七</h2>
  <p id="aLK">八除入者。<a id="a-LL"></a>云何为八。<a id="a-LM"></a>此比丘内有色想观外色少。<a id="a-LN"></a>若好若丑彼色坏已知坏已见。<a id="a-LO"></a>作如是想。<a id="a-LP"></a>此初除入。<a id="a-LQ"></a>复次比丘内有色想观外色无量。<a id="a-LR"></a>若好若丑彼色坏已知坏已见。<a id="a-LS"></a>作如是想。<a id="a-LT"></a>此二除入。<a id="a-LU"></a>复次比丘内无色想观外色少。<a id="a-LV"></a>若好若丑彼色坏已知坏已见。<a id="a-LW"></a>作如是想。<a id="a-LX"></a>此三除入。<a id="a-LY"></a>复次比丘内无色想观外色无量。<a id="a-LZ"></a>若好若丑彼色坏已知坏已见。<a id="a-La"></a>作如是想此四除入。<a id="a-Lb"></a>复次比丘内无色想观外色。<a id="a-Lc"></a>青青色青见青光。<a id="a-Ld"></a>无量无量净。<a id="a-Le"></a>意爱意乐无厌。<a id="a-Lf"></a>如青莲花。<a id="a-Lg"></a>青青色青见青光。<a id="a-Lh"></a>如成就波罗奈衣。<a id="a-Li"></a>极捣熟令悦泽。<a id="a-Lj"></a>青青色青见青光。<a id="a-Lk"></a>如是比丘内无色想观外色青青色青见青光。<a id="a-Ll"></a>无量无量净。<a id="a-Lm"></a>意爱意乐无厌。<a id="a-Ln"></a>彼色坏已知坏已见。<a id="a-Lo"></a>作如是想。<a id="a-Lp"></a>此五除入。<a id="a-Lq"></a>复次比丘内无色想观外色黄黄色黄见黄光。<a id="a-Lr"></a>无量无量净。<a id="a-Ls"></a>意爱意乐无厌。<a id="a-Lt"></a>如迦罗尼。<a id="a-Lu"></a>黄黄色黄见黄光。<a id="a-Lv"></a>如成就波罗奈衣。<a id="a-Lw"></a>极捣熟令悦泽。<a id="a-Lx"></a>黄黄色黄见黄光。<a id="a-Ly"></a>如是比丘内无色想观外色。<a id="a-Lz"></a>黄黄色黄见黄光。<a id="a-M0"></a>无量无量净。<a id="a-M1"></a>意爱意乐无厌。<a id="a-M2"></a>彼色坏已知坏已见。<a id="a-M3"></a>作如是想。<a id="a-M4"></a>此六除入。<a id="a-M5"></a>复次比丘内无色想观外色。<a id="a-M6"></a>赤赤色赤见赤光。<a id="a-M7"></a>无量无量净。<a id="a-M8"></a>意爱意乐无厌。<a id="a-M9"></a>如频头迦罗花。<a id="a-MA"></a>赤赤色赤见赤光。<a id="a-MB"></a>如成就波罗奈衣。<a id="a-MC"></a>极捣熟令悦泽。<a id="a-MD"></a>赤赤色赤见赤光。<a id="a-ME"></a>如是比丘内无色想观外色。<a id="a-MF"></a>赤赤色赤见赤光。<a id="a-MG"></a>无量无量净。<a id="a-MH"></a>意爱意乐无厌。<a id="a-MI"></a>彼色坏已知坏已见。<a id="a-MJ"></a>作如是想。<a id="a-MK"></a>此七除入。<a id="a-ML"></a>复次比丘内无色想观外色。<a id="a-MM"></a>白白色白见白光。<a id="a-MN"></a>无量无量净。<a id="a-MO"></a>意爱意乐无厌。<a id="a-MP"></a>如明星白白色白见白光。<a id="a-MQ"></a>如成就波罗奈衣。<a id="a-MR"></a>极捣熟令悦泽。<a id="a-MS"></a>白白色白见白光。<a id="a-MT"></a>如是比丘内无色想观外色。<a id="a-MU"></a>白白色白见白光。<a id="a-MV"></a>无量无量净。<a id="a-MW"></a>意爱意乐无厌。<a id="a-MX"></a>彼色坏已知坏已见。<a id="a-MY"></a>作如是想。<a id="a-MZ"></a>此八除入。</p>
  <p id="aMa">问曰。<a id="a-Mb"></a>八除入有何性。<a id="a-Mc"></a>答曰。<a id="a-Md"></a>无贪善根性。<a id="a-Me"></a>彼相应法共有法总五阴性。<a id="a-Mf"></a>界者。<a id="a-Mg"></a>或欲界系。<a id="a-Mh"></a>或色界系。<a id="a-Mi"></a>地者。<a id="a-Mj"></a>初四除入初禅二禅地。<a id="a-Mk"></a>后四除入第四禅地。<a id="a-Ml"></a>何以故。<a id="a-Mm"></a>谓从初解脱二解脱。<a id="a-Mn"></a>或初四除入故从净解脱成后四除入故。<a id="a-Mo"></a>依者。<a id="a-Mp"></a>尽依欲界。<a id="a-Mq"></a>行者。<a id="a-Mr"></a>初四除入不净行。<a id="a-Ms"></a>后四除入净行。<a id="a-Mt"></a>缘者。<a id="a-Mu"></a>尽缘欲界欲界中色入缘。<a id="a-Mv"></a>意止者。<a id="a-Mw"></a>是身意止。<a id="a-Mx"></a>智者。<a id="a-My"></a>虽性非智。<a id="a-Mz"></a>但等智相应。<a id="a-N0"></a>定者。<a id="a-N1"></a>非定。<a id="a-N2"></a>痛者。<a id="a-N3"></a>初四除入喜根相应。<a id="a-N4"></a>后四除入护根相应。<a id="a-N5"></a>问曰。<a id="a-N6"></a>当言过去耶。<a id="a-N7"></a>当言未来耶。<a id="a-N8"></a>当言现在耶。<a id="a-N9"></a>答曰。<a id="a-NA"></a>当言过去。<a id="a-NB"></a>当言未来。<a id="a-NC"></a>当言现在。<a id="a-ND"></a>问曰。<a id="a-NE"></a>当言过去缘耶。<a id="a-NF"></a>当言未来缘耶。<a id="a-NG"></a>当言现在缘耶。<a id="a-NH"></a>答曰。<a id="a-NI"></a>当言过去缘。<a id="a-NJ"></a>当言未来缘。<a id="a-NK"></a>当言现在缘。<a id="a-NL"></a>问曰。<a id="a-NM"></a>当言名缘耶。<a id="a-NN"></a>当言义缘耶。<a id="a-NO"></a>答曰。<a id="a-NP"></a>当言名缘。<a id="a-NQ"></a>当言义缘。</p>
  <p id="aNR">问曰。<a id="a-NS"></a>当言己意缘耶。<a id="a-NT"></a>当言他意缘耶。<a id="a-NU"></a>答曰。<a id="a-NV"></a>当言己意缘。<a id="a-NW"></a>当言他意缘。<a id="a-NX"></a>此是除入性。<a id="a-NY"></a>已种相身所有自然。<a id="a-NZ"></a>说性已。<a id="a-Na"></a>当说行。<a id="a-Nb"></a>何以故说除入。<a id="a-Nc"></a>除入有何义。<a id="a-Nd"></a>答曰。<a id="a-Ne"></a>缘坏故名为除入。<a id="a-Nf"></a>如所说。<a id="a-Ng"></a>能坏处所者。<a id="a-Nh"></a>是故世尊说除入。<a id="a-Ni"></a>是谓缘坏故名为除入。<a id="a-Nj"></a>八除入者。<a id="a-Nk"></a>云何为八。<a id="a-Nl"></a>此比丘内有色想观外色少者。<a id="a-Nm"></a>少自在故。<a id="a-Nn"></a>少缘故。<a id="a-No"></a>名为少好者。<a id="a-Np"></a>谓色青黄赤白悦泽名为好。<a id="a-Nq"></a>丑者。<a id="a-Nr"></a>谓色青黄赤白不悦泽名为丑。<a id="a-Ns"></a>彼色坏已知坏已见者。<a id="a-Nt"></a>彼色中离欲断欲度欲。<a id="a-Nu"></a>便坏已知坏已见。<a id="a-Nv"></a>呵责自在教敕自在。<a id="a-Nw"></a>如大家已有奴责数自在教敕自在。<a id="a-Nx"></a>如是彼色中离欲断欲度欲。<a id="a-Ny"></a>便坏已知坏已见。<a id="a-Nz"></a>呵责自在教敕自在。<a id="a-O0"></a>是故说彼色坏已知坏已见。<a id="a-O1"></a>作如是想者。<a id="a-O2"></a>如是修彼想也。<a id="a-O3"></a>是故说作如是想。<a id="a-O4"></a>此初除入。<a id="a-O5"></a>初者次第数便有初。<a id="a-O6"></a>次顺数便有初。<a id="a-O7"></a>复次次第正受便有初故曰初。<a id="a-O8"></a>除入者何所除入。<a id="a-O9"></a>当正受时坏色故曰除入。<a id="a-OA"></a>复次比丘内有色想观外色无量者。<a id="a-OB"></a>自在无量故。<a id="a-OC"></a>缘无量故。<a id="a-OD"></a>名为无量。<a id="a-OE"></a>好者。<a id="a-OF"></a>谓色青黄赤白悦泽名为好。<a id="a-OG"></a>丑者。<a id="a-OH"></a>谓色青黄赤白不悦泽名为丑。<a id="a-OI"></a>彼色坏已知坏已见者。<a id="a-OJ"></a>彼色中离欲断欲度欲。<a id="a-OK"></a>便名坏已知坏已见。<a id="a-OL"></a>呵责自在教敕自在。<a id="a-OM"></a>如大家已有奴呵责自在教敕自在。<a id="a-ON"></a>如是彼色中离欲断欲度欲。<a id="a-OO"></a>便坏已知坏已见。<a id="a-OP"></a>呵责自在教敕自在。<a id="a-OQ"></a>是故说彼色坏已知坏已见。<a id="a-OR"></a>如是作想者。<a id="a-OS"></a>如是修彼想也。<a id="a-OT"></a>是故说作如是想。<a id="a-OU"></a>此二除入。<a id="a-OV"></a>二者。<a id="a-OW"></a>次第数便有二。<a id="a-OX"></a>次顺数便有二。<a id="a-OY"></a>复次次第正受便有二。<a id="a-OZ"></a>故曰二。<a id="a-Oa"></a>除入者。<a id="a-Ob"></a>何所除入。<a id="a-Oc"></a>当正受时坏色故曰除入。<a id="a-Od"></a>复次比丘内无色想观外色少者。<a id="a-Oe"></a>自在少故。<a id="a-Of"></a>缘少故。<a id="a-Og"></a>名为少好者。<a id="a-Oh"></a>谓色青黄赤白悦泽名为好。<a id="a-Oi"></a>丑者。<a id="a-Oj"></a>谓色青黄赤白不悦泽名为丑。<a id="a-Ok"></a>彼色坏已知坏已见者。<a id="a-Ol"></a>彼色中离欲断欲度欲便名坏已知坏已见。<a id="a-Om"></a>呵责自在教敕自在。<a id="a-On"></a>如大家已有奴呵责自在教敕自在。<a id="a-Oo"></a>如是彼色中离欲断欲度欲。<a id="a-Op"></a>便坏已知坏已见。<a id="a-Oq"></a>呵责自在教敕自在。<a id="a-Or"></a>是故说彼色坏已知坏已见。<a id="a-Os"></a>作如是想者。<a id="a-Ot"></a>如是修彼想也。<a id="a-Ou"></a>是故说作如是想。<a id="a-Ov"></a>此三除入。<a id="a-Ow"></a>三者。<a id="a-Ox"></a>次第数便有三。<a id="a-Oy"></a>次顺数便有三。<a id="a-Oz"></a>复次次第正受便有三。<a id="a-P0"></a>故曰三。<a id="a-P1"></a>除入者何所除入。<a id="a-P2"></a>当正受时坏色故曰除入。<a id="a-P3"></a>复次比丘内无色想观外色无量者。<a id="a-P4"></a>自在无量故。<a id="a-P5"></a>缘无量故。<a id="a-P6"></a>名为无量。<a id="a-P7"></a>好者。<a id="a-P8"></a>谓色青黄赤白悦泽名为好。<a id="a-P9"></a>丑者。<a id="a-PA"></a>谓色青黄赤白不悦泽名为丑。<a id="a-PB"></a>彼色坏已知坏已见者。<a id="a-PC"></a>彼色中离欲断欲度欲。<a id="a-PD"></a>便坏已知坏已见。<a id="a-PE"></a>呵责自在教敕自在。<a id="a-PF"></a>如大家已有奴呵责自在教敕自在。<a id="a-PG"></a>如是彼色中离欲断欲度欲。<a id="a-PH"></a>便坏已知坏已见。<a id="a-PI"></a>呵责自在教敕自在。<a id="a-PJ"></a>是故说彼色坏已知坏已见。<a id="a-PK"></a>作如是想者。<a id="a-PL"></a>如是修彼想也。<a id="a-PM"></a>是故说作如是想。<a id="a-PN"></a>此四除入。<a id="a-PO"></a>四者。<a id="a-PP"></a>次第数便有四。<a id="a-PQ"></a>次顺数便有四。<a id="a-PR"></a>复次次第正受便有四。<a id="a-PS"></a>故曰四。<a id="a-PT"></a>除入者何所除入。<a id="a-PU"></a>当正受时坏色故曰除入。<a id="a-PV"></a>复次比丘内无色想观外色青者。<a id="a-PW"></a>现青想现青种现青聚。<a id="a-PX"></a>是故说青。<a id="a-PY"></a>色者。<a id="a-PZ"></a>如此色青如是彼色形亦青。<a id="a-Pa"></a>是故说青色。<a id="a-Pb"></a>青见者。<a id="a-Pc"></a>眼行眼境界眼光。<a id="a-Pd"></a>是故说青见青光者。<a id="a-Pe"></a>青光青明青焰。<a id="a-Pf"></a>是故说青光。<a id="a-Pg"></a>无量者。<a id="a-Ph"></a>无量无边不可计。<a id="a-Pi"></a>是故说无量。<a id="a-Pj"></a>无量净者。<a id="a-Pk"></a>如彼色无量。<a id="a-Pl"></a>如是彼色中净亦无量。<a id="a-Pm"></a>是故说无量净。<a id="a-Pn"></a>意爱者。<a id="a-Po"></a>彼色爱喜好喜念。<a id="a-Pp"></a>是故说意爱。<a id="a-Pq"></a>意乐者。<a id="a-Pr"></a>意乐着自娱。<a id="a-Ps"></a>是故说乐。<a id="a-Pt"></a>无厌者。<a id="a-Pu"></a>乐欲忍。<a id="a-Pv"></a>是故说无厌。<a id="a-Pw"></a>如青莲花青青色青见青光。<a id="a-Px"></a>如成就波罗捺衣。<a id="a-Py"></a>极捣熟令悦泽。<a id="a-Pz"></a>青青色青见青光。<a id="a-Q0"></a>如是比丘内无色想观外色青。<a id="a-Q1"></a>青色青见青光。<a id="a-Q2"></a>如是无量无量净。<a id="a-Q3"></a>意爱意乐无厌。<a id="a-Q4"></a>彼色坏已知坏已见者。<a id="a-Q5"></a>彼色中离欲断欲度欲。<a id="a-Q6"></a>便坏已知坏已见。<a id="a-Q7"></a>呵责自在教敕自在。<a id="a-Q8"></a>如大家已有奴呵责自在教敕自在。<a id="a-Q9"></a>如是彼色中离欲断欲度欲。<a id="a-QA"></a>便坏已知坏已见。<a id="a-QB"></a>呵责自在教敕自在。<a id="a-QC"></a>是故说彼色坏已知坏已见。<a id="a-QD"></a>作如是想者。<a id="a-QE"></a>如是修彼想也。<a id="a-QF"></a>是故说作如是想。<a id="a-QG"></a>此五除入。<a id="a-QH"></a>五者。<a id="a-QI"></a>次第数便有五。<a id="a-QJ"></a>次顺数便有五。<a id="a-QK"></a>复次次第正受便有五。<a id="a-QL"></a>故曰五。<a id="a-QM"></a>除入者何所除入。<a id="a-QN"></a>当正受时坏色。<a id="a-QO"></a>故曰除入。<a id="a-QP"></a>如青除入。<a id="a-QQ"></a>黄赤白除入亦如是。</p>
  <p id="aQR">问曰。<a id="a-QS"></a>何以故无色不立除入。<a id="a-QT"></a>答曰。<a id="a-QU"></a>佛世尊于法真谛。<a id="a-QV"></a>余真无能过。<a id="a-QW"></a>彼尽知诸法相尽知行。<a id="a-QX"></a>谓有除入相彼立除入。<a id="a-QY"></a>谓无除入相彼不立除入。<a id="a-QZ"></a>或曰。<a id="a-Qa"></a>除入者能坏色。<a id="a-Qb"></a>以故名为除入。<a id="a-Qc"></a>无色中无色可坏。<a id="a-Qd"></a>以故彼不立除入。<a id="a-Qe"></a>广说八除入处尽。</p>
  <p data-pb></p>
  <h2 id="aQf">十一切入处第三十八</h2>
  <p id="aQg">十一切入者。<a id="a-Qh"></a>云何为十。<a id="a-Qi"></a>此比丘地一切入。<a id="a-Qj"></a>一思惟上下诸方无二无量。<a id="a-Qk"></a>水一切入。<a id="a-Ql"></a>火一切入。<a id="a-Qm"></a>风一切入。<a id="a-Qn"></a>青一切入。<a id="a-Qo"></a>黄一切入。<a id="a-Qp"></a>赤一切入。<a id="a-Qq"></a>白一切入。<a id="a-Qr"></a>无量空处一切入。<a id="a-Qs"></a>无量识处一切入。<a id="a-Qt"></a>十思惟上下诸方无二无量。<a id="a-Qu"></a>问曰。<a id="a-Qv"></a>十一切入有何性。<a id="a-Qw"></a>答曰。<a id="a-Qx"></a>初八无贪善根性。<a id="a-Qy"></a>无量空处无量识处一切入四阴性。<a id="a-Qz"></a>界者。<a id="a-R0"></a>初八色界系。<a id="a-R1"></a>无量空处无量识处一切入者。<a id="a-R2"></a>无色界系。<a id="a-R3"></a>地者。<a id="a-R4"></a>初八一切入根本第四禅。<a id="a-R5"></a>何以故。<a id="a-R6"></a>从净解脱成八一切入故。<a id="a-R7"></a>无量空处一切入即无量空处地。<a id="a-R8"></a>无量识一切入即无量识处地。<a id="a-R9"></a>依者。<a id="a-RA"></a>一切依欲界。<a id="a-RB"></a>行者。<a id="a-RC"></a>八一切入净行。<a id="a-RD"></a>无量空处无量识处一切入不施设行。<a id="a-RE"></a>缘者。<a id="a-RF"></a>初八一切入欲界缘。<a id="a-RG"></a>无量空处无量识处一切入无色界缘。<a id="a-RH"></a>意止者。<a id="a-RI"></a>初八一切入身意止。<a id="a-RJ"></a>无量空处无量识处一切入三意止。<a id="a-RK"></a>智者。<a id="a-RL"></a>初八一切入虽性非智。<a id="a-RM"></a>但等智相应。<a id="a-RN"></a>无量空处无量识处一切入是等智。<a id="a-RO"></a>定者。<a id="a-RP"></a>非定。<a id="a-RQ"></a>痛者。<a id="a-RR"></a>一切护根相应。<a id="a-RS"></a>问曰。<a id="a-RT"></a>当言过去耶。<a id="a-RU"></a>当言未来耶。<a id="a-RV"></a>当言现在耶答曰。<a id="a-RW"></a>当言过去。<a id="a-RX"></a>当言未来。<a id="a-RY"></a>当言现在。</p>
  <p id="aRZ">问曰。<a id="a-Ra"></a>当言过去缘耶。<a id="a-Rb"></a>当言未来缘耶。<a id="a-Rc"></a>当言现在缘耶。<a id="a-Rd"></a>答曰。<a id="a-Re"></a>当言过去缘。<a id="a-Rf"></a>当言未来缘。<a id="a-Rg"></a>当言现在缘。</p>
  <p id="aRh">问曰。<a id="a-Ri"></a>当言名缘耶。<a id="a-Rj"></a>当言义缘耶。<a id="a-Rk"></a>答曰。<a id="a-Rl"></a>当言名缘。<a id="a-Rm"></a>当言义缘。</p>
  <p id="aRn">问曰。<a id="a-Ro"></a>当言己缘耶。<a id="a-Rp"></a>当言他缘耶。<a id="a-Rq"></a>答曰。<a id="a-Rr"></a>当言己缘。<a id="a-Rs"></a>当言他缘。<a id="a-Rt"></a>此是十一切入性。<a id="a-Ru"></a>己种相身所有自然。<a id="a-Rv"></a>说性已。<a id="a-Rw"></a>当说行。<a id="a-Rx"></a>何以故说一切入。<a id="a-Ry"></a>一切入有何义。<a id="a-Rz"></a>答曰。<a id="a-S0"></a>普缘故名一切入。<a id="a-S1"></a>十一切入者。<a id="a-S2"></a>此比丘地一切入者。<a id="a-S3"></a>普缘故一思惟。<a id="a-S4"></a>一者。<a id="a-S5"></a>次第数便有一。<a id="a-S6"></a>顺次数便有一。<a id="a-S7"></a>复次次第正受便有一。<a id="a-S8"></a>上下者。<a id="a-S9"></a>上即上方。<a id="a-SA"></a>下即下方。<a id="a-SB"></a>诸方者。<a id="a-SC"></a>四方及四维也。<a id="a-SD"></a>无二者。<a id="a-SE"></a>不俱不散。<a id="a-SF"></a>无量者。<a id="a-SG"></a>无量无限不可计。<a id="a-SH"></a>水一切入。<a id="a-SI"></a>火一切入。<a id="a-SJ"></a>风一切入。<a id="a-SK"></a>青一切入。<a id="a-SL"></a>黄一切入。<a id="a-SM"></a>赤一切入。<a id="a-SN"></a>白一切入。<a id="a-SO"></a>无量空处无量识处一切入。<a id="a-SP"></a>无量一切入者。<a id="a-SQ"></a>普缘故。<a id="a-SR"></a>十思性者。<a id="a-SS"></a>次第数便有十。<a id="a-ST"></a>顺次数便有十。<a id="a-SU"></a>复次次第正受便有十。<a id="a-SV"></a>上下者。<a id="a-SW"></a>上即上方。<a id="a-SX"></a>下即下方。<a id="a-SY"></a>诸方者。<a id="a-SZ"></a>四方及四维。<a id="a-Sa"></a>无二者。<a id="a-Sb"></a>不俱不散。<a id="a-Sc"></a>无量者。<a id="a-Sd"></a>无量不可限不可计。</p>
  <p id="aSe">问曰。<a id="a-Sf"></a>无所有处非想非不想处。<a id="a-Sg"></a>何以故不立一切入。<a id="a-Sh"></a>答曰。<a id="a-Si"></a>佛世尊于法真谛。<a id="a-Sj"></a>余真无能过上。<a id="a-Sk"></a>彼尽知诸法相尽知行。<a id="a-Sl"></a>谓有一切入相立一切入。<a id="a-Sm"></a>谓无一切入相不立一切入。<a id="a-Sn"></a>或曰。<a id="a-So"></a>无量行故无量空处无量识处立一切入。<a id="a-Sp"></a>无所有处非想非不想处无无量行。<a id="a-Sq"></a>是故不立一切入。</p>
  <p id="aSr">问曰。<a id="a-Ss"></a>此中说上下及诸方。<a id="a-St"></a>八一切入应尔。<a id="a-Su"></a>上下及诸方无量空处无量识处一切入。<a id="a-Sv"></a>无地不可见。<a id="a-Sw"></a>何以故说上下及诸方。<a id="a-Sx"></a>答曰。<a id="a-Sy"></a>彼虽无上下。<a id="a-Sz"></a>正受故可得上下。<a id="a-T0"></a>谓彼行正受者。<a id="a-T1"></a>或上或下或中。<a id="a-T2"></a>是故说上下。<a id="a-T3"></a>如契经说诸贤行地。<a id="a-T4"></a>一切正受者作是念。<a id="a-T5"></a>谓地即是我。<a id="a-T6"></a>谓我即是地。<a id="a-T7"></a>我与地一无二。</p>
  <p id="aT8">问曰。<a id="a-T9"></a>此云何如是行地一切正受者。<a id="a-TA"></a>谓地计是我。<a id="a-TB"></a>答曰。<a id="a-TC"></a>行正受者曾行正受故说。<a id="a-TD"></a>如本曾作沙门故以沙门为名。<a id="a-TE"></a>曾阿练阿练为名。<a id="a-TF"></a>曾戒律戒律为名。<a id="a-TG"></a>曾法师法师为名。<a id="a-TH"></a>如是行正受者。<a id="a-TI"></a>曾行正受故说。</p>
  <p id="aTJ">问曰。<a id="a-TK"></a>三禅何以故不立解脱除入一切入。<a id="a-TL"></a>答曰。<a id="a-TM"></a>三禅乐一切生死中最妙。<a id="a-TN"></a>行者着彼乐不求此善根以故尔。<a id="a-TO"></a>问曰。<a id="a-TP"></a>若尔者何以故三禅中有神通变化。<a id="a-TQ"></a>答曰。<a id="a-TR"></a>如是彼中或有善根或无。<a id="a-TS"></a>莫令彼地善根空。<a id="a-TT"></a>或曰。<a id="a-TU"></a>此神通变化能长养乐。<a id="a-TV"></a>非是损解脱除入一切入。<a id="a-TW"></a>于乐是损非是长养。<a id="a-TX"></a>以是故三禅不立解脱除入一切入。</p>
  <p id="aTY">问曰。<a id="a-TZ"></a>解脱除入一切入何差别。<a id="a-Ta"></a>答曰。<a id="a-Tb"></a>解脱者令不向门。<a id="a-Tc"></a>除入者坏于缘。<a id="a-Td"></a>一切入者普缘解脱除入一切入。<a id="a-Te"></a>是谓差别。<a id="a-Tf"></a>广说十一切入处尽。</p>
 </body>
</html>