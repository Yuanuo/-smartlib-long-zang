<!doctype html>
<html id="z3IBW5j1Aw" data-ver="849">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">鞞婆沙论卷第三上</h1>
  <h2 id="a2">五盖处第七</h2>
  <p id="a3">五盖者。<a id="a-4"></a>欲爱嗔恚睡眠调悔疑。<a id="a-5"></a>问曰。<a id="a-6"></a>五盖有何性。<a id="a-7"></a>答曰。<a id="a-8"></a>欲爱欲界五种六识身。<a id="a-9"></a>嗔恚五种六识身。<a id="a-A"></a>睡调二俱三界五种。<a id="a-B"></a>不善无记一切染污心可得。<a id="a-C"></a>于中不善者立盖中。<a id="a-D"></a>无记不立盖中。<a id="a-E"></a>眠欲界五种善不善无记。<a id="a-F"></a>于中不善者立盖中。<a id="a-G"></a>谓善无记不立盖中。<a id="a-H"></a>悔欲界思惟断善不善。<a id="a-I"></a>于中不善者立盖中。<a id="a-J"></a>善者不立盖中。<a id="a-K"></a>疑三界四种不善无记。<a id="a-L"></a>于中不善者立盖中。<a id="a-M"></a>无记者不立盖中。<a id="a-N"></a>此三十种是五盖性此是性。<a id="a-O"></a>问曰。<a id="a-P"></a>彼有何相。<a id="a-Q"></a>答曰。<a id="a-R"></a>谓彼性即是相相即是性。<a id="a-S"></a>一切法中不可离性说相。<a id="a-T"></a>尊者婆须蜜说曰。<a id="a-U"></a>于中欲得欲者便起欲爱。<a id="a-V"></a>令众生相违故起嗔恚。<a id="a-W"></a>心没故起睡。<a id="a-X"></a>已没不动便眠不息。<a id="a-Y"></a>相者是调心中生恨。<a id="a-Z"></a>种种恨所作恶故生悔。<a id="a-a"></a>心中行未成意不定故便生疑。<a id="a-b"></a>已说恨相当说行。<a id="a-c"></a>可以故说盖。<a id="a-d"></a>盖有何义。<a id="a-e"></a>答曰。<a id="a-f"></a>障义是盖义。<a id="a-g"></a>坏义是盖义。<a id="a-h"></a>破义是盖义。<a id="a-i"></a>堕义是盖义。<a id="a-j"></a>卧义是盖义。<a id="a-k"></a>障义是盖者。<a id="a-l"></a>而作障碍圣道及圣道方便善根。<a id="a-m"></a>如彼契经所说。<a id="a-n"></a>有树大树子小。<a id="a-o"></a>而树大谓覆余小树。<a id="a-p"></a>覆余树已坏破堕卧。<a id="a-q"></a>此云何。<a id="a-r"></a>一千阇那。<a id="a-s"></a>二伽宾阇罗。<a id="a-t"></a>三伊说多。<a id="a-u"></a>四闭钵罗。<a id="a-v"></a>五必楼叉。<a id="a-w"></a>六优昙跋罗。<a id="a-x"></a>七尼拘类。<a id="a-y"></a>八那梨伽罗。<a id="a-z"></a>此树大树子小。<a id="a-10"></a>而树大覆余小树。<a id="a-11"></a>覆余树已坏破堕卧。<a id="a-12"></a>如大树覆小树已亦不生华不转成果。<a id="a-13"></a>如是众生欲界心树盖所覆。<a id="a-14"></a>不生觉意华。<a id="a-15"></a>亦不转成沙门果。<a id="a-16"></a>是故说障义坏义破义堕义卧义是盖义。<a id="a-17"></a>问曰。<a id="a-18"></a>若此盖作障碍圣道及圣道方便善根者。<a id="a-19"></a>一切诸结亦作障碍圣道及圣道方便善根。<a id="a-1A"></a>何以故立五盖不立余。<a id="a-1B"></a>答曰。<a id="a-1C"></a>是世尊有余言略言欲令行言。<a id="a-1D"></a>世尊为教化故。<a id="a-1E"></a>或曰。<a id="a-1F"></a>佛世尊于法真谛余真无能过者。<a id="a-1G"></a>彼尽知法相尽知行。<a id="a-1H"></a>谓有盖相立盖中。<a id="a-1I"></a>或曰。<a id="a-1J"></a>谓彼三界除欲时。<a id="a-1K"></a>极作障碍非余。<a id="a-1L"></a>或曰。<a id="a-1M"></a>谓彼正受障碍及果障碍。<a id="a-1N"></a>正受障碍者。<a id="a-1O"></a>九次第正受作障碍。<a id="a-1P"></a>果障碍者。<a id="a-1Q"></a>九断智果作障碍。<a id="a-1R"></a>或曰。<a id="a-1S"></a>欲爱者于离欲中而远离。<a id="a-1T"></a>嗔恚者于离恶中而远离。<a id="a-1U"></a>睡眠者于观中而远离。<a id="a-1V"></a>调悔者于止中而远离。<a id="a-1W"></a>彼远离已离欲离恶。<a id="a-1X"></a>止观失已便心中生疑。<a id="a-1Y"></a>有恶法报耶。<a id="a-1Z"></a>无恶法报耶。<a id="a-1a"></a>或曰。<a id="a-1b"></a>欲爱嗔恚者坏戒身。<a id="a-1c"></a>睡眠坏慧身。<a id="a-1d"></a>调悔坏定身。<a id="a-1e"></a>彼已坏三身。<a id="a-1f"></a>于心中便生疑。<a id="a-1g"></a>有恶法报耶。<a id="a-1h"></a>无恶法报耶。<a id="a-1i"></a>或曰。<a id="a-1j"></a>欲爱嗔恚坏戒。<a id="a-1k"></a>睡眠坏观。<a id="a-1l"></a>调悔坏止。<a id="a-1m"></a>彼坏三法已。<a id="a-1n"></a>于心中便生疑。<a id="a-1o"></a>有恶法报耶。<a id="a-1p"></a>无恶法报耶。<a id="a-1q"></a>或曰。<a id="a-1r"></a>谓欲界众生数数行行。<a id="a-1s"></a>此中几慢行。<a id="a-1t"></a>几见行。<a id="a-1u"></a>地狱中云。<a id="a-1v"></a>何行慢。<a id="a-1w"></a>岂可言我极烧汝。<a id="a-1x"></a>不知一切畜生岂有见耶。<a id="a-1y"></a>尊者瞿沙说亦尔。<a id="a-1z"></a>谓此欲界众生数数行行而不见咎。<a id="a-20"></a>欲令见咎故说五盖。<a id="a-21"></a>或曰。<a id="a-22"></a>谓此因时作障碍。<a id="a-23"></a>果时亦作障碍。<a id="a-24"></a>因时作障碍者。<a id="a-25"></a>若盖现在前。<a id="a-26"></a>尔时不可善有漏心现在前。<a id="a-27"></a>何况无漏果时作障碍者。<a id="a-28"></a>若生恶趣中受恶报时。<a id="a-29"></a>当尔时障碍一切诸功德。<a id="a-2A"></a>以是故佛契经立五盖非余。<a id="a-2B"></a>问曰。<a id="a-2C"></a>名五盖种有几。<a id="a-2D"></a>答曰。<a id="a-2E"></a>名五盖种有七。<a id="a-2F"></a>欲爱嗔恚疑者。<a id="a-2G"></a>名亦三种亦三。<a id="a-2H"></a>睡眠者名有一种有二。<a id="a-2I"></a>调悔者名有一种有二。<a id="a-2J"></a>如是五盖名有。<a id="a-2K"></a>五种有七。<a id="a-2L"></a>如名如种如是名数种数。<a id="a-2M"></a>名异种异。<a id="a-2N"></a>名别种别。<a id="a-2O"></a>名觉种觉。<a id="a-2P"></a>如是尽当知。<a id="a-2Q"></a>问曰。<a id="a-2R"></a>若盖种有七。<a id="a-2S"></a>云何名立五盖。<a id="a-2T"></a>答曰。<a id="a-2U"></a>以三事故。<a id="a-2V"></a>一食一治等担。<a id="a-2W"></a>一食一治者。<a id="a-2X"></a>欲爱以何为食。<a id="a-2Y"></a>谓净想也。<a id="a-2Z"></a>以何为治。<a id="a-2a"></a>不净想也。<a id="a-2b"></a>如彼一食一治故立一盖。<a id="a-2c"></a>嗔恚以何为食。<a id="a-2d"></a>谓相违想也。<a id="a-2e"></a>以何为治慈也。<a id="a-2f"></a>如彼一食一治故立一盖。<a id="a-2g"></a>睡眠以何为食。<a id="a-2h"></a>愁忧不乐不欲食心没也。<a id="a-2i"></a>以何为治观也。<a id="a-2j"></a>如彼一食一治故二俱立一盖。<a id="a-2k"></a>调悔以何为食。<a id="a-2l"></a>亲里想国想种种想本戏笑想。<a id="a-2m"></a>已忆今忆当忆。<a id="a-2n"></a>以何为治止也。<a id="a-2o"></a>如彼一食一治故二俱立一盖。<a id="a-2p"></a>疑以何为食。<a id="a-2q"></a>因前故犹豫。<a id="a-2r"></a>因后故犹豫。<a id="a-2s"></a>因中故犹豫。<a id="a-2t"></a>内亦有犹豫。<a id="a-2u"></a>何谓此云何此众生从何所来当至何所。<a id="a-2v"></a>何因有云何有。<a id="a-2w"></a>以何为治。<a id="a-2x"></a>观缘起法也。<a id="a-2y"></a>如彼一食一治故立一盖。<a id="a-2z"></a>是故说一食一治。<a id="a-30"></a>重担者。<a id="a-31"></a>等欲爱嗔恚。<a id="a-32"></a>疑别盖重担等。<a id="a-33"></a>睡眠调悔二俱盖重担。<a id="a-34"></a>如彼村人能独担材担。<a id="a-35"></a>彼独担不能者二共担材担。<a id="a-36"></a>如彼屋施椽。<a id="a-37"></a>强者施一弱者施二。<a id="a-38"></a>如是等欲爱嗔恚疑独盖重担等。<a id="a-39"></a>睡眠调悔二俱盖重担。<a id="a-3A"></a>是三事故名立五盖。<a id="a-3B"></a>问曰。<a id="a-3C"></a>何以故佛契经。<a id="a-3D"></a>前说欲爱盖后说乃至疑。<a id="a-3E"></a>答曰。<a id="a-3F"></a>顺他说故如是顺他说。<a id="a-3G"></a>如是应味次第顺。<a id="a-3H"></a>或曰。<a id="a-3I"></a>世尊顺说故他亦顺受。<a id="a-3J"></a>故佛说如是顺受亦如是顺。<a id="a-3K"></a>或曰。<a id="a-3L"></a>本末顺故。<a id="a-3M"></a>本末顺者。<a id="a-3N"></a>前生欲爱。<a id="a-3O"></a>是故佛前说后至疑。<a id="a-3P"></a>是故佛后说。<a id="a-3Q"></a>尊者婆须蜜说曰。<a id="a-3R"></a>爱乐境界故而起欲爱。<a id="a-3S"></a>若失爱乐境界而生嗔恚。<a id="a-3T"></a>已失爱乐境界便生忧戚。<a id="a-3U"></a>是睡身已着睡便眠。<a id="a-3V"></a>眠觉已便起调。<a id="a-3W"></a>起调已便起悔。<a id="a-3X"></a>悔随顺疑。<a id="a-3Y"></a>有善法报耶。<a id="a-3Z"></a>无有善法报耶。<a id="a-3a"></a>是本末顺故。<a id="a-3b"></a>佛契经前说欲爱后说乃至疑。<a id="a-3c"></a>此佛契经中五盖说十。<a id="a-3d"></a>问曰。<a id="a-3e"></a>何以故佛契经五盖说十。<a id="a-3f"></a>答曰。<a id="a-3g"></a>三事故内外故种故善不善故。<a id="a-3h"></a>内外者云何。<a id="a-3i"></a>佛说契经有内欲爱有外欲爱。<a id="a-3j"></a>如内欲爱即是盖。<a id="a-3k"></a>非智非等觉不转成涅槃。<a id="a-3l"></a>如外欲爱即是盖。<a id="a-3m"></a>非智非等觉。<a id="a-3n"></a>不转成涅槃。<a id="a-3o"></a>有内嗔恚想。<a id="a-3p"></a>有外嗔恚想。<a id="a-3q"></a>如内嗔恚想即是盖。<a id="a-3r"></a>非智非等觉。<a id="a-3s"></a>不转成涅槃。<a id="a-3t"></a>如内嗔恚想即是盖。<a id="a-3u"></a>非智非等觉。<a id="a-3v"></a>不转成涅槃。<a id="a-3w"></a>种者有睡有眠。<a id="a-3x"></a>如睡即是盖。<a id="a-3y"></a>非智非等觉不转成涅槃。<a id="a-3z"></a>如眠即是盖非智非等觉不转成涅槃。<a id="a-40"></a>有调有悔。<a id="a-41"></a>如调即是盖。<a id="a-42"></a>非智非等觉不轮成涅槃。<a id="a-43"></a>如悔即是盖。<a id="a-44"></a>非智非等觉。<a id="a-45"></a>不转成涅槃。<a id="a-46"></a>善不善者。<a id="a-47"></a>有疑善法有疑不善法。<a id="a-48"></a>如疑善法即是盖。<a id="a-49"></a>非智非等觉。<a id="a-4A"></a>不转成涅槃。<a id="a-4B"></a>如疑不善法即是盖。<a id="a-4C"></a>非智非等觉。<a id="a-4D"></a>不转成涅槃。<a id="a-4E"></a>是三事内外故种故善不善法故。<a id="a-4F"></a>佛世尊契经五盖说十。<a id="a-4G"></a>说曰。<a id="a-4H"></a>七使中无明不立盖中。<a id="a-4I"></a>慢不立盖中。<a id="a-4J"></a>见不立盖中。<a id="a-4K"></a>色无色界结不立盖中。<a id="a-4L"></a>问曰。<a id="a-4M"></a>何以故无明不立盖中。<a id="a-4N"></a>答曰。<a id="a-4O"></a>等重担故立五盖。<a id="a-4P"></a>无明极重也。<a id="a-4Q"></a>问曰。<a id="a-4R"></a>慢何以故不立盖中。<a id="a-4S"></a>答曰。<a id="a-4T"></a>盖者心覆。<a id="a-4U"></a>慢者心受起能高。<a id="a-4V"></a>问曰。<a id="a-4W"></a>见何以故不立盖中。<a id="a-4X"></a>答曰。<a id="a-4Y"></a>盖者灭慧见者性慧。<a id="a-4Z"></a>不以慧灭慧。<a id="a-4a"></a>问曰。<a id="a-4b"></a>此论中更有论生。<a id="a-4c"></a>何以故盖灭慧不灭余。<a id="a-4d"></a>答曰。<a id="a-4e"></a>妙言妙义故。<a id="a-4f"></a>于一切品中何者最妙慧也。<a id="a-4g"></a>盖能灭慧况不灭余。<a id="a-4h"></a>如一胜彼当千。<a id="a-4i"></a>于凡小者有何想。<a id="a-4j"></a>如是盖能灭慧况余。<a id="a-4k"></a>问曰。<a id="a-4l"></a>色无色界结何以故不立盖中。<a id="a-4m"></a>答曰。<a id="a-4n"></a>盖者三界除欲时能障碍。<a id="a-4o"></a>非色无色界结除三界结时障碍。<a id="a-4p"></a>或曰。<a id="a-4q"></a>盖者正受障碍及果障碍。<a id="a-4r"></a>非色无色界结正受障碍及果障碍。<a id="a-4s"></a>或曰。<a id="a-4t"></a>盖者九断智果道障碍。<a id="a-4u"></a>非色无色界结九断智果道障碍。<a id="a-4v"></a>或曰。<a id="a-4w"></a>盖者九次第正受障碍。<a id="a-4x"></a>非色无色界结九次第正受障碍。<a id="a-4y"></a>或曰。<a id="a-4z"></a>盖者四沙门果障碍。<a id="a-50"></a>非色无色界结四沙门果障碍。<a id="a-51"></a>或曰。<a id="a-52"></a>盖者三三昧障碍。<a id="a-53"></a>非色无色界结三三昧障碍。<a id="a-54"></a>或曰。<a id="a-55"></a>盖者三地障碍非色无色界结三地障碍。<a id="a-56"></a>或曰。<a id="a-57"></a>盖者三根障碍。<a id="a-58"></a>非色无色界结三根障碍。<a id="a-59"></a>或曰盖者三道障碍。<a id="a-5A"></a>非色无色界结三道障碍。<a id="a-5B"></a>或曰。<a id="a-5C"></a>盖者三慧障碍。<a id="a-5D"></a>非色无色界结三慧障碍(一闻慧二思慧三思惟慧也)。<a id="a-5E"></a>如是说如是思如是出要尽当知。<a id="a-5F"></a>或曰。<a id="a-5G"></a>三正受障碍非色无色界结三正受障碍。<a id="a-5H"></a>如是三戒三思惟三法身尽当知或曰。<a id="a-5I"></a>盖者一向不善。<a id="a-5J"></a>非色无色界结不善。<a id="a-5K"></a>尊者瞿沙亦尔说。<a id="a-5L"></a>一切结应不善。<a id="a-5M"></a>圣道相违故。<a id="a-5N"></a>但盖咎故一向说不善。<a id="a-5O"></a>如佛契经说无明所盖爱所系。<a id="a-5P"></a>如是愚得此身。<a id="a-5Q"></a>慧者亦尔。<a id="a-5R"></a>问曰。<a id="a-5S"></a>如无明亦可盖亦可结。<a id="a-5T"></a>爱亦可结亦可盖。<a id="a-5U"></a>何以故。<a id="a-5V"></a>无明说盖爱说结。<a id="a-5W"></a>答曰。<a id="a-5X"></a>应说若不说者。<a id="a-5Y"></a>是世尊有余言现义义门义略义度当知义。<a id="a-5Z"></a>或曰。<a id="a-5a"></a>现二门二略二度二炬二明二光现二数。<a id="a-5b"></a>如无明说盖。<a id="a-5c"></a>亦应说结如爱。<a id="a-5d"></a>说结亦应说盖。<a id="a-5e"></a>是故说现二门二略二度二炬二明二光现二数。<a id="a-5f"></a>或曰。<a id="a-5g"></a>前已障碍是盖义更无二结令此众生慧眼障碍。<a id="a-5h"></a>如无明前已说。<a id="a-5i"></a>缚义是结义更无二结。<a id="a-5j"></a>令此众生缚生死中。<a id="a-5k"></a>如爱如此众生无明所盲爱所缚。<a id="a-5l"></a>如是不能至涅槃。<a id="a-5m"></a>如人有二怨家。<a id="a-5n"></a>一来近已以一把土坌其目。<a id="a-5o"></a>二来近已系手足。<a id="a-5p"></a>彼盲被缚已不能有所至。<a id="a-5q"></a>如此众生无明所盲爱所缚。<a id="a-5r"></a>如是不能至涅槃。<a id="a-5s"></a>以是故说颂。</p>
  <p id="a5t">无明能使盲　　爱缚众生死</p>
  <p id="a5u">彼于中可得　　诸恶不善法</p>
  <p id="a5v">此中说邻那摩倏喻。<a id="a-5w"></a>说者有二贼。<a id="a-5x"></a>一者邻那二摩倏。<a id="a-5y"></a>欲作贼时一来近已。<a id="a-5z"></a>以一把土坌其目。<a id="a-60"></a>二来近已系手足。<a id="a-61"></a>彼盲被缚已不能有所至。<a id="a-62"></a>如是此众生无明所盲爱所缚。<a id="a-63"></a>彼已盲已缚如是不能至涅槃以是故说颂(颂如上故不重写)。<a id="a-64"></a>此中邻那摩倏喻(亦如上也)。<a id="a-65"></a>以是故佛契经无明说盖爱说结。<a id="a-66"></a>广说五盖处尽。</p>
  <p data-pb></p>
  <h2 id="a67">五结处第八</h2>
  <p id="a68">结者。<a id="a-69"></a>爱结恚结慢结悭结嫉结。<a id="a-6A"></a>问曰。<a id="a-6B"></a>五结有何性。<a id="a-6C"></a>答曰。<a id="a-6D"></a>爱结者。<a id="a-6E"></a>三界爱五种此十五种。<a id="a-6F"></a>慢结亦尔。<a id="a-6G"></a>恚结者。<a id="a-6H"></a>五种悭结嫉结思惟所断。<a id="a-6I"></a>此三十七种。<a id="a-6J"></a>是五结性。<a id="a-6K"></a>此结性已种相身所有自然。<a id="a-6L"></a>说相已当说行。<a id="a-6M"></a>何以故说结结义云何。<a id="a-6N"></a>答曰。<a id="a-6O"></a>缚义是结义。<a id="a-6P"></a>苦系义是结义。<a id="a-6Q"></a>杂毒义是结义。<a id="a-6R"></a>缚义是结义者。<a id="a-6S"></a>缚是结结是缚云何知。<a id="a-6T"></a>答曰。<a id="a-6U"></a>有契经尊者舍利弗问尊者摩诃拘絺罗。<a id="a-6V"></a>云何系者。<a id="a-6W"></a>拘絺罗。<a id="a-6X"></a>眼系色耶。<a id="a-6Y"></a>色系眼耶。<a id="a-6Z"></a>答曰。<a id="a-6a"></a>尊者舍利弗。<a id="a-6b"></a>不眼系色不色系眼。<a id="a-6c"></a>至意法不意系法不法系意。<a id="a-6d"></a>但此中若淫若欲是彼系也。<a id="a-6e"></a>尊者舍利弗。<a id="a-6f"></a>譬如二牛一黑一白一扼一鞅缚系。<a id="a-6g"></a>尊者舍利弗。<a id="a-6h"></a>若有作是说。<a id="a-6i"></a>黑牛系白牛白牛系黑牛。<a id="a-6j"></a>尊者舍利弗。<a id="a-6k"></a>彼为等说不。<a id="a-6l"></a>答曰。<a id="a-6m"></a>不也贤者拘絺罗。<a id="a-6n"></a>何以故。<a id="a-6o"></a>答曰。<a id="a-6p"></a>贤者拘絺罗。<a id="a-6q"></a>非黑牛系白牛。<a id="a-6r"></a>非白牛系黑牛。<a id="a-6s"></a>俱以鞅扼系。<a id="a-6t"></a>是彼系如是。<a id="a-6u"></a>尊者舍利弗。<a id="a-6v"></a>不眼系色不色系眼。<a id="a-6w"></a>至意法不意系法不法系意。<a id="a-6x"></a>但此中若淫若欲是彼系。<a id="a-6y"></a>是谓缚义是结义。<a id="a-6z"></a>若系义是结义者。<a id="a-70"></a>欲界结欲界众生欲界。<a id="a-71"></a>苦中系。<a id="a-72"></a>色界结色界众生色界苦中系。<a id="a-73"></a>无色界结无色界众生无色界苦中系。<a id="a-74"></a>诸欲界结彼是系相。<a id="a-75"></a>系苦中非是乐。<a id="a-76"></a>诸色无色界结彼是系相。<a id="a-77"></a>系苦中非是乐。<a id="a-78"></a>是谓苦系义是结义。<a id="a-79"></a>结杂毒义是结义者。<a id="a-7A"></a>极妙生处世俗正受。<a id="a-7B"></a>如解脱除入一切。<a id="a-7C"></a>入彼圣所除结杂毒故。<a id="a-7D"></a>如极妙食。<a id="a-7E"></a>杂毒慧者。<a id="a-7F"></a>能除以杂毒故。<a id="a-7G"></a>如是极妙生处世俗正受。<a id="a-7H"></a>彼圣能除结杂毒故。<a id="a-7I"></a>是谓系义是缚义苦系义是结义结杂毒义是结义。<a id="a-7J"></a>广说五结处尽。</p>
  <p data-pb></p>
  <h2 id="a7K">五下结处第九</h2>
  <p id="a7L">五下分结者。<a id="a-7M"></a>欲爱嗔恚身见戒盗疑。<a id="a-7N"></a>问曰。<a id="a-7O"></a>五下分结有何性。<a id="a-7P"></a>答曰。<a id="a-7Q"></a>欲爱者欲爱五种六识身。<a id="a-7R"></a>嗔恚者恚五种六识身。<a id="a-7S"></a>身见者三界一种是三种。<a id="a-7T"></a>戒盗者三界二种是六种。<a id="a-7U"></a>疑者三界四种是十二种。<a id="a-7V"></a>此三十一种是五下分结性。<a id="a-7W"></a>是下分结性已种相身所有自然。<a id="a-7X"></a>说性已当说行。<a id="a-7Y"></a>何以故说下分结。<a id="a-7Z"></a>下分结有何义。<a id="a-7a"></a>答曰。<a id="a-7b"></a>下堕下断下缚故说下分结。<a id="a-7c"></a>问曰。<a id="a-7d"></a>若下堕下分结义者。<a id="a-7e"></a>一切结下堕欲界三十六使。<a id="a-7f"></a>有想无想处二十八使。<a id="a-7g"></a>下堕下断下缚。<a id="a-7h"></a>因有欲界三十六使有想无想处二十八。<a id="a-7i"></a>下分结时须立无量下分结。<a id="a-7j"></a>何以故立五下分结。<a id="a-7k"></a>答曰。<a id="a-7l"></a>是世尊有余言。<a id="a-7m"></a>略言欲令行言。<a id="a-7n"></a>世尊为教化故。<a id="a-7o"></a>或曰。<a id="a-7p"></a>佛世尊于法真谛余真无能过。<a id="a-7q"></a>彼尽知法想尽知行。<a id="a-7r"></a>若有下分想彼立下分结中。<a id="a-7s"></a>若无下分相彼不立下分结中。<a id="a-7t"></a>或曰。<a id="a-7u"></a>下者说二种。<a id="a-7v"></a>一者界下。<a id="a-7w"></a>二者地下。<a id="a-7x"></a>界下者欲界是。<a id="a-7y"></a>地下者凡夫是。<a id="a-7z"></a>谓此众生不度下界。<a id="a-80"></a>何以故。<a id="a-81"></a>因欲爱嗔恚故不度下地。<a id="a-82"></a>何以故。<a id="a-83"></a>因身见戒盗疑故。<a id="a-84"></a>复说下二种。<a id="a-85"></a>一者界下。<a id="a-86"></a>二者众生下。<a id="a-87"></a>界下者欲界是。<a id="a-88"></a>众生下者凡夫是。<a id="a-89"></a>如此众生不度下界何以故。<a id="a-8A"></a>因欲爱嗔恚故。<a id="a-8B"></a>不度众生下。<a id="a-8C"></a>何以故。<a id="a-8D"></a>因身见戒盗疑故。<a id="a-8E"></a>或曰。<a id="a-8F"></a>谓彼说如守狱门人。<a id="a-8G"></a>如人系在狱中立二人。<a id="a-8H"></a>守狱门三人防逻。<a id="a-8I"></a>敕防逻人。<a id="a-8J"></a>若此狱囚作方便伤害。<a id="a-8K"></a>守狱门人突狱门走者。<a id="a-8L"></a>汝等三人随其远近摄来还系狱中。<a id="a-8M"></a>彼狱囚作方便伤害。<a id="a-8N"></a>守狱门人突狱门走。<a id="a-8O"></a>彼三防逻者。<a id="a-8P"></a>随其远近摄来还系狱中。<a id="a-8Q"></a>如是此众生不净恶露伤害欲爱慈伤害恚。<a id="a-8R"></a>出欲界狱中至第一有。<a id="a-8S"></a>彼身见戒盗疑还摄来系欲界狱中。<a id="a-8T"></a>尊者瞿沙亦尔说。<a id="a-8U"></a>二下分结未尽未知不能出欲界狱中。<a id="a-8V"></a>三下分结未尽未知至第一有。<a id="a-8W"></a>还摄来系欲界狱中。<a id="a-8X"></a>尊者婆跋罗茶亦尔说。<a id="a-8Y"></a>二系故不得出。<a id="a-8Z"></a>三未尽故还来欲界中。<a id="a-8a"></a>或曰。<a id="a-8b"></a>此现门现略现度。<a id="a-8c"></a>若有尔所结。<a id="a-8d"></a>或一种二种四种五种。<a id="a-8e"></a>身见说已。<a id="a-8f"></a>当知已说一种。<a id="a-8g"></a>戒盗说已。<a id="a-8h"></a>当知已说二种。<a id="a-8i"></a>虽无余二结可得二种。<a id="a-8j"></a>当知即彼戒盗二种。<a id="a-8k"></a>及戒盗相应法。<a id="a-8l"></a>疑说已。<a id="a-8m"></a>当知已说四种。<a id="a-8n"></a>欲爱嗔恚说已。<a id="a-8o"></a>当知已说五种。<a id="a-8p"></a>故曰现门现略现度。<a id="a-8q"></a>以是故佛立五下分结。<a id="a-8r"></a>若问何以故佛欲爱嗔恚立五下分结中。<a id="a-8s"></a>谓彼三不善根处所中。<a id="a-8t"></a>答彼一切报此间。<a id="a-8u"></a>若问何以故佛身见戒盗疑立五下分结中。<a id="a-8v"></a>谓彼三结处所中。<a id="a-8w"></a>答彼一切报此间。<a id="a-8x"></a>如是彼二论报此论。<a id="a-8y"></a>如佛契经说。<a id="a-8z"></a>诸比丘。<a id="a-90"></a>持我所说五下分结不。<a id="a-91"></a>彼诸比丘默然。<a id="a-92"></a>世尊再三告诸比丘。<a id="a-93"></a>持我所说五下分结不。<a id="a-94"></a>彼诸比丘亦再三默然。<a id="a-95"></a>当尔时尊者鬘童真亦在众坐。<a id="a-96"></a>于是尊者鬘童真从座起整衣服。<a id="a-97"></a>偏袒右肩叉手向世尊。<a id="a-98"></a>白世尊曰。<a id="a-99"></a>唯世尊。<a id="a-9A"></a>我持世尊所说五下分结。<a id="a-9B"></a>如是说已。<a id="a-9C"></a>世尊告鬘童真曰。<a id="a-9D"></a>汝鬘童真。<a id="a-9E"></a>云何持我所说五下分结。<a id="a-9F"></a>鬘童真曰。<a id="a-9G"></a>世尊。<a id="a-9H"></a>初说欲爱下分结我持之。<a id="a-9I"></a>嗔恚身见戒盗疑。<a id="a-9J"></a>世尊。<a id="a-9K"></a>说五下分结我持之。<a id="a-9L"></a>世尊曰。<a id="a-9M"></a>汝鬘童真。<a id="a-9N"></a>云何持我所说五下分结。<a id="a-9O"></a>从何口受持我所说五下分结。<a id="a-9P"></a>我不一向说。<a id="a-9Q"></a>汝愚痴人一向说。<a id="a-9R"></a>问曰。<a id="a-9S"></a>如此五下分结。<a id="a-9T"></a>佛一切契经中说。<a id="a-9U"></a>何以故世尊呵责鬘童真。<a id="a-9V"></a>答曰。<a id="a-9W"></a>尊者鬘童真行结故说。<a id="a-9X"></a>尊者鬘童真说。<a id="a-9Y"></a>若行者是结不行者非是结。<a id="a-9Z"></a>世尊未尽结故呵责。<a id="a-9a"></a>世尊说结行者不行者诸未尽者皆是结。<a id="a-9b"></a>或曰。<a id="a-9c"></a>尊者鬘童真结现在前故说。<a id="a-9d"></a>尊者鬘童真说。<a id="a-9e"></a>若结现在前即是结。<a id="a-9f"></a>不现在前非是结。<a id="a-9g"></a>世尊成就结故呵责。<a id="a-9h"></a>世尊说结若现在前者不现在前者诸结成就皆是结。<a id="a-9i"></a>以此事故孩童呵责喻而呵责之。<a id="a-9j"></a>鬘童真彼众多异学。<a id="a-9k"></a>不以此孩童呵责喻。<a id="a-9l"></a>责汝耶。<a id="a-9m"></a>鬘童如孩童年小未有欲意。<a id="a-9n"></a>欲令彼无有欲使耶。<a id="a-9o"></a>但所使故名为欲爱使。<a id="a-9p"></a>或曰。<a id="a-9q"></a>鬘童真现在结故说。<a id="a-9r"></a>尊者鬘童真说。<a id="a-9s"></a>若结现在是结余者非是结。<a id="a-9t"></a>世尊三世结故呵责。<a id="a-9u"></a>或曰。<a id="a-9v"></a>尊者鬘童真未尽结故说。<a id="a-9w"></a>尊者鬘童真说。<a id="a-9x"></a>若结未尽是结。<a id="a-9y"></a>余者非结。<a id="a-9z"></a>世尊说尽未尽故呵责。<a id="a-A0"></a>以是故佛世尊呵责鬘童真。<a id="a-A1"></a>广说五下分结处尽。</p>
  <h2 id="aA2">五上结处第十</h2>
  <p id="aA3">五上分结者。<a id="a-A4"></a>色爱无色爱调慢无明。<a id="a-A5"></a>问曰。<a id="a-A6"></a>五上分结有何性。<a id="a-A7"></a>答曰。<a id="a-A8"></a>色爱者。<a id="a-A9"></a>色界爱思惟断。<a id="a-AA"></a>无色爱者。<a id="a-AB"></a>无色界爱思惟断。<a id="a-AC"></a>调慢无明者。<a id="a-AD"></a>色无色界思惟断。<a id="a-AE"></a>此八种是五上分结性。<a id="a-AF"></a>是谓上分结性。<a id="a-AG"></a>已种相身所有自然。<a id="a-AH"></a>说性已当说行。<a id="a-AI"></a>何以故说上分。<a id="a-AJ"></a>上有何义。<a id="a-AK"></a>答曰。<a id="a-AL"></a>将至上堕生上上界缚。<a id="a-AM"></a>是故说上分。<a id="a-AN"></a>问曰。<a id="a-AO"></a>若将至上堕生上上界缚是故说上分者。<a id="a-AP"></a>不应立流。<a id="a-AQ"></a>此亦流下诸界诸趣诸生。<a id="a-AR"></a>流转生死中。<a id="a-AS"></a>答曰。<a id="a-AT"></a>不然。<a id="a-AU"></a>问曰。<a id="a-AV"></a>若不尔者此云何。<a id="a-AW"></a>答曰。<a id="a-AX"></a>诸界故立上分结。<a id="a-AY"></a>谓彼将至上堕生上上界缚。<a id="a-AZ"></a>解脱故正智故圣道故善法故立流。<a id="a-Aa"></a>离生至第一有中故是下。<a id="a-Ab"></a>解脱故正智故圣道故善法故。<a id="a-Ac"></a>尊者婆跋罗茶亦尔说。<a id="a-Ad"></a>久时生上流下是故说流。<a id="a-Ae"></a>说曰此上分结生上不是下。<a id="a-Af"></a>问曰。<a id="a-Ag"></a>此论中更有论生。<a id="a-Ah"></a>何以故上分生上不是下。<a id="a-Ai"></a>答曰。<a id="a-Aj"></a>见谛思惟断结亦生上亦生下。<a id="a-Ak"></a>此上分结一向思惟所断。<a id="a-Al"></a>以是故生上不生下。<a id="a-Am"></a>或曰。<a id="a-An"></a>谓此圣意中可得非凡夫。<a id="a-Ao"></a>彼圣人阿那含意中可得。<a id="a-Ap"></a>非须陀洹斯陀含。<a id="a-Aq"></a>问曰。<a id="a-Ar"></a>于此论中更有论生。<a id="a-As"></a>何以故上分结阿那含意中可得。<a id="a-At"></a>非须陀洹斯陀含。<a id="a-Au"></a>答曰。<a id="a-Av"></a>即彼事如上说。<a id="a-Aw"></a>谓彼生上不生下。<a id="a-Ax"></a>是须陀洹斯陀含亦生上亦生下。<a id="a-Ay"></a>彼阿那含一向生上不生下。<a id="a-Az"></a>或曰。<a id="a-B0"></a>谓度界及得果。<a id="a-B1"></a>度界者欲界也。<a id="a-B2"></a>得果者阿那含果也。<a id="a-B3"></a>须陀洹斯陀含虽得果未度界。<a id="a-B4"></a>或曰。<a id="a-B5"></a>谓度界及下分永尽知。<a id="a-B6"></a>须陀洹斯陀含亦不度界。<a id="a-B7"></a>亦不下分结永尽知。<a id="a-B8"></a>或曰。<a id="a-B9"></a>谓得果行功德不行恶须陀洹斯陀含虽得果彼亦行功德亦行恶。<a id="a-BA"></a>或曰。<a id="a-BB"></a>谓得果不同凡夫行事转。<a id="a-BC"></a>须陀洹斯陀含虽得果彼同凡夫行事转。<a id="a-BD"></a>手搏加卷起身行口行。<a id="a-BE"></a>与妻子共居。<a id="a-BF"></a>捉持金银栴檀香华鬘着。<a id="a-BG"></a>身卧高广大床。<a id="a-BH"></a>摩触女身两两相近。<a id="a-BI"></a>阿那含永无此事。<a id="a-BJ"></a>或曰。<a id="a-BK"></a>谓得果不复还世问。<a id="a-BL"></a>不入母胎。<a id="a-BM"></a>铜釜无囚狱。<a id="a-BN"></a>不复处生熟藏中。<a id="a-BO"></a>须陀洹斯陀含虽得果故有此事。<a id="a-BP"></a>以是故五上分结。<a id="a-BQ"></a>阿那含意中可得非余。<a id="a-BR"></a>问曰。<a id="a-BS"></a>何以故一爱立二上分结。<a id="a-BT"></a>调慢无明立一。<a id="a-BU"></a>答曰。<a id="a-BV"></a>应立若未立者。<a id="a-BW"></a>是世尊有余言现义门现义略现义度当知义。<a id="a-BX"></a>或曰。<a id="a-BY"></a>佛世尊于法真谛余真无能过。<a id="a-BZ"></a>彼尽知法性尽知行。<a id="a-Ba"></a>诸法独能担彼独立。<a id="a-Bb"></a>谓不能不独立。<a id="a-Bc"></a>或曰。<a id="a-Bd"></a>现二门二略二度二炬二明二光现二数。<a id="a-Be"></a>如爱立二上分结。<a id="a-Bf"></a>如是调慢无明亦应立二。<a id="a-Bg"></a>如调慢无明立一上分结。<a id="a-Bh"></a>爱亦应立一。<a id="a-Bi"></a>此上分应有四应有八。<a id="a-Bj"></a>是故说现二门至现二数。<a id="a-Bk"></a>或曰。<a id="a-Bl"></a>谓爱断于界断于地断于种。<a id="a-Bm"></a>或曰。<a id="a-Bn"></a>谓爱故盛一切结。<a id="a-Bo"></a>以是故爱立二上分结。<a id="a-Bp"></a>调慢无明立一。<a id="a-Bq"></a>问曰。<a id="a-Br"></a>如睡调二俱。<a id="a-Bs"></a>三界有五种。<a id="a-Bt"></a>一切染污意可得。<a id="a-Bu"></a>何以故。<a id="a-Bv"></a>调立上分结而不立睡。<a id="a-Bw"></a>答曰。<a id="a-Bx"></a>佛世尊于法真谛余真无能过。<a id="a-By"></a>彼尽知法性尽知行。<a id="a-Bz"></a>谛有上分相立上分结。<a id="a-C0"></a>无上分相不立上分结。<a id="a-C1"></a>或曰此谓盛患重过多苦以盛患故。<a id="a-C2"></a>婆须蜜经云。<a id="a-C3"></a>不善大地中以盛患故施设所说。<a id="a-C4"></a>凡夫起欲使时便生五法。<a id="a-C5"></a>一者欲爱使。<a id="a-C6"></a>二者欲爱使种。<a id="a-C7"></a>三者无明使。<a id="a-C8"></a>四者无明使种。<a id="a-C9"></a>五者调。<a id="a-CA"></a>以盛患故。<a id="a-CB"></a>阿毗昙杂揵度中问。<a id="a-CC"></a>云何不共无明使。<a id="a-CD"></a>云何不共调缠。<a id="a-CE"></a>此睡非多盛患非多重过非多苦。<a id="a-CF"></a>以是故不立上分结中。<a id="a-CG"></a>或曰。<a id="a-CH"></a>此调于四枝五枝定能起意。<a id="a-CI"></a>彼睡于定随顺。<a id="a-CJ"></a>复次若意睡盛彼速发定。<a id="a-CK"></a>以是故调立上分结中不立睡问曰。<a id="a-CL"></a>五上分结。<a id="a-CM"></a>调是结性耶。<a id="a-CN"></a>非结性耶。<a id="a-CO"></a>若结性者。<a id="a-CP"></a>彼婆须蜜经云何通。<a id="a-CQ"></a>彼经说结法云何九结是非结法。<a id="a-CR"></a>云何除九结已余法。<a id="a-CS"></a>是结非结性者。<a id="a-CT"></a>此经云何通。<a id="a-CU"></a>此中说五上分结。<a id="a-CV"></a>色爱无色爱调慢无明。<a id="a-CW"></a>是作此论已说曰。<a id="a-CX"></a>是结性也。<a id="a-CY"></a>问曰。<a id="a-CZ"></a>以是故此经中立五上分结。<a id="a-Ca"></a>彼婆须蜜经云何通。<a id="a-Cb"></a>彼说结法云何九结是非结法。<a id="a-Cc"></a>云何除九结已余法。<a id="a-Cd"></a>是外者作是说。<a id="a-Ce"></a>此经应尔。<a id="a-Cf"></a>结法云何九结。<a id="a-Cg"></a>及五上分调是非结法。<a id="a-Ch"></a>云何除九结及五上分调余法。<a id="a-Ci"></a>是外者此经如是说罽宾此经何以故不作是说。<a id="a-Cj"></a>答曰。<a id="a-Ck"></a>应说若未说者何意。<a id="a-Cl"></a>答曰。<a id="a-Cm"></a>彼罽宾说。<a id="a-Cn"></a>此五上分结调不定。<a id="a-Co"></a>或是结或非是结。<a id="a-Cp"></a>或有结者或无结者。<a id="a-Cq"></a>有时结有时非结。<a id="a-Cr"></a>或是结或非是结者。<a id="a-Cs"></a>谓色无色界是结。<a id="a-Ct"></a>谓欲界非是结。<a id="a-Cu"></a>或有结者或无结者。<a id="a-Cv"></a>谓圣人意可得是结。<a id="a-Cw"></a>谓凡夫人意可得是非结。<a id="a-Cx"></a>有时结有时非结者。<a id="a-Cy"></a>彼圣人中谓阿那含意可得是结。<a id="a-Cz"></a>谓须陀洹斯陀含意可得是非结。<a id="a-D0"></a>以不定故。<a id="a-D1"></a>或是结或非是结。<a id="a-D2"></a>或有结者或无结者。<a id="a-D3"></a>有时结有时非结。<a id="a-D4"></a>以是故不立结中。<a id="a-D5"></a>问曰。<a id="a-D6"></a>于此论中更有论生。<a id="a-D7"></a>何以故色无色界调立结。<a id="a-D8"></a>欲界调不立结。<a id="a-D9"></a>答曰。<a id="a-DA"></a>此欲界非定界。<a id="a-DB"></a>非思惟地。<a id="a-DC"></a>非除欲地。<a id="a-DD"></a>此欲界中结如放逸马。<a id="a-DE"></a>以是故调此欲界不现。<a id="a-DF"></a>色无色界是定界思惟地除欲地。<a id="a-DG"></a>彼结不如放逸马。<a id="a-DH"></a>是故彼中调现。<a id="a-DI"></a>以是故色无色界调立结中。<a id="a-DJ"></a>欲界调不立结中。<a id="a-DK"></a>或曰。<a id="a-DL"></a>此欲界多结非是法法想。<a id="a-DM"></a>如嗔愤不语。<a id="a-DN"></a>依诳谄高害。<a id="a-DO"></a>此非是法法想。<a id="a-DP"></a>坏故此中调不现。<a id="a-DQ"></a>彼色无色界无此非是法法想。<a id="a-DR"></a>结于彼中调现。<a id="a-DS"></a>以是故色无色界调立结中。<a id="a-DT"></a>欲界调不立结中。<a id="a-DU"></a>或曰。<a id="a-DV"></a>此欲界非定界。<a id="a-DW"></a>非思惟地。<a id="a-DX"></a>非除欲地。<a id="a-DY"></a>此中无有定。<a id="a-DZ"></a>谓调可乱意。<a id="a-Da"></a>色无色界是定界。<a id="a-Db"></a>是思惟地。<a id="a-Dc"></a>是除欲地。<a id="a-Dd"></a>彼四枝五枝定中调起意。<a id="a-De"></a>以是故色无色界调立结中。<a id="a-Df"></a>欲界调不立结中。<a id="a-Dg"></a>广说五上分结处尽。</p>
 </body>
</html>