<!doctype html>
<html id="z3IBW6N1B5" data-ver="1356">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">鞞婆沙论卷第九</h1>
  <h2 id="a2">四圣谛处第三十二之余</h2>
  <p id="a3">如世尊契经说。<a id="a-4"></a>当知苦如阿毗昙说如以智知一切法。<a id="a-5"></a>何以故世尊说独说知苦。<a id="a-6"></a>答曰。<a id="a-7"></a>观时故此说二种时。<a id="a-8"></a>观时分别时。<a id="a-9"></a>如观时如是佛契经说。<a id="a-A"></a>当知苦如分别时。<a id="a-B"></a>如是阿毗昙说以智知一切法。<a id="a-C"></a>复次说二种随顺。<a id="a-D"></a>观随顺分别随顺。<a id="a-E"></a>如观随顺如是佛契经说。<a id="a-F"></a>当知苦如分别随顺。<a id="a-G"></a>如是阿毗昙说以智知一切法。<a id="a-H"></a>或曰。<a id="a-I"></a>一向无漏知。<a id="a-J"></a>故佛契经说。<a id="a-K"></a>当知苦有漏无漏知故。<a id="a-L"></a>阿毗昙说以智知一切法。<a id="a-M"></a>如有漏无漏。<a id="a-N"></a>如是诤不诤世间出世间。<a id="a-O"></a>住依欲出一要如是尽当知。<a id="a-P"></a>或曰。<a id="a-Q"></a>知俗数故此说二种知。<a id="a-R"></a>知俗数知第一义数。<a id="a-S"></a>如知俗数。<a id="a-T"></a>如是佛契经说。<a id="a-U"></a>当知苦如知第一义数。<a id="a-V"></a>如是阿毗昙说以智知一切法。<a id="a-W"></a>云何知俗数。<a id="a-X"></a>当知苦果是。<a id="a-Y"></a>当断习者除一切结是。<a id="a-Z"></a>是谓俗数。<a id="a-a"></a>云何第一义数。<a id="a-b"></a>谓一切德是离一切结尽作证。<a id="a-c"></a>能除一切世间根本是修道。<a id="a-d"></a>尊者婆奢说曰。<a id="a-e"></a>如世尊说。<a id="a-f"></a>当知苦如阿毗昙说以智知一切法。<a id="a-g"></a>何以故世尊说当知苦。<a id="a-h"></a>答曰。<a id="a-i"></a>断生死根故。<a id="a-j"></a>世尊说当知苦。<a id="a-k"></a>身见是六十二见根。<a id="a-l"></a>六十二见是结根。<a id="a-m"></a>结是行根。<a id="a-n"></a>行是报根。<a id="a-o"></a>依报在一切生死。<a id="a-p"></a>依报已依报生死中便有善法不善法无记法。<a id="a-q"></a>此生死根从何断。<a id="a-r"></a>唯知苦是。<a id="a-s"></a>谓断生死根故。<a id="a-t"></a>世尊说当知苦。<a id="a-u"></a>或曰。<a id="a-v"></a>谓行者知苦心不错乱。<a id="a-w"></a>若彼行者知苦已。<a id="a-x"></a>未断习而起者。<a id="a-y"></a>起已若问此阴常耶非常耶。<a id="a-z"></a>彼说无常一时顷不住。<a id="a-10"></a>乐耶苦耶。<a id="a-11"></a>彼说苦如热铁丸。<a id="a-12"></a>净耶不净耶彼说不净如粪。<a id="a-13"></a>此中为有我耶为非有我耶。<a id="a-14"></a>彼说非众生非命非人非士。<a id="a-15"></a>内空无作无教作。<a id="a-16"></a>无觉无教觉。<a id="a-17"></a>行聚空净。<a id="a-18"></a>谓行者知苦心不错乱。<a id="a-19"></a>以是故世尊说。<a id="a-1A"></a>当知苦。<a id="a-1B"></a>或曰。<a id="a-1C"></a>断阴着故。<a id="a-1D"></a>世尊说当知苦本际不可知。<a id="a-1E"></a>如此众生因阴受无量苦。<a id="a-1F"></a>于阴中痴还于阴爱着吝惜。<a id="a-1G"></a>如彼小儿父母与杖还抱父母。<a id="a-1H"></a>如是本际不可知。<a id="a-1I"></a>如此众生因阴受无量苦。<a id="a-1J"></a>于阴中痴还于阴爱着吝惜。<a id="a-1K"></a>世尊说欲令不用阴当知苦。<a id="a-1L"></a>知苦已于阴中不复着。<a id="a-1M"></a>是谓断阴着。<a id="a-1N"></a>故世尊说当知苦。<a id="a-1O"></a>或曰。<a id="a-1P"></a>本际不可知。<a id="a-1Q"></a>如此众生于阴计我想计众生想计聚想计人想计士想计命想。<a id="a-1R"></a>此计我想计众生想计聚想计人想计士想计命想。<a id="a-1S"></a>从何除始入不颠倒法想。<a id="a-1T"></a>唯有知苦。<a id="a-1U"></a>以是故佛世尊说当知苦。<a id="a-1V"></a>或曰。<a id="a-1W"></a>本际不可知。<a id="a-1X"></a>谓此众生于阴计有常想乐想净想我想。<a id="a-1Y"></a>此计常想乐想净想我想。<a id="a-1Z"></a>从何除始入不颠倒法想。<a id="a-1a"></a>唯知苦以是断颠倒故。<a id="a-1b"></a>世尊说当知苦。<a id="a-1c"></a>或曰。<a id="a-1d"></a>谓行者知苦已。<a id="a-1e"></a>义入佛法中。<a id="a-1f"></a>法入佛法中。<a id="a-1g"></a>第一义入佛法中。<a id="a-1h"></a>于法得无阂自在以故尔。<a id="a-1i"></a>或曰。<a id="a-1j"></a>谓彼行者知苦已不从余师。<a id="a-1k"></a>于此外不求福田以故尔。<a id="a-1l"></a>或曰。<a id="a-1m"></a>谓彼行者知苦已住佛法中。<a id="a-1n"></a>如幢深入地以故尔。<a id="a-1o"></a>或曰。<a id="a-1p"></a>谓行者知苦已除曾所行缘。<a id="a-1q"></a>得未曾行缘。<a id="a-1r"></a>舍同行已得不同行。<a id="a-1s"></a>舍共行已得不共行。<a id="a-1t"></a>舍世行已得出世行以故尔。<a id="a-1u"></a>或曰。<a id="a-1v"></a>谓彼行者知苦已。<a id="a-1w"></a>舍名得名舍境得境舍性得性以故尔。<a id="a-1x"></a>或曰。<a id="a-1y"></a>谓彼行者知苦已。<a id="a-1z"></a>除五人种类得八人种类以故尔。<a id="a-20"></a>或曰。<a id="a-21"></a>谓彼行者知苦已。<a id="a-22"></a>无量时恶行邪见颠倒乱心心数法。<a id="a-23"></a>何从令住质直。<a id="a-24"></a>唯知苦以故尔。<a id="a-25"></a>或曰。<a id="a-26"></a>谓此苦性如火烧。<a id="a-27"></a>性如毒害。<a id="a-28"></a>性如刀割。<a id="a-29"></a>性如弶杀。<a id="a-2A"></a>如边境贼城。<a id="a-2B"></a>为行结所侵。<a id="a-2C"></a>以是故世尊说。<a id="a-2D"></a>知苦当断习者。<a id="a-2E"></a>如苦亦当断。<a id="a-2F"></a>何以故世尊说断习。<a id="a-2G"></a>说者谓欲令一当来爱习谛者如前答爱。<a id="a-2H"></a>此中尽当答。<a id="a-2I"></a>谓欲令苦亦断非独断习。<a id="a-2J"></a>谓前答当知苦。<a id="a-2K"></a>此中尽当答。<a id="a-2L"></a>彼二论中此论当答。<a id="a-2M"></a>何以故世尊说当断习。<a id="a-2N"></a>答曰。<a id="a-2O"></a>谓因断果亦断。<a id="a-2P"></a>因离果亦离。<a id="a-2Q"></a>因舍果亦舍。<a id="a-2R"></a>以是故世尊说当断习或曰。<a id="a-2S"></a>谓断习时二。<a id="a-2T"></a>因俱拔二因俱系。<a id="a-2U"></a>便有离散。<a id="a-2V"></a>有想无想处一切遍使拔以故尔。<a id="a-2W"></a>或曰。<a id="a-2X"></a>于中习起遍三界苦。<a id="a-2Y"></a>世尊说。<a id="a-2Z"></a>若不欲苦者当断习。<a id="a-2a"></a>习已断不复遍三界苦。<a id="a-2b"></a>或曰。<a id="a-2c"></a>谓习中三界有濡中上果。<a id="a-2d"></a>世尊说若不欲三界果者当断习。<a id="a-2e"></a>已断习不受三界果以故尔。<a id="a-2f"></a>或曰。<a id="a-2g"></a>谓从习起流三界苦。<a id="a-2h"></a>如泉窟出水溢于外。<a id="a-2i"></a>慧者说曰。<a id="a-2j"></a>士夫不欲令水出者当塞其源。<a id="a-2k"></a>已塞其源水便不出。<a id="a-2l"></a>如是从习中出遍三界苦。<a id="a-2m"></a>世尊说若不欲苦者当断习。<a id="a-2n"></a>已断习不复流三界苦。<a id="a-2o"></a>以故尔。<a id="a-2p"></a>或曰。<a id="a-2q"></a>舍阴重故。<a id="a-2r"></a>世尊说当断习。<a id="a-2s"></a>如人负重上山崄。<a id="a-2t"></a>慧者说曰。<a id="a-2u"></a>士夫若不欲重者速舍任。<a id="a-2v"></a>已舍任重便堕。<a id="a-2w"></a>如是此众生负重阴履崄生死。<a id="a-2x"></a>世尊说众生若不欲重阴者当断习。<a id="a-2y"></a>已断习阴便堕不复成就。<a id="a-2z"></a>是谓舍重阴。<a id="a-30"></a>故世尊说当断习。<a id="a-31"></a>尽作证者。<a id="a-32"></a>如阿毗昙说。<a id="a-33"></a>一切无漏法作证。<a id="a-34"></a>何以故世尊说尽作证。<a id="a-35"></a>答曰。<a id="a-36"></a>谓解脱不系相。<a id="a-37"></a>或曰。<a id="a-38"></a>谓因及果果中无因。<a id="a-39"></a>或曰。<a id="a-3A"></a>谓因非俱因。<a id="a-3B"></a>果非俱果。<a id="a-3C"></a>缘非俱缘。<a id="a-3D"></a>所作非俱所作。<a id="a-3E"></a>或曰。<a id="a-3F"></a>谓沙门果非沙门。<a id="a-3G"></a>梵果非梵。<a id="a-3H"></a>梵行果非梵行。<a id="a-3I"></a>或曰。<a id="a-3J"></a>谓常恒处不变易离生死。<a id="a-3K"></a>或曰。<a id="a-3L"></a>谓一味异道果净一切色故说无上。<a id="a-3M"></a>或曰。<a id="a-3N"></a>谓离三成四舍五。<a id="a-3O"></a>以是故世尊说尽作证。<a id="a-3P"></a>思惟道者。<a id="a-3Q"></a>如阿毗昙说思惟一切善有为法。<a id="a-3R"></a>何以故世尊说思惟道。<a id="a-3S"></a>答曰。<a id="a-3T"></a>谓思惟者二思惟。<a id="a-3U"></a>得思惟服思惟。<a id="a-3V"></a>世俗道虽有思惟但四思惟。<a id="a-3W"></a>得思惟服思惟断思惟舍思惟。<a id="a-3X"></a>或曰。<a id="a-3Y"></a>谓思惟道者欲得善果。<a id="a-3Z"></a>彼道是善善果。<a id="a-3a"></a>是爱爱果。<a id="a-3b"></a>意乐意乐果。<a id="a-3c"></a>意欲意欲果。<a id="a-3d"></a>或曰。<a id="a-3e"></a>谓质直不邪一向趣涅槃。<a id="a-3f"></a>或曰。<a id="a-3g"></a>谓是沙门沙门果。<a id="a-3h"></a>梵梵果。<a id="a-3i"></a>梵行梵行果。<a id="a-3j"></a>俱果或谓安隐乐趣涅槃。<a id="a-3k"></a>或曰。<a id="a-3l"></a>谓不贪除贪。<a id="a-3m"></a>不恚除恚。<a id="a-3n"></a>不痴除痴。<a id="a-3o"></a>或曰。<a id="a-3p"></a>谓思惟能灭坏破有。<a id="a-3q"></a>此世俗道虽有思惟。<a id="a-3r"></a>但增受长养有。<a id="a-3s"></a>或曰。<a id="a-3t"></a>谓思惟能断有相续。<a id="a-3u"></a>能断轮转生老死。<a id="a-3v"></a>世俗道虽思惟。<a id="a-3w"></a>但相续有轮转生老死。<a id="a-3x"></a>或曰。<a id="a-3y"></a>谓思惟非身见种非颠倒种非爱种非使种。<a id="a-3z"></a>非贪处非恚处非痴处。<a id="a-40"></a>非杂污非杂毒非杂。<a id="a-41"></a>浊非在有。<a id="a-42"></a>不堕苦习谛。<a id="a-43"></a>世俗道虽有思惟。<a id="a-44"></a>但身见种颠倒种爱种使种。<a id="a-45"></a>贪处恚处痴处。<a id="a-46"></a>杂污杂毒杂浊在有堕苦习谛。<a id="a-47"></a>或曰。<a id="a-48"></a>谓思惟苦尽趣道。<a id="a-49"></a>有尽趣道。<a id="a-4A"></a>贪趣道。<a id="a-4B"></a>尽生老死趣道。<a id="a-4C"></a>世俗道虽有思惟。<a id="a-4D"></a>但苦习趣道。<a id="a-4E"></a>有习趣道。<a id="a-4F"></a>贪习趣道。<a id="a-4G"></a>生老死习趣道。<a id="a-4H"></a>以是故世尊说思惟道不说世俗道。<a id="a-4I"></a>说曰。<a id="a-4J"></a>此说十六圣行。<a id="a-4K"></a>无常行苦行空行非我行。<a id="a-4L"></a>因行习行有行缘行。<a id="a-4M"></a>尽行止行妙行离行。<a id="a-4N"></a>道行正行趣行出要行。<a id="a-4O"></a>问曰。<a id="a-4P"></a>十六行有何性。<a id="a-4Q"></a>有一说者慧性。<a id="a-4R"></a>谓说慧性者。<a id="a-4S"></a>彼慧是行。<a id="a-4T"></a>能行他所行。<a id="a-4U"></a>谓彼相应法虽能行他所行。<a id="a-4V"></a>但非是行。<a id="a-4W"></a>性非慧故。<a id="a-4X"></a>谓彼共有法虽有他所行。<a id="a-4Y"></a>但非能行。<a id="a-4Z"></a>非共缘故。<a id="a-4a"></a>亦非是行。<a id="a-4b"></a>性非慧故。<a id="a-4c"></a>更有说者。<a id="a-4d"></a>心心法性。<a id="a-4e"></a>彼有说心心法性者。<a id="a-4f"></a>彼慧行能行他所行。<a id="a-4g"></a>谓彼相应法彼亦是行。<a id="a-4h"></a>能行他所行。<a id="a-4i"></a>谓彼共有法。<a id="a-4j"></a>彼虽他所行非能行。<a id="a-4k"></a>非共缘故非是行。<a id="a-4l"></a>性非慧故。<a id="a-4m"></a>如一说如二如是好如前所说慧性。<a id="a-4n"></a>问曰。<a id="a-4o"></a>名十六行种有几。<a id="a-4p"></a>一说者名十六行种七。<a id="a-4q"></a>谓苦行彼名亦四种亦四。<a id="a-4r"></a>谓习行名四种一。<a id="a-4s"></a>谓尽四行名四种一。<a id="a-4t"></a>谓道四行彼名四种一。<a id="a-4u"></a>是故名十六行种七。<a id="a-4v"></a>问曰。<a id="a-4w"></a>何以故苦行名四种亦四。<a id="a-4x"></a>答曰。<a id="a-4y"></a>谓此断颠倒。<a id="a-4z"></a>犹如彼颠倒名四种亦四。<a id="a-50"></a>彼治亦尔名四种亦四。<a id="a-51"></a>如是说者名十六种亦十六。<a id="a-52"></a>如名如种如是名数数种名相种相名异种异名别种别名觉种觉。<a id="a-53"></a>如是尽当知。<a id="a-54"></a>此是诸行性。<a id="a-55"></a>已种相身所有自然。<a id="a-56"></a>说性已当说行。<a id="a-57"></a>何以故说无常行。<a id="a-58"></a>何以说乃至出要行。<a id="a-59"></a>答曰。<a id="a-5A"></a>无常者说二事。<a id="a-5B"></a>时及缘。<a id="a-5C"></a>时者一时作事二时不作。<a id="a-5D"></a>缘者诸法性羸随因及缘。<a id="a-5E"></a>苦者如病痈患也。<a id="a-5F"></a>空者内无作无教作。<a id="a-5G"></a>无觉无教觉。<a id="a-5H"></a>非我者不自在故。<a id="a-5I"></a>因者种子法故。<a id="a-5J"></a>习者来故。<a id="a-5K"></a>有者流故。<a id="a-5L"></a>缘者转成故。<a id="a-5M"></a>如泥团轮手水合已便成瓦器。<a id="a-5N"></a>此亦不。<a id="a-5O"></a>尽者灭阴故。<a id="a-5P"></a>止者息三火故。<a id="a-5Q"></a>妙者妙愿满故。<a id="a-5R"></a>一离者已离不更离故。<a id="a-5S"></a>道者除恶道故。<a id="a-5T"></a>正者除不正故。<a id="a-5U"></a>趣者向涅槃故。<a id="a-5V"></a>出要者出生死故。<a id="a-5W"></a>复次非常者非究竟住故。<a id="a-5X"></a>苦者劳厌重故。<a id="a-5Y"></a>空者除我有见故。<a id="a-5Z"></a>非我者除是我见故。<a id="a-5a"></a>因者来故。<a id="a-5b"></a>习者起故。<a id="a-5c"></a>有者可得故。<a id="a-5d"></a>缘者随所缘故。<a id="a-5e"></a>尽者尽生死故。<a id="a-5f"></a>止者止苦火故。<a id="a-5g"></a>妙者善有常故。<a id="a-5h"></a>离者离生老无常故。<a id="a-5i"></a>道者求故。<a id="a-5j"></a>正者正住故。<a id="a-5k"></a>趣者趣城不移故。<a id="a-5l"></a>出要者安隐故。<a id="a-5m"></a>问曰。<a id="a-5n"></a>如苦四行无常苦空非我行。<a id="a-5o"></a>何以故说苦谛不说无常空非我谛。<a id="a-5p"></a>答曰。<a id="a-5q"></a>谓此行久远行。<a id="a-5r"></a>以此行过去三耶三佛说苦谛。<a id="a-5s"></a>或曰。<a id="a-5t"></a>谓此苦行一向堕苦谛非余。<a id="a-5u"></a>他无常行共堕三谛。<a id="a-5v"></a>空行及非我行共堕一切法中。<a id="a-5w"></a>此苦行一同堕苦谛非余。<a id="a-5x"></a>是故说苦谛非余。<a id="a-5y"></a>或曰。<a id="a-5z"></a>谓此苦行一切能信。<a id="a-60"></a>凡愚及慧此法及外法以故尔。<a id="a-61"></a>或曰。<a id="a-62"></a>谓令极断觉所觉行所行缘所缘根为根义。<a id="a-63"></a>佛契经说。<a id="a-64"></a>苦智彼所缘是苦谛。<a id="a-65"></a>或曰。<a id="a-66"></a>谓此行增舍有能除生死。<a id="a-67"></a>如彼小儿与极妙食。<a id="a-68"></a>若言当有苦彼便不欲。<a id="a-69"></a>如是此苦行增舍有能除生死。<a id="a-6A"></a>以是故佛契经说苦谛。<a id="a-6B"></a>不说无常空非我谛。<a id="a-6C"></a>问曰。<a id="a-6D"></a>如习有四行因行习有缘行。<a id="a-6E"></a>何以故世尊说习谛。<a id="a-6F"></a>不说因有缘谛。<a id="a-6G"></a>答曰。<a id="a-6H"></a>谓此行久远行。<a id="a-6I"></a>以此行过去三耶三佛说习谛。<a id="a-6J"></a>或曰。<a id="a-6K"></a>谓令极断觉所觉行所行缘所缘根为根义。<a id="a-6L"></a>佛契经说。<a id="a-6M"></a>习智彼所缘是习谛。<a id="a-6N"></a>以是故佛契经说习谛。<a id="a-6O"></a>不说因有缘谛。<a id="a-6P"></a>问曰。<a id="a-6Q"></a>如尽有四行尽行止妙离行。<a id="a-6R"></a>何以故世尊说尽谛不说止妙离谛。<a id="a-6S"></a>答曰。<a id="a-6T"></a>谓此行久远行。<a id="a-6U"></a>以此行过去三耶三佛说尽谛。<a id="a-6V"></a>或曰。<a id="a-6W"></a>谓令极断觉所觉行所行缘所缘根为根义。<a id="a-6X"></a>佛契经说。<a id="a-6Y"></a>尽智彼所缘是尽谛。<a id="a-6Z"></a>以是故佛契经说尽谛。<a id="a-6a"></a>不说止妙离谛。<a id="a-6b"></a>问曰。<a id="a-6c"></a>如道有四行道趣正出要行。<a id="a-6d"></a>何以故世尊说道谛。<a id="a-6e"></a>不说正趣出要谛。<a id="a-6f"></a>答曰。<a id="a-6g"></a>谓此行久远行。<a id="a-6h"></a>以此行过去三耶三佛说道谛。<a id="a-6i"></a>或曰。<a id="a-6j"></a>谓欲令极断觉所觉行所行缘所缘根为根义。<a id="a-6k"></a>佛契经说。<a id="a-6l"></a>道智彼所缘是道谛。<a id="a-6m"></a>以是故佛契经说道谛。<a id="a-6n"></a>不说正趣出要谛。<a id="a-6o"></a>说曰。<a id="a-6p"></a>此说涅槃无形。<a id="a-6q"></a>问曰。<a id="a-6r"></a>何以故说涅槃无形。<a id="a-6s"></a>答曰。<a id="a-6t"></a>圣所了故说无形。<a id="a-6u"></a>圣了彼自在身作证。<a id="a-6v"></a>无有能在前论说彼。<a id="a-6w"></a>是故圣所了故曰无形。<a id="a-6x"></a>或曰。<a id="a-6y"></a>离一切色故。<a id="a-6z"></a>故曰无形。<a id="a-70"></a>此说四色。<a id="a-71"></a>刹利梵志居士工师。<a id="a-72"></a>复次四色青黄赤白。<a id="a-73"></a>彼中无有一色是离一切色。<a id="a-74"></a>故曰无形。<a id="a-75"></a>或曰。<a id="a-76"></a>净一切色故。<a id="a-77"></a>曰无形。<a id="a-78"></a>若刹利修道彼得道果。<a id="a-79"></a>梵志居士工师修道彼得道果。<a id="a-7A"></a>是离一切色故。<a id="a-7B"></a>故曰无形。<a id="a-7C"></a>或曰。<a id="a-7D"></a>亦非色不依色故。<a id="a-7E"></a>故曰无形。<a id="a-7F"></a>色法虽有形。<a id="a-7G"></a>非形依心心数法。<a id="a-7H"></a>虽依形非是形。<a id="a-7I"></a>彼涅槃亦不依色亦不依形。<a id="a-7J"></a>故曰无形。<a id="a-7K"></a>或曰。<a id="a-7L"></a>称叹无量功德故。<a id="a-7M"></a>故曰无形。<a id="a-7N"></a>如人多有功德。<a id="a-7O"></a>说者此人功德多故不可具说。<a id="a-7P"></a>如是涅槃无量功德故。<a id="a-7Q"></a>故曰无形。<a id="a-7R"></a>或曰。<a id="a-7S"></a>遍功德故。<a id="a-7T"></a>故曰无形。<a id="a-7U"></a>如摩尼遍有光明彼说无形。<a id="a-7V"></a>如是彼涅槃遍功德故。<a id="a-7W"></a>故曰无形。<a id="a-7X"></a>或曰。<a id="a-7Y"></a>如此有为有因有果。<a id="a-7Z"></a>彼涅槃无因无果故曰无形。<a id="a-7a"></a>或曰。<a id="a-7b"></a>如此有为法因故说果。<a id="a-7c"></a>果故说因彼涅槃非因故说果。<a id="a-7d"></a>非果故说因。<a id="a-7e"></a>故曰无形。<a id="a-7f"></a>说曰。<a id="a-7g"></a>彼涅槃非说品问曰。<a id="a-7h"></a>何以故说涅槃非品。<a id="a-7i"></a>答曰。<a id="a-7j"></a>断一切品故。<a id="a-7k"></a>故说涅槃非品。<a id="a-7l"></a>如此有为作品生或五或四。<a id="a-7m"></a>谓欲令法常住。<a id="a-7n"></a>彼一切有为法。<a id="a-7o"></a>各各并已有五事生彼法。<a id="a-7p"></a>彼法生彼法住。<a id="a-7q"></a>彼法老彼法无常。<a id="a-7r"></a>谓欲令法无常住。<a id="a-7s"></a>彼一切有为法各各并已有四事生彼法生老无常。<a id="a-7t"></a>如此有为作品。<a id="a-7u"></a>彼涅槃不如是。<a id="a-7v"></a>是故说涅盘非品。<a id="a-7w"></a>说曰。<a id="a-7x"></a>彼涅槃说爱。<a id="a-7y"></a>问曰。<a id="a-7z"></a>何以故涅槃说爱。<a id="a-80"></a>答曰。<a id="a-81"></a>圣者不爱生死。<a id="a-82"></a>涅槃者离生死。<a id="a-83"></a>或曰。<a id="a-84"></a>圣者不爱轮转。<a id="a-85"></a>涅槃者离轮转。<a id="a-86"></a>或曰。<a id="a-87"></a>圣者不爱阴。<a id="a-88"></a>涅槃者离阴。<a id="a-89"></a>或曰。<a id="a-8A"></a>圣者不爱生。<a id="a-8B"></a>涅槃者离生。<a id="a-8C"></a>或曰。<a id="a-8D"></a>圣者不爱老死。<a id="a-8E"></a>涅槃者离老死。<a id="a-8F"></a>或曰。<a id="a-8G"></a>圣者爱念乐涅槃。<a id="a-8H"></a>以是故说涅槃爱如彼契经说。<a id="a-8I"></a>戒及等意解脱。<a id="a-8J"></a>是爱彼一切为涅槃故。<a id="a-8K"></a>以是故。<a id="a-8L"></a>世尊契经说涅槃爱。<a id="a-8M"></a>说曰。<a id="a-8N"></a>彼涅槃说非可习。<a id="a-8O"></a>问曰。<a id="a-8P"></a>何以故说涅槃非可习。<a id="a-8Q"></a>答曰。<a id="a-8R"></a>有为为果故习。<a id="a-8S"></a>涅槃无有果。<a id="a-8T"></a>问曰。<a id="a-8U"></a>何以故说明所服行。<a id="a-8V"></a>答曰。<a id="a-8W"></a>智故得故。<a id="a-8X"></a>明者佛及佛弟子。<a id="a-8Y"></a>此缘彼发忍及智。<a id="a-8Z"></a>是故说智故得故。<a id="a-8a"></a>说涅槃说非可思惟。<a id="a-8b"></a>问曰。<a id="a-8c"></a>何以故涅槃说非可思惟。<a id="a-8d"></a>答曰谓法意所生此可思惟。<a id="a-8e"></a>彼涅槃意所不生。<a id="a-8f"></a>或曰。<a id="a-8g"></a>有为法果故思惟。<a id="a-8h"></a>彼涅槃无有果。<a id="a-8i"></a>问曰。<a id="a-8j"></a>若涅槃意所不生者。<a id="a-8k"></a>此偈云何通。</p>
  <p id="a8l">树下静思惟　　涅槃令入意</p>
  <p id="a8m">瞿昙禅无乱　　不久息迹证</p>
  <p id="a8n">答曰。<a id="a-8o"></a>此说意心为名。<a id="a-8p"></a>此意得涅槃作证。<a id="a-8q"></a>说曰。<a id="a-8r"></a>彼涅槃说第一义。<a id="a-8s"></a>说智说阿罗汉果。<a id="a-8t"></a>问曰。<a id="a-8u"></a>何以故涅槃说第一义。<a id="a-8v"></a>答曰。<a id="a-8w"></a>第一正故。<a id="a-8x"></a>第一法故。<a id="a-8y"></a>第一究竟故第一等。<a id="a-8z"></a>是故说第一义。<a id="a-90"></a>问曰。<a id="a-91"></a>何以故说智。<a id="a-92"></a>答曰。<a id="a-93"></a>智果故彼说智。<a id="a-94"></a>问曰。<a id="a-95"></a>何以故涅槃说阿罗汉果。<a id="a-96"></a>答曰。<a id="a-97"></a>可供养故说涅槃阿罗汉果。<a id="a-98"></a>一切世间清净供养尽可供养。<a id="a-99"></a>故可说涅槃名阿罗汉果。<a id="a-9A"></a>或曰。<a id="a-9B"></a>不生故说涅槃名阿罗汉果。<a id="a-9C"></a>不复生诸界诸趣诸生轮转生死中。<a id="a-9D"></a>故说涅槃名阿罗汉果。<a id="a-9E"></a>说曰。<a id="a-9F"></a>此涅槃说近。<a id="a-9G"></a>如彼契经说。<a id="a-9H"></a>彼成就此十五法。<a id="a-9I"></a>多智多见多觉近住涅槃。<a id="a-9J"></a>我说彼非不至涅槃。<a id="a-9K"></a>问曰。<a id="a-9L"></a>何以故说近。<a id="a-9M"></a>答曰。<a id="a-9N"></a>实者故曰近。<a id="a-9O"></a>或有欲令涅槃不实。<a id="a-9P"></a>谓彼欲令不实者。<a id="a-9Q"></a>断彼意故。<a id="a-9R"></a>此说真实有种相。<a id="a-9S"></a>是谓真实故名为近。<a id="a-9T"></a>或曰。<a id="a-9U"></a>精勤正趣等趣意中可得故曰近。<a id="a-9V"></a>或曰。<a id="a-9W"></a>意等故名为近。<a id="a-9X"></a>若刹利思惟道彼得道果。<a id="a-9Y"></a>梵志居士工师思惟道彼得道果。<a id="a-9Z"></a>是谓等意故名为近。<a id="a-9a"></a>或曰。<a id="a-9b"></a>等处所故名为近。<a id="a-9c"></a>若于村中思惟道。<a id="a-9d"></a>彼中得道果。<a id="a-9e"></a>若静处树下冢间露坐林中思惟道。<a id="a-9f"></a>彼中得道果。<a id="a-9g"></a>是谓等处所名为近。<a id="a-9h"></a>或曰。<a id="a-9i"></a>义故即是近。<a id="a-9j"></a>是故说近。<a id="a-9k"></a>如婆须蜜经所说远法。<a id="a-9l"></a>云何谓过去当来法近法。<a id="a-9m"></a>云何现在法及无为。<a id="a-9n"></a>是谓义近名为近。<a id="a-9o"></a>或曰。<a id="a-9p"></a>近意解故名为近。<a id="a-9q"></a>谓圣缘彼生忍及智。<a id="a-9r"></a>如现在前。<a id="a-9s"></a>犹如在前。<a id="a-9t"></a>是谓近意解故名为近。<a id="a-9u"></a>或曰。<a id="a-9v"></a>得作证故名近。<a id="a-9w"></a>近者现在世此中起彼得作证。<a id="a-9x"></a>是谓得作证故名为近。<a id="a-9y"></a>或曰。<a id="a-9z"></a>舍近故名为近。<a id="a-A0"></a>近者说现在世离此入彼。<a id="a-A1"></a>是谓说涅槃近。<a id="a-A2"></a>如佛契经一一所说闻如是。<a id="a-A3"></a>一时世尊游波罗捺仙人住处鹿野苑中。<a id="a-A4"></a>彼时世尊告五比丘。<a id="a-A5"></a>五比丘。<a id="a-A6"></a>此苦本所未闻法。<a id="a-A7"></a>当正思惟时生眼智明觉。<a id="a-A8"></a>五比丘应当知。<a id="a-A9"></a>此苦本所未闻法。<a id="a-AA"></a>当正思惟。<a id="a-AB"></a>时生眼智明觉。<a id="a-AC"></a>五比丘。<a id="a-AD"></a>我已知苦本所未闻法。<a id="a-AE"></a>当正思惟时生眼智明觉。<a id="a-AF"></a>五比丘。<a id="a-AG"></a>此苦习本所未闻法。<a id="a-AH"></a>当正思惟时生眼智明觉。<a id="a-AI"></a>五比丘应当断。<a id="a-AJ"></a>苦习本所未闻法。<a id="a-AK"></a>当正思惟时生眼智明觉。<a id="a-AL"></a>五比丘。<a id="a-AM"></a>我已断苦习本所未闻法。<a id="a-AN"></a>当正思惟时生眼智明觉。<a id="a-AO"></a>五比丘。<a id="a-AP"></a>此苦尽本所未闻法。<a id="a-AQ"></a>当正思惟时生眼智明觉。<a id="a-AR"></a>五比丘。<a id="a-AS"></a>彼苦尽应当作证。<a id="a-AT"></a>本所未闻法。<a id="a-AU"></a>当正思惟时生眼智明觉。<a id="a-AV"></a>五比丘。<a id="a-AW"></a>我已苦尽作证。<a id="a-AX"></a>本所未闻法。<a id="a-AY"></a>当正思惟时生眼智明觉。<a id="a-AZ"></a>五比丘。<a id="a-Aa"></a>此苦尽道本所未闻法。<a id="a-Ab"></a>当正思惟时生眼智明觉。<a id="a-Ac"></a>五比丘。<a id="a-Ad"></a>应当思惟苦尽道本所未闻法。<a id="a-Ae"></a>当正思惟时生眼智明觉。<a id="a-Af"></a>五比丘。<a id="a-Ag"></a>我已思惟苦尽道本所未闻法。<a id="a-Ah"></a>当正思惟时生眼智明觉。<a id="a-Ai"></a>五比丘。<a id="a-Aj"></a>谓我此四圣谛三转十二行。<a id="a-Ak"></a>未生眼智明觉。<a id="a-Al"></a>五比丘。<a id="a-Am"></a>是故我于天及人魔梵沙门梵志众中。<a id="a-An"></a>不出不离不解不脱。<a id="a-Ao"></a>心亦不离颠倒。<a id="a-Ap"></a>生未尽梵行未立所作未办。<a id="a-Aq"></a>名色未有知如真。<a id="a-Ar"></a>五比丘。<a id="a-As"></a>我不自觉无上正真道。<a id="a-At"></a>五比丘。<a id="a-Au"></a>谓我此四圣谛三转十二行生眼智明觉。<a id="a-Av"></a>五比丘。<a id="a-Aw"></a>是故我于天及人魔梵沙门梵志众中。<a id="a-Ax"></a>已出已离已解已脱。<a id="a-Ay"></a>心不颠倒。<a id="a-Az"></a>生已尽梵行已立所作已办名色已有知如真。<a id="a-B0"></a>五比丘。<a id="a-B1"></a>我自觉无上正真道。<a id="a-B2"></a>说此法时尊者拘邻远尘离垢诸法法眼生。<a id="a-B3"></a>及八十千天人远尘离垢诸法法眼生。<a id="a-B4"></a>彼时世尊告尊者拘邻。<a id="a-B5"></a>汝拘邻。<a id="a-B6"></a>知法未。<a id="a-B7"></a>拘邻对曰。<a id="a-B8"></a>已知世尊。<a id="a-B9"></a>已知善逝。<a id="a-BA"></a>尊有拘邻知法已。<a id="a-BB"></a>故名阿若拘邻。<a id="a-BC"></a>闻此法时地神举声极举大声。<a id="a-BD"></a>此世尊于仙人住处鹿野苑中转法轮。<a id="a-BE"></a>沙门梵志天及人魔梵及余世间本所未转。<a id="a-BF"></a>增益诸天种。<a id="a-BG"></a>减损阿须伦众。<a id="a-BH"></a>闻此地神声已。<a id="a-BI"></a>空中神四天王三十三天。<a id="a-BJ"></a>炎天兜术天尼摩罗天化他应天。<a id="a-BK"></a>举声举大音声。<a id="a-BL"></a>此世尊于仙人住处鹿野苑中转法轮。<a id="a-BM"></a>沙门梵志天及人魔梵及余世间本所未转。<a id="a-BN"></a>增益诸天种。<a id="a-BO"></a>减损阿须伦众。<a id="a-BP"></a>即彼时彼须臾顷一时闻声彻梵天。<a id="a-BQ"></a>此世尊于仙人住处鹿野苑中转法轮。<a id="a-BR"></a>沙门梵志天及魔梵及余世间本所未转。<a id="a-BS"></a>增益诸天种。<a id="a-BT"></a>减损阿须伦众。<a id="a-BU"></a>世尊转法轮故。<a id="a-BV"></a>是故名转法轮经。<a id="a-BW"></a>尊者昙摩多罗说曰。<a id="a-BX"></a>我观世尊此所说法身毛皆竖。<a id="a-BY"></a>然世尊说义不违。<a id="a-BZ"></a>譬喻不违。<a id="a-Ba"></a>而此所说与义相违不次第。<a id="a-Bb"></a>不与佛同。<a id="a-Bc"></a>不与辟支佛声闻同。<a id="a-Bd"></a>于阿罗汉上三过说未知根。<a id="a-Be"></a>云何如此于阿罗汉上三过未知根现在前。<a id="a-Bf"></a>我若欲舍此所说。<a id="a-Bg"></a>然此所说世尊三阿僧祇行成此所说。<a id="a-Bh"></a>然复有证。<a id="a-Bi"></a>五比丘为首。<a id="a-Bj"></a>八十千天。<a id="a-Bk"></a>若欲不舍。<a id="a-Bl"></a>而此所说与义相违无次第。<a id="a-Bm"></a>不与佛同。<a id="a-Bn"></a>不与辟支佛声闻同。<a id="a-Bo"></a>于阿罗汉上三过说未知根。<a id="a-Bp"></a>云何如此于阿罗汉上三过说未知根现在前。<a id="a-Bq"></a>如所说五比丘。<a id="a-Br"></a>此苦本所未闻法。<a id="a-Bs"></a>当正思惟时生眼智明觉。<a id="a-Bt"></a>此说未知根。<a id="a-Bu"></a>五比丘当知。<a id="a-Bv"></a>此苦本所未闻法。<a id="a-Bw"></a>当正思惟时生眼智明觉。<a id="a-Bx"></a>此说已知根。<a id="a-By"></a>五比丘。<a id="a-Bz"></a>我已知苦。<a id="a-C0"></a>本所未闻法。<a id="a-C1"></a>当正思惟时生眼智明觉。<a id="a-C2"></a>此说无知根。<a id="a-C3"></a>如是至道。<a id="a-C4"></a>如是三过说未知根。<a id="a-C5"></a>云何如此于阿罗汉上三过未知根现在前。<a id="a-C6"></a>如是此所说义相违不次第。<a id="a-C7"></a>不与佛同。<a id="a-C8"></a>不与辟支佛声闻同。<a id="a-C9"></a>作此论已。<a id="a-CA"></a>不舍。<a id="a-CB"></a>但当改此契经应当尔。<a id="a-CC"></a>五比丘。<a id="a-CD"></a>此苦习此苦尽此苦尽道。<a id="a-CE"></a>本所未闻法。<a id="a-CF"></a>当正思惟时生眼智明觉。<a id="a-CG"></a>五比丘。<a id="a-CH"></a>当知彼苦。<a id="a-CI"></a>当断习尽作证思惟道本所未闻法。<a id="a-CJ"></a>当正思惟时生眼智明觉。<a id="a-CK"></a>五比丘。<a id="a-CL"></a>我已知苦习已断尽已作证已思惟道。<a id="a-CM"></a>本所未闻法。<a id="a-CN"></a>当正思惟时生眼智明觉。<a id="a-CO"></a>如是契经应尔。<a id="a-CP"></a>应尔已便有三转及十二行。<a id="a-CQ"></a>作如是说者。<a id="a-CR"></a>此契经不应改。<a id="a-CS"></a>本诸大论师有智强力者所不改。<a id="a-CT"></a>况复尊者昙摩多罗。<a id="a-CU"></a>问曰。<a id="a-CV"></a>若不改此契经者。<a id="a-CW"></a>然此义相违无次第。<a id="a-CX"></a>不与佛同不与辟支佛声闻同。<a id="a-CY"></a>于阿罗汉上三过说未知根。<a id="a-CZ"></a>云何如此于阿罗汉上三未知根现在前。<a id="a-Ca"></a>答曰。<a id="a-Cb"></a>此说二时说时观时。<a id="a-Cc"></a>如说时如是佛契经说。<a id="a-Cd"></a>如观时如是昙摩多罗所说。<a id="a-Ce"></a>如是作已二俱好。<a id="a-Cf"></a>尊者僧迦婆修说曰。<a id="a-Cg"></a>此契经中不说未知根已知根无知根。<a id="a-Ch"></a>问曰。<a id="a-Ci"></a>若不尔者此云何。<a id="a-Cj"></a>答曰。<a id="a-Ck"></a>佛契经说闻慧思慧。</p>
  <p id="aCl">问曰。<a id="a-Cm"></a>此契经说。<a id="a-Cn"></a>五比丘。<a id="a-Co"></a>如我此四谛三转十二行生。<a id="a-Cp"></a>眼智明觉。<a id="a-Cq"></a>五比丘。<a id="a-Cr"></a>我自觉无上至真等正觉。<a id="a-Cs"></a>云何佛以闻慧思慧。<a id="a-Ct"></a>自觉无上至真等正觉耶。<a id="a-Cu"></a>答曰。<a id="a-Cv"></a>菩萨以闻慧思慧。<a id="a-Cw"></a>极观法极生法明。<a id="a-Cx"></a>于法极除愚痴。<a id="a-Cy"></a>谓菩萨于无上至真等正觉观如等觉。<a id="a-Cz"></a>观如已成事。<a id="a-D0"></a>如人以湿皮覆面。<a id="a-D1"></a>却已以婆罗覆面。<a id="a-D2"></a>谓障小俨色。<a id="a-D3"></a>如是菩萨以闻慧思慧。<a id="a-D4"></a>极观诸法极生法明。<a id="a-D5"></a>于法极除愚痴。<a id="a-D6"></a>谓菩萨于无上至真等正觉观如等觉。<a id="a-D7"></a>观如已成事。<a id="a-D8"></a>说曰。<a id="a-D9"></a>如所说五比丘。<a id="a-DA"></a>如我此四谛三转十二行。<a id="a-DB"></a>生眼智明觉。<a id="a-DC"></a>问曰。<a id="a-DD"></a>如此应十二转有四十八行。<a id="a-DE"></a>如说五比丘。<a id="a-DF"></a>此苦本所未闻法。<a id="a-DG"></a>当正思惟时生眼智明觉。<a id="a-DH"></a>此一转有四行。<a id="a-DI"></a>五比丘。<a id="a-DJ"></a>此苦应当知。<a id="a-DK"></a>本所未闻法。<a id="a-DL"></a>当正思惟时生眼智明觉。<a id="a-DM"></a>此二转四行。<a id="a-DN"></a>五比丘。<a id="a-DO"></a>我已知苦。<a id="a-DP"></a>本所未闻法。<a id="a-DQ"></a>当正思惟时生眼智明觉。<a id="a-DR"></a>此三转四行。<a id="a-DS"></a>是谓苦三转十二行。<a id="a-DT"></a>如苦如是至道亦尔。<a id="a-DU"></a>如此应十二转有四十八行。<a id="a-DV"></a>何以故。<a id="a-DW"></a>世尊说四谛三转十二行。<a id="a-DX"></a>答曰。<a id="a-DY"></a>三转十二法故。<a id="a-DZ"></a>不过三转十二行。<a id="a-Da"></a>观一一谛故。<a id="a-Db"></a>世尊说四圣谛三转十二行。<a id="a-Dc"></a>如余契经说。<a id="a-Dd"></a>比丘七处善观三种义。<a id="a-De"></a>速于此法中得漏尽。<a id="a-Df"></a>此不应七处善。<a id="a-Dg"></a>应有三十五处善。<a id="a-Dh"></a>亦有无量处善。<a id="a-Di"></a>但七法故不过七。<a id="a-Dj"></a>观一一阴故。<a id="a-Dk"></a>世尊说比丘七处善观三种义。<a id="a-Dl"></a>速于此法中得漏尽。<a id="a-Dm"></a>如余契经说。<a id="a-Dn"></a>七还有成须陀洹。<a id="a-Do"></a>彼不应七转还有。<a id="a-Dp"></a>应十四还有二十八还有。<a id="a-Dq"></a>但法应七。<a id="a-Dr"></a>故不过七。<a id="a-Ds"></a>一一趣故。<a id="a-Dt"></a>世尊说极七极七还有成须陀洹。<a id="a-Du"></a>如余契经说。<a id="a-Dv"></a>当为说法。<a id="a-Dw"></a>谓有二眼及色耳声鼻香舌味身细滑意法。<a id="a-Dx"></a>此不应一二。<a id="a-Dy"></a>应有六二。<a id="a-Dz"></a>但二法故不过二。<a id="a-E0"></a>观一一入故。<a id="a-E1"></a>眼及色故。<a id="a-E2"></a>乃至意及法故。<a id="a-E3"></a>如是此三转十二行故。<a id="a-E4"></a>不过三转十二行。<a id="a-E5"></a>观一一谛故。<a id="a-E6"></a>世尊说四圣谛三转十二行。<a id="a-E7"></a>彼生眼者为见故。<a id="a-E8"></a>生智者为决定故。<a id="a-E9"></a>生明者悬鉴故。<a id="a-EA"></a>生觉者觉了故。<a id="a-EB"></a>复次生眼者苦法忍。<a id="a-EC"></a>生智者苦法智生明者苦未知忍。<a id="a-ED"></a>生觉者苦未知智。<a id="a-EE"></a>如是至道亦尔。<a id="a-EF"></a>说曰。<a id="a-EG"></a>如所说拘邻知法未。<a id="a-EH"></a>拘邻对曰。<a id="a-EI"></a>已知世尊。<a id="a-EJ"></a>已知善逝。<a id="a-EK"></a>问曰。<a id="a-EL"></a>何以故。<a id="a-EM"></a>世尊为尊者拘邻说知未拘邻。<a id="a-EN"></a>答曰。<a id="a-EO"></a>欲令忆本昔誓故。<a id="a-EP"></a>说者菩萨本宿命时。<a id="a-EQ"></a>名忍辱仙人。<a id="a-ER"></a>彼止山林中思惟行忍。<a id="a-ES"></a>彼时有王。<a id="a-ET"></a>名迦蓝浮。<a id="a-EU"></a>将诸妇人眷属围绕到彼山林。<a id="a-EV"></a>无有男子纯与妇人五乐自娱。<a id="a-EW"></a>彼娱乐已王疲极卧。<a id="a-EX"></a>诸妇人等知王眠已。<a id="a-EY"></a>舍王求华游彼山间。<a id="a-EZ"></a>遥见一处有菩萨。<a id="a-Ea"></a>颜貌端正犹如日月。<a id="a-Eb"></a>照于山林在彼而住。<a id="a-Ec"></a>见已便至菩萨所。<a id="a-Ed"></a>到已头面礼菩萨足。<a id="a-Ee"></a>礼已却坐一面。<a id="a-Ef"></a>于是菩萨为其说法爱欲不净。<a id="a-Eg"></a>此诸妹等。<a id="a-Eh"></a>欲者不净臭处可厌。<a id="a-Ei"></a>因起嗔恚生无量苦。<a id="a-Ej"></a>如是广为说欲不净。<a id="a-Ek"></a>彼时迦蓝浮王睡觉不见诸妇人。<a id="a-El"></a>彼作是念。<a id="a-Em"></a>咄此为灾。<a id="a-En"></a>谁将诸妇人去。<a id="a-Eo"></a>彼拔刀已往诣山间。<a id="a-Ep"></a>推求遥见在菩萨前坐。<a id="a-Eq"></a>彼作是念。<a id="a-Er"></a>此大鬼神所持久。<a id="a-Es"></a>见菩萨颜貌端正诸女人等坐菩萨前。<a id="a-Et"></a>见已极生嗔恚。<a id="a-Eu"></a>便至菩萨所。<a id="a-Ev"></a>到已问菩萨曰。<a id="a-Ew"></a>仙人得有想无想耶。<a id="a-Ex"></a>对曰。<a id="a-Ey"></a>不也大王。<a id="a-Ez"></a>得不用处识处空处耶。<a id="a-F0"></a>对曰。<a id="a-F1"></a>不也大王。<a id="a-F2"></a>王曰。<a id="a-F3"></a>仙人得四禅三禅二禅一禅耶。<a id="a-F4"></a>对曰。<a id="a-F5"></a>不也大王。<a id="a-F6"></a>彼作是念。<a id="a-F7"></a>咄此为灾。<a id="a-F8"></a>未弃结之人见我妇人。<a id="a-F9"></a>王语菩萨曰。<a id="a-FA"></a>汝在此空静处何所为。<a id="a-FB"></a>而不得尔所功德。<a id="a-FC"></a>菩萨对曰。<a id="a-FD"></a>大王。<a id="a-FE"></a>我修行忍。<a id="a-FF"></a>王作是念。<a id="a-FG"></a>此见我嗔而言行忍。<a id="a-FH"></a>不可柔软言试此人忍。<a id="a-FI"></a>王向菩萨说曰。<a id="a-FJ"></a>仙人。<a id="a-FK"></a>若行忍者申右手。<a id="a-FL"></a>我当观汝云何行忍。<a id="a-FM"></a>菩萨无恚意即申右臂。<a id="a-FN"></a>王无慈心弃舍后世。<a id="a-FO"></a>起极恶心以利刀截手投足下。<a id="a-FP"></a>如是左手二足耳鼻割已。<a id="a-FQ"></a>说曰。<a id="a-FR"></a>仙人何所愿。<a id="a-FS"></a>菩萨对曰。<a id="a-FT"></a>大王。<a id="a-FU"></a>但有疲劳汝。<a id="a-FV"></a>取我身碎如胡麻。<a id="a-FW"></a>我终不舍于忍。<a id="a-FX"></a>如母爱子。<a id="a-FY"></a>但大王听我誓愿。<a id="a-FZ"></a>而汝取我无过之人。<a id="a-Fa"></a>以极利刀截身七分。<a id="a-Fb"></a>如是我初得佛法。<a id="a-Fc"></a>不久起大悲。<a id="a-Fd"></a>思惟七种道断汝七使。<a id="a-Fe"></a>王作恶已离彼处还彼时山林中有异仙人在边山。<a id="a-Ff"></a>彼闻迦蓝浮王加恶于忍辱仙人。<a id="a-Fg"></a>于是彼仙人至忍辱仙人所。<a id="a-Fh"></a>到已问曰。<a id="a-Fi"></a>仙人不极患身苦耶。<a id="a-Fj"></a>忍辱仙人对曰。<a id="a-Fk"></a>我无苦痛。<a id="a-Fl"></a>仙人问曰。<a id="a-Fm"></a>因有足故知有行来。<a id="a-Fn"></a>因有手知有取受。<a id="a-Fo"></a>汝无手足耳鼻七分之余。<a id="a-Fp"></a>云何言无苦痛耶。<a id="a-Fq"></a>忍辱对曰。<a id="a-Fr"></a>不以身坏名为苦痛。<a id="a-Fs"></a>心坏乃为苦痛。<a id="a-Ft"></a>谓受地狱畜生饿鬼不善之果。<a id="a-Fu"></a>复次汝等若有疑者。<a id="a-Fv"></a>观此疮处血净流出如牛乳不。<a id="a-Fw"></a>仙人问曰。<a id="a-Fx"></a>汝遭被困时修何等意。<a id="a-Fy"></a>菩萨对曰。<a id="a-Fz"></a>彼王以利刀截我身支节时。<a id="a-G0"></a>我于一切众生修于大慈。<a id="a-G1"></a>仙人说曰。<a id="a-G2"></a>善哉善哉修习大行。<a id="a-G3"></a>缘汝斯行饶益一切世间。<a id="a-G4"></a>仙人慰劳已便还所止。<a id="a-G5"></a>仙人还不久。<a id="a-G6"></a>四大天王极大起冻雹风雨已至忍辱仙人所。<a id="a-G7"></a>到向忍辱仙人说曰。<a id="a-G8"></a>仙人当敕我等。<a id="a-G9"></a>我当坏彼迦蓝浮王妻子眷属国土人民。<a id="a-GA"></a>忍辱仙人身毛皆竖说曰。<a id="a-GB"></a>谓截我手足耳鼻断身七分。<a id="a-GC"></a>我于彼不起毛发之恶。<a id="a-GD"></a>况复彼国人民于我无过而欲加之。<a id="a-GE"></a>四大天王说曰。<a id="a-GF"></a>若不欲行恶。<a id="a-GG"></a>何得忧戚止此山林。<a id="a-GH"></a>忍者对曰。<a id="a-GI"></a>我但忧念彼迦蓝浮王。<a id="a-GJ"></a>何故彼作尔所恶。<a id="a-GK"></a>谓当受地狱极苦。<a id="a-GL"></a>谓菩萨转后身已。<a id="a-GM"></a>乃至降魔成无上最正觉。<a id="a-GN"></a>觉已为尊者拘邻说法。<a id="a-GO"></a>尊者拘邻远尘离垢诸法法眼生。<a id="a-GP"></a>已说曰。<a id="a-GQ"></a>拘邻谓昔截我手足耳鼻。<a id="a-GR"></a>断身七分。<a id="a-GS"></a>我作誓愿。<a id="a-GT"></a>汝取无过之人断身七分。<a id="a-GU"></a>我初得佛法。<a id="a-GV"></a>不久得大悲。<a id="a-GW"></a>修七种道断汝七使。<a id="a-GX"></a>本所誓愿今为果不。<a id="a-GY"></a>尊者拘邻惭愧羞耻。<a id="a-GZ"></a>对曰。<a id="a-Ga"></a>真果世尊。<a id="a-Gb"></a>真果善逝。<a id="a-Gc"></a>是谓欲令忆本誓故世尊说拘邻知法未。<a id="a-Gd"></a>如尊者拘邻见谛。<a id="a-Ge"></a>彼时世尊观当来世知何者多。<a id="a-Gf"></a>我三阿僧祇劫多耶。<a id="a-Gg"></a>为拘邻受当来阴界入身多耶。<a id="a-Gh"></a>世尊观拘邻受一阿鼻泥犁阴界入身多。<a id="a-Gi"></a>非佛三阿僧祇劫一时间须臾顷数多。<a id="a-Gj"></a>世尊作是念。<a id="a-Gk"></a>若我三阿僧祇劫苦行不作余事。<a id="a-Gl"></a>但脱拘邻尔所苦。<a id="a-Gm"></a>于三阿僧祇果愿已毕。<a id="a-Gn"></a>世尊如是观比丘拘邻。<a id="a-Go"></a>应当害一切众生。<a id="a-Gp"></a>一切众生亦当害拘邻。<a id="a-Gq"></a>比丘拘邻当食一切众生。<a id="a-Gr"></a>一切众生亦当食拘邻。<a id="a-Gs"></a>比丘拘邻当缚一切众生。<a id="a-Gt"></a>一切众生亦当缚拘邻。<a id="a-Gu"></a>若我三阿僧祇苦行不作余事。<a id="a-Gv"></a>但脱拘邻尔所苦。<a id="a-Gw"></a>于三阿僧祇果愿已毕。<a id="a-Gx"></a>如所说此世尊于波罗捺仙人住处鹿野苑中转法轮。</p>
  <p id="aGy">问曰。<a id="a-Gz"></a>转法轮处一切三耶三佛定耶为非定耶。<a id="a-H0"></a>若定者定光如来契经云何通。<a id="a-H1"></a>彼说定光如来无所著等觉于灯王城呵梨那山转法轮。<a id="a-H2"></a>若不定者彼尊者法实偈云何通。</p>
  <p id="aH3">此处过去佛　　第一初说法</p>
  <p id="aH4">作此论已。<a id="a-H5"></a>答曰。<a id="a-H6"></a>转法轮处不定。<a id="a-H7"></a>问曰。<a id="a-H8"></a>若尔者定光如来经善通尊者(法实)偈云何解。<a id="a-H9"></a>答曰。<a id="a-HA"></a>此不必通。<a id="a-HB"></a>非契经非毗尼非阿毗昙。<a id="a-HC"></a>但彼作颂者欲令句义合故。<a id="a-HD"></a>更有说者。<a id="a-HE"></a>此是常定处。<a id="a-HF"></a>如是说者一切三耶三佛处常定。<a id="a-HG"></a>一金刚座处。<a id="a-HH"></a>二转法轮处。<a id="a-HI"></a>三天上来下处。<a id="a-HJ"></a>问曰。<a id="a-HK"></a>云何知金刚座处定。<a id="a-HL"></a>答曰。<a id="a-HM"></a>有契经说。<a id="a-HN"></a>过去时有王名顶生。<a id="a-HO"></a>彼领四天下得自在。<a id="a-HP"></a>与四种兵欲至天上。<a id="a-HQ"></a>彼时轮住虚空。<a id="a-HR"></a>轮住已一切四种兵亦住。<a id="a-HS"></a>四种兵住已顶生王便恐怖身毛皆竖。<a id="a-HT"></a>王作是念。<a id="a-HU"></a>将不亡失国耶。<a id="a-HV"></a>命不中夭耶。<a id="a-HW"></a>为诸天不欲见我耶。<a id="a-HX"></a>于是彼空中天慰劳顶生王曰。<a id="a-HY"></a>大王勿恐怖。<a id="a-HZ"></a>大王勿恐怖。<a id="a-Ha"></a>亦不亡失国。<a id="a-Hb"></a>命亦不中夭。<a id="a-Hc"></a>诸天非不喜见。<a id="a-Hd"></a>顶生王问天曰。<a id="a-He"></a>天若我无此灾患者。<a id="a-Hf"></a>何以故轮住空中。<a id="a-Hg"></a>天对曰。<a id="a-Hh"></a>大王此处一切恒沙之如来无所著等正觉。<a id="a-Hi"></a>降魔官属已成无上最正觉。<a id="a-Hj"></a>是故此处一切众生无能历上者。<a id="a-Hk"></a>是故轮住空中。<a id="a-Hl"></a>于是顶生王还从上下已。<a id="a-Hm"></a>即于彼处立鋀婆极大供养已。<a id="a-Hn"></a>更从余处飞升天上。<a id="a-Ho"></a>共释提桓因半座。<a id="a-Hp"></a>闻者三千六百释命终。<a id="a-Hq"></a>彼之故在座。<a id="a-Hr"></a>以此经可知金刚座处常定。<a id="a-Hs"></a>问曰。<a id="a-Ht"></a>云何知转法轮处常定。<a id="a-Hu"></a>答曰。<a id="a-Hv"></a>如法实偈所说。<a id="a-Hw"></a>问曰。<a id="a-Hx"></a>若尔者尊者法实偈善通。<a id="a-Hy"></a>彼说定光如来无所著等正觉于灯王城诃梨那山转法轮。<a id="a-Hz"></a>答曰。<a id="a-I0"></a>彼灯王城者。<a id="a-I1"></a>即是波罗捺。<a id="a-I2"></a>阿梨那山者。<a id="a-I3"></a>即是仙人住处鹿野苑。<a id="a-I4"></a>以此可知一切三耶三佛转法轮处常定。<a id="a-I5"></a>问曰。<a id="a-I6"></a>云何知从天上来下处常定。<a id="a-I7"></a>答曰。<a id="a-I8"></a>如所说于过去时众多比丘同止彼处。<a id="a-I9"></a>少有所为虽彼处游余处。<a id="a-IA"></a>诸比丘去不久。<a id="a-IB"></a>余异学入住彼处。<a id="a-IC"></a>彼众多比丘于后时还来本处。<a id="a-ID"></a>语异学言。<a id="a-IE"></a>此是我处。<a id="a-IF"></a>异学亦说。<a id="a-IG"></a>此是我处。<a id="a-IH"></a>彼便共极大斗诤。<a id="a-II"></a>诸比丘厌诤已。<a id="a-IJ"></a>语异学曰。<a id="a-IK"></a>当共作真谛言。<a id="a-IL"></a>有真谛者便得此处。<a id="a-IM"></a>异学言可尔可尔。<a id="a-IN"></a>异学多作诚谛语而不成就。<a id="a-IO"></a>比丘说曰。<a id="a-IP"></a>听我诚谛语。<a id="a-IQ"></a>彼处有师子幢。<a id="a-IR"></a>彼诸比丘同一声发诚谛语。<a id="a-IS"></a>以此真实之言。<a id="a-IT"></a>若一切恒沙三耶三佛为母故及三十三天说法已来下初至此处者。<a id="a-IU"></a>以此真谛言令师子幢现有变化。<a id="a-IV"></a>彼时师子极大震吼。<a id="a-IW"></a>诸异学闻已惊怖畏惧。<a id="a-IX"></a>便舍而走不入彼处。<a id="a-IY"></a>彼师子口极大吐花。<a id="a-IZ"></a>花满彼处。<a id="a-Ia"></a>以此可知一切诸三耶三佛从天上下是常定处。<a id="a-Ib"></a>以此事知。<a id="a-Ic"></a>一切三耶三佛三处常定。<a id="a-Id"></a>金刚座处转法轮处天上下处。<a id="a-Ie"></a>问曰。<a id="a-If"></a>如所说地神举声。<a id="a-Ig"></a>彼时诸大天亦集近世尊座。<a id="a-Ih"></a>如四大天王释提桓因及大梵天首陀会天及余极妙天龙鬼神近世尊座。<a id="a-Ii"></a>诸地神坐处远不近世尊。<a id="a-Ij"></a>何以故地神前发音声。<a id="a-Ik"></a>答曰。<a id="a-Il"></a>此地神是彼诸天给使。<a id="a-Im"></a>是故彼前发声。<a id="a-In"></a>或曰。<a id="a-Io"></a>地神者不常定。<a id="a-Ip"></a>是故彼前发声。<a id="a-Iq"></a>如大聚会极作伎乐。<a id="a-Ir"></a>谓不常定人者。<a id="a-Is"></a>便速前举声笑。<a id="a-It"></a>谓常定人然后庠序笑。<a id="a-Iu"></a>如是地神非常定。<a id="a-Iv"></a>是故前发音声。<a id="a-Iw"></a>余诸天常定。<a id="a-Ix"></a>是故最后发声。<a id="a-Iy"></a>或曰。<a id="a-Iz"></a>地神常当护菩萨故。<a id="a-J0"></a>说者谓菩萨兜术终已。<a id="a-J1"></a>生阎浮提迦罗卫国。<a id="a-J2"></a>不乱入母胎。<a id="a-J3"></a>彼时释提桓因敕遮勒天子。<a id="a-J4"></a>汝遮勒五百青鬼。<a id="a-J5"></a>菩萨在母胎。<a id="a-J6"></a>常当拥护莫令有触娆菩萨者。<a id="a-J7"></a>于是遮勒天子受释教已。<a id="a-J8"></a>便敕五百青鬼。<a id="a-J9"></a>当往迦罗卫国拥护菩萨。<a id="a-JA"></a>彼诸青鬼菩萨在母胎。<a id="a-JB"></a>及生常拥护之。<a id="a-JC"></a>以佛转法轮。<a id="a-JD"></a>地神作是念。<a id="a-JE"></a>菩萨在母胎及生。<a id="a-JF"></a>我等常拥护。<a id="a-JG"></a>此是我等疲劳所得功报。<a id="a-JH"></a>彼欢喜悦豫故前发声。<a id="a-JI"></a>此世尊转法轮。<a id="a-JJ"></a>问曰。<a id="a-JK"></a>闻此法已地神举声音彻梵天。<a id="a-JL"></a>何以故声不过梵天。<a id="a-JM"></a>答曰。<a id="a-JN"></a>谓耳识现在前故声彻也。<a id="a-JO"></a>过梵天上无有自地耳识现在前。<a id="a-JP"></a>或曰。<a id="a-JQ"></a>梵天请佛转法轮故声彻梵天。<a id="a-JR"></a>首陀会天劝请菩萨。<a id="a-JS"></a>使成无上最正觉。<a id="a-JT"></a>谓与菩萨化作老病人死人及沙门。<a id="a-JU"></a>彼一切首陀会天所作。<a id="a-JV"></a>菩萨见老病死人及沙门已。<a id="a-JW"></a>厌患出家学道。<a id="a-JX"></a>至降魔官属已成无上最正觉。<a id="a-JY"></a>彼时首陀会天踊跃欢喜发大音声。<a id="a-JZ"></a>谓我等为菩萨化作老病死人及沙门。<a id="a-Ja"></a>是我等疲劳所得功德。<a id="a-Jb"></a>以是故成无上正觉时。<a id="a-Jc"></a>声彻至首陀会天。<a id="a-Jd"></a>大梵天请佛世尊转法轮。<a id="a-Je"></a>彼踊跃欢喜发大音声。<a id="a-Jf"></a>此世尊转法轮。<a id="a-Jg"></a>是我等疲劳所得功报。<a id="a-Jh"></a>以是故转法轮时。<a id="a-Ji"></a>声彻梵天不过上。<a id="a-Jj"></a>说者谓佛为四天王故圣语说四谛。<a id="a-Jk"></a>二知二不知。<a id="a-Jl"></a>谓不知者为昙罗国语说。<a id="a-Jm"></a>禋倿(苦也)弥倿(习也)陀破(尽也)陀罗破(道也)。<a id="a-Jn"></a>此说苦边。<a id="a-Jo"></a>一知一不知。<a id="a-Jp"></a>谓不知者为弥离车国说语。<a id="a-Jq"></a>摩含兜含　僧含摩　萨婆多　鞞梨罗。<a id="a-Jr"></a>此说苦边尽知。<a id="a-Js"></a>问曰。<a id="a-Jt"></a>世尊为四天王说四谛圣语。<a id="a-Ju"></a>为有力耶无力耶。<a id="a-Jv"></a>若有力者何以故为二圣语说。<a id="a-Jw"></a>一昙罗国。<a id="a-Jx"></a>一弥离车国语说。<a id="a-Jy"></a>若无力者本师偈云何通。</p>
  <p id="aJz">一音声说法　　悉遍成音义</p>
  <p id="aK0">彼各作是念　　最胜为我说</p>
  <p id="aK1">一音声说法者。<a id="a-K2"></a>是梵音也。<a id="a-K3"></a>悉遍音者。<a id="a-K4"></a>若有真旦人。<a id="a-K5"></a>彼作是念。<a id="a-K6"></a>谓佛作真旦语说法。<a id="a-K7"></a>如是陀勒摩勒波勒佉沙婆佉梨。<a id="a-K8"></a>谓彼处若有兜佉勒人。<a id="a-K9"></a>彼作是念。<a id="a-KA"></a>谓佛作兜佉勒语说法。<a id="a-KB"></a>现义者着欲者作是念。<a id="a-KC"></a>世尊说不净。<a id="a-KD"></a>恚者作是念。<a id="a-KE"></a>世尊说慈。<a id="a-KF"></a>痴者作是念。<a id="a-KG"></a>世尊说缘起。<a id="a-KH"></a>彼各作是念。<a id="a-KI"></a>最胜为我说者。<a id="a-KJ"></a>众中作是念。<a id="a-KK"></a>世尊为我故说法。<a id="a-KL"></a>是故说。</p>
  <p id="aKM">一音声说法　　悉遍成音义</p>
  <p id="aKN">彼各作是念　　最胜为我说</p>
  <p id="aKO">作此论已。<a id="a-KP"></a>答曰无力。<a id="a-KQ"></a>何以故。<a id="a-KR"></a>世尊不可以耳见色以眼听声。<a id="a-KS"></a>问曰。<a id="a-KT"></a>若无力者此偈云何通。<a id="a-KU"></a>答曰。<a id="a-KV"></a>此偈不必通。<a id="a-KW"></a>偈者非契经非律非阿毗昙。<a id="a-KX"></a>但彼作颂者。<a id="a-KY"></a>欲令句义合故。<a id="a-KZ"></a>此是赞佛非是实。<a id="a-Ka"></a>如鞞婆阇提说。<a id="a-Kb"></a>诸佛不眠。<a id="a-Kc"></a>以除阴盖故。<a id="a-Kd"></a>佛世尊亦常定故。<a id="a-Ke"></a>如是更有说者。<a id="a-Kf"></a>诸佛世尊不饮不食。<a id="a-Kg"></a>除诸着味故。<a id="a-Kh"></a>此是赞佛非是实。<a id="a-Ki"></a>如是偈赞佛非是实。<a id="a-Kj"></a>若通此偈者当何意。<a id="a-Kk"></a>答曰。<a id="a-Kl"></a>世尊所说应机捷速。<a id="a-Km"></a>世尊语极速。<a id="a-Kn"></a>为一说已复为一说。<a id="a-Ko"></a>如似一时。<a id="a-Kp"></a>或曰。<a id="a-Kq"></a>世尊语音一切音。<a id="a-Kr"></a>各有境界应适一切音。<a id="a-Ks"></a>世尊极知真旦语胜生真旦中者。<a id="a-Kt"></a>如是陀勒摩勒波勒佉沙婆佉梨兜佉勒。<a id="a-Ku"></a>世尊极知兜佉勒语胜生兜佉勒中者。<a id="a-Kv"></a>以是故。<a id="a-Kw"></a>说一音声说法。<a id="a-Kx"></a>悉遍成音义。<a id="a-Ky"></a>更有说者世尊有力。<a id="a-Kz"></a>问若尔者此偈为善通。<a id="a-L0"></a>何以故世尊为四天王说四谛。<a id="a-L1"></a>为二圣语说。<a id="a-L2"></a>为一昙罗国语说。<a id="a-L3"></a>为一弥离车国语说。<a id="a-L4"></a>答曰。<a id="a-L5"></a>欲满彼四天王意愿故。<a id="a-L6"></a>二天王愿世尊圣语为我说四谛。<a id="a-L7"></a>一愿昙罗国语。<a id="a-L8"></a>一愿弥离车国语。<a id="a-L9"></a>世尊常欲满他一切善愿。<a id="a-LA"></a>随所欲而为说法。<a id="a-LB"></a>是谓满四天王意愿故。<a id="a-LC"></a>为二圣语说四谛。<a id="a-LD"></a>为一昙罗国语为一弥离车国语说。<a id="a-LE"></a>或曰。<a id="a-LF"></a>断他疑故。<a id="a-LG"></a>莫令有作是念。<a id="a-LH"></a>世尊但善于圣语。<a id="a-LI"></a>不能昙罗国语弥离车国语。<a id="a-LJ"></a>是故断他疑故。<a id="a-LK"></a>说我一切中自在。<a id="a-LL"></a>以故尔。<a id="a-LM"></a>或世尊教化。<a id="a-LN"></a>或为变身口或不变。<a id="a-LO"></a>谓不变身口者。<a id="a-LP"></a>若为彼变便不得度。<a id="a-LQ"></a>以是故世尊以己力游朋者尸人间一日行十二由延。<a id="a-LR"></a>说者即彼日教化七十千人入圣法中。<a id="a-LS"></a>谓一切缘不变身口。<a id="a-LT"></a>谓教化变身口者。<a id="a-LU"></a>若为彼不变便不得度。<a id="a-LV"></a>以是故。<a id="a-LW"></a>世尊为四天王二圣语说。<a id="a-LX"></a>一昙罗语说一弥离车语说。<a id="a-LY"></a>说四谛时如是行观时一切根本圣行。<a id="a-LZ"></a>问曰。<a id="a-La"></a>四圣谛几性断非缘断。<a id="a-Lb"></a>几缘断非性断。<a id="a-Lc"></a>几性亦缘断。<a id="a-Ld"></a>几亦非性断亦非缘断。<a id="a-Le"></a>答曰。<a id="a-Lf"></a>性断非缘断。<a id="a-Lg"></a>谓苦谛习谛无漏缘。<a id="a-Lh"></a>此性断非缘断。<a id="a-Li"></a>缘断非性断者。<a id="a-Lj"></a>谓道谛有漏缘。<a id="a-Lk"></a>此缘断非性断。<a id="a-Ll"></a>性断缘断者。<a id="a-Lm"></a>谓苦谛习谛有漏缘。<a id="a-Ln"></a>此性断亦缘断。<a id="a-Lo"></a>非性断亦非缘断者。<a id="a-Lp"></a>谓尽谛及道谛无漏缘。<a id="a-Lq"></a>此非性断亦非缘断。<a id="a-Lr"></a>广说四谛处尽。</p>
 </body>
</html>