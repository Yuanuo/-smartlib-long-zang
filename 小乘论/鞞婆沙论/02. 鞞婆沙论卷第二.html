<!doctype html>
<html id="z3IBW5h1Av" data-ver="1634">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">鞞婆沙论卷第二</h1>
  <h2 id="a2">三不善根处第二</h2>
  <p id="a3">三不善根者。<a id="a-4"></a>贪不善根恚不善根痴不善根。<a id="a-5"></a>三不善根有何性。<a id="a-6"></a>答曰。<a id="a-7"></a>贪不善根者。<a id="a-8"></a>欲界爱五种六识身。<a id="a-9"></a>恚不善根者。<a id="a-A"></a>恚有五种六识身。<a id="a-B"></a>痴不善根者。<a id="a-C"></a>欲界无明尽有四种。<a id="a-D"></a>见习见尽见道思惟所断。<a id="a-E"></a>见苦断痴种少所入。<a id="a-F"></a>问曰。<a id="a-G"></a>何以故。<a id="a-H"></a>答曰。<a id="a-I"></a>谓此有十种。<a id="a-J"></a>五见相应疑爱恚慢相应。<a id="a-K"></a>不共有十。<a id="a-L"></a>于中八种立不善根。<a id="a-M"></a>二种不立。<a id="a-N"></a>欲界身见边见相应也。<a id="a-O"></a>问曰。<a id="a-P"></a>因者说是根。<a id="a-Q"></a>彼欲界身见边见相应无明一切不善法因。<a id="a-R"></a>彼何以故不立不善根。<a id="a-S"></a>答曰。<a id="a-T"></a>谓性不善。<a id="a-U"></a>亦一切不善法因。<a id="a-V"></a>彼立不善根。<a id="a-W"></a>此欲界身见边见相应无明。<a id="a-X"></a>虽一切不善法因。<a id="a-Y"></a>非性不善。<a id="a-Z"></a>问若尔者为云何。<a id="a-a"></a>答曰。<a id="a-b"></a>无记是。<a id="a-c"></a>是故说欲界无明尽四种见尽见道思惟所断。<a id="a-d"></a>一种少所入见苦断也。<a id="a-e"></a>六识身相应。<a id="a-f"></a>此十五种三不善根性。<a id="a-g"></a>此是三不善根性已种相身所有自然。<a id="a-h"></a>说性已当说行。<a id="a-i"></a>何以故说不善根不善根义云何。<a id="a-j"></a>尊者婆须蜜说曰。<a id="a-k"></a>生义养义增义不善根义。<a id="a-l"></a>重说曰。<a id="a-m"></a>长义受义满义不善根义。<a id="a-n"></a>重说曰。<a id="a-o"></a>因不善义是不善根义。<a id="a-p"></a>重说曰。<a id="a-q"></a>转不善义是不善根义。<a id="a-r"></a>重说曰。<a id="a-s"></a>顺不善义是不善根义。<a id="a-t"></a>重说曰。<a id="a-u"></a>受不善义是不善根义。<a id="a-v"></a>尊者昙摩多罗说曰。<a id="a-w"></a>诸尊处所中种不善法转顺受。<a id="a-x"></a>是故说不善根义。<a id="a-y"></a>问曰。<a id="a-z"></a>若因不善义是不善根义者。<a id="a-10"></a>前生不善五阴后生不善五阴。<a id="a-11"></a>亦是因前生十恶行。<a id="a-12"></a>后生十恶行。<a id="a-13"></a>亦是因前生四十四不善使。<a id="a-14"></a>后生四十四不善使。<a id="a-15"></a>亦是因意故时无量不善。<a id="a-16"></a>何以故说三不善根。<a id="a-17"></a>答曰。<a id="a-18"></a>佛世尊法真谛。<a id="a-19"></a>余真不能过上者。<a id="a-1A"></a>彼尽知法相。<a id="a-1B"></a>定知定行。<a id="a-1C"></a>有不善根相者立不善根。<a id="a-1D"></a>无不善根相不立不善根。<a id="a-1E"></a>尊者瞿沙说曰。<a id="a-1F"></a>世尊觉此随彼力随重重彼随彼近。<a id="a-1G"></a>此三不善根一切不善法因。<a id="a-1H"></a>非余不善法。<a id="a-1I"></a>或曰。<a id="a-1J"></a>谓一切不善法首在前主将法故。<a id="a-1K"></a>此力故一切不善法转。<a id="a-1L"></a>或曰。<a id="a-1M"></a>谓一切不善法因根。<a id="a-1N"></a>导本所作缘等有习等起。<a id="a-1O"></a>于中因种子法故。<a id="a-1P"></a>根坚法故。<a id="a-1Q"></a>或曰。<a id="a-1R"></a>谓一切不善法来持等持生养增。<a id="a-1S"></a>是故说不善根。<a id="a-1T"></a>或曰。<a id="a-1U"></a>谓功德怨家。<a id="a-1V"></a>问曰。<a id="a-1W"></a>此中何功德。<a id="a-1X"></a>答曰。<a id="a-1Y"></a>三善根是。<a id="a-1Z"></a>问曰。<a id="a-1a"></a>此何近不亲怨家。<a id="a-1b"></a>答曰。<a id="a-1c"></a>三不善根是。<a id="a-1d"></a>或曰。<a id="a-1e"></a>如守门人不令入门。<a id="a-1f"></a>住守门法故。<a id="a-1g"></a>或曰。<a id="a-1h"></a>谓三善根相违。<a id="a-1i"></a>于中贪不贪相违。<a id="a-1j"></a>恚不恚相违。<a id="a-1k"></a>痴不痴相违。<a id="a-1l"></a>或曰。<a id="a-1m"></a>谓说行本如所说(出中阿含)。<a id="a-1n"></a>迦蓝此三行本习。<a id="a-1o"></a>迦蓝贪行本习。<a id="a-1p"></a>迦蓝恚痴行本习。<a id="a-1q"></a>或曰。<a id="a-1r"></a>谓各各相生各各相转。<a id="a-1s"></a>如所说从爱生爱。<a id="a-1t"></a>从爱生恚。<a id="a-1u"></a>从恚生恚。<a id="a-1v"></a>从恚生爱。<a id="a-1w"></a>于中无明。<a id="a-1x"></a>或曰。<a id="a-1y"></a>说相违相违不相违相违故。<a id="a-1z"></a>众生多起斗诤缚。<a id="a-20"></a>谓天阿须伦往共斗。<a id="a-21"></a>婆罗他(兄也)摩诃婆罗他(弟也)罗摩(兄也)罗叉那(弟也)为私陀故(妻也)罽那(兄也)阿詶那(弟也)。<a id="a-22"></a>为彼一女故。<a id="a-23"></a>杀十八垓人。<a id="a-24"></a>何以故。<a id="a-25"></a>答曰。<a id="a-26"></a>不相违相违故。<a id="a-27"></a>不相违者爱。<a id="a-28"></a>相违者恚。<a id="a-29"></a>问曰。<a id="a-2A"></a>何以故不说痴。<a id="a-2B"></a>答曰。<a id="a-2C"></a>于中已说。<a id="a-2D"></a>若彼智者天境界故不作此恶。<a id="a-2E"></a>何况人间恶欲故。<a id="a-2F"></a>人为国故为宫故尔所恶。<a id="a-2G"></a>何况园田作尔所恶。<a id="a-2H"></a>何况长者为粪扫故作。<a id="a-2I"></a>于春时多起斗诤缚。<a id="a-2J"></a>是故说谓不相违相违。<a id="a-2K"></a>以此故尔。<a id="a-2L"></a>或曰。<a id="a-2M"></a>谓三痛所使。<a id="a-2N"></a>如所说乐痛中贪使所使。<a id="a-2O"></a>苦痛中恚使所使。<a id="a-2P"></a>不苦不乐痛中痴使所使。<a id="a-2Q"></a>问曰。<a id="a-2R"></a>如此中一切所使。<a id="a-2S"></a>答曰。<a id="a-2T"></a>多故乐痛中多贪所使。<a id="a-2U"></a>苦痛中多恚所使。<a id="a-2V"></a>不苦不乐痛中多痴所使。<a id="a-2W"></a>贪因乐痛中起已。<a id="a-2X"></a>即彼乐痛中受根已。<a id="a-2Y"></a>增不善五阴。<a id="a-2Z"></a>增不善五阴已。<a id="a-2a"></a>多起恶行。<a id="a-2b"></a>多起恶行已。<a id="a-2c"></a>生死中多受苦。<a id="a-2d"></a>恚因苦痛起。<a id="a-2e"></a>彼于苦痛中受根已增不善五阴。<a id="a-2f"></a>增不善五阴已。<a id="a-2g"></a>多起恶行。<a id="a-2h"></a>多起恶行已。<a id="a-2i"></a>于生死中多受苦。<a id="a-2j"></a>痴因不苦不乐痛起。<a id="a-2k"></a>彼于不苦不乐受根已。<a id="a-2l"></a>增不善五阴。<a id="a-2m"></a>增不善五阴已。<a id="a-2n"></a>多起恶行。<a id="a-2o"></a>多起恶行已。<a id="a-2p"></a>于生死中多受苦。<a id="a-2q"></a>是故说谓此三痛所使。<a id="a-2r"></a>以此故尔。<a id="a-2s"></a>或曰。<a id="a-2t"></a>谓五种六识身使性。<a id="a-2u"></a>能起身行口行。<a id="a-2v"></a>断善根时多方便。<a id="a-2w"></a>五种者。<a id="a-2x"></a>见苦断至思惟断。<a id="a-2y"></a>六识身者。<a id="a-2z"></a>眼识相应乃至意识相应。<a id="a-30"></a>使性者。<a id="a-31"></a>贪者欲使。<a id="a-32"></a>恚者不可使。<a id="a-33"></a>痴者无明使。<a id="a-34"></a>能起身行口行者。<a id="a-35"></a>为贪故作身行口行。<a id="a-36"></a>为恚痴故作身行口行。<a id="a-37"></a>断善根时多方便者。<a id="a-38"></a>如施设中所说。<a id="a-39"></a>若断善根彼云何断以何行。<a id="a-3A"></a>答曰。<a id="a-3B"></a>有一人性欲重恚重痴重。<a id="a-3C"></a>彼欲重恚重痴重故。<a id="a-3D"></a>难语难教难解难脱。<a id="a-3E"></a>是故说谓五种六识身使性能起身行口行断善根时多方便。<a id="a-3F"></a>彼立作不善根。<a id="a-3G"></a>问曰。<a id="a-3H"></a>如邪见能断善根。<a id="a-3I"></a>彼何以故不立不善根中。<a id="a-3J"></a>答曰。<a id="a-3K"></a>方便堪任增上力。<a id="a-3L"></a>一切善恶多用方便力。<a id="a-3M"></a>非堪任作。<a id="a-3N"></a>有说者如菩萨。<a id="a-3O"></a>见世间生老病死苦盲无将导。<a id="a-3P"></a>始发无上正真道意。<a id="a-3Q"></a>于中初意最胜。<a id="a-3R"></a>不退转不移动。<a id="a-3S"></a>于此上三阿僧祇作行。<a id="a-3T"></a>不后得尽智无生智。<a id="a-3U"></a>当来修三界善根。<a id="a-3V"></a>或曰。<a id="a-3W"></a>彼邪见若断善根。<a id="a-3X"></a>彼一切是不善根力。<a id="a-3Y"></a>若彼不善根。<a id="a-3Z"></a>令善根薄穿减少力。<a id="a-3a"></a>然后彼邪见断善根。<a id="a-3b"></a>或曰。<a id="a-3c"></a>谓彼断善根时转不转。<a id="a-3d"></a>贪者转恚者不转痴者转不转。<a id="a-3e"></a>彼邪见能不转非转。<a id="a-3f"></a>以是故尔。<a id="a-3g"></a>或曰。<a id="a-3h"></a>此前已说谓五种。<a id="a-3i"></a>彼邪见非五种是四种。<a id="a-3j"></a>非六识身是意识。<a id="a-3k"></a>虽有使性不能起身行口行。<a id="a-3l"></a>何以故。<a id="a-3m"></a>答曰。<a id="a-3n"></a>无有见断结能起身行口行。<a id="a-3o"></a>断善根时不多方便。<a id="a-3p"></a>彼邪见最后时用。<a id="a-3q"></a>谓彼邪见离此聚。<a id="a-3r"></a>以是故不立不善根中。<a id="a-3s"></a>谓此五阴离不善根中。<a id="a-3t"></a>彼亦离此聚色阴。<a id="a-3u"></a>非五种非六识身非使性。<a id="a-3v"></a>不能起身行口行。<a id="a-3w"></a>断善根时不多方便。<a id="a-3x"></a>痛阴想阴识阴。<a id="a-3y"></a>彼相应行阴。<a id="a-3z"></a>谓彼离结。<a id="a-40"></a>是五种六识身非使性。<a id="a-41"></a>不能起身行口行。<a id="a-42"></a>断善根时不多方便。<a id="a-43"></a>不相应行阴五种。<a id="a-44"></a>非六识身非使性。<a id="a-45"></a>不能起身行口行。<a id="a-46"></a>断善根时不多方便。<a id="a-47"></a>结中五见及疑。<a id="a-48"></a>非五种非六识身。<a id="a-49"></a>虽有使性不能起身行口行。<a id="a-4A"></a>断善根时不多方便。<a id="a-4B"></a>慢五种非六识身。<a id="a-4C"></a>虽使性不能起身行口行。<a id="a-4D"></a>断善根时不多方便。<a id="a-4E"></a>余说十缠。<a id="a-4F"></a>嗔缠不语缠睡缠眠缠调缠悔缠无惭缠无愧缠悭缠嫉缠。<a id="a-4G"></a>于中嗔不语非五种。<a id="a-4H"></a>非六识身非使性。<a id="a-4I"></a>不能起身行口行。<a id="a-4J"></a>断善根时不多方便。<a id="a-4K"></a>眠五种非六识身非使性。<a id="a-4L"></a>不能起身行口行。<a id="a-4M"></a>断善根时不多方便。<a id="a-4N"></a>睡调此二五种六识身非使性。<a id="a-4O"></a>不能起身行口行。<a id="a-4P"></a>断善根时不多方便。<a id="a-4Q"></a>无惭无愧。<a id="a-4R"></a>此二五种六识身非使性。<a id="a-4S"></a>能起身行口行。<a id="a-4T"></a>断善根时多方便。<a id="a-4U"></a>悭嫉。<a id="a-4V"></a>此二非五种非六识身非使性。<a id="a-4W"></a>不能起身行口行。<a id="a-4X"></a>断善根时不多方便。<a id="a-4Y"></a>愤依诳谄高害。<a id="a-4Z"></a>此一切说是结。<a id="a-4a"></a>垢依结非根本结。<a id="a-4b"></a>谓五种六识身使性。<a id="a-4c"></a>能起身行口行。<a id="a-4d"></a>断善根时多方便。<a id="a-4e"></a>彼立不善根。<a id="a-4f"></a>若离此聚中彼不立不善根。<a id="a-4g"></a>或曰。<a id="a-4h"></a>谓此三不善根能起十恶行。<a id="a-4i"></a>起十恶行已生十恶道。<a id="a-4j"></a>问曰。<a id="a-4k"></a>云何此三不善根能起十恶行。<a id="a-4l"></a>起十恶行已生十恶道。<a id="a-4m"></a>答曰。<a id="a-4n"></a>佛说契经杀有三种。<a id="a-4o"></a>贪故恚故痴故。<a id="a-4p"></a>至邪见三种。<a id="a-4q"></a>贪故恚故痴故。<a id="a-4r"></a>阿毗昙亦说。<a id="a-4s"></a>谓此三不善根一切不善法因根。<a id="a-4t"></a>导本作缘有习起。<a id="a-4u"></a>如是三不善根能起十恶行。<a id="a-4v"></a>问曰。<a id="a-4w"></a>云何起十恶行已生十恶道。<a id="a-4x"></a>答曰。<a id="a-4y"></a>佛说契经习杀生修多修。<a id="a-4z"></a>生地狱畜生饿鬼中。<a id="a-50"></a>若来生人中短寿。<a id="a-51"></a>阿毗昙亦说。<a id="a-52"></a>习增上杀修多修。<a id="a-53"></a>生大阿鼻泥犁中。<a id="a-54"></a>于中减于中软。<a id="a-55"></a>生热地狱大热地狱叫唤大叫唤想黑绳等活地狱。<a id="a-56"></a>生畜生饿鬼中。<a id="a-57"></a>如是起十恶行已生十恶道中。<a id="a-58"></a>是故说三不善根。<a id="a-59"></a>或曰。<a id="a-5A"></a>谓彼亦说增亦说薄。<a id="a-5B"></a>如所说云何增欲增恚增痴。<a id="a-5C"></a>答曰。<a id="a-5D"></a>因软欲故便有中。<a id="a-5E"></a>因中便有增。<a id="a-5F"></a>因软恚故便有中。<a id="a-5G"></a>因中便有增。<a id="a-5H"></a>因软痴故便有中。<a id="a-5I"></a>因中便有增。<a id="a-5J"></a>如是增欲增恚增痴。<a id="a-5K"></a>问曰。<a id="a-5L"></a>云何欲软恚软痴软。<a id="a-5M"></a>答曰。<a id="a-5N"></a>增上欲薄便有中。<a id="a-5O"></a>中薄便有软。<a id="a-5P"></a>增上恚薄便有中。<a id="a-5Q"></a>中薄便有软。<a id="a-5R"></a>增上痴薄便有中。<a id="a-5S"></a>中薄便有软。<a id="a-5T"></a>如是欲薄恚薄痴薄。<a id="a-5U"></a>是故说。<a id="a-5V"></a>谓彼亦说增亦说薄。<a id="a-5W"></a>以故尔。<a id="a-5X"></a>或曰。<a id="a-5Y"></a>谓彼退时多因多缘。<a id="a-5Z"></a>如所说若比丘比丘尼。<a id="a-5a"></a>自观增欲恚痴。<a id="a-5b"></a>比丘比丘尼当知我于善法中退。<a id="a-5c"></a>世尊说此是退。<a id="a-5d"></a>是故说。<a id="a-5e"></a>谓彼退时多因多缘。<a id="a-5f"></a>以故尔。<a id="a-5g"></a>或曰。<a id="a-5h"></a>谓说结障碍。<a id="a-5i"></a>如所说云何结障碍。<a id="a-5j"></a>答曰。<a id="a-5k"></a>若众生性欲重恚重痴重。<a id="a-5l"></a>彼性欲恚痴重故。<a id="a-5m"></a>难教难语难解难脱。<a id="a-5n"></a>是故说结障碍以故尔。<a id="a-5o"></a>或曰。<a id="a-5p"></a>此现门略度。<a id="a-5q"></a>若有尔所不善根。<a id="a-5r"></a>或欲分恚分痴分。<a id="a-5s"></a>如彼契经说。<a id="a-5t"></a>婆罗门若有二十一结染着意。<a id="a-5u"></a>彼必生恶道趣泥犁中。<a id="a-5v"></a>说者尊者昙摩多罗说。<a id="a-5w"></a>此契经中一切结立三分。<a id="a-5x"></a>尔所欲恚痴分。<a id="a-5y"></a>若说欲当知已说欲分。<a id="a-5z"></a>若说恚痴当知已说恚痴分。<a id="a-60"></a>如欲恚痴分。<a id="a-61"></a>如是亲分不亲分亲不亲分。<a id="a-62"></a>益分不益分益不益分。<a id="a-63"></a>乐分不乐分乐不乐分。<a id="a-64"></a>尽当知。<a id="a-65"></a>是故说现门略度。<a id="a-66"></a>或曰。<a id="a-67"></a>谓说内垢。<a id="a-68"></a>如所说欲是内垢。<a id="a-69"></a>恚痴是内垢。<a id="a-6A"></a>如内垢者。<a id="a-6B"></a>如是内不亲怨敌尽当知。<a id="a-6C"></a>或曰。<a id="a-6D"></a>谓说尘。<a id="a-6E"></a>如所说欲是尘恚痴是尘。<a id="a-6F"></a>如尘如是。<a id="a-6G"></a>垢秽障大刺毒刀尽当知。<a id="a-6H"></a>以是故立三不善根。<a id="a-6I"></a>问曰。<a id="a-6J"></a>此结云何行。<a id="a-6K"></a>答曰。<a id="a-6L"></a>若意中行欲此中无恚。<a id="a-6M"></a>若恚无欲。<a id="a-6N"></a>此二要有痴。<a id="a-6O"></a>问曰。<a id="a-6P"></a>何以故。<a id="a-6Q"></a>若意中行欲此中无恚。<a id="a-6R"></a>若恚无欲。<a id="a-6S"></a>答曰。<a id="a-6T"></a>性相违故。<a id="a-6U"></a>贪性喜恚性忧。<a id="a-6V"></a>贪身长养受。<a id="a-6W"></a>恚身不长养受。<a id="a-6X"></a>贪身软安隐缘中不碍。<a id="a-6Y"></a>软安隐者。<a id="a-6Z"></a>若贪现在前一切身软。<a id="a-6a"></a>缘中不碍者。<a id="a-6b"></a>若意中染着受。<a id="a-6c"></a>长夜亲不厌。<a id="a-6d"></a>恚身不软不安隐缘中碍。<a id="a-6e"></a>不软不安隐者。<a id="a-6f"></a>若恚现在前一切身不软。<a id="a-6g"></a>缘中碍者。<a id="a-6h"></a>若意中恚现在前。<a id="a-6i"></a>眼不喜有所视。<a id="a-6j"></a>是谓性相违故。<a id="a-6k"></a>若意中行欲。<a id="a-6l"></a>此中无恚。<a id="a-6m"></a>若恚无欲。<a id="a-6n"></a>此二要有痴。<a id="a-6o"></a>此三不善根说五种六识身。<a id="a-6p"></a>问曰。<a id="a-6q"></a>何以故。<a id="a-6r"></a>三不善根说五种六识身。<a id="a-6s"></a>答曰。<a id="a-6t"></a>若此有见断非思惟者。<a id="a-6u"></a>彼思惟断不善心应非根。<a id="a-6v"></a>若思惟非见断者。<a id="a-6w"></a>彼见断不善心应非根。<a id="a-6x"></a>若有五识身非意识者。<a id="a-6y"></a>谓彼意识不善心应非根。<a id="a-6z"></a>若有意识非五识者。<a id="a-70"></a>谓彼五识不善心应非根。<a id="a-71"></a>一切不善心中此三不善根。<a id="a-72"></a>是根或二或一。<a id="a-73"></a>贪相应不善意有二根。<a id="a-74"></a>贪及彼相应无明。<a id="a-75"></a>恚相应不善意有二根。<a id="a-76"></a>恚及彼相应无明。<a id="a-77"></a>离此已诸不善意。<a id="a-78"></a>彼尽是一根无明。<a id="a-79"></a>是此说多有根。<a id="a-7A"></a>身见法根。<a id="a-7B"></a>世尊法根。<a id="a-7C"></a>欲法根。<a id="a-7D"></a>不放逸法根。<a id="a-7E"></a>性根说一切法。<a id="a-7F"></a>问曰。<a id="a-7G"></a>何以故说身见法根。<a id="a-7H"></a>答曰。<a id="a-7I"></a>计我故。<a id="a-7J"></a>计我已生六十二见。<a id="a-7K"></a>以故尔。<a id="a-7L"></a>问曰。<a id="a-7M"></a>何以故说世尊法根。<a id="a-7N"></a>答曰。<a id="a-7O"></a>说故谁说染着清净缚解轮转出要佛也。<a id="a-7P"></a>以故尔。<a id="a-7Q"></a>问曰。<a id="a-7R"></a>何以故说欲法根。<a id="a-7S"></a>答曰。<a id="a-7T"></a>欲得善法。<a id="a-7U"></a>欲得者彼得善法。<a id="a-7V"></a>不欲得者彼不得善法。<a id="a-7W"></a>以故尔。<a id="a-7X"></a>问曰。<a id="a-7Y"></a>何以故说不放逸法根。<a id="a-7Z"></a>答曰。<a id="a-7a"></a>坚持善法故。<a id="a-7b"></a>不放逸者。<a id="a-7c"></a>彼能坚持善法。<a id="a-7d"></a>放逸者。<a id="a-7e"></a>彼坚持善法已便失。<a id="a-7f"></a>况能更坚持。<a id="a-7g"></a>问曰。<a id="a-7h"></a>何以故说性根一切法。<a id="a-7i"></a>答曰。<a id="a-7j"></a>不舍自己种故。<a id="a-7k"></a>问曰。<a id="a-7l"></a>如汝说无为中亦应有根。<a id="a-7m"></a>彼亦不舍己种。<a id="a-7n"></a>答曰。<a id="a-7o"></a>若无为中有根者无在。<a id="a-7p"></a>彼亦不舍己种。<a id="a-7q"></a>以故无在更有欲。<a id="a-7r"></a>治此咎故说。<a id="a-7s"></a>性根者与因故。<a id="a-7t"></a>问曰。<a id="a-7u"></a>云何与因。<a id="a-7v"></a>答曰。<a id="a-7w"></a>前生后生因。<a id="a-7x"></a>问曰。<a id="a-7y"></a>如汝说苦法忍应无根。<a id="a-7z"></a>何以故。<a id="a-80"></a>彼他不与自然因。<a id="a-81"></a>答曰。<a id="a-82"></a>彼苦法忍虽他不与自然因。<a id="a-83"></a>而彼与他彼涅槃。<a id="a-84"></a>他不与因。<a id="a-85"></a>亦不与他因。<a id="a-86"></a>彼云何性根与因故此不论。<a id="a-87"></a>如是说性根者。<a id="a-88"></a>不舍己种故。<a id="a-89"></a>以是故说性根一切诸法。<a id="a-8A"></a>广说三不善处尽。</p>
  <p data-pb></p>
  <h2 id="a8B">三有漏处第三</h2>
  <p id="a8C">三有漏者。<a id="a-8D"></a>欲有漏恚有漏痴有漏。<a id="a-8E"></a>问曰。<a id="a-8F"></a>漏有何性。<a id="a-8G"></a>答曰。<a id="a-8H"></a>欲有漏性四十一种。<a id="a-8I"></a>爱五恚五慢五疑四见十二十缠。<a id="a-8J"></a>此四十一种欲有漏性。<a id="a-8K"></a>问曰。<a id="a-8L"></a>身恶行口恶行烦恼性耶。<a id="a-8M"></a>非烦恼性耶。<a id="a-8N"></a>若烦恼性者。<a id="a-8O"></a>此欲有漏中何故不说。<a id="a-8P"></a>若非烦恼性者。<a id="a-8Q"></a>施设所说云何通。<a id="a-8R"></a>彼中说身恶行口恶行。<a id="a-8S"></a>非结非缚非使。<a id="a-8T"></a>是烦恼非缠当弃舍灭。<a id="a-8U"></a>因生苦故。<a id="a-8V"></a>作此论已说曰如烦恼性。<a id="a-8W"></a>问曰。<a id="a-8X"></a>若尔者。<a id="a-8Y"></a>此欲有漏中何故不说。<a id="a-8Z"></a>答曰。<a id="a-8a"></a>应说此身恶行口恶行立欲有漏中。<a id="a-8b"></a>应作四十三种欲有漏性。<a id="a-8c"></a>若不说者是略言。<a id="a-8d"></a>更有说者如非烦恼性。<a id="a-8e"></a>问曰。<a id="a-8f"></a>以是故欲有漏中不说。<a id="a-8g"></a>彼施设云何通。<a id="a-8h"></a>答曰。<a id="a-8i"></a>此施设所说应尔。<a id="a-8j"></a>身恶行口恶行非结非缚非使非烦恼非缠。<a id="a-8k"></a>当弃舍灭。<a id="a-8l"></a>因生苦故应尔。<a id="a-8m"></a>问曰。<a id="a-8n"></a>若不尔者何意。<a id="a-8o"></a>答曰。<a id="a-8p"></a>彼虽非烦恼性。<a id="a-8q"></a>为烦恼所烦恼。<a id="a-8r"></a>是故说烦恼。<a id="a-8s"></a>问曰。<a id="a-8t"></a>彼非结性为结所系。<a id="a-8u"></a>何故不说结。<a id="a-8v"></a>非缚性为缚所缚。<a id="a-8w"></a>何故不说缚。<a id="a-8x"></a>非使性为使所使。<a id="a-8y"></a>何故不说使。<a id="a-8z"></a>非缠性为缠所缠。<a id="a-90"></a>何故不说缠。<a id="a-91"></a>答曰。<a id="a-92"></a>应说若未说者是略言。<a id="a-93"></a>或曰。<a id="a-94"></a>现二门二略二度二炬二明二光二数。<a id="a-95"></a>如彼非烦恼性为烦恼所烦恼。<a id="a-96"></a>是故说烦恼。<a id="a-97"></a>如是彼非结性为结所系。<a id="a-98"></a>亦应说结。<a id="a-99"></a>非缚性为缚所缚。<a id="a-9A"></a>亦应说缚。<a id="a-9B"></a>非使性为使所使。<a id="a-9C"></a>亦应说使。<a id="a-9D"></a>非缠性为缠所缠。<a id="a-9E"></a>亦应说缠。<a id="a-9F"></a>若彼非结性为结所系而不说结。<a id="a-9G"></a>非缠性为缚所缚而不说缚。<a id="a-9H"></a>非使性为使所使而不说使。<a id="a-9I"></a>非缠性为缠所缠而不说缠。<a id="a-9J"></a>如是彼非烦恼性为烦恼所烦恼。<a id="a-9K"></a>亦不应说烦恼。<a id="a-9L"></a>是故说现二门至二数。<a id="a-9M"></a>有有漏性五十二种(应加睡调五十四也)。<a id="a-9N"></a>爱十。<a id="a-9O"></a>色界五。<a id="a-9P"></a>无色界五慢十。<a id="a-9Q"></a>色界五。<a id="a-9R"></a>无色界五。<a id="a-9S"></a>疑八。<a id="a-9T"></a>色界四。<a id="a-9U"></a>无色界四。<a id="a-9V"></a>见二十四。<a id="a-9W"></a>色界十二。<a id="a-9X"></a>无色界十二。<a id="a-9Y"></a>此五十二种有有漏性。<a id="a-9Z"></a>无明有漏性十五种。<a id="a-9a"></a>欲界五色界五无色界五。<a id="a-9b"></a>此十五种无明有漏性。<a id="a-9c"></a>此百八种三有漏性。<a id="a-9d"></a>彼亦名百八种烦恼。<a id="a-9e"></a>是谓三有漏性已种相身所有自然。<a id="a-9f"></a>说性已。<a id="a-9g"></a>当说行。<a id="a-9h"></a>何以故说有漏。<a id="a-9i"></a>有漏有何义。<a id="a-9j"></a>答曰。<a id="a-9k"></a>留住义是有漏义。<a id="a-9l"></a>渍义是有漏义。<a id="a-9m"></a>漏义是有漏义。<a id="a-9n"></a>增上主义是有漏义。<a id="a-9o"></a>持义是有漏义。<a id="a-9p"></a>醉义是有漏义。<a id="a-9q"></a>留住义是有漏义者。<a id="a-9r"></a>众生以何留住欲界。<a id="a-9s"></a>众生以何留住色无色界有漏也。<a id="a-9t"></a>渍义是有漏义者。<a id="a-9u"></a>如渍种子而生萌芽。<a id="a-9v"></a>如是众生为结所渍生有萌芽。<a id="a-9w"></a>漏义是有漏义者。<a id="a-9x"></a>如漏刻水漏。<a id="a-9y"></a>如乳房出乳。<a id="a-9z"></a>如是众生六入门中常结漏。<a id="a-A0"></a>增上主义是有漏义者。<a id="a-A1"></a>如人为人增上主。<a id="a-A2"></a>不得令众生东西南北自在。<a id="a-A3"></a>如是众生结为增上主。<a id="a-A4"></a>不得越界趣轮转生死。<a id="a-A5"></a>持义是有漏义者。<a id="a-A6"></a>如人为非人所持。<a id="a-A7"></a>不应说而说。<a id="a-A8"></a>不应语而语。<a id="a-A9"></a>不应取而取。<a id="a-AA"></a>不应盗而盗。<a id="a-AB"></a>如是众生为结所持。<a id="a-AC"></a>不应说而说。<a id="a-AD"></a>至不应盗而盗。<a id="a-AE"></a>醉义是有漏义者。<a id="a-AF"></a>如人饮根酒茎酒叶酒华酒果酒。<a id="a-AG"></a>醉失惭愧不知事非事。<a id="a-AH"></a>如是此众生结酒所醉。<a id="a-AI"></a>失惭愧不知事不事。<a id="a-AJ"></a>是故说留住义渍义漏义增上主义持义醉义是有漏义。<a id="a-AK"></a>问曰。<a id="a-AL"></a>若留住义是有漏义者。<a id="a-AM"></a>行亦留住众生在生死中。<a id="a-AN"></a>如所说二因二缘生死行及结行结。<a id="a-AO"></a>是生死种子不断不破不除不没。<a id="a-AP"></a>复次若七岁八岁得阿罗汉果。<a id="a-AQ"></a>于彼上至百岁。<a id="a-AR"></a>住生死中受无量苦。<a id="a-AS"></a>头痛身热乃至四百四病。<a id="a-AT"></a>彼一切结尽。<a id="a-AU"></a>但因行故住生死中。<a id="a-AV"></a>如因行故。<a id="a-AW"></a>众生住生死中者。<a id="a-AX"></a>何以故。<a id="a-AY"></a>立结有漏中而不立行。<a id="a-AZ"></a>答曰。<a id="a-Aa"></a>此结是行本。<a id="a-Ab"></a>不可以不断结而断行。<a id="a-Ac"></a>或曰。<a id="a-Ad"></a>彼因结故而起行。<a id="a-Ae"></a>无结受报。<a id="a-Af"></a>如人以泥团抟壁干亦不堕。<a id="a-Ag"></a>因本故。<a id="a-Ah"></a>如是彼因结故而起行。<a id="a-Ai"></a>无结受报。<a id="a-Aj"></a>或曰。<a id="a-Ak"></a>结尽般涅槃。<a id="a-Al"></a>非行尽阿罗汉。<a id="a-Am"></a>行住如须弥。<a id="a-An"></a>而阿罗汉尽灭阴入无余涅槃界。<a id="a-Ao"></a>或曰。<a id="a-Ap"></a>彼行不定。<a id="a-Aq"></a>或住生死或断生死。<a id="a-Ar"></a>此结一向定住生死中。<a id="a-As"></a>以是故立结有漏中非行。<a id="a-At"></a>彼婆须蜜。<a id="a-Au"></a>施设所说。<a id="a-Av"></a>云何欲有漏。<a id="a-Aw"></a>答曰。<a id="a-Ax"></a>除欲界无明。<a id="a-Ay"></a>诸余欲界结缚使烦恼缠也。<a id="a-Az"></a>云何有漏。<a id="a-B0"></a>答曰。<a id="a-B1"></a>除色无色界无明。<a id="a-B2"></a>诸余色无色界结缚使烦恼缠也。<a id="a-B3"></a>云何无明漏。<a id="a-B4"></a>答曰。<a id="a-B5"></a>三界无智也。<a id="a-B6"></a>此说好三界无智。<a id="a-B7"></a>若说三界不智。<a id="a-B8"></a>而不取三界无智。<a id="a-B9"></a>若说三界无智此说好。<a id="a-BA"></a>问曰。<a id="a-BB"></a>何以故欲界结。<a id="a-BC"></a>除无明立欲有漏。<a id="a-BD"></a>色无色界结。<a id="a-BE"></a>除无明立有有漏。<a id="a-BF"></a>何以故。<a id="a-BG"></a>一切三界无明别立无明有漏。<a id="a-BH"></a>答曰。<a id="a-BI"></a>若留住欲界。<a id="a-BJ"></a>彼一切依欲故欲得欲故求欲故乐欲故欲爱欲故。<a id="a-BK"></a>以是故欲界结。<a id="a-BL"></a>除无明立欲有漏。<a id="a-BM"></a>若留住色无色界。<a id="a-BN"></a>彼一切依有故欲得有故求有故乐有故欲受有故。<a id="a-BO"></a>以是故色无色界结。<a id="a-BP"></a>除无明立有有漏。<a id="a-BQ"></a>谓彼住欲界。<a id="a-BR"></a>住色无色界者。<a id="a-BS"></a>彼一切由无明故。<a id="a-BT"></a>以是故一切三界无明别立无明有漏。<a id="a-BU"></a>或曰。<a id="a-BV"></a>欲界结及欲爱我及二及毒。<a id="a-BW"></a>以是故欲界结。<a id="a-BX"></a>除无明立欲有漏。<a id="a-BY"></a>色无色界结无欲受我。<a id="a-BZ"></a>非二非毒。<a id="a-Ba"></a>以是故色无色界结。<a id="a-Bb"></a>除无明立有有漏。<a id="a-Bc"></a>谓彼欲界爱我。<a id="a-Bd"></a>色无色界爱我。<a id="a-Be"></a>彼一切由无明故。<a id="a-Bf"></a>以是故一切三界无明别立无明有漏。<a id="a-Bg"></a>作譬喻者说。<a id="a-Bh"></a>二根本结无明及有爱何以故。<a id="a-Bi"></a>答曰。<a id="a-Bj"></a>谓彼二根本结。<a id="a-Bk"></a>无明者本缘起根。<a id="a-Bl"></a>有爱者当来有。<a id="a-Bm"></a>问曰。<a id="a-Bn"></a>若尔者。<a id="a-Bo"></a>彼三有漏云何。<a id="a-Bp"></a>答曰。<a id="a-Bq"></a>彼说者爱或不善或无记。<a id="a-Br"></a>或有报或无报。<a id="a-Bs"></a>或受二果或受一果。<a id="a-Bt"></a>或无惭无愧相应。<a id="a-Bu"></a>或无惭无愧不相应。<a id="a-Bv"></a>彼若有不善有报受二果无惭无愧相应者。<a id="a-Bw"></a>彼是欲界爱。<a id="a-Bx"></a>因彼故诸余欲界结。<a id="a-By"></a>除无明得欲有漏名。<a id="a-Bz"></a>谓无记无报一果无惭无愧不相应。<a id="a-C0"></a>此谓说色无色界爱。<a id="a-C1"></a>因彼故色无色界结。<a id="a-C2"></a>除无明有有漏得名。<a id="a-C3"></a>问曰。<a id="a-C4"></a>于此论中更有论生。<a id="a-C5"></a>何以故。<a id="a-C6"></a>欲界爱故。<a id="a-C7"></a>欲界结除无明欲有漏得名。<a id="a-C8"></a>何以故。<a id="a-C9"></a>色无色界爱故。<a id="a-CA"></a>色无色界结。<a id="a-CB"></a>除无明有有漏得名。<a id="a-CC"></a>答曰。<a id="a-CD"></a>谓爱故界断地断种断。<a id="a-CE"></a>谓爱故爱一切盛结。<a id="a-CF"></a>以是故欲界爱故。<a id="a-CG"></a>欲界结除无明欲有漏得名。<a id="a-CH"></a>以是故色无色界爱故。<a id="a-CI"></a>色无色界结除无明有有漏得名。<a id="a-CJ"></a>问曰。<a id="a-CK"></a>何以故。<a id="a-CL"></a>一切三界无明别立无明漏。<a id="a-CM"></a>答曰。<a id="a-CN"></a>谓无明前无智后无智中无智。<a id="a-CO"></a>内无智外无智内外无智。<a id="a-CP"></a>行无智报无智行报无智。<a id="a-CQ"></a>觉无智法无智僧无智。<a id="a-CR"></a>苦无智习尽道无智。<a id="a-CS"></a>于六更乐入如真无智。<a id="a-CT"></a>无见痴冥故以故尔。<a id="a-CU"></a>或曰。<a id="a-CV"></a>谓种重行重。<a id="a-CW"></a>种重者。<a id="a-CX"></a>一切结重与一无明等。<a id="a-CY"></a>行重者。<a id="a-CZ"></a>一切结共作行。<a id="a-Ca"></a>复别立不共无明使。<a id="a-Cb"></a>以故尔。<a id="a-Cc"></a>或曰。<a id="a-Cd"></a>谓彼说懒怠。<a id="a-Ce"></a>如所说此比丘懒怠者。<a id="a-Cf"></a>谓无明是。<a id="a-Cg"></a>有说。<a id="a-Ch"></a>水中有虫名懒怠。<a id="a-Ci"></a>自盲教他亦盲。<a id="a-Cj"></a>如是此无明已自盲。<a id="a-Ck"></a>诸有行者亦盲。<a id="a-Cl"></a>以故尔。<a id="a-Cm"></a>或曰。<a id="a-Cn"></a>谓九种一种缘中痴。<a id="a-Co"></a>九种者增上至软软。<a id="a-Cp"></a>一种缘中痴者。<a id="a-Cq"></a>彼有想无想软软一种也。<a id="a-Cr"></a>问曰。<a id="a-Cs"></a>此事能一切非己界遍使。<a id="a-Ct"></a>邪见有九种。<a id="a-Cu"></a>一种缘中谤言无见。<a id="a-Cv"></a>盗九种。<a id="a-Cw"></a>一种缘中受。<a id="a-Cx"></a>第一戒盗九种。<a id="a-Cy"></a>一种缘中受净。<a id="a-Cz"></a>疑九种。<a id="a-D0"></a>一种缘中犹豫。<a id="a-D1"></a>如此事能一切非己界遍使。<a id="a-D2"></a>彼何不共事独说无明。<a id="a-D3"></a>答曰。<a id="a-D4"></a>不也。<a id="a-D5"></a>问曰。<a id="a-D6"></a>若尔者此云何。<a id="a-D7"></a>答曰。<a id="a-D8"></a>此欲界痴起九种。<a id="a-D9"></a>一种亦起九种。<a id="a-DA"></a>如一种起九种。<a id="a-DB"></a>如是至第九种亦起九种。<a id="a-DC"></a>如欲界起九九种。<a id="a-DD"></a>如是至有想无想处起九九种。<a id="a-DE"></a>一切非己界遍使。<a id="a-DF"></a>无此事。<a id="a-DG"></a>谓彼尔所种尔所度今众生生死痴。<a id="a-DH"></a>以故尔。<a id="a-DI"></a>或曰。<a id="a-DJ"></a>谓彼住一时中。<a id="a-DK"></a>五种因五种缘五种使所使。<a id="a-DL"></a>以故尔。<a id="a-DM"></a>或曰。<a id="a-DN"></a>谓前普遍。<a id="a-DO"></a>问曰。<a id="a-DP"></a>前者云何。<a id="a-DQ"></a>答曰。<a id="a-DR"></a>于四圣谛不欲故。<a id="a-DS"></a>无明缠故。<a id="a-DT"></a>苦是苦不欲不忍。<a id="a-DU"></a>习是习尽是尽道是道。<a id="a-DV"></a>不欲不忍。<a id="a-DW"></a>如饥饿人。<a id="a-DX"></a>初得恶食饱满。<a id="a-DY"></a>后得极妙食而不欲。<a id="a-DZ"></a>如是彼痴如恶食。<a id="a-Da"></a>无明缠故。<a id="a-Db"></a>后甘露四谛而不欲。<a id="a-Dc"></a>不欲故苦是苦不欲不忍。<a id="a-Dd"></a>习是习尽是尽道是道不欲不忍。<a id="a-De"></a>不欲故生犹豫。<a id="a-Df"></a>有苦耶无苦耶。<a id="a-Dg"></a>有习尽道耶。<a id="a-Dh"></a>无习尽道耶。<a id="a-Di"></a>是疑如是无明中转生疑。<a id="a-Dj"></a>一切犹豫令定故。<a id="a-Dk"></a>若得正说。<a id="a-Dl"></a>便从正定有苦习尽道。<a id="a-Dm"></a>此是正见。<a id="a-Dn"></a>若得邪说。<a id="a-Do"></a>便从邪定无苦习尽道。<a id="a-Dp"></a>此是邪见。<a id="a-Dq"></a>如是彼疑中转生邪见。<a id="a-Dr"></a>若无苦习尽道而有我。<a id="a-Ds"></a>此是身见。<a id="a-Dt"></a>如是彼邪见中转生身见。<a id="a-Du"></a>若有我者便作是念。<a id="a-Dv"></a>是常耶是断耶。<a id="a-Dw"></a>若见次第相似便作是念。<a id="a-Dx"></a>有常也。<a id="a-Dy"></a>此是计常见若见坏事便作是念。<a id="a-Dz"></a>断也。<a id="a-E0"></a>此是断见。<a id="a-E1"></a>如是彼身见中转生俱边见。<a id="a-E2"></a>于中取一边净。<a id="a-E3"></a>以此为净为解脱出要。<a id="a-E4"></a>此是戒盗。<a id="a-E5"></a>如是彼边见中转生戒盗。<a id="a-E6"></a>若此为净解脱出要。<a id="a-E7"></a>是第一上最上妙最妙。<a id="a-E8"></a>此是见盗。<a id="a-E9"></a>如是彼戒盗中转生见盗。<a id="a-EA"></a>若彼已见便爱。<a id="a-EB"></a>此是爱使。<a id="a-EC"></a>他见便恚。<a id="a-ED"></a>此是不可使。<a id="a-EE"></a>彼见故贡高。<a id="a-EF"></a>此是慢使。<a id="a-EG"></a>如是彼见中转生使。<a id="a-EH"></a>使中转生缠。<a id="a-EI"></a>缠者十缠。<a id="a-EJ"></a>嗔缠不语缠睡缠眠缠调缠悔缠无惭缠无愧缠悭缠嫉缠。<a id="a-EK"></a>于中嗔缠嫉缠依不可使。<a id="a-EL"></a>不语缠亦依爱亦依无明。<a id="a-EM"></a>依爱者。<a id="a-EN"></a>爱故覆藏。<a id="a-EO"></a>依无明者。<a id="a-EP"></a>无智故覆藏。<a id="a-EQ"></a>睡调悭者依爱。<a id="a-ER"></a>眠无惭无愧悔依无明。<a id="a-ES"></a>更有说结垢依结。<a id="a-ET"></a>非根本结。<a id="a-EU"></a>愤依谄诳高害。<a id="a-EV"></a>于中愤害依不可使。<a id="a-EW"></a>依诳高依见盗。<a id="a-EX"></a>诳依五见。<a id="a-EY"></a>如是无明中转生一切结。<a id="a-EZ"></a>是故说前。<a id="a-Ea"></a>普者从阿鼻至第一有可得。<a id="a-Eb"></a>是故说普。<a id="a-Ec"></a>遍者非如前说。<a id="a-Ed"></a>住一时中五种。<a id="a-Ee"></a>因五种缘五种所使。<a id="a-Ef"></a>问曰。<a id="a-Eg"></a>若不尔者此云何。<a id="a-Eh"></a>答曰。<a id="a-Ei"></a>自界一切遍使中亦共一切遍使。<a id="a-Ej"></a>非己界一切遍使中亦共一切遍使。<a id="a-Ek"></a>己地一切遍使中亦共一切遍使。<a id="a-El"></a>非己地一切遍使中亦共一切遍使。<a id="a-Em"></a>己界缘使中共缘使。<a id="a-En"></a>非己界缘使中共缘使。<a id="a-Eo"></a>己地缘使中共缘使。<a id="a-Ep"></a>非己地缘使中共缘使。<a id="a-Eq"></a>有漏缘使中共有漏缘使。<a id="a-Er"></a>无漏缘使中共无漏缘使。<a id="a-Es"></a>有为缘使中共有为缘使。<a id="a-Et"></a>无为缘使中共无为缘使。<a id="a-Eu"></a>共一切结去洒散入内杂。<a id="a-Ev"></a>谓彼尔所门尔所度令众生生死中痴。<a id="a-Ew"></a>以是故。<a id="a-Ex"></a>一切三界无明别立无明有漏。<a id="a-Ey"></a>如佛契经说。<a id="a-Ez"></a>彼不正思惟未生欲有漏便生。<a id="a-F0"></a>生已增广。<a id="a-F1"></a>问曰。<a id="a-F2"></a>如此结如所起随所灭住不过一时。<a id="a-F3"></a>何以故。<a id="a-F4"></a>说未生欲有漏便生生已增广。<a id="a-F5"></a>答曰。<a id="a-F6"></a>此说软中上故彼结软生。<a id="a-F7"></a>若不正思惟不依正事。<a id="a-F8"></a>便生中中增上。<a id="a-F9"></a>以故尔。<a id="a-FA"></a>尊者婆须蜜说曰。<a id="a-FB"></a>如佛说。<a id="a-FC"></a>若不正思惟未生。<a id="a-FD"></a>欲有漏便生。<a id="a-FE"></a>生已增广。<a id="a-FF"></a>云何增广。<a id="a-FG"></a>答曰。<a id="a-FH"></a>不应增广。<a id="a-FI"></a>但生复生故增广也。<a id="a-FJ"></a>彼结一过生。<a id="a-FK"></a>若不正思惟不依正事便生至百千。<a id="a-FL"></a>是故说增广。<a id="a-FM"></a>重说曰。<a id="a-FN"></a>软中上故说增广。<a id="a-FO"></a>彼结软生。<a id="a-FP"></a>若不正思惟不依正事。<a id="a-FQ"></a>便有中中增上。<a id="a-FR"></a>是故说增广。<a id="a-FS"></a>重说曰。<a id="a-FT"></a>不增广但生复生。<a id="a-FU"></a>重生故说增广。<a id="a-FV"></a>彼结软生。<a id="a-FW"></a>若不正思惟不依正事便有中。<a id="a-FX"></a>中有增上增上极增上。<a id="a-FY"></a>是故说增广。<a id="a-FZ"></a>重说曰。<a id="a-Fa"></a>不增广。<a id="a-Fb"></a>但度境界故说增广。<a id="a-Fc"></a>因一界生彼结生住已缘余界。<a id="a-Fd"></a>舍彼已复缘余界。<a id="a-Fe"></a>依眼生彼结。<a id="a-Ff"></a>若不正思惟不依正事。<a id="a-Fg"></a>彼复依耳鼻舌身意生缘色生。<a id="a-Fh"></a>若不正思惟不依正事。<a id="a-Fi"></a>彼复缘声香味细滑法生。<a id="a-Fj"></a>是故说增广。<a id="a-Fk"></a>尊者昙摩多罗说曰。<a id="a-Fl"></a>诸尊不应增广。<a id="a-Fm"></a>但人于一有中多行缠故说增广。<a id="a-Fn"></a>问曰。<a id="a-Fo"></a>彼何所说。<a id="a-Fp"></a>答曰。<a id="a-Fq"></a>彼尊者谓。<a id="a-Fr"></a>一切众生结等生恶趣等至生第一有。<a id="a-Fs"></a>亦等于中或多行结或不尔。<a id="a-Ft"></a>是故说。<a id="a-Fu"></a>诸尊人于一有中多行缠故说增广。<a id="a-Fv"></a>或曰。<a id="a-Fw"></a>受依果报果故说增广。<a id="a-Fx"></a>谓结未起时亦不受依果报果。<a id="a-Fy"></a>起已便受依果报果。<a id="a-Fz"></a>是故受依果报果故说增广。<a id="a-G0"></a>或曰。<a id="a-G1"></a>与果受果故说增广。<a id="a-G2"></a>若结未起时亦不与果亦不受果。<a id="a-G3"></a>生已便与果受果。<a id="a-G4"></a>是故与果受果故说增广。<a id="a-G5"></a>或曰。<a id="a-G6"></a>与缘故说增广。<a id="a-G7"></a>彼结未起时不与次第缘。<a id="a-G8"></a>若起已便与次第缘。<a id="a-G9"></a>是与缘故说增广。<a id="a-GA"></a>如佛契经说。<a id="a-GB"></a>七有漏能多起忧悲恼。<a id="a-GC"></a>问曰。<a id="a-GD"></a>如三有漏。<a id="a-GE"></a>何以故说七有漏。<a id="a-GF"></a>答曰。<a id="a-GG"></a>此中说有漏具名有漏。<a id="a-GH"></a>如余具余为名。<a id="a-GI"></a>阿毗昙具以阿毗昙为名。<a id="a-GJ"></a>乐具乐为名。<a id="a-GK"></a>如所说偈。</p>
  <p id="aGL">乐为揣食　　乐为持衣　　乐为行步</p>
  <p id="aGM">依山窟间</p>
  <p id="aGN">垢具垢为名。<a id="a-GO"></a>如所说偈。</p>
  <p id="aGP">女垢梵行　　女缚世间　　苦行梵行</p>
  <p id="aGQ">此洗无水</p>
  <p id="aGR">使具使为名。<a id="a-GS"></a>如所说。<a id="a-GT"></a>比丘色所使色所爱。<a id="a-GU"></a>比丘所使者。<a id="a-GV"></a>即彼爱彼。<a id="a-GW"></a>爱已为魔所缚。<a id="a-GX"></a>欲具欲为名。<a id="a-GY"></a>如所说。<a id="a-GZ"></a>五欲功德世间爱乐。<a id="a-Ga"></a>念退具退为名。<a id="a-Gb"></a>如所说。<a id="a-Gc"></a>五因五缘等。<a id="a-Gd"></a>意解脱阿罗汉若退若忘。<a id="a-Ge"></a>云何为五。<a id="a-Gf"></a>一者多诵。<a id="a-Gg"></a>二者业。<a id="a-Gh"></a>三者和合诤。<a id="a-Gi"></a>四者远行。<a id="a-Gj"></a>五者长病。<a id="a-Gk"></a>行具行为名。<a id="a-Gl"></a>如所说。<a id="a-Gm"></a>此六更乐入本所作本所思本行所报。<a id="a-Gn"></a>报具报为名。<a id="a-Go"></a>如所说。<a id="a-Gp"></a>诸贤。<a id="a-Gq"></a>我已一施报故。<a id="a-Gr"></a>七生天上为天王。<a id="a-Gs"></a>七生人为人王。<a id="a-Gt"></a>如是有漏具有漏为名。<a id="a-Gu"></a>尊者婆奢说曰。<a id="a-Gv"></a>彼所说法竟。<a id="a-Gw"></a>更有受化者来。<a id="a-Gx"></a>彼能知此义异句异味。<a id="a-Gy"></a>以是故。<a id="a-Gz"></a>世尊。<a id="a-H0"></a>此义说异句异味也。<a id="a-H1"></a>尊者瞿沙说曰。<a id="a-H2"></a>佛说此契经中二漏。<a id="a-H3"></a>一者见断。<a id="a-H4"></a>二者思惟断。<a id="a-H5"></a>见断者如己像。<a id="a-H6"></a>思惟断者治故。<a id="a-H7"></a>彼思惟断者二种。<a id="a-H8"></a>一者须臾治。<a id="a-H9"></a>二者根本断。<a id="a-HA"></a>于五品中现须臾治。<a id="a-HB"></a>最后品现根本断。<a id="a-HC"></a>如佛契经说。<a id="a-HD"></a>彼如是知如是见。<a id="a-HE"></a>欲有漏心解脱。<a id="a-HF"></a>有有漏无明漏心解脱。<a id="a-HG"></a>问曰。<a id="a-HH"></a>如彼欲界除欲时。<a id="a-HI"></a>欲有漏心解脱。<a id="a-HJ"></a>有想无想处除欲时。<a id="a-HK"></a>有有漏心解脱。<a id="a-HL"></a>何以故。<a id="a-HM"></a>有想无想处中说。<a id="a-HN"></a>欲有漏心解脱。<a id="a-HO"></a>有有漏无明漏心解脱。<a id="a-HP"></a>答曰。<a id="a-HQ"></a>本已解脱。<a id="a-HR"></a>解脱为名。<a id="a-HS"></a>如已来来为名。<a id="a-HT"></a>如所说。<a id="a-HU"></a>大王从何所来。<a id="a-HV"></a>当尔时非是来。<a id="a-HW"></a>彼已来也。<a id="a-HX"></a>已取证证为名。<a id="a-HY"></a>如所说。<a id="a-HZ"></a>菩萨于正中取证时得等智。<a id="a-Ha"></a>如来得尽智无生智时。<a id="a-Hb"></a>于欲得无欲无恚无愚痴。<a id="a-Hc"></a>善根本已尽尽为名。<a id="a-Hd"></a>如所说。<a id="a-He"></a>彼苦已尽乐已尽。<a id="a-Hf"></a>忧喜本已没。<a id="a-Hg"></a>不苦不乐护念清净。<a id="a-Hh"></a>于四禅成就游也。<a id="a-Hi"></a>已正受正受为名。<a id="a-Hj"></a>如所说。<a id="a-Hk"></a>云何念入慈正受。<a id="a-Hl"></a>答曰。<a id="a-Hm"></a>欲令众生乐。<a id="a-Hn"></a>已痛痛为名。<a id="a-Ho"></a>如所说。<a id="a-Hp"></a>彼觉乐痛时知乐痛。<a id="a-Hq"></a>如是本已解脱。<a id="a-Hr"></a>解脱为名。<a id="a-Hs"></a>或曰。<a id="a-Ht"></a>二俱永灭故说。<a id="a-Hu"></a>二俱者。<a id="a-Hv"></a>欲有漏无明有漏。<a id="a-Hw"></a>有有漏无明有漏。<a id="a-Hx"></a>彼欲界除欲时。<a id="a-Hy"></a>虽有参差未永尽。<a id="a-Hz"></a>彼有想无想处除欲时。<a id="a-I0"></a>永尽是二俱永灭故说。<a id="a-I1"></a>或曰。<a id="a-I2"></a>缚断故说。<a id="a-I3"></a>本际不可知。<a id="a-I4"></a>如彼有有漏无明有漏。<a id="a-I5"></a>于彼欲有漏断已。<a id="a-I6"></a>断还复缚。<a id="a-I7"></a>若有想无想处除欲已。<a id="a-I8"></a>彼缚至竟断。<a id="a-I9"></a>是缚断故说。<a id="a-IA"></a>或曰缘断故说。<a id="a-IB"></a>本际不可知。<a id="a-IC"></a>如彼有有漏无明有漏。<a id="a-ID"></a>彼欲有漏断已。<a id="a-IE"></a>断与三缘。<a id="a-IF"></a>次第缘缘缘增上缘。<a id="a-IG"></a>若有想无想处除欲已彼缘尽断。<a id="a-IH"></a>是缘断故说。<a id="a-II"></a>或曰。<a id="a-IJ"></a>责治故说。<a id="a-IK"></a>谓彼修行人有想无想处除欲已。<a id="a-IL"></a>彼欲有漏有有漏无明有漏。<a id="a-IM"></a>责数呵谏。<a id="a-IN"></a>我脱欲有漏有有漏无明有漏。<a id="a-IO"></a>谓将我生死中去欺调。<a id="a-IP"></a>是责治故说。<a id="a-IQ"></a>问曰。<a id="a-IR"></a>如所说。<a id="a-IS"></a>彼如是知如是见。<a id="a-IT"></a>欲有漏心解脱。<a id="a-IU"></a>有有漏无明有漏心解脱。<a id="a-IV"></a>如一切心数法解脱。<a id="a-IW"></a>何故独说心解脱。<a id="a-IX"></a>答曰。<a id="a-IY"></a>妙说妙义故。<a id="a-IZ"></a>彼一切心心数品中何者最妙心也。<a id="a-Ia"></a>如所说。<a id="a-Ib"></a>王共眷属行。<a id="a-Ic"></a>或曰。<a id="a-Id"></a>谓说心主。<a id="a-Ie"></a>因彼故立心数法。<a id="a-If"></a>心者说大地。<a id="a-Ig"></a>因彼故立十大地。<a id="a-Ih"></a>或曰。<a id="a-Ii"></a>谓彼神通作证时无碍道缘心。<a id="a-Ij"></a>或曰。<a id="a-Ik"></a>谓说远行。<a id="a-Il"></a>如所说偈。</p>
  <p id="aIm">远行独去　　无身依身　　难御能御</p>
  <p id="aIn">是世梵志</p>
  <p id="aIo">或曰。<a id="a-Ip"></a>谓说前去。<a id="a-Iq"></a>如所说偈。</p>
  <p id="aIr">意法在前　　意妙意疾　　意为念恶</p>
  <p id="aIs">若说若作　　罪苦自随　　轮道轹杀</p>
  <p id="aIt">意法在前　　意妙意疾　　意为念善</p>
  <p id="aIu">若说若作　　福乐自随　　影逐其形</p>
  <p id="aIv">或曰。<a id="a-Iw"></a>谓彼说如王。<a id="a-Ix"></a>如所说偈。</p>
  <p id="aIy">第六增上王　　以染而染之</p>
  <p id="aIz">不染则无染　　染者谓之愚</p>
  <p id="aJ0">或曰。<a id="a-J1"></a>谓说城主。<a id="a-J2"></a>如所说。<a id="a-J3"></a>比丘城主者。<a id="a-J4"></a>识盛阴是。<a id="a-J5"></a>或曰。<a id="a-J6"></a>谓能起善不善戒。<a id="a-J7"></a>如所说。<a id="a-J8"></a>他婆提不善戒从何所起者。<a id="a-J9"></a>我说有所起从心中起是。<a id="a-JA"></a>他婆提善戒从何所起者。<a id="a-JB"></a>我说有所起从心中起是。<a id="a-JC"></a>或曰。<a id="a-JD"></a>谓不等者生恶道。<a id="a-JE"></a>等者生天上。<a id="a-JF"></a>不等生恶道者。<a id="a-JG"></a>如所说。<a id="a-JH"></a>今是时鹦鹉童子。<a id="a-JI"></a>是兜他子若命终。<a id="a-JJ"></a>如申臂顷入泥犁中。<a id="a-JK"></a>何以故。<a id="a-JL"></a>如彼于我起不善心。<a id="a-JM"></a>众生恶心故。<a id="a-JN"></a>身坏命终生恶趣中。<a id="a-JO"></a>等生天上者。<a id="a-JP"></a>如所说。<a id="a-JQ"></a>今是时鹦鹉童子。<a id="a-JR"></a>是兜他子若命终。<a id="a-JS"></a>如申臂顷生天上。<a id="a-JT"></a>何以故。<a id="a-JU"></a>如彼于我起善心。<a id="a-JV"></a>众生善心故。<a id="a-JW"></a>身坏命终生天上。<a id="a-JX"></a>是故说谓不等生恶道等生天上。<a id="a-JY"></a>以故尔。<a id="a-JZ"></a>或曰。<a id="a-Ja"></a>谓彼心若依若行若缘随转。<a id="a-Jb"></a>心数法亦尔。<a id="a-Jc"></a>若心依眼随转心数法亦尔。<a id="a-Jd"></a>若心依耳鼻舌身意随转。<a id="a-Je"></a>心数法亦尔。<a id="a-Jf"></a>若心青行随转心数法亦尔。<a id="a-Jg"></a>若心赤黄白行随转心数法亦尔。<a id="a-Jh"></a>若心色缘随转。<a id="a-Ji"></a>心数法亦尔。<a id="a-Jj"></a>若心声香味细滑法缘随转。<a id="a-Jk"></a>心数法亦尔。<a id="a-Jl"></a>如鱼随所转。<a id="a-Jm"></a>诸子亦尔。<a id="a-Jn"></a>如是心若依若行若缘。<a id="a-Jo"></a>随所转心数法亦尔。<a id="a-Jp"></a>或曰。<a id="a-Jq"></a>谓未调御不调御身行口行。<a id="a-Jr"></a>所谓调御调御身行口行。<a id="a-Js"></a>谓不调御心数法亦尔。<a id="a-Jt"></a>谓调御心数法亦尔。<a id="a-Ju"></a>谓不定不定身行口行。<a id="a-Jv"></a>谓定定身行口行。<a id="a-Jw"></a>谓不正不正身行口行。<a id="a-Jx"></a>谓正正身行口行。<a id="a-Jy"></a>谓不软不软身行口行。<a id="a-Jz"></a>谓软软身行口行。<a id="a-K0"></a>谓不持不持身行口行。<a id="a-K1"></a>谓持持身行口行。<a id="a-K2"></a>如彼法澡罐不覆口则漏覆则不漏。<a id="a-K3"></a>如是心不持已心数法。<a id="a-K4"></a>则漏色声香味细滑法中。<a id="a-K5"></a>心持已心数法。<a id="a-K6"></a>则不漏色声香味细滑法中。<a id="a-K7"></a>是故说谓不持心数法亦不持。<a id="a-K8"></a>谓持心数法亦持。<a id="a-K9"></a>喻如法澡罐。<a id="a-KA"></a>广说三有漏处尽。</p>
  <p data-pb></p>
  <h2 id="aKB">四流处第四</h2>
  <p id="aKC">流者。<a id="a-KD"></a>欲流有流无明流见流。<a id="a-KE"></a>问曰。<a id="a-KF"></a>四流有何性。<a id="a-KG"></a>答曰。<a id="a-KH"></a>欲流性二十九种。<a id="a-KI"></a>爱五恚五慢五疑四十缠。<a id="a-KJ"></a>是二十九种欲流性。<a id="a-KK"></a>有流性二十八种。<a id="a-KL"></a>爱十色界五无色界五慢十色界五。<a id="a-KM"></a>无色界五。<a id="a-KN"></a>疑八色界四无色界四。<a id="a-KO"></a>是二十八种有流性。<a id="a-KP"></a>无明流性十五种。<a id="a-KQ"></a>欲界无明五色界五无色界五。<a id="a-KR"></a>是十五种无明流性。<a id="a-KS"></a>见流性三十六种。<a id="a-KT"></a>欲界见十二色界十二无色界十二。<a id="a-KU"></a>是三十六种见流性。<a id="a-KV"></a>此百八种四流性。<a id="a-KW"></a>此是流性。<a id="a-KX"></a>已种相身所有自然。<a id="a-KY"></a>说性已当说行。<a id="a-KZ"></a>何以故说流。<a id="a-Ka"></a>流有何义。<a id="a-Kb"></a>答曰。<a id="a-Kc"></a>流下义是流义。<a id="a-Kd"></a>漂义是流义。<a id="a-Ke"></a>堕义是流义。<a id="a-Kf"></a>流下义是流义者。<a id="a-Kg"></a>流下诸界诸趣诸生流转生死中。<a id="a-Kh"></a>是故说流下义。<a id="a-Ki"></a>漂义是流义者。<a id="a-Kj"></a>漂诸界诸趣诸生漂转生死中。<a id="a-Kk"></a>是故说漂义是流义。<a id="a-Kl"></a>堕义是流义者。<a id="a-Km"></a>堕诸界诸趣诸生堕转生死中。<a id="a-Kn"></a>是故说堕义是流义。<a id="a-Ko"></a>是故说流下义漂义堕义是流义。<a id="a-Kp"></a>问曰。<a id="a-Kq"></a>若流下诸界诸趣诸生流转生死中者。<a id="a-Kr"></a>不应立上分结此亦将至上堕生上上界缚。<a id="a-Ks"></a>答曰。<a id="a-Kt"></a>不然。<a id="a-Ku"></a>问曰。<a id="a-Kv"></a>若不尔者此云何。<a id="a-Kw"></a>答曰。<a id="a-Kx"></a>诸界故立上分结。<a id="a-Ky"></a>谓彼将至上堕生上上界缚。<a id="a-Kz"></a>解脱故正智故圣道故善法故立流。<a id="a-L0"></a>虽生至第一有中故是下。<a id="a-L1"></a>解脱故正智故圣道故善法故。<a id="a-L2"></a>尊者婆跋罗茶亦尔说。<a id="a-L3"></a>久时生上。<a id="a-L4"></a>流下故是故说流。<a id="a-L5"></a>施扼故是故说扼。<a id="a-L6"></a>问曰。<a id="a-L7"></a>何以故。<a id="a-L8"></a>流中别立见流而不立有漏中。<a id="a-L9"></a>答曰。<a id="a-LA"></a>譬喻者四有漏。<a id="a-LB"></a>欲有漏有有漏无明有漏见有漏。<a id="a-LC"></a>谓我此欲流彼欲有漏。<a id="a-LD"></a>谓我此有流彼有有漏。<a id="a-LE"></a>谓我此无明流彼无明有漏。<a id="a-LF"></a>谓我此见流彼见有漏。<a id="a-LG"></a>说曰。<a id="a-LH"></a>彼譬喻者。<a id="a-LI"></a>于此中不问不答。<a id="a-LJ"></a>问曰。<a id="a-LK"></a>若三有漏者此云何。<a id="a-LL"></a>答曰。<a id="a-LM"></a>佛世尊法真谛余真无能过。<a id="a-LN"></a>彼知法相尽知行。<a id="a-LO"></a>若有有漏相立有漏中。<a id="a-LP"></a>或曰。<a id="a-LQ"></a>此见动摇除欲时随顺也。<a id="a-LR"></a>住欲时不随顺住义是有漏义。<a id="a-LS"></a>是故余不动摇。<a id="a-LT"></a>结住结烂结杂已立有漏中流下随顺。<a id="a-LU"></a>是故流中别立见流。<a id="a-LV"></a>或曰此见狂捷利行。<a id="a-LW"></a>住时不随顺住义是有漏义。<a id="a-LX"></a>是故余不动摇。<a id="a-LY"></a>结住结烂结杂已立有漏中流下随顺。<a id="a-LZ"></a>是故流中别立见流。<a id="a-La"></a>如二狂牛系在一扼。<a id="a-Lb"></a>彼挽扼破已而走。<a id="a-Lc"></a>如系一狂一不狂。<a id="a-Ld"></a>彼不狂者能制狂者。<a id="a-Le"></a>如是见狂捷利行。<a id="a-Lf"></a>住时不随顺住义是有漏义。<a id="a-Lg"></a>是故余不动摇。<a id="a-Lh"></a>结住结烂结杂已立有漏中流下随顺。<a id="a-Li"></a>是故流中别立见流。<a id="a-Lj"></a>如四流四扼亦尔。<a id="a-Lk"></a>问曰。<a id="a-Ll"></a>何以故。<a id="a-Lm"></a>一切经说流已。<a id="a-Ln"></a>后说四扼。<a id="a-Lo"></a>亦尔。<a id="a-Lp"></a>答曰。<a id="a-Lq"></a>所谓流则是扼。<a id="a-Lr"></a>扼则是流。<a id="a-Ls"></a>流下故说流。<a id="a-Lt"></a>施扼故说扼。<a id="a-Lu"></a>如此众生流所流下。<a id="a-Lv"></a>扼者施扼。<a id="a-Lw"></a>彼当云何不受生死苦。<a id="a-Lx"></a>如彼牛在犁中。<a id="a-Ly"></a>施扼已以杖捶。<a id="a-Lz"></a>当云何不挽犁。<a id="a-M0"></a>如是众生流所流下扼者施扼。<a id="a-M1"></a>彼当云何不受生死苦。<a id="a-M2"></a>以是故一切经说流已后说扼亦尔。<a id="a-M3"></a>广说四流四扼处尽。</p>
  <p data-pb></p>
  <h2 id="aM4">四受处第五</h2>
  <p id="aM5">四受者。<a id="a-M6"></a>欲受戒受见受我受。<a id="a-M7"></a>问曰。<a id="a-M8"></a>四受有何性。<a id="a-M9"></a>答曰。<a id="a-MA"></a>欲受性三十四种。<a id="a-MB"></a>爱五恚五慢五无明五疑四十缠。<a id="a-MC"></a>是三十四欲受性。<a id="a-MD"></a>戒受性六种。<a id="a-ME"></a>欲界二色界二无色界二。<a id="a-MF"></a>是六种戒受性。<a id="a-MG"></a>见受性三十种。<a id="a-MH"></a>欲界十色界十无色界十。<a id="a-MI"></a>是三十种见受性。<a id="a-MJ"></a>我受性三十八种。<a id="a-MK"></a>爱十色界五无色界五慢十色界五无色界五无明十色界。<a id="a-ML"></a>五无色界五疑八色界四无色界四。<a id="a-MM"></a>此百八种四受性。<a id="a-MN"></a>此四受性已种相身所有自然。<a id="a-MO"></a>说性已当说行。<a id="a-MP"></a>何以故说受。<a id="a-MQ"></a>受有何义。<a id="a-MR"></a>答曰。<a id="a-MS"></a>二事故说受。<a id="a-MT"></a>能燃行捷疾行。<a id="a-MU"></a>能燃行者。<a id="a-MV"></a>燃五趣中行。<a id="a-MW"></a>捷疾行者利故。<a id="a-MX"></a>或曰。<a id="a-MY"></a>三事故说受烧受断是故说受。<a id="a-MZ"></a>问曰。<a id="a-Ma"></a>云何烧义。<a id="a-Mb"></a>答曰。<a id="a-Mc"></a>薪义是受义。<a id="a-Md"></a>坏义是受义。<a id="a-Me"></a>缠义是受义。<a id="a-Mf"></a>薪义是受义者。<a id="a-Mg"></a>如因薪火燃。<a id="a-Mh"></a>如是众生因结薪行火燃。<a id="a-Mi"></a>是故薪义是受义。<a id="a-Mj"></a>坏义是受义者。<a id="a-Mk"></a>如利刺极入身中能坏身。<a id="a-Ml"></a>如此受利刺极入法中能坏法身。<a id="a-Mm"></a>是故坏义是受义。<a id="a-Mn"></a>缠义是受义者。<a id="a-Mo"></a>如蚕虫要以绵自缠而于中死。<a id="a-Mp"></a>如是此众生要以结自缠而生恶趣中。<a id="a-Mq"></a>是故缠义是受义。<a id="a-Mr"></a>薪义坏义缠义是受义。<a id="a-Ms"></a>问曰。<a id="a-Mt"></a>何以故。<a id="a-Mu"></a>无明有漏中别立无明漏。<a id="a-Mv"></a>流中无明流。<a id="a-Mw"></a>扼中无明扼。<a id="a-Mx"></a>然受中不别立无明受。<a id="a-My"></a>答曰。<a id="a-Mz"></a>佛世尊于法真谛。<a id="a-N0"></a>余真无能过。<a id="a-N1"></a>彼尽知法相尽知行。<a id="a-N2"></a>谓法能担彼别立。<a id="a-N3"></a>或曰。<a id="a-N4"></a>前已说二事故。<a id="a-N5"></a>说受行燃捷疾行。<a id="a-N6"></a>彼无明虽燃五趣行。<a id="a-N7"></a>但非捷疾行。<a id="a-N8"></a>钝故烂故不利行故不定故不断故。<a id="a-N9"></a>或曰此前已说三事故。<a id="a-NA"></a>名为受能烧受断彼无明。<a id="a-NB"></a>虽有烧受但不断。<a id="a-NC"></a>捷利者。<a id="a-ND"></a>能断彼钝烂不利行不定不断。<a id="a-NE"></a>以是故受中不别立无明受。<a id="a-NF"></a>问曰。<a id="a-NG"></a>何以五见流中合立见流。<a id="a-NH"></a>扼中合立见扼。<a id="a-NI"></a>何以受中四见立见。<a id="a-NJ"></a>受一见立戒受。<a id="a-NK"></a>答曰。<a id="a-NL"></a>佛世尊于法真谛。<a id="a-NM"></a>余真无能过。<a id="a-NN"></a>彼尽知法相尽知行。<a id="a-NO"></a>谓法能担别立。<a id="a-NP"></a>或曰。<a id="a-NQ"></a>前已说二事故。<a id="a-NR"></a>说受行然捷疾行。<a id="a-NS"></a>彼戒盗等然五趣行等余见。<a id="a-NT"></a>或曰。<a id="a-NU"></a>前已说三事故。<a id="a-NV"></a>名为受能烧受断。<a id="a-NW"></a>彼戒盗等烧受断等余见。<a id="a-NX"></a>或曰。<a id="a-NY"></a>违道故远解脱故。<a id="a-NZ"></a>违道者。<a id="a-Na"></a>欲种种苦行为清净。<a id="a-Nb"></a>远解脱者。<a id="a-Nc"></a>如彼依此见而远涅槃。<a id="a-Nd"></a>或曰。<a id="a-Ne"></a>二事欺诳故。<a id="a-Nf"></a>二事者。<a id="a-Ng"></a>此内法外法。<a id="a-Nh"></a>问曰。<a id="a-Ni"></a>云何此内法欺诳。<a id="a-Nj"></a>答曰。<a id="a-Nk"></a>等受持乞食粪扫衣露坐。<a id="a-Nl"></a>受持沙门十二净行。<a id="a-Nm"></a>如人似净行。<a id="a-Nn"></a>如彼尊者婆耶。<a id="a-No"></a>日日澡浴如似净行。<a id="a-Np"></a>如是此内法欺诳。<a id="a-Nq"></a>此外法云何欺诳。<a id="a-Nr"></a>谓欲种种苦行为净。<a id="a-Ns"></a>此尊者瞿沙亦尔说。<a id="a-Nt"></a>此世间现事如见火二事。<a id="a-Nu"></a>欺诳如小儿。<a id="a-Nv"></a>以是故受中四见立见。<a id="a-Nw"></a>受一见立戒受。<a id="a-Nx"></a>问曰。<a id="a-Ny"></a>何以故说我受为行耶为缘耶。<a id="a-Nz"></a>若行是我受者。<a id="a-O0"></a>应身见是我受。<a id="a-O1"></a>此是我行。<a id="a-O2"></a>若缘是我受者而无我。<a id="a-O3"></a>作此论已说曰。<a id="a-O4"></a>亦非行亦非缘。<a id="a-O5"></a>问曰。<a id="a-O6"></a>若不尔此云何。<a id="a-O7"></a>答曰。<a id="a-O8"></a>处所故。<a id="a-O9"></a>此欲界结欲处故。<a id="a-OA"></a>转行众生处故。<a id="a-OB"></a>具处故。<a id="a-OC"></a>色无色界结非欲处故。<a id="a-OD"></a>转行非众生处故。<a id="a-OE"></a>非具处故。<a id="a-OF"></a>但我处故。<a id="a-OG"></a>以故尔。<a id="a-OH"></a>如佛契经说。<a id="a-OI"></a>此四受者何本何习何生何缘。<a id="a-OJ"></a>答曰。<a id="a-OK"></a>此四受无明本无明习无明生无明缘。<a id="a-OL"></a>问曰。<a id="a-OM"></a>如一切契经说。<a id="a-ON"></a>爱缘受。<a id="a-OO"></a>何以故。<a id="a-OP"></a>此契经中说无明缘受。<a id="a-OQ"></a>答曰。<a id="a-OR"></a>为异学故。<a id="a-OS"></a>彼异学亦出家舍家妻子。<a id="a-OT"></a>无家无守不畜财宝。<a id="a-OU"></a>彼亦无多恶。<a id="a-OV"></a>但由无明故。<a id="a-OW"></a>依诸见令彼生恶趣中。<a id="a-OX"></a>如彼老象入污泥中而陷没。<a id="a-OY"></a>如是彼异学由无明故。<a id="a-OZ"></a>依诸见令彼生恶趣中。<a id="a-Oa"></a>以是故佛契经说。<a id="a-Ob"></a>四受无明本无明习无明生无明缘。<a id="a-Oc"></a>广说四受处尽。</p>
  <h2 id="aOd">四缚受处第六</h2>
  <p id="aOe">四缚者。<a id="a-Of"></a>欲爱身缚。<a id="a-Og"></a>嗔恚身缚。<a id="a-Oh"></a>戒盗身缚。<a id="a-Oi"></a>我见身缚。<a id="a-Oj"></a>问曰。<a id="a-Ok"></a>四缚有何性。<a id="a-Ol"></a>答曰。<a id="a-Om"></a>欲爱身缚欲界爱五种。<a id="a-On"></a>嗔恚身缚恚五种。<a id="a-Oo"></a>戒盗身缚三界六种。<a id="a-Op"></a>我见身缚三界十二种。<a id="a-Oq"></a>此二十八是四缚性。<a id="a-Or"></a>此缚性已种相身所有自然。<a id="a-Os"></a>说性已当说行。<a id="a-Ot"></a>何以故说缚。<a id="a-Ou"></a>缚有何义。<a id="a-Ov"></a>答曰。<a id="a-Ow"></a>束义是缚义。<a id="a-Ox"></a>连续义是缚义。<a id="a-Oy"></a>束义是缚义者。<a id="a-Oz"></a>如彼施设所说。<a id="a-P0"></a>此无明未尽未知已彼彼身彼彼依彼彼得已身亦是因亦是缘。<a id="a-P1"></a>束而束遍束。<a id="a-P2"></a>连续相连续。<a id="a-P3"></a>如巧鬘师鬘师弟子。<a id="a-P4"></a>绳长綖已结作种种鬘。<a id="a-P5"></a>彼綖于彼华亦是因亦是缘。<a id="a-P6"></a>结而结遍结。<a id="a-P7"></a>连续相连续。<a id="a-P8"></a>如是此无明未尽未知已彼彼身彼彼依彼彼得已身亦是因亦是缘。<a id="a-P9"></a>束而束遍束。<a id="a-PA"></a>连续相连续。<a id="a-PB"></a>是故说束义是缚义连续义是缚义。<a id="a-PC"></a>相连续是缚义者。<a id="a-PD"></a>如彼契经说。<a id="a-PE"></a>当尔时香食(中阴也)。<a id="a-PF"></a>二心中必有一。<a id="a-PG"></a>或爱相应。<a id="a-PH"></a>或恚相应。<a id="a-PI"></a>是故说连续义是缚义。<a id="a-PJ"></a>问曰。<a id="a-PK"></a>若此众生生死中。<a id="a-PL"></a>束而束遍束是缚义者。<a id="a-PM"></a>一切结亦尔。<a id="a-PN"></a>众生生死中束而束遍束。<a id="a-PO"></a>何以故。<a id="a-PP"></a>立四缚不立余。<a id="a-PQ"></a>答曰。<a id="a-PR"></a>是世尊余言略言欲令行言。<a id="a-PS"></a>世尊为教化故。<a id="a-PT"></a>或曰。<a id="a-PU"></a>为人故为眷属故为器故为教化故。<a id="a-PV"></a>尊者瞿沙说曰。<a id="a-PW"></a>世尊于法真谛余真无能过。<a id="a-PX"></a>彼尽知法相尽知行。<a id="a-PY"></a>若有缚相立缚中。<a id="a-PZ"></a>无缚相不立缚中。<a id="a-Pa"></a>或曰。<a id="a-Pb"></a>谓极缚三界众生。<a id="a-Pc"></a>欲爱身缚嗔恚身缚极缚欲界众生。<a id="a-Pd"></a>戒盗身缚我见身缚极缚三界众生。<a id="a-Pe"></a>或曰。<a id="a-Pf"></a>谓二事极缚白衣及学道者。<a id="a-Pg"></a>欲爱身缚嗔恚身缚极缚白衣。<a id="a-Ph"></a>戒盗身缚我见身缚极缚学道者。<a id="a-Pi"></a>如白衣及学道。<a id="a-Pj"></a>如出家及不出家。<a id="a-Pk"></a>舍家妻子及不舍家妻子。<a id="a-Pl"></a>有家无家。<a id="a-Pm"></a>有畜财宝不畜财宝尽当知。<a id="a-Pn"></a>或曰。<a id="a-Po"></a>谓能起二诤。<a id="a-Pp"></a>一者淫欲故诤。<a id="a-Pq"></a>二者见欲故诤。<a id="a-Pr"></a>如彼契经。<a id="a-Ps"></a>持澡罐杖梵志至尊者迦栴延所。<a id="a-Pt"></a>而问迦栴延。<a id="a-Pu"></a>何因何缘。<a id="a-Pv"></a>王王共诤。<a id="a-Pw"></a>梵志梵志共诤。<a id="a-Px"></a>居士。<a id="a-Py"></a>居士共诤。<a id="a-Pz"></a>县县共诤。<a id="a-Q0"></a>国国共诤。<a id="a-Q1"></a>答曰。<a id="a-Q2"></a>此梵志因淫欲着故。<a id="a-Q3"></a>令此王王共诤。<a id="a-Q4"></a>梵志梵志共诤。<a id="a-Q5"></a>居士居士共诤。<a id="a-Q6"></a>县县共诤。<a id="a-Q7"></a>国国共诤。<a id="a-Q8"></a>重问曰。<a id="a-Q9"></a>迦旃延此沙门亦无家无所守不畜财宝。<a id="a-QA"></a>迦栴延何固何缘。<a id="a-QB"></a>沙门沙门共诤。<a id="a-QC"></a>答曰。<a id="a-QD"></a>见欲着故。<a id="a-QE"></a>此梵志沙门沙门共诤。<a id="a-QF"></a>谓彼能起二诤。<a id="a-QG"></a>一者淫欲。<a id="a-QH"></a>二者见欲。<a id="a-QI"></a>以故尔。<a id="a-QJ"></a>如诤如是二边二箭二转二戏尽当知。<a id="a-QK"></a>以是故立四缚不立余。<a id="a-QL"></a>广说四缚处尽。</p>
 </body>
</html>