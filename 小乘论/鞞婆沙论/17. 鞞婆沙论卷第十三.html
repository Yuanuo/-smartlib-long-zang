<!doctype html>
<html id="z3IBW6V1BA" data-ver="1418">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">鞞婆沙论卷第十三</h1>
  <h2 id="a2">八智处第三十九</h2>
  <p id="a3">八智者。<a id="a-4"></a>法智未知智知他心智等智苦智习智尽智道智。<a id="a-5"></a>问曰。<a id="a-6"></a>何以故彼作经者依八智而作论。<a id="a-7"></a>答曰。<a id="a-8"></a>彼作经者意欲尔。<a id="a-9"></a>如所欲如是作经。<a id="a-A"></a>与法不相违。<a id="a-B"></a>以是故依八智而作论。<a id="a-C"></a>或曰。<a id="a-D"></a>彼作经者无事。<a id="a-E"></a>问曰。<a id="a-F"></a>何以故彼作经者无事。<a id="a-G"></a>答曰。<a id="a-H"></a>此是佛契经。<a id="a-I"></a>契经说八智。<a id="a-J"></a>彼作经者于佛契经中依本末处所。<a id="a-K"></a>已此阿毗昙中作论。<a id="a-L"></a>彼作经者不能八智中减一智已立七智。<a id="a-M"></a>增一智已立九智。<a id="a-N"></a>问曰。<a id="a-O"></a>何以故。<a id="a-P"></a>答曰。<a id="a-Q"></a>所谓是一切佛契经亦不增亦不减。<a id="a-R"></a>不增者无增可减。<a id="a-S"></a>不减者无减可增。<a id="a-T"></a>如不增不减如是无量深无边。<a id="a-U"></a>无量深者。<a id="a-V"></a>无量义故。<a id="a-W"></a>无边者。<a id="a-X"></a>无边味故。<a id="a-Y"></a>如大海无量深无边。<a id="a-Z"></a>如是佛契经无量深无边。<a id="a-a"></a>无量深者。<a id="a-b"></a>无量义故。<a id="a-c"></a>无边者。<a id="a-d"></a>无边味故。<a id="a-e"></a>如尊者舍利弗。<a id="a-f"></a>如是比百千那术。<a id="a-g"></a>以佛契经二句作百千经。<a id="a-h"></a>令智尽而住。<a id="a-i"></a>不能尽佛契经二句得其边崖。<a id="a-j"></a>如佛契经此论是故作经者无事。<a id="a-k"></a>问曰。<a id="a-l"></a>若佛契经此论佛契经者。<a id="a-m"></a>说无量智。<a id="a-n"></a>或说二智。<a id="a-o"></a>如增一中说二法或说四智。<a id="a-p"></a>如增一中说四法或说八智。<a id="a-q"></a>如增一中说八法或说十智。<a id="a-r"></a>如增一中说十法。<a id="a-s"></a>如佛契经说无量种智。<a id="a-t"></a>何以故。<a id="a-u"></a>彼作经者离无量种智。<a id="a-v"></a>依八智而作论。<a id="a-w"></a>答曰。<a id="a-x"></a>谓八智是中说亦摄一切智。<a id="a-y"></a>二智虽摄一切智彼但略。<a id="a-z"></a>十智虽摄一切智但极广。<a id="a-10"></a>或曰。<a id="a-11"></a>谓八智数数现在前。<a id="a-12"></a>尽智无生智不数数现在前。<a id="a-13"></a>或曰。<a id="a-14"></a>谓八智数数思惟。<a id="a-15"></a>尽智无生智不数数思惟。<a id="a-16"></a>或曰。<a id="a-17"></a>谓八智是见性及智性。<a id="a-18"></a>尽智无生智虽是智性但非见性。<a id="a-19"></a>或曰。<a id="a-1A"></a>谓八智有欲无欲意中可得。<a id="a-1B"></a>尽智无生智一向无欲意中可得。<a id="a-1C"></a>如有欲无欲。<a id="a-1D"></a>如是有恚无恚有痴无痴有慢无慢。<a id="a-1E"></a>如是尽当知。<a id="a-1F"></a>或曰。<a id="a-1G"></a>谓八智学无学意中可得。<a id="a-1H"></a>尽智无生智一向无学意中可得。<a id="a-1I"></a>如学无学。<a id="a-1J"></a>如是作不作求不求息不息如是尽当知。<a id="a-1K"></a>以是故彼作经者离无量种智。<a id="a-1L"></a>依八智而作论。<a id="a-1M"></a>彼作经者或依一智顷作论。<a id="a-1N"></a>如杂揵度所说。<a id="a-1O"></a>颇以一智知一切法耶。<a id="a-1P"></a>答曰。<a id="a-1Q"></a>不也。<a id="a-1R"></a>问曰。<a id="a-1S"></a>如此智生一切法无我。<a id="a-1T"></a>此何所不知。<a id="a-1U"></a>答曰。<a id="a-1V"></a>不知自然。<a id="a-1W"></a>不知共有法。<a id="a-1X"></a>不知相应法。<a id="a-1Y"></a>问曰。<a id="a-1Z"></a>何以故尔。<a id="a-1a"></a>答曰。<a id="a-1b"></a>彼作经者依一智顷作论以故尔。<a id="a-1c"></a>若彼作经者依一切八智作论而问。<a id="a-1d"></a>颇八智一智能知一切法耶。<a id="a-1e"></a>可答有等智。<a id="a-1f"></a>是如是七六五四三二一。<a id="a-1g"></a>若彼作经者依一智作论而问。<a id="a-1h"></a>颇一智知一切法耶。<a id="a-1i"></a>亦可答有等智也。<a id="a-1j"></a>若彼作经一智中依二时顷立论而问。<a id="a-1k"></a>颇一智二时顷知一切法耶。<a id="a-1l"></a>亦可答有一智二时顷。<a id="a-1m"></a>谓一智一时顷除自然相应法共有法。<a id="a-1n"></a>余者尽知一切法。<a id="a-1o"></a>谓一智二时顷者。<a id="a-1p"></a>知自然相应共有法如是彼智二时顷尽知一切法。<a id="a-1q"></a>但彼作经者。<a id="a-1r"></a>一智一时顷立论而问。<a id="a-1s"></a>颇一智知一切法耶。<a id="a-1t"></a>答曰。<a id="a-1u"></a>不也。<a id="a-1v"></a>八智者。<a id="a-1w"></a>法智未知智知他心智等智苦智习智尽智道智。<a id="a-1x"></a>问曰。<a id="a-1y"></a>八智有何性。<a id="a-1z"></a>答曰。<a id="a-20"></a>慧性摄。<a id="a-21"></a>一持一入一阴少所入。<a id="a-22"></a>相应法共有法摄。<a id="a-23"></a>三持二入五阴。<a id="a-24"></a>此是智性。<a id="a-25"></a>己种相身所有自然。<a id="a-26"></a>说性已当说行。<a id="a-27"></a>何以故。<a id="a-28"></a>说智智有何义。<a id="a-29"></a>答曰。<a id="a-2A"></a>决定义是智义。<a id="a-2B"></a>问曰。<a id="a-2C"></a>若决定义是智义者。<a id="a-2D"></a>疑品中不应有智。<a id="a-2E"></a>彼疑品者非决定。<a id="a-2F"></a>答曰。<a id="a-2G"></a>疑品中有智者性决定。<a id="a-2H"></a>但余事故名疑品。<a id="a-2I"></a>谓彼疑品苦是苦犹豫疑。<a id="a-2J"></a>如是习尽道是道犹豫疑。<a id="a-2K"></a>作譬喻者说曰。<a id="a-2L"></a>谓心中有智不应有无智。<a id="a-2M"></a>谓心中有疑不应有决定。<a id="a-2N"></a>复次譬喻者诘责。<a id="a-2O"></a>阿毗昙师诸尊如丛林。<a id="a-2P"></a>阿毗昙师说法性亦如是。<a id="a-2Q"></a>一心中施设智施设无智。<a id="a-2R"></a>一心中施设疑亦施设决定。<a id="a-2S"></a>但阿毗昙师说法性。<a id="a-2T"></a>一心中施设智无智。<a id="a-2U"></a>亦施设非智非无智。<a id="a-2V"></a>一心中施设疑亦施设决定。<a id="a-2W"></a>施设亦非疑亦非决定。<a id="a-2X"></a>智者慧。<a id="a-2Y"></a>无智者无明。<a id="a-2Z"></a>非智非无智者余法。<a id="a-2a"></a>疑者犹豫。<a id="a-2b"></a>决定者智。<a id="a-2c"></a>非疑非决定者余法。<a id="a-2d"></a>问曰。<a id="a-2e"></a>此当言智耶。<a id="a-2f"></a>当言了耶。<a id="a-2g"></a>答曰。<a id="a-2h"></a>亦名为智。<a id="a-2i"></a>亦名为了。<a id="a-2j"></a>智者决定义故。<a id="a-2k"></a>谓知苦习尽道。<a id="a-2l"></a>了者开义。<a id="a-2m"></a>谓开己意亦开他意。<a id="a-2n"></a>以是故亦名为智。<a id="a-2o"></a>亦名为了。<a id="a-2p"></a>如是共行说已。<a id="a-2q"></a>当说别行。<a id="a-2r"></a>问曰。<a id="a-2s"></a>如一切十智法性。<a id="a-2t"></a>何以故说一法智。<a id="a-2u"></a>答曰。<a id="a-2v"></a>十智虽是法性但事故说一法智。<a id="a-2w"></a>知十八界虽是法性但事故说一法界。<a id="a-2x"></a>如十二入虽是法性但事故说一法入。<a id="a-2y"></a>如七觉意虽是法性但事故说一择法觉意。<a id="a-2z"></a>如六思念虽是法性但事故说一法念。<a id="a-30"></a>如四信虽是法性但事故说一信法。<a id="a-31"></a>如四意止虽是法性但事故说一法意止。<a id="a-32"></a>如四辩虽是法性但事故说一法辩。<a id="a-33"></a>如三宝三自归虽是法性但事故说一法宝法归。<a id="a-34"></a>如是虽有十智是法性但事故说一法智。<a id="a-35"></a>或曰。<a id="a-36"></a>此法智者。<a id="a-37"></a>一名余者二名。<a id="a-38"></a>法智者同名余者同不同名。<a id="a-39"></a>是故说一法智非余。<a id="a-3A"></a>或曰。<a id="a-3B"></a>谓法智始觉法。<a id="a-3C"></a>如法故说法智。<a id="a-3D"></a>谓后觉如法。<a id="a-3E"></a>是未知智。<a id="a-3F"></a>是说未知智。<a id="a-3G"></a>或曰。<a id="a-3H"></a>谓法智初得无坏信。<a id="a-3I"></a>是故说法智。<a id="a-3J"></a>谓后得无坏信。<a id="a-3K"></a>是未知智。<a id="a-3L"></a>或曰。<a id="a-3M"></a>谓法智。<a id="a-3N"></a>除欲界多非法相结。<a id="a-3O"></a>如恚愤不语依高害谄诳无惭无愧悭嫉。<a id="a-3P"></a>是故说法智。<a id="a-3Q"></a>谓除诸结是未知智。<a id="a-3R"></a>或曰。<a id="a-3S"></a>谓法智。<a id="a-3T"></a>法智除欲界结是法智。<a id="a-3U"></a>谓除色无色界结是未知智。<a id="a-3V"></a>问曰。<a id="a-3W"></a>何以故说知他心智。<a id="a-3X"></a>答曰。<a id="a-3Y"></a>谓知他心。<a id="a-3Z"></a>是故名知他心智。<a id="a-3a"></a>问曰。<a id="a-3b"></a>如知他心数法。<a id="a-3c"></a>何以故。<a id="a-3d"></a>说知他心智不说心数法智。<a id="a-3e"></a>答曰。<a id="a-3f"></a>方便求故知他心智。<a id="a-3g"></a>此法多事故得名。<a id="a-3h"></a>或性故或依故或相应故或方便求故或行故或缘故或行缘故。<a id="a-3i"></a>性故得名者如界入阴。<a id="a-3j"></a>依故得名者如六识身。<a id="a-3k"></a>谓依眼者彼名眼识。<a id="a-3l"></a>谓依乃至意名为意识。<a id="a-3m"></a>相应故得名者如觉乐痛法觉苦痛法觉不苦不乐痛法。<a id="a-3n"></a>方便求故得名者如此知他心智。<a id="a-3o"></a>复次如无量空处无量识处行故得名者如苦智习智。<a id="a-3p"></a>缘故得名者如四意止如五见。<a id="a-3q"></a>正受行缘故得名者如尽智道智。<a id="a-3r"></a>此智名亦同缘亦同。<a id="a-3s"></a>此中方便求故名知他心智。<a id="a-3t"></a>因此故彼行者。<a id="a-3u"></a>精勤方便求欲令我知他心。<a id="a-3v"></a>然后不精勤方便求。<a id="a-3w"></a>自然知他心数法。<a id="a-3x"></a>如人欲求见王。<a id="a-3y"></a>既见王已并见眷属。<a id="a-3z"></a>如是行者精勤方便求欲令我见他心。<a id="a-40"></a>然后自然知他心数法以故尔。<a id="a-41"></a>或曰。<a id="a-42"></a>妙说妙义故。<a id="a-43"></a>彼品何者最妙心。<a id="a-44"></a>是如所说。<a id="a-45"></a>如王行眷属随从以故尔。<a id="a-46"></a>或曰。<a id="a-47"></a>谓说心王。<a id="a-48"></a>因彼故立心数法。<a id="a-49"></a>心者说大地。<a id="a-4A"></a>因彼故立十大地。<a id="a-4B"></a>或曰。<a id="a-4C"></a>谓彼神通作证时。<a id="a-4D"></a>无碍道缘心以故尔。<a id="a-4E"></a>如是如前心所答。<a id="a-4F"></a>于此中尽答。<a id="a-4G"></a>以故说知他心智。<a id="a-4H"></a>问曰。<a id="a-4I"></a>何以故说等智。<a id="a-4J"></a>答曰。<a id="a-4K"></a>知等故名等智。<a id="a-4L"></a>如此中净不净行尽行裁割缝去来坐卧言语饮食。<a id="a-4M"></a>如是余事是谓知等。<a id="a-4N"></a>故曰等智。<a id="a-4O"></a>问曰。<a id="a-4P"></a>如知第一义苦习尽道乃至一切法。<a id="a-4Q"></a>何以故。<a id="a-4R"></a>说等智不说第一义智。<a id="a-4S"></a>答曰。<a id="a-4T"></a>多知等故名为等智。<a id="a-4U"></a>少知第一义。<a id="a-4V"></a>是故不说第一义智。<a id="a-4W"></a>或曰。<a id="a-4X"></a>隐没故名为等智。<a id="a-4Y"></a>犹如器盖上名隐没。<a id="a-4Z"></a>如是此智隐没故名为等智。<a id="a-4a"></a>或曰。<a id="a-4b"></a>此智谓依于痴与痴相续。<a id="a-4c"></a>痴所持是故名等智。<a id="a-4d"></a>尊者婆须蜜说曰。<a id="a-4e"></a>此智非智相。<a id="a-4f"></a>但多人举作智相。<a id="a-4g"></a>是故名等智。<a id="a-4h"></a>如彼多人举作王性非王种。<a id="a-4i"></a>但多人会推举为王。<a id="a-4j"></a>以多人举故。<a id="a-4k"></a>是故说名多人举。<a id="a-4l"></a>但王如是。<a id="a-4m"></a>此智非智相。<a id="a-4n"></a>但多举非智相。<a id="a-4o"></a>是故名等智。<a id="a-4p"></a>问曰。<a id="a-4q"></a>何以故说苦智。<a id="a-4r"></a>何以故说乃至道智。<a id="a-4s"></a>答曰。<a id="a-4t"></a>谓苦行四行乃至道行四行。<a id="a-4u"></a>是名苦智乃至道智。<a id="a-4v"></a>问曰。<a id="a-4w"></a>世俗智亦苦行四行乃至道行四行。<a id="a-4x"></a>何以故不名苦智至道智。<a id="a-4y"></a>答曰。<a id="a-4z"></a>是世俗智与苦习同一缚。<a id="a-50"></a>是故不名苦智至道智。<a id="a-51"></a>或曰。<a id="a-52"></a>此世俗法诽谤说言。<a id="a-53"></a>无苦无习尽道。<a id="a-54"></a>是故不应说苦智至道智。<a id="a-55"></a>或曰。<a id="a-56"></a>谓苦行四行乃至道行四行。<a id="a-57"></a>能灭坏破有。<a id="a-58"></a>是名苦智乃至道智。<a id="a-59"></a>世俗智虽苦行四行乃至道行四行。<a id="a-5A"></a>但增受长养有。<a id="a-5B"></a>是故非名苦智至道智。<a id="a-5C"></a>或曰。<a id="a-5D"></a>谓苦行四行乃至道行四行。<a id="a-5E"></a>能断有相续。<a id="a-5F"></a>能断轮转生老死。<a id="a-5G"></a>是故名苦智乃至道智。<a id="a-5H"></a>世俗智虽苦行四行乃至道行四行。<a id="a-5I"></a>能相续有轮转生死。<a id="a-5J"></a>是故不名苦智乃至道智。<a id="a-5K"></a>或曰。<a id="a-5L"></a>谓苦行四行乃至道行四行。<a id="a-5M"></a>苦尽趣道。<a id="a-5N"></a>有尽趣道。<a id="a-5O"></a>贪尽趣道。<a id="a-5P"></a>尽生老死趣道。<a id="a-5Q"></a>是故名苦智乃至道智世俗智虽苦行四行乃至道行四行。<a id="a-5R"></a>苦习趣道。<a id="a-5S"></a>有习趣道。<a id="a-5T"></a>贪习趣道。<a id="a-5U"></a>生老死习趣道。<a id="a-5V"></a>是故不名苦智乃至道智。<a id="a-5W"></a>或曰。<a id="a-5X"></a>谓苦行四行乃至道行四行。<a id="a-5Y"></a>非身见种。<a id="a-5Z"></a>非颠倒种。<a id="a-5a"></a>非爱种。<a id="a-5b"></a>非使种。<a id="a-5c"></a>非贪处非恚处非痴处。<a id="a-5d"></a>非杂污非杂毒非杂浊。<a id="a-5e"></a>非在有不堕苦习谛。<a id="a-5f"></a>是名苦智乃至道智。<a id="a-5g"></a>世俗智虽苦行四行乃至道行四行。<a id="a-5h"></a>是身见种颠倒种爱种使种。<a id="a-5i"></a>贪处恚处痴处。<a id="a-5j"></a>杂污杂毒杂浊在有堕苦习谛。<a id="a-5k"></a>是故非名苦智乃至道智。<a id="a-5l"></a>说曰。<a id="a-5m"></a>四事故名为法智。<a id="a-5n"></a>始知法故名为法智。<a id="a-5o"></a>知现法故名为法智。<a id="a-5p"></a>于法非愚故名为法智。<a id="a-5q"></a>于法非欺故名为法智。<a id="a-5r"></a>遥知故名未知智。<a id="a-5s"></a>此亦四事从因遥知果。<a id="a-5t"></a>从果遥知因。<a id="a-5u"></a>从身行口行遥知心。<a id="a-5v"></a>从见善说法遥知世尊。<a id="a-5w"></a>知他心智亦四事。<a id="a-5x"></a>因次第缘增上。<a id="a-5y"></a>此智有四缘。<a id="a-5z"></a>知亦四缘。<a id="a-60"></a>等亦四事。<a id="a-61"></a>名等相续等俗数等所入等。<a id="a-62"></a>苦亦四事。<a id="a-63"></a>生苦老苦病苦衰苦习亦四事。<a id="a-64"></a>行结爱处所。<a id="a-65"></a>尽亦四事。<a id="a-66"></a>一者三结尽。<a id="a-67"></a>二者欲恚薄。<a id="a-68"></a>三者五下分结尽。<a id="a-69"></a>四者一切结尽。<a id="a-6A"></a>道亦四事。<a id="a-6B"></a>一者缘。<a id="a-6C"></a>二者现法安乐游。<a id="a-6D"></a>三者身游戏。<a id="a-6E"></a>四者观所作办。<a id="a-6F"></a>尽智亦四事。<a id="a-6G"></a>空三昧不相应不摄见不与知他心智俱。<a id="a-6H"></a>所求已舍。<a id="a-6I"></a>无生智亦四事。<a id="a-6J"></a>一者依二者方便求三者意四者不转。<a id="a-6K"></a>说曰。<a id="a-6L"></a>一智摄一切智。<a id="a-6M"></a>法智是此性非如法智。<a id="a-6N"></a>但十智性是法。<a id="a-6O"></a>二智摄一切智。<a id="a-6P"></a>有漏无漏相续非相续系非系。<a id="a-6Q"></a>三智摄一切智。<a id="a-6R"></a>法智未知智等智。<a id="a-6S"></a>四智摄一切智。<a id="a-6T"></a>法智未知智知他心智等智。<a id="a-6U"></a>五智摄一切智。<a id="a-6V"></a>苦智习智尽智道智等智。<a id="a-6W"></a>六智摄一切智。<a id="a-6X"></a>苦习尽道智知他心智等智。<a id="a-6Y"></a>七智摄一切智。<a id="a-6Z"></a>法智未知智等智苦习尽道智。<a id="a-6a"></a>八智摄一切智。<a id="a-6b"></a>法智未知智知他心智等智苦智习智尽智道智。</p>
  <p id="a6c">问曰。<a id="a-6d"></a>若八智摄一切智者。<a id="a-6e"></a>余更有八智法界住智涅槃智生死智念宿命智漏尽智妙智尽智无生智。<a id="a-6f"></a>云何此八智摄彼八智。<a id="a-6g"></a>答曰。<a id="a-6h"></a>此八智尽摄彼八智。</p>
  <p id="a6i">问曰。<a id="a-6j"></a>云何此八智摄彼八智。</p>
  <p id="a6k">答曰。<a id="a-6l"></a>法界住智者是法性。<a id="a-6m"></a>彼是四智法智未知智知他心智等智。<a id="a-6n"></a>涅槃智者是尽智。<a id="a-6o"></a>彼是四智法智未知智尽智等智。<a id="a-6p"></a>生死智念宿命智者。<a id="a-6q"></a>本阿毗昙师及罽宾说者一等智。<a id="a-6r"></a>尊者瞿沙说曰。<a id="a-6s"></a>生死智念宿命智六智。<a id="a-6t"></a>法智未知智等智苦智习智道智。<a id="a-6u"></a>除知他心智尽智。<a id="a-6v"></a>问曰。<a id="a-6w"></a>何以故除知他心智。<a id="a-6x"></a>答曰。<a id="a-6y"></a>生死智念宿。<a id="a-6z"></a>命智缘过去未来。<a id="a-70"></a>知他心智缘现在。<a id="a-71"></a>是故除知他心智。<a id="a-72"></a>问曰。<a id="a-73"></a>何以故除尽智。<a id="a-74"></a>答曰。<a id="a-75"></a>生死智念宿命智是有为缘。<a id="a-76"></a>尽智无为缘。<a id="a-77"></a>是故除尽智。<a id="a-78"></a>如是说者生死智念宿命智是一宿命智。<a id="a-79"></a>有漏尽智者。<a id="a-7A"></a>或有说。<a id="a-7B"></a>谓智有漏尽缘是漏尽智。<a id="a-7C"></a>更有说者。<a id="a-7D"></a>漏尽智者漏尽意中可得。<a id="a-7E"></a>是漏尽智。<a id="a-7F"></a>谓说漏尽缘。<a id="a-7G"></a>是漏尽智者此四智。<a id="a-7H"></a>法智未知智尽智等智。<a id="a-7I"></a>谓说漏尽意中可得。<a id="a-7J"></a>是漏尽智者一切十智漏尽意中可得。<a id="a-7K"></a>妙智者本阿毗昙师及罽宾说一智等智。<a id="a-7L"></a>尊者瞿沙说曰。<a id="a-7M"></a>妙智者七智。<a id="a-7N"></a>法智未知智知他心智等智苦智习智道智除尽智。<a id="a-7O"></a>问曰。<a id="a-7P"></a>何以故除尽智。<a id="a-7Q"></a>答曰。<a id="a-7R"></a>妙智者有为缘尽智者无为缘。<a id="a-7S"></a>是故除尽智。<a id="a-7T"></a>如是说者妙智一等智尽智。<a id="a-7U"></a>无生智者六智。<a id="a-7V"></a>法智未知智苦智习智尽智道智除知他心智等智。<a id="a-7W"></a>问曰。<a id="a-7X"></a>何以故除知他心智。<a id="a-7Y"></a>答曰。<a id="a-7Z"></a>尽智无生智知他心智。<a id="a-7a"></a>不相应故除知他心智。<a id="a-7b"></a>问曰。<a id="a-7c"></a>何以故除等智。<a id="a-7d"></a>答曰。<a id="a-7e"></a>尽智无生智是无漏。<a id="a-7f"></a>等智是有漏。<a id="a-7g"></a>是故除等智。<a id="a-7h"></a>如是此八智摄彼八智。<a id="a-7i"></a>说曰。<a id="a-7j"></a>一切智当言一智。<a id="a-7k"></a>智知故。<a id="a-7l"></a>知如法故。<a id="a-7m"></a>十智当言法智。<a id="a-7n"></a>性法故。<a id="a-7o"></a>十智当言妙智。<a id="a-7p"></a>愿满故。<a id="a-7q"></a>十智当言尽智。<a id="a-7r"></a>得漏尽故。<a id="a-7s"></a>十智当言无生智。<a id="a-7t"></a>不转故。<a id="a-7u"></a>问曰。<a id="a-7v"></a>此八智几欲界系。<a id="a-7w"></a>几色界系。<a id="a-7x"></a>几无色界系。<a id="a-7y"></a>几不系。<a id="a-7z"></a>答曰。<a id="a-80"></a>六智是不系。<a id="a-81"></a>等智三界系。<a id="a-82"></a>知他心智或色界系或不系。<a id="a-83"></a>地者法智。<a id="a-84"></a>六地未至中间根本四禅。<a id="a-85"></a>未知智者九地。<a id="a-86"></a>此六地及三无色。<a id="a-87"></a>知他心智根本四禅。</p>
  <p id="a88">问曰。<a id="a-89"></a>何以故根本四禅。<a id="a-8A"></a>答曰。<a id="a-8B"></a>神通故谓神通定可得。<a id="a-8C"></a>彼知他心智可得非根本地及无色。<a id="a-8D"></a>非神通定可得。<a id="a-8E"></a>等智十一地。<a id="a-8F"></a>苦智习智尽智道智法智分六地。<a id="a-8G"></a>未知智分九地。<a id="a-8H"></a>依者法智知他心智依欲界。<a id="a-8I"></a>未知智等智依三界。<a id="a-8J"></a>苦智习智尽智道智法智分依欲界。<a id="a-8K"></a>未知智分依三界。<a id="a-8L"></a>行者法智未知智十六行。<a id="a-8M"></a>知他心智道四行。<a id="a-8N"></a>等智或十六行。<a id="a-8O"></a>或离十六行。<a id="a-8P"></a>苦智习智尽智道智各四行。<a id="a-8Q"></a>缘者法智未知智四谛缘。<a id="a-8R"></a>知他心智欲界色界缘。<a id="a-8S"></a>他有漏无漏心心数法等智。<a id="a-8T"></a>或四谛缘或离四谛。<a id="a-8U"></a>苦智苦谛缘。<a id="a-8V"></a>习智习谛缘。<a id="a-8W"></a>尽智尽谛缘。<a id="a-8X"></a>道智道谛缘。<a id="a-8Y"></a>意止者法智未知智苦智习智道智四意止。<a id="a-8Z"></a>尽智法意止。<a id="a-8a"></a>知他心智心意止。<a id="a-8b"></a>等智或四意止。<a id="a-8c"></a>或离四意止。<a id="a-8d"></a>智者即智定者。<a id="a-8e"></a>法智未知智三三昧相应。<a id="a-8f"></a>知他心智道无愿相应。<a id="a-8g"></a>等智或三三昧相应。<a id="a-8h"></a>或不相应。<a id="a-8i"></a>苦智二三昧相应。<a id="a-8j"></a>习智尽智道智各一三昧相应。<a id="a-8k"></a>痛者法智未知智知他心智苦智习智尽智道智总三根相应。<a id="a-8l"></a>乐根喜根护根。<a id="a-8m"></a>等智五根相应。<a id="a-8n"></a>问曰。<a id="a-8o"></a>当言过去耶。<a id="a-8p"></a>当言未来耶。<a id="a-8q"></a>当言现在耶。<a id="a-8r"></a>答曰。<a id="a-8s"></a>当言过去当言未来当言现在。<a id="a-8t"></a>问曰。<a id="a-8u"></a>当言过去缘耶。<a id="a-8v"></a>当言未来缘耶。<a id="a-8w"></a>当言现在缘耶。<a id="a-8x"></a>答曰。<a id="a-8y"></a>法智未知智等智或过去缘。<a id="a-8z"></a>或未来缘。<a id="a-90"></a>或现在缘。<a id="a-91"></a>或离世缘。<a id="a-92"></a>知他心智当言现在缘。<a id="a-93"></a>苦智习智道智当言过去缘。<a id="a-94"></a>当言未来缘。<a id="a-95"></a>当言现在缘。<a id="a-96"></a>尽智当言离世缘。<a id="a-97"></a>问曰。<a id="a-98"></a>当言名缘耶。<a id="a-99"></a>当言义缘耶。<a id="a-9A"></a>答曰。<a id="a-9B"></a>当言名缘当言义缘。<a id="a-9C"></a>问曰。<a id="a-9D"></a>当言己意缘耶。<a id="a-9E"></a>当言他意缘耶。<a id="a-9F"></a>当言离意缘耶。<a id="a-9G"></a>答曰。<a id="a-9H"></a>法智未知智等智当言己意缘。<a id="a-9I"></a>当言他意缘。<a id="a-9J"></a>当言离意缘。<a id="a-9K"></a>知他心智他意缘。<a id="a-9L"></a>苦智习智道智当言己意缘。<a id="a-9M"></a>当言他意缘。<a id="a-9N"></a>尽智。<a id="a-9O"></a>当言离意缘。<a id="a-9P"></a>广说八智处尽。</p>
  <p data-pb></p>
  <h2 id="a9Q">三三昧处第四十</h2>
  <p id="a9R">三三昧者。<a id="a-9S"></a>空三昧无愿三昧无想三昧。<a id="a-9T"></a>问曰。<a id="a-9U"></a>应说一三昧。<a id="a-9V"></a>如十大地十心心数法。<a id="a-9W"></a>如五根五力七觉种八道种。<a id="a-9X"></a>说一三昧应说二三昧。<a id="a-9Y"></a>如所说有漏无漏。<a id="a-9Z"></a>相续不相续。<a id="a-9a"></a>系不系。<a id="a-9b"></a>应说四三昧。<a id="a-9c"></a>如所说欲界系色界系无色界系不系。<a id="a-9d"></a>应说五三昧。<a id="a-9e"></a>如所说欲界系色界系无色界系断无断。<a id="a-9f"></a>应说六三昧。<a id="a-9g"></a>如所说欲界系色界系无色界系学无学非学非无学。<a id="a-9h"></a>应说九三昧。<a id="a-9i"></a>如所说增上增上中增上软。<a id="a-9j"></a>中上中中中软。<a id="a-9k"></a>软上软中软软。<a id="a-9l"></a>应说十八三昧。<a id="a-9m"></a>有漏九种无漏九种意故。<a id="a-9n"></a>一时顷有无量三昧。<a id="a-9o"></a>云何一三昧广施设三三昧。<a id="a-9p"></a>云何无量三昧略施设三三昧耶。<a id="a-9q"></a>答曰。<a id="a-9r"></a>以三事故。<a id="a-9s"></a>一行二不愿三缘。<a id="a-9t"></a>行者空三昧行二行。<a id="a-9u"></a>空行非我行。<a id="a-9v"></a>不愿者。<a id="a-9w"></a>不愿有故。<a id="a-9x"></a>问曰。<a id="a-9y"></a>若不愿是无愿者亦不愿道耶。<a id="a-9z"></a>答曰。<a id="a-A0"></a>不也。<a id="a-A1"></a>何以故。<a id="a-A2"></a>无愿者是圣道能除有。<a id="a-A3"></a>以故不愿有。<a id="a-A4"></a>圣道者不愿道。<a id="a-A5"></a>何况愿有缘者无想。<a id="a-A6"></a>离十想法故。<a id="a-A7"></a>十想法者。<a id="a-A8"></a>五界想。<a id="a-A9"></a>色声香味细滑。<a id="a-AA"></a>二众生想。<a id="a-AB"></a>男想女想。<a id="a-AC"></a>三有为有为想。<a id="a-AD"></a>生老无常。<a id="a-AE"></a>此者彼中无一。<a id="a-AF"></a>是离十想法故名无想。<a id="a-AG"></a>是谓三事故行不愿缘说三三昧。<a id="a-AH"></a>或曰。<a id="a-AI"></a>除结故说三三昧。<a id="a-AJ"></a>空三昧除身见。<a id="a-AK"></a>无愿三昧除戒盗。<a id="a-AL"></a>无想三昧除疑。<a id="a-AM"></a>是谓除结故说三三昧。<a id="a-AN"></a>彼施设中说谓空三昧。<a id="a-AO"></a>即是空三昧非无愿。<a id="a-AP"></a>非无想。<a id="a-AQ"></a>谓无愿即是无愿。<a id="a-AR"></a>非空三昧非无想。<a id="a-AS"></a>谓无想三昧即是无想。<a id="a-AT"></a>非空三昧非无愿。</p>
  <p id="aAU">问曰。<a id="a-AV"></a>何以故别说三。<a id="a-AW"></a>答曰。<a id="a-AX"></a>行各异故。<a id="a-AY"></a>谓空三昧行。<a id="a-AZ"></a>此行非无愿行非无想行。<a id="a-Aa"></a>谓无愿行。<a id="a-Ab"></a>此行非空三昧行非无想行。<a id="a-Ac"></a>谓无想行。<a id="a-Ad"></a>此行非空三昧行非无愿行。<a id="a-Ae"></a>是谓行各异故别说三三昧。<a id="a-Af"></a>复如所说。<a id="a-Ag"></a>谓空三昧即是空三昧。<a id="a-Ah"></a>亦是无愿非无想。<a id="a-Ai"></a>谓无愿即是无愿。<a id="a-Aj"></a>亦是空三昧非无想。<a id="a-Ak"></a>谓无想即是无想。<a id="a-Al"></a>非空三昧亦非无愿。<a id="a-Am"></a>问曰。<a id="a-An"></a>何以故并说二别说一。<a id="a-Ao"></a>答曰。<a id="a-Ap"></a>一时得故。<a id="a-Aq"></a>共除结故。<a id="a-Ar"></a>一时得者。<a id="a-As"></a>若依空三昧取证亦得无愿。<a id="a-At"></a>若依无愿取证亦得空三昧。<a id="a-Au"></a>共除结者。<a id="a-Av"></a>此二俱具若断除结种。<a id="a-Aw"></a>是谓一时得故。<a id="a-Ax"></a>共除结故。<a id="a-Ay"></a>并说二别说一。<a id="a-Az"></a>复如所说。<a id="a-B0"></a>谓空三昧即是空三昧。<a id="a-B1"></a>亦是无愿亦是无想。<a id="a-B2"></a>问曰。<a id="a-B3"></a>何以故一切并说。<a id="a-B4"></a>答曰。<a id="a-B5"></a>此三昧空无有常计常。<a id="a-B6"></a>常住不变易以是故一切并说谓无愿即是无愿亦是空三昧亦是无想。<a id="a-B7"></a>问曰。<a id="a-B8"></a>何以故此三昧无愿。<a id="a-B9"></a>答曰。<a id="a-BA"></a>此三昧不愿淫恚痴。<a id="a-BB"></a>亦不愿受当来有。<a id="a-BC"></a>是故此三昧是无愿。<a id="a-BD"></a>谓无愿三昧即是无想。<a id="a-BE"></a>亦是空三昧亦是无愿。<a id="a-BF"></a>问曰。<a id="a-BG"></a>何以故此三昧是无想。<a id="a-BH"></a>答曰。<a id="a-BI"></a>此三昧无有色想。<a id="a-BJ"></a>无有声香味细滑法想。<a id="a-BK"></a>是故此三昧无想。<a id="a-BL"></a>问曰。<a id="a-BM"></a>三三昧有何性。<a id="a-BN"></a>答曰。<a id="a-BO"></a>行阴性。<a id="a-BP"></a>界者或三界系或不系。<a id="a-BQ"></a>地者或十一地或九地。<a id="a-BR"></a>依者依三界。<a id="a-BS"></a>行者空三昧有二行。<a id="a-BT"></a>空行非我行。<a id="a-BU"></a>无愿有十行。<a id="a-BV"></a>无常行因习本缘道正趣出要。<a id="a-BW"></a>无想有四行。<a id="a-BX"></a>尽止妙离。<a id="a-BY"></a>此中应作四句。<a id="a-BZ"></a>谓空三昧亦是行空行耶。<a id="a-Ba"></a>答曰。<a id="a-Bb"></a>或空三昧非行空行。<a id="a-Bc"></a>云何空三昧非行空行耶。<a id="a-Bd"></a>答曰。<a id="a-Be"></a>谓空三昧行非我行。<a id="a-Bf"></a>是谓空三昧非行空行。<a id="a-Bg"></a>云何空行非空三昧耶。<a id="a-Bh"></a>答曰。<a id="a-Bi"></a>谓空三昧行空行时相应诸法。<a id="a-Bj"></a>是谓行空行非空三昧。<a id="a-Bk"></a>云何空三昧亦是行空行。<a id="a-Bl"></a>答曰。<a id="a-Bm"></a>谓空三昧行空行。<a id="a-Bn"></a>是谓空三昧亦是行空行。<a id="a-Bo"></a>云何非空三昧亦非行空行。<a id="a-Bp"></a>答曰。<a id="a-Bq"></a>若即取此种类。<a id="a-Br"></a>应说谓空三昧行。<a id="a-Bs"></a>余行相应法。<a id="a-Bt"></a>若不即取此种类。<a id="a-Bu"></a>应说除此行如行。<a id="a-Bv"></a>如是已行当行。<a id="a-Bw"></a>如空行三四句。<a id="a-Bx"></a>如是无我行亦三四句。<a id="a-By"></a>是谓空三昧六四句。<a id="a-Bz"></a>无愿三十。<a id="a-C0"></a>无想十二。<a id="a-C1"></a>并说四十八四句。<a id="a-C2"></a>缘者空三昧缘苦谛。<a id="a-C3"></a>无愿缘三谛。<a id="a-C4"></a>无想缘尽谛。<a id="a-C5"></a>意止者空三昧无愿四意止。<a id="a-C6"></a>无想法意。<a id="a-C7"></a>止智者虽性非智。<a id="a-C8"></a>空三昧四智相应。<a id="a-C9"></a>法智未知智苦智等智。<a id="a-CA"></a>无愿七智相应。<a id="a-CB"></a>法智未知智等智知他心智苦智习智道智。<a id="a-CC"></a>无想四智相应。<a id="a-CD"></a>法智未知智尽智等智。<a id="a-CE"></a>定者即定。<a id="a-CF"></a>痛者三痛相应。<a id="a-CG"></a>乐根喜根护根。<a id="a-CH"></a>问曰。<a id="a-CI"></a>当言过去耶。<a id="a-CJ"></a>当言未来耶。<a id="a-CK"></a>当言现在耶。<a id="a-CL"></a>答曰。<a id="a-CM"></a>当言过去。<a id="a-CN"></a>当言未来。<a id="a-CO"></a>当言现在。<a id="a-CP"></a>问曰。<a id="a-CQ"></a>当言过去缘耶。<a id="a-CR"></a>当言未来缘耶。<a id="a-CS"></a>当言现在缘耶。<a id="a-CT"></a>当言非世缘耶。<a id="a-CU"></a>答曰。<a id="a-CV"></a>空无愿当言过去缘。<a id="a-CW"></a>当言未来缘。<a id="a-CX"></a>当言现在缘。<a id="a-CY"></a>无想者当言非世缘。<a id="a-CZ"></a>问曰。<a id="a-Ca"></a>当言名缘耶。<a id="a-Cb"></a>当言义缘耶。<a id="a-Cc"></a>答曰。<a id="a-Cd"></a>当言名缘当言义缘。<a id="a-Ce"></a>问曰。<a id="a-Cf"></a>当言己意缘耶。<a id="a-Cg"></a>当言他意缘耶。<a id="a-Ch"></a>当言非意缘。<a id="a-Ci"></a>答曰。<a id="a-Cj"></a>空三昧无愿当言己意缘。<a id="a-Ck"></a>当言他意缘。<a id="a-Cl"></a>无想三昧当言非意缘。<a id="a-Cm"></a>此是三三昧性。<a id="a-Cn"></a>已种相身所有自然。<a id="a-Co"></a>说性已当说行。<a id="a-Cp"></a>何以故说三昧。<a id="a-Cq"></a>三昧有何义。<a id="a-Cr"></a>答曰。<a id="a-Cs"></a>三事故说三昧。<a id="a-Ct"></a>一等二相续三缘缚。<a id="a-Cu"></a>等者众生久时心数法乱。<a id="a-Cv"></a>谓令正真。<a id="a-Cw"></a>因三昧故。<a id="a-Cx"></a>相续者众生久时心数法不次第生。<a id="a-Cy"></a>若生善便有不善无记。<a id="a-Cz"></a>若生不善便有善无记。<a id="a-D0"></a>若生无记便有善不善。<a id="a-D1"></a>谓令一向次第生善相缚相续除不善无记。<a id="a-D2"></a>唯因三昧故。<a id="a-D3"></a>缘缚者众生久时心数法散。<a id="a-D4"></a>色声香味细滑法。<a id="a-D5"></a>谓令摄捡缚一缘中。<a id="a-D6"></a>因三昧故。<a id="a-D7"></a>是谓三事故等相续缘缚说三昧。<a id="a-D8"></a>或曰。<a id="a-D9"></a>以三事故。<a id="a-DA"></a>一摄二不散三不舍说三昧。<a id="a-DB"></a>或曰。<a id="a-DC"></a>复有三事故。<a id="a-DD"></a>一者一意二不散三相续说三昧。<a id="a-DE"></a>如世尊契经说三三昧三解脱门。<a id="a-DF"></a>问曰。<a id="a-DG"></a>三三昧者。<a id="a-DH"></a>空三昧无愿无相解脱门。<a id="a-DI"></a>亦空三昧无愿无相。<a id="a-DJ"></a>此二何差别。<a id="a-DK"></a>答曰。<a id="a-DL"></a>三昧者有漏无漏。<a id="a-DM"></a>解脱门者一向无漏。<a id="a-DN"></a>是谓差别。<a id="a-DO"></a>问曰。<a id="a-DP"></a>此论更有论生。<a id="a-DQ"></a>何以故三昧有漏无漏。<a id="a-DR"></a>解脱门一向无漏耶。<a id="a-DS"></a>答曰。<a id="a-DT"></a>此是解脱门。<a id="a-DU"></a>解脱门者不应有漏。<a id="a-DV"></a>亦不应系缚。<a id="a-DW"></a>是故三昧有漏无漏。<a id="a-DX"></a>解脱门一向无漏。</p>
  <p id="aDY">问曰。<a id="a-DZ"></a>解脱门者。<a id="a-Da"></a>为取证故解脱门耶。<a id="a-Db"></a>为有漏尽故解脱门耶。<a id="a-Dc"></a>若取证故解脱门者。<a id="a-Dd"></a>应苦法忍相应是解脱门余者非。<a id="a-De"></a>若有漏尽故解脱门者。<a id="a-Df"></a>应金刚三昧相应是解脱门。<a id="a-Dg"></a>余者非。<a id="a-Dh"></a>作此论已。<a id="a-Di"></a>答曰。<a id="a-Dj"></a>解脱者。<a id="a-Dk"></a>取证故亦漏尽故。<a id="a-Dl"></a>问曰。<a id="a-Dm"></a>若取证漏尽故是解脱门者。<a id="a-Dn"></a>应苦法忍相应是解脱门余者非。<a id="a-Do"></a>答曰。<a id="a-Dp"></a>一切取证故。<a id="a-Dq"></a>得一切漏尽。<a id="a-Dr"></a>故名为解脱门。<a id="a-Ds"></a>问曰。<a id="a-Dt"></a>何以故名为门。<a id="a-Du"></a>答曰。<a id="a-Dv"></a>向面故名为门。<a id="a-Dw"></a>如勇健夫执楯自障。<a id="a-Dx"></a>以极利刀害彼怨家。<a id="a-Dy"></a>如是行者三昧向面已。<a id="a-Dz"></a>以利慧刀害结怨家。<a id="a-E0"></a>如是谓向面故名为门。<a id="a-E1"></a>如世尊契经以三三昧为鬘。<a id="a-E2"></a>问曰。<a id="a-E3"></a>何以故佛世尊说三三昧为鬘。<a id="a-E4"></a>答曰。<a id="a-E5"></a>增上恭敬故。<a id="a-E6"></a>极妙故。<a id="a-E7"></a>如人以鬘冠首。<a id="a-E8"></a>妙故他所恭敬。<a id="a-E9"></a>如是行者以三三昧鬘冠首。<a id="a-EA"></a>妙故天及人增上恭敬。<a id="a-EB"></a>是谓增上恭敬妙故说三三昧为鬘。<a id="a-EC"></a>或曰。<a id="a-ED"></a>如人首冠华鬘风不乱其发。<a id="a-EE"></a>如是圣三三昧冠首善根功德。<a id="a-EF"></a>觉观风不能乱以故尔。<a id="a-EG"></a>或曰。<a id="a-EH"></a>如人以綖结花作鬘久住不速解散。<a id="a-EI"></a>如是圣三三昧结功德鬘。<a id="a-EJ"></a>得久住不速遗忘以故尔。<a id="a-EK"></a>或曰。<a id="a-EL"></a>如人以华结作鬘多有所直。<a id="a-EM"></a>如是圣以三三昧结功德鬘多有所直。<a id="a-EN"></a>取证得果除结漏尽。<a id="a-EO"></a>因此事故佛契经说。<a id="a-EP"></a>舍利弗圣弟子成就三三昧鬘。<a id="a-EQ"></a>除去不善修行于善以故尔。<a id="a-ER"></a>或曰。<a id="a-ES"></a>谓以三三昧广师子吼。<a id="a-ET"></a>如所说尊者舍利弗游拘萨罗止山林中。<a id="a-EU"></a>离彼不远有异学亦在中止。<a id="a-EV"></a>彼时人民于四月节会游戏。<a id="a-EW"></a>彼异学少有事缘。<a id="a-EX"></a>下山林至人间。<a id="a-EY"></a>遇彼节会得酒肉丰足。<a id="a-EZ"></a>彼醉挟瓶还本山林。<a id="a-Ea"></a>彼遥见尊者舍利弗。<a id="a-Eb"></a>见已轻之。<a id="a-Ec"></a>甚奇我亦止于林彼亦止于林。<a id="a-Ed"></a>我亦出家彼亦出家。<a id="a-Ee"></a>我亦舍妻色彼亦舍妻色。<a id="a-Ef"></a>我有如此乐彼有如此苦。<a id="a-Eg"></a>即时说偈曰。</p>
  <p id="aEh">美酒我饮醉　　今复持一瓶</p>
  <p id="aEi">山地草树木　　视之一金色</p>
  <p id="aEj">于是尊者舍利弗作是念。<a id="a-Ek"></a>此死瘦梵志能说此偈。<a id="a-El"></a>我岂不能以偈答之。<a id="a-Em"></a>即时说偈曰。</p>
  <p id="aEn">我饮无想酒　　持空三昧瓶</p>
  <p id="aEo">山地草树木　　视之如弃唾</p>
  <p id="aEp">尊者舍利弗于此偈中以三三昧作师子吼。<a id="a-Eq"></a>我饮无想酒者。<a id="a-Er"></a>此现无想三昧。<a id="a-Es"></a>持空三昧瓶者。<a id="a-Et"></a>此现空三昧。<a id="a-Eu"></a>山地草树木视之如弃唾者。<a id="a-Ev"></a>此现无愿三昧。<a id="a-Ew"></a>如是此偈中尊者舍利弗作师子吼。<a id="a-Ex"></a>以是故佛契经说三三昧为鬘。<a id="a-Ey"></a>问曰。<a id="a-Ez"></a>死瘦者。<a id="a-F0"></a>无命根无意非众生数。<a id="a-F1"></a>彼梵志有命有意是众生数。<a id="a-F2"></a>何以故说言死瘦耶。<a id="a-F3"></a>答曰。<a id="a-F4"></a>以彼轻易意故言死瘦。<a id="a-F5"></a>或曰。<a id="a-F6"></a>彼无慧命根故言死瘦。<a id="a-F7"></a>说曰。<a id="a-F8"></a>此说多有无想。<a id="a-F9"></a>或以空三昧说无想。<a id="a-FA"></a>或以见道说无想。<a id="a-FB"></a>或以无疑说无想。<a id="a-FC"></a>或以非想非不想说无想。<a id="a-FD"></a>或无相即说无想。<a id="a-FE"></a>或以空三昧说无想者。<a id="a-FF"></a>如所说我本无想。<a id="a-FG"></a>三昧所为所行。<a id="a-FH"></a>谓我所为所行者。<a id="a-FI"></a>我今便止不欲。<a id="a-FJ"></a>谓彼比丘思惟空法。<a id="a-FK"></a>便忘众生想不见男女。<a id="a-FL"></a>此是空三昧说无想。<a id="a-FM"></a>复次空三昧说无想者。<a id="a-FN"></a>如所说有一比丘。<a id="a-FO"></a>得空解脱门。<a id="a-FP"></a>而不自知何果何功德。<a id="a-FQ"></a>彼作是念。<a id="a-FR"></a>谁能为我记此三昧果及功德。<a id="a-FS"></a>复作是念。<a id="a-FT"></a>尊者阿难圣所称誉。<a id="a-FU"></a>世尊印可阿难。<a id="a-FV"></a>必能为我记此三昧果及功德。<a id="a-FW"></a>复作是念。<a id="a-FX"></a>若我至尊者阿难所。<a id="a-FY"></a>问此三昧何果功德者。<a id="a-FZ"></a>或能尊者阿难还问我。<a id="a-Fa"></a>比丘得此三昧耶。<a id="a-Fb"></a>我若说得云何示他功德。<a id="a-Fc"></a>我若言不得云何欺彼上尊。<a id="a-Fd"></a>比丘我若默然住。<a id="a-Fe"></a>云何触娆上尊。<a id="a-Ff"></a>比丘复作念。<a id="a-Fg"></a>我当寻从尊者阿难。<a id="a-Fh"></a>或能自他从尊者阿难所闻此事。<a id="a-Fi"></a>于是彼比丘六年中寻从尊者阿难而不闻此事。<a id="a-Fj"></a>于是彼比丘后时从坐起。<a id="a-Fk"></a>整衣服偏露右肩。<a id="a-Fl"></a>叉手向尊者阿难。<a id="a-Fm"></a>白尊者阿难曰。<a id="a-Fn"></a>尊者阿难。<a id="a-Fo"></a>谓此三昧精勤修行不增不减。<a id="a-Fp"></a>如水定住。<a id="a-Fq"></a>住故解脱。<a id="a-Fr"></a>解脱故住。<a id="a-Fs"></a>此三昧何果何功德耶。<a id="a-Ft"></a>尊者阿难问曰。<a id="a-Fu"></a>比丘。<a id="a-Fv"></a>汝得此三昧耶。<a id="a-Fw"></a>比丘对曰。<a id="a-Fx"></a>唯然尊者阿难。<a id="a-Fy"></a>得此三昧。<a id="a-Fz"></a>尊者阿难说曰。<a id="a-G0"></a>比丘谓此三昧精勤修行不增不减。<a id="a-G1"></a>如水定住。<a id="a-G2"></a>住故解脱。<a id="a-G3"></a>解脱故住。<a id="a-G4"></a>比丘。<a id="a-G5"></a>此三昧智果智功德。<a id="a-G6"></a>比丘不久当得智。<a id="a-G7"></a>精勤修行者勇猛专志。<a id="a-G8"></a>是故说精勤修行。<a id="a-G9"></a>不增不减者不增涅槃不减生死。<a id="a-GA"></a>是故说不增不减。<a id="a-GB"></a>或曰。<a id="a-GC"></a>不增者除我故。<a id="a-GD"></a>不减者除是我故。<a id="a-GE"></a>或曰。<a id="a-GF"></a>不增者除我见故。<a id="a-GG"></a>不减者除有我见故。<a id="a-GH"></a>是故说不增不减。<a id="a-GI"></a>如水定住者。<a id="a-GJ"></a>如泉眼出水覆泉眼不舍。<a id="a-GK"></a>如是彼三昧所缘生而不舍彼缘。<a id="a-GL"></a>比丘此三昧智果智功德者。<a id="a-GM"></a>取证得果漏尽故。<a id="a-GN"></a>说智果智功德。<a id="a-GO"></a>于是彼比丘闻尊者阿难善方喻说。<a id="a-GP"></a>内怀欢喜诵习受持已。<a id="a-GQ"></a>礼尊者阿难足。<a id="a-GR"></a>绕尊者阿难已而去。<a id="a-GS"></a>彼比丘因尊者阿难教授。<a id="a-GT"></a>独靖寂燕坐心不放逸。<a id="a-GU"></a>精勤游已知法至得阿罗汉。<a id="a-GV"></a>此是空三昧说无想。<a id="a-GW"></a>见道说无想者。<a id="a-GX"></a>如所说目揵连。<a id="a-GY"></a>彼鞮舍梵不为汝记第六无想行人耶。<a id="a-GZ"></a>第六无想行人者。<a id="a-Ga"></a>坚信坚法。<a id="a-Gb"></a>此义说第六无想行人。<a id="a-Gc"></a>彼无想不可数不可施设。<a id="a-Gd"></a>或此住或彼住。<a id="a-Ge"></a>或苦法忍或苦法智。<a id="a-Gf"></a>或苦未知忍或苦未知智。<a id="a-Gg"></a>或习法忍或习法智。<a id="a-Gh"></a>或习未知忍或习未知智。<a id="a-Gi"></a>或尽法忍或尽法智。<a id="a-Gj"></a>或尽未知忍或尽未知智。<a id="a-Gk"></a>或道法忍或道法智。<a id="a-Gl"></a>或道未知忍。<a id="a-Gm"></a>是谓无想不可数不可施设。<a id="a-Gn"></a>以是故坚信坚法。<a id="a-Go"></a>说第六无想人。<a id="a-Gp"></a>此中见道说无想。<a id="a-Gq"></a>问曰。<a id="a-Gr"></a>何以故此见道说无想。<a id="a-Gs"></a>答曰。<a id="a-Gt"></a>见道速疾道捷疾。<a id="a-Gu"></a>道不住故。<a id="a-Gv"></a>以是故见道说无想。<a id="a-Gw"></a>或无疑说无想者。<a id="a-Gx"></a>如所说尊者瞿多有欲想有恚想有痴想。<a id="a-Gy"></a>若无者。<a id="a-Gz"></a>是谓无想是谓无疑。<a id="a-H0"></a>此中说无疑是无想。<a id="a-H1"></a>问曰。<a id="a-H2"></a>何以故说无疑是无想。<a id="a-H3"></a>答曰。<a id="a-H4"></a>结者能令退因结相故。<a id="a-H5"></a>无疑不减不退。<a id="a-H6"></a>以是故无疑说无想。<a id="a-H7"></a>或非想非不想说无想者。<a id="a-H8"></a>如所说彼度一切无所有处非想非不想处成就游。<a id="a-H9"></a>此中非想非不想说无想。<a id="a-HA"></a>问曰。<a id="a-HB"></a>何以故非想非不想说无想。<a id="a-HC"></a>答曰。<a id="a-HD"></a>彼想亦非定非想亦非定。<a id="a-HE"></a>想非定者。<a id="a-HF"></a>如七想正受。<a id="a-HG"></a>非想亦非定者。<a id="a-HH"></a>如无想正受想灭。<a id="a-HI"></a>正受钝故不利故不捷疾故。<a id="a-HJ"></a>无想即说无想者。<a id="a-HK"></a>如所说三三昧空三昧无愿无想。<a id="a-HL"></a>此中无想即说无想。<a id="a-HM"></a>如世尊说。<a id="a-HN"></a>空三昧上尊所居。<a id="a-HO"></a>问曰。<a id="a-HP"></a>何以故说空三昧上尊所居。<a id="a-HQ"></a>答曰。<a id="a-HR"></a>上尊多游中故。<a id="a-HS"></a>三千大千国土。<a id="a-HT"></a>佛世尊于功德中最为上尊。<a id="a-HU"></a>彼多游此中。<a id="a-HV"></a>第二上尊尊者舍利弗彼亦多游此中。<a id="a-HW"></a>是谓上尊所居多游此中。<a id="a-HX"></a>名空三昧上尊所居。<a id="a-HY"></a>或曰。<a id="a-HZ"></a>谓空三昧于此法不共居故。<a id="a-Ha"></a>说空三昧上尊所居。<a id="a-Hb"></a>虽百岁在此外法者。<a id="a-Hc"></a>但彼故名为小成就。<a id="a-Hd"></a>愚法故。<a id="a-He"></a>虽七岁在此法者。<a id="a-Hf"></a>但彼名为上尊成就。<a id="a-Hg"></a>上尊法故。<a id="a-Hh"></a>谓空三昧于此法不共居故。<a id="a-Hi"></a>名为上尊所居。</p>
  <p id="aHj">问曰。<a id="a-Hk"></a>无愿无想于此外法为有耶为无耶。<a id="a-Hl"></a>答曰。<a id="a-Hm"></a>虽无根本无愿无想。<a id="a-Hn"></a>或有相似无愿行相似是粗行。<a id="a-Ho"></a>无想行相似是止行。<a id="a-Hp"></a>一切九十六种术无有似空三昧。<a id="a-Hq"></a>况根本空三昧。<a id="a-Hr"></a>谓空三昧于法此不共居。<a id="a-Hs"></a>是故说上尊所居。<a id="a-Ht"></a>或曰。<a id="a-Hu"></a>定住故说空三昧上尊所居。<a id="a-Hv"></a>此众生未观空故。<a id="a-Hw"></a>常乱驰逸狂奔不住如水扰动。<a id="a-Hx"></a>意如是不住。<a id="a-Hy"></a>若观空法已。<a id="a-Hz"></a>定住不移动如须弥山。<a id="a-I0"></a>是谓定住。<a id="a-I1"></a>故说空三昧上尊所居。<a id="a-I2"></a>或曰。<a id="a-I3"></a>一切爱非爱便不便善不善乐具苦具不共俱。<a id="a-I4"></a>是故说空三昧上尊所居。<a id="a-I5"></a>如所说尊者舍利弗母命终。<a id="a-I6"></a>弟子退服还家。<a id="a-I7"></a>当尔时黑齿比丘常与尊者舍利弗不相得。<a id="a-I8"></a>彼作是念。<a id="a-I9"></a>我当至彼说此凶问。<a id="a-IA"></a>便诣尊者舍利弗所。<a id="a-IB"></a>到已说曰。<a id="a-IC"></a>尊者舍利弗欲知不。<a id="a-ID"></a>尊母命终。<a id="a-IE"></a>弟子退服还家。<a id="a-IF"></a>尊者舍利弗说曰。<a id="a-IG"></a>黑齿比丘。<a id="a-IH"></a>此者知当如何。<a id="a-II"></a>如汝所说母命终者此有之性谁生不死者。<a id="a-IJ"></a>汝所说弟子退服还家者。<a id="a-IK"></a>此凡夫人性常移动。<a id="a-IL"></a>世尊说唯一圣人常不移动。<a id="a-IM"></a>如所说阿难见谛之人。<a id="a-IN"></a>知已犯戒舍戒退服还家者。<a id="a-IO"></a>非有此处。<a id="a-IP"></a>黑齿比丘作是念。<a id="a-IQ"></a>虽有斯言心必不乐。<a id="a-IR"></a>尔时尊者舍利弗见此事。<a id="a-IS"></a>清旦整服持钵入舍卫分卫。<a id="a-IT"></a>分卫已食后举衣钵澡洗手足。<a id="a-IU"></a>以尼师檀着左肩上。<a id="a-IV"></a>入安陀林坐禅。<a id="a-IW"></a>尊者舍利弗安陀林坐禅时作是念。<a id="a-IX"></a>世间颇有极好妙事可爱。<a id="a-IY"></a>谓当变易起我愁忧苦恼耶。<a id="a-IZ"></a>复作是念。<a id="a-Ia"></a>世间无有极好妙事可爱。<a id="a-Ib"></a>谓当变易起我愁忧苦恼。<a id="a-Ic"></a>尔时尊者舍利弗晡时从禅起。<a id="a-Id"></a>出安陀林诣祇树给孤独园。<a id="a-Ie"></a>尊者阿难遥见尊者舍利弗来。<a id="a-If"></a>见已说曰。<a id="a-Ig"></a>善来尊者舍利弗。<a id="a-Ih"></a>为从何来何处坐禅。<a id="a-Ii"></a>尔时尊者舍利弗答曰。<a id="a-Ij"></a>阿难。<a id="a-Ik"></a>从安陀林来在彼坐禅。<a id="a-Il"></a>尊者阿难问曰。<a id="a-Im"></a>尊者舍利弗。<a id="a-In"></a>在安陀林云何坐禅。<a id="a-Io"></a>答曰。<a id="a-Ip"></a>阿难。<a id="a-Iq"></a>我于安陀林思惟有觉有观。<a id="a-Ir"></a>问曰。<a id="a-Is"></a>云何尊者舍利弗有觉有观三昧。<a id="a-It"></a>答曰。<a id="a-Iu"></a>阿难。<a id="a-Iv"></a>我于安陀林坐禅时作是念。<a id="a-Iw"></a>世间颇有极好妙事可爱。<a id="a-Ix"></a>谓当变易起我愁忧苦恼耶。<a id="a-Iy"></a>尊者阿难问曰。<a id="a-Iz"></a>作是念时为获何等。<a id="a-J0"></a>答曰。<a id="a-J1"></a>阿难。<a id="a-J2"></a>我作是念。<a id="a-J3"></a>世间无有极好妙事可爱。<a id="a-J4"></a>谓当变易起我愁忧苦恼。</p>
  <p id="aJ5">问曰。<a id="a-J6"></a>尊者舍利弗。<a id="a-J7"></a>为极爱敬世尊不。<a id="a-J8"></a>答曰。<a id="a-J9"></a>阿难。<a id="a-JA"></a>极爱敬世尊。<a id="a-JB"></a>问曰。<a id="a-JC"></a>若世尊般涅槃。<a id="a-JD"></a>为当起愁忧苦恼不耶。<a id="a-JE"></a>答曰。<a id="a-JF"></a>阿难。<a id="a-JG"></a>世尊般涅槃。<a id="a-JH"></a>我不起愁忧苦恼。<a id="a-JI"></a>但作是念。<a id="a-JJ"></a>世尊般涅槃甚速。<a id="a-JK"></a>世间眼灭甚疾。<a id="a-JL"></a>尊者阿难说曰。<a id="a-JM"></a>善哉善哉。<a id="a-JN"></a>尊者舍利弗。<a id="a-JO"></a>世尊般涅槃。<a id="a-JP"></a>不起愁忧苦恼。<a id="a-JQ"></a>何以故。<a id="a-JR"></a>如彼我是我极断故。<a id="a-JS"></a>是谓一切爱非爱便不便善不善乐苦具不共俱。<a id="a-JT"></a>是故说空三昧上尊所居。<a id="a-JU"></a>复次如所说。<a id="a-JV"></a>世尊游舍卫祇树给孤独园。<a id="a-JW"></a>尔时尊者阿难在一处坐禅。<a id="a-JX"></a>便作是念。<a id="a-JY"></a>一时世尊游释种处城名尼钳。<a id="a-JZ"></a>彼时我从世尊闻如此所说义。<a id="a-Ja"></a>阿难。<a id="a-Jb"></a>我多游空三昧。<a id="a-Jc"></a>云何昔世尊所说善知善受持耶。<a id="a-Jd"></a>于是尊者阿难。<a id="a-Je"></a>从下晡起至世尊所。<a id="a-Jf"></a>到已礼世尊足却住一面。<a id="a-Jg"></a>白世尊曰。<a id="a-Jh"></a>唯世尊。<a id="a-Ji"></a>世尊昔一时游释种处城名尼钳。<a id="a-Jj"></a>彼时我从世尊闻如此所说义。<a id="a-Jk"></a>阿难。<a id="a-Jl"></a>我多游空三昧。<a id="a-Jm"></a>云何昔世尊所说善知善受持耶。<a id="a-Jn"></a>如是向世尊说已。<a id="a-Jo"></a>世尊告曰。<a id="a-Jp"></a>如是阿难如是阿难。<a id="a-Jq"></a>我所说汝善知善受持。<a id="a-Jr"></a>何以故。<a id="a-Js"></a>阿难。<a id="a-Jt"></a>我今亦多游空三昧。<a id="a-Ju"></a>问曰。<a id="a-Jv"></a>若彼善知善受持者。<a id="a-Jw"></a>何以故问世尊。<a id="a-Jx"></a>若问者云何善知善受持。<a id="a-Jy"></a>作此论已。<a id="a-Jz"></a>答曰。<a id="a-K0"></a>善知善受持。<a id="a-K1"></a>问曰。<a id="a-K2"></a>若善知善受持者。<a id="a-K3"></a>何以故问。<a id="a-K4"></a>答曰。<a id="a-K5"></a>尊者阿难以坏释种忧戚意中不定故问。<a id="a-K6"></a>说者彼愚痴流离王伐迦维罗卫尽坏彼族。<a id="a-K7"></a>尊者阿难闻愚痴流离王伐迦维罗卫尽坏我释种。<a id="a-K8"></a>闻已明旦与一比丘为伴。<a id="a-K9"></a>入彼城视本城犹若天宫。<a id="a-KA"></a>今如丘冢。<a id="a-KB"></a>墙壁楼橹埤堄窗牖皆已毁坏。<a id="a-KC"></a>有种种华树种种果树园观。<a id="a-KD"></a>尽已摧折纵横蔽地。<a id="a-KE"></a>若干花池莲华池青莲花池尽颓毁枯竭。<a id="a-KF"></a>异类奇鸟凫雁鸳鸯鸲鹆鹦鹉孔雀千秋青雀飞在空中。<a id="a-KG"></a>烟火所熏徘徊在上。<a id="a-KH"></a>无量男女丧失父母。<a id="a-KI"></a>号哭悲泣随逐阿难。<a id="a-KJ"></a>彼时异学优昙钵园中。<a id="a-KK"></a>七万贤圣埋半身在地。<a id="a-KL"></a>以大香象铁把把之。<a id="a-KM"></a>尊者阿难见已增益悲酸。<a id="a-KN"></a>世尊因彼处故。<a id="a-KO"></a>与诸比丘前后围绕。<a id="a-KP"></a>诸根寂定意行不动犹如山地。<a id="a-KQ"></a>执心如持油钵。<a id="a-KR"></a>御五根马如净金山而入彼城。<a id="a-KS"></a>于是尊者阿难遥见世尊妙光曜身。<a id="a-KT"></a>阿难见已作是念。<a id="a-KU"></a>甚奇生地同坏种族俱灭。<a id="a-KV"></a>我有如此忧戚。<a id="a-KW"></a>而世尊犹若大山无有倾斜。<a id="a-KX"></a>彼时世尊知尊者阿难意念意行。<a id="a-KY"></a>便告尊者阿难曰。<a id="a-KZ"></a>阿难。<a id="a-Ka"></a>我多游空三昧。<a id="a-Kb"></a>而汝有村想我具足寂静想。<a id="a-Kc"></a>而汝有人想。<a id="a-Kd"></a>我具足法想。<a id="a-Ke"></a>彼时尊者阿难及余比丘丧失亲族。<a id="a-Kf"></a>内怀忧戚不能行善。<a id="a-Kg"></a>于是世尊因此处故游于人间。<a id="a-Kh"></a>次第游行还至舍卫。<a id="a-Ki"></a>游舍卫只桓精舍给孤独园。<a id="a-Kj"></a>彼时尊者阿难忧戚心除。<a id="a-Kk"></a>于寂静处作是念。<a id="a-Kl"></a>昔一时世尊游释种处城名尼钳。<a id="a-Km"></a>彼时我从世尊闻如此所说义阿难。<a id="a-Kn"></a>我多游空三昧。<a id="a-Ko"></a>云何昔世尊所说善知善受持耶。<a id="a-Kp"></a>于是尊者阿难从下晡起至世尊所。<a id="a-Kq"></a>到已礼世尊足却住一面。<a id="a-Kr"></a>白世尊曰唯世尊。<a id="a-Ks"></a>世尊昔一时游释种城名尼钳。<a id="a-Kt"></a>彼时我从世尊闻如此所说义。<a id="a-Ku"></a>阿难。<a id="a-Kv"></a>我多游空三昧。<a id="a-Kw"></a>云何世尊。<a id="a-Kx"></a>所说善知善受持耶。<a id="a-Ky"></a>世尊告曰。<a id="a-Kz"></a>如是阿难。<a id="a-L0"></a>如是阿难。<a id="a-L1"></a>我所说汝善知善受持。<a id="a-L2"></a>何以故。<a id="a-L3"></a>阿难。<a id="a-L4"></a>我今亦多游空三昧。<a id="a-L5"></a>问曰。<a id="a-L6"></a>若问者云何善知善受持。<a id="a-L7"></a>答曰。<a id="a-L8"></a>彼善知善受持者不耶。<a id="a-L9"></a>受持不颠倒受持。<a id="a-LA"></a>不前不后受持不尽遗忘。<a id="a-LB"></a>但内怀忧戚意中不定故问。<a id="a-LC"></a>说曰。<a id="a-LD"></a>如世尊说。<a id="a-LE"></a>阿难我今亦多游空三昧。<a id="a-LF"></a>彼时诸比丘闻所说作是念。<a id="a-LG"></a>空三昧者。<a id="a-LH"></a>诸佛世尊必不共游居。<a id="a-LI"></a>非诸声闻辟支佛。<a id="a-LJ"></a>彼时世尊知诸声闻意念意行已。<a id="a-LK"></a>告尊者阿难曰。<a id="a-LL"></a>阿难。<a id="a-LM"></a>诸有比丘欲多游空三昧者。<a id="a-LN"></a>阿难彼比丘当不念村想不念人想。<a id="a-LO"></a>应念寂静想。<a id="a-LP"></a>问曰。<a id="a-LQ"></a>世尊现何等村想。<a id="a-LR"></a>何等人想。<a id="a-LS"></a>何等寂静想。<a id="a-LT"></a>何等地想。<a id="a-LU"></a>何等无量空处想。<a id="a-LV"></a>何等无量识处想。<a id="a-LW"></a>何等无所有处想。<a id="a-LX"></a>何等无想意定。<a id="a-LY"></a>何等有为意解脱。<a id="a-LZ"></a>何等无为意解脱。<a id="a-La"></a>何等漏尽。<a id="a-Lb"></a>答曰。<a id="a-Lc"></a>村想者。<a id="a-Ld"></a>现缘迦维罗卫想。<a id="a-Le"></a>人想者。<a id="a-Lf"></a>现杀舍夷人想。<a id="a-Lg"></a>寂静想者。<a id="a-Lh"></a>现尼拘类树园想。<a id="a-Li"></a>地想者。<a id="a-Lj"></a>现四禅想。<a id="a-Lk"></a>无量空处乃至无所有处想者。<a id="a-Ll"></a>现除此欲色界。<a id="a-Lm"></a>或曰。<a id="a-Ln"></a>村想现欲界。<a id="a-Lo"></a>欲界者说如村。<a id="a-Lp"></a>如所说偈。</p>
  <p id="aLq">谓能弃村刺　　骂言及缚害</p>
  <p id="aLr">比丘离苦乐　　如山不可动</p>
  <p id="aLs">人想者。<a id="a-Lt"></a>现凡人想。<a id="a-Lu"></a>寂静想者。<a id="a-Lv"></a>现二禅想。<a id="a-Lw"></a>此说贤圣默然。<a id="a-Lx"></a>地想者。<a id="a-Ly"></a>现灭色想。<a id="a-Lz"></a>因色故便有截耳鼻手足。<a id="a-M0"></a>无量空处想乃至无所有处想者。<a id="a-M1"></a>现除欲色界。<a id="a-M2"></a>是谓现村想至无所有处想。<a id="a-M3"></a>问曰。<a id="a-M4"></a>何以故。<a id="a-M5"></a>常说村想人想当莫念。<a id="a-M6"></a>答曰。<a id="a-M7"></a>谓此二想令诸比丘内多怀忧戚。<a id="a-M8"></a>世尊说当舍此行善法。<a id="a-M9"></a>以是故。<a id="a-MA"></a>常说莫念村想人想。<a id="a-MB"></a>问曰。<a id="a-MC"></a>何以故。<a id="a-MD"></a>舍下想增上想。<a id="a-ME"></a>答曰。<a id="a-MF"></a>制乱故。<a id="a-MG"></a>若世尊不舍下想增上想者便有乱。<a id="a-MH"></a>诸佛世尊法常不乱说。<a id="a-MI"></a>是谓制乱故。<a id="a-MJ"></a>或曰。<a id="a-MK"></a>制重说故。<a id="a-ML"></a>若世尊不舍下想增上想者。<a id="a-MM"></a>便为有重。<a id="a-MN"></a>诸佛世尊法常不重说。<a id="a-MO"></a>是谓制重说。<a id="a-MP"></a>故舍下想增上想。<a id="a-MQ"></a>阿难此不颠倒。<a id="a-MR"></a>如真实空三昧。<a id="a-MS"></a>谓有为解脱无为解脱。<a id="a-MT"></a>问曰。<a id="a-MU"></a>云何此中有为解脱无为解脱。<a id="a-MV"></a>答曰。<a id="a-MW"></a>有为解脱者。<a id="a-MX"></a>等意解脱。<a id="a-MY"></a>无为解脱者。<a id="a-MZ"></a>无碍解脱。<a id="a-Ma"></a>问曰。<a id="a-Mb"></a>何以故说等意解脱。<a id="a-Mc"></a>答曰。<a id="a-Md"></a>以少道得故说等意解脱。<a id="a-Me"></a>问曰。<a id="a-Mf"></a>何以故说无碍解脱。<a id="a-Mg"></a>答曰。<a id="a-Mh"></a>以无量道得故说无碍解脱。<a id="a-Mi"></a>问曰。<a id="a-Mj"></a>何以故说无碍解脱不动。<a id="a-Mk"></a>答曰。<a id="a-Ml"></a>结者能令动。<a id="a-Mm"></a>无碍者因结不动不转不退。<a id="a-Mn"></a>以是故无碍解脱说不动。<a id="a-Mo"></a>谓至竟漏尽者。<a id="a-Mp"></a>谓现一切漏尽。<a id="a-Mq"></a>广说三三昧处。<a id="a-Mr"></a>尽广说大章尽。</p>
 </body>
</html>