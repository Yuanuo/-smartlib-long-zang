<!doctype html>
<html id="z3IBW6I1B3" data-ver="782">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">鞞婆沙论卷第七下</h1>
  <h2 id="a2">善不善无记处第二十八</h2>
  <p id="a3">善法者不善法者无记法者。<a id="a-4"></a>问曰。<a id="a-5"></a>善法云何。<a id="a-6"></a>答曰。<a id="a-7"></a>善五阴及数缘尽。<a id="a-8"></a>不善法云何。<a id="a-9"></a>答曰。<a id="a-A"></a>不善五阴。<a id="a-B"></a>无记法云何。<a id="a-C"></a>答曰。<a id="a-D"></a>无记五阴及虚空非数缘尽。<a id="a-E"></a>问曰。<a id="a-F"></a>何以故说善法不善法无记法。<a id="a-G"></a>答曰。<a id="a-H"></a>谓生善趣彼是善。<a id="a-I"></a>谓生不善处是不善。<a id="a-J"></a>谓不生善处亦不生不善处是无记。<a id="a-K"></a>或曰。<a id="a-L"></a>谓善有芽及解脱芽转成。<a id="a-M"></a>谓不善有芽转成是不善。<a id="a-N"></a>谓亦非善非不善有芽转成是无记。<a id="a-O"></a>或曰。<a id="a-P"></a>谓善果及乐痛果是善。<a id="a-Q"></a>谓不善果及苦痛果是不善。<a id="a-R"></a>谓非善果亦非乐果。<a id="a-S"></a>非不善果亦非苦果。<a id="a-T"></a>是无记。<a id="a-U"></a>或曰。<a id="a-V"></a>四事故说是善。<a id="a-W"></a>一者性。<a id="a-X"></a>二者相应。<a id="a-Y"></a>三者等起。<a id="a-Z"></a>四者第一义。<a id="a-a"></a>性者。<a id="a-b"></a>或有说。<a id="a-c"></a>惭愧性是善。<a id="a-d"></a>或有说。<a id="a-e"></a>三善根性是善。<a id="a-f"></a>相应者。<a id="a-g"></a>谓彼相应心数法。<a id="a-h"></a>等起者。<a id="a-i"></a>谓等起身行口行。<a id="a-j"></a>第一义者。<a id="a-k"></a>涅槃安隐义故说善。<a id="a-l"></a>尊者跋[跳-兆+荼]亦尔说。</p>
  <p id="am">善性是智　　相应识俱　　起身口行</p>
  <p id="an">涅槃第一</p>
  <p id="ao">四事故。<a id="a-p"></a>说不善性相应等起第一义性者。<a id="a-q"></a>或有说。<a id="a-r"></a>无惭无愧性是不善。<a id="a-s"></a>或有说。<a id="a-t"></a>三不善根性是不善。<a id="a-u"></a>相应者。<a id="a-v"></a>谓彼相应心心数法。<a id="a-w"></a>等起者。<a id="a-x"></a>谓彼等起身行口行。<a id="a-y"></a>第一义者。<a id="a-z"></a>一切生死不安隐故说不善。<a id="a-10"></a>尊者跋[跳-兆+茶]亦尔说。</p>
  <p id="a11">不善性智　　相应识俱　　起身口行</p>
  <p id="a12">生死第一</p>
  <p id="a13">余者无记。<a id="a-14"></a>尊者瞿沙说曰。<a id="a-15"></a>谓法正思惟性。<a id="a-16"></a>正思惟相应。<a id="a-17"></a>正思惟等起。<a id="a-18"></a>正思惟所依果报果是善。<a id="a-19"></a>谓法非正思惟性。<a id="a-1A"></a>非正思惟相应。<a id="a-1B"></a>非正思惟等起。<a id="a-1C"></a>非正思惟所依果报果是不善。<a id="a-1D"></a>余者无记。<a id="a-1E"></a>或曰谓惭愧性。<a id="a-1F"></a>惭愧相应惭愧等起。<a id="a-1G"></a>惭愧所依果报果是善。<a id="a-1H"></a>谓法无惭无愧性。<a id="a-1I"></a>无惭无愧相应。<a id="a-1J"></a>无惭无愧等起。<a id="a-1K"></a>无惭无愧所依果报果是不善。<a id="a-1L"></a>余者无记。<a id="a-1M"></a>或曰。<a id="a-1N"></a>谓法三善根性。<a id="a-1O"></a>三善根相应。<a id="a-1P"></a>三善根等起。<a id="a-1Q"></a>三善根所依果报果是善。<a id="a-1R"></a>谓法三不善根性。<a id="a-1S"></a>三不善根相应。<a id="a-1T"></a>三不善根等起。<a id="a-1U"></a>三不善根所依果报果是不善。<a id="a-1V"></a>余者无记。<a id="a-1W"></a>或曰。<a id="a-1X"></a>谓法五根性。<a id="a-1Y"></a>五根相应。<a id="a-1Z"></a>五根等起。<a id="a-1a"></a>五根所依果报果是善。<a id="a-1b"></a>谓法五盖性。<a id="a-1c"></a>五盖相应。<a id="a-1d"></a>五盖等起。<a id="a-1e"></a>五盖所依果报果是不善。<a id="a-1f"></a>余者无记。<a id="a-1g"></a>彼施设亦说善者。<a id="a-1h"></a>何以故善。<a id="a-1i"></a>答曰。<a id="a-1j"></a>善果爱果意乐果意欲果。<a id="a-1k"></a>以是故善。<a id="a-1l"></a>已说果。<a id="a-1m"></a>今当说报。<a id="a-1n"></a>复次善报爱报意乐报意欲报。<a id="a-1o"></a>以是故善。<a id="a-1p"></a>不善者。<a id="a-1q"></a>何以故不善。<a id="a-1r"></a>答曰。<a id="a-1s"></a>不善果不爱果意不乐果意不欲果是不善。<a id="a-1t"></a>已说果。<a id="a-1u"></a>今当说报。<a id="a-1v"></a>复次不善报不爱报不意乐报不意欲报是不善。<a id="a-1w"></a>余者无记。<a id="a-1x"></a>问曰。<a id="a-1y"></a>何以故说无记。<a id="a-1z"></a>如佛世尊。<a id="a-20"></a>此苦一向记。<a id="a-21"></a>此习尽道一向记。<a id="a-22"></a>复次尔所一切谓十二入。<a id="a-23"></a>佛亦一向记。<a id="a-24"></a>一向分别。<a id="a-25"></a>一向施设。<a id="a-26"></a>一向显示此。<a id="a-27"></a>何以故说无记。<a id="a-28"></a>答曰。<a id="a-29"></a>不以不说故名为无记。<a id="a-2A"></a>问曰。<a id="a-2B"></a>若不尔者此云何。<a id="a-2C"></a>答曰。<a id="a-2D"></a>善者记于善。<a id="a-2E"></a>不善者记于不善。<a id="a-2F"></a>此无记者不记善亦不记不善是无记。<a id="a-2G"></a>或曰。<a id="a-2H"></a>善者二事故记性及果。<a id="a-2I"></a>不善亦二事故记性及果。<a id="a-2J"></a>此无记虽性记非果记。<a id="a-2K"></a>以是故无记。<a id="a-2L"></a>或曰。<a id="a-2M"></a>善者生善趣。<a id="a-2N"></a>不善者生恶趣。<a id="a-2O"></a>此无记者不生善趣亦不生恶趣。<a id="a-2P"></a>或曰。<a id="a-2Q"></a>善者受善报。<a id="a-2R"></a>不善者受不善报。<a id="a-2S"></a>此无记者不受善报亦不受不善报。<a id="a-2T"></a>以是故说无记。<a id="a-2U"></a>说曰。<a id="a-2V"></a>或复不说故名无记。<a id="a-2W"></a>如彼契经。<a id="a-2X"></a>梵志至世尊所。<a id="a-2Y"></a>到已而问。<a id="a-2Z"></a>瞿昙。<a id="a-2a"></a>世是常耶为非常耶。<a id="a-2b"></a>世尊告曰。<a id="a-2c"></a>梵志此是无记。<a id="a-2d"></a>云何瞿昙。<a id="a-2e"></a>世有边耶为无边耶。<a id="a-2f"></a>世尊告曰。<a id="a-2g"></a>梵志。<a id="a-2h"></a>此是无记。<a id="a-2i"></a>云何瞿昙。<a id="a-2j"></a>是命是身耶。<a id="a-2k"></a>为命异身异耶。<a id="a-2l"></a>世尊告曰。<a id="a-2m"></a>梵志。<a id="a-2n"></a>此是无记。<a id="a-2o"></a>云何瞿昙。<a id="a-2p"></a>如来终耶如来不终耶。<a id="a-2q"></a>如来终不终耶。<a id="a-2r"></a>如来亦不终亦不不终耶。<a id="a-2s"></a>世尊告曰。<a id="a-2t"></a>梵志。<a id="a-2u"></a>此是无记。<a id="a-2v"></a>如说。<a id="a-2w"></a>云何瞿昙。<a id="a-2x"></a>世是常耶为非常耶。<a id="a-2y"></a>世尊告曰。<a id="a-2z"></a>梵志。<a id="a-30"></a>此是无记。<a id="a-31"></a>问曰。<a id="a-32"></a>何以故不说。<a id="a-33"></a>答曰。<a id="a-34"></a>断异学意故异学至世尊所而问。<a id="a-35"></a>云何瞿昙。<a id="a-36"></a>人是常耶人非常耶。<a id="a-37"></a>世尊作是念。<a id="a-38"></a>我若说无人者。<a id="a-39"></a>彼当言我不问此有以无。<a id="a-3A"></a>我若说常无常者而无有人。<a id="a-3B"></a>何得有常无常。<a id="a-3C"></a>如有问人。<a id="a-3D"></a>士夫石女儿有恭敬耶。<a id="a-3E"></a>善言耶。<a id="a-3F"></a>彼人作是念。<a id="a-3G"></a>我若作是说。<a id="a-3H"></a>石女无有儿。<a id="a-3I"></a>彼当言我不问女有儿无儿。<a id="a-3J"></a>我若说有恭敬有善言。<a id="a-3K"></a>而石女无有儿。<a id="a-3L"></a>何得有恭敬善言。<a id="a-3M"></a>如是异学至世尊所而问。<a id="a-3N"></a>云何瞿昙。<a id="a-3O"></a>人是常为非常耶。<a id="a-3P"></a>世尊作是念。<a id="a-3Q"></a>我若言有人。<a id="a-3R"></a>彼当言我不问有无。<a id="a-3S"></a>我若言常无常。<a id="a-3T"></a>而无有人。<a id="a-3U"></a>何得有常无常。<a id="a-3V"></a>此是不实问非实论。<a id="a-3W"></a>非真谛问。<a id="a-3X"></a>非真谛论。<a id="a-3Y"></a>是谓不实不真谛故世尊不记。<a id="a-3Z"></a>如说如说云何瞿昙。<a id="a-3a"></a>世有边耶世无边耶。<a id="a-3b"></a>是命耶是身耶。<a id="a-3c"></a>为命异身异耶。<a id="a-3d"></a>世尊告曰。<a id="a-3e"></a>梵志。<a id="a-3f"></a>此是无记。<a id="a-3g"></a>问曰。<a id="a-3h"></a>何以故世尊不记。<a id="a-3i"></a>答曰。<a id="a-3j"></a>断异学意故。<a id="a-3k"></a>异学至世尊所而问。<a id="a-3l"></a>是命耶是身耶为命异身异耶。<a id="a-3m"></a>世尊作是念。<a id="a-3n"></a>我若说有身无有命。<a id="a-3o"></a>彼当言我不问此有无。<a id="a-3p"></a>我若言命异身异而有身无有命。<a id="a-3q"></a>何得身异命异。<a id="a-3r"></a>如有人问。<a id="a-3s"></a>云何士夫牛角兔角相似不。<a id="a-3t"></a>彼人作是念。<a id="a-3u"></a>我若言牛有角兔无角。<a id="a-3v"></a>彼当言我不问此谁有谁无我若言等相似。<a id="a-3w"></a>而牛有角兔无角。<a id="a-3x"></a>何得等相似。<a id="a-3y"></a>如是异学至世尊所而问。<a id="a-3z"></a>是命耶是身耶为命异身异耶。<a id="a-40"></a>世尊作是念。<a id="a-41"></a>我若言有身无有命。<a id="a-42"></a>彼当言我不问此有无。<a id="a-43"></a>我若言命异身异。<a id="a-44"></a>而有身无有命。<a id="a-45"></a>何得身异命异。<a id="a-46"></a>此是实问不实问。<a id="a-47"></a>实论非实论。<a id="a-48"></a>真谛问不真谛问。<a id="a-49"></a>真谛论非真谛论。<a id="a-4A"></a>是谓实不实真谛不真谛故世尊不记。<a id="a-4B"></a>如说。<a id="a-4C"></a>云何瞿昙。<a id="a-4D"></a>如来终耶如来不终耶。</p>
  <p id="a4E">如来终不终耶如来亦不终亦不不终耶。<a id="a-4F"></a>世尊告曰。<a id="a-4G"></a>梵志。<a id="a-4H"></a>此是无记。<a id="a-4I"></a>问曰。<a id="a-4J"></a>世尊何以故不记。<a id="a-4K"></a>答曰。<a id="a-4L"></a>断异学意故。<a id="a-4M"></a>异学者欲令法无有而有。<a id="a-4N"></a>彼异学至世尊所而问。<a id="a-4O"></a>云何瞿昙。<a id="a-4P"></a>此人无有而有耶。<a id="a-4Q"></a>为有而有耶。<a id="a-4R"></a>何此而无有而有。<a id="a-4S"></a>如是有而无耶。<a id="a-4T"></a>为有而有。<a id="a-4U"></a>为有已常耶。<a id="a-4V"></a>世尊作是念。<a id="a-4W"></a>无有此无有而有。<a id="a-4X"></a>此亦无有有已而有常。<a id="a-4Y"></a>此是不实问不实论。<a id="a-4Z"></a>非真谛问。<a id="a-4a"></a>非真谛论。<a id="a-4b"></a>是谓不实不真谛故世尊不记。<a id="a-4c"></a>此是不说故谓之无记。<a id="a-4d"></a>谓佛说谓佛演说佛分别施设显示。<a id="a-4e"></a>说曰。<a id="a-4f"></a>此说四论记。<a id="a-4g"></a>一者一向记论。<a id="a-4h"></a>二者分别记论。<a id="a-4i"></a>三者诘问记论。<a id="a-4j"></a>四者止记论。<a id="a-4k"></a>一向记论者。<a id="a-4l"></a>若有作是问。<a id="a-4m"></a>如来至真无所著等正觉耶。<a id="a-4n"></a>世尊善说法耶。<a id="a-4o"></a>如来弟子善向耶。<a id="a-4p"></a>一切行无常一切法无我涅槃息灭耶。<a id="a-4q"></a>此当为一向记。<a id="a-4r"></a>是谓一向记论。<a id="a-4s"></a>何以故一向记论。<a id="a-4t"></a>答曰。<a id="a-4u"></a>此论趣义趣法趣智趣等觉趣涅槃。<a id="a-4v"></a>是故一向记论。<a id="a-4w"></a>分别记论者。<a id="a-4x"></a>若作是问。<a id="a-4y"></a>法过去耶。<a id="a-4z"></a>当为彼分别记。<a id="a-50"></a>何以故。<a id="a-51"></a>答曰。<a id="a-52"></a>过去法者。<a id="a-53"></a>或善或不善或无记。<a id="a-54"></a>或欲界系或色界系或无色界系。<a id="a-55"></a>或学或无学。<a id="a-56"></a>或非学非无学。<a id="a-57"></a>或见断或思惟断或不断。<a id="a-58"></a>是谓分别记论。<a id="a-59"></a>诘问记论者。<a id="a-5A"></a>若作是问。<a id="a-5B"></a>法过去耶。<a id="a-5C"></a>当还诘彼贤士问何法。<a id="a-5D"></a>何以故。<a id="a-5E"></a>过去法者。<a id="a-5F"></a>或善或不善或无记。<a id="a-5G"></a>或欲界系或色界系或无色界系。<a id="a-5H"></a>或学或无学或非学非无学。<a id="a-5I"></a>或见断或思惟断或不断。<a id="a-5J"></a>是谓诘问记论。<a id="a-5K"></a>问曰。<a id="a-5L"></a>分别记论诘问记论何差别。<a id="a-5M"></a>答曰。<a id="a-5N"></a>正无差别。<a id="a-5O"></a>问差降故便有差别。<a id="a-5P"></a>问者二种。<a id="a-5Q"></a>或有欲知而问。<a id="a-5R"></a>或有触娆而问。<a id="a-5S"></a>欲知而问者。<a id="a-5T"></a>彼若言为我说法。<a id="a-5U"></a>当语彼多有法。<a id="a-5V"></a>或过去未来现在。<a id="a-5W"></a>我当为说何者。<a id="a-5X"></a>若言为我说过去。<a id="a-5Y"></a>当语彼过去法亦多。<a id="a-5Z"></a>或有色阴至识阴。<a id="a-5a"></a>我当为说何者。<a id="a-5b"></a>若言为我说色。<a id="a-5c"></a>当语彼色亦多。<a id="a-5d"></a>或善或不善或无记。<a id="a-5e"></a>我当为说何者。<a id="a-5f"></a>若言为我说善色。<a id="a-5g"></a>当语彼善色亦多。<a id="a-5h"></a>或离于杀至不知时言。<a id="a-5i"></a>我当为说何者。<a id="a-5j"></a>若言为我说离杀。<a id="a-5k"></a>当语彼离杀亦多。<a id="a-5l"></a>或不贪生或不恚生或不痴生。<a id="a-5m"></a>我当为说何者。<a id="a-5n"></a>若言为我说不贪生。<a id="a-5o"></a>当语彼不贪生亦多。<a id="a-5p"></a>或有教或无教。<a id="a-5q"></a>我当为说何者。<a id="a-5r"></a>谓彼欲知而问。<a id="a-5s"></a>为彼法性分别开示善记令彼知。<a id="a-5t"></a>有触娆而问者。<a id="a-5u"></a>彼若言为我说法。<a id="a-5v"></a>当语彼多有法。<a id="a-5w"></a>当为说何者。<a id="a-5x"></a>不应语彼或过去未来现在。<a id="a-5y"></a>若言为我说过去。<a id="a-5z"></a>当语彼过去法亦多。<a id="a-60"></a>我当为说何者。<a id="a-61"></a>不应语彼或有色阴至识阴。<a id="a-62"></a>若言为我说色。<a id="a-63"></a>当语彼色亦多。<a id="a-64"></a>我当为说何者。<a id="a-65"></a>不应语彼或善或不善或无记。<a id="a-66"></a>若言为我说善。<a id="a-67"></a>当语彼善色亦多。<a id="a-68"></a>我当为说何者。<a id="a-69"></a>不应为彼说或离于杀至不知时言。<a id="a-6A"></a>若言为我说离杀。<a id="a-6B"></a>当语彼离杀亦多。<a id="a-6C"></a>我当为说何者。<a id="a-6D"></a>不应语彼或不贪生或不恚生或不痴生。<a id="a-6E"></a>若言为我说不贪生。<a id="a-6F"></a>当语彼不贪生亦多。<a id="a-6G"></a>我当为说何者。<a id="a-6H"></a>不应语彼或有教或无教。<a id="a-6I"></a>谓彼触娆问应当尔令彼或自答或默然住。<a id="a-6J"></a>是谓答故无差别。<a id="a-6K"></a>问差降故便有差别。<a id="a-6L"></a>止记论者。<a id="a-6M"></a>若作是问。<a id="a-6N"></a>云何瞿昙。<a id="a-6O"></a>世是常耶世无常耶。<a id="a-6P"></a>世尊告曰。<a id="a-6Q"></a>梵志。<a id="a-6R"></a>此是无记。<a id="a-6S"></a>云何瞿昙。<a id="a-6T"></a>世有边耶世无边耶。<a id="a-6U"></a>是命是身耶。<a id="a-6V"></a>命异身异耶。<a id="a-6W"></a>如来终耶如来不终耶如来终不终耶。<a id="a-6X"></a>如来亦不终亦不不终耶。<a id="a-6Y"></a>世尊告曰。<a id="a-6Z"></a>梵志。<a id="a-6a"></a>此是无记。<a id="a-6b"></a>是谓止记论。<a id="a-6c"></a>何以故止记论。<a id="a-6d"></a>答曰。<a id="a-6e"></a>此论不趣义不趣法不趣智不趣等觉不趣涅槃。<a id="a-6f"></a>是故止记论。<a id="a-6g"></a>问曰。<a id="a-6h"></a>云何此论名记论。<a id="a-6i"></a>谓此中不答一句。<a id="a-6j"></a>答曰。<a id="a-6k"></a>此是如等法第一义。<a id="a-6l"></a>答谓默然是。<a id="a-6m"></a>问曰。<a id="a-6n"></a>何以故。<a id="a-6o"></a>答曰。<a id="a-6p"></a>谓默然伏于彼。<a id="a-6q"></a>何况记而不伏。<a id="a-6r"></a>说者有异学名伤坻罗。<a id="a-6s"></a>为论故至罽宾。<a id="a-6t"></a>彼时足昼林有阿罗汉尊者跋修罗。<a id="a-6u"></a>得三明三藏六通。<a id="a-6v"></a>离三界结。<a id="a-6w"></a>于内外法尽学知。<a id="a-6x"></a>彼伤坻罗闻此林中有如此大论师。<a id="a-6y"></a>彼作是念。<a id="a-6z"></a>当往而问。<a id="a-70"></a>彼到已共尊者跋修罗。<a id="a-71"></a>相慰劳已却坐一面。<a id="a-72"></a>却坐一面已。<a id="a-73"></a>语尊者跋修罗。<a id="a-74"></a>比丘。<a id="a-75"></a>我等谁当先立论。<a id="a-76"></a>我耶汝耶。<a id="a-77"></a>尊者跋修罗曰。<a id="a-78"></a>我是主人我应先立论。<a id="a-79"></a>然汝是客令汝先立论。<a id="a-7A"></a>彼便先立论。<a id="a-7B"></a>说曰。<a id="a-7C"></a>一切论当有诘论。<a id="a-7D"></a>尊者跋修罗默然住。<a id="a-7E"></a>伤坻罗弟子便举声言。<a id="a-7F"></a>伏沙门伏沙门。<a id="a-7G"></a>尊者跋修罗说曰。<a id="a-7H"></a>伤坻罗还去。<a id="a-7I"></a>汝伤坻罗者自当知。<a id="a-7J"></a>彼时伤坻罗便还去不远作是念。<a id="a-7K"></a>不知彼沙门何所说。<a id="a-7L"></a>伤坻罗还去。<a id="a-7M"></a>汝伤坻罗者自当知。<a id="a-7N"></a>伤坻罗复作是念。<a id="a-7O"></a>我立此论一切论当有诘论。<a id="a-7P"></a>我此论有咎有诤有过。<a id="a-7Q"></a>彼沙门若作是论。<a id="a-7R"></a>彼亦有此咎。<a id="a-7S"></a>彼伤坻罗告弟子曰。<a id="a-7T"></a>彼沙门得我便来。<a id="a-7U"></a>当共往礼彼沙门。<a id="a-7V"></a>弟子对曰。<a id="a-7W"></a>师众中得胜。<a id="a-7X"></a>何用礼彼沙门为。<a id="a-7Y"></a>伤坻罗曰。<a id="a-7Z"></a>宁从智者伏。<a id="a-7a"></a>不从愚者胜。<a id="a-7b"></a>彼伤坻罗便还至尊者跋修罗所。<a id="a-7c"></a>举身投地已。<a id="a-7d"></a>说曰。<a id="a-7e"></a>汝为我师。<a id="a-7f"></a>我为弟子。<a id="a-7g"></a>汝得胜。<a id="a-7h"></a>我不如。<a id="a-7i"></a>是谓或应默然而成论。<a id="a-7j"></a>况复记说而不成论。<a id="a-7k"></a>是故说如等法第一义。<a id="a-7l"></a>答谓默然。<a id="a-7m"></a>是广说善不善无记处尽。</p>
  <p data-pb></p>
  <h2 id="a7n">欲界色界无色界系法处第二十九</h2>
  <p id="a7o">欲界系法者。<a id="a-7p"></a>色界系法者。<a id="a-7q"></a>无色界系法者。<a id="a-7r"></a>问曰。<a id="a-7s"></a>欲界系法云何。<a id="a-7t"></a>答曰。<a id="a-7u"></a>欲界系五阴。<a id="a-7v"></a>色界系法云何。<a id="a-7w"></a>答曰。<a id="a-7x"></a>色界系五阴。<a id="a-7y"></a>无色界系法云何。<a id="a-7z"></a>答曰。<a id="a-80"></a>无色界系四阴。<a id="a-81"></a>问曰。<a id="a-82"></a>何以故说欲界系法。<a id="a-83"></a>何以故说色无色界系法。<a id="a-84"></a>答曰。<a id="a-85"></a>因欲系足。<a id="a-86"></a>是故说欲界系。<a id="a-87"></a>因色系足。<a id="a-88"></a>是故说色界系。<a id="a-89"></a>因无色系足。<a id="a-8A"></a>是故说无色界系。<a id="a-8B"></a>足者结也。<a id="a-8C"></a>如所说偈。</p>
  <p id="a8D">若已尽不生　　已尽不将随</p>
  <p id="a8E">彼佛无量行　　无迹何迹将</p>
  <p id="a8F">若丛深枝洒　　无爱可将随</p>
  <p id="a8G">彼佛无量行　　无迹何迹将</p>
  <p id="a8H">如有足者。<a id="a-8I"></a>彼能趣东西南北。<a id="a-8J"></a>如是若有结足者。<a id="a-8K"></a>彼便趣诸界趣诸趣趣诸生趣轮转生死中。<a id="a-8L"></a>是故说因欲界系足是欲界系。<a id="a-8M"></a>因色无色界系足是色无色界系。<a id="a-8N"></a>或曰。<a id="a-8O"></a>因欲系缚。<a id="a-8P"></a>是故说欲界系。<a id="a-8Q"></a>因色系缚。<a id="a-8R"></a>是故说色界系。<a id="a-8S"></a>因无色系缚。<a id="a-8T"></a>是故说无色界系。<a id="a-8U"></a>如系人在坚柱坚杙。<a id="a-8V"></a>彼因坚柱坚杙说是缚。<a id="a-8W"></a>如是因欲系缚是故说欲界系。<a id="a-8X"></a>因色系缚是故说色界系。<a id="a-8Y"></a>因无色系缚是故说无色界系。<a id="a-8Z"></a>或曰。<a id="a-8a"></a>谓有欲乐是欲界系。<a id="a-8b"></a>谓有欲乐是色界系。<a id="a-8c"></a>谓有欲乐是无色界系。<a id="a-8d"></a>欲者爱乐者见。<a id="a-8e"></a>或曰。<a id="a-8f"></a>谓欲界着所著惜所惜已所已是欲界系。<a id="a-8g"></a>谓色界着所著惜所惜已所已是色界系。<a id="a-8h"></a>谓无色界着所著惜所惜已所已是无色界系。<a id="a-8i"></a>或曰。<a id="a-8j"></a>谓欲界垢杂垢污杂污毒杂毒是欲界系。<a id="a-8k"></a>谓色界垢杂垢污杂污毒杂毒是色界系。<a id="a-8l"></a>谓无色界垢杂垢污杂污毒杂毒是无色界系。<a id="a-8m"></a>广说欲界色无色界系法处尽。</p>
  <p data-pb></p>
  <h2 id="a8n">学无学非学非无学法处第三十</h2>
  <p id="a8o">法者无学法者非学非无学法者。<a id="a-8p"></a>问曰。<a id="a-8q"></a>学法云何。<a id="a-8r"></a>答曰。<a id="a-8s"></a>学五阴。<a id="a-8t"></a>无学法云何。<a id="a-8u"></a>答曰。<a id="a-8v"></a>无学五阴。<a id="a-8w"></a>非学非无学法云何。<a id="a-8x"></a>答曰。<a id="a-8y"></a>有漏五阴及无为。<a id="a-8z"></a>问曰。<a id="a-90"></a>何以故说学无学非学非无学。<a id="a-91"></a>答曰。<a id="a-92"></a>谓不贪道学断贪是学。<a id="a-93"></a>谓不贪道不学断贪是无学。<a id="a-94"></a>余者非学非无学。<a id="a-95"></a>或曰。<a id="a-96"></a>谓不恚道学断恚是学。<a id="a-97"></a>谓不恚道不学断恚是无学。<a id="a-98"></a>余者非学非无学。<a id="a-99"></a>或曰。<a id="a-9A"></a>谓不痴道学断痴是学。<a id="a-9B"></a>谓不痴道不学断痴是无学。<a id="a-9C"></a>余者非学非无学。<a id="a-9D"></a>或曰。<a id="a-9E"></a>谓道学断爱非爱本是学。<a id="a-9F"></a>谓道学断爱者。<a id="a-9G"></a>以此别无学。<a id="a-9H"></a>道非爱本者以此别世俗道。<a id="a-9I"></a>谓道不学断爱亦非爱本是无学。<a id="a-9J"></a>谓道不学断爱者以此别学。<a id="a-9K"></a>道亦非爱本者以此别世俗道。<a id="a-9L"></a>余者非学非无学。<a id="a-9M"></a>或曰。<a id="a-9N"></a>谓不离爱意中无漏法可得是学。<a id="a-9O"></a>谓离爱意中无漏法可得是无学。<a id="a-9P"></a>余者非学。<a id="a-9Q"></a>非无学。<a id="a-9R"></a>或曰。<a id="a-9S"></a>谓结得缚意中无漏法可得是学。<a id="a-9T"></a>谓结得不缚意中无漏法可得是无学。<a id="a-9U"></a>余者非学非无学。<a id="a-9V"></a>或曰。<a id="a-9W"></a>谓摄见地思惟地是学。<a id="a-9X"></a>谓摄无学地是无学。<a id="a-9Y"></a>余者非学非无学。<a id="a-9Z"></a>或曰。<a id="a-9a"></a>谓摄见道思惟道是学。<a id="a-9b"></a>谓摄无学道是无学。<a id="a-9c"></a>余者非学非无学。<a id="a-9d"></a>或曰。<a id="a-9e"></a>谓摄未知根已知根是学。<a id="a-9f"></a>谓摄无知根是无学。<a id="a-9g"></a>余者非学非无学。<a id="a-9h"></a>或曰。<a id="a-9i"></a>谓五人坚信坚法信解脱见到身证意中无漏法可得是学。<a id="a-9j"></a>谓二人慧解脱俱解脱意中无漏法可得是无学。<a id="a-9k"></a>余者非学非无学。<a id="a-9l"></a>或曰。<a id="a-9m"></a>谓七人四向三果意中无漏法可得是学。<a id="a-9n"></a>谓一人意中无漏法可得是无学。<a id="a-9o"></a>余者非学非无学。<a id="a-9p"></a>或曰。<a id="a-9q"></a>十八人意中无漏法可得是学。<a id="a-9r"></a>谓九人意中无漏法可得是无学。<a id="a-9s"></a>余者非学非无学。<a id="a-9t"></a>广说学无学非学非无学处尽。</p>
  <h2 id="a9u">见断思惟断不断法处第三十一</h2>
  <p id="a9v">见断法者思惟断法者不断法者。<a id="a-9w"></a>问曰。<a id="a-9x"></a>见断法云何。<a id="a-9y"></a>答曰。<a id="a-9z"></a>谓坚信坚法观时忍断。<a id="a-A0"></a>此云何。<a id="a-A1"></a>见断八十八使及彼相应法。<a id="a-A2"></a>是谓见断法。<a id="a-A3"></a>思惟断法云何。<a id="a-A4"></a>谓学见迹思惟断。<a id="a-A5"></a>此云何。<a id="a-A6"></a>思惟断十使及彼相应法。<a id="a-A7"></a>是谓思惟断法。<a id="a-A8"></a>不断法云何。<a id="a-A9"></a>答曰。<a id="a-AA"></a>虚空不数缘尽数缘尽学法无学法。<a id="a-AB"></a>是谓不断法。<a id="a-AC"></a>问曰。<a id="a-AD"></a>何以故说见断思惟断。<a id="a-AE"></a>如见不离思惟。<a id="a-AF"></a>思惟不离见。<a id="a-AG"></a>见者是慧。<a id="a-AH"></a>思惟者是不放逸。<a id="a-AI"></a>何者真实。<a id="a-AJ"></a>答曰。<a id="a-AK"></a>此中说真实。<a id="a-AL"></a>少见道者慧多不放逸。<a id="a-AM"></a>少思惟道者不放逸多慧少。<a id="a-AN"></a>是故说此中真实少。<a id="a-AO"></a>更有说者。<a id="a-AP"></a>此中说等真实。<a id="a-AQ"></a>见道者所有慧亦与不放逸等。<a id="a-AR"></a>思惟道者所有不放逸而与慧等。<a id="a-AS"></a>是故说此中等真实。<a id="a-AT"></a>见断法者思惟断法者。<a id="a-AU"></a>尊者婆须蜜说曰。<a id="a-AV"></a>如见四圣谛时断一切结。<a id="a-AW"></a>何以故说见断法思惟断法。<a id="a-AX"></a>答曰。<a id="a-AY"></a>以见断以见除以见舍。<a id="a-AZ"></a>是故说见断。<a id="a-Aa"></a>复有作是说。<a id="a-Ab"></a>亦思惟断亦见断。<a id="a-Ac"></a>但以见断以见除以见舍。<a id="a-Ad"></a>是故说见断。<a id="a-Ae"></a>何以故说思惟断者。<a id="a-Af"></a>答曰。<a id="a-Ag"></a>彼即以道修习多修习。<a id="a-Ah"></a>数数断少少断品品断稍稍断渐渐断令薄。<a id="a-Ai"></a>是故说思惟断。<a id="a-Aj"></a>复有作是说。<a id="a-Ak"></a>见断亦思惟断。<a id="a-Al"></a>但彼即以道修习多修习。<a id="a-Am"></a>数数断少少断品品断稍稍断渐渐断令薄。<a id="a-An"></a>是故说思惟断。<a id="a-Ao"></a>何所说。<a id="a-Ap"></a>答曰。<a id="a-Aq"></a>彼作是说。<a id="a-Ar"></a>见道是利道。<a id="a-As"></a>彼始起以一种慧断九种结。<a id="a-At"></a>思惟道是钝道彼数数行。<a id="a-Au"></a>以九种慧断九种结。<a id="a-Av"></a>如二刀截一处。<a id="a-Aw"></a>一利二钝利者始下便断。<a id="a-Ax"></a>钝者数数下乃断。<a id="a-Ay"></a>如是见道是利道。<a id="a-Az"></a>彼始起以一种慧断九种结。<a id="a-B0"></a>思惟道是钝道。<a id="a-B1"></a>彼数数行以九种慧断九种结。<a id="a-B2"></a>更有说者。<a id="a-B3"></a>见道亦九种慧断九种结。<a id="a-B4"></a>思惟道亦九种慧断九种结。<a id="a-B5"></a>如多中毒谁不欲一时吐。<a id="a-B6"></a>问曰。<a id="a-B7"></a>若尔有何得见道是利道。<a id="a-B8"></a>答曰。<a id="a-B9"></a>所以见道是利道者。<a id="a-BA"></a>如思惟道以九种慧断九种结。<a id="a-BB"></a>如是见道亦以九种慧断九种结。<a id="a-BC"></a>但速于彼。<a id="a-BD"></a>是故说见道是利道。<a id="a-BE"></a>如是说者此不论。<a id="a-BF"></a>如前说如见道以一种慧断九种结。<a id="a-BG"></a>思惟道以九种慧断九种结。<a id="a-BH"></a>或曰。<a id="a-BI"></a>谓道多见断结。<a id="a-BJ"></a>是谓见断。<a id="a-BK"></a>谓道思惟多断结。<a id="a-BL"></a>是思惟断。<a id="a-BM"></a>或曰。<a id="a-BN"></a>谓道三相。<a id="a-BO"></a>眼明慧相断结是见断。<a id="a-BP"></a>谓道四相。<a id="a-BQ"></a>眼明智慧相断结是思惟断。<a id="a-BR"></a>或曰。<a id="a-BS"></a>谓道四相。<a id="a-BT"></a>眼明觉慧相断结是见断。<a id="a-BU"></a>谓道五相。<a id="a-BV"></a>眼明觉智慧相断结是思惟断。<a id="a-BW"></a>或曰。<a id="a-BX"></a>谓忍断结是见断。<a id="a-BY"></a>谓智断结是思惟断。<a id="a-BZ"></a>或曰。<a id="a-Ba"></a>谓未知根断结是见断。<a id="a-Bb"></a>谓已知根断结是思惟断。<a id="a-Bc"></a>或曰。<a id="a-Bd"></a>谓断结如方便破石是见断。<a id="a-Be"></a>谓断结如方便挽藕丝是思惟断。<a id="a-Bf"></a>或曰。<a id="a-Bg"></a>未见谛见谛时断结是见断。<a id="a-Bh"></a>谓已见谛见谛时断结是思惟断。<a id="a-Bi"></a>或曰。<a id="a-Bj"></a>谓大力断结如摩呵能伽是见断。<a id="a-Bk"></a>谓断结如履坏器上是思惟断。<a id="a-Bl"></a>或曰。<a id="a-Bm"></a>谓断结时修异智修异知修异行是见断。<a id="a-Bn"></a>谓断结时修不异智修不异知修不异行是思惟断。<a id="a-Bo"></a>或曰。<a id="a-Bp"></a>谓向不成就果断结是见断。<a id="a-Bq"></a>谓向成就果断结是思惟断。<a id="a-Br"></a>或曰。<a id="a-Bs"></a>谓非稍稍断是见断。<a id="a-Bt"></a>谓稍稍断结是思惟断。<a id="a-Bu"></a>或曰。<a id="a-Bv"></a>谓坚信坚法断结是见断。<a id="a-Bw"></a>谓信解脱见断。<a id="a-Bx"></a>身证断结是思惟断。<a id="a-By"></a>或曰。<a id="a-Bz"></a>谓始起道断结是见断。<a id="a-C0"></a>谓数数起道断结是思惟断。<a id="a-C1"></a>或曰。<a id="a-C2"></a>谓断结摄四沙门果是见断。<a id="a-C3"></a>谓断结或摄三果或二或一是思惟断。<a id="a-C4"></a>或曰。<a id="a-C5"></a>谓道断结不替是见断。<a id="a-C6"></a>谓道断结或替不替是思惟断。<a id="a-C7"></a>或曰。<a id="a-C8"></a>谓已断结不退是见断。<a id="a-C9"></a>谓已断结或退或不退是思惟断。<a id="a-CA"></a>或曰。<a id="a-CB"></a>谓已解脱不复缚是见断。<a id="a-CC"></a>谓已解脱或缚或不缚是思惟断。<a id="a-CD"></a>或曰。<a id="a-CE"></a>谓已离不系是见断。<a id="a-CF"></a>谓已离或系或不系是思惟断。<a id="a-CG"></a>或曰。<a id="a-CH"></a>谓断结时忍无碍道智解脱道是见断。<a id="a-CI"></a>谓断结时智无碍道智解脱道是思惟断。<a id="a-CJ"></a>或曰。<a id="a-CK"></a>谓断结时忍方便道忍无碍道智解脱道是见断。<a id="a-CL"></a>谓断结时智方便道智无碍道智解脱道是思惟断。<a id="a-CM"></a>或曰。<a id="a-CN"></a>谓断结时四行修道是见断。<a id="a-CO"></a>谓断结时十六行修道是思惟断。<a id="a-CP"></a>或曰。<a id="a-CQ"></a>谓断结时缘一一谛修道是见断。<a id="a-CR"></a>谓断结时缘四谛修道是思惟断。<a id="a-CS"></a>或曰。<a id="a-CT"></a>谓断结时一相似修道是见断谓断结时相似不相似修道是思惟断。<a id="a-CU"></a>或曰。<a id="a-CV"></a>谓断结时修一三昧是见断。<a id="a-CW"></a>谓断结时修三三昧是思惟断。<a id="a-CX"></a>或曰。<a id="a-CY"></a>谓断结时不住是见断。<a id="a-CZ"></a>谓断结时或住不住是思惟断。<a id="a-Ca"></a>余者无断。<a id="a-Cb"></a>广说见断思惟断无断处尽。</p>
 </body>
</html>