<!doctype html>
<html id="z3IBW4C1AW" data-ver="919">
 <head>
  <meta charset="utf-8">
  <meta author="舍利子">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">阿毗达磨集异门足论卷第十七</h1>
  <h2 id="a2">七法品第八之二</h2>
  <p id="a3">七非妙法者，<a id="a-4"></a>云何为七？</p>
  <p id="a5">答：<a id="a-6"></a>一不信，<a id="a-7"></a>二无惭，<a id="a-8"></a>三无愧，<a id="a-9"></a>四懈怠，<a id="a-A"></a>五失念，<a id="a-B"></a>六不定，<a id="a-C"></a>七恶慧。</p>
  <p id="aD">云何不信？</p>
  <p id="aE">答：<a id="a-F"></a>诸不信不信性，<a id="a-G"></a>不现前信性，<a id="a-H"></a>不随顺不印可，<a id="a-I"></a>不已忍乐，<a id="a-J"></a>不当忍乐，<a id="a-K"></a>不现忍乐心不清净，<a id="a-L"></a>是名不信。</p>
  <p id="aM">云何无惭？</p>
  <p id="aN">答：<a id="a-O"></a>诸无惭乃至广说是名无惭。</p>
  <p id="aP">云何无愧？</p>
  <p id="aQ">答：<a id="a-R"></a>诸无愧乃至广说是名无愧。</p>
  <p id="aS">云何懈怠？</p>
  <p id="aT">答：<a id="a-U"></a>诸下精进性，<a id="a-V"></a>劣精进性，<a id="a-W"></a>怯精进性，<a id="a-X"></a>惧精进性，<a id="a-Y"></a>广说乃至心懈怠懈怠性，<a id="a-Z"></a>心不勇悍不勇悍性，<a id="a-a"></a>是名懈怠。</p>
  <p id="ab">云何失念？</p>
  <p id="ac">答：<a id="a-d"></a>诸空念性虚念性失念性心外念性，<a id="a-e"></a>是名失念。</p>
  <p id="af">云何不定？</p>
  <p id="ag">答：<a id="a-h"></a>心散乱性。</p>
  <p id="ai">云何心散乱性？</p>
  <p id="aj">答：<a id="a-k"></a>诸心散性，<a id="a-l"></a>若心乱性心躁扰性，<a id="a-m"></a>心流荡性不一境性，<a id="a-n"></a>不安住性，<a id="a-o"></a>是名心散乱性。</p>
  <p id="ap">云何恶慧？</p>
  <p id="aq">答：<a id="a-r"></a>于不如理所引简择，<a id="a-s"></a>执为如理所引，<a id="a-t"></a>于如理所引简择，<a id="a-u"></a>执为不如理所引，<a id="a-v"></a>是名恶慧。<a id="a-w"></a>如是七种名非妙法。</p>
  <p id="ax">问：<a id="a-y"></a>何缘是七名非妙法？</p>
  <p id="az">答：<a id="a-10"></a>非妙谓非善士，<a id="a-11"></a>此是彼法名非妙法，<a id="a-12"></a>谓此诸法非善士边可获可得，<a id="a-13"></a>此是彼士所有现有故，<a id="a-14"></a>说是七名非妙法。</p>
  <p id="a15">七妙法者，<a id="a-16"></a>云何为七？</p>
  <p id="a17">答：<a id="a-18"></a>一信二惭三愧四精进五念六定七慧。</p>
  <p id="a19">云何信？</p>
  <p id="a1A">答：<a id="a-1B"></a>诸信信性，<a id="a-1C"></a>现前信性随顺印可，<a id="a-1D"></a>已忍乐，<a id="a-1E"></a>当忍乐，<a id="a-1F"></a>现忍乐心清净，<a id="a-1G"></a>是名信。</p>
  <p id="a1H">云何惭？</p>
  <p id="a1I">答：<a id="a-1J"></a>诸惭惭性，<a id="a-1K"></a>乃至广说是名惭。</p>
  <p id="a1L">云何愧？</p>
  <p id="a1M">答：<a id="a-1N"></a>诸愧愧性，<a id="a-1O"></a>乃至广说是名愧。</p>
  <p id="a1P">云何精进？</p>
  <p id="a1Q">答：<a id="a-1R"></a>诸非下精进性，<a id="a-1S"></a>乃至广说是名精进。</p>
  <p id="a1T">云何念？</p>
  <p id="a1U">答：<a id="a-1V"></a>诸念随念广说乃至，<a id="a-1W"></a>心明记性是名念。</p>
  <p id="a1X">云何定？</p>
  <p id="a1Y">答：<a id="a-1Z"></a>诸心住广说乃至心一境性，<a id="a-1a"></a>是名定。</p>
  <p id="a1b">云何慧？</p>
  <p id="a1c">答：<a id="a-1d"></a>于如理所引简择觉为如理所引，<a id="a-1e"></a>于不如理所引简择觉为不如理所引，<a id="a-1f"></a>是名慧。<a id="a-1g"></a>如是七种名为妙法。</p>
  <p id="a1h">问：<a id="a-1i"></a>何缘是七名为妙法？</p>
  <p id="a1j">答：<a id="a-1k"></a>妙谓善士，<a id="a-1l"></a>此是彼法故名妙法，<a id="a-1m"></a>谓此诸法唯善士边可获可得，<a id="a-1n"></a>此是彼士所有现有故，<a id="a-1o"></a>说是七名为妙法。</p>
  <p id="a1p">复有七非妙法者，<a id="a-1q"></a>云何为七？</p>
  <p id="a1r">答：<a id="a-1s"></a>一不知法，<a id="a-1t"></a>二不知义，<a id="a-1u"></a>三不知时，<a id="a-1v"></a>四不知量，<a id="a-1w"></a>五不自知，<a id="a-1x"></a>六不知众，<a id="a-1y"></a>七不知补特伽罗有胜有劣。</p>
  <p id="a1z">不知法者，<a id="a-20"></a>谓不了知如来教法，<a id="a-21"></a>谓契经应诵记说伽他自说因缘譬喻本事本生方广希法论议，<a id="a-22"></a>是名不知法。</p>
  <p id="a23">不知义者，<a id="a-24"></a>谓不了知彼彼语义，<a id="a-25"></a>谓如是如是语，<a id="a-26"></a>有如是如是义，<a id="a-27"></a>是名不知义。</p>
  <p id="a28">不知时者，<a id="a-29"></a>谓不了知是时非时，<a id="a-2A"></a>谓此时应修止相，<a id="a-2B"></a>此时应修举相，<a id="a-2C"></a>此时应修舍相等，<a id="a-2D"></a>是名不知时。</p>
  <p id="a2E">不知量者，<a id="a-2F"></a>谓不了知种种分量，<a id="a-2G"></a>谓所饮所食所尝所噉，<a id="a-2H"></a>若行若住若坐若卧，<a id="a-2I"></a>若睡若觉若语若默，<a id="a-2J"></a>若解劳闷等所有分量，<a id="a-2K"></a>是名不知量。</p>
  <p id="a2L">不自知者，<a id="a-2M"></a>谓不了知自德多少，<a id="a-2N"></a>谓自所有若信若戒，<a id="a-2O"></a>若闻若舍若慧若教，<a id="a-2P"></a>若证若念若族姓若辩才等，<a id="a-2Q"></a>是名不自知。</p>
  <p id="a2R">不知众者，<a id="a-2S"></a>谓不了知众会胜劣，<a id="a-2T"></a>谓此是刹帝利众，<a id="a-2U"></a>此是婆罗门众，<a id="a-2V"></a>此是长者众，<a id="a-2W"></a>此是居士众，<a id="a-2X"></a>此是沙门众，<a id="a-2Y"></a>此是外道众，<a id="a-2Z"></a>我于此中应如是行，<a id="a-2a"></a>应如是住，<a id="a-2b"></a>应如是坐，<a id="a-2c"></a>应如是语，<a id="a-2d"></a>应如是默等，<a id="a-2e"></a>是名不知众。</p>
  <p id="a2f">不知补特伽罗有胜有劣者，<a id="a-2g"></a>谓不了知补特伽罗德行胜劣，<a id="a-2h"></a>谓如是如是补特伽罗，<a id="a-2i"></a>有如是如是德行或胜或劣，<a id="a-2j"></a>是名不知补特伽罗有胜有劣，<a id="a-2k"></a>如是七种名非妙法。</p>
  <p id="a2l">问：<a id="a-2m"></a>何缘是七名非妙法？</p>
  <p id="a2n">答：<a id="a-2o"></a>非妙谓非善士，<a id="a-2p"></a>此是彼法名非妙法，<a id="a-2q"></a>谓此诸法非善士边可获可得，<a id="a-2r"></a>此是彼士所有现有故，<a id="a-2s"></a>说是七名非妙法。</p>
  <p id="a2t">复有七妙法者，<a id="a-2u"></a>云何为七？</p>
  <p id="a2v">答：<a id="a-2w"></a>一知法，<a id="a-2x"></a>二知义，<a id="a-2y"></a>三知时，<a id="a-2z"></a>四知量，<a id="a-30"></a>五自知，<a id="a-31"></a>六知众，<a id="a-32"></a>七知补特伽罗有胜有劣。</p>
  <p id="a33">知法者，<a id="a-34"></a>谓正了知如来教法，<a id="a-35"></a>谓契经应诵记说伽他自说因缘譬喻本事本生方广希法论议，<a id="a-36"></a>是名知法。</p>
  <p id="a37">知义者，<a id="a-38"></a>谓正了知彼彼语义，<a id="a-39"></a>谓如是如是语，<a id="a-3A"></a>有如是如是义，<a id="a-3B"></a>是名知义。</p>
  <p id="a3C">知时者，<a id="a-3D"></a>谓正了知是时非时，<a id="a-3E"></a>谓此时应修止相，<a id="a-3F"></a>此时应修举相，<a id="a-3G"></a>此时应修舍相等，<a id="a-3H"></a>是名知时。</p>
  <p id="a3I">知量者，<a id="a-3J"></a>谓正了知种种分量，<a id="a-3K"></a>谓所饮所食所尝所噉，<a id="a-3L"></a>若行若住若坐若卧，<a id="a-3M"></a>若睡若觉若语若默，<a id="a-3N"></a>若解劳闷等所有分量是名知量。</p>
  <p id="a3O">自知者，<a id="a-3P"></a>谓正了知自德多少，<a id="a-3Q"></a>谓自所有若信若戒若闻若舍，<a id="a-3R"></a>若慧若教若证若念，<a id="a-3S"></a>若族姓若辩才等，<a id="a-3T"></a>是名自知。</p>
  <p id="a3U">知众者，<a id="a-3V"></a>谓正了知众会胜劣，<a id="a-3W"></a>谓此是刹帝利众，<a id="a-3X"></a>此是婆罗门众，<a id="a-3Y"></a>此是长者众，<a id="a-3Z"></a>此是居士众，<a id="a-3a"></a>此是沙门众，<a id="a-3b"></a>此是外道众，<a id="a-3c"></a>我于此中应如是行，<a id="a-3d"></a>应如是住，<a id="a-3e"></a>应如是坐，<a id="a-3f"></a>应如是语，<a id="a-3g"></a>应如是默等，<a id="a-3h"></a>是名知众。</p>
  <p id="a3i">知补特伽罗有胜有劣者，<a id="a-3j"></a>谓正了知补特伽罗德行胜劣，<a id="a-3k"></a>谓如是如是补特伽罗，<a id="a-3l"></a>有如是如是德行或胜或劣，<a id="a-3m"></a>是名知补特伽罗有胜有劣，<a id="a-3n"></a>如是七种名为妙法。</p>
  <p id="a3o">问：<a id="a-3p"></a>何缘是七名为妙法？</p>
  <p id="a3q">答：<a id="a-3r"></a>妙谓善士，<a id="a-3s"></a>此是彼法故名妙法，<a id="a-3t"></a>谓此诸法唯善士边可获可得，<a id="a-3u"></a>此是彼士所有现有，<a id="a-3v"></a>故名妙法。</p>
  <p id="a3w">七识住者，<a id="a-3x"></a>云何为七？</p>
  <p id="a3y">答：<a id="a-3z"></a>有色有情种种身种种想，<a id="a-40"></a>如人及一分天，<a id="a-41"></a>是名第一识住。<a id="a-42"></a>有色有情种种身一种想，<a id="a-43"></a>如梵众天劫初起位，<a id="a-44"></a>是名第二识住。<a id="a-45"></a>有色有情一种身种种想如光音天，<a id="a-46"></a>是名第三识住。<a id="a-47"></a>有色有情一种身一种想如遍净天，<a id="a-48"></a>是名第四识住。<a id="a-49"></a>无色有情超一切色想灭有对想，<a id="a-4A"></a>不思惟种种想入无边空空无边处具足住，<a id="a-4B"></a>如空无边处天，<a id="a-4C"></a>是名第五识住。<a id="a-4D"></a>无色有情超一切空无边处，<a id="a-4E"></a>入无边识识无边处具足住，<a id="a-4F"></a>如识无边处天是名第六识住。<a id="a-4G"></a>无色有情超一切识无边处入无所有无所有处具足住，<a id="a-4H"></a>如无所有处天，<a id="a-4I"></a>是名第七识住。</p>
  <p id="a4J">此中有色者，<a id="a-4K"></a>谓彼有情有色，<a id="a-4L"></a>施设有色身，<a id="a-4M"></a>有有色处有有色界，<a id="a-4N"></a>有色蕴故名有色。<a id="a-4O"></a>有情者，<a id="a-4P"></a>谓谛义胜义，<a id="a-4Q"></a>虽诸有情不可获不可得无所有非现有，<a id="a-4R"></a>而依蕴界处假立有情，<a id="a-4S"></a>诸想等想施设言说转，<a id="a-4T"></a>谓有情、<a id="a-4U"></a>人、<a id="a-4V"></a>意生、<a id="a-4W"></a>儒童、<a id="a-4X"></a>命者、<a id="a-4Y"></a>生者、<a id="a-4Z"></a>养者、<a id="a-4a"></a>士夫、<a id="a-4b"></a>补特伽罗，<a id="a-4c"></a>故名有情。<a id="a-4d"></a>种种身者，<a id="a-4e"></a>谓彼有情有种种显色身，<a id="a-4f"></a>种种相种种形非一显色，<a id="a-4g"></a>非一相非一形，<a id="a-4h"></a>故名种种身。<a id="a-4i"></a>种种想者，<a id="a-4j"></a>谓彼有情有乐想苦想不苦不乐想，<a id="a-4k"></a>故名种种想。<a id="a-4l"></a>如人及一分天者，<a id="a-4m"></a>谓总显示人及欲界天，<a id="a-4n"></a>故名如人及一分天。<a id="a-4o"></a>是名第一者，<a id="a-4p"></a>渐次顺次相续次第数为第一。<a id="a-4q"></a>识住者，<a id="a-4r"></a>云何识住？<a id="a-4s"></a>答：<a id="a-4t"></a>即此所系，<a id="a-4u"></a>所有色受想行识蕴总名识住。</p>
  <p id="a4v">有色者，<a id="a-4w"></a>谓彼有情有色施设有色身，<a id="a-4x"></a>有有色处有有色界，<a id="a-4y"></a>有色蕴故名有色。<a id="a-4z"></a>有情者，<a id="a-50"></a>谓谛义胜义，<a id="a-51"></a>虽诸有情不可获不可得无所有非现有，<a id="a-52"></a>而依蕴界处假立有情诸想等想，<a id="a-53"></a>施设言说转，<a id="a-54"></a>谓有情、<a id="a-55"></a>人、<a id="a-56"></a>意生、<a id="a-57"></a>儒童、<a id="a-58"></a>命者、<a id="a-59"></a>生者、<a id="a-5A"></a>养者、<a id="a-5B"></a>士夫、<a id="a-5C"></a>补特伽罗，<a id="a-5D"></a>故名有情。<a id="a-5E"></a>种种身者，<a id="a-5F"></a>谓彼有情有种种显色身，<a id="a-5G"></a>种种相种种形非一显色、<a id="a-5H"></a>非一相、<a id="a-5I"></a>非一形故，<a id="a-5J"></a>名种种身。<a id="a-5K"></a>一种想者，<a id="a-5L"></a>谓诸有情有时有分，<a id="a-5M"></a>于此世界劫将坏时，<a id="a-5N"></a>多往生上光音等天众同分中，<a id="a-5O"></a>于彼具足意成色身根无缺减，<a id="a-5P"></a>支分圆满形显清净，<a id="a-5Q"></a>喜为所噉喜为所食，<a id="a-5R"></a>长寿久住。<a id="a-5S"></a>有时有分，<a id="a-5T"></a>于此世界劫初成时，<a id="a-5U"></a>于下空中有空宫殿欻然而起，<a id="a-5V"></a>有一有情由寿尽故业尽故福尽故，<a id="a-5W"></a>先从光音等天众同分没，<a id="a-5X"></a>生下梵世空宫殿中，<a id="a-5Y"></a>独一无二无诸侍者长寿久住。<a id="a-5Z"></a>时，<a id="a-5a"></a>彼有情长时住已，<a id="a-5b"></a>欻然生爱及生不乐，<a id="a-5c"></a>作如是念：<a id="a-5d"></a>“云何当令诸余有情生我同分为我伴侣？<a id="a-5e"></a>”当彼有情起此心愿，<a id="a-5f"></a>有余有情亦寿尽故业尽故福尽故，<a id="a-5g"></a>复从光音等天众同分没，<a id="a-5h"></a>生下梵宫与前有情共为伴侣。<a id="a-5i"></a>时，<a id="a-5j"></a>前生者便作是念：<a id="a-5k"></a>“我先于此独一无二见寿久住，<a id="a-5l"></a>长时住已欻然生爱及生不乐，<a id="a-5m"></a>作如是念：<a id="a-5n"></a>云何当令诸余有情生我同分为我伴侣？<a id="a-5o"></a>我起如是心愿之时，<a id="a-5p"></a>是诸有情便生此处，<a id="a-5q"></a>满我意愿为我伴侣，<a id="a-5r"></a>是故当知此有情类是我所化。<a id="a-5s"></a>我于此类及余世间，<a id="a-5t"></a>是自在者作者化者，<a id="a-5u"></a>生者起者是真父祖。<a id="a-5v"></a>”时，<a id="a-5w"></a>诸有情亦作是念：<a id="a-5x"></a>“我等曾见如是有情，<a id="a-5y"></a>独一无二长寿久住。<a id="a-5z"></a>时，<a id="a-60"></a>彼有情长时住已，<a id="a-61"></a>欻然生爱及生不乐，<a id="a-62"></a>作如是念：<a id="a-63"></a>云何当令诸余有情生我同分为我伴侣？<a id="a-64"></a>于彼正起此心愿时，<a id="a-65"></a>我等便生彼同分内为彼伴侣，<a id="a-66"></a>由斯我等是彼所化。<a id="a-67"></a>彼于有情及世间物，<a id="a-68"></a>是自在者作者化者，<a id="a-69"></a>生者起者是真父祖。<a id="a-6A"></a>”故名一想。<a id="a-6B"></a>如梵众天者，<a id="a-6C"></a>谓此义中总显生在梵众等天，<a id="a-6D"></a>有种种身唯有一想。<a id="a-6E"></a>劫初起住者，<a id="a-6F"></a>谓劫初生时。<a id="a-6G"></a>是名第二者，<a id="a-6H"></a>渐次顺次相续次第数为第二。<a id="a-6I"></a>识住者，<a id="a-6J"></a>云何识住？<a id="a-6K"></a>答：<a id="a-6L"></a>即此所系所有色受想行识蕴，<a id="a-6M"></a>总名识住。</p>
  <p id="a6N">有色者，<a id="a-6O"></a>谓彼有情有色施设，<a id="a-6P"></a>有色身有有色处有有色界有色蕴，<a id="a-6Q"></a>故名有色。<a id="a-6R"></a>有情者，<a id="a-6S"></a>谓谛义胜义，<a id="a-6T"></a>虽诸有情不可获不可得无所有非现有，<a id="a-6U"></a>而依蕴界处假立有情，<a id="a-6V"></a>诸想等想施设言说转，<a id="a-6W"></a>谓有情、<a id="a-6X"></a>人、<a id="a-6Y"></a>意生、<a id="a-6Z"></a>儒童、<a id="a-6a"></a>命者、<a id="a-6b"></a>生者、<a id="a-6c"></a>养者、<a id="a-6d"></a>士夫、<a id="a-6e"></a>补特伽罗，<a id="a-6f"></a>故名有情。<a id="a-6g"></a>一种身者，<a id="a-6h"></a>谓彼有情有一显色身一种相一种形，<a id="a-6i"></a>无种种显色，<a id="a-6j"></a>无种种相无种种形，<a id="a-6k"></a>故名一种身。<a id="a-6l"></a>种种想者，<a id="a-6m"></a>谓彼有情有乐想不苦不乐想故，<a id="a-6n"></a>名种种想。<a id="a-6o"></a>如光音天者，<a id="a-6p"></a>谓总显示光音等天。<a id="a-6q"></a>是名第三者，<a id="a-6r"></a>渐次顺次相续次第数为第三。<a id="a-6s"></a>识住者，<a id="a-6t"></a>云何识住？<a id="a-6u"></a>答：<a id="a-6v"></a>即此所系，<a id="a-6w"></a>所有色受想行识蕴，<a id="a-6x"></a>总名识住。</p>
  <p id="a6y">有色者，<a id="a-6z"></a>谓彼有情有色施设，<a id="a-70"></a>有色身有有色处有有色界有色蕴，<a id="a-71"></a>故名有色。<a id="a-72"></a>有情者，<a id="a-73"></a>谓谛义胜义，<a id="a-74"></a>虽诸有情不可获不可得无所有非现有，<a id="a-75"></a>而依蕴界处假立有情，<a id="a-76"></a>诸想等想施设言说转，<a id="a-77"></a>谓有情、<a id="a-78"></a>人、<a id="a-79"></a>意生、<a id="a-7A"></a>儒童、<a id="a-7B"></a>命者、<a id="a-7C"></a>生者、<a id="a-7D"></a>养者、<a id="a-7E"></a>士夫、<a id="a-7F"></a>补特伽罗，<a id="a-7G"></a>故名有情。<a id="a-7H"></a>一种身者，<a id="a-7I"></a>谓彼有情有一显色身一种相一种形，<a id="a-7J"></a>无种种显色，<a id="a-7K"></a>无种种相，<a id="a-7L"></a>无种种形，<a id="a-7M"></a>故名一种身。<a id="a-7N"></a>一种想者，<a id="a-7O"></a>谓彼有情唯有乐想故名一种想。<a id="a-7P"></a>如遍净天者，<a id="a-7Q"></a>谓总显示遍净等天。<a id="a-7R"></a>是名第四者，<a id="a-7S"></a>渐次顺次相续次第数为第四。<a id="a-7T"></a>识住者，<a id="a-7U"></a>云何识住？<a id="a-7V"></a>答：<a id="a-7W"></a>即此所系，<a id="a-7X"></a>所有色受想行识蕴，<a id="a-7Y"></a>名识住。</p>
  <p id="a7Z">无色者谓彼有情无色施设，<a id="a-7a"></a>无色身无有色处，<a id="a-7b"></a>无有色界无色蕴，<a id="a-7c"></a>故名无色。<a id="a-7d"></a>有情者，<a id="a-7e"></a>谓谛义胜义，<a id="a-7f"></a>虽诸有情不可获不可得无所有非现有，<a id="a-7g"></a>而依蕴界处假立有情，<a id="a-7h"></a>诸想等想施设言说转，<a id="a-7i"></a>谓有情、<a id="a-7j"></a>人、<a id="a-7k"></a>意生、<a id="a-7l"></a>儒童、<a id="a-7m"></a>命者、<a id="a-7n"></a>生者、<a id="a-7o"></a>养者、<a id="a-7p"></a>士夫、<a id="a-7q"></a>补特伽罗，<a id="a-7r"></a>故名有情。<a id="a-7s"></a>超一切色想者，<a id="a-7t"></a>谓超一切眼识身相应想。<a id="a-7u"></a>灭有对想者，<a id="a-7v"></a>谓灭四识身相应想。<a id="a-7w"></a>不思惟种种想者，<a id="a-7x"></a>谓无五身识所引意识相应，<a id="a-7y"></a>缘色等种种障碍定想。<a id="a-7z"></a>入无边空空无边处具足住，<a id="a-80"></a>如空无边处天者，<a id="a-81"></a>谓总显示空无边天。<a id="a-82"></a>是名第五者，<a id="a-83"></a>渐次顺次相续次第数为第五。<a id="a-84"></a>识住者，<a id="a-85"></a>云何识住？<a id="a-86"></a>答：<a id="a-87"></a>即此所系，<a id="a-88"></a>所有受想行识蕴，<a id="a-89"></a>总名识住。</p>
  <p id="a8A">无色者，<a id="a-8B"></a>谓彼有情无色施设，<a id="a-8C"></a>无色身无有色处无有色界，<a id="a-8D"></a>无色蕴故名无色。<a id="a-8E"></a>有情者谓谛义胜义，<a id="a-8F"></a>虽诸有情不可获不可得无所有非现有，<a id="a-8G"></a>而依蕴界处假立有情，<a id="a-8H"></a>诸想等想施设言说转，<a id="a-8I"></a>谓有情、<a id="a-8J"></a>人、<a id="a-8K"></a>意生、<a id="a-8L"></a>儒童、<a id="a-8M"></a>命者、<a id="a-8N"></a>生者、<a id="a-8O"></a>养者、<a id="a-8P"></a>士夫、<a id="a-8Q"></a>补特伽罗，<a id="a-8R"></a>故名有情。<a id="a-8S"></a>超一切空无边处入无边识识无边处具足住，<a id="a-8T"></a>如识无边处天者，<a id="a-8U"></a>谓总显示识无边处天。<a id="a-8V"></a>是名第六者，<a id="a-8W"></a>渐次顺次相续次第数为第六。<a id="a-8X"></a>识住者，<a id="a-8Y"></a>云何识住？<a id="a-8Z"></a>答：<a id="a-8a"></a>即此所系，<a id="a-8b"></a>所有受想行识蕴，<a id="a-8c"></a>总名识住。</p>
  <p id="a8d">无色者，<a id="a-8e"></a>谓彼有情无色施设，<a id="a-8f"></a>无色身无有色处无有色界，<a id="a-8g"></a>无色蕴故名无色。<a id="a-8h"></a>有情者，<a id="a-8i"></a>谓谛义胜义，<a id="a-8j"></a>虽诸有情不可获不可得无所有非现有，<a id="a-8k"></a>而依蕴界处假立有情，<a id="a-8l"></a>诸想等想施设言说转，<a id="a-8m"></a>谓有情、<a id="a-8n"></a>人、<a id="a-8o"></a>意生、<a id="a-8p"></a>儒童、<a id="a-8q"></a>命者、<a id="a-8r"></a>生者、<a id="a-8s"></a>养者、<a id="a-8t"></a>士夫、<a id="a-8u"></a>补特伽罗，<a id="a-8v"></a>故名有情。<a id="a-8w"></a>超一切识无边处，<a id="a-8x"></a>入无所有无所有处具足住，<a id="a-8y"></a>如无所有处天者，<a id="a-8z"></a>谓总显示无所有处天。<a id="a-90"></a>是名第七者，<a id="a-91"></a>渐次顺次相续次第数为第七。<a id="a-92"></a>识住者，<a id="a-93"></a>云何识住？<a id="a-94"></a>答：<a id="a-95"></a>即此所系，<a id="a-96"></a>所有受想行识蕴，<a id="a-97"></a>总名识住。</p>
  <p id="a98">七随眠者，<a id="a-99"></a>云何为七？</p>
  <p id="a9A">答：<a id="a-9B"></a>一欲贪随眠，<a id="a-9C"></a>二瞋随眠，<a id="a-9D"></a>三有贪随眠，<a id="a-9E"></a>四慢随眠，<a id="a-9F"></a>五无明随眠，<a id="a-9G"></a>六见随眠，<a id="a-9H"></a>七疑随眠。</p>
  <p id="a9I">云何欲贪随眠？</p>
  <p id="a9J">答：<a id="a-9K"></a>若于诸欲诸贪等贪，<a id="a-9L"></a>乃至广说是名欲贪随眠。</p>
  <p id="a9M">云何瞋随眠？</p>
  <p id="a9N">答：<a id="a-9O"></a>若于有情欲为损害，<a id="a-9P"></a>乃至广说是名瞋随眠。</p>
  <p id="a9Q">云何有贪随眠？</p>
  <p id="a9R">答：<a id="a-9S"></a>于色无色诸贪等贪，<a id="a-9T"></a>乃至广说是名有贪随眠。</p>
  <p id="a9U">云何慢随眠？</p>
  <p id="a9V">答：<a id="a-9W"></a>诸慢恃执，<a id="a-9X"></a>乃至广说是名慢随眠。</p>
  <p id="a9Y">云何无明随眠？</p>
  <p id="a9Z">答：<a id="a-9a"></a>三界无智是名无明随眠。</p>
  <p id="a9b">云何见随眠？</p>
  <p id="a9c">答：<a id="a-9d"></a>五见是名见随眠，<a id="a-9e"></a>谓有身见、<a id="a-9f"></a>边执见、<a id="a-9g"></a>邪见、<a id="a-9h"></a>见取、<a id="a-9i"></a>戒禁取，<a id="a-9j"></a>如是五见名见随眠。</p>
  <p id="a9k">云何疑随眠？</p>
  <p id="a9l">答：<a id="a-9m"></a>于谛犹豫，<a id="a-9n"></a>是名疑随眠。</p>
  <p id="a9o">七无过失事者，<a id="a-9p"></a>云何为七？</p>
  <p id="a9q">“具寿当知，<a id="a-9r"></a>有圣弟子，<a id="a-9s"></a>于如来所修植净信，<a id="a-9t"></a>根生安住，<a id="a-9u"></a>不为沙门或婆罗门，<a id="a-9v"></a>或天魔梵或余世间如法引夺，<a id="a-9w"></a>是名第一无过失事。<a id="a-9x"></a>复次具寿，<a id="a-9y"></a>有圣弟子，<a id="a-9z"></a>安住净戒精勤守护，<a id="a-A0"></a>别解脱律仪轨则所行无不具足，<a id="a-A1"></a>于微小罪见大怖畏，<a id="a-A2"></a>受学学处常无毁犯，<a id="a-A3"></a>是名第二无过失事。<a id="a-A4"></a>复次具寿，<a id="a-A5"></a>有圣弟子，<a id="a-A6"></a>亲近善友善为伴侣，<a id="a-A7"></a>与善交通，<a id="a-A8"></a>是名第三无过失事。<a id="a-A9"></a>复次具寿，<a id="a-AA"></a>有圣弟子，<a id="a-AB"></a>乐居闲寂具二远离，<a id="a-AC"></a>谓身远离及心远离，<a id="a-AD"></a>是名第四无过失事。<a id="a-AE"></a>复次具寿，<a id="a-AF"></a>有圣弟子，<a id="a-AG"></a>勤精进住有势有勤有勇坚猛，<a id="a-AH"></a>于诸善法常不舍轭，<a id="a-AI"></a>是名第五无过失事。<a id="a-AJ"></a>复次具寿，<a id="a-AK"></a>有圣弟子，<a id="a-AL"></a>具念安住成就最胜常委念支，<a id="a-AM"></a>久作久说皆能忆念，<a id="a-AN"></a>是名第六无过失事。<a id="a-AO"></a>复次具寿，<a id="a-AP"></a>有圣弟子，<a id="a-AQ"></a>具慧安住成就世间，<a id="a-AR"></a>有出没慧圣慧出慧善通达慧，<a id="a-AS"></a>彼所作慧正尽苦慧，<a id="a-AT"></a>是名第七无过失事。<a id="a-AU"></a>”</p>
  <p id="aAV">于如来所修植净信者，<a id="a-AW"></a>云何如来？<a id="a-AX"></a>答：<a id="a-AY"></a>应正等觉说名如来。<a id="a-AZ"></a>云何净信？<a id="a-Aa"></a>答：<a id="a-Ab"></a>若依出离远离所生善法诸信信性，<a id="a-Ac"></a>广说乃至心清净性故名净信。<a id="a-Ad"></a>即此净信于如来所，<a id="a-Ae"></a>已修植当修植现修植，<a id="a-Af"></a>是故说为于如来所修植净信。<a id="a-Ag"></a>根生等言，<a id="a-Ah"></a>如前广说。<a id="a-Ai"></a>是名第一者，<a id="a-Aj"></a>渐次顺次相续次第数为第一。<a id="a-Ak"></a>无过失事者，<a id="a-Al"></a>谓能显示清净永断。</p>
  <p id="aAm">安住净戒者，<a id="a-An"></a>云何净戒？<a id="a-Ao"></a>答：<a id="a-Ap"></a>诸所作业，<a id="a-Aq"></a>谓身律仪语律仪命清净是名净戒。<a id="a-Ar"></a>安住者，<a id="a-As"></a>谓成就净戒修行胜行进趣契会，<a id="a-At"></a>故名安住。<a id="a-Au"></a>精勤守护别解脱律仪者，<a id="a-Av"></a>云何别解脱？<a id="a-Aw"></a>答：<a id="a-Ax"></a>谓诸如来应正等觉广说，<a id="a-Ay"></a>乃至佛薄伽梵自知自见，<a id="a-Az"></a>为诸苾刍半月半月，<a id="a-B0"></a>常所宣说别解脱契经，<a id="a-B1"></a>是名别解脱。<a id="a-B2"></a>问：<a id="a-B3"></a>何缘说此名别解脱？<a id="a-B4"></a>答：<a id="a-B5"></a>最胜善法由此为门此为上首此为初缘，<a id="a-B6"></a>别行别住由斯故立别解脱名。<a id="a-B7"></a>精勤守护此律仪者，<a id="a-B8"></a>谓于如是别解脱法，<a id="a-B9"></a>恒随作恒随转，<a id="a-BA"></a>由斯故说精勤守护别解脱律仪。<a id="a-BB"></a>轨则所行无不具足者，<a id="a-BC"></a>谓诸苾刍众有五非轨则及五非所行。<a id="a-BD"></a>云何名为五非轨则？<a id="a-BE"></a>答：<a id="a-BF"></a>一他胜罪，<a id="a-BG"></a>二众余罪，<a id="a-BH"></a>三堕煮罪，<a id="a-BI"></a>四别首罪，<a id="a-BJ"></a>五恶作罪。<a id="a-BK"></a>云何名为五非所行？<a id="a-BL"></a>答：<a id="a-BM"></a>一国王家，<a id="a-BN"></a>二执恶家，<a id="a-BO"></a>三婬女家，<a id="a-BP"></a>四音乐家，<a id="a-BQ"></a>五酤酒家。<a id="a-BR"></a>诸圣弟子于此所说五非轨则五非所行常乐远离止息弃舍，<a id="a-BS"></a>于正轨则及正所行具足成就，<a id="a-BT"></a>由斯故说轨则所行无不具足。<a id="a-BU"></a>于微小罪见大怖畏者，<a id="a-BV"></a>谓于小罪起极怖想，<a id="a-BW"></a>由斯故说于微小罪见大怖畏。<a id="a-BX"></a>受学学处常无毁犯者，<a id="a-BY"></a>谓圣弟子不作是念：<a id="a-BZ"></a>“我于如是如是学处应勤修学，<a id="a-Ba"></a>我于如是如是学处不勤修学。<a id="a-Bb"></a>”诸圣弟子常作是念：<a id="a-Bc"></a>“一切如来应正等觉，<a id="a-Bd"></a>广说乃至佛薄伽梵自知自见，<a id="a-Be"></a>凡所制立一切学处，<a id="a-Bf"></a>我皆受学常无毁犯。<a id="a-Bg"></a>”由斯故说受学学处常无毁犯。<a id="a-Bh"></a>是名第二者，<a id="a-Bi"></a>渐次顺次相续次第数为第二。<a id="a-Bj"></a>无过失事者，<a id="a-Bk"></a>谓能显示清净永断。</p>
  <p id="aBl">亲近善友者，<a id="a-Bm"></a>云何善友？<a id="a-Bn"></a>答：<a id="a-Bo"></a>一切如来应正等觉，<a id="a-Bp"></a>及佛弟子皆名善友，<a id="a-Bq"></a>复次若有补特伽罗具戒具德，<a id="a-Br"></a>乃至广说故名善友。<a id="a-Bs"></a>于斯善友亲近等亲近极亲近，<a id="a-Bt"></a>随顺承奉供养恭敬，<a id="a-Bu"></a>是故说为亲近善友。<a id="a-Bv"></a>云何名为善为伴侣？<a id="a-Bw"></a>答：<a id="a-Bx"></a>于断生命，<a id="a-By"></a>若不与取，<a id="a-Bz"></a>若欲邪行，<a id="a-C0"></a>若虚诳语，<a id="a-C1"></a>若饮诸酒，<a id="a-C2"></a>皆能远离止息弃舍，<a id="a-C3"></a>厌患永断说名谓善。<a id="a-C4"></a>与此善者为伴为侣，<a id="a-C5"></a>随顺趣向身心无二，<a id="a-C6"></a>是故说为善为伴侣。<a id="a-C7"></a>云何名为与善交通？<a id="a-C8"></a>答：<a id="a-C9"></a>若于具信具戒多闻具舍具慧，<a id="a-CA"></a>随转随属随顺不逆，<a id="a-CB"></a>是故说为与善交通，<a id="a-CC"></a>复次若于具足出离远离善法，<a id="a-CD"></a>随转随属随顺不逆，<a id="a-CE"></a>是故说为与善交通，<a id="a-CF"></a>复次若于具足出离远离善法，<a id="a-CG"></a>一乐一欲一喜一爱，<a id="a-CH"></a>同乐同欲同喜同爱，<a id="a-CI"></a>是故说为与善交通。<a id="a-CJ"></a>是名第三者，<a id="a-CK"></a>渐次顺次相续次第数为第三。<a id="a-CL"></a>无过失事者，<a id="a-CM"></a>谓能显示清净永断。</p>
  <p id="aCN">乐居闲寂者，<a id="a-CO"></a>云何名为乐居闲寂？<a id="a-CP"></a>答：<a id="a-CQ"></a>诸空迥舍皆名闲寂，<a id="a-CR"></a>若住此中欢喜爱乐，<a id="a-CS"></a>不生愁思心无厌怖，<a id="a-CT"></a>是故说为乐居闲寂。<a id="a-CU"></a>具二远离谓身远离乃心远离者，<a id="a-CV"></a>谓住此中能勤修学，<a id="a-CW"></a>内心寂止不离静虑，<a id="a-CX"></a>成就妙观长空迥舍勤修自义。<a id="a-CY"></a>能勤修学内心寂止者，<a id="a-CZ"></a>谓住此中能勤精进，<a id="a-Ca"></a>修学世间四种静虑。<a id="a-Cb"></a>不离静虑者谓于世间，<a id="a-Cc"></a>四种静虑常勤思慕，<a id="a-Cd"></a>不下不劣，<a id="a-Ce"></a>无怯无断是故说为不难静虑。<a id="a-Cf"></a>成就妙观者，<a id="a-Cg"></a>谓于世间四种静虑，<a id="a-Ch"></a>相应妙慧具足成就，<a id="a-Ci"></a>是故说为成就妙观。<a id="a-Cj"></a>长空迥舍者，<a id="a-Ck"></a>谓住闲寂空迥舍中，<a id="a-Cl"></a>由简择力欢喜爱乐，<a id="a-Cm"></a>不生愁思心无厌怖，<a id="a-Cn"></a>增长身心及诸善法，<a id="a-Co"></a>是故说为长空迥舍。<a id="a-Cp"></a>勤修自义者，<a id="a-Cq"></a>谓诸爱尽，<a id="a-Cr"></a>离灭涅槃名最上义亦名自义，<a id="a-Cs"></a>于如是义精勤修学求疾证得，<a id="a-Ct"></a>是故说为勤修自义。<a id="a-Cu"></a>是名第四者，<a id="a-Cv"></a>渐次顺次相续次第数为第四。<a id="a-Cw"></a>无过失事者，<a id="a-Cx"></a>谓能显示清净增语。</p>
  <p id="aCy">勤精进住者，<a id="a-Cz"></a>云何精进？<a id="a-D0"></a>答：<a id="a-D1"></a>若于出离远离所生善法，<a id="a-D2"></a>精勤勇猛势用策励，<a id="a-D3"></a>不可制伏策心相续是名精进。<a id="a-D4"></a>由彼成就如是精进，<a id="a-D5"></a>于所修习能行胜行进趣证会，<a id="a-D6"></a>是故说为勤精进。<a id="a-D7"></a>住有势者，<a id="a-D8"></a>谓彼上品精进圆满故名有势。<a id="a-D9"></a>有勤者，<a id="a-DA"></a>谓即显示精进坚固故名有勤。<a id="a-DB"></a>有勇坚猛者，<a id="a-DC"></a>谓由成就精进力故，<a id="a-DD"></a>勇决而取坚住而取猛利而取，<a id="a-DE"></a>诸有所取是善非恶，<a id="a-DF"></a>随所取相守护不舍，<a id="a-DG"></a>如获他国善能守护，<a id="a-DH"></a>是故说为有勇坚猛。<a id="a-DI"></a>于诸善法常不舍轭者，<a id="a-DJ"></a>谓于善法不舍勤勇，<a id="a-DK"></a>炽然精进无间无断，<a id="a-DL"></a>是故说为于诸善法常不舍轭。<a id="a-DM"></a>是名第五者，<a id="a-DN"></a>渐次顺次相续次第数为第五。<a id="a-DO"></a>无过失事者，<a id="a-DP"></a>谓能显示清净增语。</p>
  <p id="aDQ">具念安住者，<a id="a-DR"></a>云何为念？<a id="a-DS"></a>答：<a id="a-DT"></a>若依出离远离所生善法诸念随念，<a id="a-DU"></a>乃至广说是名为念。<a id="a-DV"></a>成就最胜常委念支者，<a id="a-DW"></a>谓八支圣道说名常委，<a id="a-DX"></a>此念是彼一支所摄，<a id="a-DY"></a>谓正念支，<a id="a-DZ"></a>是故说为成就最胜常委念支。<a id="a-Da"></a>久作久说皆能忆念者，<a id="a-Db"></a>谓由此念于曾更事，<a id="a-Dc"></a>不忘不失令心明记，<a id="a-Dd"></a>是故记为久作久说皆能忆念。<a id="a-De"></a>是名第六者，<a id="a-Df"></a>渐次顺次相续次第数为第六。<a id="a-Dg"></a>无过失事者，<a id="a-Dh"></a>谓能显示清净增语。</p>
  <p id="aDi">具慧安住者，<a id="a-Dj"></a>云何名慧？<a id="a-Dk"></a>答：<a id="a-Dl"></a>若依出离远离所生善法，<a id="a-Dm"></a>于诸法相能简择极简择，<a id="a-Dn"></a>广说乃至毘鉢舍那，<a id="a-Do"></a>是名为慧。<a id="a-Dp"></a>言安住者，<a id="a-Dq"></a>谓由成就如是慧故，<a id="a-Dr"></a>于诸法相能行胜行进趣证会，<a id="a-Ds"></a>由斯故说具慧安住。<a id="a-Dt"></a>成就世间有出没慧者，<a id="a-Du"></a>世间谓五取蕴。<a id="a-Dv"></a>云何为五？<a id="a-Dw"></a>谓色取蕴受想行识取蕴。<a id="a-Dx"></a>彼由成就如是慧故，<a id="a-Dy"></a>能如实知此五取蕴生及变坏，<a id="a-Dz"></a>由斯故说成就世间有出没慧。<a id="a-E0"></a>言圣慧者，<a id="a-E1"></a>有二种圣，<a id="a-E2"></a>一者善故圣，<a id="a-E3"></a>二者无漏故圣。<a id="a-E4"></a>此慧具由二种圣故，<a id="a-E5"></a>说名为圣，<a id="a-E6"></a>故名圣慧。<a id="a-E7"></a>言出慧者，<a id="a-E8"></a>谓彼成就如是慧故，<a id="a-E9"></a>能出离欲界及能出离色无色界，<a id="a-EA"></a>故名出慧。<a id="a-EB"></a>善通达慧者，<a id="a-EC"></a>谓彼成就如是慧故，<a id="a-ED"></a>于苦集灭道谛由苦集灭道相，<a id="a-EE"></a>能通达善通达各别通达，<a id="a-EF"></a>是故名为善通达慧。<a id="a-EG"></a>彼所作慧者，<a id="a-EH"></a>谓彼所引学无间道所有胜慧，<a id="a-EI"></a>此中说为彼所作慧。<a id="a-EJ"></a>正尽苦慧者，<a id="a-EK"></a>云何名正？<a id="a-EL"></a>答：<a id="a-EM"></a>因故门故理趣故行相故说名为正，<a id="a-EN"></a>尽苦慧者，<a id="a-EO"></a>五取蕴名为苦，<a id="a-EP"></a>此慧能令五取蕴尽等尽遍尽，<a id="a-EQ"></a>证永尽故名尽苦慧。<a id="a-ER"></a>是名第七者，<a id="a-ES"></a>渐次顺次相续次第数为第七。<a id="a-ET"></a>无过失事者，<a id="a-EU"></a>谓能显示清净增语。</p>
  <p id="aEV">此中世尊说伽他曰：</p>
  <p id="aEW">具信戒善友　　居寂乐精勤 　成就念正知　　名七无过事</p>
  <p id="aEX">七止诤法者，<a id="a-EY"></a>云何为七？</p>
  <p id="aEZ">答：<a id="a-Ea"></a>一现前毘柰耶，<a id="a-Eb"></a>二忆念毘柰耶，<a id="a-Ec"></a>三不痴毘柰耶，<a id="a-Ed"></a>四求彼自性毘柰耶，<a id="a-Ee"></a>五取多人语毘柰耶，<a id="a-Ef"></a>六取自言持毘柰耶，<a id="a-Eg"></a>七如草覆地毘柰耶，<a id="a-Eh"></a>如是名为七止诤法。</p>
  <p id="aEi">问：<a id="a-Ej"></a>何缘是七名止诤法？</p>
  <p id="aEk">答：<a id="a-El"></a>诤谓彼此鬪讼违诤，<a id="a-Em"></a>由斯七法随一现前，<a id="a-En"></a>令所起诤皆调止息，<a id="a-Eo"></a>由此因缘名止诤法。</p>
 </body>
</html>