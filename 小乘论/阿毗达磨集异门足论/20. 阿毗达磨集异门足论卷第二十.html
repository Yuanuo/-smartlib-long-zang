<!doctype html>
<html id="z3IBW4H1AZ" data-ver="752">
 <head>
  <meta charset="utf-8">
  <meta author="舍利子">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">阿毗达磨集异门足论卷第二十</h1>
  <h2 id="a2">十法品第十一之二</h2>
  <p id="a3">问：<a id="a-4"></a>青遍处定加行云何，<a id="a-5"></a>修观行者由何方便，<a id="a-6"></a>而能证入青遍处定？</p>
  <p id="a7">答：<a id="a-8"></a>初修业者创修观时，<a id="a-9"></a>于此世界或取青树，<a id="a-A"></a>或取青叶或取青花或取青果，<a id="a-B"></a>或取青衣或取种种青庄严具，<a id="a-C"></a>或取青云或取青水，<a id="a-D"></a>或取种种诸余青物。<a id="a-E"></a>彼于如是随取一相，<a id="a-F"></a>以胜解力系念思惟，<a id="a-G"></a>假想观察安立信解是某青相。<a id="a-H"></a>彼由于此以胜解力，<a id="a-I"></a>系念思惟假想观察，<a id="a-J"></a>安立信解是某青故，<a id="a-K"></a>心便散动驰流诸相，<a id="a-L"></a>不能一趣系念一境，<a id="a-M"></a>思惟此境是青非余。<a id="a-N"></a>彼心散动驰流诸相，<a id="a-O"></a>不能一趣系念一境，<a id="a-P"></a>思惟此境定是青故，<a id="a-Q"></a>未能证入青遍处定；<a id="a-R"></a>为摄散动驰流心故，<a id="a-S"></a>于一青相系念思惟，<a id="a-T"></a>谓此是青非为黄等，<a id="a-U"></a>思惟此相精勤勇猛，<a id="a-V"></a>乃至令心相续久住，<a id="a-W"></a>由斯加行能入青定；<a id="a-X"></a>精勤数习此加行已，<a id="a-Y"></a>复进修行此定方便，<a id="a-Z"></a>谓于加行所引生道，<a id="a-a"></a>数习数修数多所作，<a id="a-b"></a>既于加行所引生道，<a id="a-c"></a>数习数修数多所作，<a id="a-d"></a>心便安住等住近住，<a id="a-e"></a>相续一趣系念一境，<a id="a-f"></a>思惟此境定是青相；<a id="a-g"></a>由心安住等住近住，<a id="a-h"></a>相续一趣系念一境，<a id="a-i"></a>思惟此境定是青相，<a id="a-j"></a>无二无转能入青定，<a id="a-k"></a>而未能入青遍处定。</p>
  <p id="al">问：<a id="a-m"></a>若此未能入青遍处定者，<a id="a-n"></a>青遍处定加行云何，<a id="a-o"></a>修观行者由何方便，<a id="a-p"></a>乃能证入青遍处定？</p>
  <p id="aq">答：<a id="a-r"></a>即依如前所入青定，<a id="a-s"></a>令心随顺调伏趣向，<a id="a-t"></a>渐次柔和周遍柔和，<a id="a-u"></a>一趣定已，<a id="a-v"></a>复想此青渐次增广，<a id="a-w"></a>东南西北遍皆是青。<a id="a-x"></a>彼想此青渐次增广，<a id="a-y"></a>东南西北遍是青故，<a id="a-z"></a>心便散动驰流诸相，<a id="a-10"></a>不能一趣系念一境，<a id="a-11"></a>思惟此境遍皆是青。<a id="a-12"></a>彼心散动驰流诸相，<a id="a-13"></a>不能一趣系念一境，<a id="a-14"></a>思惟此境遍是青故，<a id="a-15"></a>未能证入青遍处定；<a id="a-16"></a>为摄散动驰流心故，<a id="a-17"></a>于遍青相系念思惟，<a id="a-18"></a>此遍是青非遍黄等，<a id="a-19"></a>思惟此相精勤勇猛，<a id="a-1A"></a>乃至令心相续久住，<a id="a-1B"></a>由斯如行乃渐能入，<a id="a-1C"></a>青遍处定；<a id="a-1D"></a>精勤数习此加行已，<a id="a-1E"></a>复进修行此定方便，<a id="a-1F"></a>谓于加行所引生道，<a id="a-1G"></a>数习数修数多所作，<a id="a-1H"></a>既于加行所引生道，<a id="a-1I"></a>数习数修数多所作，<a id="a-1J"></a>心便安住等住近住，<a id="a-1K"></a>相续一趣系念一境，<a id="a-1L"></a>思惟此境遍皆是青；<a id="a-1M"></a>由心安住等住近住，<a id="a-1N"></a>相续一趣系念一境，<a id="a-1O"></a>思惟此境遍皆是青无二无转，<a id="a-1P"></a>从此乃入青遍处定。<a id="a-1Q"></a>言上下者，<a id="a-1R"></a>谓上下方。<a id="a-1S"></a>言傍布者，<a id="a-1T"></a>谓东南等。<a id="a-1U"></a>言无二者，<a id="a-1V"></a>谓无间杂。<a id="a-1W"></a>无边无际者，<a id="a-1X"></a>谓边际难测。<a id="a-1Y"></a>是第五者，<a id="a-1Z"></a>谓诸定中，<a id="a-1a"></a>渐次顺次相续次第数为第五。<a id="a-1b"></a>言遍处者，<a id="a-1c"></a>谓此定中，<a id="a-1d"></a>所有善色受想行识，<a id="a-1e"></a>皆名遍处。</p>
  <p id="a1f">问：<a id="a-1g"></a>黄遍处定加行云何，<a id="a-1h"></a>修观行者由何方便，<a id="a-1i"></a>而能证入黄遍处定？</p>
  <p id="a1j">答：<a id="a-1k"></a>初修业者创修观时，<a id="a-1l"></a>于此世界或取黄树，<a id="a-1m"></a>或取黄叶或取黄花或取黄果，<a id="a-1n"></a>或取黄衣或取种种黄庄严具，<a id="a-1o"></a>或取黄云或取黄水，<a id="a-1p"></a>或取种种诸余黄物。<a id="a-1q"></a>彼于如是随取一相，<a id="a-1r"></a>以胜解力系念思惟，<a id="a-1s"></a>假想观察安立信解是某黄相。<a id="a-1t"></a>彼由于此以胜解力，<a id="a-1u"></a>系念思惟，<a id="a-1v"></a>假想观察安立信解是某黄故，<a id="a-1w"></a>心便散动驰流诸相，<a id="a-1x"></a>不能一趣系念一境，<a id="a-1y"></a>思惟此境是黄非余。<a id="a-1z"></a>彼心散动驰流诸相，<a id="a-20"></a>不能一趣系念一境，<a id="a-21"></a>思惟此境定是黄故，<a id="a-22"></a>未能证入黄遍处定；<a id="a-23"></a>为摄散动驰流心故，<a id="a-24"></a>于一黄相系念思惟，<a id="a-25"></a>谓此是黄非为青等，<a id="a-26"></a>思惟此相精勤勇猛，<a id="a-27"></a>乃至令心相续久住，<a id="a-28"></a>由斯加行能入黄定；<a id="a-29"></a>精勤数习此加行已，<a id="a-2A"></a>复进修行此定方便，<a id="a-2B"></a>谓于加行所引生道，<a id="a-2C"></a>数习数修数多所作，<a id="a-2D"></a>既于加行所引生道，<a id="a-2E"></a>数习数修数多所作，<a id="a-2F"></a>心便安住等住近住，<a id="a-2G"></a>相续一趣系念一境，<a id="a-2H"></a>思惟此境定是黄相；<a id="a-2I"></a>由心安住等住近住，<a id="a-2J"></a>相续一趣系念一境，<a id="a-2K"></a>思惟此境定是黄相，<a id="a-2L"></a>无二无转能入黄定，<a id="a-2M"></a>而未能入黄遍处定。</p>
  <p id="a2N">问：<a id="a-2O"></a>若此未能入黄遍处定者，<a id="a-2P"></a>黄遍处定加行云何，<a id="a-2Q"></a>修观行者由何方便，<a id="a-2R"></a>乃能证入黄遍处定？</p>
  <p id="a2S">答：<a id="a-2T"></a>即依如前所入黄定，<a id="a-2U"></a>令心随顺调伏趣向，<a id="a-2V"></a>渐次柔和周遍柔和，<a id="a-2W"></a>一趣定已复想此黄，<a id="a-2X"></a>渐次增广东南西北，<a id="a-2Y"></a>遍皆是黄。<a id="a-2Z"></a>彼想此黄，<a id="a-2a"></a>渐次增广东南西北遍是黄故，<a id="a-2b"></a>心便散动驰流诸相，<a id="a-2c"></a>不能一趣系念一境，<a id="a-2d"></a>思惟此境遍皆是黄。<a id="a-2e"></a>彼心散动驰流诸相，<a id="a-2f"></a>不能一趣系念一境，<a id="a-2g"></a>思惟此境遍是黄故，<a id="a-2h"></a>未能证入黄遍处定；<a id="a-2i"></a>为摄散动驰流心故，<a id="a-2j"></a>于遍黄相系念思惟，<a id="a-2k"></a>此遍是黄非遍青等，<a id="a-2l"></a>思惟此相精勤勇猛，<a id="a-2m"></a>乃至令心相续久住，<a id="a-2n"></a>由斯加行乃渐能入黄遍处定；<a id="a-2o"></a>精勤数习此加行已，<a id="a-2p"></a>复进修行此定方便，<a id="a-2q"></a>谓于加行所引生道，<a id="a-2r"></a>数习数修数多所作，<a id="a-2s"></a>既于加行所引生道，<a id="a-2t"></a>数习数修数多所作，<a id="a-2u"></a>心便安住等住近住，<a id="a-2v"></a>相续一趣系念一境，<a id="a-2w"></a>思惟此境遍皆是黄；<a id="a-2x"></a>由心安住等住近住，<a id="a-2y"></a>相续一趣系念一境，<a id="a-2z"></a>思惟此境遍皆是黄，<a id="a-30"></a>无二无转从此乃入黄遍处定。<a id="a-31"></a>言上下者，<a id="a-32"></a>谓上下方。<a id="a-33"></a>言傍布者，<a id="a-34"></a>谓东南等。<a id="a-35"></a>言无二者，<a id="a-36"></a>谓无间杂。<a id="a-37"></a>无边无际者，<a id="a-38"></a>谓边际难测。<a id="a-39"></a>是第六者，<a id="a-3A"></a>谓诸定中渐次顺次相续次第数为第六。<a id="a-3B"></a>言遍处者，<a id="a-3C"></a>谓此定中所有善色受想行识，<a id="a-3D"></a>皆名遍处。</p>
  <p id="a3E">问：<a id="a-3F"></a>赤遍处定加行云何，<a id="a-3G"></a>修观行者由何方便，<a id="a-3H"></a>而能证入赤遍处定？</p>
  <p id="a3I">答：<a id="a-3J"></a>初修业者创修观时，<a id="a-3K"></a>于此世界或取赤树，<a id="a-3L"></a>或取赤叶或取赤花或取赤果，<a id="a-3M"></a>或取赤衣，<a id="a-3N"></a>或取种种赤庄严具，<a id="a-3O"></a>或取赤云或取赤水，<a id="a-3P"></a>或取种种诸余赤物。<a id="a-3Q"></a>彼于如是随取一相，<a id="a-3R"></a>以胜解力系念思惟，<a id="a-3S"></a>假想观察安立信解是某赤相。<a id="a-3T"></a>彼由于此以胜解力，<a id="a-3U"></a>系念思惟假想观察，<a id="a-3V"></a>安立信解是某赤故，<a id="a-3W"></a>心便散动驰流诸相，<a id="a-3X"></a>不能一趣系念一境，<a id="a-3Y"></a>思惟此境是赤非余。<a id="a-3Z"></a>彼心散动驰流诸相，<a id="a-3a"></a>不能一趣系念一境，<a id="a-3b"></a>思惟此境定是赤故，<a id="a-3c"></a>未能证入赤遍处定；<a id="a-3d"></a>为摄散动驰流心故，<a id="a-3e"></a>于一赤相系念思惟，<a id="a-3f"></a>谓此是赤非为黄等，<a id="a-3g"></a>思惟此相精勤勇猛，<a id="a-3h"></a>乃至令心相续久住，<a id="a-3i"></a>由斯加行能入赤定；<a id="a-3j"></a>精勤数习此加行已，<a id="a-3k"></a>复进修行此定方便，<a id="a-3l"></a>谓于加行所引生道，<a id="a-3m"></a>数习数修数多所作，<a id="a-3n"></a>既于加行所引生道，<a id="a-3o"></a>数习数修数多所作，<a id="a-3p"></a>心便安住等住近住，<a id="a-3q"></a>相续一趣系念一境，<a id="a-3r"></a>思惟此境定是赤相；<a id="a-3s"></a>由心安住等住近住，<a id="a-3t"></a>相续一趣系念一境，<a id="a-3u"></a>思惟此境定是赤相，<a id="a-3v"></a>无二无转能入赤定，<a id="a-3w"></a>而未能入赤遍处定。</p>
  <p id="a3x">问：<a id="a-3y"></a>若此未能入赤遍处定者，<a id="a-3z"></a>赤遍处定加行云何，<a id="a-40"></a>修观行者由何方便，<a id="a-41"></a>乃能证入赤遍处定？</p>
  <p id="a42">答：<a id="a-43"></a>即依如前所入赤定，<a id="a-44"></a>令心随顺调伏趣向，<a id="a-45"></a>渐次柔和周遍柔和，<a id="a-46"></a>一趣定已复想此赤，<a id="a-47"></a>渐次增广东南西北遍皆是赤。<a id="a-48"></a>彼想此赤，<a id="a-49"></a>渐次增广东南西北遍是赤故，<a id="a-4A"></a>心便散动驰流诸相，<a id="a-4B"></a>不能一趣系念一境，<a id="a-4C"></a>思惟此境遍皆是赤。<a id="a-4D"></a>彼心散动驰流诸相，<a id="a-4E"></a>不能一趣系念一境，<a id="a-4F"></a>思惟此境遍是赤故，<a id="a-4G"></a>未能证入赤遍处定；<a id="a-4H"></a>为摄散动驰流心故，<a id="a-4I"></a>于遍赤相系念思惟，<a id="a-4J"></a>此遍是赤非遍黄等，<a id="a-4K"></a>思惟此相精勤勇猛，<a id="a-4L"></a>乃至令心相续久住，<a id="a-4M"></a>由斯加行乃渐能入赤遍处定；<a id="a-4N"></a>精勤数习此加行已，<a id="a-4O"></a>复进修行此定方便，<a id="a-4P"></a>谓于加行所引生道，<a id="a-4Q"></a>数习数修数多所作，<a id="a-4R"></a>既于加行所引生道，<a id="a-4S"></a>数习数修数多所作，<a id="a-4T"></a>心便安住等住近住，<a id="a-4U"></a>相续一趣系念一境，<a id="a-4V"></a>思惟此境遍皆是赤；<a id="a-4W"></a>由心安住等住近住，<a id="a-4X"></a>相续一趣系念一境思惟此境，<a id="a-4Y"></a>遍皆是赤无二无转，<a id="a-4Z"></a>从此乃入赤遍处定。<a id="a-4a"></a>言上下者，<a id="a-4b"></a>谓上下方。<a id="a-4c"></a>言傍布者，<a id="a-4d"></a>谓东南等。<a id="a-4e"></a>言无二者，<a id="a-4f"></a>谓无间杂。<a id="a-4g"></a>无边无际者，<a id="a-4h"></a>谓边际难测。<a id="a-4i"></a>是第七者谓诸定中，<a id="a-4j"></a>渐次顺次相续次第数为第七。<a id="a-4k"></a>言遍处者，<a id="a-4l"></a>谓此定中所有善色受想行识，<a id="a-4m"></a>皆名遍处。</p>
  <p id="a4n">问：<a id="a-4o"></a>白遍处定加行云何，<a id="a-4p"></a>修观行者由何方便，<a id="a-4q"></a>而能证入白遍处定？</p>
  <p id="a4r">答：<a id="a-4s"></a>初修业者创修观时，<a id="a-4t"></a>于此世界或取白树，<a id="a-4u"></a>或取白叶或取白花或取白果，<a id="a-4v"></a>或取白衣或取种种白庄严具，<a id="a-4w"></a>或取白云或取白水，<a id="a-4x"></a>或取种种诸余白物。<a id="a-4y"></a>彼于如是随取一相，<a id="a-4z"></a>以胜解力系念思惟，<a id="a-50"></a>假想观察安立信解是某白相。<a id="a-51"></a>彼由于此以胜解力，<a id="a-52"></a>系念思惟假想观察，<a id="a-53"></a>安立信解是某白故，<a id="a-54"></a>心便散动驰流诸相，<a id="a-55"></a>不能一趣系念一境，<a id="a-56"></a>思惟此境是白非余。<a id="a-57"></a>彼心散动驰流诸相，<a id="a-58"></a>不能一趣系念一境，<a id="a-59"></a>思惟此境定是白故，<a id="a-5A"></a>未能证入白遍处定；<a id="a-5B"></a>为摄散动驰流心故，<a id="a-5C"></a>于一白相系念思惟，<a id="a-5D"></a>谓此是白非为赤等，<a id="a-5E"></a>思惟此相精勤勇猛，<a id="a-5F"></a>乃至令心相续久住，<a id="a-5G"></a>由斯加行能入白定；<a id="a-5H"></a>精勤数习此加行已，<a id="a-5I"></a>复进修行此定方便，<a id="a-5J"></a>谓于加行所引生道，<a id="a-5K"></a>数习数修数多所作，<a id="a-5L"></a>既于加行所引生道，<a id="a-5M"></a>数习数修数多所作，<a id="a-5N"></a>心便安住等住近住，<a id="a-5O"></a>相续一趣系念一境，<a id="a-5P"></a>思惟此境定是白相；<a id="a-5Q"></a>由心安住等住近住，<a id="a-5R"></a>相续一趣系念一境，<a id="a-5S"></a>思惟此境定是白相，<a id="a-5T"></a>无二无转能入白定，<a id="a-5U"></a>而未能入白遍处定。</p>
  <p id="a5V">问：<a id="a-5W"></a>若此未能入白遍处定者，<a id="a-5X"></a>白遍处定加行云何，<a id="a-5Y"></a>修观行者由何方便，<a id="a-5Z"></a>乃能证入白遍处定？</p>
  <p id="a5a">答：<a id="a-5b"></a>即依如前所入白定，<a id="a-5c"></a>令心随顺调伏趣向，<a id="a-5d"></a>渐次柔和周遍柔和，<a id="a-5e"></a>一趣定已复想此白，<a id="a-5f"></a>渐次增广东南西北，<a id="a-5g"></a>遍皆是白。<a id="a-5h"></a>彼想此白，<a id="a-5i"></a>渐次增广东南西北遍是白故，<a id="a-5j"></a>心便散动驰流诸相，<a id="a-5k"></a>不能一趣系念一境，<a id="a-5l"></a>思惟此境遍皆是白。<a id="a-5m"></a>彼心散动驰流诸相，<a id="a-5n"></a>不能一趣系念一境，<a id="a-5o"></a>思惟此境遍是白故，<a id="a-5p"></a>未能证入白遍处定；<a id="a-5q"></a>为摄散动驰流心故，<a id="a-5r"></a>于遍白相系念思惟，<a id="a-5s"></a>此遍是白非遍赤等，<a id="a-5t"></a>思惟此相精勤勇猛，<a id="a-5u"></a>乃至令心相续久住，<a id="a-5v"></a>由斯加行乃渐能入白遍处定；<a id="a-5w"></a>精勤数习此加行已，<a id="a-5x"></a>复进修行此定方便，<a id="a-5y"></a>谓于加行所引生道，<a id="a-5z"></a>数习数修数多所作，<a id="a-60"></a>既于加行所引生道，<a id="a-61"></a>数习数修数多所作，<a id="a-62"></a>心便安住等住近住，<a id="a-63"></a>相续一趣系念一境，<a id="a-64"></a>思惟此境遍皆是白；<a id="a-65"></a>由心安住等住近住，<a id="a-66"></a>相续一趣系念一境，<a id="a-67"></a>思惟此境遍皆是白，<a id="a-68"></a>无二无转从此乃入白遍处定。<a id="a-69"></a>言上下者，<a id="a-6A"></a>谓上下方。<a id="a-6B"></a>言傍布者，<a id="a-6C"></a>谓东南等。<a id="a-6D"></a>言无二者，<a id="a-6E"></a>谓无间杂。<a id="a-6F"></a>无边无际者，<a id="a-6G"></a>谓边际难测。<a id="a-6H"></a>是第八者，<a id="a-6I"></a>谓诸定中，<a id="a-6J"></a>渐次顺次相续次第数为第八。<a id="a-6K"></a>言遍处者，<a id="a-6L"></a>谓此定中所有善色受想行识，<a id="a-6M"></a>皆名遍处。</p>
  <p id="a6N">问：<a id="a-6O"></a>空遍处定加行云何，<a id="a-6P"></a>修观行者由何方便，<a id="a-6Q"></a>而能证入空遍处定？</p>
  <p id="a6R">答：<a id="a-6S"></a>初修业者创修观时，<a id="a-6T"></a>于此世界取舍上空，<a id="a-6U"></a>或地上空或树上空，<a id="a-6V"></a>或岩上空或山上空，<a id="a-6W"></a>或川中空或谷中空，<a id="a-6X"></a>于此等空随取一相，<a id="a-6Y"></a>以胜解力系念思惟，<a id="a-6Z"></a>假想观察安立信解是某空相。<a id="a-6a"></a>彼由于此以胜解力，<a id="a-6b"></a>系念思惟假想观察，<a id="a-6c"></a>安立信解是某空故，<a id="a-6d"></a>心便散动驰流诸相，<a id="a-6e"></a>不能一趣系念一境，<a id="a-6f"></a>思惟此境是空非余。<a id="a-6g"></a>彼心散动驰流诸相，<a id="a-6h"></a>不能一趣系念一境，<a id="a-6i"></a>思惟此境定是空故，<a id="a-6j"></a>未能证入空遍处定；<a id="a-6k"></a>为摄散动驰流心故，<a id="a-6l"></a>于一空相系念思惟，<a id="a-6m"></a>谓此是空非为识等，<a id="a-6n"></a>思惟此相精勤勇猛，<a id="a-6o"></a>乃至令心相续久住，<a id="a-6p"></a>由斯加行能入空定；<a id="a-6q"></a>精勤数习此加行已，<a id="a-6r"></a>复进修行此定方便，<a id="a-6s"></a>谓于加行所引生道，<a id="a-6t"></a>数习数修数多所作，<a id="a-6u"></a>既于加行所引生道，<a id="a-6v"></a>数习数修数多所作，<a id="a-6w"></a>心便安住等住近住，<a id="a-6x"></a>相续一趣系念一境，<a id="a-6y"></a>思惟此境定是空相；<a id="a-6z"></a>由心安住等住近住，<a id="a-70"></a>相续一趣系念一境，<a id="a-71"></a>思惟此境定是空相，<a id="a-72"></a>无二无转能入空定，<a id="a-73"></a>而未证入空遍处定。</p>
  <p id="a74">问：<a id="a-75"></a>若此未能入空遍处定者，<a id="a-76"></a>空遍处定加行云何，<a id="a-77"></a>修观行者由何方便，<a id="a-78"></a>乃能证入空遍处定？</p>
  <p id="a79">答：<a id="a-7A"></a>即依如前所入空定，<a id="a-7B"></a>令心随顺调伏趣向，<a id="a-7C"></a>渐次柔和周遍柔和，<a id="a-7D"></a>一趣定已复想此空，<a id="a-7E"></a>渐次增广东南西北遍皆是空。<a id="a-7F"></a>彼想此空渐次增广东南西北遍是空故，<a id="a-7G"></a>心便散动驰流诸相，<a id="a-7H"></a>不能一趣系念一境，<a id="a-7I"></a>思惟此境遍皆是空。<a id="a-7J"></a>彼心散动驰流诸相，<a id="a-7K"></a>不能一趣系念一境，<a id="a-7L"></a>思惟此境遍是空故，<a id="a-7M"></a>未能证入空遍处定；<a id="a-7N"></a>为摄散动驰流心故，<a id="a-7O"></a>于遍空相系念思惟，<a id="a-7P"></a>此遍是空非遍识等，<a id="a-7Q"></a>思惟此相精勤勇猛，<a id="a-7R"></a>乃至令心相续久住，<a id="a-7S"></a>由斯加行乃渐能入空遍处定；<a id="a-7T"></a>精勤数习此加行已，<a id="a-7U"></a>复进修行此定方便，<a id="a-7V"></a>谓于加行所引生道，<a id="a-7W"></a>数习数修数多所作，<a id="a-7X"></a>既于加行所引生道，<a id="a-7Y"></a>数习数修数多所作，<a id="a-7Z"></a>心便安住等住近住，<a id="a-7a"></a>相续一趣系念一境，<a id="a-7b"></a>思惟此境遍皆是空；<a id="a-7c"></a>由心安住等住近住，<a id="a-7d"></a>相续一趣系念一境，<a id="a-7e"></a>思惟此境遍皆是空，<a id="a-7f"></a>无二无转从此乃入空遍处定。<a id="a-7g"></a>言上下者，<a id="a-7h"></a>谓上下方。<a id="a-7i"></a>言傍布者，<a id="a-7j"></a>谓东南等。<a id="a-7k"></a>言无二者，<a id="a-7l"></a>谓无间杂。<a id="a-7m"></a>无边无际者，<a id="a-7n"></a>谓边际难测。<a id="a-7o"></a>是第九者，<a id="a-7p"></a>谓诸定中，<a id="a-7q"></a>渐次顺次相续次第数为第九。<a id="a-7r"></a>言遍处者，<a id="a-7s"></a>谓此空无边处定中所有善色受想行识，<a id="a-7t"></a>皆名遍处。</p>
  <p id="a7u">问：<a id="a-7v"></a>识遍处定加行云何，<a id="a-7w"></a>修观行者由何方便，<a id="a-7x"></a>而能证入识遍处定？</p>
  <p id="a7y">答：<a id="a-7z"></a>初修业者创修观时，<a id="a-80"></a>于此身中或取清净眼识相，<a id="a-81"></a>或取清净耳识相，<a id="a-82"></a>或取清净鼻识相，<a id="a-83"></a>或取清净舌识相，<a id="a-84"></a>或取清净身识相，<a id="a-85"></a>或取清净意识相，<a id="a-86"></a>于此诸识随取一相，<a id="a-87"></a>以胜解力系念思惟，<a id="a-88"></a>假想观察安立信解是某识相。<a id="a-89"></a>彼由于此以胜解力，<a id="a-8A"></a>系念思惟假想观察，<a id="a-8B"></a>安立信解是某识故，<a id="a-8C"></a>心便散动驰流诸相，<a id="a-8D"></a>不能一趣系念一境，<a id="a-8E"></a>思惟此境是识非余。<a id="a-8F"></a>彼心散动驰流诸相，<a id="a-8G"></a>不能一趣系念一境，<a id="a-8H"></a>思惟此境定是识故，<a id="a-8I"></a>未能证入识遍处定；<a id="a-8J"></a>为摄散动驰流心故，<a id="a-8K"></a>于一识相系念思惟，<a id="a-8L"></a>谓此是识非为空等，<a id="a-8M"></a>思惟此相精勤勇猛，<a id="a-8N"></a>乃至令心相续久住，<a id="a-8O"></a>由斯加行能入识定；<a id="a-8P"></a>精勤数习此加行已，<a id="a-8Q"></a>复进修行此定方便，<a id="a-8R"></a>谓于加行所引生道，<a id="a-8S"></a>数习数修数多所作，<a id="a-8T"></a>既于加行所引生道，<a id="a-8U"></a>数习数修数多所作，<a id="a-8V"></a>心便安住等住近住，<a id="a-8W"></a>相续一趣系念一境，<a id="a-8X"></a>思惟此境定是识相；<a id="a-8Y"></a>由心安住等住近住，<a id="a-8Z"></a>相续一趣系念一境，<a id="a-8a"></a>思惟此境定是识相，<a id="a-8b"></a>无二无转能入识定，<a id="a-8c"></a>而未能入识遍处定。</p>
  <p id="a8d">问：<a id="a-8e"></a>若此未能入识遍处定者，<a id="a-8f"></a>识遍处定加行云何，<a id="a-8g"></a>修观行者由何方便，<a id="a-8h"></a>乃能证入识遍处定？</p>
  <p id="a8i">答：<a id="a-8j"></a>即依如前所入识定，<a id="a-8k"></a>令心随顺调伏趣向，<a id="a-8l"></a>渐次柔和周遍柔和，<a id="a-8m"></a>一趣定已复想此识，<a id="a-8n"></a>渐次增广东南西北，<a id="a-8o"></a>遍皆是识。<a id="a-8p"></a>彼想此识，<a id="a-8q"></a>渐次增广东南西北遍是识故，<a id="a-8r"></a>心便散动驰流诸相，<a id="a-8s"></a>不能一趣系念一境，<a id="a-8t"></a>思惟此境遍皆是识。<a id="a-8u"></a>彼心散动驰流诸相，<a id="a-8v"></a>不能一趣系念一境，<a id="a-8w"></a>思惟此境遍皆识故，<a id="a-8x"></a>未能证入识遍处定；<a id="a-8y"></a>为摄散动驰流心故，<a id="a-8z"></a>于遍识相系念思惟，<a id="a-90"></a>此遍是识非遍空等，<a id="a-91"></a>思惟此相精勤勇猛，<a id="a-92"></a>乃至令心相续久住，<a id="a-93"></a>由斯加行乃渐能入识遍处定；<a id="a-94"></a>精勤数习此加行已，<a id="a-95"></a>复进修行此定方便，<a id="a-96"></a>谓于加行所引生道，<a id="a-97"></a>数习数修数多所作，<a id="a-98"></a>既于加行数习数修数多所作，<a id="a-99"></a>心便安住等住近住，<a id="a-9A"></a>相续一趣系念一境，<a id="a-9B"></a>思惟此境，<a id="a-9C"></a>遍皆是识；<a id="a-9D"></a>由心安住等住近住，<a id="a-9E"></a>相续一趣系念一境，<a id="a-9F"></a>思惟此境遍皆是识，<a id="a-9G"></a>无二无转从此乃入识遍处定。<a id="a-9H"></a>言上下者，<a id="a-9I"></a>谓上下方。<a id="a-9J"></a>言傍布者，<a id="a-9K"></a>谓东南等。<a id="a-9L"></a>言无二者，<a id="a-9M"></a>谓无间杂。<a id="a-9N"></a>无边无际者，<a id="a-9O"></a>谓边际难测。<a id="a-9P"></a>是第十者，<a id="a-9Q"></a>谓诸定中，<a id="a-9R"></a>渐次顺次相续次第数为第十。<a id="a-9S"></a>言遍处者，<a id="a-9T"></a>谓此识无边处定中，<a id="a-9U"></a>所有善受想行识，<a id="a-9V"></a>皆名遍处。</p>
  <p id="a9W">十无学法者，<a id="a-9X"></a>云何为十？</p>
  <p id="a9Y">答：<a id="a-9Z"></a>一无学正见，<a id="a-9a"></a>二无学正思惟，<a id="a-9b"></a>三无学正语，<a id="a-9c"></a>四无学正业，<a id="a-9d"></a>五无学正命，<a id="a-9e"></a>六无学正勤，<a id="a-9f"></a>七无学正念，<a id="a-9g"></a>八无学正定，<a id="a-9h"></a>九无学正解脱，<a id="a-9i"></a>十无学正智。</p>
  <p id="a9j">云何无学正见？</p>
  <p id="a9k">答：<a id="a-9l"></a>尽智无生智，<a id="a-9m"></a>尽所不摄无学慧是名无学正见。</p>
  <p id="a9n">云何无学正思惟？</p>
  <p id="a9o">答：<a id="a-9p"></a>诸圣弟子于苦思惟苦，<a id="a-9q"></a>于集思惟集，<a id="a-9r"></a>于灭思惟灭，<a id="a-9s"></a>于道思惟道，<a id="a-9t"></a>无学作意相应所有思惟，<a id="a-9u"></a>等思惟近思惟，<a id="a-9v"></a>寻求等寻求近寻求，<a id="a-9w"></a>推觅等推觅近推觅，<a id="a-9x"></a>令心于法麤动而转，<a id="a-9y"></a>是名无学正思惟。</p>
  <p id="a9z">云何无学正语？</p>
  <p id="aA0">答：<a id="a-A1"></a>诸圣弟子，<a id="a-A2"></a>于苦思惟苦，<a id="a-A3"></a>于集思惟集，<a id="a-A4"></a>于灭思惟灭，<a id="a-A5"></a>于道思惟道，<a id="a-A6"></a>无学作意相应简择力故，<a id="a-A7"></a>除趣邪命语四恶行，<a id="a-A8"></a>于余语恶行所得，<a id="a-A9"></a>无学远离胜远离近远离极远离，<a id="a-AA"></a>寂静律仪无作无造，<a id="a-AB"></a>弃舍防护不行不犯，<a id="a-AC"></a>船筏桥梁堤塘墙堑，<a id="a-AD"></a>于所制约不踰不踰性，<a id="a-AE"></a>不越不越性无表语业，<a id="a-AF"></a>是名无学正语。</p>
  <p id="aAG">云何无学正业？</p>
  <p id="aAH">答：<a id="a-AI"></a>诸圣弟子于苦思惟苦，<a id="a-AJ"></a>于集思惟集，<a id="a-AK"></a>于灭思惟灭，<a id="a-AL"></a>于道思惟道，<a id="a-AM"></a>无学作意相应简择力故，<a id="a-AN"></a>除趣邪命身三恶行，<a id="a-AO"></a>于余身恶行所得，<a id="a-AP"></a>无学远离胜远离近远离极远离，<a id="a-AQ"></a>寂静律仪无作无造，<a id="a-AR"></a>弃舍防护不行不犯，<a id="a-AS"></a>船筏桥梁隄塘墙堑，<a id="a-AT"></a>于所制约不踰不踰性，<a id="a-AU"></a>不越不越性，<a id="a-AV"></a>无表身业是名无学正业。</p>
  <p id="aAW">云何无学正命？</p>
  <p id="aAX">答：<a id="a-AY"></a>诸圣弟子，<a id="a-AZ"></a>于苦思惟苦，<a id="a-Aa"></a>于集思惟集，<a id="a-Ab"></a>于灭思惟灭，<a id="a-Ac"></a>于道思惟道，<a id="a-Ad"></a>无学作意相应简择力故，<a id="a-Ae"></a>于趣邪命身语恶行所得，<a id="a-Af"></a>无学远离胜远离近远离极远离，<a id="a-Ag"></a>寂静律仪无作无造，<a id="a-Ah"></a>弃舍防护不行不犯，<a id="a-Ai"></a>船筏桥梁隄塘墙堑，<a id="a-Aj"></a>于所制约不踰不踰性，<a id="a-Ak"></a>不越不越性无表身语业，<a id="a-Al"></a>是名无学正命。</p>
  <p id="aAm">云何无学正勤？</p>
  <p id="aAn">答：<a id="a-Ao"></a>诸圣弟子，<a id="a-Ap"></a>于苦思惟苦，<a id="a-Aq"></a>于集思惟集，<a id="a-Ar"></a>于灭思惟灭，<a id="a-As"></a>于道思惟道，<a id="a-At"></a>无学作意相应所有勤精进，<a id="a-Au"></a>勇健势猛炽盛难制励意不息，<a id="a-Av"></a>是名无学正勤。</p>
  <p id="aAw">云何无学正念？</p>
  <p id="aAx">答：<a id="a-Ay"></a>诸圣弟子，<a id="a-Az"></a>于苦思惟苦，<a id="a-B0"></a>于集思惟集，<a id="a-B1"></a>于灭思惟灭，<a id="a-B2"></a>于道思惟道，<a id="a-B3"></a>无学作意相应所有念，<a id="a-B4"></a>随念专念忆念，<a id="a-B5"></a>不忘不失不遗不漏，<a id="a-B6"></a>不失法性心明记性，<a id="a-B7"></a>是名无学正念。</p>
  <p id="aB8">云何无学正定？</p>
  <p id="aB9">答：<a id="a-BA"></a>诸圣弟子，<a id="a-BB"></a>于苦思惟苦，<a id="a-BC"></a>于集思惟集，<a id="a-BD"></a>于灭思惟灭，<a id="a-BE"></a>于道思惟道，<a id="a-BF"></a>无学作意相应所有心，<a id="a-BG"></a>住等住近住安住，<a id="a-BH"></a>不散不乱摄止等持心一境性，<a id="a-BI"></a>是名无学正定。</p>
  <p id="aBJ">云何无学正解脱？</p>
  <p id="aBK">答：<a id="a-BL"></a>诸圣弟子，<a id="a-BM"></a>于苦思惟苦，<a id="a-BN"></a>于集思惟集，<a id="a-BO"></a>于灭思惟灭，<a id="a-BP"></a>于道思惟道，<a id="a-BQ"></a>无学作意相应所有心胜解，<a id="a-BR"></a>已胜解当胜解是名无学正解脱。</p>
  <p id="aBS">云何无学正智？</p>
  <p id="aBT">答：<a id="a-BU"></a>尽智无生智是名无学正智。</p>
  <p id="aBV">尔时舍利子告苾刍众言：<a id="a-BW"></a>“具寿当知，<a id="a-BX"></a>佛于一法乃至十法现等觉已，<a id="a-BY"></a>为诸弟子宣说开示，<a id="a-BZ"></a>我与大众皆共和合，<a id="a-Ba"></a>亲对世尊已结集竟，<a id="a-Bb"></a>诸苾刍众皆应受持，<a id="a-Bc"></a>为他演说广令流布，<a id="a-Bd"></a>佛灭度后勿有乖违，<a id="a-Be"></a>当令随顺梵行法律，<a id="a-Bf"></a>久住利乐无量有情，<a id="a-Bg"></a>哀愍世间诸天人众，<a id="a-Bh"></a>令获殊胜义利安乐。<a id="a-Bi"></a>”</p>
  <p data-pb></p>
  <h2 id="aBj">赞劝品第十二</h2>
  <p id="aBk">尔时世尊，<a id="a-Bl"></a>知舍利子为苾刍众说法已讫，<a id="a-Bm"></a>从卧而起身心调畅，<a id="a-Bn"></a>整理衣服结加趺坐，<a id="a-Bo"></a>赞舍利子：<a id="a-Bp"></a>“善哉，<a id="a-Bq"></a>善哉！<a id="a-Br"></a>汝今善能于此台观与苾刍众和合，<a id="a-Bs"></a>结集如来所说增一法门。<a id="a-Bt"></a>汝可从今为诸大众数复宣说如是法门，<a id="a-Bu"></a>此法能令诸天人等长夜证会义利安乐。<a id="a-Bv"></a>”世尊复告苾刍众言：<a id="a-Bw"></a>“汝等皆应受持读诵，<a id="a-Bx"></a>舍利子说集异法门，<a id="a-By"></a>如是法门，<a id="a-Bz"></a>能引大善大义大法清白梵行，<a id="a-C0"></a>复证通慧菩提涅槃。<a id="a-C1"></a>净信出家诸善男子，<a id="a-C2"></a>受持读诵如是法门，<a id="a-C3"></a>不久定当办所办事。<a id="a-C4"></a>”时，<a id="a-C5"></a>薄伽梵说是语已，<a id="a-C6"></a>诸苾刍众欢喜踊跃顶礼佛足信受奉行。</p>
  <p id="aC7"></p>
 </body>
</html>