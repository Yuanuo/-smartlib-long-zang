<!doctype html>
<html id="z3IBW7U1BW" data-ver="60">
 <head>
  <meta charset="utf-8">
  <meta author="世友">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">界身足论后序</h1>
  <h2 id="a2">沙门释基制</h2>
  <p id="a3">界身足论者。<a id="a-4"></a>说一切有部发智六足之一足也。<a id="a-5"></a>详夫邃旨冲微。<a id="a-6"></a>非大圣无以扬其奥。<a id="a-7"></a>梵言幽秘。<a id="a-8"></a>非上哲何以绎其真。<a id="a-9"></a>是以夕[穴/(爿*未)]金容。<a id="a-A"></a>晨驰白马。<a id="a-B"></a>译经者结辙。<a id="a-C"></a>津义者联踪。<a id="a-D"></a>至于婆沙八蕴。<a id="a-E"></a>缺五蕴之幽趣。<a id="a-F"></a>发智六足。<a id="a-G"></a>无五足之玄文。<a id="a-H"></a>余旨虽存。<a id="a-I"></a>尚多纰绠。<a id="a-J"></a>故使三秦匠彦。<a id="a-K"></a>穿凿于异端。<a id="a-L"></a>九土缁英。<a id="a-M"></a>滞惑于真伪。<a id="a-N"></a>故我亲教三藏法师玄奘。<a id="a-O"></a>业该群籍。<a id="a-P"></a>志隆弘抚。<a id="a-Q"></a>欲使有宗俊颖。<a id="a-R"></a>不延颈于五天。<a id="a-S"></a>对法雄杰。<a id="a-T"></a>怀慷慨于四主。<a id="a-U"></a>遂以大。</p>
  <p id="aV">唐龙朔三年六月四日。<a id="a-W"></a>于玉华宫八桂亭。<a id="a-X"></a>终译此论。<a id="a-Y"></a>原其大本。<a id="a-Z"></a>颂有六千。<a id="a-a"></a>后以文繁。<a id="a-b"></a>或致删略。<a id="a-c"></a>为九百颂。<a id="a-d"></a>五百颂者。<a id="a-e"></a>今此所翻。<a id="a-f"></a>有八百三十颂。<a id="a-g"></a>文遗广略。<a id="a-h"></a>义离增减。<a id="a-i"></a>详其论始。<a id="a-j"></a>说起能仁。<a id="a-k"></a>大德流通遂师名称。<a id="a-l"></a>尊者世友之所作也。<a id="a-m"></a>既而道满待机。<a id="a-n"></a>因圆伫列。<a id="a-o"></a>神功妙思。<a id="a-p"></a>繄可殚言。<a id="a-q"></a>但基虚簉操觚。<a id="a-r"></a>谬倍函丈。<a id="a-s"></a>承晖雕斲。<a id="a-t"></a>受旨执文。<a id="a-u"></a>惟恐爱海波腾。<a id="a-v"></a>玄源秘泄。<a id="a-w"></a>瞩法舟之沦丧。<a id="a-x"></a>故叙其时事云。</p>
 </body>
</html>