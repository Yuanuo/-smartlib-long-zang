<!doctype html>
<html id="z3IBWB01Cg" data-ver="1059">
 <head>
  <meta charset="utf-8">
  <meta author="优婆扇多">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">法胜阿毗昙心论经卷第四</h1>
  <h2 id="a2">智品第六</h2>
  <p id="a3">今欲分别涅槃分智。<a id="a-4"></a>何以故。<a id="a-5"></a>以智能断诸烦恼故。<a id="a-6"></a>欲广释智。<a id="a-7"></a>故先说此。</p>
  <p id="a8">若智性能了　　观察一切有</p>
  <p id="a9">有无有涅槃　　彼相我当说</p>
  <p id="aA">有无有者。<a id="a-B"></a>所谓涅槃。<a id="a-C"></a>是故智者观有无有。<a id="a-D"></a>有者一切有漏法谓苦集义。<a id="a-E"></a>有无有者谓灭谛也。<a id="a-F"></a>一切有无有。<a id="a-G"></a>故名有无有。<a id="a-H"></a>于彼中无有义也。<a id="a-I"></a>此说有对治谓是灭。<a id="a-J"></a>是故灭非无也。<a id="a-K"></a>非无物有对治。<a id="a-L"></a>如灭尽正受心心数法不行故。<a id="a-M"></a>对治说灭。<a id="a-N"></a>是有物如是涅槃一切有对治。<a id="a-O"></a>是故有事如除病得无病。<a id="a-P"></a>彼相谓寂灭寂灭相等。<a id="a-Q"></a>彼攀缘智。<a id="a-R"></a>智者观察于彼。<a id="a-S"></a>非无境界而有智转。<a id="a-T"></a>是故若智观察此即是道。<a id="a-U"></a>问曰。<a id="a-V"></a>彼何者是。<a id="a-W"></a>答曰。</p>
  <p id="aX">三智佛所说　　最上第一觉</p>
  <p id="aY">法智随顺智　　及以世俗智</p>
  <p id="aZ">此三智摄一切智。<a id="a-a"></a>法智者。<a id="a-b"></a>若智欲界境界。<a id="a-c"></a>或欲界灭对治。<a id="a-d"></a>或境界无漏。<a id="a-e"></a>彼初取法决定行。<a id="a-f"></a>故名法智。<a id="a-g"></a>随顺智者。<a id="a-h"></a>若智色无色界境界。<a id="a-i"></a>色无色界灭对治。<a id="a-j"></a>或境界无漏。<a id="a-k"></a>次法智后次第随顺。<a id="a-l"></a>故名随顺智。<a id="a-m"></a>世俗智者。<a id="a-n"></a>若有漏智多受俗数。<a id="a-o"></a>谓男女等故说世智。<a id="a-p"></a>如是等名世俗智。</p>
  <p id="aq">苦集及灭道　　二智而随生</p>
  <p id="ar">如是四种智　　牟尼随名说</p>
  <p id="as">法智随顺智者。<a id="a-t"></a>随圣谛转。<a id="a-u"></a>世尊随名说苦谛境界。<a id="a-v"></a>故说苦智。<a id="a-w"></a>如是集灭道谛境界。<a id="a-x"></a>故曰集灭道智。<a id="a-y"></a>于此苦集二智行差别。<a id="a-z"></a>苦行转名苦智。<a id="a-10"></a>集行转名集智。<a id="a-11"></a>缘无差别同缘五阴。<a id="a-12"></a>故灭道二智行缘差别。</p>
  <p id="a13">若智观他心　　是从三中说</p>
  <p id="a14">尽无生智二　　当知在四门</p>
  <p id="a15">若智观他心是从三中说者。<a id="a-16"></a>三智中他心智有漏。<a id="a-17"></a>是世智。<a id="a-18"></a>若欲界对治境界。<a id="a-19"></a>彼是法智。<a id="a-1A"></a>若色无色界对治境界。<a id="a-1B"></a>是随顺智心心数境界。<a id="a-1C"></a>彼心心数方便成就。<a id="a-1D"></a>故名他心智。<a id="a-1E"></a>尽无生智二者。<a id="a-1F"></a>尽智无生智是二智。<a id="a-1G"></a>谓法智随顺智。<a id="a-1H"></a>彼所作究竟受是尽智。<a id="a-1I"></a>不复更作受是无生智。<a id="a-1J"></a>问曰。<a id="a-1K"></a>尽智无生智何谛境界。<a id="a-1L"></a>答曰。<a id="a-1M"></a>当知在四门。<a id="a-1N"></a>此缘四谛义也。<a id="a-1O"></a>除初尽智彼缘二谛。<a id="a-1P"></a>已分别十智。<a id="a-1Q"></a>行分别今当说。</p>
  <p id="a1R">二智十六行　　法智随顺智</p>
  <p id="a1S">上已说及余　　是说世俗智</p>
  <p id="a1T">世智十六行转。<a id="a-1U"></a>前后皆有彼十六行。<a id="a-1V"></a>暖顶忍摄。<a id="a-1W"></a>余闻思修慧第一法摄。<a id="a-1X"></a>四行无间等边十二行。<a id="a-1Y"></a>彼外更有行。<a id="a-1Z"></a>谓施戒慈等。</p>
  <p id="a1a">四智有四行　　决定行所说</p>
  <p id="a1b">若知他心智　　如是行或非</p>
  <p id="a1c">四智有四行决定行所说者。<a id="a-1d"></a>苦智有四行。<a id="a-1e"></a>集灭道智亦如是。<a id="a-1f"></a>若知他心智如是行或非者。<a id="a-1g"></a>若无漏他心智。<a id="a-1h"></a>彼有四行。<a id="a-1i"></a>如道智是道智少分故。<a id="a-1j"></a>若有漏者行则异。<a id="a-1k"></a>但摄有漏心心数法。</p>
  <p id="a1l">尽智无生智　　离空无我行</p>
  <p id="a1m">说有十四行　　受相为最上</p>
  <p id="a1n">尽智无生智离空无我行说有十四行者。<a id="a-1o"></a>尽智无生智第一义转。<a id="a-1p"></a>亦亲近世智作意我生尽。<a id="a-1q"></a>如是等取我众生相似行。<a id="a-1r"></a>空行无我行。<a id="a-1s"></a>定是第一义转非世俗缘。<a id="a-1t"></a>是故尽智无生智。<a id="a-1u"></a>空行无我行不转故有十四行。<a id="a-1v"></a>问曰。<a id="a-1w"></a>所有无漏智。<a id="a-1x"></a>一切十六行摄不耶。<a id="a-1y"></a>答曰。<a id="a-1z"></a>不尔。<a id="a-20"></a>受相为最上。<a id="a-21"></a>彼十六行是共行。<a id="a-22"></a>若复取自相无漏智。<a id="a-23"></a>如身念处等。<a id="a-24"></a>彼非十六行摄。<a id="a-25"></a>已说行差别。<a id="a-26"></a>得今当说。</p>
  <p id="a27">最初无漏心　　或有成就一</p>
  <p id="a28">二或成就三　　于上四增一</p>
  <p id="a29">最初无漏心或有成就一者。<a id="a-2A"></a>最初苦法忍相应心。<a id="a-2B"></a>未离欲成就一智谓世智。<a id="a-2C"></a>离欲成就他心智不现在前。<a id="a-2D"></a>非见道次第他心智现在前。<a id="a-2E"></a>何以故。<a id="a-2F"></a>与流转相违故。<a id="a-2G"></a>二或成就三者。<a id="a-2H"></a>第二无漏苦法智相应心。<a id="a-2I"></a>未离欲成就三法智苦智世智。<a id="a-2J"></a>若离欲成就他心智。<a id="a-2K"></a>于上四增一者。<a id="a-2L"></a>于上四心刹那中。<a id="a-2M"></a>当知一一增苦比智。<a id="a-2N"></a>得比智集法智。<a id="a-2O"></a>得集智灭法智。<a id="a-2P"></a>得灭智道法智。<a id="a-2Q"></a>得道智集灭道比智。<a id="a-2R"></a>及忍不得未曾得智。<a id="a-2S"></a>问曰。<a id="a-2T"></a>在何地。<a id="a-2U"></a>答曰。</p>
  <p id="a2V">九智圣所说　　此依于二地</p>
  <p id="a2W">当知禅有十　　无色地中八</p>
  <p id="a2X">九智圣所说此依于二地者。<a id="a-2Y"></a>九智依未来禅中间禅除他心智。<a id="a-2Z"></a>当知禅有十者。<a id="a-2a"></a>根本四禅各有十智。<a id="a-2b"></a>问曰。<a id="a-2c"></a>何故中间禅未来禅无他心智。<a id="a-2d"></a>答曰。<a id="a-2e"></a>微细境界故。<a id="a-2f"></a>此境界微细于他身中。<a id="a-2g"></a>心心数法未来禅。<a id="a-2h"></a>少道非少道能取微细义。<a id="a-2i"></a>彼根本禅道止观双行。<a id="a-2j"></a>是强力道故彼能取。<a id="a-2k"></a>无色地中八者。<a id="a-2l"></a>除法智他心智。<a id="a-2m"></a>法智者欲界境界。<a id="a-2n"></a>无色界于欲界依对治行缘远。<a id="a-2o"></a>是故无色界无法智。<a id="a-2p"></a>他心智缘色能生。<a id="a-2q"></a>是故于色界转非无色中。<a id="a-2r"></a>余未来有顶有一世智。<a id="a-2s"></a>何以故。<a id="a-2t"></a>有漏故。<a id="a-2u"></a>已说地差别。<a id="a-2v"></a>修差别今当说。<a id="a-2w"></a>修有六种。<a id="a-2x"></a>所谓得修习修对治修出离修戒修观察修。<a id="a-2y"></a>彼得修者。<a id="a-2z"></a>若于善法不得。<a id="a-30"></a>得现在未来故。<a id="a-31"></a>习修者。<a id="a-32"></a>先所得功德现前修习。<a id="a-33"></a>对治修者。<a id="a-34"></a>诸有漏法修对治道。<a id="a-35"></a>出离修者。<a id="a-36"></a>若修道时舍离秽法。<a id="a-37"></a>戒修者。<a id="a-38"></a>若能调伏诸根道。<a id="a-39"></a>观察修者。<a id="a-3A"></a>若观察身等。<a id="a-3B"></a>此中唯取二修。<a id="a-3C"></a>谓得修习修。</p>
  <p id="a3D">若得修诸智　　谓在圣见道</p>
  <p id="a3E">彼即当来修　　诸忍亦如是</p>
  <p id="a3F">若得修诸智谓在圣见道彼即当来修者。<a id="a-3G"></a>若见道诸智现前修。<a id="a-3H"></a>彼即当来修。<a id="a-3I"></a>谓苦法智现在修。<a id="a-3J"></a>彼亦未来修。<a id="a-3K"></a>非忍非余智。<a id="a-3L"></a>如是乃至道法忍。<a id="a-3M"></a>诸忍亦如是者。<a id="a-3N"></a>忍中亦如是。<a id="a-3O"></a>苦法忍现在修彼亦未来修。<a id="a-3P"></a>非智非余忍。<a id="a-3Q"></a>一切忍亦如是。<a id="a-3R"></a>问曰。<a id="a-3S"></a>何故见道唯修自分道。<a id="a-3T"></a>修道修自分非自分耶。<a id="a-3U"></a>答曰。<a id="a-3V"></a>未修智故。<a id="a-3W"></a>故见道中智未习未练。<a id="a-3X"></a>修道中二种并作。</p>
  <p id="a3Y">于彼三心中　　得修于世智</p>
  <p id="a3Z">或修七或六　　当知最后心</p>
  <p id="a3a">于彼三心中得修于世智者。<a id="a-3b"></a>彼见道三心中得修世智。<a id="a-3c"></a>谓苦集灭比智。<a id="a-3d"></a>随彼地见道即彼地有世智。<a id="a-3e"></a>及欲界世智修。<a id="a-3f"></a>若彼依未来地得决定彼修未来及欲界世智。<a id="a-3g"></a>如是依第四禅得决定。<a id="a-3h"></a>彼修七地世俗智。<a id="a-3i"></a>问曰。<a id="a-3j"></a>道比智何故不修。<a id="a-3k"></a>答曰。<a id="a-3l"></a>彼无边故。<a id="a-3m"></a>谛无间等边成就故。<a id="a-3n"></a>名无间等边。<a id="a-3o"></a>无能修一切道。<a id="a-3p"></a>于他道不能修。<a id="a-3q"></a>于自身修。<a id="a-3r"></a>乃至未来彼行者自分不现前。<a id="a-3s"></a>于三谛自他俱能知能断能证。<a id="a-3t"></a>是故随得边故能修。<a id="a-3u"></a>是故彼能修非余。<a id="a-3v"></a>是故法智亦不修。<a id="a-3w"></a>何以故。<a id="a-3x"></a>谛无间等未究竟故。<a id="a-3y"></a>于此谛世俗智本曾作证。<a id="a-3z"></a>是故此智修但有善名。<a id="a-40"></a>方便犹未得。<a id="a-41"></a>或修七或六当知最后心者。<a id="a-42"></a>若离欲界欲道比智彼修七智。<a id="a-43"></a>阿那含果所摄。<a id="a-44"></a>除世俗智尽智无生智。<a id="a-45"></a>若未离欲修六智除他心智。<a id="a-46"></a>非想非非想处对治彼得沙门果。<a id="a-47"></a>是以不修世智。</p>
  <p id="a48">于彼上修道　　十七无漏心</p>
  <p id="a49">当知修七种　　增益根修六</p>
  <p id="a4A">于彼上修道十七无漏心当知修七种者。<a id="a-4B"></a>若未离六种欲。<a id="a-4C"></a>从须陀洹果上修道中。<a id="a-4D"></a>十七刹那当知修七智。<a id="a-4E"></a>此道未来禅摄故。<a id="a-4F"></a>无他心智亦无尽智无生智。<a id="a-4G"></a>以无学故。<a id="a-4H"></a>是故彼中修余七智。<a id="a-4I"></a>彼若以世俗道进彼世俗智现在前七种未来。<a id="a-4J"></a>若出世间道四种法智。<a id="a-4K"></a>一一现在前。<a id="a-4L"></a>余七智未来。<a id="a-4M"></a>增益根修六者。<a id="a-4N"></a>增益根者。<a id="a-4O"></a>谓或信解脱。<a id="a-4P"></a>练治诸根进得见到。<a id="a-4Q"></a>彼增进根。<a id="a-4R"></a>一切无碍道解脱道中得修六智。<a id="a-4S"></a>未离欲故无他心智。<a id="a-4T"></a>又复修道精进非断烦恼。<a id="a-4U"></a>精进是人未得修进功德。<a id="a-4V"></a>是故不修世智。</p>
  <p id="a4W">得不还果时　　出过上七地</p>
  <p id="a4X">熏修诸神通　　解脱修习八</p>
  <p id="a4Y">得不还果时者。<a id="a-4Z"></a>若得阿那含果时必得根本禅。<a id="a-4a"></a>是故修他心智。<a id="a-4b"></a>及前说七种。<a id="a-4c"></a>出过上七地者。<a id="a-4d"></a>彼四禅三无色离七地欲时。<a id="a-4e"></a>九解脱道中亦修八智。<a id="a-4f"></a>若以世俗道修进。<a id="a-4g"></a>彼世俗智现在前未来八。<a id="a-4h"></a>若出世间道修进彼时四比智。<a id="a-4i"></a>及灭道法智一一现在前未来八。<a id="a-4j"></a>熏修诸神通解脱修习八者。<a id="a-4k"></a>熏修起一解脱道。<a id="a-4l"></a>彼中八法智比智。<a id="a-4m"></a>一一现在前未来八。<a id="a-4n"></a>起神通境界宿命智解脱道中。<a id="a-4o"></a>世俗智现在前未来八智。<a id="a-4p"></a>他心智解脱道法智比智。<a id="a-4q"></a>若世智中他心智。<a id="a-4r"></a>一一现在前未来八。<a id="a-4s"></a>天耳生死通。<a id="a-4t"></a>解脱道无记故不修。</p>
  <p id="a4u">此无碍道中　　及出第一有</p>
  <p id="a4v">彼八解脱道　　当知修于七</p>
  <p id="a4w">七地离欲一切无碍道中修七智。<a id="a-4x"></a>无碍道中修对治智。<a id="a-4y"></a>是故不修他心智。<a id="a-4z"></a>彼非对治故。<a id="a-50"></a>熏修起二心无碍道相似。<a id="a-51"></a>初是无漏第二世俗。<a id="a-52"></a>无漏心中八法智比智一一现在前。<a id="a-53"></a>未来七除他心智。<a id="a-54"></a>一切无碍道不修他心智。<a id="a-55"></a>世俗道世俗智现在前未来亦七。<a id="a-56"></a>起四神通无碍道中。<a id="a-57"></a>世俗智现在前未来定七。<a id="a-58"></a>他心智有漏亦然。<a id="a-59"></a>无漏他心智道法比智。<a id="a-5A"></a>一一现前未来定七。<a id="a-5B"></a>有顶离欲八解脱道。<a id="a-5C"></a>四比智二法智。<a id="a-5D"></a>一一现在前未来亦七。<a id="a-5E"></a>世俗智于彼中退。<a id="a-5F"></a>非对治故。<a id="a-5G"></a>世俗智未曾至有顶。<a id="a-5H"></a>彼或时作方便不决定。</p>
  <p id="a5I">出过第一有　　无碍道修六</p>
  <p id="a5J">上乘应当知　　修习于下地</p>
  <p id="a5K">出过第一有无碍道修六者。<a id="a-5L"></a>第一有离欲九无碍道修六智。<a id="a-5M"></a>除他心智世俗智余现在前。<a id="a-5N"></a>解脱道前已说。<a id="a-5O"></a>六智谓四比智二法智。<a id="a-5P"></a>上乘应当知修习于下地者。<a id="a-5Q"></a>一切地中当知修自地智及下地智。<a id="a-5R"></a>若初禅进彼修自地功德。<a id="a-5S"></a>亦修未来禅摄功德。<a id="a-5T"></a>如是乃至不用处次第亦如是。<a id="a-5U"></a>若人乃至不用处离欲依初禅。<a id="a-5V"></a>乃至有顶离欲。<a id="a-5W"></a>是人九地无漏智修进。<a id="a-5X"></a>如是一切应当知。</p>
  <p id="a5Y">无学初心修　　诸地生功德</p>
  <p id="a5Z">漏无漏一切　　此是随顺智</p>
  <p id="a5a">无学初心修诸地生功德漏无漏一切者。<a id="a-5b"></a>得阿罗汉果一切地。<a id="a-5c"></a>漏无漏功德一切修进。<a id="a-5d"></a>问曰。<a id="a-5e"></a>何故此地修一切功德。<a id="a-5f"></a>答曰。<a id="a-5g"></a>断一切缚得苏息故。<a id="a-5h"></a>如来解缚法降伏烦恼。<a id="a-5i"></a>力士众咸庆快。<a id="a-5j"></a>心得自在。<a id="a-5k"></a>首系解脱绢。<a id="a-5l"></a>如王登祚诸方万姓贡上珍宝尽难胜。<a id="a-5m"></a>烦恼怨离杀怨家故。<a id="a-5n"></a>一切国土人皆归伏。<a id="a-5o"></a>彼先虽得下地功德。<a id="a-5p"></a>有烦恼相续故不明净。<a id="a-5q"></a>今除烦恼尽故功德明净。<a id="a-5r"></a>及入出定心成就。<a id="a-5s"></a>是故熏修。<a id="a-5t"></a>若住欲界得阿罗汉果法或如是。<a id="a-5u"></a>若住色界得阿罗汉者。<a id="a-5v"></a>彼二界功德修进满足。<a id="a-5w"></a>是故一界生。<a id="a-5x"></a>如是地地应当知。<a id="a-5y"></a>问曰。<a id="a-5z"></a>无学初心何智相应。<a id="a-60"></a>答曰。<a id="a-61"></a>此是随顺智。<a id="a-62"></a>此随顺智相应。<a id="a-63"></a>彼作如是意。<a id="a-64"></a>我生已尽。<a id="a-65"></a>非想非非想处阴取此中生彼人缘彼。<a id="a-66"></a>何以故。<a id="a-67"></a>最后断故。<a id="a-68"></a>是故彼苦比智或集比智。<a id="a-69"></a>问曰。<a id="a-6A"></a>世尊说若见智慧。<a id="a-6B"></a>此为一为异耶。<a id="a-6C"></a>答曰。<a id="a-6D"></a>彼是慧性。<a id="a-6E"></a>世尊观因缘故。<a id="a-6F"></a>故如是说。</p>
  <p id="a6G">诸忍则非智　　尽无生非见</p>
  <p id="a6H">若余诸圣慧　　当知三种性</p>
  <p id="a6I">诸忍则非智者。<a id="a-6J"></a>八无间等忍非智。<a id="a-6K"></a>何以故。<a id="a-6L"></a>不决定故。<a id="a-6M"></a>决定义是智义。<a id="a-6N"></a>忍不决定。<a id="a-6O"></a>自品对治疑随生故。<a id="a-6P"></a>忍者求欲转。<a id="a-6Q"></a>智者求欲断。<a id="a-6R"></a>是故忍非智。<a id="a-6S"></a>尽无生非见者。<a id="a-6T"></a>尽无生二智能见示故。<a id="a-6U"></a>慧决定故。<a id="a-6V"></a>智何故非见。<a id="a-6W"></a>无求故中平故。<a id="a-6X"></a>若余诸圣慧当知三种性者。<a id="a-6Y"></a>余无漏慧事见智慧性。</p>
  <p id="a6Z">若善有漏智　　在意则是见</p>
  <p id="a6a">烦恼见是智　　此及余说慧</p>
  <p id="a6b">若善有漏智在意则是见者。<a id="a-6c"></a>善有漏意地智能求故亦说见。<a id="a-6d"></a>烦恼见是智者。<a id="a-6e"></a>若烦恼见自性。<a id="a-6f"></a>谓身见等彼从测量。<a id="a-6g"></a>思觉转故推求故名见。<a id="a-6h"></a>彼决定故名智。<a id="a-6i"></a>此及余说慧者。<a id="a-6j"></a>若已说者。<a id="a-6k"></a>见事慧事。<a id="a-6l"></a>及余未说者。<a id="a-6m"></a>如无记意地五见。<a id="a-6n"></a>外秽污意地及五识身相应。<a id="a-6o"></a>所有智一切是慧。<a id="a-6p"></a>当知此中未说者说。<a id="a-6q"></a>彼中若无记不能测量。<a id="a-6r"></a>不能觉察。<a id="a-6s"></a>不能推求故非见。<a id="a-6t"></a>秽污烦恼所污故。<a id="a-6u"></a>五识身相应不能分别现境界故。<a id="a-6v"></a>一往堕故。<a id="a-6w"></a>诸见不尔。<a id="a-6x"></a>问曰。<a id="a-6y"></a>一一智缘几智。<a id="a-6z"></a>答曰。</p>
  <p id="a70">法智随顺智　　观察于九智</p>
  <p id="a71">因智及果智　　二智境当知</p>
  <p id="a72">法智随顺智观察于九智者。<a id="a-73"></a>法智缘九智除比智。<a id="a-74"></a>比智亦缘九智除法智。<a id="a-75"></a>道法智缘一切。<a id="a-76"></a>法智彼分亦余智苦集法智。<a id="a-77"></a>缘欲界世智。<a id="a-78"></a>如是道比智缘自分比智。<a id="a-79"></a>苦集比智缘色无色界世智。<a id="a-7A"></a>及世俗他心智。<a id="a-7B"></a>问曰。<a id="a-7C"></a>何故法智比智不更互彼此相缘。<a id="a-7D"></a>答曰。<a id="a-7E"></a>上下缘差别故。<a id="a-7F"></a>如二人观地虚空。<a id="a-7G"></a>因智及果智二智境当知者。<a id="a-7H"></a>集智缘有漏他心智及世俗智。<a id="a-7I"></a>何以故。<a id="a-7J"></a>集谛分数故。<a id="a-7K"></a>不缘余智。<a id="a-7L"></a>余无漏故。<a id="a-7M"></a>苦智亦尔。</p>
  <p id="a7N">道智缘九智　　灭智无境界</p>
  <p id="a7O">余一切境界　　决定智所说</p>
  <p id="a7P">道智缘九智者。<a id="a-7Q"></a>道智缘九智除世俗智。<a id="a-7R"></a>何以故。<a id="a-7S"></a>有漏故。<a id="a-7T"></a>余九智缘。<a id="a-7U"></a>何以故。<a id="a-7V"></a>道谛分数故。<a id="a-7W"></a>灭智无境界者。<a id="a-7X"></a>灭智不缘智。<a id="a-7Y"></a>何以故。<a id="a-7Z"></a>缘无为故。<a id="a-7a"></a>余一切境界决定智所说者。<a id="a-7b"></a>余四智缘十智。<a id="a-7c"></a>世智缘十智。<a id="a-7d"></a>何以故。<a id="a-7e"></a>一切法境界故。<a id="a-7f"></a>如是他心智一切他心心数境界故。<a id="a-7g"></a>彼有漏他心智缘有漏智。<a id="a-7h"></a>如是无漏缘无漏。<a id="a-7i"></a>彼中法智法智分随顺。<a id="a-7j"></a>随顺智分地根人度非缘。<a id="a-7k"></a>尽无生智亦如是。<a id="a-7l"></a>一切有为境界故。<a id="a-7m"></a>问曰。<a id="a-7n"></a>如佛说。<a id="a-7o"></a>随顺智若有顶离欲。<a id="a-7p"></a>得阿罗汉果。<a id="a-7q"></a>不尽是随顺智耶。<a id="a-7r"></a>答曰。<a id="a-7s"></a>彼分对治法智断故。<a id="a-7t"></a>亦有法智彼分对治。<a id="a-7u"></a>问曰。<a id="a-7v"></a>何者是耶。<a id="a-7w"></a>答曰。</p>
  <p id="a7x">若彼灭道中　　法智之所转</p>
  <p id="a7y">彼三界对治　　非欲随顺智</p>
  <p id="a7z">若彼灭道中法智之所转彼三界对治者。<a id="a-80"></a>诸修道中灭道法智亦色无色界对治。<a id="a-81"></a>彼人生欲界舍色无色界结。<a id="a-82"></a>彼自地阴所逼恼。<a id="a-83"></a>彼中极见其过故。<a id="a-84"></a>为离彼故求对治。<a id="a-85"></a>三界中离欲去彼有顶离欲。<a id="a-86"></a>但法智无碍道。<a id="a-87"></a>彼随顺智解脱道。<a id="a-88"></a>问曰。<a id="a-89"></a>何故非苦集法智去。<a id="a-8A"></a>答曰。<a id="a-8B"></a>苦集不等故。<a id="a-8C"></a>欲界苦集下劣。<a id="a-8D"></a>色无色上胜。<a id="a-8E"></a>不应观察下劣厌离于上。<a id="a-8F"></a>有何过异处恼异处厌离灭道相似。<a id="a-8G"></a>是故观彼厌离三界欲。<a id="a-8H"></a>此道理说也。<a id="a-8I"></a>问曰。<a id="a-8J"></a>颇有随顺智。<a id="a-8K"></a>亦于欲界为对治耶。<a id="a-8L"></a>答曰。<a id="a-8M"></a>非欲随顺智。<a id="a-8N"></a>无有随顺智为欲界对治。<a id="a-8O"></a>无有一人于彼见增上过。<a id="a-8P"></a>无此道理也。<a id="a-8Q"></a>若于色无色离欲。<a id="a-8R"></a>然后于欲界离欲者。<a id="a-8S"></a>无有如是理也。<a id="a-8T"></a>或初难断自地不能离。<a id="a-8U"></a>譬如国王不能降伏自国。<a id="a-8V"></a>而欲降伏他国。<a id="a-8W"></a>如王降伏自国然后降伏他国。<a id="a-8X"></a>法智亦尔。<a id="a-8Y"></a>问曰。<a id="a-8Z"></a>神通何智性。<a id="a-8a"></a>答曰。</p>
  <p id="a8b">神足天眼耳　　当知一世智</p>
  <p id="a8c">六智忆宿命　　五说他心智</p>
  <p id="a8d">神足天眼耳当知一世智者。<a id="a-8e"></a>神足天眼天耳是一世智。<a id="a-8f"></a>非无漏智如是转。<a id="a-8g"></a>彼神足通智能示现种种事。<a id="a-8h"></a>示现种种事是智慧能。<a id="a-8i"></a>天耳通者。<a id="a-8j"></a>天耳识相应慧。<a id="a-8k"></a>生死智通者。<a id="a-8l"></a>天眼识相应慧。<a id="a-8m"></a>六智忆宿命者。<a id="a-8n"></a>忆念过去处神通六智。<a id="a-8o"></a>谓法智忆法智分。<a id="a-8p"></a>随顺智忆随顺智分。<a id="a-8q"></a>世智忆世智分。<a id="a-8r"></a>苦智忆过去苦。<a id="a-8s"></a>集智亦如是。<a id="a-8t"></a>道智出世间行。<a id="a-8u"></a>罽宾论师说但一世智。<a id="a-8v"></a>五说他心智者。<a id="a-8w"></a>他心智通五智。<a id="a-8x"></a>谓法智随顺智世智道智及他心智等。</p>
  <p id="a8y">九智漏尽通　　决定智所说</p>
  <p id="a8z">八智身中转　　法十九智二</p>
  <p id="a90">九智漏尽通决定智所说者。<a id="a-91"></a>漏尽通无漏九智漏尽智摄故。<a id="a-92"></a>问曰。<a id="a-93"></a>如他心智尽无生智不摄。<a id="a-94"></a>云何言摄耶。<a id="a-95"></a>答曰。<a id="a-96"></a>无学正见摄故。<a id="a-97"></a>彼一切三种智说漏尽通。<a id="a-98"></a>问曰。<a id="a-99"></a>念处何智性。<a id="a-9A"></a>答曰。<a id="a-9B"></a>八智身中转。<a id="a-9C"></a>苦有色身名彼中八智转。<a id="a-9D"></a>除他心智及灭智。<a id="a-9E"></a>法十者。<a id="a-9F"></a>除色受心余法名法念处。<a id="a-9G"></a>彼中十智转如前说。<a id="a-9H"></a>九智二者。<a id="a-9I"></a>受心中除灭智九智转。<a id="a-9J"></a>问曰。<a id="a-9K"></a>如来十力四无所畏是智性。<a id="a-9L"></a>彼智云何差别。<a id="a-9M"></a>答曰。</p>
  <p id="a9N">是处非处力　　及以初无畏</p>
  <p id="a9O">当知佛十智　　余此中差别</p>
  <p id="a9P">是处非处力及以初无畏当知佛十智者。<a id="a-9Q"></a>若彼是处非处力十智。<a id="a-9R"></a>如是初无畏我正遍知。<a id="a-9S"></a>如是广说彼亦十智。<a id="a-9T"></a>何以故。<a id="a-9U"></a>正取故。<a id="a-9V"></a>余此中差别者。<a id="a-9W"></a>处非处力差别。<a id="a-9X"></a>余力初无畏差别余无畏。<a id="a-9Y"></a>问曰。<a id="a-9Z"></a>佛何故差别作多种。<a id="a-9a"></a>答曰。<a id="a-9b"></a>佛随处化众生。<a id="a-9c"></a>欲故差别多种。<a id="a-9d"></a>有人信乐广说不乐总说。<a id="a-9e"></a>有人乐于略说。<a id="a-9f"></a>力义者随自乐欲。<a id="a-9g"></a>能成就义是力义。<a id="a-9h"></a>无障碍义是力义。<a id="a-9i"></a>能制义是力义。<a id="a-9j"></a>无能侵欺义是力义。<a id="a-9k"></a>能映夺他义是力义。<a id="a-9l"></a>彼处非处力者。<a id="a-9m"></a>因果中决定无碍者。<a id="a-9n"></a>是名处非处力。<a id="a-9o"></a>自业智力者。<a id="a-9p"></a>善不善业处事因报。<a id="a-9q"></a>若多若少若定不定。<a id="a-9r"></a>如是等义中若无碍智。<a id="a-9s"></a>是名自业智力。<a id="a-9t"></a>彼禅解脱三昧正受智力者。<a id="a-9u"></a>此禅等自性名字得方便。<a id="a-9v"></a>摄有味净无漏退住胜达分。<a id="a-9w"></a>如是等义中若无碍智。<a id="a-9x"></a>是名定力根差别智力者。<a id="a-9y"></a>于众生下中上根能知。<a id="a-9z"></a>若无碍智。<a id="a-A0"></a>是名根差别智力。<a id="a-A1"></a>种种解智力者。<a id="a-A2"></a>众生下中上自解知无障碍。<a id="a-A3"></a>是名种种解智力。<a id="a-A4"></a>种种性智力。<a id="a-A5"></a>知众生性知法差别性。<a id="a-A6"></a>若无碍智。<a id="a-A7"></a>是名种种性智力。<a id="a-A8"></a>一切至处道力者。<a id="a-A9"></a>一切生死转业。<a id="a-AA"></a>能尽一切生法。<a id="a-AB"></a>知无障碍智。<a id="a-AC"></a>是名至处道智力。<a id="a-AD"></a>忆宿命智力者。<a id="a-AE"></a>自他过去生死展转。<a id="a-AF"></a>忆知无障碍智。<a id="a-AG"></a>是名忆宿命智力。<a id="a-AH"></a>生死智力者。<a id="a-AI"></a>众生未来有相续见无障碍智。<a id="a-AJ"></a>是名生死智力。<a id="a-AK"></a>漏尽智力者。<a id="a-AL"></a>若漏尽漏尽方便。<a id="a-AM"></a>若无碍智。<a id="a-AN"></a>是名漏尽智力。<a id="a-AO"></a>如来十力无畏。<a id="a-AP"></a>如经中广说。<a id="a-AQ"></a>不怯弱义是无畏义。<a id="a-AR"></a>无恐怖义是无畏义。<a id="a-AS"></a>无逃避义是无畏义。<a id="a-AT"></a>不下劣义是无畏义。<a id="a-AU"></a>如师子自力雄猛满足不假于伴。<a id="a-AV"></a>如师子无畏是无畏义。<a id="a-AW"></a>问曰。<a id="a-AX"></a>无碍现见亦是智性。<a id="a-AY"></a>彼云何差别。<a id="a-AZ"></a>答曰。</p>
  <p id="aAa">法辩辞辩一　　乐义辩俱十</p>
  <p id="aAb">七智是愿智　　智者之所说</p>
  <p id="aAc">法辩辞辩一者。<a id="a-Ad"></a>彼法无碍者句味现前。<a id="a-Ae"></a>若无碍智是名法无碍。<a id="a-Af"></a>是世智。<a id="a-Ag"></a>辞无碍者。<a id="a-Ah"></a>言音正不正方便随方俗语。<a id="a-Ai"></a>若无碍智。<a id="a-Aj"></a>是名辞无碍彼亦世智。<a id="a-Ak"></a>乐义辩俱十者。<a id="a-Al"></a>乐说无碍者法辞义相应。<a id="a-Am"></a>任放不怯弱说种种说。<a id="a-An"></a>若无碍智是名乐说无碍。<a id="a-Ao"></a>此有十智。<a id="a-Ap"></a>义无碍者。<a id="a-Aq"></a>于法自相共相。<a id="a-Ar"></a>若无碍智是名义无碍。<a id="a-As"></a>是亦十智。<a id="a-At"></a>能受真实相故。<a id="a-Au"></a>问曰。<a id="a-Av"></a>愿智有几智。<a id="a-Aw"></a>答曰。<a id="a-Ax"></a>愿智是七智。<a id="a-Ay"></a>智者之所说。<a id="a-Az"></a>愿初转乐欲义转。<a id="a-B0"></a>故名愿智。<a id="a-B1"></a>彼七智罽宾论师。<a id="a-B2"></a>说除他心智尽智无生智。</p>
  <p data-pb></p>
  <h2 id="aB3">定品第七之一</h2>
  <p id="aB4">如是知诸智。<a id="a-B5"></a>智依义今当说。</p>
  <p id="aB6">智依于三昧　　无挂碍而转</p>
  <p id="aB7">是故思惟定　　求于真实相</p>
  <p id="aB8">智依于三昧无挂碍而转者。<a id="a-B9"></a>如灯依净油炷。<a id="a-BA"></a>离风动处光焰不动而甚明净。<a id="a-BB"></a>如是三昧依智。<a id="a-BC"></a>离诸乱风无障碍转。<a id="a-BD"></a>其心不动如是义也。<a id="a-BE"></a>转行于缘无有疑惑。<a id="a-BF"></a>是故思惟定求于真实相者。<a id="a-BG"></a>若无定不能生真实智。<a id="a-BH"></a>无有离真实智能趣涅槃。<a id="a-BI"></a>是故求真实相者。<a id="a-BJ"></a>必定须知三昧。<a id="a-BK"></a>彼三昧者何。<a id="a-BL"></a>谓善一心。<a id="a-BM"></a>是最胜根义也。<a id="a-BN"></a>如是一根转自善心相续名一心。<a id="a-BO"></a>最胜者。<a id="a-BP"></a>或云境界名也。<a id="a-BQ"></a>如是一缘转是善心相续名一心。<a id="a-BR"></a>问曰。<a id="a-BS"></a>何者是三昧。<a id="a-BT"></a>云何知耶。<a id="a-BU"></a>答曰。</p>
  <p id="aBV">决定说四禅　　及与无色定</p>
  <p id="aBW">是中一一说　　有味净无漏</p>
  <p id="aBX">决定说四禅及与无色定者。<a id="a-BY"></a>略说八种三昧摄一切三昧。<a id="a-BZ"></a>是中一一说有味净无漏者。<a id="a-Ba"></a>是中一一三昧。<a id="a-Bb"></a>有三种味相应净无漏。</p>
  <p id="aBc">善有漏名净　　无热说无漏</p>
  <p id="aBd">有味爱相应　　有顶无无漏</p>
  <p id="aBe">善有漏名净者。<a id="a-Bf"></a>彼中若有漏善当知名净。<a id="a-Bg"></a>无热说无漏者。<a id="a-Bh"></a>若离烦恼者当知是无漏。<a id="a-Bi"></a>问曰。<a id="a-Bj"></a>若无漏第一义净。<a id="a-Bk"></a>何故世间烦恼相续说名为净。<a id="a-Bl"></a>不说无漏为净。<a id="a-Bm"></a>答曰。<a id="a-Bn"></a>无漏不待言说自知是净。<a id="a-Bo"></a>世间法净不障他人不知。<a id="a-Bp"></a>为欲成彼故。<a id="a-Bq"></a>说离烦恼。<a id="a-Br"></a>是名彼非相违。<a id="a-Bs"></a>能牵无漏故。<a id="a-Bt"></a>是故说净。<a id="a-Bu"></a>有味爱相应者。<a id="a-Bv"></a>若三昧爱相应者是味相应。<a id="a-Bw"></a>亦有与余烦恼相应禅等。<a id="a-Bx"></a>见疑增上慢修定者。<a id="a-By"></a>缘缚力禅等爱相应。<a id="a-Bz"></a>非余烦恼共相应。<a id="a-C0"></a>非余烦恼能如是缘缚心。<a id="a-C1"></a>如爱为三昧缘缚。<a id="a-C2"></a>有顶无无漏者。<a id="a-C3"></a>有顶有净味相应非无漏。<a id="a-C4"></a>不捷利故。<a id="a-C5"></a>圣道捷利。<a id="a-C6"></a>问曰。<a id="a-C7"></a>此禅何等性耶。<a id="a-C8"></a>答曰。</p>
  <p id="aC9">五支有觉观　　亦复有三受</p>
  <p id="aCA">彼种种四心　　是说为初禅</p>
  <p id="aCB">五支者除五支故名五支。<a id="a-CC"></a>问曰。<a id="a-CD"></a>除支更有禅耶。<a id="a-CE"></a>答曰。<a id="a-CF"></a>不然。<a id="a-CG"></a>彼支一一是禅各各相支义须分别。<a id="a-CH"></a>分义是支义。<a id="a-CI"></a>如车支如王支。<a id="a-CJ"></a>问曰。<a id="a-CK"></a>何者是支。<a id="a-CL"></a>答曰。<a id="a-CM"></a>觉观喜乐及一心。<a id="a-CN"></a>彼觉者正受初分别粗心利义。<a id="a-CO"></a>观者粗心随顺相续法说细。<a id="a-CP"></a>心微细少义也。<a id="a-CQ"></a>喜者入定心悦。<a id="a-CR"></a>乐者身心乐离粗重。<a id="a-CS"></a>猗息心调柔方便。<a id="a-CT"></a>一心者心系一缘有觉有观。<a id="a-CU"></a>问曰。<a id="a-CV"></a>初说五支今何故说有觉有观。<a id="a-CW"></a>答曰。<a id="a-CX"></a>支者善有觉有观。<a id="a-CY"></a>此说秽污。<a id="a-CZ"></a>三受者此中有三受。<a id="a-Ca"></a>三识身乐根意地喜根四识身舍根。<a id="a-Cb"></a>彼种种者。<a id="a-Cc"></a>梵世种种身彼上下身。<a id="a-Cd"></a>以觉观力故生。<a id="a-Ce"></a>四心者。<a id="a-Cf"></a>彼有四心眼耳身意识。<a id="a-Cg"></a>是说为初禅者。<a id="a-Ch"></a>此诸法是说初禅。<a id="a-Ci"></a>俱生正受此禅中摄。</p>
  <p id="aCj">第二有四支　　种种及二受</p>
  <p id="aCk">第三有五支　　此禅说二受</p>
  <p id="aCl">第二有四支者。<a id="a-Cm"></a>内净是信义也。<a id="a-Cn"></a>离初禅欲决定界地过故。<a id="a-Co"></a>正信喜乐一心。<a id="a-Cp"></a>彼无共种种身。<a id="a-Cq"></a>何以故。<a id="a-Cr"></a>无觉观故。<a id="a-Cs"></a>成就种种心。<a id="a-Ct"></a>或时喜根现在前。<a id="a-Cu"></a>有时舍根现在前。<a id="a-Cv"></a>彼根本喜根未来舍根。<a id="a-Cw"></a>二受者喜根舍根必定意地。<a id="a-Cx"></a>如是等事说第二禅。<a id="a-Cy"></a>第三有五支此禅说二受者。<a id="a-Cz"></a>第三禅五支舍念安慧乐。<a id="a-D0"></a>一心乐着乐故不求余名舍护。<a id="a-D1"></a>喜食故名念。<a id="a-D2"></a>恐第二禅地喜牵自地过。<a id="a-D3"></a>一切世间胜乐对治。<a id="a-D4"></a>及正智乐意地乐根一心名定。<a id="a-D5"></a>二受者乐根舍根。<a id="a-D6"></a>此中二受乐根舍根。<a id="a-D7"></a>此等法是说第三禅。</p>
  <p id="aD8">离息入息出　　第四有四支</p>
  <p id="aD9">支者谓说善　　随事如先说</p>
  <p id="aDA">离息入息出第四有四支者。<a id="a-DB"></a>第四禅无出入息。<a id="a-DC"></a>三昧力故。<a id="a-DD"></a>彼身无孔。<a id="a-DE"></a>四支者彼不苦不乐受舍念清净一心。<a id="a-DF"></a>问曰。<a id="a-DG"></a>味相应等三种禅悉成就耶。<a id="a-DH"></a>答曰。<a id="a-DI"></a>支者谓说善。<a id="a-DJ"></a>善禅与支相应。<a id="a-DK"></a>当知非秽污。<a id="a-DL"></a>问曰。<a id="a-DM"></a>秽污中无何者。<a id="a-DN"></a>答曰。<a id="a-DO"></a>初禅中无离生喜乐。<a id="a-DP"></a>问曰。<a id="a-DQ"></a>秽污中亦有喜何故言无。<a id="a-DR"></a>答曰。<a id="a-DS"></a>猗乐彼离生与喜相应。<a id="a-DT"></a>故说离生喜乐。<a id="a-DU"></a>此一向善故彼无。<a id="a-DV"></a>余者有喜。<a id="a-DW"></a>于此有喜彼非支秽污。<a id="a-DX"></a>第二禅无内净烦恼浊乱故。<a id="a-DY"></a>猗乐先舍。<a id="a-DZ"></a>是故第三禅中无忆念安慧。<a id="a-Da"></a>最胜乐惑心故无忆念。<a id="a-Db"></a>若彼有念者是失念。<a id="a-Dc"></a>失念故非支。<a id="a-Dd"></a>非安隐非安隐故非支。<a id="a-De"></a>舍亦无。<a id="a-Df"></a>一向善故。<a id="a-Dg"></a>第四禅中除。<a id="a-Dh"></a>何以故。<a id="a-Di"></a>二种等故。<a id="a-Dj"></a>第四禅无舍。<a id="a-Dk"></a>念清净非善故无舍。<a id="a-Dl"></a>烦恼染污故念不清净是故非支。<a id="a-Dm"></a>彼或失念故非支随事如先说者。<a id="a-Dn"></a>若事善禅中已说。<a id="a-Do"></a>秽污禅中不除。<a id="a-Dp"></a>彼秽污禅中亦说。<a id="a-Dq"></a>彼初禅中觉观一心。<a id="a-Dr"></a>余人欲立喜者。<a id="a-Ds"></a>是故秽污初禅四支。<a id="a-Dt"></a>彼第二禅喜一心余人欲立信者。<a id="a-Du"></a>是故第二禅三支。<a id="a-Dv"></a>第三禅乐一心。<a id="a-Dw"></a>余人欲立念慧。<a id="a-Dx"></a>是故第三禅四支。<a id="a-Dy"></a>第四禅不苦不乐一心。<a id="a-Dz"></a>亦有欲立念者。<a id="a-E0"></a>是故第四禅三支。<a id="a-E1"></a>一切摄故说支是善。<a id="a-E2"></a>问曰。<a id="a-E3"></a>已说初禅有觉有观。<a id="a-E4"></a>未来禅中间禅初禅摄。<a id="a-E5"></a>彼云何彼中有觉观。<a id="a-E6"></a>答曰。</p>
  <p id="aE7">相应有觉观　　智说未来禅</p>
  <p id="aE8">观相应中间　　明智之所说</p>
  <p id="aE9">相应有觉观智说未来禅者。<a id="a-EA"></a>未来依有觉观。<a id="a-EB"></a>观相应中间明智之所说者。<a id="a-EC"></a>中间禅有观无觉。<a id="a-ED"></a>何以故。<a id="a-EE"></a>止息地故。<a id="a-EF"></a>次第方便人相续止息。<a id="a-EG"></a>问曰彼何自性答曰。</p>
  <p id="aEH">未来二自性　　或离味相应</p>
  <p id="aEI">中间禅三性　　二俱有一受</p>
  <p id="aEJ">未来二自性或离味相应者。<a id="a-EK"></a>未来禅净无漏二非味相应。<a id="a-EL"></a>正受爱故说味。<a id="a-EM"></a>厌离欲道于中无执着。<a id="a-EN"></a>是故无味受生爱不除。<a id="a-EO"></a>何以故。<a id="a-EP"></a>于彼连节缚故。<a id="a-EQ"></a>未来禅连节缚堕。<a id="a-ER"></a>中间禅三性者。<a id="a-ES"></a>净无漏味相应。<a id="a-ET"></a>二俱有一受者。<a id="a-EU"></a>未来禅中间禅必定一受谓舍根。<a id="a-EV"></a>问曰。<a id="a-EW"></a>何故未来禅无喜。<a id="a-EX"></a>答曰。<a id="a-EY"></a>有怖畏故。<a id="a-EZ"></a>近欲界故。<a id="a-Ea"></a>彼行者有怖畏。<a id="a-Eb"></a>是故彼中喜不生。<a id="a-Ec"></a>所作未究竟故。<a id="a-Ed"></a>欲界离故。<a id="a-Ee"></a>彼起此未得。<a id="a-Ef"></a>是故所作未究竟是人不生喜。<a id="a-Eg"></a>又止少故。<a id="a-Eh"></a>中间禅亦止少。<a id="a-Ei"></a>是故彼中无喜。<a id="a-Ej"></a>已说地。<a id="a-Ek"></a>彼中功德今当说。</p>
  <p id="aEl">三昧通无量　　一切入处修</p>
  <p id="aEm">除入及诸智　　解脱于中起</p>
  <p id="aEn">三昧者三三昧。<a id="a-Eo"></a>空无愿无相。<a id="a-Ep"></a>彼空有二种。<a id="a-Eq"></a>有漏无漏。<a id="a-Er"></a>有漏者有漏无漏法空无我思惟。<a id="a-Es"></a>无漏者有漏法空无我思惟。<a id="a-Et"></a>若三昧无愿亦二种。<a id="a-Eu"></a>有漏无漏。<a id="a-Ev"></a>有漏者有为法无常苦因道等行思惟。<a id="a-Ew"></a>若三昧无漏者。<a id="a-Ex"></a>有漏法无常苦因道等行思惟。<a id="a-Ey"></a>若三昧无相者。<a id="a-Ez"></a>灭等行思惟。<a id="a-F0"></a>若有漏无漏三昧此中一向取。<a id="a-F1"></a>无漏当知。<a id="a-F2"></a>通者六通如智品说。<a id="a-F3"></a>无量者。<a id="a-F4"></a>四无量慈悲喜舍。<a id="a-F5"></a>此无量众生缘故。<a id="a-F6"></a>故名无量。<a id="a-F7"></a>彼慈者欲令一切众生得乐。<a id="a-F8"></a>如是想心转恚对治。<a id="a-F9"></a>是无恚善根性故说名慈。<a id="a-FA"></a>苦众生如何得脱。<a id="a-FB"></a>如是想转害对治。<a id="a-FC"></a>无恚善根性名悲。<a id="a-FD"></a>喜众生如是想转嫉对治喜根名喜。<a id="a-FE"></a>舍者舍众生想。<a id="a-FF"></a>如是心转欲爱嗔恚对治故。<a id="a-FG"></a>无痴善根性是名舍。<a id="a-FH"></a>彼一切共伴共方便。<a id="a-FI"></a>欲界中四阴性色界五阴性。<a id="a-FJ"></a>一切入处修者。<a id="a-FK"></a>十一切入。<a id="a-FL"></a>如修多罗中说。<a id="a-FM"></a>彼中八无贪善根性贪对治故。<a id="a-FN"></a>及伴及方便五阴性。<a id="a-FO"></a>于上四阴性相续无间无有空缺。<a id="a-FP"></a>广作意解。<a id="a-FQ"></a>是说一切入处。<a id="a-FR"></a>除入者八除入。<a id="a-FS"></a>如经中说。<a id="a-FT"></a>彼一切无贪。<a id="a-FU"></a>贪对治故。<a id="a-FV"></a>及伴及方便。<a id="a-FW"></a>欲界是四阴色界是五阴。<a id="a-FX"></a>能映夺缘故名除入。<a id="a-FY"></a>极增上极光曜极最胜缘此善根速得除入。<a id="a-FZ"></a>如奴虽庄严犹为主欺。<a id="a-Fa"></a>或说非一切圣人能欺缘。<a id="a-Fb"></a>彼依缘烦恼不能起。<a id="a-Fc"></a>是故名除入。<a id="a-Fd"></a>智者十智如智品说。<a id="a-Fe"></a>解脱者。<a id="a-Ff"></a>八解脱如经说。<a id="a-Fg"></a>彼初三解脱不贪善根。<a id="a-Fh"></a>贪对治故。<a id="a-Fi"></a>共伴共方便五阴。<a id="a-Fj"></a>性余四无色解脱四阴性。<a id="a-Fk"></a>灭尽定不相应行阴性。<a id="a-Fl"></a>问曰。<a id="a-Fm"></a>解脱有何义。<a id="a-Fn"></a>答曰。<a id="a-Fo"></a>不现前断后心故名解脱。<a id="a-Fp"></a>初三色贪背舍故。<a id="a-Fq"></a>净不净背舍。<a id="a-Fr"></a>于上四种一切行转背舍。<a id="a-Fs"></a>想受灭一切缘转背舍。<a id="a-Ft"></a>及断后故。<a id="a-Fu"></a>于中起者。<a id="a-Fv"></a>三昧等解脱边功德禅中生。<a id="a-Fw"></a>当知已说解脱边功德。<a id="a-Fx"></a>今随彼彼地可得今当说。</p>
  <p id="aFy">五通四禅中　　及见他心智</p>
  <p id="aFz">六中有法智　　五中三无量</p>
  <p id="aG0">五通四禅中者。<a id="a-G1"></a>五通摄受支三摩提故。<a id="a-G2"></a>及见他心智者。<a id="a-G3"></a>他心智亦如是。<a id="a-G4"></a>六中有法智者。<a id="a-G5"></a>法智六地四根本禅中间及未来。<a id="a-G6"></a>五中三无量者。<a id="a-G7"></a>五地中除喜无量。<a id="a-G8"></a>四禅中及欲界。</p>
  <p id="aG9">除入中说四　　及与喜无量</p>
  <p id="aGA">亦二种解脱　　初禅第二禅</p>
  <p id="aGB">初四除入及喜无量初第二解脱。<a id="a-GC"></a>初禅第二禅欲界色贪对治故。<a id="a-GD"></a>初禅中立二解脱。<a id="a-GE"></a>四除入初禅地色贪对治故。<a id="a-GF"></a>第二禅立二解脱。<a id="a-GG"></a>四除入第二禅无色贪。<a id="a-GH"></a>何以故。<a id="a-GI"></a>眼识身无故。<a id="a-GJ"></a>是第三不立解脱。<a id="a-GK"></a>是故是中亦不立除入及一切处。<a id="a-GL"></a>欲入解脱中入除入欲入除入故。<a id="a-GM"></a>入一切处。<a id="a-GN"></a>彼为胜乐所惑。<a id="a-GO"></a>彼不能生如是善根。<a id="a-GP"></a>喜根亦如是。<a id="a-GQ"></a>故初第二禅中有非余禅。</p>
  <p id="aGR">余有四除入　　及与一解脱</p>
  <p id="aGS">亦入一切入　　佛说最后禅</p>
  <p id="aGT">后四除入净解脱。<a id="a-GU"></a>及八一切处。<a id="a-GV"></a>在第四禅非余。</p>
  <p id="aGW">余脱自名说　　二一切亦然</p>
  <p id="aGX">灭尽最在后　　余无垢九地</p>
  <p id="aGY">余脱自名说者。<a id="a-GZ"></a>无边虚空处解脱。<a id="a-Ga"></a>乃至非想非非想处解脱。<a id="a-Gb"></a>二一切亦然者。<a id="a-Gc"></a>余自名说无边虚空处无边识处。<a id="a-Gd"></a>灭尽在后者。<a id="a-Ge"></a>决定有顶摄。<a id="a-Gf"></a>随顺断后边次第下地心心数法断已。<a id="a-Gg"></a>乃至非想非非想地初断上上。<a id="a-Gh"></a>次断上中。<a id="a-Gi"></a>后断下下。<a id="a-Gj"></a>一切断已彼灭尽定。<a id="a-Gk"></a>余无垢九地者。<a id="a-Gl"></a>若余无漏功德。<a id="a-Gm"></a>所谓三三昧七智及漏尽通彼九地中四禅中三无色中未来中间世智。<a id="a-Gn"></a>有顶处亦有。<a id="a-Go"></a>是故说遍一切地。</p>
  <p id="aGp">三解脱当知　　有漏及无漏</p>
  <p id="aGq">定智通已说　　其余悉有漏</p>
  <p id="aGr">三解脱当知有漏及无漏者。<a id="a-Gs"></a>无边虚空处无边识处不用处解脱。<a id="a-Gt"></a>当知有漏无漏。<a id="a-Gu"></a>定智通已说者。<a id="a-Gv"></a>定修多罗品当更广说。<a id="a-Gw"></a>彼无漏智神通智品已说。<a id="a-Gx"></a>其余悉有漏者。<a id="a-Gy"></a>如是三通威仪故。<a id="a-Gz"></a>受色声自相故。<a id="a-H0"></a>无量众生缘故。<a id="a-H1"></a>一切除入初三解脱。<a id="a-H2"></a>彼一切信解念处故。<a id="a-H3"></a>非想非非想非捷利行故。<a id="a-H4"></a>想受灭无慧故皆有漏。</p>
 </body>
</html>