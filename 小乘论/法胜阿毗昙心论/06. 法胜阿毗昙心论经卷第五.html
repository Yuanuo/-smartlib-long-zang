<!doctype html>
<html id="z3IBWB21Ch" data-ver="1022">
 <head>
  <meta charset="utf-8">
  <meta author="优婆扇多">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">法胜阿毗昙心论经卷第五</h1>
  <h2 id="a2">定品第七之余</h2>
  <p id="a3">已说功德自性。<a id="a-4"></a>亦说有漏无漏。<a id="a-5"></a>成就今当说。</p>
  <p id="a6">当知未离欲　　成就味相应</p>
  <p id="a7">离下未至上　　成就净诸定</p>
  <p id="a8">当知未离欲成就味相应者。<a id="a-9"></a>若人若此地未离欲。<a id="a-A"></a>成就此地味相应。<a id="a-B"></a>离下未至上成就净诸定者。<a id="a-C"></a>离欲界欲未生第二禅等中梵世。<a id="a-D"></a>若离欲若不离欲。<a id="a-E"></a>成就净初禅。<a id="a-F"></a>及彼地余善功德。</p>
  <p id="aG">住上应当知　　成就下无漏</p>
  <p id="aH">方便生功德　　当知非离欲</p>
  <p id="aI">住上应当知成就下无漏者。<a id="a-J"></a>圣人生梵世上。<a id="a-K"></a>成就无漏初禅及余无漏。<a id="a-L"></a>三昧神通及智等诸功德。<a id="a-M"></a>彼地有漏功德生处缚。<a id="a-N"></a>无漏断缚。<a id="a-O"></a>是故离生处舍有漏非无漏。<a id="a-P"></a>如是一切地随其义说。<a id="a-Q"></a>方便生功德当知非离欲者。<a id="a-R"></a>已说离下地欲成就诸功德。<a id="a-S"></a>当知说得成就不现在前。<a id="a-T"></a>方便现在前者彼非离欲。<a id="a-U"></a>方便得者如天眼耳。<a id="a-V"></a>彼无记故。<a id="a-W"></a>无漏净味相应不摄。<a id="a-X"></a>是故得彼三种禅时不得灭尽。<a id="a-Y"></a>是灭尽定者方便故。<a id="a-Z"></a>彼得现前二十三种正受。<a id="a-a"></a>八味相应八净七无漏。<a id="a-b"></a>问曰。<a id="a-c"></a>彼中一一几种因。<a id="a-d"></a>答曰。</p>
  <p id="ae">所谓无漏定　　一一七种因</p>
  <p id="af">味净相应禅　　当知因有一</p>
  <p id="ag">所谓无漏定一一七种因者。<a id="a-h"></a>一一无漏七种无漏中。<a id="a-i"></a>自分因中因自地者。<a id="a-j"></a>亦相应共生因。<a id="a-k"></a>味净相应禅当知因有一者。<a id="a-l"></a>味相应初禅味相应初禅因非余。<a id="a-m"></a>初禅因不相似故。<a id="a-n"></a>非余地秽污因行相违故。<a id="a-o"></a>非秽污行相违亦非自分。<a id="a-p"></a>如是净初禅净初禅因。<a id="a-q"></a>非秽污非无漏。<a id="a-r"></a>何以故。<a id="a-s"></a>不相似故。<a id="a-t"></a>非余地净因自地果报故及自地系缚故。<a id="a-u"></a>如是一切。<a id="a-v"></a>问曰。<a id="a-w"></a>一一次第生几种。<a id="a-x"></a>答曰。</p>
  <p id="ay">无漏禅无色　　逆顺超次第</p>
  <p id="az">次第生六种　　当知乃至十</p>
  <p id="a10">无漏初禅次第生六种。<a id="a-11"></a>自地净及无漏。<a id="a-12"></a>如是第二第三禅如是超越正受。<a id="a-13"></a>无漏无所有处次第生七。<a id="a-14"></a>自地二下地四上地一。<a id="a-15"></a>无漏第二禅次第生八。<a id="a-16"></a>自地二初禅地二上地四。<a id="a-17"></a>无漏无边识处次第生九。<a id="a-18"></a>自地二下地四上地三。<a id="a-19"></a>余无漏次第生十。<a id="a-1A"></a>自地二下地四上地四。</p>
  <p id="a1B">或六至十一　　谓净次第生</p>
  <p id="a1C">从二乃至十　　当知说有味</p>
  <p id="a1D">或六至十一。<a id="a-1E"></a>谓净次第生者。<a id="a-1F"></a>净非想非非想处次第生六。<a id="a-1G"></a>自地味相应及净下地四。<a id="a-1H"></a>净及无漏非味相应。<a id="a-1I"></a>离欲故。<a id="a-1J"></a>净初禅次第生七。<a id="a-1K"></a>自地三上地四。<a id="a-1L"></a>净及无漏净不用处次第生八。<a id="a-1M"></a>自地三上地一下地四。<a id="a-1N"></a>净第二禅次第生九。<a id="a-1O"></a>无边识处次第生十。<a id="a-1P"></a>余十一。<a id="a-1Q"></a>如是一切当知正受时如是说非死时。<a id="a-1R"></a>是故彼中上下地味相应不摄生。<a id="a-1S"></a>得净次第上下味相应生。<a id="a-1T"></a>从二乃至十当知说有味者。<a id="a-1U"></a>味相应初禅次第生二。<a id="a-1V"></a>自地味相应及净。<a id="a-1W"></a>彼此不相违故。<a id="a-1X"></a>有顶味相应次第生十。<a id="a-1Y"></a>正受味三自地二。<a id="a-1Z"></a>及下地净自地烦恼所恼故。<a id="a-1a"></a>依不用处地净以自救护。<a id="a-1b"></a>如是一切地下地净三。<a id="a-1c"></a>及死时上地退下地一切味相应。<a id="a-1d"></a>问曰。<a id="a-1e"></a>前说正受。<a id="a-1f"></a>烦恼今当说。<a id="a-1g"></a>答曰。<a id="a-1h"></a>净次第正受烦恼说味相应。<a id="a-1i"></a>及受生烦恼。<a id="a-1j"></a>何以故。<a id="a-1k"></a>烦恼力生非定力。<a id="a-1l"></a>是故此中说一切烦恼净必定定力。<a id="a-1m"></a>是故说共正受烦恼。<a id="a-1n"></a>问曰。<a id="a-1o"></a>彼中一一缘几种。<a id="a-1p"></a>答曰。</p>
  <p id="a1q">净及无漏禅　　一切地中转</p>
  <p id="a1r">自地有漏法　　味相应所缘</p>
  <p id="a1s">净及无漏禅一切地中转者。<a id="a-1t"></a>净及无漏禅缘一切地一切事。<a id="a-1u"></a>自地有漏法味相应所缘者。<a id="a-1v"></a>味相应禅缘自地味相应。<a id="a-1w"></a>及净非无漏。<a id="a-1x"></a>何以故。<a id="a-1y"></a>非无漏缘。<a id="a-1z"></a>有爱亦非爱他地。</p>
  <p id="a20">无色则不行　　于下有漏事</p>
  <p id="a21">若根本彼善　　秽污如味禅</p>
  <p id="a22">无色则不行于下有漏事者。<a id="a-23"></a>无色正受不缘下地有漏法。<a id="a-24"></a>何以故。<a id="a-25"></a>下地不寂灭故。<a id="a-26"></a>亦缘下地无漏。<a id="a-27"></a>如比智分。<a id="a-28"></a>问曰。<a id="a-29"></a>一切有漏不缘下地耶。<a id="a-2A"></a>答曰。<a id="a-2B"></a>不尔。<a id="a-2C"></a>若根本彼善。<a id="a-2D"></a>若根本无色净及无漏。<a id="a-2E"></a>彼缘自地及上地不缘下地。<a id="a-2F"></a>未来禅若缘下地。<a id="a-2G"></a>彼于下地粗想缘厌离秽污。<a id="a-2H"></a>如味禅者如味相应禅说。<a id="a-2I"></a>无色秽污亦如是。</p>
  <p id="a2J">色界若有余　　无量等功德</p>
  <p id="a2K">彼欲界境界　　世尊之所说</p>
  <p id="a2L">若色界功德。<a id="a-2M"></a>谓四无量一切处。<a id="a-2N"></a>等彼缘欲界。<a id="a-2O"></a>何以故。<a id="a-2P"></a>除神通说无量等。<a id="a-2Q"></a>彼五神通缘欲色界。<a id="a-2R"></a>问曰。<a id="a-2S"></a>如前说熏禅中修智。<a id="a-2T"></a>彼云何熏。<a id="a-2U"></a>答曰。</p>
  <p id="a2V">若能熏诸禅　　是依第四禅</p>
  <p id="a2W">三地爱尽故　　净居唯广果</p>
  <p id="a2X">若能熏诸禅是依第四禅者。<a id="a-2Y"></a>得第四禅能熏禅非余。<a id="a-2Z"></a>彼人数数入无漏四禅起无漏。<a id="a-2a"></a>数数入有漏禅复还入无漏。<a id="a-2b"></a>还入有漏渐略乃至住二刹那。<a id="a-2c"></a>如是方便若一无漏心若一有漏心。<a id="a-2d"></a>是时一念有漏一念无漏。<a id="a-2e"></a>二念一有漏一无漏。<a id="a-2f"></a>是说成就。<a id="a-2g"></a>问曰。<a id="a-2h"></a>此何处得果。<a id="a-2i"></a>答曰。<a id="a-2j"></a>净居天中。<a id="a-2k"></a>何以故。<a id="a-2l"></a>三地爱尽故。<a id="a-2m"></a>净居唯广果。<a id="a-2n"></a>若得第四禅离三地爱。<a id="a-2o"></a>是故此得第四禅人。<a id="a-2p"></a>净居广果中凡夫共修熏禅。<a id="a-2q"></a>不与凡夫共。<a id="a-2r"></a>五种者。<a id="a-2s"></a>下中上上中上上。<a id="a-2t"></a>彼如是五种不广天无热天善见天善现天及色究竟天。<a id="a-2u"></a>是故彼中得果。<a id="a-2v"></a>问曰。<a id="a-2w"></a>如前说七种愿智是云何。<a id="a-2x"></a>答曰。</p>
  <p id="a2y">无著不动法　　得一切正受</p>
  <p id="a2z">彼三昧智力　　能起顶四禅</p>
  <p id="a30">彼人烦恼不能逼恼心相续故一切正受力心相续生故得三功德。<a id="a-31"></a>谓愿智无诤及无碍。<a id="a-32"></a>彼愿智者。<a id="a-33"></a>若欲知过去未来现在及无为。<a id="a-34"></a>彼时愿智边际。<a id="a-35"></a>住第四禅正受能知。<a id="a-36"></a>无诤名于他相续中。<a id="a-37"></a>烦恼诤不欲起。<a id="a-38"></a>此人他相续中。<a id="a-39"></a>不起烦恼诤。<a id="a-3A"></a>无碍名如前说。<a id="a-3B"></a>问曰。<a id="a-3C"></a>愿智何地摄。<a id="a-3D"></a>答曰。</p>
  <p id="a3E">三地有愿智　　无诤五地中</p>
  <p id="a3F">二地法辞辩　　二辩依九地</p>
  <p id="a3G">三地有愿智者。<a id="a-3H"></a>第四禅初禅及欲界。<a id="a-3I"></a>决定第四禅中得。<a id="a-3J"></a>欲界唯人中能起欲界。<a id="a-3K"></a>梵世相应心记起言说心。<a id="a-3L"></a>彼处有。<a id="a-3M"></a>是故说三地。<a id="a-3N"></a>无诤五地中者。<a id="a-3O"></a>根本四禅及欲界。<a id="a-3P"></a>此决定于四禅中得。<a id="a-3Q"></a>人中能起非余处。<a id="a-3R"></a>二地法辞辩者。<a id="a-3S"></a>法辩欲界梵世。<a id="a-3T"></a>此五地根本四禅及欲界。<a id="a-3U"></a>此但名缘言从名转。<a id="a-3V"></a>是故起语言道。<a id="a-3W"></a>有觉观处说辞辩。<a id="a-3X"></a>欲界及梵世。<a id="a-3Y"></a>何以故。<a id="a-3Z"></a>言语缘故。<a id="a-3a"></a>二辩依九地者。<a id="a-3b"></a>义辩乐说辩。<a id="a-3c"></a>欲界四禅中及四无色定。<a id="a-3d"></a>未来中间禅根本初禅摄。<a id="a-3e"></a>问曰。<a id="a-3f"></a>云何得此正受。<a id="a-3g"></a>答曰。</p>
  <p id="a3h">离欲及受生　　而得于净禅</p>
  <p id="a3i">秽污退及生　　无漏唯离欲</p>
  <p id="a3j">离欲及受生而得于净禅者。<a id="a-3k"></a>净初禅二时得。<a id="a-3l"></a>离欲时得及上地没生梵世。<a id="a-3m"></a>彼地过舍。<a id="a-3n"></a>如是一切。<a id="a-3o"></a>秽污退及生者。<a id="a-3p"></a>味相应禅退上得下。<a id="a-3q"></a>或第二禅中若欲界缠若梵世缠退。<a id="a-3r"></a>尔时得味相应初禅生得者。<a id="a-3s"></a>如上地没生欲界及梵世。<a id="a-3t"></a>尔时得味相应。<a id="a-3u"></a>初禅如是一切。<a id="a-3v"></a>无漏唯离欲者。<a id="a-3w"></a>无漏禅离欲得。<a id="a-3x"></a>谓圣人离欲界欲。<a id="a-3y"></a>彼得无漏初禅。<a id="a-3z"></a>昔所未得故得。<a id="a-40"></a>如是一切。<a id="a-41"></a>问曰。<a id="a-42"></a>此功德何者能除烦恼。<a id="a-43"></a>答曰。</p>
  <p id="a44">无漏除烦恼　　正受中间者</p>
  <p id="a45">一切定中间　　相应于舍根</p>
  <p id="a46">无漏除烦恼者。<a id="a-47"></a>无漏禅无色除烦恼非世俗。<a id="a-48"></a>问曰。<a id="a-49"></a>何故世俗不断烦恼。<a id="a-4A"></a>答曰。<a id="a-4B"></a>同一系缚故。<a id="a-4C"></a>世俗共烦恼一缚。<a id="a-4D"></a>是故自地烦恼不能断。<a id="a-4E"></a>如人被反缚不能自解。<a id="a-4F"></a>若彼对治及断中生。<a id="a-4G"></a>问曰。<a id="a-4H"></a>一切世俗不能断烦恼耶。<a id="a-4I"></a>答曰。<a id="a-4J"></a>有世俗能断烦恼。<a id="a-4K"></a>问曰。<a id="a-4L"></a>何者是。<a id="a-4M"></a>答曰。<a id="a-4N"></a>正受中间者。<a id="a-4O"></a>谓未来禅犹未得根本禅。<a id="a-4P"></a>若作方便得离下地欲。<a id="a-4Q"></a>彼初禅未来有漏无漏。<a id="a-4R"></a>余未来一向有漏。<a id="a-4S"></a>为根本禅无色正受。<a id="a-4T"></a>是故说世俗不断烦恼。<a id="a-4U"></a>问曰。<a id="a-4V"></a>此近禅何处。<a id="a-4W"></a>答曰。<a id="a-4X"></a>一切定中间相应于舍根。<a id="a-4Y"></a>一切正受中舍根相应。<a id="a-4Z"></a>未得所求故不生喜。<a id="a-4a"></a>问曰。<a id="a-4b"></a>虽说神足境界智证神通。<a id="a-4c"></a>未说几种变化心今当说。<a id="a-4d"></a>答曰。<a id="a-4e"></a>十四欲界初禅果。<a id="a-4f"></a>初禅地初禅果。<a id="a-4g"></a>欲界二禅果。<a id="a-4h"></a>初禅地二禅果。<a id="a-4i"></a>二禅地二禅果。<a id="a-4j"></a>乃至第四禅亦如是。<a id="a-4k"></a>问曰。<a id="a-4l"></a>彼谁成就。<a id="a-4m"></a>答曰。</p>
  <p id="a4n">下地变化心　　成就彼种果</p>
  <p id="a4o">随彼识相应　　彼上地成就</p>
  <p id="a4p">下地变化心成就彼种果者。<a id="a-4q"></a>若人成就禅。<a id="a-4r"></a>是人成就彼果下地变化心。<a id="a-4s"></a>如得初禅是初禅地欲界中初禅果。<a id="a-4t"></a>成就如是一切应当知。<a id="a-4u"></a>问曰。<a id="a-4v"></a>汝先说第二禅等无五识身。<a id="a-4w"></a>若生于上若欲见闻。<a id="a-4x"></a>彼云何见闻。<a id="a-4y"></a>答曰。<a id="a-4z"></a>梵世识现前。<a id="a-50"></a>问曰。<a id="a-51"></a>何故上地无此识。<a id="a-52"></a>答曰。<a id="a-53"></a>无觉观故。<a id="a-54"></a>问曰。<a id="a-55"></a>彼几时成就。<a id="a-56"></a>答曰。<a id="a-57"></a>随彼识相应。<a id="a-58"></a>彼上地成就。<a id="a-59"></a>乃至彼识相应尔时成就。<a id="a-5A"></a>或眼识或耳识或身识。<a id="a-5B"></a>随尔时现在前尔时成就。<a id="a-5C"></a>此识灭时名舍。<a id="a-5D"></a>何以故。<a id="a-5E"></a>系属根故。</p>
  <p data-pb></p>
  <h2 id="a5F">修多罗品第八</h2>
  <p id="a5G">一切智口所说最深微细义。<a id="a-5H"></a>此余我今当说。</p>
  <p id="a5I">一切智口说　　甚深微细义</p>
  <p id="a5J">我今说少分　　修多罗谛听</p>
  <p id="a5K">问曰。<a id="a-5L"></a>如佛说三界。<a id="a-5M"></a>彼何者是。<a id="a-5N"></a>答曰。</p>
  <p id="a5O">欲界十居处　　色界说十七</p>
  <p id="a5P">无色界有四　　决定唯彼有</p>
  <p id="a5Q">欲界十居处者。<a id="a-5R"></a>谓地狱畜生饿鬼人六欲界天。<a id="a-5S"></a>种类此十居处。<a id="a-5T"></a>当知说欲界。<a id="a-5U"></a>此众生有欲想转。<a id="a-5V"></a>若此处具足彼一切爱欲相应。<a id="a-5W"></a>是故说欲界。<a id="a-5X"></a>色界说十七者。<a id="a-5Y"></a>梵身梵富楼。<a id="a-5Z"></a>少光无量光光曜。<a id="a-5a"></a>少净无量净遍净。<a id="a-5b"></a>无荫福生大果无想众生。<a id="a-5c"></a>不广不热善见善现色究竟。<a id="a-5d"></a>此十七居处说色界。<a id="a-5e"></a>此居处欲想不转。<a id="a-5f"></a>彼极大色非男女相。<a id="a-5g"></a>是故说色界。<a id="a-5h"></a>无色界有四者。<a id="a-5i"></a>无色界有四居处。<a id="a-5j"></a>无边虚空处。<a id="a-5k"></a>无边识处。<a id="a-5l"></a>无所有处。<a id="a-5m"></a>非想非非想处。<a id="a-5n"></a>此居处中色不生。<a id="a-5o"></a>何以故。<a id="a-5p"></a>离色欲故。<a id="a-5q"></a>又次第灭故。<a id="a-5r"></a>若无色中生色者。<a id="a-5s"></a>便无次第灭。<a id="a-5t"></a>然有次第灭。<a id="a-5u"></a>若无者。<a id="a-5v"></a>应色中生欲过。<a id="a-5w"></a>是故无色中不生色。<a id="a-5x"></a>是故说无色。<a id="a-5y"></a>问曰。<a id="a-5z"></a>如佛说三有。<a id="a-60"></a>欲有色有无色有。<a id="a-61"></a>此云何。<a id="a-62"></a>答曰。<a id="a-63"></a>决定唯彼有。<a id="a-64"></a>前所说界此即是有。<a id="a-65"></a>问曰。<a id="a-66"></a>如世尊说七识住。<a id="a-67"></a>彼何者是。<a id="a-68"></a>答曰。</p>
  <p id="a69">善趣是欲界　　及色界三地</p>
  <p id="a6A">无色亦三地　　当知为识住</p>
  <p id="a6B">欲界善趣数。<a id="a-6C"></a>谓人天。<a id="a-6D"></a>色界前三地。<a id="a-6E"></a>无色界前三地。<a id="a-6F"></a>此七地说识住处。<a id="a-6G"></a>问曰。<a id="a-6H"></a>何故三恶道第四禅有顶不说识住耶。<a id="a-6I"></a>答曰。<a id="a-6J"></a>若地为见断修断。<a id="a-6K"></a>若不断生识彼说识住。<a id="a-6L"></a>三恶趣中无不断事。<a id="a-6M"></a>第四禅中无想众生。<a id="a-6N"></a>及净居天。<a id="a-6O"></a>无见断事。<a id="a-6P"></a>是故第四禅不摄。<a id="a-6Q"></a>有顶一向有漏。<a id="a-6R"></a>若识乐住说识住。<a id="a-6S"></a>三恶道中识不乐住。<a id="a-6T"></a>何以故。<a id="a-6U"></a>苦逼迫故。<a id="a-6V"></a>净居天向涅槃故识不乐住。<a id="a-6W"></a>无想众生亦一向无心。<a id="a-6X"></a>是故第四禅不摄。<a id="a-6Y"></a>有顶行不捷利。<a id="a-6Z"></a>是故彼亦不摄。<a id="a-6a"></a>三种众生或乐境界乐乐乐想。<a id="a-6b"></a>彼中乐境界众生人及欲界天。<a id="a-6c"></a>乐乐三禅地乐想三无色。<a id="a-6d"></a>是故彼说识住。<a id="a-6e"></a>问曰。<a id="a-6f"></a>九众生居云何。<a id="a-6g"></a>答曰。</p>
  <p id="a6h">有顶及无想　　是说众生居</p>
  <p id="a6i">四种有漏阴　　当知识住处</p>
  <p id="a6j">有顶及无想是说众生居者。<a id="a-6k"></a>前说七识住。<a id="a-6l"></a>及无想天有顶。<a id="a-6m"></a>此说九众生居。<a id="a-6n"></a>问曰。<a id="a-6o"></a>何故恶道无想众生外。<a id="a-6p"></a>第四禅不说众生居耶。<a id="a-6q"></a>答曰。<a id="a-6r"></a>随何处乐住不欲去。<a id="a-6s"></a>彼处名众生居。<a id="a-6t"></a>恶道中无此二。<a id="a-6u"></a>广果中虽欲乐住亦欲乐去。<a id="a-6v"></a>问曰。<a id="a-6w"></a>如佛说四识住。<a id="a-6x"></a>彼云何。<a id="a-6y"></a>答曰。<a id="a-6z"></a>四种有漏阴。<a id="a-70"></a>当知识住处。<a id="a-71"></a>有漏色受想行。<a id="a-72"></a>是名阴说识住。<a id="a-73"></a>取俱识生住执着长养故名识住。<a id="a-74"></a>是故无漏非识住。<a id="a-75"></a>彼坏有故。<a id="a-76"></a>彼亦非取和合识住处。<a id="a-77"></a>问曰。<a id="a-78"></a>何故识非识住处。<a id="a-79"></a>答曰。<a id="a-7A"></a>彼因由不成。<a id="a-7B"></a>如王道王非是道。<a id="a-7C"></a>无住分俱生识名住处。<a id="a-7D"></a>三和合名住处。<a id="a-7E"></a>此识非如是。<a id="a-7F"></a>问曰。<a id="a-7G"></a>无有他识现前缘耶。<a id="a-7H"></a>答曰。<a id="a-7I"></a>自和合不生故。<a id="a-7J"></a>彼亦不成就彼。<a id="a-7K"></a>亦众生数非众生数。<a id="a-7L"></a>问曰。<a id="a-7M"></a>云何外识。<a id="a-7N"></a>住处事作。<a id="a-7O"></a>答曰。<a id="a-7P"></a>和合俱生依缘住多故无过。<a id="a-7Q"></a>彼亦缘住彼自分地界非他分地界。<a id="a-7R"></a>问曰。<a id="a-7S"></a>如世尊说十二缘起。<a id="a-7T"></a>彼有何相。<a id="a-7U"></a>答曰。</p>
  <p id="a7V">诸烦恼及业　　有事次第生</p>
  <p id="a7W">当知是有支　　众生一切生</p>
  <p id="a7X">无明爱取是烦恼。<a id="a-7Y"></a>行及有是业。<a id="a-7Z"></a>余支是事。<a id="a-7a"></a>如是此烦恼业事。<a id="a-7b"></a>彼彼生中次第起故说缘起支。<a id="a-7c"></a>彼中烦恼依事。<a id="a-7d"></a>烦恼作业业作事。<a id="a-7e"></a>如是。</p>
  <p id="a7f">彼诸分建立　　谓众生受生</p>
  <p id="a7g">过去及未来　　中间当知八</p>
  <p id="a7h">彼诸分建立谓众生受生者。<a id="a-7i"></a>此分差别说十二支。<a id="a-7j"></a>问曰。<a id="a-7k"></a>此云何。<a id="a-7l"></a>答曰。<a id="a-7m"></a>过去及未来中间当知八。<a id="a-7n"></a>于中无明者过去烦恼。<a id="a-7o"></a>行者过去业。<a id="a-7p"></a>识者相续心及眷属名色者已受生相续连缚不灭。<a id="a-7q"></a>未生四种色根六入未具。<a id="a-7r"></a>是名名色。<a id="a-7s"></a>六入者已生四种色根。<a id="a-7t"></a>未能为触作所依。<a id="a-7u"></a>是时名六入。<a id="a-7v"></a>触者此诸根已能为触作所依。<a id="a-7w"></a>未能分别苦乐。<a id="a-7x"></a>不能分别利衰。<a id="a-7y"></a>是时名触。<a id="a-7z"></a>受者能分别苦乐利衰因。<a id="a-80"></a>能知差别食分别爱不起淫欲。<a id="a-81"></a>是时名受。<a id="a-82"></a>爱者于欲具中。<a id="a-83"></a>爱求欲不能求有分别。<a id="a-84"></a>是时名爱。<a id="a-85"></a>取者能取有分别。<a id="a-86"></a>有者此于彼境界求趣向速疾。<a id="a-87"></a>广生诸有趣当来生。<a id="a-88"></a>是时名有。<a id="a-89"></a>生者彼死次第相续连节缚。<a id="a-8A"></a>是时名生。<a id="a-8B"></a>老死者次后名色受等是名老死。<a id="a-8C"></a>问曰。<a id="a-8D"></a>世尊说六界。<a id="a-8E"></a>此云何。<a id="a-8F"></a>答曰。</p>
  <p id="a8G">所谓四大种　　及诸有漏识</p>
  <p id="a8H">亦色中间见　　是界说生本</p>
  <p id="a8I">所谓四大种及诸有漏识亦色中间见者。<a id="a-8J"></a>四大及五识身有漏意识。<a id="a-8K"></a>若色孔眼所取虚空数。<a id="a-8L"></a>此说六界。<a id="a-8M"></a>问曰。<a id="a-8N"></a>何故十八界中。<a id="a-8O"></a>别说六界耶。<a id="a-8P"></a>答曰。<a id="a-8Q"></a>是界说生本。<a id="a-8R"></a>彼法生本此中丈夫想。<a id="a-8S"></a>地所成立。<a id="a-8T"></a>水和合润渍。<a id="a-8U"></a>火熟除臭烂。<a id="a-8V"></a>风界推。<a id="a-8W"></a>空中间孔。<a id="a-8X"></a>饮食入出。<a id="a-8Y"></a>相应识力建立得名丈夫想。<a id="a-8Z"></a>是故此名界想。<a id="a-8a"></a>何以故。<a id="a-8b"></a>是生性故。<a id="a-8c"></a>如世尊说。<a id="a-8d"></a>因六界因缘入母腹胎。<a id="a-8e"></a>修多罗句如是。<a id="a-8f"></a>彼大亦生是故名大生。<a id="a-8g"></a>如大众生如大生。<a id="a-8h"></a>于此中地坚相水湿相火热相风轻举相。<a id="a-8i"></a>色边受色相名虚空界。<a id="a-8j"></a>色者是与思异事也。<a id="a-8k"></a>识者了知相也。<a id="a-8l"></a>问曰。<a id="a-8m"></a>圣谛有何相。<a id="a-8n"></a>答曰。</p>
  <p id="a8o">果相似诸行　　有漏是说苦</p>
  <p id="a8p">因相似是集　　灭谛众苦尽</p>
  <p id="a8q">果相似诸行有漏是说苦者。<a id="a-8r"></a>一切有漏行从因生。<a id="a-8s"></a>逼恼相是故说苦。<a id="a-8t"></a>因相似是集者。<a id="a-8u"></a>一切有漏行他因相似。<a id="a-8v"></a>是故彼说苦集。<a id="a-8w"></a>如一稻种子前后相望故。<a id="a-8x"></a>亦说果亦说因。<a id="a-8y"></a>如是有漏行观已生当生故。<a id="a-8z"></a>亦说苦说集。<a id="a-90"></a>灭谛众苦尽者。<a id="a-91"></a>一切有漏行究竟尽灭。<a id="a-92"></a>是说灭谛。</p>
  <p id="a93">若无漏诸行　　是说为道谛</p>
  <p id="a94">彼二种名故　　从粗次第见</p>
  <p id="a95">若无漏诸行是说为道谛者。<a id="a-96"></a>一切无漏行说道谛。<a id="a-97"></a>彼一切苦灭故说道。<a id="a-98"></a>问曰。<a id="a-99"></a>何故说名谛。<a id="a-9A"></a>答彼二种名故。<a id="a-9B"></a>二种事故名谛。<a id="a-9C"></a>谓自相不虚。<a id="a-9D"></a>及见彼生不颠倒心觉。<a id="a-9E"></a>问何故虚空非数灭非谛摄。<a id="a-9F"></a>答曰。<a id="a-9G"></a>非因果故。<a id="a-9H"></a>此观察苦尽故。<a id="a-9I"></a>观察圣谛彼非苦苦因非离苦方便。<a id="a-9J"></a>但欲尽苦故观察。<a id="a-9K"></a>譬如病因病药。<a id="a-9L"></a>病差如观察病。<a id="a-9M"></a>问曰。<a id="a-9N"></a>圣谛有何义。<a id="a-9O"></a>答曰。<a id="a-9P"></a>圣者如实觉已。<a id="a-9Q"></a>为他显示故名圣谛。<a id="a-9R"></a>是中逼迫相是苦。<a id="a-9S"></a>生相是集。<a id="a-9T"></a>寂静相是灭。<a id="a-9U"></a>出离相是道。<a id="a-9V"></a>问曰。<a id="a-9W"></a>如见因有果。<a id="a-9X"></a>何故佛先说果后说因耶。<a id="a-9Y"></a>答曰。<a id="a-9Z"></a>从粗次第见。<a id="a-9a"></a>如是但见无间等故世尊前说果。<a id="a-9b"></a>行者先得苦无间等。<a id="a-9c"></a>后苦因。<a id="a-9d"></a>先灭后道。<a id="a-9e"></a>何以故。<a id="a-9f"></a>先知果已。<a id="a-9g"></a>后断因。<a id="a-9h"></a>修智生故。<a id="a-9i"></a>彼行者于苦自性无间。<a id="a-9j"></a>已彼时为断苦因。<a id="a-9k"></a>故决定智生是过患因故。<a id="a-9l"></a>如是彼行者先见灭相。<a id="a-9m"></a>彼时为欲证灭。<a id="a-9n"></a>故修方便生决定智。<a id="a-9o"></a>是故先说果。<a id="a-9p"></a>如是先见粗后见细故。<a id="a-9q"></a>苦粗集细施设推求故。<a id="a-9r"></a>信故灭粗道细。<a id="a-9s"></a>是故先说灭后说道。<a id="a-9t"></a>如修多罗说。<a id="a-9u"></a>比丘当为说灭为趣灭故说道。<a id="a-9v"></a>如是等。<a id="a-9w"></a>是故先求灭后修道。<a id="a-9x"></a>如向城道先觅道已然后得入。<a id="a-9y"></a>一切皆信灭而不信道。<a id="a-9z"></a>是故欲易知故从粗次第说。<a id="a-A0"></a>问曰。<a id="a-A1"></a>世尊说四沙门果。<a id="a-A2"></a>彼几事。<a id="a-A3"></a>答曰。</p>
  <p id="aA4">圣果事有六　　最胜在九地</p>
  <p id="aA5">第三在六地　　二种依未来</p>
  <p id="aA6">圣果事有六者。<a id="a-A7"></a>六事说沙门果。<a id="a-A8"></a>五无漏阴及数缘灭。<a id="a-A9"></a>问曰。<a id="a-AA"></a>沙门果何义。<a id="a-AB"></a>答曰。<a id="a-AC"></a>圣道说沙门。<a id="a-AD"></a>彼精进成就故名沙门果。<a id="a-AE"></a>问曰。<a id="a-AF"></a>世俗道亦精进丈夫得。<a id="a-AG"></a>彼亦得沙门果。<a id="a-AH"></a>答曰。<a id="a-AI"></a>彼见圣道果差别。<a id="a-AJ"></a>问曰。<a id="a-AK"></a>此何果何地摄。<a id="a-AL"></a>答曰。<a id="a-AM"></a>最胜在九地。<a id="a-AN"></a>阿罗汉果九地摄。<a id="a-AO"></a>未来中间四禅三无色。<a id="a-AP"></a>第三在六地。<a id="a-AQ"></a>阿那含果六地摄。<a id="a-AR"></a>除无色。<a id="a-AS"></a>二种依未来。<a id="a-AT"></a>须陀洹斯陀含果未来摄。<a id="a-AU"></a>何以故。<a id="a-AV"></a>未离欲故。<a id="a-AW"></a>问曰。<a id="a-AX"></a>迹有何相。<a id="a-AY"></a>答曰。</p>
  <p id="aAZ">随信行诸法　　无烦恼钝根</p>
  <p id="aAa">随法行诸法　　无烦恼速相</p>
  <p id="aAb">随信行诸法无烦恼钝根者。<a id="a-Ac"></a>随信行人自身无漏法软分摄者。<a id="a-Ad"></a>当知钝信行摄故。<a id="a-Ae"></a>信解脱时解脱亦摄。<a id="a-Af"></a>当知软根故。<a id="a-Ag"></a>随法行诸法无烦恼速相者。<a id="a-Ah"></a>随法行自身法利根所摄故。<a id="a-Ai"></a>当知速相彼摄故。<a id="a-Aj"></a>见到不时解脱法亦摄。<a id="a-Ak"></a>当知。<a id="a-Al"></a>何以故。<a id="a-Am"></a>利根故。</p>
  <p id="aAn">彼禅根本中　　当知是乐通</p>
  <p id="aAo">小及难得故　　当知余说苦</p>
  <p id="aAp">彼禅根本中当知是乐通者。<a id="a-Aq"></a>根本四禅若软根法。<a id="a-Ar"></a>及利根法当知乐迹。<a id="a-As"></a>止观等得道故及乐行故。<a id="a-At"></a>小及难得故当知余说苦者。<a id="a-Au"></a>余者无漏地摄道名苦以少故。<a id="a-Av"></a>彼未来中间禅止道少。<a id="a-Aw"></a>无色中观少无漏。<a id="a-Ax"></a>未来禅难得。<a id="a-Ay"></a>何以故。<a id="a-Az"></a>世间从未来得故得彼故易修。<a id="a-B0"></a>禅中间禅一地中间心心数断除现前。<a id="a-B1"></a>谓觉断观现前成就如木断木。<a id="a-B2"></a>无色界微细难成就五阴转断。<a id="a-B3"></a>四阴转现前。<a id="a-B4"></a>彼难如是难得故说难。<a id="a-B5"></a>非圣道苦自性非苦受相应。<a id="a-B6"></a>此中建立胜道故。<a id="a-B7"></a>入涅槃城义故名迹义。<a id="a-B8"></a>问曰。<a id="a-B9"></a>不坏净云何。<a id="a-BA"></a>答曰。</p>
  <p id="aBB">佛及声闻法　　解脱亦余因</p>
  <p id="aBC">清净无垢信　　圣戒谓决定</p>
  <p id="aBD">佛及声闻法解脱亦余因清净无垢信者。<a id="a-BE"></a>一切种正觉智菩提佛。<a id="a-BF"></a>彼阿罗汉摄功德佛法。<a id="a-BG"></a>当知于彼中若无漏信彼名佛不坏净。<a id="a-BH"></a>他教授得正决定声闻。<a id="a-BI"></a>当知彼中学无学得声闻法。<a id="a-BJ"></a>若彼无漏信彼是僧不坏信。<a id="a-BK"></a>若于涅槃若无漏信。<a id="a-BL"></a>转余有为法中。<a id="a-BM"></a>如苦谛集谛等信如是无漏。<a id="a-BN"></a>菩萨功德学无学辟支佛法。<a id="a-BO"></a>一切法中不坏信。<a id="a-BP"></a>彼苦集中正信清净。<a id="a-BQ"></a>灭道中希求信。<a id="a-BR"></a>无漏戒圣道俱生第四不坏净。<a id="a-BS"></a>云何名不坏。<a id="a-BT"></a>知已决定清净信名不坏信。<a id="a-BU"></a>问曰。<a id="a-BV"></a>何所知不坏。<a id="a-BW"></a>答曰。<a id="a-BX"></a>四圣谛中。<a id="a-BY"></a>问曰。<a id="a-BZ"></a>何故无漏不坏信。<a id="a-Ba"></a>答曰。<a id="a-Bb"></a>决定故彼实智俱生无漏信。<a id="a-Bc"></a>及戒决定有漏信者。<a id="a-Bd"></a>能障欺呵不信。<a id="a-Be"></a>持戒破戒呵欺障。<a id="a-Bf"></a>无漏余不生能障欺呵。<a id="a-Bg"></a>是故决定无漏不坏信差别者。<a id="a-Bh"></a>问曰。<a id="a-Bi"></a>修定有何相。<a id="a-Bj"></a>答曰。</p>
  <p id="aBk">初禅若有善　　当知现法乐</p>
  <p id="aBl">谓得生死智　　是说名知见</p>
  <p id="aBm">初禅若有善当知现法乐者。<a id="a-Bn"></a>净及无漏初禅现法乐住。<a id="a-Bo"></a>是名修定得现法乐。<a id="a-Bp"></a>谓得生死智。<a id="a-Bq"></a>是说名知见者。<a id="a-Br"></a>生死智通是说修定得知见。</p>
  <p id="aBs">慧分别当知　　方便生功德</p>
  <p id="aBt">金刚喻四禅　　是名为漏尽</p>
  <p id="aBu">慧分别当知方便生功德者。<a id="a-Bv"></a>所有方便生功德。<a id="a-Bw"></a>乃至欲界有教戒闻思修功德。<a id="a-Bx"></a>三界中随所有。<a id="a-By"></a>若有为无漏。<a id="a-Bz"></a>彼一切说名修定得分别慧。<a id="a-C0"></a>金刚喻四禅是名为漏尽者。<a id="a-C1"></a>金刚喻定者。<a id="a-C2"></a>最后学心彼共眷属相应。<a id="a-C3"></a>第四禅地漏尽故是说修定。<a id="a-C4"></a>此世尊自说已功德。<a id="a-C5"></a>菩萨阎浮提树影中。<a id="a-C6"></a>初禅正受彼见法乐住。<a id="a-C7"></a>十一起烦恼清净天眼智见。<a id="a-C8"></a>如趺只罗经说。<a id="a-C9"></a>彼经说知受生如是等慧差别。<a id="a-CA"></a>依第四禅无上正真道证漏尽。<a id="a-CB"></a>问曰。<a id="a-CC"></a>如意足何自性。<a id="a-CD"></a>答曰。</p>
  <p id="aCE">善有为诸法　　方便之所起</p>
  <p id="aCF">佛说如意足　　是亦说正烧</p>
  <p id="aCG">善有为诸法方便之所起佛说如意足者。<a id="a-CH"></a>若彼方便所起法。<a id="a-CI"></a>已说彼一切如意器故说如意足。<a id="a-CJ"></a>自心自在起种种功德。<a id="a-CK"></a>成就如意足名如意足。<a id="a-CL"></a>足支具因一义也。<a id="a-CM"></a>何者是谓三昧。<a id="a-CN"></a>彼四种增上差别。<a id="a-CO"></a>如欲增上生三昧名欲三昧。<a id="a-CP"></a>如是精进心增上生名简择三昧。<a id="a-CQ"></a>初起欲故欲增上。<a id="a-CR"></a>欲生已欲所求为得故。<a id="a-CS"></a>精进定增上起精进已。<a id="a-CT"></a>不舍精进随顺趣向心名心定。<a id="a-CU"></a>此欲精进心道理现前。<a id="a-CV"></a>如意足具身中究竟故名慧三昧。<a id="a-CW"></a>若不简择余此一心一切成就。<a id="a-CX"></a>一切心中生故方便差别。<a id="a-CY"></a>彼增长故说余功德。<a id="a-CZ"></a>彼亦说正烧。<a id="a-Ca"></a>此如是所说功德亦说为正烧。<a id="a-Cb"></a>依道理能烧烦恼草故名正烧。<a id="a-Cc"></a>或以能断烦恼故说正断。<a id="a-Cd"></a>入正决定故名正胜。<a id="a-Ce"></a>彼舍过恶功德生。<a id="a-Cf"></a>守护增长策勤业名精进正胜。<a id="a-Cg"></a>彼四种业差别故。<a id="a-Ch"></a>一心建立精进能作四业。<a id="a-Ci"></a>现在烦恼得断。<a id="a-Cj"></a>未来不生。<a id="a-Ck"></a>于善法容受生故。<a id="a-Cl"></a>生已相续不失方便力。<a id="a-Cm"></a>彼亦四种差别。</p>
  <p id="aCn">彼亦说念处　　亦说四圣种</p>
  <p id="aCo">随其势力生　　以彼名说彼</p>
  <p id="aCp">彼亦说念处亦说四圣种。<a id="a-Cq"></a>彼前所说功德说念处如修多罗。<a id="a-Cr"></a>身受心法内外俱自相共相是名念处。<a id="a-Cs"></a>彼四种缘差别故。<a id="a-Ct"></a>彼一切缘分齐差别故。<a id="a-Cu"></a>身念处身缘非余法。<a id="a-Cv"></a>如是受念处说受念处非余心念处。<a id="a-Cw"></a>说心念处非余法念处。<a id="a-Cx"></a>二种余法缘。<a id="a-Cy"></a>以想阴行阴有为缘。<a id="a-Cz"></a>及坏缘。<a id="a-D0"></a>以身受身心受。<a id="a-D1"></a>如是等乃至一切法缘。<a id="a-D2"></a>问曰。<a id="a-D3"></a>云何圣种。<a id="a-D4"></a>答曰。<a id="a-D5"></a>圣种亦如是。<a id="a-D6"></a>彼所说功德亦说圣种。<a id="a-D7"></a>圣以此为种故名圣种。<a id="a-D8"></a>此法自性是圣种故说圣种。<a id="a-D9"></a>于此种中生故名圣种。<a id="a-DA"></a>四种爱生对治故。<a id="a-DB"></a>说四差别。<a id="a-DC"></a>因衣服故爱生。<a id="a-DD"></a>广说四种如修多罗。<a id="a-DE"></a>问曰。<a id="a-DF"></a>云何以此功德为如意足。<a id="a-DG"></a>乃至四正断等耶。<a id="a-DH"></a>答曰。<a id="a-DI"></a>随彼势力生以彼名说彼。<a id="a-DJ"></a>此法以定力生故名如意足。<a id="a-DK"></a>精进力生故说正断。<a id="a-DL"></a>念增上生故说念处。<a id="a-DM"></a>知足增上生故说圣种。<a id="a-DN"></a>已说助菩提分。<a id="a-DO"></a>共此自相今当说。</p>
  <p id="aDP">净信精进念　　智慧及喜猗</p>
  <p id="aDQ">觉分及与舍　　思戒三摩提</p>
  <p id="aDR">如佛所说三十七助菩提分法。<a id="a-DS"></a>彼名有三十七事有十。<a id="a-DT"></a>于中信等如偈中结集。<a id="a-DU"></a>彼中信根信力名信。<a id="a-DV"></a>正断精进根精进力精进觉支正精进。<a id="a-DW"></a>此是精进。<a id="a-DX"></a>念根念力念觉支正念。<a id="a-DY"></a>是名念四念处。<a id="a-DZ"></a>慧根慧力择法觉支正见。<a id="a-Da"></a>是等名慧。<a id="a-Db"></a>喜猗舍觉支。<a id="a-Dc"></a>正思惟戒。<a id="a-Dd"></a>是正语正业正命。<a id="a-De"></a>如意足定根定力定觉支正定八支是定支。<a id="a-Df"></a>问曰。<a id="a-Dg"></a>何故如是多种说。<a id="a-Dh"></a>答曰。</p>
  <p id="aDi">处方便一心　　软及利亦然</p>
  <p id="aDj">见道亦修道　　故说三十七</p>
  <p id="aDk">处者正缘处故说念处。<a id="a-Dl"></a>方便者正方便说正断。<a id="a-Dm"></a>一心者一心中住处。<a id="a-Dn"></a>是故说如意足。<a id="a-Do"></a>软根相续见名根。<a id="a-Dp"></a>利事此亦是根利根相续见故名力。<a id="a-Dq"></a>彼中增上义是根义。<a id="a-Dr"></a>余不能陵名力见道得见故名道分。<a id="a-Ds"></a>修道见故名觉支。<a id="a-Dt"></a>说三十七。<a id="a-Du"></a>此十法如是各各业差别故佛说三十七。<a id="a-Dv"></a>此中觉支一向无漏。<a id="a-Dw"></a>余有漏无漏。<a id="a-Dx"></a>问曰道品云何有漏。<a id="a-Dy"></a>菩提是无漏。<a id="a-Dz"></a>彼菩提器菩提眷属。<a id="a-E0"></a>是故名菩提分。<a id="a-E1"></a>如是此中与菩提远有漏。<a id="a-E2"></a>随顺菩提故名菩提分。<a id="a-E3"></a>是故无过。</p>
  <p id="aE4">二禅三十六　　未来禅亦然</p>
  <p id="aE5">三四及中间　　是悉三十五</p>
  <p id="aE6">二禅三十六者。<a id="a-E7"></a>除思何以故此地无觉观故。<a id="a-E8"></a>未来禅亦然者。<a id="a-E9"></a>亦三十六除喜觉支。<a id="a-EA"></a>何以故未成就是故无喜我已先说。<a id="a-EB"></a>三四及中间是悉三十五者。<a id="a-EC"></a>第四第三中间三十五除喜除正思惟。</p>
  <p id="aED">初禅说一切　　三空三十二</p>
  <p id="aEE">有顶二十二　　欲界亦如是</p>
  <p id="aEF">初禅说一切者。<a id="a-EG"></a>初禅中一切三十七。<a id="a-EH"></a>三空三十二。<a id="a-EI"></a>除喜正思正语正业正命。<a id="a-EJ"></a>有顶二十二者。<a id="a-EK"></a>一切无觉支道支是故二十二。<a id="a-EL"></a>随何处觉支次说道分。<a id="a-EM"></a>彼中当知有漏无漏。<a id="a-EN"></a>欲界亦如是者。<a id="a-EO"></a>欲界亦二十二。<a id="a-EP"></a>一向是有漏二处一向有漏故。<a id="a-EQ"></a>问曰四食何地何性。<a id="a-ER"></a>答曰。</p>
  <p id="aES">诸食中抟食　　欲界说三入</p>
  <p id="aET">识食及思触　　是食说有漏</p>
  <p id="aEU">诸食中抟食欲界说三入者。<a id="a-EV"></a>抟食是欲界三入香味触。<a id="a-EW"></a>事有十三十一事是触。<a id="a-EX"></a>四大七种造色。<a id="a-EY"></a>所谓涩滑重轻冷饥渴及香味。<a id="a-EZ"></a>问曰何故色声非食。<a id="a-Ea"></a>答曰见闻非增长。<a id="a-Eb"></a>满足根大资益义是食义。<a id="a-Ec"></a>或见或闻妄分别力故生。<a id="a-Ed"></a>乐受触生喜彼喜不能润益根大。<a id="a-Ee"></a>是故触为食能利益。<a id="a-Ef"></a>非色声香味离分别亦能资益身。<a id="a-Eg"></a>识食及思触是食。<a id="a-Eh"></a>说有漏者识思触是有漏。<a id="a-Ei"></a>彼持生相续缚能牵有是故名食。<a id="a-Ej"></a>无漏触等虽利益诸根大。<a id="a-Ek"></a>彼不能牵有故断除有是故非食。<a id="a-El"></a>有三种事故名食。<a id="a-Em"></a>能牵后有。<a id="a-En"></a>牵已复牵摄持自身是故名食。<a id="a-Eo"></a>彼意思识牵未来有。<a id="a-Ep"></a>抟食触食生已诸有摄持。<a id="a-Eq"></a>或复一切诸食皆能牵有。<a id="a-Er"></a>皆能摄持诸根。<a id="a-Es"></a>问曰先所说诸三昧。<a id="a-Et"></a>何者三昧几种转。<a id="a-Eu"></a>答曰。</p>
  <p id="aEv">无愿有十行　　空二行当知</p>
  <p id="aEw">四行说无相　　是说为圣行</p>
  <p id="aEx">无愿有十行者。<a id="a-Ey"></a>无愿三昧总说十行。<a id="a-Ez"></a>缘三谛故十行转。<a id="a-F0"></a>苦中无常苦二行。<a id="a-F1"></a>集中四行如前说。<a id="a-F2"></a>道中四行亦如前说。<a id="a-F3"></a>问曰何故不缘灭。<a id="a-F4"></a>答曰不愿求故名无愿。<a id="a-F5"></a>是不乐求义也。<a id="a-F6"></a>不愿何等谓苦彼因尽则无。<a id="a-F7"></a>是故彼因亦舍彼因修道尽是故缘道。<a id="a-F8"></a>是故此定缘苦因道不缘灭。<a id="a-F9"></a>或复说于有为不愿是故缘三谛。<a id="a-FA"></a>是中修道如服苦药。<a id="a-FB"></a>如是如空二行当知。<a id="a-FC"></a>身见近对治故。<a id="a-FD"></a>空三昧有二行。<a id="a-FE"></a>何等为二。<a id="a-FF"></a>空无我。<a id="a-FG"></a>身见取我我所行见。<a id="a-FH"></a>我对治故说无我行。<a id="a-FI"></a>我所对治故说空行。<a id="a-FJ"></a>如彼法无我是故无我。<a id="a-FK"></a>四行说无相者。<a id="a-FL"></a>无相三昧灭四行转。<a id="a-FM"></a>除有为行但缘于法。<a id="a-FN"></a>行说无相此中显示解脱门。<a id="a-FO"></a>故一向无漏三昧。<a id="a-FP"></a>问曰颠倒云何断何自性。<a id="a-FQ"></a>答曰。</p>
  <p id="aFR">谓彼四颠倒　　当知见苦断</p>
  <p id="aFS">于彼增上见　　见实者废立</p>
  <p id="aFT">谓彼四颠倒当知见苦断者。<a id="a-FU"></a>一切四颠倒依苦转。<a id="a-FV"></a>是故见苦断已说三见中。<a id="a-FW"></a>于彼增上见者。<a id="a-FX"></a>此四颠倒三见中少分是见自性。<a id="a-FY"></a>经中想心浊故说想心倒。<a id="a-FZ"></a>见实者废立。<a id="a-Fa"></a>何以故增上见中。<a id="a-Fb"></a>若得增上如是力颠倒建立。<a id="a-Fc"></a>如我见颠倒非我所见。<a id="a-Fd"></a>如是边见常见颠倒非断见。<a id="a-Fe"></a>见取净乐见颠倒。<a id="a-Ff"></a>问曰谁增上。<a id="a-Fg"></a>答曰推建立一向颠倒。<a id="a-Fh"></a>是故颠倒彼如是想。<a id="a-Fi"></a>是故非一切见是颠倒。<a id="a-Fj"></a>邪见断见虽推及一向倒。<a id="a-Fk"></a>坏事转建立戒取。<a id="a-Fl"></a>推建立非一向颠倒。<a id="a-Fm"></a>取少净非胜见胜取少胜。<a id="a-Fn"></a>我见力建立我所。<a id="a-Fo"></a>是故我所见不立颠倒。<a id="a-Fp"></a>问曰世尊说多见如六十二见彼见何见摄。<a id="a-Fq"></a>答曰五见摄。<a id="a-Fr"></a>问曰此云何。<a id="a-Fs"></a>答曰。</p>
  <p id="aFt">诽谤于真实　　此见说邪见</p>
  <p id="aFu">非实而建立　　二见及是智</p>
  <p id="aFv">诽谤于真实此见说邪见者。<a id="a-Fw"></a>若见谤真实有义言无所有。<a id="a-Fx"></a>如无施等是为邪见。<a id="a-Fy"></a>非实而建立二见及是智者。<a id="a-Fz"></a>于阴中非实我所建立身见。<a id="a-G0"></a>非真实乐净建立见取。<a id="a-G1"></a>若余非实建立。<a id="a-G2"></a>如见杭建立人想。<a id="a-G3"></a>邪智非邪见。</p>
  <p id="aG4">又戒威仪取　　非因而见因</p>
  <p id="aG5">若摄受边见　　依常见断见</p>
  <p id="aG6">又戒威仪取非因而见因者。<a id="a-G7"></a>如自在天因牛戒见等。<a id="a-G8"></a>生天世间流转解脱。<a id="a-G9"></a>若摄受边见依常见断见者。<a id="a-GA"></a>若见诸行常是名常见。<a id="a-GB"></a>如说常者彼不知因果连续。<a id="a-GC"></a>是故于事中立断是名断见。<a id="a-GD"></a>是二见名受边见。<a id="a-GE"></a>除此更无余见。<a id="a-GF"></a>是故一切见入此见中当知。<a id="a-GG"></a>问曰此见何断何不断。<a id="a-GH"></a>答曰。</p>
  <p id="aGI">诽谤而建立　　因见依二边</p>
  <p id="aGJ">随于此事转　　若见彼则断</p>
  <p id="aGK">诽谤邪见已说。<a id="a-GL"></a>彼若谤苦彼说见苦断。<a id="a-GM"></a>如是集等建立不实说二见。<a id="a-GN"></a>彼身见于苦建立见苦断。<a id="a-GO"></a>见取若见苦断乐等建立是故见苦断当知。<a id="a-GP"></a>如是见集断等戒取。<a id="a-GQ"></a>若依于有漏转彼见苦断。<a id="a-GR"></a>若依无漏转彼见道断当知。<a id="a-GS"></a>断见常见依苦转。<a id="a-GT"></a>是故见苦所断。</p>
 </body>
</html>