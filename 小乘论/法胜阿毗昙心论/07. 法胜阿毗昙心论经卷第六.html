<!doctype html>
<html id="z3IBWB41Ci" data-ver="841">
 <head>
  <meta charset="utf-8">
  <meta author="优婆扇多">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">法胜阿毗昙心论经卷第六</h1>
  <h2 id="a2">修多罗品第八之余</h2>
  <p id="a3">问曰。<a id="a-4"></a>世尊说二十二根。<a id="a-5"></a>彼云何。<a id="a-6"></a>答曰。</p>
  <p id="a7">谓眼等四根　　身根有三种</p>
  <p id="a8">如意根及命　　此根生死依</p>
  <p id="a9">谓眼等四根者。<a id="a-A"></a>眼耳鼻舌。<a id="a-B"></a>彼眼根眼识依净色。<a id="a-C"></a>于色已见今见未来或当知此。<a id="a-D"></a>或复有异彼余自分。<a id="a-E"></a>问曰何谓自分。<a id="a-F"></a>答曰彼相似义也。<a id="a-G"></a>如色不曾见今不见当不见。<a id="a-H"></a>何以故识空故。<a id="a-I"></a>如是一切如识自依说。<a id="a-J"></a>身根有三种者。<a id="a-K"></a>身根亦如是。<a id="a-L"></a>彼说三种身根男根女根。<a id="a-M"></a>如意根何者意根。<a id="a-N"></a>若心意识彼复六识身。<a id="a-O"></a>若已知法今知法当知法。<a id="a-P"></a>或复是自分彼无生法如是当来。<a id="a-Q"></a>及命者命根第九彼三界寿。<a id="a-R"></a>此根说生死依故说根。<a id="a-S"></a>众生生死故。</p>
  <p id="aT">受是烦恼伴　　信等依涅槃</p>
  <p id="aU">九根若无漏　　此三依于道</p>
  <p id="aV">受是烦恼伴者。<a id="a-W"></a>苦乐忧喜舍受。<a id="a-X"></a>杂烦恼烦恼伴依地故说根。<a id="a-Y"></a>信等依涅槃者。<a id="a-Z"></a>言精进念定慧依寂灭伴故说根。<a id="a-a"></a>九根若无漏。<a id="a-b"></a>是三依于道者。<a id="a-c"></a>信等五喜乐舍意根等。<a id="a-d"></a>有漏无漏此中若无漏。<a id="a-e"></a>彼依于道三根说。<a id="a-f"></a>如贤圣品说。<a id="a-g"></a>如是诸根名二十二。<a id="a-h"></a>事十七。<a id="a-i"></a>男根女根身根少分。<a id="a-j"></a>三无漏无异。<a id="a-k"></a>问曰何者是根义。<a id="a-l"></a>答曰彼增上义是根义。<a id="a-m"></a>如人主兽王一切法有增上主。<a id="a-n"></a>彼最胜增上主名根。<a id="a-o"></a>彼取六境界增上主。<a id="a-p"></a>男女二根众生差别分别增上主。<a id="a-q"></a>初时无差别。<a id="a-r"></a>命根持众生身增上。<a id="a-s"></a>受有烦恼增上。<a id="a-t"></a>信等涅槃增上。<a id="a-u"></a>无漏道差别增上。</p>
  <p id="av">欲界四善八　　色种根有七</p>
  <p id="aw">诸心数有十　　一心智者说</p>
  <p id="ax">欲界四者。<a id="a-y"></a>如是根四在欲界。<a id="a-z"></a>男女忧苦决定欲界相应。<a id="a-10"></a>问曰何故色界无男女根。<a id="a-11"></a>答曰无受用事故。<a id="a-12"></a>鼻舌二根亦应无。<a id="a-13"></a>为端严身故生无妨。<a id="a-14"></a>又男女二根令身丑恶故无。<a id="a-15"></a>无苦根非逼迫果故。<a id="a-16"></a>彼他不恼故无忧根。<a id="a-17"></a>何以故无知生故。<a id="a-18"></a>彼智知欲界。<a id="a-19"></a>余色根意根界品已说。<a id="a-1A"></a>舍根信等五根三界相应不相应。<a id="a-1B"></a>喜乐根色欲相应不相应。<a id="a-1C"></a>无漏三根决定不相应命根。<a id="a-1D"></a>杂品当说。<a id="a-1E"></a>问曰几善。<a id="a-1F"></a>答曰善八。<a id="a-1G"></a>信等五三无漏必定是善非不善。<a id="a-1H"></a>余忧根受等善不善无记忧根命根后当说。<a id="a-1I"></a>余如界品说。<a id="a-1J"></a>如是取色七者眼等五及男女根。<a id="a-1K"></a>此等是色余非色。<a id="a-1L"></a>问曰几心性几非心性如是广说。<a id="a-1M"></a>答曰诸心数有十。<a id="a-1N"></a>五受五信等。<a id="a-1O"></a>一心智者说者。<a id="a-1P"></a>意根一种心自性。<a id="a-1Q"></a>无漏前已说九根无漏。<a id="a-1R"></a>三余非心心数决定。<a id="a-1S"></a>问曰几有报几无报。<a id="a-1T"></a>答曰。</p>
  <p id="a1U">一及七有报　　此义应当知</p>
  <p id="a1V">十三中是报　　见实者所说</p>
  <p id="a1W">一及十有报此义应当知者。<a id="a-1X"></a>忧根一向有报。<a id="a-1Y"></a>何以故善不善故。<a id="a-1Z"></a>问曰何故忧根无记无。<a id="a-1a"></a>答曰忧根与喜下劣行相违。<a id="a-1b"></a>非身边见相应故。<a id="a-1c"></a>非隐没无记分别转故。<a id="a-1d"></a>非不隐没无记。<a id="a-1e"></a>非工巧报生威仪等分别生。<a id="a-1f"></a>若彼分别生谁在于后。<a id="a-1g"></a>非离欲灭离欲不断故。<a id="a-1h"></a>非不隐没无记。<a id="a-1i"></a>是故非不隐没无记。<a id="a-1j"></a>忧根信等中若有漏彼有报。<a id="a-1k"></a>若无漏彼无报。<a id="a-1l"></a>意根及三受若不善善有漏彼有报。<a id="a-1m"></a>无记无漏无报。<a id="a-1n"></a>苦根善不善有报。<a id="a-1o"></a>无记无报余根非有报。<a id="a-1p"></a>问曰何故不善善有漏有报。<a id="a-1q"></a>答曰坚固住故资助力。<a id="a-1r"></a>如畦水润粪覆烂坏坚固种子生。<a id="a-1s"></a>非无漏无资缘故。<a id="a-1t"></a>如在仓中种子。<a id="a-1u"></a>虽坚不生爱水不润故。<a id="a-1v"></a>余烦恼如粪无故不能烂坏。<a id="a-1w"></a>非无记有报。<a id="a-1x"></a>如烂种子虽置畦中不生。<a id="a-1y"></a>问曰几根是报。<a id="a-1z"></a>答曰十三中是报见实者所说。<a id="a-20"></a>七色根意根命根。<a id="a-21"></a>除忧根四受是有报。<a id="a-22"></a>亦有非报色长养非报余是报。<a id="a-23"></a>命根正受果寿行数。<a id="a-24"></a>彼非报余是报。<a id="a-25"></a>意根及受善秽污非报。<a id="a-26"></a>威仪工巧变化心数非报。<a id="a-27"></a>余是报余根决定非报。<a id="a-28"></a>问曰几根最初生时得报。<a id="a-29"></a>答曰。</p>
  <p id="a2A">二或六七八　　初念生时得</p>
  <p id="a2B">欲中有报相　　色六及上一</p>
  <p id="a2C">若众生根次第生。<a id="a-2D"></a>卵生湿生胎生彼初念二根报生身根及命根。<a id="a-2E"></a>意根彼是秽污是故不取。<a id="a-2F"></a>非秽污心为连系报。<a id="a-2G"></a>非秽污是故非报。<a id="a-2H"></a>舍根亦如是。<a id="a-2I"></a>化生无根六色根五及命根。<a id="a-2J"></a>一切化生不少眼根等。<a id="a-2K"></a>一根七二根八。<a id="a-2L"></a>欲中有报根故。<a id="a-2M"></a>此法用欲界众生当知。<a id="a-2N"></a>色六及上一者。<a id="a-2O"></a>色界得六。<a id="a-2P"></a>无色界一但命根。<a id="a-2Q"></a>问曰死时最后舍几根。<a id="a-2R"></a>答曰。</p>
  <p id="a2S">舍四八与九　　亦说舍于十</p>
  <p id="a2T">渐终及顿没　　善舍各增五</p>
  <p id="a2U">舍四八与九亦说舍于十渐终及顿没者。<a id="a-2V"></a>无记心渐终舍四身意命舍根。<a id="a-2W"></a>无根一时无记心死舍八。<a id="a-2X"></a>谓眼等根命意舍根。<a id="a-2Y"></a>一根九二根十不善心亦尔。<a id="a-2Z"></a>问曰善心舍几根。<a id="a-2a"></a>答曰善舍各增五。<a id="a-2b"></a>于是中加信等五根。<a id="a-2c"></a>色无色随所得亦如是。<a id="a-2d"></a>问曰几见断如是等应当广说。<a id="a-2e"></a>答曰。</p>
  <p id="a2f">二断无断四　　六根则二种</p>
  <p id="a2g">三无漏不断　　余则修道尽</p>
  <p id="a2h">二断无断四者。<a id="a-2i"></a>意根及三种受此见断修断。<a id="a-2j"></a>若无漏无断。<a id="a-2k"></a>六根则二种者忧根见修断。<a id="a-2l"></a>信等五根修道断不断。<a id="a-2m"></a>三无漏不断者。<a id="a-2n"></a>一向无漏故。<a id="a-2o"></a>余则修道尽者。<a id="a-2p"></a>余九根修道断。<a id="a-2q"></a>彼眼等八不秽污故。<a id="a-2r"></a>修道断堕生死故非不断。<a id="a-2s"></a>苦根五识身是故修道断。<a id="a-2t"></a>问曰世尊说六识身。<a id="a-2u"></a>彼取何法。<a id="a-2v"></a>答曰。</p>
  <p id="a2w">若取识根义　　五种心境界</p>
  <p id="a2x">若取一切法　　是则意识界</p>
  <p id="a2y">若取识根义五种心境界者。<a id="a-2z"></a>色等五境界五识身取。<a id="a-30"></a>眼识取色色形相色者。<a id="a-31"></a>谓青等无量种。<a id="a-32"></a>形相者长等无量种。<a id="a-33"></a>彼眼等不到取眼着药。<a id="a-34"></a>捭则不见。<a id="a-35"></a>耳识声亦不到取。<a id="a-36"></a>鼻香舌味身触此到取。<a id="a-37"></a>一切五识身能取现在境界。<a id="a-38"></a>问曰意识云何取。<a id="a-39"></a>答曰若取一切法是则意识界。<a id="a-3A"></a>若五识身所取。<a id="a-3B"></a>彼若不取过去未来。<a id="a-3C"></a>现在法及无为一切意识取。<a id="a-3D"></a>除彼刹那自体共生相应法。<a id="a-3E"></a>问曰初知不坏境界已说此境界。<a id="a-3F"></a>云何十种差别。<a id="a-3G"></a>答欲界相应不相应如是。<a id="a-3H"></a>色界无色界如是。<a id="a-3I"></a>无漏有为无为善无记。<a id="a-3J"></a>问曰十智一一智几法境界。<a id="a-3K"></a>答曰。</p>
  <p id="a3L">五法应当知　　法智之境界</p>
  <p id="a3M">七种随顺智　　他心境界三</p>
  <p id="a3N">五法应当知法智之境界者。<a id="a-3O"></a>欲界相应不相应及无漏无为善。<a id="a-3P"></a>七种随顺智者。<a id="a-3Q"></a>色无色无漏相应不相应善无为。<a id="a-3R"></a>他心境界三者。<a id="a-3S"></a>欲色界无漏相应。</p>
  <p id="a3T">有漏当知十　　因果智有六</p>
  <p id="a3U">解脱智一法　　道智二余九</p>
  <p id="a3V">有漏当知十者。<a id="a-3W"></a>世俗智一切十种法境界。<a id="a-3X"></a>因果智有六者。<a id="a-3Y"></a>苦集智三界相应不相应。<a id="a-3Z"></a>解脱智一法者。<a id="a-3a"></a>灭智中一无为善。<a id="a-3b"></a>道智二者。<a id="a-3c"></a>道智有为无漏相应不相应。<a id="a-3d"></a>余九者。<a id="a-3e"></a>尽智无生智境界九法除无为。<a id="a-3f"></a>无记使境界如前说。<a id="a-3g"></a>复欲总说故说此。</p>
  <p id="a3h">自地诸烦恼　　定使于自地</p>
  <p id="a3i">自种一切遍　　在彼种类中</p>
  <p id="a3j">自地诸烦恼定使于自地者。<a id="a-3k"></a>欲界一切使所使。<a id="a-3l"></a>欲界乃至有顶地彼地亦然。<a id="a-3m"></a>胜故对治故下地上地不使。<a id="a-3n"></a>离欲现前上地下地不使。<a id="a-3o"></a>自种一切遍在彼种类中者。<a id="a-3p"></a>自种类法自种类使所使。<a id="a-3q"></a>一切遍他类亦使如身见。<a id="a-3r"></a>见苦断使所使见集断等他类亦使。<a id="a-3s"></a>如是一切遍使说。<a id="a-3t"></a>乃至修道断修道断一切使。<a id="a-3u"></a>所使一切遍使。</p>
  <p id="a3v">三界定烦恼　　如是定三界</p>
  <p id="a3w">如是说二界　　一界生亦然</p>
  <p id="a3x">三界定烦恼如是定三界者。<a id="a-3y"></a>三界摄烦恼中三界使所使。<a id="a-3z"></a>随方便如意根。<a id="a-40"></a>三界于中一切三界使所使。<a id="a-41"></a>如是说二界者二界所摄法二界使所使。<a id="a-42"></a>如方便如觉观欲界及色界。<a id="a-43"></a>于中欲界色界使所使。<a id="a-44"></a>一界生亦然者。<a id="a-45"></a>一界所摄法一界使所使。<a id="a-46"></a>如忧根欲界于中欲界使所使。</p>
  <p id="a47">此佛所说经　　若事我已说</p>
  <p id="a48">识智及诸使　　观察此三门</p>
  <p id="a49">此佛所说经中。<a id="a-4A"></a>若我所说法此三门应宣说。<a id="a-4B"></a>识门智门使门。<a id="a-4C"></a>如欲界中根事一切有。<a id="a-4D"></a>是故欲界六识身当知相应不相应故。<a id="a-4E"></a>七智知除比智灭智道智。<a id="a-4F"></a>五种类摄故。<a id="a-4G"></a>欲界一切使所使。<a id="a-4H"></a>色界三根事有此四识识七智知。<a id="a-4I"></a>色无色界一切使所使。<a id="a-4J"></a>无色界无五境界。<a id="a-4K"></a>但一识识六智知。<a id="a-4L"></a>除他心智法智灭智道智。<a id="a-4M"></a>无色界一切使所使。<a id="a-4N"></a>如是一切应当知。</p>
  <p data-pb></p>
  <h2 id="a4O">杂品第九</h2>
  <p id="a4P">已说定相续　　种种诸余法</p>
  <p id="a4Q">于上众杂义　　我今当略说</p>
  <p id="a4R">已说定相续种种诸余法者。<a id="a-4S"></a>已说诸法彼此相续种种聚。<a id="a-4T"></a>于上众杂义我今当略说者。<a id="a-4U"></a>于上所说广义今略说。</p>
  <p id="a4V">有缘有相应　　有行及有依</p>
  <p id="a4W">心及心数等　　是说总略义</p>
  <p id="a4X">此是心心数法名。<a id="a-4Y"></a>于种种法中攀缘转故名有缘。<a id="a-4Z"></a>俱同行同方便名相应。<a id="a-4a"></a>境界行作故名有行。<a id="a-4b"></a>依根转故名有依。</p>
  <p id="a4c">从缘生亦因　　有因及有为</p>
  <p id="a4d">说事及世道　　有果此决定</p>
  <p id="a4e">此是有为法名。<a id="a-4f"></a>彼彼缘和合得生故名缘生。<a id="a-4g"></a>他法生故因由因力故。<a id="a-4h"></a>有因诸法和合作故名有为。<a id="a-4i"></a>多因差别显示故名说事。<a id="a-4j"></a>未有有转自相行名世。<a id="a-4k"></a>彼有果名有果。</p>
  <p id="a4l">有罪亦隐没　　秽污下贱黑</p>
  <p id="a4m">善有为及习　　亦复名修学</p>
  <p id="a4n">有罪亦隐没秽污下贱黑者。<a id="a-4o"></a>此是不善隐没无记法种种名。<a id="a-4p"></a>可厌恶故名有罪。<a id="a-4q"></a>烦恼覆蔽故名隐没。<a id="a-4r"></a>烦恼垢污故名秽污。<a id="a-4s"></a>凡鄙故名下贱。<a id="a-4t"></a>无智闇分故名黑。<a id="a-4u"></a>善有为及习亦复名修学者。<a id="a-4v"></a>善有为法如此名也。<a id="a-4w"></a>智中有或相续此法名智是故善。<a id="a-4x"></a>如世间说善巧人歌舞善巧手。<a id="a-4y"></a>或善者慧名彼慧善谈说故名善。<a id="a-4z"></a>摄取如是义也。<a id="a-50"></a>功德增上成就说习。<a id="a-51"></a>亦说修心。<a id="a-52"></a>不相应行此中当说。</p>
  <p id="a53">无想二正受　　亦众生种类</p>
  <p id="a54">句味与名身　　命根与法得</p>
  <p id="a55">谓彼凡夫性　　及诸法四相</p>
  <p id="a56">非色不相应　　说是有为行</p>
  <p id="a57">无想名无想众生生。<a id="a-58"></a>心心数法不转。<a id="a-59"></a>二无心定者。<a id="a-5A"></a>无想定灭尽定。<a id="a-5B"></a>无想定名厌于生死解脱想。<a id="a-5C"></a>第四禅力心相续次第中间灭。<a id="a-5D"></a>灭尽定名厌散乱心寂灭想。<a id="a-5E"></a>初住想心思念。<a id="a-5F"></a>非想非非想过恶心心数次第灭。<a id="a-5G"></a>众生种类名一趣生众生。<a id="a-5H"></a>身根长短来去住饮食自共分。<a id="a-5I"></a>句名字集随所欲说义。<a id="a-5J"></a>分齐究竟名句。<a id="a-5K"></a>如婆伽罗那云。<a id="a-5L"></a>言说味者字生。<a id="a-5M"></a>名者随义名也。<a id="a-5N"></a>如牛马等。<a id="a-5O"></a>如毗伽罗论言句。<a id="a-5P"></a>命者随得根大。<a id="a-5Q"></a>心和合事次第相续不坏。<a id="a-5R"></a>因得名得法到成就得一义也。<a id="a-5S"></a>凡夫性者。<a id="a-5T"></a>未到正决定聚远离圣士夫法。<a id="a-5U"></a>四相者生老住无常如行品说。<a id="a-5V"></a>非色者。<a id="a-5W"></a>非此法色自性。<a id="a-5X"></a>不相应者不相应无缘也。<a id="a-5Y"></a>说是有为行者。<a id="a-5Z"></a>行隐摄故。<a id="a-5a"></a>问曰此行几是善如是等广说。<a id="a-5b"></a>答曰。</p>
  <p id="a5c">二善五种三　　当知七无记</p>
  <p id="a5d">二在于色界　　一在无色地</p>
  <p id="a5e">二善者。<a id="a-5f"></a>无想正受灭尽正受。<a id="a-5g"></a>一向是善有报故。<a id="a-5h"></a>无想正受无想报灭尽正受。<a id="a-5i"></a>除命根有顶四阴。<a id="a-5j"></a>五种三者。<a id="a-5k"></a>得生老住无常等。<a id="a-5l"></a>善中善不善中不善无记中无记。<a id="a-5m"></a>当知七无记者。<a id="a-5n"></a>无想种类句味名命根凡夫性。<a id="a-5o"></a>问曰几欲界如是等。<a id="a-5p"></a>应广知。<a id="a-5q"></a>答曰二在于色界。<a id="a-5r"></a>无想正受广果地故。<a id="a-5s"></a>一在无色地者。<a id="a-5t"></a>灭尽定非想非非想处摄故。</p>
  <p id="a5u">二界三当知　　余在于三界</p>
  <p id="a5v">有漏无漏五　　其余定有漏</p>
  <p id="a5w">二界三当知者。<a id="a-5x"></a>名句味欲界色界。<a id="a-5y"></a>非无色界离语言故。<a id="a-5z"></a>余在于三界者种。<a id="a-60"></a>类得命凡夫相。<a id="a-61"></a>问曰几有漏几无漏如是等。<a id="a-62"></a>答曰有漏无漏五。<a id="a-63"></a>得生老住无常相等。<a id="a-64"></a>有漏中有漏无漏中无漏。<a id="a-65"></a>得者有漏中有漏。<a id="a-66"></a>无漏尽为无漏。<a id="a-67"></a>数灭圣凡夫有漏无漏。<a id="a-68"></a>非数缘无为唯有漏。<a id="a-69"></a>其余定有漏者。<a id="a-6A"></a>当知余行决定有漏。<a id="a-6B"></a>问曰离圣法名凡夫。<a id="a-6C"></a>彼云何舍云何断。<a id="a-6D"></a>答曰。</p>
  <p id="a6E">最初无漏心　　是圣不得舍</p>
  <p id="a6F">愚夫流转界　　离欲时灭尽</p>
  <p id="a6G">最初无漏心是圣不得舍者。<a id="a-6H"></a>圣者苦法忍舍凡夫性。<a id="a-6I"></a>是舍凡夫对治愚夫流转界者。<a id="a-6J"></a>此凡夫事界流转舍。<a id="a-6K"></a>随彼处决舍地生随地得。<a id="a-6L"></a>不隐没无记故如是一刹那得。<a id="a-6M"></a>离欲时灭尽者。<a id="a-6N"></a>随地离欲若凡或圣。<a id="a-6O"></a>彼地凡夫事断。<a id="a-6P"></a>问曰三无为已说彼有何相。<a id="a-6Q"></a>答曰。</p>
  <p id="a6R">断烦恼远离　　是名数缘灭</p>
  <p id="a6S">无诸障碍相　　是名为虚空</p>
  <p id="a6T">断烦恼远离是名数缘灭者。<a id="a-6U"></a>若身见等烦恼数缘力所灭。<a id="a-6V"></a>彼断次第断若远离欲得。<a id="a-6W"></a>彼数分名数灭。<a id="a-6X"></a>无诸障碍相是名为虚空者。<a id="a-6Y"></a>容受色无障碍。<a id="a-6Z"></a>住来去等事得是名虚空。</p>
  <p id="a6a">依于众缘法　　有依及攀缘</p>
  <p id="a6b">若不具不生　　此灭非是智</p>
  <p id="a6c">有为法依缘力能生彼无不生。<a id="a-6d"></a>如眼识眼色明空。<a id="a-6e"></a>忆彼生和合意作眼识生余。<a id="a-6f"></a>阙一则不生。<a id="a-6g"></a>若与余识相应。<a id="a-6h"></a>念念眼生灭和合。<a id="a-6i"></a>阙此眼识不生。<a id="a-6j"></a>若彼眼依识欲生彼不生。<a id="a-6k"></a>若彼眼生灭已。<a id="a-6l"></a>彼必定不复生。<a id="a-6m"></a>如是色彼缘阙。<a id="a-6n"></a>彼眼识未来灭不复生。<a id="a-6o"></a>如是余识身如得生说。<a id="a-6p"></a>若彼生灭彼初非智缘。<a id="a-6q"></a>如是事不数数而灭名非数灭。<a id="a-6r"></a>略说未来不生法中。<a id="a-6s"></a>缘阙毕竟不生。<a id="a-6t"></a>自然灭名非数灭。<a id="a-6u"></a>问曰已说有为法因。<a id="a-6v"></a>彼何法何因。<a id="a-6w"></a>答曰。</p>
  <p id="a6x">前因相似增　　或俱依倚生</p>
  <p id="a6y">二因及一缘　　一向已生说</p>
  <p id="a6z">前因相似增者。<a id="a-70"></a>前前法如是相似未来因。<a id="a-71"></a>亦增因非灭因。<a id="a-72"></a>如软善根软中上自地善根因中增。<a id="a-73"></a>增增因修习法住增非减。<a id="a-74"></a>非胜法为下因。<a id="a-75"></a>或俱依倚生者。<a id="a-76"></a>如相应共有因。<a id="a-77"></a>二因及一缘一向已生说者。<a id="a-78"></a>自分因已生说非未生前生后生自分因。<a id="a-79"></a>说非未生有前后。<a id="a-7A"></a>如是一切遍因。<a id="a-7B"></a>亦说当知次第缘过去现在。<a id="a-7C"></a>阿罗汉最后心心数除。<a id="a-7D"></a>余过去现在心心数。<a id="a-7E"></a>彼一切名次第缘一种。<a id="a-7F"></a>一种不差别前聚后聚。<a id="a-7G"></a>次第缘故名次第缘。<a id="a-7H"></a>问曰何故色心不相应行非次第缘耶。<a id="a-7I"></a>答曰众杂事色杂如是。<a id="a-7J"></a>一时欲界色界不相应现前。<a id="a-7K"></a>如受戒凡夫及圣人亦不相应行。<a id="a-7L"></a>三界不相应一时现前。<a id="a-7M"></a>心心数不杂事故得名次第缘。<a id="a-7N"></a>问曰报为众生数。<a id="a-7O"></a>非众生数耶。<a id="a-7P"></a>答曰。</p>
  <p id="a7Q">报是众生数　　有为解脱果</p>
  <p id="a7R">有缘说俱转　　谓于他相转</p>
  <p id="a7S">报是众生数者。<a id="a-7T"></a>众生数法必定得名为报。<a id="a-7U"></a>何以故不共故非非众生数共故。<a id="a-7V"></a>问曰报者何义。<a id="a-7W"></a>答曰不相似受故。<a id="a-7X"></a>如善不善无记。<a id="a-7Y"></a>问曰果法说何者。<a id="a-7Z"></a>答曰有为解脱果。<a id="a-7a"></a>一切有为法善不善无记果。<a id="a-7b"></a>因缘相依故数缘灭。<a id="a-7c"></a>无为者彼说道果。<a id="a-7d"></a>问曰有缘法云何缘中转。<a id="a-7e"></a>答曰有缘说俱转。<a id="a-7f"></a>若法有缘彼一时缘转不别异。<a id="a-7g"></a>问曰何处缘转。<a id="a-7h"></a>答曰谓于他相转。<a id="a-7i"></a>他攀缘义也。<a id="a-7j"></a>非自性自性缘。<a id="a-7k"></a>何以故自性离自性故。<a id="a-7l"></a>一切事中如眼不自见。<a id="a-7m"></a>指端不自触。<a id="a-7n"></a>刀不自割。<a id="a-7o"></a>相应不缘。<a id="a-7p"></a>何以故一缘故。<a id="a-7q"></a>俱生亦不缘太相近故。<a id="a-7r"></a>如眼着药捭眼眵。<a id="a-7s"></a>眼睫太近故不见。<a id="a-7t"></a>自依不能缘。<a id="a-7u"></a>问曰彼有住处无住处耶。<a id="a-7v"></a>答曰。</p>
  <p id="a7w">遍因无处所　　欲生时解脱</p>
  <p id="a7x">烦恼智心中　　道欲灭时灭</p>
  <p id="a7y">遍因无处所者。<a id="a-7z"></a>此遍因心心数二眼因生一识。<a id="a-80"></a>如是耳鼻舌识亦然。<a id="a-81"></a>若有处所应一眼中生。<a id="a-82"></a>若然者应一眼见非二眼见。<a id="a-83"></a>或两识生不然是故无处所。<a id="a-84"></a>问曰何心解脱。<a id="a-85"></a>为过去现在未来耶。<a id="a-86"></a>答曰欲生时解脱。<a id="a-87"></a>欲生时道灭烦恼。<a id="a-88"></a>是故欲生时得解脱。<a id="a-89"></a>无学心障中得解脱。<a id="a-8A"></a>问曰道生时断烦恼耶。<a id="a-8B"></a>答曰烦恼智心中道欲灭时舍。<a id="a-8C"></a>道欲灭时断。<a id="a-8D"></a>烦恼欲生是未来。<a id="a-8E"></a>未来道不能作事。<a id="a-8F"></a>是故无碍道欲灭时舍烦恼。<a id="a-8G"></a>解脱道欲生时解脱烦恼得。<a id="a-8H"></a>次说烦恼名。<a id="a-8I"></a>问曰有爱有几种。<a id="a-8J"></a>答曰。</p>
  <p id="a8K">有爱有五种　　无有唯一相</p>
  <p id="a8L">爱事余烦恼　　断离是三界</p>
  <p id="a8M">有爱有五种者。<a id="a-8N"></a>有爱名有中贪着彼五种。<a id="a-8O"></a>苦集灭道见修道断。<a id="a-8P"></a>无有唯一相者。<a id="a-8Q"></a>无有爱名断见。<a id="a-8R"></a>自身断乐。<a id="a-8S"></a>彼亦修道断。<a id="a-8T"></a>何以故见爱见道断。<a id="a-8U"></a>此亦转爱是故修道断。<a id="a-8V"></a>此须陀洹虽不断亦不共行。<a id="a-8W"></a>何以故断见所长养故。<a id="a-8X"></a>彼皆上现前彼须陀洹断尽。<a id="a-8Y"></a>因缘相应知故。<a id="a-8Z"></a>问曰如世尊说断界离界灭界何者是。<a id="a-8a"></a>答曰爱事余烦恼断离是三界。<a id="a-8b"></a>断爱离界彼爱染着相应事。<a id="a-8c"></a>断灭界彼亦染亦相应。<a id="a-8d"></a>彼若余烦恼断彼断界。<a id="a-8e"></a>彼相应非染。<a id="a-8f"></a>近对治故如是建立。<a id="a-8g"></a>如是一切一相十一心。<a id="a-8h"></a>欲界善不善隐没无记不隐没无记。<a id="a-8i"></a>色界三除不善。<a id="a-8j"></a>无色界三亦如是及无漏。<a id="a-8k"></a>问曰此中几秽污心得几善几无记。<a id="a-8l"></a>答曰。</p>
  <p id="a8m">秽污心得十　　智者如是说</p>
  <p id="a8n">善心必得六　　无记即无记</p>
  <p id="a8o">秽污心得十智者如是说者。<a id="a-8p"></a>界地地来还二界善秽污隐没无记心得相续心。<a id="a-8q"></a>余无色界善秽污不隐没无记。<a id="a-8r"></a>彼现前事得。<a id="a-8s"></a>问曰欲界色界不隐没无记云何。<a id="a-8t"></a>答曰变化心色界欲生时得。<a id="a-8u"></a>彼禅力得非余。<a id="a-8v"></a>是故非无记得退非无漏。<a id="a-8w"></a>如无学退学得。<a id="a-8x"></a>如是等如是得故缘次第说。<a id="a-8y"></a>非一人一刹那中得十。<a id="a-8z"></a>善心必得六者。<a id="a-90"></a>善心得六如尽智。<a id="a-91"></a>欲界善无漏心中。<a id="a-92"></a>变化心亦无记。<a id="a-93"></a>如是色界无色界善心及无漏。<a id="a-94"></a>无记即无记者。<a id="a-95"></a>不隐没无记心唯得无记心。<a id="a-96"></a>非余现前亦得前已说。<a id="a-97"></a>非彼刹那未得心得。<a id="a-98"></a>问曰十法菩提分彼中几根性。<a id="a-99"></a>答曰。</p>
  <p id="a9A">菩提分六法　　当知是根性</p>
  <p id="a9B">诸法若相应　　当知是他分</p>
  <p id="a9C">菩提分六法当知是根性者。<a id="a-9D"></a>信等五及喜觉支。<a id="a-9E"></a>余者非根自性。<a id="a-9F"></a>问曰为自性相应法。<a id="a-9G"></a>为他性相应法。<a id="a-9H"></a>答曰诸法若相应当知是他分他分相应。<a id="a-9I"></a>当知非自性自性伴。<a id="a-9J"></a>一时无二故。<a id="a-9K"></a>问曰何处得解脱。<a id="a-9L"></a>答曰。</p>
  <p id="a9M">缘中得解脱　　大仙如是说</p>
  <p id="a9N">亦少断而缚　　见道及修道</p>
  <p id="a9O">缘中得解脱大仙如是说者。<a id="a-9P"></a>缘中离烦恼不能于相应解脱。<a id="a-9Q"></a>何以故一刹那故。<a id="a-9R"></a>烦恼心一念缘中。<a id="a-9S"></a>众生愚惑于缘不愚。<a id="a-9T"></a>故解脱烦恼成就。<a id="a-9U"></a>问曰若不相应亦断不断耶。<a id="a-9V"></a>所断者相应不相应耶。<a id="a-9W"></a>答曰若不相应亦断。<a id="a-9X"></a>亦少断而缚见道及修道。<a id="a-9Y"></a>有少分断亦非解脱。<a id="a-9Z"></a>如苦智生集智未生。<a id="a-9a"></a>若见苦断烦恼断。<a id="a-9b"></a>彼见集断一切遍烦恼缚。<a id="a-9c"></a>修道中亦一种断。<a id="a-9d"></a>彼中八种缚乃至八断究竟下下缚。<a id="a-9e"></a>问曰见谛云何得不坏净。<a id="a-9f"></a>答曰。</p>
  <p id="a9g">二觉于三谛　　四由见正道</p>
  <p id="a9h">能起不坏净　　修习于二世</p>
  <p id="a9i">二觉于三谛四由见正道能起不坏净者。<a id="a-9j"></a>苦集灭无间等。<a id="a-9k"></a>得法不坏净及圣爱戒。<a id="a-9l"></a>彼三法自性故。<a id="a-9m"></a>见道一切得四种佛法僧彼中有故。<a id="a-9n"></a>问曰几世法修。<a id="a-9o"></a>答曰修习于二世。<a id="a-9p"></a>现世修行未来得修。<a id="a-9q"></a>问曰何法随心转。<a id="a-9r"></a>答曰。</p>
  <p id="a9s">一切心数法　　说与心俱转</p>
  <p id="a9t">若心相及余　　作亦应当知</p>
  <p id="a9u">一切心数法说与心俱转者。<a id="a-9v"></a>一切心数法说与心共行。<a id="a-9w"></a>何以故共心一缘故。<a id="a-9x"></a>若心相及余者。<a id="a-9y"></a>此心相生等彼亦随心转共心一生灭故。<a id="a-9z"></a>及余者。<a id="a-A0"></a>如是余心数相亦随心转。<a id="a-A1"></a>一种方便安隐故。<a id="a-A2"></a>作亦应当知者。<a id="a-A3"></a>此业名也。<a id="a-A4"></a>彼中说心数处。<a id="a-A5"></a>已说思身口业。<a id="a-A6"></a>未尽今当说彼禅道无教戒彼力生故说作。<a id="a-A7"></a>彼随心转心一果故。<a id="a-A8"></a>心作一事一切随心转说。<a id="a-A9"></a>问曰断法云何。<a id="a-AA"></a>答曰。</p>
  <p id="aAB">断诸有漏法　　智者亦无垢</p>
  <p id="aAC">灭未来说远　　此余说则近</p>
  <p id="aAD">断诸有漏法者。<a id="a-AE"></a>一切有漏法断有过故。<a id="a-AF"></a>是故无漏不断。<a id="a-AG"></a>彼无垢故无过去垢故名断。<a id="a-AH"></a>如衣有垢浣事。<a id="a-AI"></a>问曰知法云何。<a id="a-AJ"></a>答曰知者亦无垢。<a id="a-AK"></a>若有漏法及无漏法。<a id="a-AL"></a>是一切知法。<a id="a-AM"></a>一切法智境界故。<a id="a-AN"></a>随方便智如智品说。<a id="a-AO"></a>问曰远法云何。<a id="a-AP"></a>答曰灭未来说远。<a id="a-AQ"></a>不办事故四种远。<a id="a-AR"></a>作事远处远相远自分远。<a id="a-AS"></a>不办事远者过去未来世道。<a id="a-AT"></a>处远者海此彼岸。<a id="a-AU"></a>相远者如地与虚空湿与暖异。<a id="a-AV"></a>分远者善法不善法。<a id="a-AW"></a>欲色无色虽一相彼亦是远。<a id="a-AX"></a>此余则说近者。<a id="a-AY"></a>余现在及无为彼当知近。<a id="a-AZ"></a>现在能办事故近。<a id="a-Aa"></a>无为随处速得。<a id="a-Ab"></a>数缘非数缘灭。<a id="a-Ac"></a>随处得。<a id="a-Ad"></a>虚空者遍一切处。<a id="a-Ae"></a>问曰决定法云何。<a id="a-Af"></a>答曰。</p>
  <p id="aAg">所谓无间业　　及诸无垢行</p>
  <p id="aAh">慧者说决定　　见处是有漏</p>
  <p id="aAi">所谓无间业及诸无垢行慧者说决定者。<a id="a-Aj"></a>无间业邪定如是法决定将向地狱故。<a id="a-Ak"></a>余亦有恶行决定能趣地狱。<a id="a-Al"></a>彼不定无间非不定。<a id="a-Am"></a>已说决定无垢行正决定得解脱果。<a id="a-An"></a>除五无间业余者不定。<a id="a-Ao"></a>有漏及无为不定。<a id="a-Ap"></a>问曰见处法云何。<a id="a-Aq"></a>答曰见处是有漏。<a id="a-Ar"></a>一切有漏法是见处五见相应故。<a id="a-As"></a>若此法秽污见缘。<a id="a-At"></a>相应使俱生伴法中住。<a id="a-Au"></a>彼法名见处。<a id="a-Av"></a>问曰几根众生成就答曰。</p>
  <p id="aAw">说有十九根　　谓成就极多</p>
  <p id="aAx">极少成就八　　晓了根所说</p>
  <p id="aAy">说有十九根谓成就极多者。<a id="a-Az"></a>若一切多成就根彼十九。<a id="a-B0"></a>如不断善根不缺根二根故。<a id="a-B1"></a>此凡夫是故彼无无漏根不缺根。<a id="a-B2"></a>如是未离欲圣人。<a id="a-B3"></a>彼一根二无漏无。<a id="a-B4"></a>极少成就八晓了根所说者。<a id="a-B5"></a>若一切少成就但八。<a id="a-B6"></a>如余身根断善根。<a id="a-B7"></a>彼有身意命根五受等。<a id="a-B8"></a>及生无色界凡夫彼意命舍根信等五根有。<a id="a-B9"></a>问曰几种触。<a id="a-BA"></a>答曰。</p>
  <p id="aBB">增语及有对　　明无明处中</p>
  <p id="aBC">所谓得果者　　是则双道事</p>
  <p id="aBD">增语及有对明无明处中者。<a id="a-BE"></a>彼意识相应触增语触。<a id="a-BF"></a>何以故增语依转故。<a id="a-BG"></a>由增语转彼名增语。<a id="a-BH"></a>由意识故语转。<a id="a-BI"></a>是故意识与彼相应触名增语触。<a id="a-BJ"></a>或增语名彼意识分别境界非余五识。<a id="a-BK"></a>是故增语境界相应触名增语触。<a id="a-BL"></a>五识身相应触名有对触。<a id="a-BM"></a>何以故有对依缘故。<a id="a-BN"></a>五有对触。<a id="a-BO"></a>秽污无明触。<a id="a-BP"></a>无漏明触非秽污。<a id="a-BQ"></a>有漏非明非无明触。<a id="a-BR"></a>问曰云何无碍道得果者。<a id="a-BS"></a>为无碍道解脱道耶。<a id="a-BT"></a>答曰所谓得果者是则双道事。<a id="a-BU"></a>双道俱得果。<a id="a-BV"></a>无碍道断结得。<a id="a-BW"></a>解脱道得解脱证。<a id="a-BX"></a>如以毒蛇一手着瓮中一手蔽头。<a id="a-BY"></a>如怨家一手推出一手闭门。<a id="a-BZ"></a>问曰阿罗汉住何心入涅槃。<a id="a-Ba"></a>答曰。</p>
  <p id="aBb">无著住报心　　得入于涅槃</p>
  <p id="aBc">生有及坏有　　本有亦复中</p>
  <p id="aBd">无著住报心得入于涅槃者。<a id="a-Be"></a>一切所作事中平住任运心。<a id="a-Bf"></a>阿罗汉住报生心中入涅槃。<a id="a-Bg"></a>亦住威仪心入涅槃。<a id="a-Bh"></a>何以故任运行故。<a id="a-Bi"></a>说住报心入涅槃。<a id="a-Bj"></a>彼自然心断随顺故。<a id="a-Bk"></a>住无记心入涅槃。<a id="a-Bl"></a>善心中相续彼次第心自息。<a id="a-Bm"></a>不善心身离欲时舍秽污心。<a id="a-Bn"></a>有顶离欲时舍善无记现前。<a id="a-Bo"></a>彼最后心是故住如是无记心入涅槃。<a id="a-Bp"></a>问曰几种有。<a id="a-Bq"></a>答曰四种有。<a id="a-Br"></a>生有及坏有本有亦复中。<a id="a-Bs"></a>彼生有者。<a id="a-Bt"></a>生刹那若阴生。<a id="a-Bu"></a>坏有者死时最后阴。<a id="a-Bv"></a>本有名生有死有中间阴名本有。<a id="a-Bw"></a>中间有名死已乃至未受生有。<a id="a-Bx"></a>此中间处所阴名中有。<a id="a-By"></a>或有不立中有者。<a id="a-Bz"></a>彼人处所中间不相续。<a id="a-C0"></a>彼言不相应。<a id="a-C1"></a>何以故心数依处转见。<a id="a-C2"></a>此心数依处见非余。<a id="a-C3"></a>彼何所依共报身。<a id="a-C4"></a>此不存中阴者。<a id="a-C5"></a>欲界处相续见行相违心数转。<a id="a-C6"></a>是故不生相续。<a id="a-C7"></a>若存中阴者彼依处。<a id="a-C8"></a>如是中有阴生见。<a id="a-C9"></a>法不相违心数转。<a id="a-CA"></a>相应成就处相续故。<a id="a-CB"></a>是故必有中阴。<a id="a-CC"></a>问曰如佛说有厌离。<a id="a-CD"></a>云何厌云何离。<a id="a-CE"></a>答曰。</p>
  <p id="aCF">诸智在苦因　　及忍修于厌</p>
  <p id="aCG">离欲得无欲　　说在于四中</p>
  <p id="aCH">诸智在苦因及忍修于厌者。<a id="a-CI"></a>苦集缘智及忍说厌厌事转故。<a id="a-CJ"></a>离欲得无欲说在于四中者。<a id="a-CK"></a>苦集灭道中智及忍说厌离。<a id="a-CL"></a>能坏欲故。<a id="a-CM"></a>彼中忍见道坏智者。<a id="a-CN"></a>修道无碍道断烦恼不复见道智。<a id="a-CO"></a>无碍道修道中有四智。</p>
  <p data-pb></p>
  <h2 id="aCP">问论品第十</h2>
  <p id="aCQ">离律不律仪　　而得于律仪</p>
  <p id="aCR">不因彼得胜　　若能知者说</p>
  <p id="aCS">答曰有无色界没生色界。<a id="a-CT"></a>凡夫法彼人界流转时。<a id="a-CU"></a>舍戒系属界故。<a id="a-CV"></a>是人生色界时。<a id="a-CW"></a>得彼禅戒退分故是故不增。</p>
  <p id="aCX">颇得沙门果　　圣贤离诸过</p>
  <p id="aCY">得有为善法　　不名为修习</p>
  <p id="aCZ">答曰有如本得退得过去彼但得不增。<a id="a-Ca"></a>是故名不修习。<a id="a-Cb"></a>余习修不能现前。<a id="a-Cc"></a>本所得者更得。</p>
  <p id="aCd">颇道兴起时　　未离诸过咎</p>
  <p id="aCe">解脱时离恶　　能决定者说</p>
  <p id="aCf">答曰有如未来修如前生现前。<a id="a-Cg"></a>尽智除。<a id="a-Ch"></a>若余未来尽智。<a id="a-Ci"></a>彼欲生时得彼时未解脱。<a id="a-Cj"></a>何以故本时障解脱。<a id="a-Ck"></a>一切未来无学。<a id="a-Cl"></a>相续心解脱故。</p>
  <p id="aCm">颇光曜烦恼　　起已定相应</p>
  <p id="aCn">清净初禅中　　而得于退法</p>
  <p id="aCo">答曰有光曜缠生。<a id="a-Cp"></a>退阿罗汉得尽智者。<a id="a-Cq"></a>初清净禅尽智力。<a id="a-Cr"></a>得彼时舍彼学无学。<a id="a-Cs"></a>或熏修初禅等。</p>
  <p id="aCt">颇有见谛道　　得于诸善法</p>
  <p id="aCu">彼法是有缘　　智者不见缘</p>
  <p id="aCv">答曰有欲界中无间等边得世智。<a id="a-Cw"></a>欲界阴不见比智彼无间边得世智。<a id="a-Cx"></a>是故彼时不见欲界阴。</p>
  <p id="aCy">颇果有漏慧　　相应净功德</p>
  <p id="aCz">不相应智慧　　彼时得彼果</p>
  <p id="aD0">答曰有如欲界离欲。<a id="a-D1"></a>非梵世离欲。<a id="a-D2"></a>彼欲界第四禅果。<a id="a-D3"></a>变化心不相应断故。<a id="a-D4"></a>成就彼于此禅中彼果。<a id="a-D5"></a>彼禅中不相应慧不断故。<a id="a-D6"></a>如是色界变化心说。<a id="a-D7"></a>于下上地离欲不离欲。</p>
  <p id="aD8">颇住无碍道　　成就于诸灭</p>
  <p id="aD9">障碍彼烦恼　　非彼无漏见</p>
  <p id="aDA">答曰有如有漏通生住无碍道。<a id="a-DB"></a>随地通能生彼地离欲。<a id="a-DC"></a>彼有通离欲断。<a id="a-DD"></a>是故彼住无碍道彼远离成就。<a id="a-DE"></a>常相续得远离。</p>
  <p id="aDF">颇有烦恼灭　　无垢者获得</p>
  <p id="aDG">非舍彼烦恼　　于彼无垢尽</p>
  <p id="aDH">答曰有如光曜中梵世生。<a id="a-DI"></a>欲生时欲界烦恼远离得。<a id="a-DJ"></a>如是彼前已断彼远离得。<a id="a-DK"></a>世俗故彼地系属。<a id="a-DL"></a>是故地流转舍。<a id="a-DM"></a>又复还来得彼得名远离得。</p>
  <p id="aDN">颇无垢净地　　未曾得而得</p>
  <p id="aDO">非离欲非退　　不依于见道</p>
  <p id="aDP">答曰有如色离欲证决定无漏。<a id="a-DQ"></a>无色修道中方便得。</p>
  <p id="aDR">颇未得法中　　而得于胜利</p>
  <p id="aDS">不舍彼不利　　若曾学者否</p>
  <p id="aDT">答曰有彼初生无漏品。<a id="a-DU"></a>除余无漏功德。<a id="a-DV"></a>得时彼不舍凡夫事。<a id="a-DW"></a>苦法忍彼退一切无漏功德。<a id="a-DX"></a>不得凡夫事。</p>
  <p id="aDY">大德优波扇多为利益弟子故造此阿毗昙心论。</p>
 </body>
</html>