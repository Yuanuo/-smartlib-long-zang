<!doctype html>
<html id="z3IBVZc11F" data-ver="1202">
 <head>
  <meta charset="utf-8">
  <meta author="婆薮跋摩">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">四谛论卷第二</h1>
  <h2 id="a2">分别苦谛品第三之二</h2>
  <p id="a3">齿落相等不皆遍有。<a id="a-4"></a>苦非不遍。<a id="a-5"></a>云何说老是苦圣谛者。<a id="a-6"></a>答遍满三界诸行变异。<a id="a-7"></a>说名为老。<a id="a-8"></a>是苦圣谛。<a id="a-9"></a>如寿命灭。<a id="a-A"></a>如经言。<a id="a-B"></a>一切众生以老为法。<a id="a-C"></a>复次诸天身形微妙稍损变害。<a id="a-D"></a>前后异故。<a id="a-E"></a>非无有老。<a id="a-F"></a>细故难知。<a id="a-G"></a>犹如其身。<a id="a-H"></a>复次住前后异。<a id="a-I"></a>是有为相遍满诸行说名为老。<a id="a-J"></a>如牛同异。<a id="a-K"></a>有为不住念念灭故。<a id="a-L"></a>云何有老者。<a id="a-M"></a>答一切有为法。<a id="a-N"></a>刹那刹那灭实无有住。<a id="a-O"></a>依相续住。<a id="a-P"></a>故说老相。<a id="a-Q"></a>如江灯雨。<a id="a-R"></a>是江水流。<a id="a-S"></a>念念不住见相续不断。<a id="a-T"></a>世人说言。<a id="a-U"></a>此江流急。<a id="a-V"></a>或言江长。<a id="a-W"></a>灯雨亦尔。<a id="a-X"></a>复次生死中间说名为老。<a id="a-Y"></a>何以故。<a id="a-Z"></a>初五阴起是名为生。<a id="a-a"></a>最后阴坏是名为死。<a id="a-b"></a>是二中间诸阴变异。<a id="a-c"></a>病对治故。<a id="a-d"></a>死生挍具故。<a id="a-e"></a>说病为苦。<a id="a-f"></a>若由病故身恒苦者。<a id="a-g"></a>云何不违此偈无病第一利等。<a id="a-h"></a>答冷热等病来逼迫故。<a id="a-i"></a>说身恒病。<a id="a-j"></a>免癞漏等重疾病故。<a id="a-k"></a>游戏威仪读诵思修有力有能。<a id="a-l"></a>故依此身说于无病为第一利。<a id="a-m"></a>复次行苦火所燃故。<a id="a-n"></a>说身恒病。<a id="a-o"></a>暂离苦故。<a id="a-p"></a>说无病为第一利。<a id="a-q"></a>复次恒治助故说常病。<a id="a-r"></a>身界暂调故。<a id="a-s"></a>说无病为第一利。<a id="a-t"></a>若天道无病。<a id="a-u"></a>一切众生以病为法。<a id="a-v"></a>此言应救。<a id="a-w"></a>答阴生为苦遍满三界。<a id="a-x"></a>是天道病。<a id="a-y"></a>如经中说。<a id="a-z"></a>色生是苦。<a id="a-10"></a>生诸病依处故。<a id="a-11"></a>如色余阴亦尔。<a id="a-12"></a>又经说。<a id="a-13"></a>比丘若说病者。<a id="a-14"></a>是五阴别名。<a id="a-15"></a>乃至痈刺等。<a id="a-16"></a>又余师说。<a id="a-17"></a>天将退时身心粗动。<a id="a-18"></a>是名天病。<a id="a-19"></a>正道论说。<a id="a-1A"></a>病为业果。<a id="a-1B"></a>是业果苦非苦圣谛者。<a id="a-1C"></a>答是业果报不离爱果。<a id="a-1D"></a>是故说业果报即说爱果。<a id="a-1E"></a>贪爱不离业故。<a id="a-1F"></a>如灯与光。<a id="a-1G"></a>业爱我见识果苦为性故。<a id="a-1H"></a>苦谛所摄故。<a id="a-1I"></a>不相违佛说苦名为病。<a id="a-1J"></a>又偈说饥为第一病。<a id="a-1K"></a>如此二说云何为异者。<a id="a-1L"></a>答若说病苦。<a id="a-1M"></a>重中轻病皆悉被摄。<a id="a-1N"></a>饥则不尔。<a id="a-1O"></a>故二说有异。<a id="a-1P"></a>复次不可治故。<a id="a-1Q"></a>说饥为第一病。<a id="a-1R"></a>何以故。<a id="a-1S"></a>饥苦难治。<a id="a-1T"></a>治不穷故。<a id="a-1U"></a>如间日疟病。<a id="a-1V"></a>若眼病等则不如此。<a id="a-1W"></a>复次无止际故。<a id="a-1X"></a>是饥病者。<a id="a-1Y"></a>从生至终永无暂息。<a id="a-1Z"></a>余病不尔。<a id="a-1a"></a>复次饥病恒须治故。<a id="a-1b"></a>如朽弊屋相似无病。<a id="a-1c"></a>如怨诈亲。<a id="a-1d"></a>遍一切处故。<a id="a-1e"></a>揣食众生并患饥苦。<a id="a-1f"></a>如地狱品说。<a id="a-1g"></a>是故饥病最为第一。<a id="a-1h"></a>云何为死者。<a id="a-1i"></a>答命根断绝说名为死。<a id="a-1j"></a>遍一切众生故。<a id="a-1k"></a>由有火大能消饮食。<a id="a-1l"></a>身界毒蛇相乖违故。<a id="a-1m"></a>其性尽灭由此灭故。<a id="a-1n"></a>诸根无食随火而灭。<a id="a-1o"></a>心及心法根为上缘。<a id="a-1p"></a>以根灭故心法随灭。<a id="a-1q"></a>暖命及识舍离身根。<a id="a-1r"></a>是时名死如偈说。</p>
  <p id="a1s">暖命及意识　　若舍离于身</p>
  <p id="a1t">眠尸委在地　　如枯木无知</p>
  <p id="a1u">复次同聚所得。<a id="a-1v"></a>阴界入等相续断绝。<a id="a-1w"></a>是名为死。<a id="a-1x"></a>死有二种。<a id="a-1y"></a>一自性死。<a id="a-1z"></a>二横死。<a id="a-20"></a>自性死者。<a id="a-21"></a>复有二种。<a id="a-22"></a>一由业尽。<a id="a-23"></a>二由命尽。<a id="a-24"></a>横死亦有二种。<a id="a-25"></a>一者自横。<a id="a-26"></a>二者他横。<a id="a-27"></a>复次死有三种。<a id="a-28"></a>一随刹那死。<a id="a-29"></a>二横死。<a id="a-2A"></a>三因尽死。<a id="a-2B"></a>随刹那死者。<a id="a-2C"></a>从托胎以来。<a id="a-2D"></a>乃至柯罗逻等十一位。<a id="a-2E"></a>无眴无息刹那谢。<a id="a-2F"></a>如偈说。</p>
  <p id="a2G">从初夜众生　　爱托住于胎</p>
  <p id="a2H">无碍自然去　　一向往不回</p>
  <p id="a2I">又如经说。<a id="a-2J"></a>比丘汝等刹那刹那生老及死。<a id="a-2K"></a>是名随刹那死。<a id="a-2L"></a>横死者。<a id="a-2M"></a>毒火刀杖等自作或他作。<a id="a-2N"></a>因此命根断。<a id="a-2O"></a>是名横死。<a id="a-2P"></a>因尽死者。<a id="a-2Q"></a>感长寿业尽灭无余。<a id="a-2R"></a>是死贞实。<a id="a-2S"></a>唯罗汉有。<a id="a-2T"></a>犹如灯尽。<a id="a-2U"></a>是名因尽死。<a id="a-2V"></a>云何死相云何死事云何死缘。<a id="a-2W"></a>答命根断绝。<a id="a-2X"></a>是名死相。<a id="a-2Y"></a>舍离本道是名死事。<a id="a-2Z"></a>生为死缘。<a id="a-2a"></a>云何死苦者。<a id="a-2b"></a>答怖畏苦故。<a id="a-2c"></a>是人临终为死金刚之所破坏。<a id="a-2d"></a>应往他方。<a id="a-2e"></a>非所究悉。<a id="a-2f"></a>将离亲友。<a id="a-2g"></a>我之爱热所护身屋崩破坏时。<a id="a-2h"></a>永离所作生重怖畏。<a id="a-2i"></a>故说死苦。<a id="a-2j"></a>复次火烧热故。<a id="a-2k"></a>若人曾经作恶不乐行善。<a id="a-2l"></a>将命终时破戒因故。<a id="a-2m"></a>见未来生恶道相现。<a id="a-2n"></a>起大忧悔身心焦恼。<a id="a-2o"></a>如死法经说。<a id="a-2p"></a>故名死苦。<a id="a-2q"></a>复次剧胎苦故。<a id="a-2r"></a>是人在胎中时恒受重苦。<a id="a-2s"></a>或母饮食相违威仪疲极。<a id="a-2t"></a>他所逼苦。<a id="a-2u"></a>虽受大苦而不失命。<a id="a-2v"></a>若死苦来顿夺前苦命根即绝。<a id="a-2w"></a>出胎亦尔。<a id="a-2x"></a>虽受大苦亦不失命。<a id="a-2y"></a>死苦若来夺此生苦命根即灭。<a id="a-2z"></a>复次在少壮位。<a id="a-30"></a>受用六尘不知厌足。<a id="a-31"></a>与所爱亲共住未久。<a id="a-32"></a>由少壮无病性力自在财物胜故。<a id="a-33"></a>恒起醉慢。<a id="a-34"></a>是时若死其苦无比。<a id="a-35"></a>若人过少壮位。<a id="a-36"></a>财宝巨富谷帛资生。<a id="a-37"></a>皆悉具足。<a id="a-38"></a>或被王重罚。<a id="a-39"></a>或遭困病。<a id="a-3A"></a>作是思惟。<a id="a-3B"></a>我必应死。<a id="a-3C"></a>其心已决。<a id="a-3D"></a>眼满热泪咽喉噤塞。<a id="a-3E"></a>观爱亲属目不暂眴。<a id="a-3F"></a>死王将去何苦剧此。<a id="a-3G"></a>是死至者如大山来。<a id="a-3H"></a>行四方便亦不能制。<a id="a-3I"></a>如大力怨不可摧伏。<a id="a-3J"></a>食啖一切如马口。<a id="a-3K"></a>火烧曝一切如劫末日。<a id="a-3L"></a>一切众生所不能度。<a id="a-3M"></a>如海水动不能过岸。<a id="a-3N"></a>如金刚霹雳碎五阴山。<a id="a-3O"></a>如大猛风拔倒身树。<a id="a-3P"></a>如伽楼罗吞啖阴龙。<a id="a-3Q"></a>如饮味鬼伺人过失。<a id="a-3R"></a>如大怨贼恒夺命宝。<a id="a-3S"></a>如重罪人心无安乐。<a id="a-3T"></a>如恶国王重罚难谢。<a id="a-3U"></a>如春等时必定当有。<a id="a-3V"></a>以是义故说死名苦。<a id="a-3W"></a>放逸死破戒死生缘死。<a id="a-3X"></a>此三何异者。<a id="a-3Y"></a>答慧命断故。<a id="a-3Z"></a>名放逸人死。<a id="a-3a"></a>戒清净命破坏失故。<a id="a-3b"></a>名破戒人死。<a id="a-3c"></a>寿命根断故。<a id="a-3d"></a>名生缘死。<a id="a-3e"></a>复次退惰正法名放逸死。<a id="a-3f"></a>失比丘性名破戒死。<a id="a-3g"></a>退聚同分名生缘死。<a id="a-3h"></a>又有觉无觉死。<a id="a-3i"></a>有悔无悔死。<a id="a-3j"></a>有放逸无放逸死。<a id="a-3k"></a>有着无著死。<a id="a-3l"></a>有调伏不调伏死少分调伏死。<a id="a-3m"></a>其相云何。<a id="a-3n"></a>答行善凡夫圣及菩萨。<a id="a-3o"></a>正起忆念舍寿命根名有觉死。<a id="a-3p"></a>异此名无觉死。<a id="a-3q"></a>破戒人死名有悔死。<a id="a-3r"></a>持戒人死名无悔死。<a id="a-3s"></a>由五醉故。<a id="a-3t"></a>不恭敬行法律学处名放逸死。<a id="a-3u"></a>异此名不放逸死。<a id="a-3v"></a>于父母妻子等起爱着心而舍寿命。<a id="a-3w"></a>名有着死。<a id="a-3x"></a>异此名无著死。<a id="a-3y"></a>阿罗汉等在六恒住调伏六根。<a id="a-3z"></a>舍寿命根名调伏死。<a id="a-40"></a>行恶凡夫散漫心死名不调伏死。<a id="a-41"></a>有学圣人舍寿命根名少分调伏死。<a id="a-42"></a>五阴念念自灭他害等死云何得成。<a id="a-43"></a>答诸阴实念念灭。<a id="a-44"></a>相续恒流。<a id="a-45"></a>依相续故。<a id="a-46"></a>他害等死得成。<a id="a-47"></a>如约相续故说灯灭。<a id="a-48"></a>复次诸根无事能故。<a id="a-49"></a>譬如破瓶。<a id="a-4A"></a>复次寿命根坏故。<a id="a-4B"></a>有人说言。<a id="a-4C"></a>寿命根非刹那刹那灭。<a id="a-4D"></a>何以故。<a id="a-4E"></a>若念念灭寿命亦无。<a id="a-4F"></a>时死非时死他害死等皆不得成。<a id="a-4G"></a>三种病亦不得成。<a id="a-4H"></a>是故命根非念念灭。<a id="a-4I"></a>云何为怨憎会者。<a id="a-4J"></a>答怨憎亲爱不定故。<a id="a-4K"></a>若尘是所憎怨是其聚会。<a id="a-4L"></a>亦是所憎。<a id="a-4M"></a>如人于猪食。<a id="a-4N"></a>外曰。<a id="a-4O"></a>若尔苦谛不成立。<a id="a-4P"></a>以不定故。<a id="a-4Q"></a>答不为怨亲尘不定故。<a id="a-4R"></a>怨憎会所生苦不定。<a id="a-4S"></a>如境界不定。<a id="a-4T"></a>生善则定。<a id="a-4U"></a>恶亦如是。<a id="a-4V"></a>怨憎会苦亦复如是。<a id="a-4W"></a>复次宿世恶业相似果聚集。<a id="a-4X"></a>名怨憎会立名为苦。<a id="a-4Y"></a>复次怨憎会苦者。<a id="a-4Z"></a>约苦受及资粮说。<a id="a-4a"></a>何以故。<a id="a-4b"></a>一切众生爱乐憎苦故。<a id="a-4c"></a>是受会名怨憎会。<a id="a-4d"></a>复次恶友共聚。<a id="a-4e"></a>多过失故名怨憎会苦。<a id="a-4f"></a>如偈所说。</p>
  <p id="a4g">与恶友共聚　　非聚多过失</p>
  <p id="a4h">是功德最大　　离则无忧悔</p>
  <p id="a4i">善友共聚价　　我思难判决</p>
  <p id="a4j">分离时是苦　　是共聚等价</p>
  <p id="a4k">复次修净戒人。<a id="a-4l"></a>观细失怖畏。<a id="a-4m"></a>犯受恶戒事是其怨憎。<a id="a-4n"></a>生悔热故。<a id="a-4o"></a>恶觉观起。<a id="a-4p"></a>是修行人。<a id="a-4q"></a>憎怨能枯灭善法故。<a id="a-4r"></a>烦恼烧燃是圣人怨。<a id="a-4s"></a>能逆心静故。<a id="a-4t"></a>此中说恶业法烦恼果相应是名怨憎会。<a id="a-4u"></a>云何怨憎会相。<a id="a-4v"></a>云何怨憎会事。<a id="a-4w"></a>云何怨憎会缘者。<a id="a-4x"></a>答非所爱聚为相。<a id="a-4y"></a>心忧为事。<a id="a-4z"></a>业烦恼为缘。<a id="a-50"></a>云何怨憎会苦者。<a id="a-51"></a>答逼恼为体故。<a id="a-52"></a>如恶邻里。<a id="a-53"></a>为苦因故。<a id="a-54"></a>如兽见狼。<a id="a-55"></a>逼身心故。<a id="a-56"></a>如毒刺在体。<a id="a-57"></a>嗔恚缘故。<a id="a-58"></a>如见本怨。<a id="a-59"></a>无安因故。<a id="a-5A"></a>如无忧王传。<a id="a-5B"></a>复次与种种重苦品类相应。<a id="a-5C"></a>能害自身故。<a id="a-5D"></a>如阿难宿传。<a id="a-5E"></a>非爱相应多生求欲。<a id="a-5F"></a>求欲因缘生种种苦。<a id="a-5G"></a>如偈言。<a id="a-5H"></a>爱苦人求。<a id="a-5I"></a>复次由恶友故生大惊怖。<a id="a-5J"></a>如鹿见猎师。<a id="a-5K"></a>如人坐卧天衣所覆宝床。<a id="a-5L"></a>烧赤铁针以刺其身。<a id="a-5M"></a>身心战动生大困苦。<a id="a-5N"></a>是故名为怨憎会苦。<a id="a-5O"></a>若怨憎类有聚会者。<a id="a-5P"></a>永不相离。<a id="a-5Q"></a>此义应至者。<a id="a-5R"></a>答一时境界性用相续。<a id="a-5S"></a>共相连知诸法恒相聚会。<a id="a-5T"></a>怨憎聚会异此义故。<a id="a-5U"></a>难不得成。<a id="a-5V"></a>复次苦受是名怨憎。<a id="a-5W"></a>此受不离于心。<a id="a-5X"></a>如是义者顺难。<a id="a-5Y"></a>答如经中说。<a id="a-5Z"></a>如摄有多种会义亦然。<a id="a-5a"></a>如持散偈言。</p>
  <p id="a5b">一分具分心　　道用类相应</p>
  <p id="a5c">类处及自性　　经说名法摄</p>
  <p id="a5d">如摄有多种会亦如是。<a id="a-5e"></a>谓一境不相离。<a id="a-5f"></a>相对相着等。<a id="a-5g"></a>是故此难违顺皆得。<a id="a-5h"></a>云何为亲爱离者。<a id="a-5i"></a>答是亲爱尘或名众生或。<a id="a-5j"></a>非众生。<a id="a-5k"></a>与其别离名亲爱离。<a id="a-5l"></a>复次少壮无病寿命家色形富贵自在亲友相离。<a id="a-5m"></a>亦名爱别离。<a id="a-5n"></a>复次善业果报六入触摄。<a id="a-5o"></a>是退失名爱别离。<a id="a-5p"></a>如退天道。<a id="a-5q"></a>复次乐受破坏名爱别离。<a id="a-5r"></a>何以故。<a id="a-5s"></a>此乐受是爱着处。<a id="a-5t"></a>由此爱着于色等境亦生爱着。<a id="a-5u"></a>是乐受伴。<a id="a-5v"></a>谓想行识等亦所爱着。<a id="a-5w"></a>若论实义唯乐受坏名爱别离。<a id="a-5x"></a>云何亲爱离相。<a id="a-5y"></a>云何亲爱离事。<a id="a-5z"></a>云何亲爱离缘者。<a id="a-60"></a>答离爱类为相。<a id="a-61"></a>心忧悲为事。<a id="a-62"></a>遭败为缘。<a id="a-63"></a>云何亲爱离苦者。<a id="a-64"></a>答因爱别离。<a id="a-65"></a>是诸众生忧悲内然。<a id="a-66"></a>犹如空树野火烧腹。<a id="a-67"></a>如经说。<a id="a-68"></a>若天退堕爱别离苦剧于地狱。<a id="a-69"></a>如目连宿传。<a id="a-6A"></a>复次若众生疑闻见忆念亲爱别离忧悲苦生。<a id="a-6B"></a>是故名爱别离苦。<a id="a-6C"></a>复次父母妻子所爱眷属别离因故。<a id="a-6D"></a>如并失财懊悔失心。<a id="a-6E"></a>如着鬼狂漫语啼哭闷绝战掉。<a id="a-6F"></a>如临死人。<a id="a-6G"></a>如失王位重苦所逼。<a id="a-6H"></a>如无识无知痴乱默然。<a id="a-6I"></a>如船舶破没忧悲海。<a id="a-6J"></a>故名爱别离苦。<a id="a-6K"></a>老等聚会即怨憎会。<a id="a-6L"></a>少壮等离即亲爱离。<a id="a-6M"></a>更说怨会爱离。<a id="a-6N"></a>云何非重说者。<a id="a-6O"></a>答老等聚会少壮等离。<a id="a-6P"></a>如此二苦罗汉亦有。<a id="a-6Q"></a>唯无憎会。<a id="a-6R"></a>如偈。</p>
  <p id="a6S">若一切永无　　怨憎及亲爱</p>
  <p id="a6T">无忧无染心　　是人得涅槃</p>
  <p id="a6U">以此义故不名重说。<a id="a-6V"></a>复次由老病等无分别苦。<a id="a-6W"></a>与罗汉共。<a id="a-6X"></a>如前偈说。<a id="a-6Y"></a>恶老汝可患等。<a id="a-6Z"></a>怨憎会苦及爱别离因分别起。<a id="a-6a"></a>皆属心苦。<a id="a-6b"></a>未离欲人则有此苦。<a id="a-6c"></a>复由老病等名依内苦。<a id="a-6d"></a>怨会爱离名依外苦。<a id="a-6e"></a>故非重说。<a id="a-6f"></a>何所求不得者。<a id="a-6g"></a>答远离苦与苦不会。<a id="a-6h"></a>则得欢乐与不相离。<a id="a-6i"></a>求此不得名求不得苦。<a id="a-6j"></a>复次与生中老病死等诸苦。<a id="a-6k"></a>求不相会而不能得。<a id="a-6l"></a>是生定法故。<a id="a-6m"></a>故名求不得苦。<a id="a-6n"></a>复次求与怨憎不会亲爱不离。<a id="a-6o"></a>既不能得故。<a id="a-6p"></a>名求不得苦。<a id="a-6q"></a>外曰。<a id="a-6r"></a>此苦在前。<a id="a-6s"></a>二苦已显现。<a id="a-6t"></a>何用重说。<a id="a-6u"></a>答非所爱共聚名怨憎会。<a id="a-6v"></a>是所爱分离名爱别离。<a id="a-6w"></a>今求怨不会求亲不离。<a id="a-6x"></a>翻前二种立此为苦故非重说。<a id="a-6y"></a>复次已得未舍。<a id="a-6z"></a>与所憎尘共聚。<a id="a-70"></a>名怨憎会。<a id="a-71"></a>已得未舍。<a id="a-72"></a>与所爱尘不得共聚。<a id="a-73"></a>名爱别离。<a id="a-74"></a>未得未舍。<a id="a-75"></a>是所。<a id="a-76"></a>爱尘求不能得。<a id="a-77"></a>名求不得苦。<a id="a-78"></a>由三世安立故非重说。<a id="a-79"></a>云何求不得相。<a id="a-7A"></a>云何求不得事。<a id="a-7B"></a>云何求不得缘者。<a id="a-7C"></a>答求不得者。<a id="a-7D"></a>违逆意欲为相。<a id="a-7E"></a>以忧渴为事。<a id="a-7F"></a>现无功用宿不作善为缘。<a id="a-7G"></a>云何求不得苦者。<a id="a-7H"></a>犹如如意瓶等破故。<a id="a-7I"></a>失求王位等愿。<a id="a-7J"></a>复次苦因缘故。<a id="a-7K"></a>是所求欲五尘。<a id="a-7L"></a>由不能得欲火所然。<a id="a-7M"></a>如述波伽等烧然成灰。<a id="a-7N"></a>故名求不得苦。<a id="a-7O"></a>复次三时中能生苦故。<a id="a-7P"></a>是所求利我应不得。<a id="a-7Q"></a>今不得已不得。<a id="a-7R"></a>由此生忧悲等苦故。<a id="a-7S"></a>名求不得苦。<a id="a-7T"></a>命尘即苦至得亦苦。<a id="a-7U"></a>求之不得云何为苦者。<a id="a-7V"></a>答以不定故。<a id="a-7W"></a>得者未必皆苦。<a id="a-7X"></a>何以故。<a id="a-7Y"></a>若得信根不名为苦。<a id="a-7Z"></a>复次是厌忧依止故。<a id="a-7a"></a>求不得者。<a id="a-7b"></a>能生求者厌恶忧恼心得五尘利。<a id="a-7c"></a>则不如是是乐想故。<a id="a-7d"></a>复次如少壮身老为后故。<a id="a-7e"></a>说名为苦。<a id="a-7f"></a>如是得五尘利败为后。<a id="a-7g"></a>说名为苦。<a id="a-7h"></a>如取阴为苦依止说名为苦。<a id="a-7i"></a>得五尘利说名为苦。<a id="a-7j"></a>义亦如是。<a id="a-7k"></a>以何因缘求之不得者。<a id="a-7l"></a>答因缘不具故。<a id="a-7m"></a>譬如种子若无有缘芽不得生。<a id="a-7n"></a>由宿世悭吝嫉妒邪见嗔故坏大家因。<a id="a-7o"></a>今求不得。<a id="a-7p"></a>如郁多罗比丘等宿传。<a id="a-7q"></a>因恶法故离苦受乐求不能得。<a id="a-7r"></a>譬如阿鼻地狱众生。<a id="a-7s"></a>求不得者。<a id="a-7t"></a>略说三因。<a id="a-7u"></a>一无宿世善。<a id="a-7v"></a>二自无功用。<a id="a-7w"></a>三他不爱敬。<a id="a-7x"></a>云何略说五阴为苦。<a id="a-7y"></a>答为摄初中后苦故。<a id="a-7z"></a>生为初苦。<a id="a-80"></a>死为后苦。<a id="a-81"></a>老等忧悲等名为中苦。<a id="a-82"></a>复次为摄有间苦故。<a id="a-83"></a>有间苦者。<a id="a-84"></a>如老病死等。<a id="a-85"></a>无间苦者。<a id="a-86"></a>恒随一切有分。<a id="a-87"></a>复次为摄各各自相无边众苦故。<a id="a-88"></a>故说五取阴名通相苦。<a id="a-89"></a>何以故。<a id="a-8A"></a>诸苦别类无边故。<a id="a-8B"></a>假使如来于无量劫广说苦相亦不能尽。<a id="a-8C"></a>复次生等诸苦如火。<a id="a-8D"></a>五取阴如薪。<a id="a-8E"></a>如烧然经说。<a id="a-8F"></a>复次五取阴为生等诸苦田地。<a id="a-8G"></a>何以故。<a id="a-8H"></a>取阴生苦名生取阴。<a id="a-8I"></a>变异苦名老取阴。<a id="a-8J"></a>逼恼苦名病取阴。<a id="a-8K"></a>破坏苦名死取阴。<a id="a-8L"></a>非爱聚苦名怨憎会取阴。<a id="a-8M"></a>亲离散苦名爱别离取阴。<a id="a-8N"></a>所须不遂名求不得。<a id="a-8O"></a>略义云何。<a id="a-8P"></a>答有三种。<a id="a-8Q"></a>一多二异三一处。<a id="a-8R"></a>谓三世分散种类不同。<a id="a-8S"></a>摄在一处。<a id="a-8T"></a>故名为略。<a id="a-8U"></a>复次略有二种。<a id="a-8V"></a>一义略。<a id="a-8W"></a>以一义摄多义。<a id="a-8X"></a>譬如真宝。<a id="a-8Y"></a>二名句偈略。<a id="a-8Z"></a>能摄略义。<a id="a-8a"></a>如真宝器。<a id="a-8b"></a>如是苦有多义多名。<a id="a-8c"></a>但以一义一名摄之。<a id="a-8d"></a>皆尽说名为略。<a id="a-8e"></a>问诸阴何相。<a id="a-8f"></a>阴义云何。<a id="a-8g"></a>诸阴同一行相。<a id="a-8h"></a>云何不立一阴。<a id="a-8i"></a>阴及取阴二种云何。<a id="a-8j"></a>答如是等问。<a id="a-8k"></a>五阴论思择品中已广分别。<a id="a-8l"></a>问云何说取阴名苦。<a id="a-8m"></a>不直名阴苦。<a id="a-8n"></a>答欲分别谛有四相故。<a id="a-8o"></a>说取阴为苦。<a id="a-8p"></a>若直说阴是苦。<a id="a-8q"></a>则二谛不成。<a id="a-8r"></a>何以故。<a id="a-8s"></a>明阴戒定等五阴皆成苦谛故。<a id="a-8t"></a>问取阴何义。<a id="a-8u"></a>答爱欲是取义此阴能生取。<a id="a-8v"></a>为取所生与取相应。<a id="a-8w"></a>取所随逐能有取故。<a id="a-8x"></a>故名取阴。<a id="a-8y"></a>问随观一苦则通达苦谛。<a id="a-8z"></a>何用广分别诸苦相耶。<a id="a-90"></a>答行人须广观众苦生厌离心。<a id="a-91"></a>生厌心已能观通苦得入正观为此用故应须广说。<a id="a-92"></a>复次为分别生老等苦生思择智。<a id="a-93"></a>得此智已观苦一义。<a id="a-94"></a>决无分别智。<a id="a-95"></a>因此得生此智。<a id="a-96"></a>以平等为境不劳功用。<a id="a-97"></a>自然而流无有觉观。<a id="a-98"></a>名第八智。<a id="a-99"></a>依法境生。<a id="a-9A"></a>如宝象譬。<a id="a-9B"></a>问如经中说名为乐是乐依止。<a id="a-9C"></a>云何而说取阴为苦。<a id="a-9D"></a>答如偈言。</p>
  <p id="a9E">执对治乐故　　颠倒欲故乐</p>
  <p id="a9F">经说为苦故　　正见故无乐</p>
  <p id="a9G">此义如五阴论广说。<a id="a-9H"></a>于轻品苦中及苦对治中。<a id="a-9I"></a>起于乐想实唯是苦。<a id="a-9J"></a>问此经中云何说略余经广辩色为苦。<a id="a-9K"></a>答为多闻慧人。<a id="a-9L"></a>是故略说取阴为苦。<a id="a-9M"></a>若无闻慧则为广说色取等为苦。<a id="a-9N"></a>如是为见光未见光人故广略说。<a id="a-9O"></a>问云何说取阴为苦。<a id="a-9P"></a>答苦盛逼故。<a id="a-9Q"></a>如人处七宝楼。<a id="a-9R"></a>种种严饰可爱五尘。<a id="a-9S"></a>能悦其心生大欢乐。<a id="a-9T"></a>小针所刺即生苦受。<a id="a-9U"></a>忘失前乐如碱酸味。<a id="a-9V"></a>复次苦最多故。<a id="a-9W"></a>谓老病死爱别离怨憎会求不得。<a id="a-9X"></a>忧悲苦恼觅守失苦逼害苦等。<a id="a-9Y"></a>取阴中最多乐少。<a id="a-9Z"></a>虚妄如坏井水。<a id="a-9a"></a>问略说八苦其义云何。<a id="a-9b"></a>答众苦依止故生名苦。<a id="a-9c"></a>能令变坏故老名苦。<a id="a-9d"></a>能逼困身故病名苦。<a id="a-9e"></a>能灭诸根故死名苦。<a id="a-9f"></a>非爱共聚故怨憎会名苦。<a id="a-9g"></a>可爱相远故爱别名苦。<a id="a-9h"></a>悕望不遂故求不得名苦。<a id="a-9i"></a>是众苦相故取阴名苦。<a id="a-9j"></a>譬如射堋。<a id="a-9k"></a>复次有者。<a id="a-9l"></a>是真实苦有即是生。<a id="a-9m"></a>生是何法。<a id="a-9n"></a>谓名及色。<a id="a-9o"></a>色为老病死所害。<a id="a-9p"></a>名为别离怨憎会求不得苦所害。<a id="a-9q"></a>取阴为众苦所害。<a id="a-9r"></a>复次老病死名为身苦。<a id="a-9s"></a>以无分别故。<a id="a-9t"></a>爱别离等三名为心苦。<a id="a-9u"></a>由分别起故。<a id="a-9v"></a>生及取阴是身心二苦。<a id="a-9w"></a>复次由生说行苦。<a id="a-9x"></a>由死说坏苦。<a id="a-9y"></a>所余五句说名苦苦。<a id="a-9z"></a>此三苦以取阴为因。<a id="a-A0"></a>复次取阴有起名生。<a id="a-A1"></a>六道出现故。<a id="a-A2"></a>身变熟名老。<a id="a-A3"></a>以萎悴故。<a id="a-A4"></a>身界不平等及增长名病。<a id="a-A5"></a>令相违故。<a id="a-A6"></a>命终阴坏名死。<a id="a-A7"></a>离本道故。<a id="a-A8"></a>非爱受因共聚怨憎会乖意相应故。<a id="a-A9"></a>爱受因相远名爱别离。<a id="a-AA"></a>与爱不共故。<a id="a-AB"></a>所欲不遂名求不得。<a id="a-AC"></a>如愿不成故。<a id="a-AD"></a>为一切苦种本田故。<a id="a-AE"></a>取阴名苦。<a id="a-AF"></a>诸苦自生无功用故。</p>
  <p data-pb></p>
  <h2 id="aAG">思量集谛品第四</h2>
  <p id="aAH">说苦谛已。<a id="a-AI"></a>云何次第说于集谛。<a id="a-AJ"></a>集者何义。<a id="a-AK"></a>云何自问及答。<a id="a-AL"></a>是渴爱何者。<a id="a-AM"></a>渴爱何相。<a id="a-AN"></a>何事何缘。<a id="a-AO"></a>是渴爱是言胜义。<a id="a-AP"></a>云何渴爱即集。<a id="a-AQ"></a>此言自足。<a id="a-AR"></a>说渴爱已。<a id="a-AS"></a>何用复说能感后有。<a id="a-AT"></a>能感后有其义云何。<a id="a-AU"></a>能感后有决定喜欲相。<a id="a-AV"></a>随处处爱着。<a id="a-AW"></a>云何作多种说喜欲。<a id="a-AX"></a>何义随义。<a id="a-AY"></a>云何处处爱着重言。<a id="a-AZ"></a>云何有诸别惑能作集相。<a id="a-Aa"></a>云何但说渴爱为集。<a id="a-Ab"></a>何因独说渴爱为集。<a id="a-Ac"></a>不说诸业。<a id="a-Ad"></a>若贪爱等。<a id="a-Ae"></a>亦是业烦恼集。<a id="a-Af"></a>云何说但苦集耶。<a id="a-Ag"></a>无明缘观味缘三受缘等爱。<a id="a-Ah"></a>其异云何。<a id="a-Ai"></a>已说四大触名色各为诸阴因。<a id="a-Aj"></a>复说渴爱为因。<a id="a-Ak"></a>此二说云何不相违。<a id="a-Al"></a>渴爱无明我慢业食皆为苦因。<a id="a-Am"></a>此等异相云何。<a id="a-An"></a>喜欲欲欲等其义云何。<a id="a-Ao"></a>藤林等是贪别名。<a id="a-Ap"></a>其义云何。</p>
  <p id="aAq">汝问说苦谛已。<a id="a-Ar"></a>云何次第说集者。<a id="a-As"></a>答已决心信果。<a id="a-At"></a>未识信因。<a id="a-Au"></a>令识信因故。<a id="a-Av"></a>次说集为显苦谛随属因缘。<a id="a-Aw"></a>复次为受化者迷十二缘生故。<a id="a-Ax"></a>说苦谛依因缘生。<a id="a-Ay"></a>复次苦谛犹如机关。<a id="a-Az"></a>随属因缘故。<a id="a-B0"></a>自性羸弱及无我相。<a id="a-B1"></a>复次世间贪爱坚锁之所系缚。<a id="a-B2"></a>不能出离生死牢狱故。<a id="a-B3"></a>显所缚能缚。<a id="a-B4"></a>复次有诸众生作如是计。<a id="a-B5"></a>此苦谛者。<a id="a-B6"></a>无有始终。<a id="a-B7"></a>难可除灭。<a id="a-B8"></a>由此执故不修正勤。<a id="a-B9"></a>是故佛说。<a id="a-BA"></a>苦虽无始。<a id="a-BB"></a>由因缘生故可除灭。<a id="a-BC"></a>譬如种子。<a id="a-BD"></a>故应修正勤。<a id="a-BE"></a>汝问集何义者。<a id="a-BF"></a>答平等聚生是名为集。<a id="a-BG"></a>离此三义则不成因。<a id="a-BH"></a>复次令起有本泉源能成能现。<a id="a-BI"></a>遮因缘是名集义。<a id="a-BJ"></a>汝问。<a id="a-BK"></a>云何自问及答者。<a id="a-BL"></a>有诸弟子不解怯畏定心。<a id="a-BM"></a>护此三事故。<a id="a-BN"></a>佛自答者。<a id="a-BO"></a>为破难邪因显立正因。<a id="a-BP"></a>有诸异执。<a id="a-BQ"></a>谓梵王自在及天人。<a id="a-BR"></a>时性四大空邻虚等。<a id="a-BS"></a>以为正因。<a id="a-BT"></a>为破邪执欲显正因故。<a id="a-BU"></a>佛自答。<a id="a-BV"></a>复次于十二缘生等诸经。<a id="a-BW"></a>已说多种集。<a id="a-BX"></a>有诸弟子未知此经定以何法为苦集故。<a id="a-BY"></a>佛自答。<a id="a-BZ"></a>为欲令得决定智力。<a id="a-Ba"></a>复次为覆智受化不通达略教中义。<a id="a-Bb"></a>为令开觉故佛自答。<a id="a-Bc"></a>复次为胜智受化觉观多故。<a id="a-Bd"></a>不执持令智坚固故佛自答。<a id="a-Be"></a>复次为了智受化令得决定智力故佛自答。<a id="a-Bf"></a>复次为分别智弟子令得了别。<a id="a-Bg"></a>犹如燃灯。<a id="a-Bh"></a>故佛自答。<a id="a-Bi"></a>汝问是渴爱何者。<a id="a-Bj"></a>渴爱何相何事何缘者。<a id="a-Bk"></a>答是诸众生恒观有为法功德。<a id="a-Bl"></a>依有用资粮心无厌足。<a id="a-Bm"></a>故名渴爱。<a id="a-Bn"></a>如饮碱水。<a id="a-Bo"></a>如人盛夏昼日光照热渴所逼。<a id="a-Bp"></a>周遍觅水来饮碱海。<a id="a-Bq"></a>碱海有竭此渴无尽。<a id="a-Br"></a>如是世间凡夫。<a id="a-Bs"></a>常为生死资粮爱欲焦然其心。<a id="a-Bt"></a>邪妄分别令生热渴。<a id="a-Bu"></a>一向专求五欲快乐。<a id="a-Bv"></a>眼耳身识及心忆持所受用物。<a id="a-Bw"></a>已得未得永无厌足。<a id="a-Bx"></a>故说此法名为渴爱。<a id="a-By"></a>复次不知厌足名为渴爱。<a id="a-Bz"></a>如火草薪果苏蜡等。<a id="a-C0"></a>是所烧燃。<a id="a-C1"></a>于取类中无有厌足。<a id="a-C2"></a>世间凡夫贪爱然心。<a id="a-C3"></a>于人天中上妙五尘。<a id="a-C4"></a>念念受用不知厌足。<a id="a-C5"></a>如项生王。<a id="a-C6"></a>复次渴爱类见性别异故。<a id="a-C7"></a>各为二种。<a id="a-C8"></a>类异者。<a id="a-C9"></a>于取阴中起我执我爱。<a id="a-CA"></a>是名缘内类贪。<a id="a-CB"></a>于非取类中起我所执。<a id="a-CC"></a>是资粮爱名缘外类贪。<a id="a-CD"></a>见异者。<a id="a-CE"></a>依因有见愿有胜生。<a id="a-CF"></a>是名有爱依。<a id="a-CG"></a>无有见愿乐我断名无有爱。<a id="a-CH"></a>性异者。<a id="a-CI"></a>贪爱倒起覆藏为事。<a id="a-CJ"></a>犹如云网。<a id="a-CK"></a>故名上心。<a id="a-CL"></a>贪爱随眠随逐为事。<a id="a-CM"></a>犹如蹑毒。<a id="a-CN"></a>名离心爱。<a id="a-CO"></a>复次渴爱因依缘业别异故。<a id="a-CP"></a>各为三种。<a id="a-CQ"></a>因异者。<a id="a-CR"></a>愿乐未曾得尘。<a id="a-CS"></a>是爱名求觅苦因。<a id="a-CT"></a>于已得尘心生贪着。<a id="a-CU"></a>是爱名守护苦因。<a id="a-CV"></a>于已失尘心生懊恼。<a id="a-CW"></a>此爱名忧悲内热苦因。<a id="a-CX"></a>依异者。<a id="a-CY"></a>谓众生处所受具。<a id="a-CZ"></a>众生者。<a id="a-Ca"></a>乐得未来阴。<a id="a-Cb"></a>求欲生故名依众生。<a id="a-Cc"></a>爱处所者。<a id="a-Cd"></a>乐三有道常求此处。<a id="a-Ce"></a>名依处所爱。<a id="a-Cf"></a>乐好声触色味香等尘境界。<a id="a-Cg"></a>求欲受用。<a id="a-Ch"></a>名依受具爱。<a id="a-Ci"></a>缘异者。<a id="a-Cj"></a>谓贪爱能作烦恼业苦缘。<a id="a-Ck"></a>及缘此三起。<a id="a-Cl"></a>业异者。<a id="a-Cm"></a>谓平等不平等相续渴爱。<a id="a-Cn"></a>平等爱者。<a id="a-Co"></a>依道理求觅受用。<a id="a-Cp"></a>名平等爱。<a id="a-Cq"></a>翻此名不平等爱。<a id="a-Cr"></a>相续爱者。<a id="a-Cs"></a>随眠贪爱无始相逐名相续爱。<a id="a-Ct"></a>复次渴爱取道对治资粮别异故。<a id="a-Cu"></a>各为四种。<a id="a-Cv"></a>取异者。<a id="a-Cw"></a>于欲界中欲喜迷闷渴爱贪着。<a id="a-Cx"></a>名为欲取。<a id="a-Cy"></a>于我言见戒等中渴爱着亦尔。<a id="a-Cz"></a>道对治异者。<a id="a-D0"></a>谓四圣性所对治故。<a id="a-D1"></a>资粮异者。<a id="a-D2"></a>谓饮食衣服卧具医药。<a id="a-D3"></a>复次渴爱依三受别异故为五种。<a id="a-D4"></a>于乐受中生二种爱。<a id="a-D5"></a>谓聚集爱及不相离爱。<a id="a-D6"></a>于苦受中亦生二种。<a id="a-D7"></a>谓不聚会爱及相离爱。<a id="a-D8"></a>于舍受中起无明爱。<a id="a-D9"></a>复次渴爱以事异故。<a id="a-DA"></a>离为五种。<a id="a-DB"></a>谓未得求得以愿为事。<a id="a-DC"></a>二生愿乐已求觅为事。<a id="a-DD"></a>三求觅得已增长为事。<a id="a-DE"></a>四增长已守护为事。<a id="a-DF"></a>五既守护已后时失坏忧悲为事。<a id="a-DG"></a>复次渴爱依五阴故五。<a id="a-DH"></a>依六根故六。<a id="a-DI"></a>依六根各有三受故成十八。<a id="a-DJ"></a>复次依结及离结故三十六。<a id="a-DK"></a>如是等是贪爱树随眠为根。<a id="a-DL"></a>我爱资粮受为身干。<a id="a-DM"></a>三界贪爱为其高大。<a id="a-DN"></a>六爱聚为枝。<a id="a-DO"></a>爱行为茂叶。<a id="a-DP"></a>百八爱为花。<a id="a-DQ"></a>生等为恶果。<a id="a-DR"></a>如此渴爱为苦集因。<a id="a-DS"></a>为苦生因。<a id="a-DT"></a>名为渴爱。<a id="a-DU"></a>此中应知。<a id="a-DV"></a>渴爱相者。<a id="a-DW"></a>心喜为相。<a id="a-DX"></a>事者无厌足等十一种为事。<a id="a-DY"></a>缘者观有为功德为缘汝问。<a id="a-DZ"></a>是渴爱是言胜义。<a id="a-Da"></a>云何渴爱即集此言自足者。<a id="a-Db"></a>答渴爱多种。<a id="a-Dc"></a>若能感后生乃是定集。<a id="a-Dd"></a>余则不取。<a id="a-De"></a>若不尔者。<a id="a-Df"></a>闻正法等亦应为集。<a id="a-Dg"></a>复次是渴爱能感未来。<a id="a-Dh"></a>若不能感则非所取。<a id="a-Di"></a>复次是渴爱若与喜欲相随。<a id="a-Dj"></a>则名为集。<a id="a-Dk"></a>若不尔者则非所取。<a id="a-Dl"></a>复次为欲简除似集谛法故。<a id="a-Dm"></a>言是渴爱。<a id="a-Dn"></a>复次是守为显证量。<a id="a-Do"></a>如现世苦因渴爱生证量所得。<a id="a-Dp"></a>当知去苦生不离渴爱。<a id="a-Dq"></a>如郁伽长者经说。<a id="a-Dr"></a>汝问。<a id="a-Ds"></a>说渴爱已何用复说能感后有者。<a id="a-Dt"></a>答渴爱者。<a id="a-Du"></a>此言未了故。<a id="a-Dv"></a>说能感后有显定渴爱。<a id="a-Dw"></a>若但说渴爱是集。<a id="a-Dx"></a>则阿罗汉渴爱水等亦应是集。<a id="a-Dy"></a>若有渴爱能为灭渴爱。<a id="a-Dz"></a>依止亦应成集。<a id="a-E0"></a>汝问。<a id="a-E1"></a>能感后有其义云何者。<a id="a-E2"></a>答能令识等阴着后有故。<a id="a-E3"></a>何以故。<a id="a-E4"></a>我及我所是所执处。<a id="a-E5"></a>如是渴爱能令识等执着此处。<a id="a-E6"></a>如尘着湿衣种子着湿田。<a id="a-E7"></a>复次能生未来有故。<a id="a-E8"></a>如母生子。<a id="a-E9"></a>复次能为未来生食。<a id="a-EA"></a>故如识食触。<a id="a-EB"></a>食复次能引能爱。<a id="a-EC"></a>故故说能感后。<a id="a-ED"></a>有又有往昔耆旧诸师释佛说。<a id="a-EE"></a>渴爱有四因缘。<a id="a-EF"></a>能感后有。<a id="a-EG"></a>一能使相缘。<a id="a-EH"></a>如经言。<a id="a-EI"></a>随眠贪爱未被拔除。<a id="a-EJ"></a>是苦恒生恒续犹如龙池。<a id="a-EK"></a>二能摄诸道故。<a id="a-EL"></a>如经言。<a id="a-EM"></a>比丘若于色等境界。<a id="a-EN"></a>起贪欲爱着。<a id="a-EO"></a>是识随依色住。<a id="a-EP"></a>受想行亦如是。<a id="a-EQ"></a>三能结能续。<a id="a-ER"></a>如经言。<a id="a-ES"></a>能结能缝不舍境故。<a id="a-ET"></a>令未来世三有得生。<a id="a-EU"></a>四能令受生。<a id="a-EV"></a>如经。<a id="a-EW"></a>于此四食处若有爱欲。<a id="a-EX"></a>名色即生。<a id="a-EY"></a>汝问能感后有决定喜欲相。<a id="a-EZ"></a>随处处爱着。<a id="a-Ea"></a>云何作多种说者。<a id="a-Eb"></a>答此三句皆是渴爱别名。<a id="a-Ec"></a>譬如人手名为頞悉多。<a id="a-Ed"></a>亦名柯罗。<a id="a-Ee"></a>亦名波尼。<a id="a-Ef"></a>复次果伴境界别异。<a id="a-Eg"></a>是故多说能施。<a id="a-Eh"></a>未来果故。<a id="a-Ei"></a>说能感后有。<a id="a-Ej"></a>喜欲为伴故。<a id="a-Ek"></a>说喜欲相随。<a id="a-El"></a>取种种境故。<a id="a-Em"></a>说处处爱着。<a id="a-En"></a>复次有法但感后有。<a id="a-Eo"></a>不与喜欲相随。<a id="a-Ep"></a>如随眠贪爱。<a id="a-Eq"></a>有法但与喜欲相随。<a id="a-Er"></a>不能生有。<a id="a-Es"></a>如不堕界贪。<a id="a-Et"></a>故应具说多名。<a id="a-Eu"></a>汝问。<a id="a-Ev"></a>喜欲何义者。<a id="a-Ew"></a>答喜者于有资粮中心生安乐。<a id="a-Ex"></a>说名为喜乐。<a id="a-Ey"></a>此中生欲名为喜欲。<a id="a-Ez"></a>譬如色欲。<a id="a-F0"></a>复次喜种类欲名为喜欲。<a id="a-F1"></a>譬如宝瓶。<a id="a-F2"></a>复次是乐有染名喜心著名欲。<a id="a-F3"></a>合此二种故名喜欲。<a id="a-F4"></a>譬如名色。<a id="a-F5"></a>复次喜欲更互相生。<a id="a-F6"></a>故名喜欲。<a id="a-F7"></a>如庵罗子等。<a id="a-F8"></a>汝问。<a id="a-F9"></a>相随义云何者。<a id="a-FA"></a>答共义名随。<a id="a-FB"></a>此随眠与上心为伴。<a id="a-FC"></a>能生后有。<a id="a-FD"></a>复次外爱共行故。<a id="a-FE"></a>说内爱与喜相随。<a id="a-FF"></a>譬如爱取。<a id="a-FG"></a>复次随者。<a id="a-FH"></a>得地为义。<a id="a-FI"></a>复次分别部说。<a id="a-FJ"></a>相随有四种。<a id="a-FK"></a>一境界相随。<a id="a-FL"></a>二相应相随。<a id="a-FM"></a>三间杂相随。<a id="a-FN"></a>四缘起相随。<a id="a-FO"></a>境界相。<a id="a-FP"></a>随者如经说。<a id="a-FQ"></a>若人起觉观。<a id="a-FR"></a>分别与色相随。<a id="a-FS"></a>相应相随者。<a id="a-FT"></a>如经言。<a id="a-FU"></a>此心与慈相随。<a id="a-FV"></a>间杂相随者。<a id="a-FW"></a>如经言。<a id="a-FX"></a>是人修习信根与慈相随。<a id="a-FY"></a>复次有经说。<a id="a-FZ"></a>染着憎恚相随思惟相随。<a id="a-Fa"></a>缘起相随者。<a id="a-Fb"></a>如经言。<a id="a-Fc"></a>修习正见与无放逸相随。<a id="a-Fd"></a>此论所明喜欲。<a id="a-Fe"></a>即是间杂相随。<a id="a-Ff"></a>汝问。<a id="a-Fg"></a>处处爱着重言云何者。<a id="a-Fh"></a>答于三有中爱着种种诸界。<a id="a-Fi"></a>于诸界中爱着种种生处。<a id="a-Fj"></a>于诸生处爱着种种众生聚。<a id="a-Fk"></a>于众生聚中爱着种种诸根。<a id="a-Fl"></a>于诸根中爱着种种诸尘。<a id="a-Fm"></a>于诸尘中爱着种种诸业。<a id="a-Fn"></a>复次心猴行境不定。<a id="a-Fo"></a>恒乐取尘随逐渴爱种种诸有及有资粮。<a id="a-Fp"></a>由随摄舍处处爱着。<a id="a-Fq"></a>复次观着求处行不定故。<a id="a-Fr"></a>如偷稻牛。<a id="a-Fs"></a>复次弃取余尘亦不离欲。<a id="a-Ft"></a>譬如五囚人母欲说处处爱着。<a id="a-Fu"></a>汝问。<a id="a-Fv"></a>有诸别惑能作集相云何但说渴爱为集者。<a id="a-Fw"></a>答为最胜故。<a id="a-Fx"></a>若渴爱王所至之处。<a id="a-Fy"></a>一切惑众皆同聚集。<a id="a-Fz"></a>复次由渴爱摄故。<a id="a-G0"></a>若渴爱不令余惑啖味。<a id="a-G1"></a>余惑则灭。<a id="a-G2"></a>若诸惑不起。<a id="a-G3"></a>贪爱亦不起。<a id="a-G4"></a>何以故。<a id="a-G5"></a>无分别依故。<a id="a-G6"></a>复次设无余惑。<a id="a-G7"></a>但有贪爱生死亦起。<a id="a-G8"></a>如手抟湿沙。<a id="a-G9"></a>复次难分别故。<a id="a-GA"></a>由此渴爱亦入善法。<a id="a-GB"></a>但观口故如内怨家。<a id="a-GC"></a>复次至门不入故。<a id="a-GD"></a>如阿那舍至涅槃门。<a id="a-GE"></a>由贪爱故不能得入成上流人。<a id="a-GF"></a>问无明亦胜。<a id="a-GG"></a>何故不立。<a id="a-GH"></a>答不然。<a id="a-GI"></a>无明盲人由渴爱故堕阴坑苦。<a id="a-GJ"></a>譬如盲象。<a id="a-GK"></a>求欲后生。<a id="a-GL"></a>故受来报不由无明。<a id="a-GM"></a>譬如生盲入诸门。<a id="a-GN"></a>以是义故。<a id="a-GO"></a>故说渴爱为集。<a id="a-GP"></a>汝问何因独说渴爱为集不说诸业者。<a id="a-GQ"></a>答烦恼胜故。<a id="a-GR"></a>何以故。<a id="a-GS"></a>贪爱等是实生因。<a id="a-GT"></a>业不如此。<a id="a-GU"></a>云何知耶。<a id="a-GV"></a>业虽具在。<a id="a-GW"></a>为贪爱尽故。<a id="a-GX"></a>诸阿罗汉无复后生。<a id="a-GY"></a>前来已说有真似集。<a id="a-GZ"></a>贪爱等能为有因故。<a id="a-Ga"></a>是实集谛业为引有因故。<a id="a-Gb"></a>说为相似集。<a id="a-Gc"></a>复次贪等由道所灭。<a id="a-Gd"></a>业则不尔。<a id="a-Ge"></a>何以故。<a id="a-Gf"></a>诸佛等究竟修道已。<a id="a-Gg"></a>犹闻有残业在。<a id="a-Gh"></a>复次业不堕界故。<a id="a-Gi"></a>不名真集。<a id="a-Gj"></a>汝问。<a id="a-Gk"></a>若贪爱等亦是业烦恼集。<a id="a-Gl"></a>云何说但为苦集者。<a id="a-Gm"></a>答有如是义。<a id="a-Gn"></a>此中为立四谛故说为苦集。<a id="a-Go"></a>何以故。<a id="a-Gp"></a>于圣谛中简择真实因故。<a id="a-Gq"></a>说渴爱等为苦谛集。<a id="a-Gr"></a>复次有及生阴渴爱为集。<a id="a-Gs"></a>是渴爱于现世中与生等诸缘。<a id="a-Gt"></a>共作烦恼业集。<a id="a-Gu"></a>不如渴爱独为苦集故。<a id="a-Gv"></a>但说渴爱为苦谛集。<a id="a-Gw"></a>复次定以随眠渴爱为苦谛集。<a id="a-Gx"></a>为显此义。<a id="a-Gy"></a>佛说偈言。</p>
  <p id="aGz">如树根未拔　　虽断犹更生</p>
  <p id="aH0">随眠爱未除　　苦体恒相续</p>
  <p id="aH1">约缘内渴爱。<a id="a-H2"></a>说缘爱起取。<a id="a-H3"></a>约缘外渴爱。<a id="a-H4"></a>说缘取起求觅业。<a id="a-H5"></a>汝问。<a id="a-H6"></a>无明缘观味缘三受缘等爱其异云何者。<a id="a-H7"></a>答经说无明为爱。<a id="a-H8"></a>缘此爱为烦恼缘起。<a id="a-H9"></a>经说观味亲境起常邪等见。<a id="a-HA"></a>因此起爱。<a id="a-HB"></a>是爱为业缘起。<a id="a-HC"></a>经说由贪爱故得三种受。<a id="a-HD"></a>是爱为受缘起。<a id="a-HE"></a>复次一切烦恼无明为缘。<a id="a-HF"></a>此贪爱缘无明起故。<a id="a-HG"></a>说缘无明爱。<a id="a-HH"></a>一切诸见为诸业缘。<a id="a-HI"></a>缘此诸见起贪爱。<a id="a-HJ"></a>此爱名业缘爱。<a id="a-HK"></a>一切诸苦三受为体。<a id="a-HL"></a>缘此起爱名苦缘爱。<a id="a-HM"></a>复次不信了为因。<a id="a-HN"></a>名缘无明爱。<a id="a-HO"></a>观有为法乐常等味邪智为因。<a id="a-HP"></a>名缘观味爱。<a id="a-HQ"></a>余类为因名缘爱爱。<a id="a-HR"></a>此爱为缘起。<a id="a-HS"></a>及界有三。<a id="a-HT"></a>由境界有六。<a id="a-HU"></a>汝问。<a id="a-HV"></a>已说四大触名色名为诸阴因。<a id="a-HW"></a>复说渴爱为因。<a id="a-HX"></a>此二说云何不相违者。<a id="a-HY"></a>答为显有因故说渴爱有已。<a id="a-HZ"></a>为显等分因故说四大。<a id="a-Ha"></a>为显种种因。<a id="a-Hb"></a>故说于触为触不一故受有三。<a id="a-Hc"></a>为坚信因故说名色。<a id="a-Hd"></a>如大缘生经说。<a id="a-He"></a>阿难。<a id="a-Hf"></a>若识不托母胎。<a id="a-Hg"></a>是迦罗啰。<a id="a-Hh"></a>得结实不。<a id="a-Hi"></a>不得世尊。<a id="a-Hj"></a>阿难。<a id="a-Hk"></a>若无迦罗啰。<a id="a-Hl"></a>是识能托胎不。<a id="a-Hm"></a>不能世尊。<a id="a-Hn"></a>由此二法更互相持故得坚住。<a id="a-Ho"></a>复次无始时因名渴爱。<a id="a-Hp"></a>一期因。<a id="a-Hq"></a>谓四大刹那因。<a id="a-Hr"></a>谓触及名色具二因。<a id="a-Hs"></a>谓宿世因及现功用因。<a id="a-Ht"></a>复次五阴宿世因。<a id="a-Hu"></a>谓渴爱于受生中四大为初因。<a id="a-Hv"></a>如迦罗啰为頞浮陀等因。<a id="a-Hw"></a>俱起因名触。<a id="a-Hx"></a>先时及俱起因名为色。<a id="a-Hy"></a>汝问。<a id="a-Hz"></a>渴爱无明我慢业食皆为苦因。<a id="a-I0"></a>此等异相云何。<a id="a-I1"></a>答渴爱为无别异因。<a id="a-I2"></a>业为别异因。<a id="a-I3"></a>食为引持苦因。<a id="a-I4"></a>无明及我慢为一切因。<a id="a-I5"></a>复次渴爱能为有因。<a id="a-I6"></a>业为道因。<a id="a-I7"></a>食为平等因。<a id="a-I8"></a>无明及我慢为更互因。<a id="a-I9"></a>复次渴爱为苦真正因。<a id="a-IA"></a>是苦根本故。<a id="a-IB"></a>所余因为资粮。<a id="a-IC"></a>集助贪爱故。<a id="a-ID"></a>汝问。<a id="a-IE"></a>喜欲欲等其义云何。<a id="a-IF"></a>答尘已到故心生欢喜。<a id="a-IG"></a>由喜生爱故名喜欲。<a id="a-IH"></a>求未得尘名欲。<a id="a-II"></a>因此生爱名为欲欲。<a id="a-IJ"></a>汝问。<a id="a-IK"></a>藤林等是贪别名。<a id="a-IL"></a>其义云何。<a id="a-IM"></a>答欲尘为境界。<a id="a-IN"></a>能染于心故。<a id="a-IO"></a>说欲染贪着四定及果是名色欲。<a id="a-IP"></a>贪着三摩跋提及果。<a id="a-IQ"></a>是名有欲。<a id="a-IR"></a>能障涅槃行。<a id="a-IS"></a>说名为刺。<a id="a-IT"></a>能烧热心说名欲火。<a id="a-IU"></a>能垢污心说名欲尘。<a id="a-IV"></a>能令心浊说名欲垢。<a id="a-IW"></a>能缠绕心说名欲辫。<a id="a-IX"></a>无思计故说名欲缚。<a id="a-IY"></a>令痴迷故说名欲闷。<a id="a-IZ"></a>心沉名欲着。<a id="a-Ia"></a>随有行故说名随流。<a id="a-Ib"></a>常悕望故说名无厌。<a id="a-Ic"></a>得无饱足故说名为贪。<a id="a-Id"></a>障出离故说名为盖。<a id="a-Ie"></a>能覆藏故说名烦恼。<a id="a-If"></a>令不离有故说名为结。<a id="a-Ig"></a>不正思惟所触恼故。<a id="a-Ih"></a>说名为锥。<a id="a-Ii"></a>能萦朿刺故说名为藤。<a id="a-Ij"></a>向上转增故说名大。<a id="a-Ik"></a>欲周普界道丛根尘胜乐等故说名为遍。<a id="a-Il"></a>着种种尘起种种着。<a id="a-Im"></a>说名爱着。<a id="a-In"></a>于生死资粮未得及得心生欢喜。<a id="a-Io"></a>说名喜欲无厌。<a id="a-Ip"></a>积聚欲尘利养名为渴爱。<a id="a-Iq"></a>如是方便轮回送引不离生死。<a id="a-Ir"></a>说名欲将。<a id="a-Is"></a>游烦恼水结爱行绳。<a id="a-It"></a>说名欲网。<a id="a-Iu"></a>从上下流入生死海。<a id="a-Iv"></a>说名爱河。<a id="a-Iw"></a>譬如变异渴病所逼入尘海。<a id="a-Ix"></a>由此无有饱足故名渴。<a id="a-Iy"></a>如海吞流。<a id="a-Iz"></a>如火烧薪等。<a id="a-J0"></a>此惑无满。<a id="a-J1"></a>说名无休。<a id="a-J2"></a>能结死生前后无间。<a id="a-J3"></a>故名为缝。<a id="a-J4"></a>此渴爱在。<a id="a-J5"></a>能令生死相续不断。<a id="a-J6"></a>或由自由他能受六道生死故。<a id="a-J7"></a>于余惑中说名为集。<a id="a-J8"></a>具如大有品中广说。<a id="a-J9"></a>此品解贪爱有十一种应知。<a id="a-JA"></a>一名。<a id="a-JB"></a>二义。<a id="a-JC"></a>三体。<a id="a-JD"></a>四用。<a id="a-JE"></a>五因。<a id="a-JF"></a>六对治。<a id="a-JG"></a>七净。<a id="a-JH"></a>八不净。<a id="a-JI"></a>九生次第。<a id="a-JJ"></a>十立难。<a id="a-JK"></a>十一救义。<a id="a-JL"></a>若行人识此起观。<a id="a-JM"></a>自行教他不迷道理。<a id="a-JN"></a>故说此义。</p>
 </body>
</html>