<!doctype html>
<html id="z3IBW2O19s" data-ver="950">
 <head>
  <meta charset="utf-8">
  <meta author="诃梨跋摩">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">成实论卷第十七</h1>
  <h2 id="a2">苦想品第一百七十四</h2>
  <p id="a3">若法侵恼是名为苦。<a id="a-4"></a>是苦三种。<a id="a-5"></a>苦苦坏苦行苦。<a id="a-6"></a>现在实苦。<a id="a-7"></a>谓刀杖等。<a id="a-8"></a>是名苦苦。<a id="a-9"></a>若爱别离时所有苦生。<a id="a-A"></a>谓妻子等。<a id="a-B"></a>是名坏苦。<a id="a-C"></a>若得空无我心。<a id="a-D"></a>知有为法皆能侵恼。<a id="a-E"></a>是名行苦。<a id="a-F"></a>随此苦心名为苦想。<a id="a-G"></a>问曰。<a id="a-H"></a>若修苦想得何等利。<a id="a-I"></a>答曰。<a id="a-J"></a>是苦想有厌离果。<a id="a-K"></a>所以者何。<a id="a-L"></a>修苦想者无依贪喜。<a id="a-M"></a>无此喜故则无有爱。<a id="a-N"></a>又行者若能知法是苦则不受诸行。<a id="a-O"></a>若法虽无常无我不能生苦。<a id="a-P"></a>则终不舍。<a id="a-Q"></a>以苦故舍。<a id="a-R"></a>以舍苦故于苦得脱。<a id="a-S"></a>又一切众生最所怖畏。<a id="a-T"></a>所谓是苦。<a id="a-U"></a>若少壮老年贤愚贵贱知此苦相。<a id="a-V"></a>皆生厌离。<a id="a-W"></a>一切行人于泥洹中能生安隐寂灭心者。<a id="a-X"></a>皆于生死生苦想故。<a id="a-Y"></a>何以知之。<a id="a-Z"></a>若众生为欲界系苦所恼。<a id="a-a"></a>则于初禅生寂灭想。<a id="a-b"></a>如是展转乃至有顶苦之所恼。<a id="a-c"></a>则于泥洹生寂灭想。<a id="a-d"></a>又生死中所有过咎。<a id="a-e"></a>谓苦是也。<a id="a-f"></a>如经中说。<a id="a-g"></a>色中过者。<a id="a-h"></a>谓色无常坏败苦相。<a id="a-i"></a>又以无明故贪着此苦。<a id="a-j"></a>何以知之。<a id="a-k"></a>众生于真苦中生乐想故。<a id="a-l"></a>深生苦想。<a id="a-m"></a>则得厌离。<a id="a-n"></a>是故佛言。<a id="a-o"></a>我为能觉苦者说苦谛。<a id="a-p"></a>此中佛因世谛示如是义。<a id="a-q"></a>随一切天人世间生乐想处。<a id="a-r"></a>我诸弟子于中生苦想。<a id="a-s"></a>生苦想已则能厌离。<a id="a-t"></a>又极愚痴处。<a id="a-u"></a>谓于苦中而生乐想。<a id="a-v"></a>以此想故。<a id="a-w"></a>一切众生往来生死。<a id="a-x"></a>心识恼乱。<a id="a-y"></a>若得苦想则得解脱。<a id="a-z"></a>又以四食能致后身。<a id="a-10"></a>以此苦想能断诸食。<a id="a-11"></a>如子肉食。<a id="a-12"></a>如无皮牛食。<a id="a-13"></a>如火聚食。<a id="a-14"></a>如百槊刺食。<a id="a-15"></a>如是说四食中皆是苦义。<a id="a-16"></a>以此苦想能断诸食。<a id="a-17"></a>又修苦想者意不乐住四识处中皆见苦故。<a id="a-18"></a>如痴蛾投火以乐想故。<a id="a-19"></a>智者知火能烧则能远离。<a id="a-1A"></a>凡夫亦尔。<a id="a-1B"></a>无明痴故投后身火。<a id="a-1C"></a>智者以苦想故能得解脱。<a id="a-1D"></a>又一切三界皆是苦苦因缘。<a id="a-1E"></a>于中苦受是苦能生苦受。<a id="a-1F"></a>是苦因缘。<a id="a-1G"></a>虽不即苦久必能生。<a id="a-1H"></a>是故当观世间一切皆苦。<a id="a-1I"></a>生厌离心。<a id="a-1J"></a>不受诸法。<a id="a-1K"></a>则得解脱。</p>
  <p data-pb></p>
  <h2 id="a1L">无我想品第一百七十五</h2>
  <p id="a1M">者见一切法皆破坏相。<a id="a-1N"></a>若着色为我。<a id="a-1O"></a>是色败坏知是败坏相故。<a id="a-1P"></a>则离我心。<a id="a-1Q"></a>受等亦尔。<a id="a-1R"></a>如人为山水所漂有所揽捉皆断脱失。<a id="a-1S"></a>行者亦尔。<a id="a-1T"></a>所计为我见此物坏则知无我。<a id="a-1U"></a>是故于无我中修无我想。<a id="a-1V"></a>问曰。<a id="a-1W"></a>修无我想得何等利。<a id="a-1X"></a>答曰。<a id="a-1Y"></a>修无我想者能具苦想。<a id="a-1Z"></a>凡夫以我想故。<a id="a-1a"></a>于实苦中不能见苦。<a id="a-1b"></a>以无我想故。<a id="a-1c"></a>于少苦中尚觉其恼。<a id="a-1d"></a>又于无我想故能行舍心。<a id="a-1e"></a>所以者何。<a id="a-1f"></a>以我想故畏我永失。<a id="a-1g"></a>若能实知但失于苦。<a id="a-1h"></a>无我可失则能行舍。<a id="a-1i"></a>又以无我想能得常乐。<a id="a-1j"></a>所以者何。<a id="a-1k"></a>一切无常。<a id="a-1l"></a>是中若生我我所心。<a id="a-1m"></a>则谓我当无。<a id="a-1n"></a>我所亦无。<a id="a-1o"></a>则常有苦。<a id="a-1p"></a>若作是念。<a id="a-1q"></a>无我我所。<a id="a-1r"></a>诸法坏时则不生苦。<a id="a-1s"></a>又行者以无我想故心得清净。<a id="a-1t"></a>所以者何。<a id="a-1u"></a>一切烦恼皆从我见生。<a id="a-1v"></a>以此事益我故生贪欲。<a id="a-1w"></a>此事损我故生嗔恚。<a id="a-1x"></a>以此是我即生憍慢。<a id="a-1y"></a>我命终后当作不作即生见疑。<a id="a-1z"></a>如是皆以我故起诸烦恼。<a id="a-20"></a>以无我想故诸烦恼断。<a id="a-21"></a>烦恼断故心得清净。<a id="a-22"></a>心清净故能等金石栴檀刀斧称赞毁骂。<a id="a-23"></a>心离憎爱安隐寂灭。<a id="a-24"></a>故知无我想者心得清净。<a id="a-25"></a>又除无我想更无余道能得解脱。<a id="a-26"></a>所以者何。<a id="a-27"></a>说有我者若知无我无我所有。<a id="a-28"></a>能生如是决定心时。<a id="a-29"></a>即得解脱。<a id="a-2A"></a>问曰不然。<a id="a-2B"></a>或以无我想更生贪心。<a id="a-2C"></a>如贪女色皆以非我亲故随以非我能集罪福。<a id="a-2D"></a>所以者何。<a id="a-2E"></a>自损益身则无罪福。<a id="a-2F"></a>答曰。<a id="a-2G"></a>有我心者能生贪欲。<a id="a-2H"></a>于自身中生男子相。<a id="a-2I"></a>于他身中生女人相。<a id="a-2J"></a>然后贪着。<a id="a-2K"></a>又贪着之起。<a id="a-2L"></a>皆由假名。<a id="a-2M"></a>彼相即是假名。<a id="a-2N"></a>故非无我而生贪心。<a id="a-2O"></a>又无我心者不集诸业。<a id="a-2P"></a>如阿罗汉断我想故诸业不集。<a id="a-2Q"></a>此无我想能断一切烦恼及业。<a id="a-2R"></a>故应修习。</p>
  <p data-pb></p>
  <h2 id="a2S">食厌想品第一百七十六</h2>
  <p id="a2T">切苦生皆由贪食。<a id="a-2U"></a>亦以食故助发淫欲。<a id="a-2V"></a>于欲界中所有诸苦皆因饮食淫欲故生。<a id="a-2W"></a>断食贪故应修厌想。<a id="a-2X"></a>又如劫初众生。<a id="a-2Y"></a>从天上来化生此间。<a id="a-2Z"></a>身有光明飞行自在。<a id="a-2a"></a>始食地味。<a id="a-2b"></a>食之多者即失威光。<a id="a-2c"></a>如是渐渐有老病死。<a id="a-2d"></a>至今百岁多诸苦恼。<a id="a-2e"></a>皆由贪着食故失此等利。<a id="a-2f"></a>是故应正观食。<a id="a-2g"></a>又贪着饮食故生淫欲。<a id="a-2h"></a>从淫欲故生余烦恼。<a id="a-2i"></a>从余烦恼造不善业。<a id="a-2j"></a>从不善业增三恶趣。<a id="a-2k"></a>损天人众。<a id="a-2l"></a>是故一切衰恼皆由贪食。<a id="a-2m"></a>又老病死相皆由饮食。<a id="a-2n"></a>又食是深贪着处。<a id="a-2o"></a>淫欲虽重不能恼人。<a id="a-2p"></a>如为食者。<a id="a-2q"></a>若少壮老年在家出家。<a id="a-2r"></a>无不为食之所恼也。<a id="a-2s"></a>又应食此食而心不着。<a id="a-2t"></a>未离欲者是最为难。<a id="a-2u"></a>如受刀法如服毒药如养毒蛇。<a id="a-2v"></a>是故佛说。<a id="a-2w"></a>当修习心。<a id="a-2x"></a>以此而食不为贪食苦之所恼。<a id="a-2y"></a>有诸外道行断食法。<a id="a-2z"></a>是故佛言。<a id="a-30"></a>此食不以断故得离。<a id="a-31"></a>当思而食。<a id="a-32"></a>若但断食烦恼不尽则唐死无益。<a id="a-33"></a>是故佛说。<a id="a-34"></a>于此食中应生厌离想。<a id="a-35"></a>则无上过。<a id="a-36"></a>问曰。<a id="a-37"></a>云何于食应生厌想。<a id="a-38"></a>答曰。<a id="a-39"></a>此食体性不净极上味食果皆不净。<a id="a-3A"></a>是故应厌。<a id="a-3B"></a>又如净洁香美饮食不即净时能利益身。<a id="a-3C"></a>以齿咀嚼涎唾浸渍状如呕吐。<a id="a-3D"></a>堕生藏中能利益身。<a id="a-3E"></a>故知不净。<a id="a-3F"></a>又此饮食不知故乐。<a id="a-3G"></a>若人虽得美食还吐出已更不能食。<a id="a-3H"></a>当知以不知力故以之为美。<a id="a-3I"></a>又以饮食因缘受田作役使积聚守护如是等苦。<a id="a-3J"></a>由此因缘起无量罪。<a id="a-3K"></a>又所有不净皆因饮食。<a id="a-3L"></a>若无饮食何由而有皮骨血肉及粪秽等诸不净物。<a id="a-3M"></a>又所有恶道诸厕虫等。<a id="a-3N"></a>皆以贪着香味故生其中。<a id="a-3O"></a>如业品中说。<a id="a-3P"></a>渴死众生生为水虫。<a id="a-3Q"></a>愦闹处死则生鸟中。<a id="a-3R"></a>贪淫欲死生胞胎中。<a id="a-3S"></a>如是等。<a id="a-3T"></a>又若离此食得大乐。<a id="a-3U"></a>如生色界及泥洹中。<a id="a-3V"></a>又随以食故有稼穑等苦。<a id="a-3W"></a>如是观食不净苦。<a id="a-3X"></a>故应修厌想。</p>
  <p data-pb></p>
  <h2 id="a3Y">一切世间不可乐想品第一百七十七</h2>
  <p id="a3Z">者见诸世间一切皆苦心无所乐。<a id="a-3a"></a>又此行者修离喜定。<a id="a-3b"></a>如无常想苦想无我想食厌想死想等。<a id="a-3c"></a>则心不乐一切世间。<a id="a-3d"></a>又此人见所爱者则增贪欲。<a id="a-3e"></a>见所恶者则增嗔恚。<a id="a-3f"></a>故俱不乐。<a id="a-3g"></a>又见富贵人有守护等苦。<a id="a-3h"></a>见贫穷人有短乏苦。<a id="a-3i"></a>又见好处者将堕恶处。<a id="a-3j"></a>见恶处者现受诸苦。<a id="a-3k"></a>又现在富贵知必将堕。<a id="a-3l"></a>亦是贪等烦恼住处。<a id="a-3m"></a>现在贫穷知无因缘可以得出。<a id="a-3n"></a>故不贪乐一切世间。<a id="a-3o"></a>又少有众生得生好处。<a id="a-3p"></a>多坠恶道。<a id="a-3q"></a>如经中说。<a id="a-3r"></a>少生好处多生恶处。<a id="a-3s"></a>见此过已但求泥洹。<a id="a-3t"></a>又此人见贪等过。<a id="a-3u"></a>烦恼常随众生如怨伺人得便便杀。<a id="a-3v"></a>此怨贼中云何可乐。<a id="a-3w"></a>又见从烦恼生不善业。<a id="a-3x"></a>常追随逐不善业果终不可脱。<a id="a-3y"></a>如经中说。<a id="a-3z"></a>若汝作恶业。<a id="a-40"></a>今作已作当作。<a id="a-41"></a>乃至飞空中。<a id="a-42"></a>终不能得解脱。<a id="a-43"></a>是故不乐。<a id="a-44"></a>又生等八苦尚随福人。<a id="a-45"></a>况无福者。<a id="a-46"></a>如是云何当乐世间。<a id="a-47"></a>又如毒蛇箧五拔刀贼空聚落贼。<a id="a-48"></a>此岸诸苦常随众生。<a id="a-49"></a>云何可乐。<a id="a-4A"></a>又如碱辛爱河所漂。<a id="a-4B"></a>五欲毒刺无明黑闇火坑中苦。<a id="a-4C"></a>常随众生。<a id="a-4D"></a>云何当乐。<a id="a-4E"></a>又行者知安隐乐少衰恼苦多。<a id="a-4F"></a>所以者何。<a id="a-4G"></a>见诸世间吉日嘉会华林敷荣果实繁茂国土安乐无得久者。<a id="a-4H"></a>欢乐者少受苦者多。<a id="a-4I"></a>是故不乐一切世间。<a id="a-4J"></a>问曰。<a id="a-4K"></a>修习此想得何等利。<a id="a-4L"></a>答曰。<a id="a-4M"></a>能于世间种种相中。<a id="a-4N"></a>心不贪着。<a id="a-4O"></a>又修此想故速得解脱。<a id="a-4P"></a>于生死中不复久住。<a id="a-4Q"></a>又此行者得利智慧。<a id="a-4R"></a>常习一切过患相故。<a id="a-4S"></a>又此人心不生烦恼。<a id="a-4T"></a>若生速灭。<a id="a-4U"></a>如一渧水堕热铁上。<a id="a-4V"></a>行者以不乐世间故能深乐寂灭。<a id="a-4W"></a>若不厌世间。<a id="a-4X"></a>则于寂灭不能深乐。<a id="a-4Y"></a>是故应习一切世间不可乐想。</p>
  <p data-pb></p>
  <h2 id="a4Z">不净想品第一百七十八</h2>
  <p id="a4a">曰。<a id="a-4b"></a>云何修不净想。<a id="a-4c"></a>答曰。<a id="a-4d"></a>行者见身种子不净。<a id="a-4e"></a>谓从父母不净道生赤白和合。<a id="a-4f"></a>又此身为不净所成。<a id="a-4g"></a>谓烂坏饮食汁流润渍。<a id="a-4h"></a>又生处不净。<a id="a-4i"></a>谓母胎中不净充满。<a id="a-4j"></a>又粪秽等诸不净物合而为身。<a id="a-4k"></a>于九孔中常流不净。<a id="a-4l"></a>又身所置处。<a id="a-4m"></a>是处即为不吉不净。<a id="a-4n"></a>又饮食衣服来着人身。<a id="a-4o"></a>皆为不净。<a id="a-4p"></a>为他所恶。<a id="a-4q"></a>又为此身物皆是不净。<a id="a-4r"></a>如澡浴水若澡槃等。<a id="a-4s"></a>又从身所出爪发垢腻及涕唾等。<a id="a-4t"></a>皆是不净。<a id="a-4u"></a>又见死尸以为不净。<a id="a-4v"></a>此身死时更有何异。<a id="a-4w"></a>当知本来常是不净。<a id="a-4x"></a>生时但以我心覆故。<a id="a-4y"></a>谓之为净。<a id="a-4z"></a>又触死人者名为不净。<a id="a-50"></a>而发爪等常是死物。<a id="a-51"></a>无量死虫亦常触身。<a id="a-52"></a>故知此身本来不净。<a id="a-53"></a>又不净虱及蝇蚋等。<a id="a-54"></a>诸不净虫常来触身。<a id="a-55"></a>故知不净。<a id="a-56"></a>又此身如厕不净常满。<a id="a-57"></a>因是厕中生千种虫。<a id="a-58"></a>此身亦尔。<a id="a-59"></a>又此身如冢。<a id="a-5A"></a>所以者何。<a id="a-5B"></a>以死尸处故名为冢。<a id="a-5C"></a>此身亦多死虫在其中住。<a id="a-5D"></a>又此身能造不净。<a id="a-5E"></a>若净处好华衣服璎珞等由此身故皆为不净。<a id="a-5F"></a>又诸婆罗门于死家产家不从受食。<a id="a-5G"></a>以不净故。<a id="a-5H"></a>而此身中千万种虫常生常死。<a id="a-5I"></a>则无可从受饮食者。<a id="a-5J"></a>故知不净。<a id="a-5K"></a>又世间中狱为不净。<a id="a-5L"></a>此身即是千种虫狱。<a id="a-5M"></a>故名不净。<a id="a-5N"></a>又此身常须澡浴。<a id="a-5O"></a>若是净者何须澡浴耶。<a id="a-5P"></a>又以妙好华香璎珞庄严此身。<a id="a-5Q"></a>当知此身体性不净。<a id="a-5R"></a>假外净物以为庄严。<a id="a-5S"></a>又此人身最为不净。<a id="a-5T"></a>以余众生皮毛爪齿筋骨肌肉。<a id="a-5U"></a>或有任用于人身中。<a id="a-5V"></a>无一可取。<a id="a-5W"></a>以最不净故。<a id="a-5X"></a>又如忧钵罗钵头摩诸莲花等从不净中生。<a id="a-5Y"></a>故名不净。<a id="a-5Z"></a>是身不尔。<a id="a-5a"></a>不以余物故令不净。<a id="a-5b"></a>性是不净。<a id="a-5c"></a>又此身若净。<a id="a-5d"></a>则不应以衣裳覆蔽。<a id="a-5e"></a>如人以衣覆屎尿聚欺诳他人。<a id="a-5f"></a>女人如是以服饰覆身诳惑男子。<a id="a-5g"></a>男子亦尔。<a id="a-5h"></a>当知不净。<a id="a-5i"></a>又周遍此身常出不净。<a id="a-5j"></a>谓九孔不净门。<a id="a-5k"></a>及诸毛孔无一净者。<a id="a-5l"></a>故知不净。<a id="a-5m"></a>问曰。<a id="a-5n"></a>修不净想为得何利。<a id="a-5o"></a>答曰。<a id="a-5p"></a>以取男女净想。<a id="a-5q"></a>故起贪欲。<a id="a-5r"></a>从此贪欲开诸罪门。<a id="a-5s"></a>修不净想则能制伏贪欲。<a id="a-5t"></a>所以者何。<a id="a-5u"></a>此身皆是臭秽不净。<a id="a-5v"></a>但薄皮覆故不可知。<a id="a-5w"></a>似如以衣覆不净聚。<a id="a-5x"></a>好净洁者则应远离。<a id="a-5y"></a>又此行者以青瘀等想坏一切身。<a id="a-5z"></a>以坏身故不生贪欲。<a id="a-60"></a>又亦现见青瘀等色。<a id="a-61"></a>问曰。<a id="a-62"></a>若实未青何故见青。<a id="a-63"></a>答曰。<a id="a-64"></a>行者以信解力取此青相。<a id="a-65"></a>见一切色皆为青瘀。<a id="a-66"></a>问曰。<a id="a-67"></a>此观云何非是颠倒。<a id="a-68"></a>答曰。<a id="a-69"></a>此身有青瘀分。<a id="a-6A"></a>如经中说。<a id="a-6B"></a>木中有净性。<a id="a-6C"></a>又常修习青瘀相。<a id="a-6D"></a>故能胜余色。<a id="a-6E"></a>如青珠光能映白色。<a id="a-6F"></a>如是久习青瘀等相。<a id="a-6G"></a>则不净具足。<a id="a-6H"></a>不净具足则不起淫欲。<a id="a-6I"></a>不起淫欲则诸罪门闭随顺泥洹。<a id="a-6J"></a>修不净想获如是利。</p>
  <h2 id="a6K">死想品第一百七十九</h2>
  <p id="a6L">行者以死想于寿命中心不决定。<a id="a-6M"></a>故应修习。<a id="a-6N"></a>又此人常深乐善法。<a id="a-6O"></a>除断不善。<a id="a-6P"></a>所以者何。<a id="a-6Q"></a>众生多以忘死故起不善业。<a id="a-6R"></a>若忆念死则能除断。<a id="a-6S"></a>又常念死故。<a id="a-6T"></a>于父母兄弟姊妹亲里知识等中贪爱则薄。<a id="a-6U"></a>又修习死想则为自利。<a id="a-6V"></a>谓能一心集诸善法。<a id="a-6W"></a>世间众生多乐他利自舍己利。<a id="a-6X"></a>又此人能速得解脱。<a id="a-6Y"></a>所以者何。<a id="a-6Z"></a>随往来世间常有此死。<a id="a-6a"></a>是人厌死故求解脱。<a id="a-6b"></a>问曰。<a id="a-6c"></a>应云何修死想。<a id="a-6d"></a>答曰。<a id="a-6e"></a>先总说一切无常。<a id="a-6f"></a>今但观身无常。<a id="a-6g"></a>阴相续断名曰死。<a id="a-6h"></a>想此身无常甚于外物。<a id="a-6i"></a>犹如坏瓶无坚牢相。<a id="a-6j"></a>行者观身又过于此。<a id="a-6k"></a>所以者何。<a id="a-6l"></a>此坏瓶。<a id="a-6m"></a>若加防护或可久住。<a id="a-6n"></a>此身极久不过百岁。<a id="a-6o"></a>以无牢故。<a id="a-6p"></a>当念死想。<a id="a-6q"></a>又此身多违害法。<a id="a-6r"></a>谓刀杖锋刃怨贼坑岸。<a id="a-6s"></a>饮食不消。<a id="a-6t"></a>冷热风病。<a id="a-6u"></a>取要观之。<a id="a-6v"></a>一切众生非众生物。<a id="a-6w"></a>皆是违害身法。<a id="a-6x"></a>是故应修死想。<a id="a-6y"></a>又行者见身。<a id="a-6z"></a>于念念中常是坏相。<a id="a-70"></a>无一念可保。<a id="a-71"></a>故修死想。<a id="a-72"></a>又行者现见少壮老年有病无病。<a id="a-73"></a>无有能却死者。<a id="a-74"></a>自念己身亦当如是。<a id="a-75"></a>故修死想。<a id="a-76"></a>又行者见有不定报业。<a id="a-77"></a>非一切业尽受百岁。<a id="a-78"></a>业不定故死亦不定。<a id="a-79"></a>故应念死。<a id="a-7A"></a>又无始生死中有无量业有业能妨余业。<a id="a-7B"></a>我亦应有非时死业。<a id="a-7C"></a>云何当信此命耶。<a id="a-7D"></a>又行者见死有大力势不可以软言诱诳财物追逐斗讼得脱。<a id="a-7E"></a>如大石山从四方来无逃避处。<a id="a-7F"></a>问曰。<a id="a-7G"></a>若人能令阎王欢喜则得脱死。<a id="a-7H"></a>答曰。<a id="a-7I"></a>是愚痴语。<a id="a-7J"></a>阎王无自在力能为生杀。<a id="a-7K"></a>但能考检行善恶事。<a id="a-7L"></a>若受报尽反得害身因缘故死。<a id="a-7M"></a>是故行者见身无依无救住死道中。<a id="a-7N"></a>故念死想。<a id="a-7O"></a>又行者常见此身为老病所恼无牢固性。<a id="a-7P"></a>以念念生灭相续识系故修死想。<a id="a-7Q"></a>又此行者见死是定命。<a id="a-7R"></a>则不定定胜不定故修死想。<a id="a-7S"></a>问曰。<a id="a-7T"></a>何故不说老病等想。<a id="a-7U"></a>而但说死想。<a id="a-7V"></a>答曰。<a id="a-7W"></a>老病夺人不能令尽。<a id="a-7X"></a>病夺强健老夺少壮。<a id="a-7Y"></a>亲里财物余身犹在。<a id="a-7Z"></a>死则夺尽。<a id="a-7a"></a>又老病等是死因缘。<a id="a-7b"></a>故不别说。<a id="a-7c"></a>又经中说。<a id="a-7d"></a>死名大黑闇。<a id="a-7e"></a>无有光明无救护者。<a id="a-7f"></a>亦无伴党无所恃怙。<a id="a-7g"></a>是最怖处故应念死。<a id="a-7h"></a>又众生以死因缘怖畏后世。<a id="a-7i"></a>又三界中一切有死。<a id="a-7j"></a>老病不尔。<a id="a-7k"></a>问曰。<a id="a-7l"></a>若不离众生有死相者。<a id="a-7m"></a>众生即是假名。<a id="a-7n"></a>行者何故修习此想。<a id="a-7o"></a>答曰。<a id="a-7p"></a>不坏众生相者。<a id="a-7q"></a>怖畏于死。<a id="a-7r"></a>若修死想则不生怖畏。<a id="a-7s"></a>故应修习。<a id="a-7t"></a>又无常想等名为近道。<a id="a-7u"></a>不净食厌及死想等是名远道。<a id="a-7v"></a>未得道者。<a id="a-7w"></a>以此等想故能制伏心。</p>
  <h2 id="a7x">后三想品第一百八十</h2>
  <p id="a7y">断想者。<a id="a-7z"></a>如四正勤中说。<a id="a-80"></a>已生恶不善法为断故勤精进。<a id="a-81"></a>此诸恶不善法。<a id="a-82"></a>是地狱等苦恼因缘。<a id="a-83"></a>亦是诸恶名闻及心悔等众苦之本。<a id="a-84"></a>是故应断。<a id="a-85"></a>问曰。<a id="a-86"></a>当云何断。<a id="a-87"></a>答曰。<a id="a-88"></a>得不作法尔时则断。<a id="a-89"></a>又邪忆念是贪欲等诸烦恼因。<a id="a-8A"></a>断此念故是法则断。<a id="a-8B"></a>问曰。<a id="a-8C"></a>修此断想得何等利。<a id="a-8D"></a>答曰。<a id="a-8E"></a>修此想者。<a id="a-8F"></a>常不随恶法为所应作。<a id="a-8G"></a>又此离八难。<a id="a-8H"></a>人身利者。<a id="a-8I"></a>谓断烦恼。<a id="a-8J"></a>又乐断烦恼。<a id="a-8K"></a>是法服毁形。<a id="a-8L"></a>出家人利。<a id="a-8M"></a>若不尔者。<a id="a-8N"></a>唐自辱身。<a id="a-8O"></a>又若行者乐修断相。<a id="a-8P"></a>则为以法供养于佛离欲想灭想者。<a id="a-8Q"></a>若欲尽不生是名离欲。<a id="a-8R"></a>念此离欲故名离想。<a id="a-8S"></a>问曰。<a id="a-8T"></a>若说断想即是离想。<a id="a-8U"></a>何故更说。<a id="a-8V"></a>答曰。<a id="a-8W"></a>从断得离。<a id="a-8X"></a>断谓除灭贪欲。<a id="a-8Y"></a>如经中说断贪欲故五阴则断。<a id="a-8Z"></a>又断想是离欲想。<a id="a-8a"></a>所以者何。<a id="a-8b"></a>若于此法无贪名断此法是故若得离欲则苦恼灭。<a id="a-8c"></a>如经中说离欲者得解脱。<a id="a-8d"></a>得解脱即名为断。<a id="a-8e"></a>若入无余是名为灭。<a id="a-8f"></a>又经中说。<a id="a-8g"></a>有三性断性离欲性灭性。<a id="a-8h"></a>若说断性离欲性即是阿罗汉。<a id="a-8i"></a>断一切烦恼离三界欲。<a id="a-8j"></a>住有余泥洹。<a id="a-8k"></a>若说灭性即是命终舍寿。<a id="a-8l"></a>断阴相续入无余泥洹。<a id="a-8m"></a>又有二种解脱慧解脱心解脱。<a id="a-8n"></a>若说断即是离无明。<a id="a-8o"></a>故慧得解脱。<a id="a-8p"></a>若说离欲即是离爱心得解脱。<a id="a-8q"></a>二解脱果是名为灭。<a id="a-8r"></a>又若说断想即说断无明漏。<a id="a-8s"></a>若说离欲想即说断欲漏有漏。<a id="a-8t"></a>若说灭想是此二果。<a id="a-8u"></a>又如经说断一切诸行故名断。<a id="a-8v"></a>离一切诸行故名离。<a id="a-8w"></a>灭一切诸行故名灭。<a id="a-8x"></a>然则此三义一而名异。<a id="a-8y"></a>若修无常想乃至灭想。<a id="a-8z"></a>则一切事讫。<a id="a-90"></a>灭诸烦恼断阴结相续入无余泥洹。</p>
  <h2 id="a91">定具中初五定具品第一百八十一</h2>
  <p id="a92">问曰。<a id="a-93"></a>汝先说道谛。<a id="a-94"></a>所谓定具及定以说定。<a id="a-95"></a>定具今应当说。<a id="a-96"></a>所以者何。<a id="a-97"></a>若有定具则定可成。<a id="a-98"></a>无则不成。<a id="a-99"></a>答曰。<a id="a-9A"></a>定具者。<a id="a-9B"></a>谓十一法。<a id="a-9C"></a>一清净持戒。<a id="a-9D"></a>二得善知识。<a id="a-9E"></a>三守护根门。<a id="a-9F"></a>四饮食知量。<a id="a-9G"></a>五初夜后夜损于睡眠。<a id="a-9H"></a>六具足善觉。<a id="a-9I"></a>七具善信解。<a id="a-9J"></a>八具行者分。<a id="a-9K"></a>九具解脱处。<a id="a-9L"></a>十无障碍。<a id="a-9M"></a>十一不着净持戒者。<a id="a-9N"></a>离不善业名为持戒不善业者。<a id="a-9O"></a>所谓杀盗邪淫是身三业。<a id="a-9P"></a>妄语两舌恶口绮语是口四业。<a id="a-9Q"></a>远离此罪是名持戒。<a id="a-9R"></a>又礼敬迎送及供养等修行善法。<a id="a-9S"></a>亦名为戒。<a id="a-9T"></a>以戒能为定因。<a id="a-9U"></a>是故受持。<a id="a-9V"></a>所以者何。<a id="a-9W"></a>犹如治金先除粗垢。<a id="a-9X"></a>如是先以持戒除破戒粗过。<a id="a-9Y"></a>后以定等除余细过。<a id="a-9Z"></a>所以者何。<a id="a-9a"></a>若无持戒则无禅定。<a id="a-9b"></a>以持戒因缘禅定易得。<a id="a-9c"></a>如经中说。<a id="a-9d"></a>戒为道根亦为妙梯。<a id="a-9e"></a>又说戒为初车。<a id="a-9f"></a>若不上初车云何得上第二车等。<a id="a-9g"></a>又说戒为平地。<a id="a-9h"></a>立此平地能观四谛。<a id="a-9i"></a>又说二力。<a id="a-9j"></a>思力修力。<a id="a-9k"></a>思力即是持戒。<a id="a-9l"></a>修力是道。<a id="a-9m"></a>先思惟筹量破戒罪过持戒利益。<a id="a-9n"></a>故能持戒后得道已自然离恶。<a id="a-9o"></a>又说戒为菩提树根。<a id="a-9p"></a>无根则无树故须净戒。<a id="a-9q"></a>又法应尔。<a id="a-9r"></a>若无持戒则无禅定。<a id="a-9s"></a>犹如治病药法。<a id="a-9t"></a>所须如是治烦恼病。<a id="a-9u"></a>若无持戒则法药不具。<a id="a-9v"></a>又说净持戒者则心不悔。<a id="a-9w"></a>乃至离欲心得解脱。<a id="a-9x"></a>是诸功德皆由持戒。<a id="a-9y"></a>故名定具。<a id="a-9z"></a>又有业障烦恼障。<a id="a-A0"></a>是二障果名为报障。<a id="a-A1"></a>若净持戒则无此三障。<a id="a-A2"></a>若心无障则能成定。<a id="a-A3"></a>又净持戒者不败坏故必至泥洹。<a id="a-A4"></a>如恒水中材。<a id="a-A5"></a>又净持戒故能安立。<a id="a-A6"></a>持戒能遮不善身口业。<a id="a-A7"></a>禅定能遮不善意业。<a id="a-A8"></a>如是遮诸烦恼。<a id="a-A9"></a>得真实智则毕竟断。<a id="a-AA"></a>又道品楼观以戒为柱。<a id="a-AB"></a>禅定心城以戒为郭。<a id="a-AC"></a>度生死河以戒为桥梁。<a id="a-AD"></a>入善人众以戒为印。<a id="a-AE"></a>八直圣田戒为疆畔。<a id="a-AF"></a>如田无畔水则不住。<a id="a-AG"></a>如是若无净戒则定水不住。<a id="a-AH"></a>问曰。<a id="a-AI"></a>云何名净持戒。<a id="a-AJ"></a>答曰。<a id="a-AK"></a>若行者深心不乐为恶。<a id="a-AL"></a>非畏后世及恶名等。<a id="a-AM"></a>名净持戒。<a id="a-AN"></a>又行者以心净故持戒清净。<a id="a-AO"></a>如七淫欲经中说。<a id="a-AP"></a>身虽不犯心不净故戒亦不净。<a id="a-AQ"></a>又破戒因缘是诸烦恼。<a id="a-AR"></a>若能制伏为净持戒。<a id="a-AS"></a>又声闻持戒但为泥洹。<a id="a-AT"></a>求佛道者以大悲心为一切众生不取戒相。<a id="a-AU"></a>能令此戒如菩提性。<a id="a-AV"></a>如是持戒名曰清净。<a id="a-AW"></a>善知识者经中说。<a id="a-AX"></a>以二因缘能生正见。<a id="a-AY"></a>一从他闻法。<a id="a-AZ"></a>二自正忆念。<a id="a-Aa"></a>所从闻法名善知识。<a id="a-Ab"></a>问曰。<a id="a-Ac"></a>若尔何故但说善知识耶。<a id="a-Ad"></a>答曰。<a id="a-Ae"></a>经中说。<a id="a-Af"></a>阿难问佛。<a id="a-Ag"></a>我宴坐一处作如是念。<a id="a-Ah"></a>遇善知识则为得道半因缘也。<a id="a-Ai"></a>佛言莫作是语。<a id="a-Aj"></a>善知识者。<a id="a-Ak"></a>则为得道具足因缘。<a id="a-Al"></a>所以者何。<a id="a-Am"></a>生老病死众生得我为善知识。<a id="a-An"></a>则于生老病死皆得解脱。<a id="a-Ao"></a>又众生因善知识。<a id="a-Ap"></a>则能增长戒等五法。<a id="a-Aq"></a>如裟罗树。<a id="a-Ar"></a>因雪山故五事增长。<a id="a-As"></a>又佛尚自乐善知识。<a id="a-At"></a>如初得道时。<a id="a-Au"></a>作如是念。<a id="a-Av"></a>若人无师则无所怖畏。<a id="a-Aw"></a>无恭敬心常为恶法所覆。<a id="a-Ax"></a>无安隐行。<a id="a-Ay"></a>我当以谁为师依谁而住。<a id="a-Az"></a>作是念已遍观一切无胜己者。<a id="a-B0"></a>即生念言。<a id="a-B1"></a>我所得法因此成佛。<a id="a-B2"></a>当还依此法。<a id="a-B3"></a>梵等诸天亦赞言。<a id="a-B4"></a>尔无胜佛者。<a id="a-B5"></a>一切诸佛皆以法为师。<a id="a-B6"></a>又善知识犹如明灯。<a id="a-B7"></a>有目无灯则不能见。<a id="a-B8"></a>如是行者虽有福德利根因缘。<a id="a-B9"></a>无善知识则无所益。<a id="a-BA"></a>问曰。<a id="a-BB"></a>何者是善知识。<a id="a-BC"></a>答曰。<a id="a-BD"></a>随能令人增长善法名善知识。<a id="a-BE"></a>又一切善人住正法者。<a id="a-BF"></a>皆是天人世间善知识也。<a id="a-BG"></a>守护根门者。<a id="a-BH"></a>谓正忆念。<a id="a-BI"></a>行者不可闭目不视。<a id="a-BJ"></a>但应一心正念现前。<a id="a-BK"></a>又名正慧。<a id="a-BL"></a>以此正慧能坏前缘。<a id="a-BM"></a>坏前缘故能不取相。<a id="a-BN"></a>不受相故不随假名。<a id="a-BO"></a>若不守诸根以取相故。<a id="a-BP"></a>诸烦恼生。<a id="a-BQ"></a>流于五根即破戒等善法。<a id="a-BR"></a>若能守根门则戒等坚固。<a id="a-BS"></a>饮食知量者。<a id="a-BT"></a>不为色力淫欲贪味故食。<a id="a-BU"></a>为济身故。<a id="a-BV"></a>问曰。<a id="a-BW"></a>行者何故为济身耶。<a id="a-BX"></a>答曰。<a id="a-BY"></a>为修善法故。<a id="a-BZ"></a>若离善法则无道。<a id="a-Ba"></a>无道则无离苦。<a id="a-Bb"></a>若人不为修善故食。<a id="a-Bc"></a>则唐养怨贼亦坏施主福。<a id="a-Bd"></a>损人供养。<a id="a-Be"></a>如是不应食人之食。<a id="a-Bf"></a>问曰。<a id="a-Bg"></a>饮食以何为量。<a id="a-Bh"></a>答曰。<a id="a-Bi"></a>随能济身是名为量。<a id="a-Bj"></a>问曰。<a id="a-Bk"></a>应食何食。<a id="a-Bl"></a>答曰。<a id="a-Bm"></a>若食不增冷热等身病贪恚等心病。<a id="a-Bn"></a>是则应食。<a id="a-Bo"></a>是食亦应随时。<a id="a-Bp"></a>若知此食于此时能增冷热贪恚等病。<a id="a-Bq"></a>则不应食。<a id="a-Br"></a>问曰。<a id="a-Bs"></a>诸外道言。<a id="a-Bt"></a>若食净食则能得净福。<a id="a-Bu"></a>谓随意所嗜色香味触。<a id="a-Bv"></a>水洒咒愿然后乃食。<a id="a-Bw"></a>是名为净。<a id="a-Bx"></a>此事云何。<a id="a-By"></a>答曰。<a id="a-Bz"></a>饮食无有决定净者。<a id="a-C0"></a>所以者何。<a id="a-C1"></a>若以残食为不净者。<a id="a-C2"></a>一切饮食无非残者。<a id="a-C3"></a>如乳为犊残。<a id="a-C4"></a>蜜为蜂残。<a id="a-C5"></a>水为虫残花为蜂残。<a id="a-C6"></a>果为鸟残如是等。<a id="a-C7"></a>又此身从不净生。<a id="a-C8"></a>体性不净不净充满。<a id="a-C9"></a>饮食先是不净。<a id="a-CA"></a>后入身中无一净者。<a id="a-CB"></a>但以倒惑妄谓为净。<a id="a-CC"></a>问曰。<a id="a-CD"></a>若都无净则与旃陀罗等有何差别。<a id="a-CE"></a>答曰。<a id="a-CF"></a>又以不杀不盗不邪命等。<a id="a-CG"></a>如法得食以观食过。<a id="a-CH"></a>智慧水洒然后乃食。<a id="a-CI"></a>非但水洒便名为净。<a id="a-CJ"></a>初夜后夜损睡眠者。<a id="a-CK"></a>行者知事由勤成故不睡眠。<a id="a-CL"></a>又见睡眠空无所得。<a id="a-CM"></a>若汝以睡眠为乐。<a id="a-CN"></a>此乐少弊不足言也。<a id="a-CO"></a>又行者不乐烦恼同处。<a id="a-CP"></a>如人不乐与怨贼住世。<a id="a-CQ"></a>岂有人于贼阵中而当睡寐。<a id="a-CR"></a>故不睡眠。<a id="a-CS"></a>问曰。<a id="a-CT"></a>睡眠强来云何除遣。<a id="a-CU"></a>答曰。<a id="a-CV"></a>是人得佛法味。<a id="a-CW"></a>深心欢喜故能除遣。<a id="a-CX"></a>又念生死中老病死过。<a id="a-CY"></a>心则怖畏故不睡眠。<a id="a-CZ"></a>又行者见得人身诸根具足得值佛法能别好丑是为甚难。<a id="a-Ca"></a>今不求度何时当得解脱。<a id="a-Cb"></a>故勤精进以除睡眠。</p>
  <h2 id="aCc">恶觉品第一百八十二</h2>
  <p id="aCd">具足善觉者。<a id="a-Ce"></a>若人虽不睡眠而起不善觉。<a id="a-Cf"></a>所谓欲觉嗔觉恼觉。<a id="a-Cg"></a>若亲里觉国土觉不死觉利他觉轻他觉等。<a id="a-Ch"></a>宁当睡眠勿起此等诸不善觉。<a id="a-Ci"></a>应当正念出等善觉。<a id="a-Cj"></a>所谓出觉不嗔恼觉。<a id="a-Ck"></a>八大人觉。<a id="a-Cl"></a>欲觉者谓依欲生觉。<a id="a-Cm"></a>于五欲中见有利乐。<a id="a-Cn"></a>是名欲觉。<a id="a-Co"></a>为衰恼众生是名嗔觉恼觉。<a id="a-Cp"></a>行者不应念此三觉。<a id="a-Cq"></a>所以者何。<a id="a-Cr"></a>念此三觉则得重罪。<a id="a-Cs"></a>又先已说贪等过患。<a id="a-Ct"></a>以此过患故不应念。<a id="a-Cu"></a>问曰。<a id="a-Cv"></a>何故不说痴等觉耶。<a id="a-Cw"></a>答曰。<a id="a-Cx"></a>是三恶觉次第而生。<a id="a-Cy"></a>余烦恼不如是。<a id="a-Cz"></a>行者或念五欲故生贪觉。<a id="a-D0"></a>不得所贪故生嗔恚。<a id="a-D1"></a>嗔成名恼。<a id="a-D2"></a>是故不说痴等。<a id="a-D3"></a>又痴所成果所谓贪恚。<a id="a-D4"></a>若从贪恚生不善业。<a id="a-D5"></a>此三觉名不善业因。<a id="a-D6"></a>如经中说。<a id="a-D7"></a>如有土封夜则烟出昼则火然。<a id="a-D8"></a>烟则是觉火名为业。<a id="a-D9"></a>亲里觉者。<a id="a-DA"></a>由亲里故起诸忆念。<a id="a-DB"></a>欲令亲里得安隐乐。<a id="a-DC"></a>若念衰恼则生愁忧。<a id="a-DD"></a>若念与亲里种种同事。<a id="a-DE"></a>名亲里觉。<a id="a-DF"></a>行者不应忆念此觉。<a id="a-DG"></a>所以者何。<a id="a-DH"></a>本出家时。<a id="a-DI"></a>已舍亲里。<a id="a-DJ"></a>今依此觉则非所宜。<a id="a-DK"></a>又若出家人还念亲里。<a id="a-DL"></a>则唐舍家属空无所成。<a id="a-DM"></a>以爱亲里故生贪着。<a id="a-DN"></a>贪着故守护。<a id="a-DO"></a>守护因缘鞭杖等业次第而起。<a id="a-DP"></a>是故不应生亲里觉。<a id="a-DQ"></a>又与亲里和合则不能增长善法。<a id="a-DR"></a>又行者当念一切众生生死流转无非亲里何故偏着。<a id="a-DS"></a>又生死中为亲里故忧悲啼哭泪成大海。<a id="a-DT"></a>今复贪着则苦无穷已。<a id="a-DU"></a>又众生以利益因缘便相亲爱。<a id="a-DV"></a>无有决定。<a id="a-DW"></a>又念亲里者是愚痴相。<a id="a-DX"></a>世间愚人未有自利。<a id="a-DY"></a>而欲利他。<a id="a-DZ"></a>若念亲里则少自利。<a id="a-Da"></a>以此等故行者不应起亲里觉。<a id="a-Db"></a>国土觉者。<a id="a-Dc"></a>行者生念。<a id="a-Dd"></a>某处国土丰乐安隐。<a id="a-De"></a>当往到彼可得安乐。<a id="a-Df"></a>又心轻躁欲遍游观。<a id="a-Dg"></a>行者不应起如是觉。<a id="a-Dh"></a>所以者何。<a id="a-Di"></a>一切国土皆有过恶。<a id="a-Dj"></a>有国大寒有国大热。<a id="a-Dk"></a>有国多险有国多病。<a id="a-Dl"></a>有国多盗贼。<a id="a-Dm"></a>有如是等种种诸过故不应念。<a id="a-Dn"></a>又轻躁者则失禅定。<a id="a-Do"></a>随所乐处能增善法则名为好。<a id="a-Dp"></a>何用遍观诸国土耶。<a id="a-Dq"></a>一切国土但可远闻。<a id="a-Dr"></a>到不必称。<a id="a-Ds"></a>以世间人多过言故。<a id="a-Dt"></a>有游诸国者受种种苦。<a id="a-Du"></a>又身是苦因。<a id="a-Dv"></a>持此苦因随所至处则受诸苦。<a id="a-Dw"></a>又受苦乐皆由业因。<a id="a-Dx"></a>虽复远去亦无所益。<a id="a-Dy"></a>是故不应起国土觉。<a id="a-Dz"></a>不死觉者。<a id="a-E0"></a>行者作如是念。<a id="a-E1"></a>我徐当修道。<a id="a-E2"></a>先当读诵修多罗比尼阿毗昙杂藏菩萨藏。<a id="a-E3"></a>广综外典多畜弟子。<a id="a-E4"></a>牵引善人供养四塔。<a id="a-E5"></a>劝化众生令大布施。<a id="a-E6"></a>后当修道名不死觉。<a id="a-E7"></a>行者不应起如是念。<a id="a-E8"></a>所以者何。<a id="a-E9"></a>死时不定不可豫知。<a id="a-EA"></a>若营余事中则命尽不得修道。<a id="a-EB"></a>后将死时心悔忧恼。<a id="a-EC"></a>我唐养此身空无所得。<a id="a-ED"></a>与畜生同死。<a id="a-EE"></a>如经中说。<a id="a-EF"></a>凡夫应二十种自折伏心。<a id="a-EG"></a>谓如是念。<a id="a-EH"></a>我但形服异俗空无所得。<a id="a-EI"></a>乃至当以不调至死。<a id="a-EJ"></a>又智者不作所不应作。<a id="a-EK"></a>如法句中说。<a id="a-EL"></a>不应作不作。<a id="a-EM"></a>应作则常作。<a id="a-EN"></a>忆念安慧心诸漏则得尽。<a id="a-EO"></a>又经中说。<a id="a-EP"></a>未得四谛者方便为欲得。<a id="a-EQ"></a>当勤加精进甚于救头然。<a id="a-ER"></a>是故不应起不死觉。<a id="a-ES"></a>又不死觉是愚痴气。<a id="a-ET"></a>何有智者知命无常如条上露而能保一念。<a id="a-EU"></a>又经中说。<a id="a-EV"></a>佛问诸比丘。<a id="a-EW"></a>汝等云何修习死想。<a id="a-EX"></a>有答佛言。<a id="a-EY"></a>我不保七岁。<a id="a-EZ"></a>或言六岁。<a id="a-Ea"></a>如是转减乃至须臾。<a id="a-Eb"></a>佛言。<a id="a-Ec"></a>汝等皆是放逸修死想也。<a id="a-Ed"></a>有一比丘偏袒白佛言。<a id="a-Ee"></a>我于出息不保还入。<a id="a-Ef"></a>入息不保还出。<a id="a-Eg"></a>佛言。<a id="a-Eh"></a>善哉善哉。<a id="a-Ei"></a>汝真修死想。<a id="a-Ej"></a>是故不应起不死觉。<a id="a-Ek"></a>利他觉者。<a id="a-El"></a>于非亲里中欲令得利。<a id="a-Em"></a>若作是念。<a id="a-En"></a>令某富贵安乐能行布施。<a id="a-Eo"></a>某则不及。<a id="a-Ep"></a>行者不应起如是觉。<a id="a-Eq"></a>所以者何。<a id="a-Er"></a>不以念故便能令他得苦乐也。<a id="a-Es"></a>但自以此坏乱定心。<a id="a-Et"></a>问曰。<a id="a-Eu"></a>欲令他利非慈心耶。<a id="a-Ev"></a>答曰。<a id="a-Ew"></a>行者求道应念第一义。<a id="a-Ex"></a>利谓无常等。<a id="a-Ey"></a>是中虽少有福。<a id="a-Ez"></a>以能妨道利少过多。<a id="a-F0"></a>乱定心故。<a id="a-F1"></a>若以散心念利他人。<a id="a-F2"></a>则不能见贪着过患。<a id="a-F3"></a>故不应念。<a id="a-F4"></a>轻他觉者。<a id="a-F5"></a>行者若念此人种姓形色富贵伎能。<a id="a-F6"></a>及持戒利根禅定智慧等皆不如我。<a id="a-F7"></a>行者不应起如是觉。<a id="a-F8"></a>所以者何。<a id="a-F9"></a>一切万物皆无常故。<a id="a-FA"></a>若上中下有何差别。<a id="a-FB"></a>又此人身发毛爪齿皆名不净。<a id="a-FC"></a>等无有异。<a id="a-FD"></a>又老病死等衰恼亦同。<a id="a-FE"></a>又一切众生内外苦恼皆等无异。<a id="a-FF"></a>又凡夫富贵是罪因缘。<a id="a-FG"></a>又富贵不久还为贫贱。<a id="a-FH"></a>是故不应起轻他觉。<a id="a-FI"></a>又此憍慢是无明分。<a id="a-FJ"></a>智者云何当起此觉。</p>
 </body>
</html>