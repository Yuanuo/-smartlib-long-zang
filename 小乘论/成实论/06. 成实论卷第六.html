<!doctype html>
<html id="z3IBW2319h" data-ver="1294">
 <head>
  <meta charset="utf-8">
  <meta author="诃梨跋摩">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">成实论卷第六</h1>
  <h2 id="a2">非一心品第七十一</h2>
  <p id="a3">答曰。<a id="a-4"></a>汝言心一贪等长污。<a id="a-5"></a>是事不然。<a id="a-6"></a>于相续心中见是一相。<a id="a-7"></a>如言夕风即是晨风。<a id="a-8"></a>今河即是本河。<a id="a-9"></a>朝灯即是昨灯。<a id="a-A"></a>如齿名再生。<a id="a-B"></a>而先齿实不再生。<a id="a-C"></a>以相似者生故名再生。<a id="a-D"></a>如是心异。<a id="a-E"></a>以相续故。<a id="a-F"></a>谓是一心。<a id="a-G"></a>汝言忆念者。<a id="a-H"></a>人或自念本心。<a id="a-I"></a>若本心来今何所念。<a id="a-J"></a>又云何当以此心即念此心。<a id="a-K"></a>无有一智能知自体。<a id="a-L"></a>故非一心。<a id="a-M"></a>汝言修集。<a id="a-N"></a>若心常一。<a id="a-O"></a>何所修益。<a id="a-P"></a>若有多心。<a id="a-Q"></a>则下中上次第相续生。<a id="a-R"></a>故有修集。<a id="a-S"></a>汝言心为一相。<a id="a-T"></a>若心是一。<a id="a-U"></a>即为是常。<a id="a-V"></a>常即真我。<a id="a-W"></a>所以者何。<a id="a-X"></a>以今作后作常一不变故名为我。<a id="a-Y"></a>又不能知心差别相故。<a id="a-Z"></a>则以为一。<a id="a-a"></a>如注水相续。<a id="a-b"></a>心谓为一。<a id="a-c"></a>如眼病者见众发为一。<a id="a-d"></a>若于此事能分别者。<a id="a-e"></a>则知其异。<a id="a-f"></a>又深智者能知心异。<a id="a-g"></a>所以者何。<a id="a-h"></a>诸梵王等于中迷闷。<a id="a-i"></a>作如是言。<a id="a-j"></a>是身无常心识是常。<a id="a-k"></a>若梵王等犹尚迷惑。<a id="a-l"></a>岂况余人。<a id="a-m"></a>而不着常故。<a id="a-n"></a>应善思众缘生法。<a id="a-o"></a>常倒则灭。<a id="a-p"></a>汝言左见右识是智力故。<a id="a-q"></a>异见异识。<a id="a-r"></a>如此人作书余人能识。<a id="a-s"></a>又如余人所为圣人能知。<a id="a-t"></a>亦未来事未生。<a id="a-u"></a>未有圣智能知。<a id="a-v"></a>又过去事无忆念。<a id="a-w"></a>故知未来未有智力能知。<a id="a-x"></a>此事后当广说。</p>
  <p data-pb></p>
  <h2 id="ay">明多心品第七十二</h2>
  <p id="az">言心一用为多业。<a id="a-10"></a>是事不然。<a id="a-11"></a>所以者何。<a id="a-12"></a>正以了为心。<a id="a-13"></a>而色了与声了异。<a id="a-14"></a>心何得一。<a id="a-15"></a>又如捉瓶手业不即此业更捉余物。<a id="a-16"></a>如是随以何心取色不即此心闻声。<a id="a-17"></a>又此眼识。<a id="a-18"></a>以眼为依以色为缘。<a id="a-19"></a>是二无常念念生灭。<a id="a-1A"></a>眼识何得不念念灭。<a id="a-1B"></a>譬如无树影亦随无。<a id="a-1C"></a>如是眼色念念灭故。<a id="a-1D"></a>所依生识亦念念灭。<a id="a-1E"></a>念念灭法无有去力。<a id="a-1F"></a>又先意品中已种种答故意不去。<a id="a-1G"></a>汝虽言识住眼中待明能见。<a id="a-1H"></a>如即是人能见闻等。<a id="a-1I"></a>是事不然。<a id="a-1J"></a>所以者何。<a id="a-1K"></a>今此论中求法实义。<a id="a-1L"></a>人是假名不应为喻。<a id="a-1M"></a>又应求人相。<a id="a-1N"></a>我说诸阴为人。<a id="a-1O"></a>亦说疑识等众。<a id="a-1P"></a>异定识众。<a id="a-1Q"></a>不以疑识等众即为定识众如是一切。<a id="a-1R"></a>汝言根差别故识有差别。<a id="a-1S"></a>是事不然。<a id="a-1T"></a>根是生识因缘。<a id="a-1U"></a>若识是一。<a id="a-1V"></a>根何所为。<a id="a-1W"></a>汝以灯算为喻。<a id="a-1X"></a>是喻不然。<a id="a-1Y"></a>如为不照然灯而灯体非不照故不自照。<a id="a-1Z"></a>以灯破闇。<a id="a-1a"></a>眼识得生。<a id="a-1b"></a>眼识生已亦能见灯及瓶等物。<a id="a-1c"></a>又算数人。<a id="a-1d"></a>能知自色亦知他色</p>
  <p data-pb></p>
  <h2 id="a1e">识暂住品第七十三</h2>
  <p id="a1f">曰。<a id="a-1g"></a>已明多心。<a id="a-1h"></a>今诸心为念念灭。<a id="a-1i"></a>为少时住。<a id="a-1j"></a>有人言。<a id="a-1k"></a>心少时住。<a id="a-1l"></a>所以者何。<a id="a-1m"></a>了色等故。<a id="a-1n"></a>若念念灭不应能了。<a id="a-1o"></a>故非不住。<a id="a-1p"></a>又若念念灭。<a id="a-1q"></a>则色等法终不可知。<a id="a-1r"></a>所以者何。<a id="a-1s"></a>如电光暂住尚不可了。<a id="a-1t"></a>况念念灭而能了耶。<a id="a-1u"></a>今实有了。<a id="a-1v"></a>故知诸识非念念灭。<a id="a-1w"></a>又眼识依眼缘色。<a id="a-1x"></a>是二不异。<a id="a-1y"></a>识亦不异。<a id="a-1z"></a>又心能具取青等诸色。<a id="a-20"></a>故知非念念灭。<a id="a-21"></a>若汝意谓以相续故能决了者。<a id="a-22"></a>是亦不然。<a id="a-23"></a>若一一心不能决了。<a id="a-24"></a>虽复相续亦不能了。<a id="a-25"></a>如一盲人不能见色。<a id="a-26"></a>多亦不能。<a id="a-27"></a>若汝复谓如一一缕不能制象。<a id="a-28"></a>多集则能。<a id="a-29"></a>如是一心不能决了相续则能者。<a id="a-2A"></a>是亦不然。<a id="a-2B"></a>一一缕中各有少力。</p>
  <p data-pb></p>
  <h2 id="a2C">识无住品第七十四</h2>
  <p id="a2D">曰。<a id="a-2E"></a>汝言心有了故非念念灭。<a id="a-2F"></a>是事不然。<a id="a-2G"></a>诸相在心力能决了不以住故。<a id="a-2H"></a>若不尔者。<a id="a-2I"></a>于声业中不应决了。<a id="a-2J"></a>所以者何。<a id="a-2K"></a>现见此事念念灭故。<a id="a-2L"></a>而实决了。<a id="a-2M"></a>故知不以住故能了。<a id="a-2N"></a>又以了为心。<a id="a-2O"></a>若了青非即了黄。<a id="a-2P"></a>是故设使暂住了青不能了黄。<a id="a-2Q"></a>又了青时异了非青时异。<a id="a-2R"></a>一法不应二时。<a id="a-2S"></a>法与时俱时与法俱。<a id="a-2T"></a>又取有二种。<a id="a-2U"></a>一者决了。<a id="a-2V"></a>二不决了。<a id="a-2W"></a>若识不念念灭。<a id="a-2X"></a>一切所取尽应决了。<a id="a-2Y"></a>我以随识多相续生是取则了。<a id="a-2Z"></a>若少相续是则不了。<a id="a-2a"></a>又识取尘或迟或疾心则不定。<a id="a-2b"></a>汝言依缘不异是义已成。<a id="a-2c"></a>色念念灭故依缘亦异。<a id="a-2d"></a>汝言能具取者。<a id="a-2e"></a>识能遍取身分故名具取。<a id="a-2f"></a>是故无有一识而能遍取。<a id="a-2g"></a>所以者何。<a id="a-2h"></a>未具足取心已随灭。<a id="a-2i"></a>何得有心能一切取。<a id="a-2j"></a>汝言作业无用。<a id="a-2k"></a>是事不然。<a id="a-2l"></a>如灯虽念念灭亦有照用。<a id="a-2m"></a>诸业与风虽念念灭亦能动物。<a id="a-2n"></a>是识亦然。<a id="a-2o"></a>又如灯等虽念念灭。<a id="a-2p"></a>亦可得取。<a id="a-2q"></a>识亦如是。<a id="a-2r"></a>虽念念灭亦能得取。<a id="a-2s"></a>复次诸心意识皆念念灭。<a id="a-2t"></a>所以者何。<a id="a-2u"></a>青等诸色集在现前。<a id="a-2v"></a>能速生灭。<a id="a-2w"></a>故知不住。<a id="a-2x"></a>又人或生心。<a id="a-2y"></a>自谓一时能取诸缘。<a id="a-2z"></a>故识不住。<a id="a-30"></a>若识暂住则人不应生此惑心。<a id="a-31"></a>所以者何。<a id="a-32"></a>如种根相续有暂住故。<a id="a-33"></a>人于其中不生惑心。<a id="a-34"></a>谓牙茎等一时而有。<a id="a-35"></a>故知识念念灭。<a id="a-36"></a>又人见瓶即生瓶忆。<a id="a-37"></a>以次见生忆故念念灭。<a id="a-38"></a>又若诸识不念念灭则可一智即邪即正如见是人是取即取非人。<a id="a-39"></a>如是疑取即是定取。<a id="a-3A"></a>是则不可。<a id="a-3B"></a>故知念念灭。<a id="a-3C"></a>又取分别等诸因缘。<a id="a-3D"></a>故知念念灭。<a id="a-3E"></a>又声业相续念念灭相。<a id="a-3F"></a>于中生知。<a id="a-3G"></a>故知心念念灭。</p>
  <p data-pb></p>
  <h2 id="a3H">识俱生品第七十五</h2>
  <p id="a3I">曰。<a id="a-3J"></a>已明心念念灭。<a id="a-3K"></a>今诸识为一时生为次第生。<a id="a-3L"></a>有论师言。<a id="a-3M"></a>识一时生。<a id="a-3N"></a>所以者何。<a id="a-3O"></a>有人一时能取诸尘。<a id="a-3P"></a>如人见瓶亦闻乐声。<a id="a-3Q"></a>鼻嗅花香口含香味。<a id="a-3R"></a>扇风触身思惟雅音曲。<a id="a-3S"></a>故知一时能取诸尘。<a id="a-3T"></a>又若一识能于身中遍知苦乐。<a id="a-3U"></a>然则以一眼识亦应能取诸树。<a id="a-3V"></a>是事不可。<a id="a-3W"></a>云何一识悉知根茎枝叶花实。<a id="a-3X"></a>故知多识一时俱生遍取诸触。<a id="a-3Y"></a>又种种色中一时生知。<a id="a-3Z"></a>而青知非即黄知。<a id="a-3a"></a>故知一时俱生多识。<a id="a-3b"></a>又诸身分中能速生知。<a id="a-3c"></a>取一分时即能遍取。<a id="a-3d"></a>又佛法中无有有分。<a id="a-3e"></a>不可一识遍取诸分。<a id="a-3f"></a>故知一时能生多识。<a id="a-3g"></a>遍取诸分。</p>
  <p data-pb></p>
  <h2 id="a3h">识不俱生品第七十六</h2>
  <p id="a3i">曰。<a id="a-3j"></a>汝言诸识一时俱生。<a id="a-3k"></a>是事不然。<a id="a-3l"></a>所以者何。<a id="a-3m"></a>识待念生。<a id="a-3n"></a>如经中说。<a id="a-3o"></a>若眼入不坏色入在知境。<a id="a-3p"></a>若无能生识念眼识不生。<a id="a-3q"></a>故知诸识以待念故不一时生又一切生法皆属业因。<a id="a-3r"></a>以心一一生故。<a id="a-3s"></a>地狱等报不一时受若多心俱生便应俱受而实不可。<a id="a-3t"></a>故知诸识不一时生。<a id="a-3u"></a>又识能速取缘如旋火轮。<a id="a-3v"></a>以转疾故不见其际。<a id="a-3w"></a>诸识亦尔。<a id="a-3x"></a>住时促故不可分别。<a id="a-3y"></a>又诸识若一时生。<a id="a-3z"></a>一切生法皆可一念一时俱生。<a id="a-40"></a>有何障碍。<a id="a-41"></a>然则一切法生不须为功。<a id="a-42"></a>不造业功亦应解脱。<a id="a-43"></a>是事不可。<a id="a-44"></a>故知诸识不一时生。<a id="a-45"></a>又身为心使。<a id="a-46"></a>若诸心俱生身则散坏。<a id="a-47"></a>以去来等心以一时生故。<a id="a-48"></a>而身实不坏。<a id="a-49"></a>故知诸心不一时生。<a id="a-4A"></a>又眼见外物种根牙等。<a id="a-4B"></a>及迦罗罗脔胞等色。<a id="a-4C"></a>少壮老形次第而有。<a id="a-4D"></a>心亦应尔。<a id="a-4E"></a>又经中说。<a id="a-4F"></a>若受乐时二受则灭。<a id="a-4G"></a>所谓苦受不苦不乐受。<a id="a-4H"></a>如是等。<a id="a-4I"></a>若识俱生则应一时俱受三受。<a id="a-4J"></a>而实不然。<a id="a-4K"></a>故知诸识不一时生。<a id="a-4L"></a>又一身中一心生故名为一人。<a id="a-4M"></a>若识俱生则一身多人。<a id="a-4N"></a>而实不然。<a id="a-4O"></a>是故一身识不并生。<a id="a-4P"></a>又若识并生。<a id="a-4Q"></a>则应一时知一切法。<a id="a-4R"></a>所以者何。<a id="a-4S"></a>眼中无量百千识生。<a id="a-4T"></a>乃至意中皆亦如是。<a id="a-4U"></a>如是则应知一切法。<a id="a-4V"></a>而实不然。<a id="a-4W"></a>故知诸识不一时生。<a id="a-4X"></a>问曰。<a id="a-4Y"></a>诸识何故要次第生。<a id="a-4Z"></a>答曰。<a id="a-4a"></a>一次第缘故识一一生。<a id="a-4b"></a>问曰。<a id="a-4c"></a>何故正有一次第缘。<a id="a-4d"></a>答曰。<a id="a-4e"></a>法应如是。<a id="a-4f"></a>如汝一神一意。<a id="a-4g"></a>我亦如是。<a id="a-4h"></a>一意一次第缘。<a id="a-4i"></a>如牙属种应次第生牙不生茎等。<a id="a-4j"></a>如是随法属心。<a id="a-4k"></a>应次心生不生余法。<a id="a-4l"></a>又识相定尔。<a id="a-4m"></a>一一起灭次第相属。<a id="a-4n"></a>如火相热。<a id="a-4o"></a>是故诸识要次第生。</p>
  <p data-pb></p>
  <h2 id="a4p">苦谛聚中想阴品第七十七</h2>
  <p id="a4q">曰。<a id="a-4r"></a>何法为想。<a id="a-4s"></a>答曰。<a id="a-4t"></a>取假法相故名为想。<a id="a-4u"></a>所以者何。<a id="a-4v"></a>如经中说有人少想有人多想。<a id="a-4w"></a>有人无量想无所有想。<a id="a-4x"></a>而实无此多少等诸法。<a id="a-4y"></a>故知想者取假法相。<a id="a-4z"></a>是想多在颠倒中说。<a id="a-50"></a>如说无常中常想颠倒。<a id="a-51"></a>苦中乐想颠倒。<a id="a-52"></a>无我中我想颠倒。<a id="a-53"></a>不净中净想颠倒。<a id="a-54"></a>亦于信解观一切入等中说。<a id="a-55"></a>又以想三种差别取缘。<a id="a-56"></a>谓怨亲中。<a id="a-57"></a>人于是缘中次生三受。<a id="a-58"></a>受生三毒。<a id="a-59"></a>故想有过。<a id="a-5A"></a>想有过故佛说应断。<a id="a-5B"></a>如说眼见色莫取想。<a id="a-5C"></a>故知取假法相是名为想。<a id="a-5D"></a>问曰。<a id="a-5E"></a>取假法为想。<a id="a-5F"></a>此义不然。<a id="a-5G"></a>所以者何。<a id="a-5H"></a>此想能断烦恼。<a id="a-5I"></a>如经中说。<a id="a-5J"></a>善修无常想故。<a id="a-5K"></a>能断一切欲染色染及无色染。<a id="a-5L"></a>一切戏掉我慢无明。<a id="a-5M"></a>故知非但取假法想。<a id="a-5N"></a>取假法想则不应能断诸烦恼。<a id="a-5O"></a>答曰。<a id="a-5P"></a>此实智慧以想名说。<a id="a-5Q"></a>如说受者于一切得解脱。<a id="a-5R"></a>亦说以意断诸烦恼。<a id="a-5S"></a>又如说以不黑不白业能尽诸业。<a id="a-5T"></a>亦说信能渡河一心渡海。<a id="a-5U"></a>精进除苦慧能清净。<a id="a-5V"></a>而实以慧得渡。<a id="a-5W"></a>不以信等。<a id="a-5X"></a>如是智慧以想名说。<a id="a-5Y"></a>又经中说。<a id="a-5Z"></a>以慧为刀。<a id="a-5a"></a>如说圣弟子以智慧刃断诸烦恼故。<a id="a-5b"></a>知慧能断结非是想也。<a id="a-5c"></a>又三十七圣道品中不说想名。<a id="a-5d"></a>故不断结。<a id="a-5e"></a>又经中说知者见者能得漏尽。<a id="a-5f"></a>非不知见者。<a id="a-5g"></a>又三无漏根中说。<a id="a-5h"></a>未知欲知根知根知已根。<a id="a-5i"></a>皆以知为名。<a id="a-5j"></a>又佛说慧为慧品解脱知见品。<a id="a-5k"></a>又说无禅不智无智不禅。<a id="a-5l"></a>又次第经说。<a id="a-5m"></a>持净戒者则心不悔。<a id="a-5n"></a>乃至摄心得如实知。<a id="a-5o"></a>又法智等皆以慧为名。<a id="a-5p"></a>又三学中慧学最胜。<a id="a-5q"></a>亦说智慧具足解脱知见具足。<a id="a-5r"></a>又七净中说知见净。<a id="a-5s"></a>又佛说正知一切法故。<a id="a-5t"></a>名无上智慧。<a id="a-5u"></a>想无如是说。<a id="a-5v"></a>又理应用慧断诸烦恼。<a id="a-5w"></a>不是想也。<a id="a-5x"></a>所以者何。<a id="a-5y"></a>如大因缘经说若义入修多罗。<a id="a-5z"></a>不违法相随顺比尼。<a id="a-60"></a>是义应取。<a id="a-61"></a>又说于正义中置随义语。<a id="a-62"></a>于正语中置随语义。<a id="a-63"></a>故经虽说无常想等。<a id="a-64"></a>能断诸结理应是慧。<a id="a-65"></a>又说无明是烦恼根。<a id="a-66"></a>离无明故慧得解脱。<a id="a-67"></a>故以慧断诸烦恼。<a id="a-68"></a>问曰。<a id="a-69"></a>汝言诸想取假法相。<a id="a-6A"></a>以何为相。<a id="a-6B"></a>答曰。<a id="a-6C"></a>有人以假法为相。<a id="a-6D"></a>假法有五。<a id="a-6E"></a>一过去。<a id="a-6F"></a>二未来。<a id="a-6G"></a>三名字。<a id="a-6H"></a>四者相。<a id="a-6I"></a>五者人。<a id="a-6J"></a>是事不然。<a id="a-6K"></a>所以者何。<a id="a-6L"></a>人因五阴成。<a id="a-6M"></a>相无成因故非假名。<a id="a-6N"></a>问曰。<a id="a-6O"></a>今相义云何。<a id="a-6P"></a>答曰。<a id="a-6Q"></a>缘即是相。<a id="a-6R"></a>何以知之。<a id="a-6S"></a>如说师子兽王立河此岸取彼岸相截流而渡。<a id="a-6T"></a>若不相当则还此岸至死不舍。<a id="a-6U"></a>是经中以树木等为相。<a id="a-6V"></a>又说比丘示相。<a id="a-6W"></a>是中亦以衣等为相。<a id="a-6X"></a>又说世尊现如是相。<a id="a-6Y"></a>又说宰人因王食故取所嗜相。<a id="a-6Z"></a>又说明旦是日出相。<a id="a-6a"></a>又说三相。<a id="a-6b"></a>所谓摄相发相舍相。<a id="a-6c"></a>是中即以摄等为相。<a id="a-6d"></a>随念何法心系在缘是名摄相。<a id="a-6e"></a>又诸天退时先五相现。<a id="a-6f"></a>是中即以五法为相。<a id="a-6g"></a>故知不以假法为相。<a id="a-6h"></a>亦非行阴所摄。<a id="a-6i"></a>又舍利弗取富楼那面貌等相。<a id="a-6j"></a>又经中说眼见色不取相。<a id="a-6k"></a>又法印中说。<a id="a-6l"></a>若比丘自见断色声等相。<a id="a-6m"></a>我未说是人得清净知见。<a id="a-6n"></a>以此故知。<a id="a-6o"></a>缘即是相非假法也。<a id="a-6p"></a>问曰。<a id="a-6q"></a>缘非是相。<a id="a-6r"></a>所以者何。<a id="a-6s"></a>无相三昧亦有缘故。<a id="a-6t"></a>又说见色已不取相。<a id="a-6u"></a>若缘是相。<a id="a-6v"></a>云何取色而不取相。<a id="a-6w"></a>答曰。<a id="a-6x"></a>相有二种。<a id="a-6y"></a>有过相无过相。<a id="a-6z"></a>遮过相故说见色不取相。<a id="a-70"></a>无相者缘亦有过。<a id="a-71"></a>后灭谛中当广说。<a id="a-72"></a>谓灭三心故名无相。<a id="a-73"></a>初入行者非一切相尽是过也。<a id="a-74"></a>若取摄相发舍相等是则无过。<a id="a-75"></a>又涅槃名无法故不应为难。<a id="a-76"></a>如说若取法相不能为污。<a id="a-77"></a>取假名相则生烦恼。<a id="a-78"></a>所以者何。<a id="a-79"></a>取怨亲等差别相故生忧喜等。<a id="a-7A"></a>从此能生贪恚等过。<a id="a-7B"></a>故知取假法相。<a id="a-7C"></a>是名为想也。</p>
  <h2 id="a7D">苦谛聚受论中受相品第七十八</h2>
  <p id="a7E">问曰云何为受。<a id="a-7F"></a>答曰。<a id="a-7G"></a>苦乐不苦不乐。<a id="a-7H"></a>问曰。<a id="a-7I"></a>何谓为苦。<a id="a-7J"></a>何谓为乐。<a id="a-7K"></a>云何名为不苦不乐。<a id="a-7L"></a>答曰。<a id="a-7M"></a>若增益身心是名为乐损减身心是名为苦。<a id="a-7N"></a>与二相违名不苦不乐。<a id="a-7O"></a>问曰。<a id="a-7P"></a>此三受无决定相。<a id="a-7Q"></a>所以者何。<a id="a-7R"></a>如即一事。<a id="a-7S"></a>或增身心。<a id="a-7T"></a>或为损减。<a id="a-7U"></a>或俱相违。<a id="a-7V"></a>答曰。<a id="a-7W"></a>是缘不定非受不定。<a id="a-7X"></a>所以者何。<a id="a-7Y"></a>如即一火。<a id="a-7Z"></a>或时生乐或时生苦。<a id="a-7a"></a>或时能生不苦不乐。<a id="a-7b"></a>从缘生受是则决定。<a id="a-7c"></a>即此一事以随时故。<a id="a-7d"></a>或为乐因或为苦因。<a id="a-7e"></a>或为不苦不乐因。<a id="a-7f"></a>问曰。<a id="a-7g"></a>以何时故此缘能为苦乐等因。<a id="a-7h"></a>答曰。<a id="a-7i"></a>随能遮苦。<a id="a-7j"></a>于是时中则生乐相。<a id="a-7k"></a>如人为寒所恼。<a id="a-7l"></a>尔时热触能生乐相。<a id="a-7m"></a>问曰。<a id="a-7n"></a>是热触过增还能为苦。<a id="a-7o"></a>非复是乐。<a id="a-7p"></a>故知乐受亦无。<a id="a-7q"></a>答曰。<a id="a-7r"></a>世俗名相故有乐受。<a id="a-7s"></a>非真实义。<a id="a-7t"></a>随是人喜热触时亦为增益。<a id="a-7u"></a>又遮先苦。<a id="a-7v"></a>尔时是中则生乐相。<a id="a-7w"></a>若离先苦。<a id="a-7x"></a>是热触则不能为乐。<a id="a-7y"></a>故非实有。<a id="a-7z"></a>问曰。<a id="a-80"></a>汝言但以名相故有乐者。<a id="a-81"></a>是事不然。<a id="a-82"></a>所以者何。<a id="a-83"></a>经中佛自说三受。<a id="a-84"></a>若实无乐。<a id="a-85"></a>云何说三。<a id="a-86"></a>又说色若定苦众生于中不生贪着。<a id="a-87"></a>又说何等为色中味。<a id="a-88"></a>所谓因色能生喜乐。<a id="a-89"></a>又说乐受生时乐。<a id="a-8A"></a>住时乐。<a id="a-8B"></a>坏时苦。<a id="a-8C"></a>苦受生时苦。<a id="a-8D"></a>住时苦。<a id="a-8E"></a>坏时乐。<a id="a-8F"></a>不苦不乐受不知苦不知乐。<a id="a-8G"></a>又乐受是福报。<a id="a-8H"></a>苦受是罪报。<a id="a-8I"></a>若实无乐受。<a id="a-8J"></a>罪福但有苦果。<a id="a-8K"></a>而实不然。<a id="a-8L"></a>又欲界中亦有乐受。<a id="a-8M"></a>若实无乐受。<a id="a-8N"></a>色无色界不应有受。<a id="a-8O"></a>而实不然。<a id="a-8P"></a>又说乐受中贪使。<a id="a-8Q"></a>若无乐受贪何处使。<a id="a-8R"></a>不可说苦受中贪使。<a id="a-8S"></a>故知实有乐受。<a id="a-8T"></a>答曰。<a id="a-8U"></a>若实有乐受应说其相何者为乐。<a id="a-8V"></a>而实不可说。<a id="a-8W"></a>当知但以苦差别中名为乐相。<a id="a-8X"></a>一切世界从大地狱上至有顶。<a id="a-8Y"></a>皆是苦相。<a id="a-8Z"></a>为多苦所恼。<a id="a-8a"></a>于小苦中生此乐相。<a id="a-8b"></a>如人为热苦所恼。<a id="a-8c"></a>则以冷触为乐。<a id="a-8d"></a>是故诸经。<a id="a-8e"></a>作如是说无所妨也。<a id="a-8f"></a>问曰。<a id="a-8g"></a>亦可说世间一切皆乐。<a id="a-8h"></a>于微乐中而生苦相。<a id="a-8i"></a>若不尔者。<a id="a-8j"></a>亦不得言于微苦中生乐想也。<a id="a-8k"></a>答曰。<a id="a-8l"></a>苦受相粗故不可以微乐为苦。<a id="a-8m"></a>又乐虽微亦非恼相。<a id="a-8n"></a>所以者何。<a id="a-8o"></a>不见有人受微乐故。<a id="a-8p"></a>举手大呼。<a id="a-8q"></a>又受转微故名寂灭相。<a id="a-8r"></a>犹如上地转转寂灭。<a id="a-8s"></a>是故说微乐中生苦相者。<a id="a-8t"></a>但有是语。<a id="a-8u"></a>凡夫愚人于微苦中。<a id="a-8v"></a>妄生乐相。<a id="a-8w"></a>则有道理。</p>
  <h2 id="a8x">行苦品第七十九</h2>
  <p id="a8y">诸受皆苦。<a id="a-8z"></a>所以者何。<a id="a-90"></a>衣食等物。<a id="a-91"></a>皆是苦因非乐因也。<a id="a-92"></a>何以知之。<a id="a-93"></a>现见衣食过增。<a id="a-94"></a>则苦亦增。<a id="a-95"></a>故名苦因。<a id="a-96"></a>又手痛等苦可以相示。<a id="a-97"></a>乐相不然。<a id="a-98"></a>又衣食等物皆为疗病。<a id="a-99"></a>如人不渴饮不生乐。<a id="a-9A"></a>又人为苦所恼。<a id="a-9B"></a>于异苦中而生乐相。<a id="a-9C"></a>如人畏死以刑罚为乐。<a id="a-9D"></a>又鞭杖刀槊诸苦因缘。<a id="a-9E"></a>皆是决定。<a id="a-9F"></a>乐因不然。<a id="a-9G"></a>又一切所须究竟苦故。<a id="a-9H"></a>当知先有后时乃觉。<a id="a-9I"></a>如屐渐尽。<a id="a-9J"></a>又于女色等中先生乐相。<a id="a-9K"></a>后还憎恶。<a id="a-9L"></a>故知以邪忆想生此乐相。<a id="a-9M"></a>离邪忆想还见其过。<a id="a-9N"></a>又女色等皆是干消病等苦因。<a id="a-9O"></a>故非乐也。<a id="a-9P"></a>又离欲时皆舍此缘。<a id="a-9Q"></a>若实是乐何故舍耶。<a id="a-9R"></a>又人随生乐处。<a id="a-9S"></a>后即此事还生苦心。<a id="a-9T"></a>故知非乐。<a id="a-9U"></a>又身为苦田非乐田也。<a id="a-9V"></a>如野田中嘉苗难殖而秽草易生。<a id="a-9W"></a>如是身田众苦易集。<a id="a-9X"></a>而虚乐难生。<a id="a-9Y"></a>又人于苦中先起乐倒。<a id="a-9Z"></a>后生贪着。<a id="a-9a"></a>乐若少实不名为倒。<a id="a-9b"></a>如常我净少实亦无乐亦如是俱颠倒故。<a id="a-9c"></a>又人于辛苦中而生乐心。<a id="a-9d"></a>如担重易肩故知无乐。<a id="a-9e"></a>又经中佛说当观乐是苦。<a id="a-9f"></a>观苦如箭入心。<a id="a-9g"></a>不苦不乐当观无常念生念灭。<a id="a-9h"></a>若定有乐不应观苦。<a id="a-9i"></a>当知凡夫于苦取乐。<a id="a-9j"></a>是故佛说随凡夫人生乐相处。<a id="a-9k"></a>汝当观苦。<a id="a-9l"></a>又此三受皆苦谛摄。<a id="a-9m"></a>若实是乐。<a id="a-9n"></a>苦谛云何摄。<a id="a-9o"></a>又苦为真实乐相虚妄。<a id="a-9p"></a>何以知之。<a id="a-9q"></a>以观苦心能断诸结。<a id="a-9r"></a>非乐心也。<a id="a-9s"></a>故知皆苦。<a id="a-9t"></a>又一切万物皆是苦因。<a id="a-9u"></a>犹如怨贼。<a id="a-9v"></a>怨贼二种或即能为苦。<a id="a-9w"></a>或初虽软善后则害人。<a id="a-9x"></a>万物亦尔。<a id="a-9y"></a>或初便生善或后反为害。<a id="a-9z"></a>故知皆苦。<a id="a-A0"></a>又众生得欲无厌如饮碱水。<a id="a-A1"></a>不足故苦。<a id="a-A2"></a>又无所求欲乃名为乐。<a id="a-A3"></a>求故名苦。<a id="a-A4"></a>不见世间有无求者。<a id="a-A5"></a>故知无乐。<a id="a-A6"></a>又一切众生身苦心苦常随逐。<a id="a-A7"></a>故知身为苦。<a id="a-A8"></a>又身如狱常有羁锁。<a id="a-A9"></a>何以知之。<a id="a-AA"></a>以灭此身乃名解脱羁锁故苦。<a id="a-AB"></a>又一切物渐渐次第。<a id="a-AC"></a>皆可鄙恶。<a id="a-AD"></a>如地狱等身冬夏等时小儿等根知寒暑等相待后皆憎恶。<a id="a-AE"></a>当知皆苦。<a id="a-AF"></a>又身多怨贼。<a id="a-AG"></a>谓毒蛇箧五拔刀贼。<a id="a-AH"></a>诈亲善贼及空聚落坏聚落贼。<a id="a-AI"></a>大河此岸种种诸苦皆常随逐。<a id="a-AJ"></a>故知皆苦。<a id="a-AK"></a>又知众生身诸苦随逐。<a id="a-AL"></a>谓生苦老苦痛苦死苦怨憎会苦爱别离苦违愿等苦。<a id="a-AM"></a>常与相随故。<a id="a-AN"></a>故身为众苦之聚。<a id="a-AO"></a>又以有身故则有我所及贪着等诸衰恼集。<a id="a-AP"></a>故知身为众苦因缘。<a id="a-AQ"></a>又亦五道众生行四威仪。<a id="a-AR"></a>皆无有乐。<a id="a-AS"></a>所以者何。<a id="a-AT"></a>如经中说。<a id="a-AU"></a>色是苦受。<a id="a-AV"></a>想行识是苦。<a id="a-AW"></a>若色生时当知即是老病死等诸衰恼生。<a id="a-AX"></a>受想行识亦复如是。<a id="a-AY"></a>又身常匆务。<a id="a-AZ"></a>以身口意造作众事。<a id="a-Aa"></a>造作众事皆名为苦。<a id="a-Ab"></a>又诸贤圣以身尽为悦。<a id="a-Ac"></a>若实为乐。<a id="a-Ad"></a>云何失乐而生欢悦。<a id="a-Ae"></a>故知皆苦也。</p>
  <h2 id="aAf">坏苦品第八十</h2>
  <p id="aAg">问曰。<a id="a-Ah"></a>汝虽以多因缘明苦。<a id="a-Ai"></a>而人犹贪乐。<a id="a-Aj"></a>随得所欲以为乐。<a id="a-Ak"></a>答曰。<a id="a-Al"></a>是先已答。<a id="a-Am"></a>凡夫倒故于苦取乐。<a id="a-An"></a>又痴惑所害云何可信。<a id="a-Ao"></a>虽得所欲亦应观苦。<a id="a-Ap"></a>所以者何。<a id="a-Aq"></a>是皆无常坏时生苦。<a id="a-Ar"></a>如经中佛说天人爱色乐色贪色。<a id="a-As"></a>是色坏时生大忧苦。<a id="a-At"></a>受想行识亦复如是。<a id="a-Au"></a>以坏败故当知亦苦。<a id="a-Av"></a>又人受虚妄乐便生贪着。<a id="a-Aw"></a>以贪着因缘生守护等过。<a id="a-Ax"></a>故当观乐甚于苦也。<a id="a-Ay"></a>又乐为苦门。<a id="a-Az"></a>以贪乐故从三毒起不善业。<a id="a-B0"></a>堕地狱等受诸苦恼。<a id="a-B1"></a>当知皆以乐为根本。<a id="a-B2"></a>又一切合会皆别离相。<a id="a-B3"></a>离所爱时深受诸苦。<a id="a-B4"></a>不由不爱。<a id="a-B5"></a>故知乐者甚过于苦。<a id="a-B6"></a>又乐具之生。<a id="a-B7"></a>皆为欺诳众生令堕诸苦如食野禽为鱼沈饵。<a id="a-B8"></a>皆以取故。<a id="a-B9"></a>乐物亦然。<a id="a-BA"></a>故应观苦。<a id="a-BB"></a>又于乐受中得少味。<a id="a-BC"></a>故获无量过。<a id="a-BD"></a>犹如鱼兽所味至寡其患甚多。<a id="a-BE"></a>故应观苦。<a id="a-BF"></a>又乐受是烦恼生处。<a id="a-BG"></a>所以者何。<a id="a-BH"></a>以贪身故则欲所须。<a id="a-BI"></a>欲因缘故恚等烦恼次第而生。<a id="a-BJ"></a>又乐受是生死根本。<a id="a-BK"></a>所以者何。<a id="a-BL"></a>因乐生爱。<a id="a-BM"></a>如经中说。<a id="a-BN"></a>爱为苦本。<a id="a-BO"></a>又一切众生有所造作无不为乐。<a id="a-BP"></a>故名苦本。<a id="a-BQ"></a>又乐受难舍甚于桎梏。<a id="a-BR"></a>又生死中贪乐所缚。<a id="a-BS"></a>所以者何。<a id="a-BT"></a>以贪乐故不脱生死。<a id="a-BU"></a>又此乐受常能生苦。<a id="a-BV"></a>求时欲苦失时忆苦。<a id="a-BW"></a>得时无厌如海吞流。<a id="a-BX"></a>是亦为苦。<a id="a-BY"></a>又乐受是不疲倦因。<a id="a-BZ"></a>所以者何。<a id="a-Ba"></a>众生求乐因时。<a id="a-Bb"></a>虽经崄难以为乐。<a id="a-Bc"></a>故心不懈倦。<a id="a-Bd"></a>是故智者应当观苦。<a id="a-Be"></a>又乐受名起诸业因。<a id="a-Bf"></a>所以者何。<a id="a-Bg"></a>以贪乐故能起善业。<a id="a-Bh"></a>为现乐故起不善业。<a id="a-Bi"></a>亦是一切受身之因。<a id="a-Bj"></a>所以者何。<a id="a-Bk"></a>取乐生爱。<a id="a-Bl"></a>爱故受身。<a id="a-Bm"></a>又乐受与涅槃相违。<a id="a-Bn"></a>所以者何。<a id="a-Bo"></a>众生贪着生死乐。<a id="a-Bp"></a>故不乐泥洹。<a id="a-Bq"></a>又未离欲者。<a id="a-Br"></a>爱此乐受。<a id="a-Bs"></a>爱因生苦。<a id="a-Bt"></a>故知乐受是众苦本。<a id="a-Bu"></a>又经中说二求难断。<a id="a-Bv"></a>一谓得求。<a id="a-Bw"></a>二谓命求。<a id="a-Bx"></a>求随意诸欲。<a id="a-By"></a>是名得求。<a id="a-Bz"></a>求得寿命受此诸欲。<a id="a-C0"></a>是名命求。<a id="a-C1"></a>此二求皆以乐受为本。<a id="a-C2"></a>是故智者难断应断。<a id="a-C3"></a>谓能如实观乐受相。<a id="a-C4"></a>又乐受味亦能染污。<a id="a-C5"></a>未得离欲。<a id="a-C6"></a>大智人心以难断故甚于苦受。<a id="a-C7"></a>又乐受味是贪等因。<a id="a-C8"></a>若无乐受则无所贪。<a id="a-C9"></a>又乐受味真智能断。<a id="a-CA"></a>所以者何。<a id="a-CB"></a>世间诸智要取上地味。<a id="a-CC"></a>能舍下地。<a id="a-CD"></a>故知乐受甚过于苦。<a id="a-CE"></a>又众生心缚在生处。<a id="a-CF"></a>乃至畜生亦贪惜身。<a id="a-CG"></a>当知皆以乐受味故。<a id="a-CH"></a>是故应观乐受为苦。</p>
  <h2 id="aCI">辩三受品第八十一</h2>
  <p id="aCJ">问曰。<a id="a-CK"></a>已知一切皆苦。<a id="a-CL"></a>今以何差别故有三受。<a id="a-CM"></a>答曰。<a id="a-CN"></a>即一苦受。<a id="a-CO"></a>以时差别故有三种。<a id="a-CP"></a>能恼害者则名为苦。<a id="a-CQ"></a>既恼害已更求异苦。<a id="a-CR"></a>以遮先苦以愿求。<a id="a-CS"></a>故大苦暂息。<a id="a-CT"></a>尔时名乐。<a id="a-CU"></a>忧喜不了不愿不求。<a id="a-CV"></a>尔时名为不苦不乐。<a id="a-CW"></a>问曰。<a id="a-CX"></a>不苦不乐不名为受。<a id="a-CY"></a>所以者何。<a id="a-CZ"></a>苦乐可觉。<a id="a-Ca"></a>不苦不乐不可觉故。<a id="a-Cb"></a>答曰。<a id="a-Cc"></a>是人为三触所触。<a id="a-Cd"></a>谓苦触乐触不苦不乐触。<a id="a-Ce"></a>以有因故当知有果。<a id="a-Cf"></a>如人热极。<a id="a-Cg"></a>得冷触觉乐。<a id="a-Ch"></a>得热触觉苦。<a id="a-Ci"></a>得不冷不热触。<a id="a-Cj"></a>觉不苦不乐。<a id="a-Ck"></a>故知有此不苦不乐。<a id="a-Cl"></a>汝意或谓不苦不乐触中不能生受。<a id="a-Cm"></a>是事不然。<a id="a-Cn"></a>所以者何。<a id="a-Co"></a>人觉此触不冷不热。<a id="a-Cp"></a>觉知所缘即名为受。<a id="a-Cq"></a>云何言无又缘有三差别。<a id="a-Cr"></a>怨亲中人。<a id="a-Cs"></a>于亲生喜。<a id="a-Ct"></a>于怨生忧。<a id="a-Cu"></a>于中生舍。<a id="a-Cv"></a>故知想分别故有此三受。<a id="a-Cw"></a>以缘别故。<a id="a-Cx"></a>起此三想。<a id="a-Cy"></a>又缘有三种。<a id="a-Cz"></a>为益为损或俱相违。<a id="a-D0"></a>有乐不乐有俱相违。<a id="a-D1"></a>亦有贪处嗔处痴处。<a id="a-D2"></a>有喜不喜有俱相违。<a id="a-D3"></a>有福果罪果有不动果。<a id="a-D4"></a>是诸缘中随生三受。<a id="a-D5"></a>故知有此不苦不乐受。<a id="a-D6"></a>又可适心处是名乐受。<a id="a-D7"></a>违逆心处是名苦受。<a id="a-D8"></a>不逆不顺名不苦不乐受。<a id="a-D9"></a>又世八法得失毁誉称讥苦乐。<a id="a-DA"></a>凡夫于失等四法违逆其心。<a id="a-DB"></a>于得等四法以为可适。<a id="a-DC"></a>必当应有离欲圣人能俱舍者舍名不苦不乐受。<a id="a-DD"></a>是故非无。<a id="a-DE"></a>问曰。<a id="a-DF"></a>若以触等因缘故有三受者。<a id="a-DG"></a>则一切心行皆名为受。<a id="a-DH"></a>所以者何。<a id="a-DI"></a>所有心行在于身中。<a id="a-DJ"></a>皆是苦乐不苦不乐。<a id="a-DK"></a>答曰。<a id="a-DL"></a>如是一切心行皆名为受。<a id="a-DM"></a>所以者何。<a id="a-DN"></a>经中说十八意行。<a id="a-DO"></a>是中但是一意有十八差别。<a id="a-DP"></a>谓六喜行六忧行六舍行。<a id="a-DQ"></a>以想分别故。<a id="a-DR"></a>有苦分乐分舍分。<a id="a-DS"></a>故知一切心行无非受也。<a id="a-DT"></a>又经中说诸受皆苦。<a id="a-DU"></a>故知心行在于身中。<a id="a-DV"></a>皆名为苦。<a id="a-DW"></a>又说若色生即是苦生。<a id="a-DX"></a>云何色名为苦。<a id="a-DY"></a>以苦因故。<a id="a-DZ"></a>故知缘及诸根但能生苦。<a id="a-Da"></a>是故一切心行皆名为受。<a id="a-Db"></a>以行苦故。<a id="a-Dc"></a>一切诸行应观是苦。<a id="a-Dd"></a>以坏苦故。<a id="a-De"></a>应观乐受为苦。<a id="a-Df"></a>苦苦即苦。<a id="a-Dg"></a>是三种苦。<a id="a-Dh"></a>皆从众缘和合故生。<a id="a-Di"></a>念念灭故圣人观苦。<a id="a-Dj"></a>是故一切心行。<a id="a-Dk"></a>皆名为受。<a id="a-Dl"></a>问曰。<a id="a-Dm"></a>无漏诸受亦是苦耶。<a id="a-Dn"></a>答曰亦苦。<a id="a-Do"></a>所以者何。<a id="a-Dp"></a>无漏诸受圣人亦次第舍。<a id="a-Dq"></a>从初禅来乃至证一切灭。<a id="a-Dr"></a>是皆有苦。<a id="a-Ds"></a>又有漏禅乐无漏禅乐。<a id="a-Dt"></a>有何差别。<a id="a-Du"></a>随有漏禅以我因故苦。<a id="a-Dv"></a>无漏诸禅亦以此苦。<a id="a-Dw"></a>又若圣人住无漏心深厌一切。<a id="a-Dx"></a>故无漏心生则深生厌患。<a id="a-Dy"></a>如睫入目。<a id="a-Dz"></a>凡夫不知。<a id="a-E0"></a>皆以苦为乐。<a id="a-E1"></a>圣人智深妙故厌离有顶。<a id="a-E2"></a>甚于余人厌患欲界故。<a id="a-E3"></a>无漏苦喻于有漏。<a id="a-E4"></a>又诸圣人得无漏心。<a id="a-E5"></a>但向涅槃。<a id="a-E6"></a>所以者何。<a id="a-E7"></a>是人尔时明见一切有为法苦。<a id="a-E8"></a>若无漏受乐则应喜乐。<a id="a-E9"></a>不应复生向泥洹心。<a id="a-EA"></a>问曰。<a id="a-EB"></a>若诸心行皆名受者。<a id="a-EC"></a>云何别有诸心等法。<a id="a-ED"></a>答曰。<a id="a-EE"></a>即是一受缘中行异故有差别。<a id="a-EF"></a>诸心等法亦行缘异。<a id="a-EG"></a>但识缘时是行名心。<a id="a-EH"></a>此等如先说。<a id="a-EI"></a>是一切法在身中时。<a id="a-EJ"></a>有利益等诸差别故。<a id="a-EK"></a>故名为受。<a id="a-EL"></a>又多以心能起烦恼。<a id="a-EM"></a>尔时名受。<a id="a-EN"></a>如经中说乐受中贪使。<a id="a-EO"></a>苦受中嗔使不苦不乐受中无明使。<a id="a-EP"></a>是故想分别缘中喜等法名受。<a id="a-EQ"></a>所以者何。<a id="a-ER"></a>是时能生诸烦恼故。<a id="a-ES"></a>问曰。<a id="a-ET"></a>若一一受中三烦恼使。<a id="a-EU"></a>何故定说乐受中贪使。<a id="a-EV"></a>答曰苦受中不应贪使。<a id="a-EW"></a>痴一切处使以痴力故。<a id="a-EX"></a>于苦中生乐想。<a id="a-EY"></a>不知见事故得苦生嗔。<a id="a-EZ"></a>不苦不乐受细故不觉贪嗔。<a id="a-Ea"></a>所以者何。<a id="a-Eb"></a>是人于此中不生苦乐想故。<a id="a-Ec"></a>不知见事故但生痴使。<a id="a-Ed"></a>又于舍缘中若贪嗔不行。<a id="a-Ee"></a>凡夫于中谓能胜缘。<a id="a-Ef"></a>是故佛言。<a id="a-Eg"></a>汝不胜此缘以未觉故贪嗔不行。<a id="a-Eh"></a>如经中说。<a id="a-Ei"></a>凡夫所有色中生舍皆依止色。<a id="a-Ej"></a>若胜此缘于我增益若作损减。<a id="a-Ek"></a>还生贪嗔故知未胜缘。<a id="a-El"></a>又不苦不乐受。<a id="a-Em"></a>其相寂灭如无色定。<a id="a-En"></a>以寂灭故。<a id="a-Eo"></a>烦恼细行。<a id="a-Ep"></a>凡夫于中生解脱想。<a id="a-Eq"></a>是故佛说此中有无明使。<a id="a-Er"></a>又未觉缘故苦乐不了。<a id="a-Es"></a>若知此缘苦乐则了。<a id="a-Et"></a>尔时则生贪嗔。<a id="a-Eu"></a>问曰若觉此缘则生苦乐相。<a id="a-Ev"></a>是故但应有苦乐受。<a id="a-Ew"></a>答曰。<a id="a-Ex"></a>是人有时于此缘中。<a id="a-Ey"></a>不生乐心不生苦心。<a id="a-Ez"></a>是故不但有苦乐也。<a id="a-F0"></a>如先说皆是苦而有三差。<a id="a-F1"></a>问曰。<a id="a-F2"></a>汝言觉知此缘还生乐想。<a id="a-F3"></a>云何觉知不可以无明觉知。<a id="a-F4"></a>答曰。<a id="a-F5"></a>是人于此缘中先取相。<a id="a-F6"></a>故于此缘中若无明使。<a id="a-F7"></a>若贪嗔使。<a id="a-F8"></a>问曰。<a id="a-F9"></a>但于苦乐中生痴。<a id="a-FA"></a>如经中说。<a id="a-FB"></a>是人于诸受不如实知集灭味过出等。<a id="a-FC"></a>以不知故于不苦不乐中说无明使使。<a id="a-FD"></a>是故但于苦乐中起无明使。<a id="a-FE"></a>非不苦不乐中。<a id="a-FF"></a>答曰。<a id="a-FG"></a>此经自说于诸受不如实知集灭味等故。<a id="a-FH"></a>不苦不乐中无明使使。<a id="a-FI"></a>问曰。<a id="a-FJ"></a>虽有是说此义不然。<a id="a-FK"></a>云何于苦乐不知集灭等故。<a id="a-FL"></a>不苦不乐受中无明使使。<a id="a-FM"></a>所以者何。<a id="a-FN"></a>于余事不知余事中使。<a id="a-FO"></a>是故此经应如是说。<a id="a-FP"></a>是人于不苦不乐受中不知集等故。<a id="a-FQ"></a>不苦不乐受中无明使使。<a id="a-FR"></a>若不苦不乐受中无明不使。<a id="a-FS"></a>答曰。<a id="a-FT"></a>是人于不苦不乐受中生三种心。<a id="a-FU"></a>寂灭想不苦不乐想故生不苦不乐心。<a id="a-FV"></a>若以邪智取相则生乐心。<a id="a-FW"></a>若取上地乐味则生苦心。<a id="a-FX"></a>是故经中说诸受多语。<a id="a-FY"></a>所以者何。<a id="a-FZ"></a>一切诸受皆无明所使。<a id="a-Fa"></a>是不苦不乐受随时故。<a id="a-Fb"></a>有三种差别。<a id="a-Fc"></a>又若未通达苦集等。<a id="a-Fd"></a>尔时于苦受中生乐想。<a id="a-Fe"></a>亦生不苦不乐想。<a id="a-Ff"></a>是故说不知诸受集等故无明使使。<a id="a-Fg"></a>但不苦不乐受中多无明使使。</p>
  <h2 id="aFh">问受品第八十二</h2>
  <p id="aFi">问曰。<a id="a-Fj"></a>经中说是人受乐受时。<a id="a-Fk"></a>如实知我受此乐受。<a id="a-Fl"></a>如实知何受耶。<a id="a-Fm"></a>过去未来受不可得受现在受不得自知。<a id="a-Fn"></a>答曰。<a id="a-Fo"></a>此经意说人受。<a id="a-Fp"></a>是故无过。<a id="a-Fq"></a>又乐等受来在身。<a id="a-Fr"></a>以意能缘故亦无咎。<a id="a-Fs"></a>又于乐具中说乐等名世间。<a id="a-Ft"></a>亦有因中说果故。<a id="a-Fu"></a>又是人先受乐受。<a id="a-Fv"></a>然后取相故。<a id="a-Fw"></a>名受乐受时如实知。<a id="a-Fx"></a>问曰。<a id="a-Fy"></a>为以受者故名受。<a id="a-Fz"></a>可受故名受。<a id="a-G0"></a>若以受者名受则受与乐等异。<a id="a-G1"></a>而经中说乐受苦受不苦不乐受。<a id="a-G2"></a>若以可受名受。<a id="a-G3"></a>谁受之者。<a id="a-G4"></a>以受故名受。<a id="a-G5"></a>答曰。<a id="a-G6"></a>于缘中说乐。<a id="a-G7"></a>如火苦火乐。<a id="a-G8"></a>是故以觉知缘故名为受乐。<a id="a-G9"></a>又众生受此受故名可受为受。<a id="a-GA"></a>问曰。<a id="a-GB"></a>众生不名为受。<a id="a-GC"></a>经中说受为受。<a id="a-GD"></a>答曰。<a id="a-GE"></a>名义如是有相则有作。<a id="a-GF"></a>假名中有相。<a id="a-GG"></a>是苦乐不苦不乐在身则心能觉。<a id="a-GH"></a>故说受为受。<a id="a-GI"></a>问曰。<a id="a-GJ"></a>经中说诸受中顺受观行者。<a id="a-GK"></a>尔时云何生苦乐不苦不乐相。<a id="a-GL"></a>是人尔时不皆生苦相耶。<a id="a-GM"></a>答曰。<a id="a-GN"></a>是人未得一切皆苦。<a id="a-GO"></a>但忆念三受。<a id="a-GP"></a>问曰。<a id="a-GQ"></a>若用意识修四念处。<a id="a-GR"></a>云何说身乐。<a id="a-GS"></a>答曰。<a id="a-GT"></a>于一切受中应如是系念。<a id="a-GU"></a>是身乐是心乐。<a id="a-GV"></a>又修念处时身中生乐相。<a id="a-GW"></a>系念是中故名身乐。<a id="a-GX"></a>问曰。<a id="a-GY"></a>若一切受皆是心法。<a id="a-GZ"></a>何故说身受答曰。<a id="a-Ga"></a>为外道故说。<a id="a-Gb"></a>外道谓诸受依神故。<a id="a-Gc"></a>佛说诸受依止身心。<a id="a-Gd"></a>问曰。<a id="a-Ge"></a>何者是身受。<a id="a-Gf"></a>答曰。<a id="a-Gg"></a>因五根所生受。<a id="a-Gh"></a>是名身受。<a id="a-Gi"></a>因第六根所生受。<a id="a-Gj"></a>是名心受。<a id="a-Gk"></a>问曰。<a id="a-Gl"></a>是受云何名垢。<a id="a-Gm"></a>云何名净。<a id="a-Gn"></a>答曰。<a id="a-Go"></a>诸烦恼名垢。<a id="a-Gp"></a>是烦恼所使受。<a id="a-Gq"></a>是名为垢。<a id="a-Gr"></a>烦恼所不使受。<a id="a-Gs"></a>是名为净。<a id="a-Gt"></a>问曰。<a id="a-Gu"></a>云何苦受名净。<a id="a-Gv"></a>答曰。<a id="a-Gw"></a>断烦恼人苦受。<a id="a-Gx"></a>是名为净。<a id="a-Gy"></a>又与烦恼相违苦受。<a id="a-Gz"></a>是名为净。<a id="a-H0"></a>问曰。<a id="a-H1"></a>已说垢净。<a id="a-H2"></a>何故更说依贪依出。<a id="a-H3"></a>贪即烦恼。<a id="a-H4"></a>出即是净。<a id="a-H5"></a>答曰。<a id="a-H6"></a>先总说垢。<a id="a-H7"></a>今更别说贪为垢因。<a id="a-H8"></a>如经中说有垢喜。<a id="a-H9"></a>有净喜。<a id="a-HA"></a>有净中净喜。<a id="a-HB"></a>垢喜者。<a id="a-HC"></a>因五欲生喜。<a id="a-HD"></a>净喜者。<a id="a-HE"></a>谓初禅喜。<a id="a-HF"></a>净中净喜。<a id="a-HG"></a>谓二禅喜。<a id="a-HH"></a>若受但为泥洹。<a id="a-HI"></a>是名依出。<a id="a-HJ"></a>是故更说。<a id="a-HK"></a>问曰。<a id="a-HL"></a>五根中何故苦受乐受各分为二。<a id="a-HM"></a>而舍受不耶。<a id="a-HN"></a>答曰。<a id="a-HO"></a>忧喜要以想分别生。<a id="a-HP"></a>苦乐不必由想分别。<a id="a-HQ"></a>舍受想分别微。<a id="a-HR"></a>故不为二。<a id="a-HS"></a>问曰。<a id="a-HT"></a>第三禅中意识所受何故名乐。<a id="a-HU"></a>不说喜耶。<a id="a-HV"></a>答曰。<a id="a-HW"></a>是乐深厚遍满身心故名为乐。<a id="a-HX"></a>喜但能遍心不能遍身。<a id="a-HY"></a>故三禅中佛差别喜说身受乐。<a id="a-HZ"></a>问曰。<a id="a-Ha"></a>是三受中何者能生深厚烦恼。<a id="a-Hb"></a>答曰。<a id="a-Hc"></a>有论师言乐受能生。<a id="a-Hd"></a>所以者何。<a id="a-He"></a>先已说坏败等因缘受大苦故。<a id="a-Hf"></a>又论师言。<a id="a-Hg"></a>苦受能生。<a id="a-Hh"></a>所以者何。<a id="a-Hi"></a>众生为苦所逼。<a id="a-Hj"></a>以求乐故深起烦恼。<a id="a-Hk"></a>又种种乐少苦能胜。<a id="a-Hl"></a>如人具足受五欲时。<a id="a-Hm"></a>蚊蚋所侵则生苦觉色等五欲乐不如是。<a id="a-Hn"></a>又如存百子乐。<a id="a-Ho"></a>不如丧一子苦。<a id="a-Hp"></a>又生死中苦受相多。<a id="a-Hq"></a>乐受不尔。<a id="a-Hr"></a>所以者何。<a id="a-Hs"></a>多有众生在三恶趣。<a id="a-Ht"></a>生天人少。<a id="a-Hu"></a>又不须加功自然得苦。<a id="a-Hv"></a>加功求乐有得不得。<a id="a-Hw"></a>犹如田中秽草自生。<a id="a-Hx"></a>嘉苗不尔。<a id="a-Hy"></a>又因苦受起重罪业所以者何。<a id="a-Hz"></a>苦受中有嗔使经中说。<a id="a-I0"></a>嗔为重罪。<a id="a-I1"></a>又论师言。<a id="a-I2"></a>不苦不乐能生。<a id="a-I3"></a>所以者何。<a id="a-I4"></a>是中有痴使。<a id="a-I5"></a>痴是一切烦恼根本。<a id="a-I6"></a>又此受细微。<a id="a-I7"></a>是中烦恼难觉知故。<a id="a-I8"></a>又此受是众生本性。<a id="a-I9"></a>苦乐为客。<a id="a-IA"></a>又此受遍在三界。<a id="a-IB"></a>余二不尔。<a id="a-IC"></a>又此受是长寿因。<a id="a-ID"></a>贪此受故寿八万大劫久受苦相诸阴。<a id="a-IE"></a>又此受与泥洹相违。<a id="a-IF"></a>所以者何。<a id="a-IG"></a>是中生寂灭相泥洹相故。<a id="a-IH"></a>不复能得真实泥洹。<a id="a-II"></a>又此受以圣道能过。<a id="a-IJ"></a>如说因离性得解脱。<a id="a-IK"></a>苦受乐受以世间道亦能得过。<a id="a-IL"></a>又此受穷生死边断相续时断。<a id="a-IM"></a>是故能生深厚烦恼。</p>
  <h2 id="aIN">五受根品第八十三</h2>
  <p id="aIO">问曰。<a id="a-IP"></a>乐根为在何处。<a id="a-IQ"></a>乃至舍根在何处耶。<a id="a-IR"></a>答曰。<a id="a-IS"></a>苦乐在身。<a id="a-IT"></a>随所得身。<a id="a-IU"></a>乃至四禅。<a id="a-IV"></a>余三在心。<a id="a-IW"></a>随所得心。<a id="a-IX"></a>乃至有顶。<a id="a-IY"></a>问曰。<a id="a-IZ"></a>如经中说。<a id="a-Ia"></a>忧根初禅中灭。<a id="a-Ib"></a>喜根三禅中灭。<a id="a-Ic"></a>乐根四禅中灭。<a id="a-Id"></a>舍根灭尽定中灭。<a id="a-Ie"></a>是故汝说不然。<a id="a-If"></a>答曰。<a id="a-Ig"></a>若汝信此经者。<a id="a-Ih"></a>则苦根应在初禅。<a id="a-Ii"></a>而汝法中初禅实无苦根。<a id="a-Ij"></a>是故不应信此经也。<a id="a-Ik"></a>问曰。<a id="a-Il"></a>色无色界深修善法。<a id="a-Im"></a>应无忧苦。<a id="a-In"></a>答曰。<a id="a-Io"></a>三界皆苦。<a id="a-Ip"></a>上二界中虽无粗苦亦有微苦。<a id="a-Iq"></a>何以知之。<a id="a-Ir"></a>四禅中说有四威仪。<a id="a-Is"></a>随有威仪皆应有苦。<a id="a-It"></a>又色界有眼耳身识。<a id="a-Iu"></a>此识中所有受名为苦乐。<a id="a-Iv"></a>从一威仪求一威仪。<a id="a-Iw"></a>故知有苦。<a id="a-Ix"></a>又经中问。<a id="a-Iy"></a>色有何味。<a id="a-Iz"></a>所谓因色生乐生喜。<a id="a-J0"></a>色中有何过。<a id="a-J1"></a>谓所有色无常苦败坏相。<a id="a-J2"></a>色界有色故。<a id="a-J3"></a>有味心有过心。<a id="a-J4"></a>故有苦乐。<a id="a-J5"></a>又行者于诸禅定亦贪亦舍。<a id="a-J6"></a>必以乐受因缘故贪。<a id="a-J7"></a>苦受因缘故舍。<a id="a-J8"></a>故知有苦乐也。<a id="a-J9"></a>又佛说声等是初禅刺。<a id="a-JA"></a>觉观是二禅刺。<a id="a-JB"></a>乃至非想非无想处有想受刺。<a id="a-JC"></a>刺名苦义。<a id="a-JD"></a>故知一切有苦。<a id="a-JE"></a>又一切五阴皆名为苦。<a id="a-JF"></a>正以恼害为苦。<a id="a-JG"></a>如欲界受恼害故苦。<a id="a-JH"></a>上二界受亦有恼害。<a id="a-JI"></a>何故非苦。<a id="a-JJ"></a>如欲界说病等八行。<a id="a-JK"></a>色无色界同说八行。<a id="a-JL"></a>何故无苦。<a id="a-JM"></a>又色界说光明优劣。<a id="a-JN"></a>故知色界业亦差别。<a id="a-JO"></a>业差别故必应当有得苦报业。<a id="a-JP"></a>又经说。<a id="a-JQ"></a>此中有嫉妒等烦恼。<a id="a-JR"></a>如有梵天语诸梵言。<a id="a-JS"></a>此处是常。<a id="a-JT"></a>汝等勿诣瞿昙沙门。<a id="a-JU"></a>亦有梵天来难问佛。<a id="a-JV"></a>又经中说。<a id="a-JW"></a>入第四禅断不善法。<a id="a-JX"></a>又经中亦说是中有邪见烦恼。<a id="a-JY"></a>是等烦恼即是不善。<a id="a-JZ"></a>应得苦报。<a id="a-Ja"></a>何故无苦。<a id="a-Jb"></a>又论师说。<a id="a-Jc"></a>一切烦恼皆是不善。<a id="a-Jd"></a>是中云何无苦受耶。<a id="a-Je"></a>又经中说。<a id="a-Jf"></a>诸天人爱色乐色贪色着色。<a id="a-Jg"></a>是诸天人爱乐贪着色故。<a id="a-Jh"></a>是色败坏则生忧苦。<a id="a-Ji"></a>乃至识亦如是。<a id="a-Jj"></a>故知一切未离欲人。<a id="a-Jk"></a>皆有忧喜。<a id="a-Jl"></a>又爱缘生喜。<a id="a-Jm"></a>离此爱缘必生忧悲。<a id="a-Jn"></a>凡夫无智何能有力。<a id="a-Jo"></a>得所爱缘而不生喜。<a id="a-Jp"></a>失不生忧。<a id="a-Jq"></a>如经中说。<a id="a-Jr"></a>唯得道者。<a id="a-Js"></a>将命终时无忧喜色。<a id="a-Jt"></a>故知一切凡夫忧喜常随。<a id="a-Ju"></a>又佛自说。<a id="a-Jv"></a>不忧不喜一心行舍。<a id="a-Jw"></a>是应罗汉功德。<a id="a-Jx"></a>又六舍行唯圣所行。<a id="a-Jy"></a>非凡夫也。<a id="a-Jz"></a>凡夫或时行舍。<a id="a-K0"></a>皆以未能知见缘故。<a id="a-K1"></a>如经中说凡夫色中所有舍心。<a id="a-K2"></a>皆依止色贪色不离。<a id="a-K3"></a>故知凡夫无舍心也。<a id="a-K4"></a>又经中说乐受中贪使。<a id="a-K5"></a>若彼无乐受贪何处使。<a id="a-K6"></a>汝意或谓。<a id="a-K7"></a>不苦不乐中贪使使。<a id="a-K8"></a>经无说处。<a id="a-K9"></a>又上地中。<a id="a-KA"></a>转寂灭乐大利身心。<a id="a-KB"></a>如说是天一坐千劫。<a id="a-KC"></a>若苦行者。<a id="a-KD"></a>于诸威仪不能久住。<a id="a-KE"></a>如经中说安坐七日受解脱乐。<a id="a-KF"></a>又是中猗乐第一。<a id="a-KG"></a>如经中说猗者受乐。<a id="a-KH"></a>故知一切地中皆有乐也。<a id="a-KI"></a>汝意或谓。<a id="a-KJ"></a>猗受乐异。<a id="a-KK"></a>是事不然。<a id="a-KL"></a>所有利益事来在身。<a id="a-KM"></a>则名为乐。<a id="a-KN"></a>是故猗乐不异受乐。<a id="a-KO"></a>问曰若上界定有苦乐忧喜。<a id="a-KP"></a>云何得与禅经相顺。<a id="a-KQ"></a>答曰。<a id="a-KR"></a>此经违害法相。<a id="a-KS"></a>若舍何咎。<a id="a-KT"></a>又此中乐行寂灭不善。<a id="a-KU"></a>不能发起粗贪粗恚。<a id="a-KV"></a>是故说名无苦乐。<a id="a-KW"></a>又此中苦乐细微不了。<a id="a-KX"></a>无有刀杖等苦丧亲等忧。<a id="a-KY"></a>是故名无。<a id="a-KZ"></a>如说色界无寒无热。<a id="a-Ka"></a>是中亦有四大。<a id="a-Kb"></a>云何当言无寒无热耶。<a id="a-Kc"></a>如说三禅众生一身一想。<a id="a-Kd"></a>是中亦有光明差别。<a id="a-Ke"></a>如说若行禅者。<a id="a-Kf"></a>不能善除睡眠戏调。<a id="a-Kg"></a>则光明不净。<a id="a-Kh"></a>又少智人名为无智。<a id="a-Ki"></a>又如世人以食中少碱名为无碱。<a id="a-Kj"></a>如是彼中忧喜不了。<a id="a-Kk"></a>故名为无。<a id="a-Kl"></a>又汝等说彼中无觉。<a id="a-Km"></a>佛经中说想因缘觉。<a id="a-Kn"></a>是中有想云何无觉。<a id="a-Ko"></a>故知觉法乃至有顶为粗觉故。<a id="a-Kp"></a>说二禅灭。<a id="a-Kq"></a>是故上二界中亦有苦乐等。<a id="a-Kr"></a>受阴竟。</p>
 </body>
</html>