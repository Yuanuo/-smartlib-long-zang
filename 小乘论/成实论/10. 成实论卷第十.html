<!doctype html>
<html id="z3IBW2C19l" data-ver="1592">
 <head>
  <meta charset="utf-8">
  <meta author="诃梨跋摩">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">成实论卷第十</h1>
  <h2 id="a2">三业轻重品第一百一十九</h2>
  <p id="a3">三业中何者为重。<a id="a-4"></a>身业耶口业耶意业耶。<a id="a-5"></a>问曰。<a id="a-6"></a>有人言。<a id="a-7"></a>身口业重非意业也。<a id="a-8"></a>所以者何。<a id="a-9"></a>身口业定实故。<a id="a-A"></a>如五逆罪皆因身口所造。<a id="a-B"></a>又身口能成办事。<a id="a-C"></a>如人发心杀此众生。<a id="a-D"></a>要以身口能成其事。<a id="a-E"></a>非但意业得杀生罪。<a id="a-F"></a>亦非但发心得起塔寺梵福德也。<a id="a-G"></a>又若无身口但意业者则无果报。<a id="a-H"></a>如人发心我当布施。<a id="a-I"></a>而实不与则无施福。<a id="a-J"></a>又非但随愿事得成办。<a id="a-K"></a>如人发愿为大施会。<a id="a-L"></a>而实不与则无会福。<a id="a-M"></a>若心业大者应得施福。<a id="a-N"></a>然则业报错乱。<a id="a-O"></a>又比尼中无意犯罪。<a id="a-P"></a>若意业大。<a id="a-Q"></a>何故不犯。<a id="a-R"></a>又若发心便得福者。<a id="a-S"></a>福则易得。<a id="a-T"></a>行者何故舍此易业而为施等难行业耶。<a id="a-U"></a>又若然者。<a id="a-V"></a>则福无尽。<a id="a-W"></a>如人但空发心竟无所用何所尽也。<a id="a-X"></a>以财物有量故福可尽。<a id="a-Y"></a>又不但发心能损益他。<a id="a-Z"></a>如饥渴众生要须饮食。<a id="a-a"></a>非心业能除。<a id="a-b"></a>又世间人衰利大甚。<a id="a-c"></a>以心轻躁难制伏故。<a id="a-d"></a>无恶不起则己受重衰。<a id="a-e"></a>若发善心欲造福业则己获大利。<a id="a-f"></a>是则过甚。<a id="a-g"></a>又若意业大。<a id="a-h"></a>发心欲杀生则堕地狱。<a id="a-i"></a>如是虽久集戒等复何所益。<a id="a-j"></a>又行持戒等诸善功德无有安隐。<a id="a-k"></a>所以者何。<a id="a-l"></a>但一发心便得罪故。<a id="a-m"></a>又经中说。<a id="a-n"></a>身口业粗故先断。<a id="a-o"></a>断粗烦恼故得心定。<a id="a-p"></a>又发淫心则为淫已便应犯戒。<a id="a-q"></a>若发心不名淫者。<a id="a-r"></a>离此淫心更有何法名为淫耶。<a id="a-s"></a>有所起作业皆由身口。<a id="a-t"></a>不以意业。<a id="a-u"></a>如欺他人必由口业得妄语罪。<a id="a-v"></a>又如先说四种因缘得杀生罪。<a id="a-w"></a>谓有众生有众生想。<a id="a-x"></a>有欲杀心。<a id="a-y"></a>断其命。<a id="a-z"></a>以四事成罪。<a id="a-10"></a>当知不以意业为重。<a id="a-11"></a>又如佛言。<a id="a-12"></a>若小儿从生习慈能起恶业思恶业耶。<a id="a-13"></a>故知但身口业恶。<a id="a-14"></a>非意业也。<a id="a-15"></a>答曰。<a id="a-16"></a>汝言身口业重非意业者。<a id="a-17"></a>是事不然。<a id="a-18"></a>所以者何。<a id="a-19"></a>经中佛说。<a id="a-1A"></a>心为法本。<a id="a-1B"></a>心尊心导心念善恶即言即行。<a id="a-1C"></a>故知意业为重。<a id="a-1D"></a>又意差别故身口业有差别。<a id="a-1E"></a>如上中下等。<a id="a-1F"></a>离心无身口业。<a id="a-1G"></a>又经中说。<a id="a-1H"></a>故起作业必应受报。<a id="a-1I"></a>又说七种净福。<a id="a-1J"></a>三种但用意业。<a id="a-1K"></a>此七净福于财福为胜。<a id="a-1L"></a>又慈是意业。<a id="a-1M"></a>经说慈心得大果报。<a id="a-1N"></a>如经说。<a id="a-1O"></a>我昔七岁修集慈故。<a id="a-1P"></a>于七大劫不还此间。<a id="a-1Q"></a>故知意业为重。<a id="a-1R"></a>则能遍覆一切世界。<a id="a-1S"></a>又意业为重。<a id="a-1T"></a>如意业报故寿八万大劫。<a id="a-1U"></a>又意业势力胜身口业。<a id="a-1V"></a>如行善者将命终时生邪见心则堕地狱。<a id="a-1W"></a>行不善者死时起正见心则生天上。<a id="a-1X"></a>当知意业为大。<a id="a-1Y"></a>又经中说。<a id="a-1Z"></a>于诸罪中邪见最重。<a id="a-1a"></a>又说。<a id="a-1b"></a>若人得世间上正见。<a id="a-1c"></a>虽往来生死乃至百千岁终不堕恶道。<a id="a-1d"></a>又意业力胜身口业。<a id="a-1e"></a>如和利经中说。<a id="a-1f"></a>外道神仙起一嗔心。<a id="a-1g"></a>即灭那罗于陀国。<a id="a-1h"></a>如檀特等诸崄难处。<a id="a-1i"></a>皆是仙人嗔心所作。<a id="a-1j"></a>又意业能即得果报。<a id="a-1k"></a>如经中说。<a id="a-1l"></a>若是人今死即入地狱。<a id="a-1m"></a>即生天上。<a id="a-1n"></a>如[矛*(替-曰+貝)]鉾离手。<a id="a-1o"></a>又此意业积集垢法。<a id="a-1p"></a>乃至入阿鼻地狱。<a id="a-1q"></a>积集善法乃至泥洹。<a id="a-1r"></a>又心有报故身口得报。<a id="a-1s"></a>以不故业无果报故。<a id="a-1t"></a>又不离意业有身口业报。<a id="a-1u"></a>若意依身口行善不善。<a id="a-1v"></a>名身口业离身口业意业有报。<a id="a-1w"></a>离意业身口无报。<a id="a-1x"></a>故知意业为重。<a id="a-1y"></a>非身口业。<a id="a-1z"></a>汝虽言身口业定实。<a id="a-20"></a>如五逆罪皆身口所作故名重者。<a id="a-21"></a>是事不然。<a id="a-22"></a>以思重事重故业重。<a id="a-23"></a>非身口重故重。<a id="a-24"></a>又以心决定故业则定实。<a id="a-25"></a>如但以心力入正法位。<a id="a-26"></a>亦以心力能具逆罪。<a id="a-27"></a>若无心者。<a id="a-28"></a>虽杀父母亦无逆罪。<a id="a-29"></a>故知身口无力。<a id="a-2A"></a>汝言身口能办事者。<a id="a-2B"></a>是亦不然。<a id="a-2C"></a>以事讫名办。<a id="a-2D"></a>若夺他命已得杀生罪。<a id="a-2E"></a>非起身口业时。<a id="a-2F"></a>事讫时要须心力是故非身口也。<a id="a-2G"></a>汝言但空发心无果报者。<a id="a-2H"></a>是事不然。<a id="a-2I"></a>如经中说。<a id="a-2J"></a>发强心故即生天上。<a id="a-2K"></a>即入地狱。<a id="a-2L"></a>云何言意业无果报耶。<a id="a-2M"></a>汝言非但以愿能成事者。<a id="a-2N"></a>是亦不然。<a id="a-2O"></a>又人深发善心胜大会福。<a id="a-2P"></a>汝言意无犯罪。<a id="a-2Q"></a>是亦不然。<a id="a-2R"></a>若发恶心即时得罪。<a id="a-2S"></a>如佛说有三种罪。<a id="a-2T"></a>身口意罪。<a id="a-2U"></a>故知但发恶心不得无罪。<a id="a-2V"></a>但不结戒以难持故。<a id="a-2W"></a>粗罪持戒能遮。<a id="a-2X"></a>细罪定等能除。<a id="a-2Y"></a>汝言罪福易者。<a id="a-2Z"></a>是事不然。<a id="a-2a"></a>人以心力薄故舍易为难。<a id="a-2b"></a>如慈心等其福甚多。<a id="a-2c"></a>非布施也。<a id="a-2d"></a>但以众生智力劣弱不能行慈等意业故。<a id="a-2e"></a>为施等以离华香等诸供养等具。<a id="a-2f"></a>净心难得。<a id="a-2g"></a>故汝言福无尽者。<a id="a-2h"></a>亦以此答。<a id="a-2i"></a>是人若有智力则能得无尽善法。<a id="a-2j"></a>汝言意业无所损益。<a id="a-2k"></a>是事不然。<a id="a-2l"></a>以身口业皆为意业所导故不名胜。<a id="a-2m"></a>以随力所起是则为胜。<a id="a-2n"></a>又诸利益皆由行慈心者。<a id="a-2o"></a>所以者何。<a id="a-2p"></a>以行慈力故。<a id="a-2q"></a>风雨顺时百谷成熟。<a id="a-2r"></a>如劫初时粳米自生。<a id="a-2s"></a>至十岁人时是事皆无。<a id="a-2t"></a>云何言慈心无利益耶。<a id="a-2u"></a>又行慈者。<a id="a-2v"></a>能尽一切不善业根。<a id="a-2w"></a>由不善业有诸衰恼。<a id="a-2x"></a>云何言行慈无大利益。<a id="a-2y"></a>若一切众生行慈心者尽生善处。<a id="a-2z"></a>一切自然不须加功。<a id="a-30"></a>故知慈福最为深厚。<a id="a-31"></a>又或时以慈布施利益众生。<a id="a-32"></a>或但以慈利。<a id="a-33"></a>又行慈者。<a id="a-34"></a>众生若触其身若入影中皆得快乐。<a id="a-35"></a>当知慈福胜于施等。<a id="a-36"></a>汝言衰利太甚。<a id="a-37"></a>是先已答。<a id="a-38"></a>谓以意力损益众生。<a id="a-39"></a>故知意业为重。<a id="a-3A"></a>汝言久集戒等无所益者。<a id="a-3B"></a>是亦不然。<a id="a-3C"></a>以意净故则持戒净。<a id="a-3D"></a>若意不净戒亦不净。<a id="a-3E"></a>如七种淫经中说。<a id="a-3F"></a>又戒清净得大果报。<a id="a-3G"></a>如经说持戒者所愿随意。<a id="a-3H"></a>谓戒净故。<a id="a-3I"></a>又若净持戒得安隐心非余法也。<a id="a-3J"></a>汝言身口业粗故先断。<a id="a-3K"></a>是事不然。<a id="a-3L"></a>以微细善得大果报。<a id="a-3M"></a>如禅定中思。<a id="a-3N"></a>汝言若发淫心便应犯戒。<a id="a-3O"></a>是事不然。<a id="a-3P"></a>若人意业不净则戒亦不净。<a id="a-3Q"></a>又得罪福异结戒法异。<a id="a-3R"></a>汝言所起作业由身口者。<a id="a-3S"></a>皆以总答。<a id="a-3T"></a>谓身口业法异。<a id="a-3U"></a>意业法异。<a id="a-3V"></a>身口业要由作成。<a id="a-3W"></a>如以四因缘成杀生罪。<a id="a-3X"></a>不离心业。<a id="a-3Y"></a>又世间众生谓身口业恶。<a id="a-3Z"></a>意业不尔。<a id="a-3a"></a>又意业不加于人。<a id="a-3b"></a>亦不可得有。<a id="a-3c"></a>又先说罪福相。<a id="a-3d"></a>以是故但意业重非身口也。</p>
  <p data-pb></p>
  <h2 id="a3e">明业因品第一百二十</h2>
  <p id="a3f">者言。<a id="a-3g"></a>已略说诸业。<a id="a-3h"></a>业是受身因缘。<a id="a-3i"></a>身为苦性。<a id="a-3j"></a>故应灭之。<a id="a-3k"></a>欲灭此身当断其业。<a id="a-3l"></a>以因灭故果亦灭。<a id="a-3m"></a>故知因形有影形灭则影灭。<a id="a-3n"></a>是故若欲灭苦当勤精进断此业因。<a id="a-3o"></a>问曰。<a id="a-3p"></a>从业受身是事应明。<a id="a-3q"></a>所以者何。<a id="a-3r"></a>或有人言。<a id="a-3s"></a>身从波罗伽提生。<a id="a-3t"></a>有言从自在天生。<a id="a-3u"></a>或言从大人生。<a id="a-3v"></a>或言从自然生。<a id="a-3w"></a>是故应说因缘。<a id="a-3x"></a>云何知从业生耶。<a id="a-3y"></a>答曰。<a id="a-3z"></a>是事已种种因缘破。<a id="a-40"></a>当知从业受身。<a id="a-41"></a>又万物有种种杂类。<a id="a-42"></a>当知因亦差别。<a id="a-43"></a>如见粟麦等异知种不同。<a id="a-44"></a>自在天等无差别故。<a id="a-45"></a>当知非因业有无量差别故受种种身。<a id="a-46"></a>又诸善人皆信因业受身。<a id="a-47"></a>所以者何。<a id="a-48"></a>是人常行施戒忍等善法。<a id="a-49"></a>离杀生等诸不善法。<a id="a-4A"></a>故知从业受身。<a id="a-4B"></a>又若因业受身是则可返。<a id="a-4C"></a>得真智故邪智则断。<a id="a-4D"></a>邪智断故贪恚等诸烦恼断。<a id="a-4E"></a>诸烦恼断故能起后身业亦断。<a id="a-4F"></a>是则可返。<a id="a-4G"></a>自在等因中则不可返。<a id="a-4H"></a>以自在等不可断故。<a id="a-4I"></a>故知从业受身。<a id="a-4J"></a>又现见果与因相似。<a id="a-4K"></a>如从麦生麦从稻生稻。<a id="a-4L"></a>如是从不善业得不爱报。<a id="a-4M"></a>从善业得爱报。<a id="a-4N"></a>自在等因中无此相似。<a id="a-4O"></a>是故业为身本非自在等。<a id="a-4P"></a>又今现见万物皆从业生。<a id="a-4Q"></a>以恶业故受打捕系闭鞭杖死等诸苦。<a id="a-4R"></a>善业因缘受名闻利养等乐。<a id="a-4S"></a>随意爱语者得随意受报。<a id="a-4T"></a>故知从业受身非自在等。<a id="a-4U"></a>又世间人自知万物从业因生。<a id="a-4V"></a>故起稼穑等业。<a id="a-4W"></a>亦为施戒忍等诸福德业。<a id="a-4X"></a>无有闲坐而从自在望所欲者。<a id="a-4Y"></a>故知从业得报。<a id="a-4Z"></a>又若人虽说因自在等。<a id="a-4a"></a>而犹依诸业。<a id="a-4b"></a>谓自苦身及受斋等。<a id="a-4c"></a>故知以业为因。<a id="a-4d"></a>又若事不现应随他教。<a id="a-4e"></a>谓圣人所行。<a id="a-4f"></a>一切贤圣皆依戒等善法。<a id="a-4g"></a>知从业因有世间故。<a id="a-4h"></a>若离戒等亦无圣人。<a id="a-4i"></a>无有圣教违背业者。<a id="a-4j"></a>故知从业受身。<a id="a-4k"></a>又行戒等诸善业。<a id="a-4l"></a>故能成神通变化等事。<a id="a-4m"></a>故知以业为因。<a id="a-4n"></a>又地狱等诸恶趣中嗔恼等多。<a id="a-4o"></a>故知由嗔恼等有诸恶道。<a id="a-4p"></a>如树上见果知树是因。<a id="a-4q"></a>故知业为身本。<a id="a-4r"></a>又恶道中痴等力强。<a id="a-4s"></a>当知烦恼是恶道因。<a id="a-4t"></a>一切不善皆由痴故。<a id="a-4u"></a>又生诸恶道多。<a id="a-4v"></a>生善处少。<a id="a-4w"></a>眼见杀等恶行者多。<a id="a-4x"></a>行善者少。<a id="a-4y"></a>故知杀等事是恶道因。<a id="a-4z"></a>又杀等事善人所呵弃而不为。<a id="a-50"></a>善人必知杀等有恶果。<a id="a-51"></a>故呵弃不为。<a id="a-52"></a>若知无恶果何故弃耶。<a id="a-53"></a>又诸善人心若</p>
  <p data-pb></p>
  <h2 id="a54">集谛聚中烦恼论初烦恼相品第一百二十一</h2>
  <p id="a55">者言。<a id="a-56"></a>已说诸业诸烦恼。<a id="a-57"></a>今当说垢心行名为烦恼。<a id="a-58"></a>问曰。<a id="a-59"></a>何谓为垢。<a id="a-5A"></a>答曰。<a id="a-5B"></a>若心能令生死相续。<a id="a-5C"></a>是名为垢。<a id="a-5D"></a>此垢心差别。<a id="a-5E"></a>为贪恚痴等。<a id="a-5F"></a>是垢名为烦恼。<a id="a-5G"></a>亦名罪法。<a id="a-5H"></a>亦名退法。<a id="a-5I"></a>亦名隐没法。<a id="a-5J"></a>亦名热法。<a id="a-5K"></a>亦名悔法。<a id="a-5L"></a>有如是等名。<a id="a-5M"></a>是垢心修集则名为使。<a id="a-5N"></a>非但垢心生时名使。<a id="a-5O"></a>烦恼名贪恚痴疑憍慢及五见。<a id="a-5P"></a>此十差别有九十八使。<a id="a-5Q"></a>贪名喜乐三有。<a id="a-5R"></a>亦喜乐无有是名为贪。<a id="a-5S"></a>如经中说。<a id="a-5T"></a>欲爱有爱无有爱。<a id="a-5U"></a>无有名断灭。<a id="a-5V"></a>众生为苦所逼。<a id="a-5W"></a>欲灭阴身以无为乐。<a id="a-5X"></a>问曰。<a id="a-5Y"></a>喜乐是受相非贪相也。<a id="a-5Z"></a>如经中说今喜后喜义。<a id="a-5a"></a>言今世受乐后亦受乐。<a id="a-5b"></a>又说今忧后忧义。<a id="a-5c"></a>言今世受苦后亦受苦。<a id="a-5d"></a>又如天问中言有子则喜。<a id="a-5e"></a>佛答有子则忧。<a id="a-5f"></a>如是等答。<a id="a-5g"></a>曰贪为喜分。<a id="a-5h"></a>如经中说。<a id="a-5i"></a>受因缘爱乐受中贪使。<a id="a-5j"></a>揣食中有喜有贪。<a id="a-5k"></a>喜尽故贪尽。<a id="a-5l"></a>当知贪为喜分。<a id="a-5m"></a>是则无咎。<a id="a-5n"></a>何以知之。<a id="a-5o"></a>如经中说。<a id="a-5p"></a>集谛者。<a id="a-5q"></a>谓渴是也。<a id="a-5r"></a>何谓为渴。<a id="a-5s"></a>谓欲得后身是渴。<a id="a-5t"></a>何相。<a id="a-5u"></a>谓依止贪欲得种种。<a id="a-5v"></a>问曰。<a id="a-5w"></a>若说欲得后身是渴相者。<a id="a-5x"></a>何故复说依止于贪欲得种种。<a id="a-5y"></a>答曰。<a id="a-5z"></a>更有渴相。<a id="a-60"></a>若言欲得种种是总相说。<a id="a-61"></a>欲得后身是别相说。<a id="a-62"></a>离欲人亦有欲得种种。<a id="a-63"></a>谓渴欲得水等是非集谛所摄。<a id="a-64"></a>若依止贪欲得后身。<a id="a-65"></a>是渴名集谛所摄。<a id="a-66"></a>问曰。<a id="a-67"></a>若渴亦是喜贪亦是喜。<a id="a-68"></a>何故说依止贪耶。<a id="a-69"></a>答曰。<a id="a-6A"></a>初生名渴。<a id="a-6B"></a>增长名贪。<a id="a-6C"></a>故言依止。<a id="a-6D"></a>如经中说喜系世间。<a id="a-6E"></a>是故喜即是贪。<a id="a-6F"></a>又经中说。<a id="a-6G"></a>除灭贪忧诸不善法。<a id="a-6H"></a>是中贪即是喜。<a id="a-6I"></a>忧即是嗔。<a id="a-6J"></a>如说嗔为忧则知亦说喜为贪。<a id="a-6K"></a>是故十八意行中。<a id="a-6L"></a>不说烦恼但说诸受。<a id="a-6M"></a>故知喜分是贪。<a id="a-6N"></a>又凡夫离贪不能受乐。<a id="a-6O"></a>离嗔不能受苦。<a id="a-6P"></a>离痴不能受不苦不乐。<a id="a-6Q"></a>何以知之。<a id="a-6R"></a>第三受中说。<a id="a-6S"></a>凡夫人于此受中不知集不知灭不知味</p>
  <p data-pb></p>
  <h2 id="a6T">贪相品第一百二十二</h2>
  <p id="a6U">者言。<a id="a-6V"></a>是贪九结中通三界系名为爱。<a id="a-6W"></a>于七使中分为二种。<a id="a-6X"></a>欲贪有贪。<a id="a-6Y"></a>所以者何。<a id="a-6Z"></a>有人于上二界生解脱相。<a id="a-6a"></a>是故佛说是处名有。<a id="a-6b"></a>有名为生。<a id="a-6c"></a>若无贪则不生。<a id="a-6d"></a>是故别说有贪非但欲贪。<a id="a-6e"></a>或谓但欲贪是名烦恼。<a id="a-6f"></a>尽欲贪名得解脱。<a id="a-6g"></a>故佛说禅无色中亦有有贪。<a id="a-6h"></a>佛示彼中有微细缚。<a id="a-6i"></a>是故别说是贪。<a id="a-6j"></a>于十不善道及四缚中。<a id="a-6k"></a>名为贪欲。<a id="a-6l"></a>贪欲名欲得他物。<a id="a-6m"></a>于五盖及五下分结中名为欲欲。<a id="a-6n"></a>欲欲名欲。<a id="a-6o"></a>于五欲三不善根中名为贪不善根。<a id="a-6p"></a>贪不善根名能生长诸不善法。<a id="a-6q"></a>是贪若非法名为恶贪。<a id="a-6r"></a>如劫盗他物乃至取塔寺及众僧物。<a id="a-6s"></a>若未死众生欲食其肉。<a id="a-6t"></a>若欲淫母女姊妹师妇出家人及己妻非道。<a id="a-6u"></a>是名恶贪。<a id="a-6v"></a>若己物不欲舍是名为悭。<a id="a-6w"></a>即此贪。<a id="a-6x"></a>若实无功德欲令人谓有。<a id="a-6y"></a>是名恶欲。<a id="a-6z"></a>若实有功德欲令人知是名发欲。<a id="a-70"></a>若欲得多施多物是名多欲。<a id="a-71"></a>若得少施少物求好无厌名不知足。<a id="a-72"></a>若深着种性家属名色财富少壮寿等名为憍逸。<a id="a-73"></a>若贪四供养名为四爱。<a id="a-74"></a>又是贪二种。<a id="a-75"></a>一欲贪。<a id="a-76"></a>二具贪。<a id="a-77"></a>又有二种。<a id="a-78"></a>一我贪。<a id="a-79"></a>二我所贪。<a id="a-7A"></a>一缘内。<a id="a-7B"></a>二缘外。<a id="a-7C"></a>上二界贪一向缘内。<a id="a-7D"></a>又有五种。<a id="a-7E"></a>一色贪。<a id="a-7F"></a>二形贪。<a id="a-7G"></a>三</p>
  <p data-pb></p>
  <h2 id="a7H">贪因品第一百二十三</h2>
  <p id="a7I">曰。<a id="a-7J"></a>是贪云何生。<a id="a-7K"></a>答曰。<a id="a-7L"></a>若于女色等缘中生邪忆念。<a id="a-7M"></a>若色若形若触若威仪语言则贪欲生。<a id="a-7N"></a>又若不守护眼耳等门。<a id="a-7O"></a>则贪欲生。<a id="a-7P"></a>又于饮食不知节量则贪欲生。<a id="a-7Q"></a>又亲近女色则贪欲生。<a id="a-7R"></a>又受诸乐则贪欲生。<a id="a-7S"></a>又以愚痴故贪欲生。<a id="a-7T"></a>于不净中生净想故。<a id="a-7U"></a>又由恶知识故贪欲生。<a id="a-7V"></a>如净洁衣以里垢污。<a id="a-7W"></a>又与多欲人共事故则贪欲生。<a id="a-7X"></a>又于身等四法生妄忆念。<a id="a-7Y"></a>则为贪所牵。<a id="a-7Z"></a>如圆瓶无制如华无贯。<a id="a-7a"></a>又若懈怠不勤修善则贪欲得便。<a id="a-7b"></a>又于非行处行则为贪所侵。<a id="a-7c"></a>谓淫女沽酒屠儿舍等。<a id="a-7d"></a>如鹰鵽喻。<a id="a-7e"></a>又观不净等未能坏缘则贪欲得势。<a id="a-7f"></a>又从久远来习贪成使。<a id="a-7g"></a>是则易生。<a id="a-7h"></a>又于女色等缘喜取相取了。<a id="a-7i"></a>取相名手足面目语言戏笑视瞻啼泣等相。<a id="a-7j"></a>取了名分别男子形状差别。<a id="a-7k"></a>如是取已忆念分别则贪欲生。<a id="a-7l"></a>又思量心弱随逐所缘。<a id="a-7m"></a>不能制伏则贪欲生。<a id="a-7n"></a>又若生贪欲忍受不舍。<a id="a-7o"></a>则渐增长从下生中从中生上。<a id="a-7p"></a>又于贪欲中但见利味不知其过。<a id="a-7q"></a>则贪欲生。<a id="a-7r"></a>又以时节故贪欲生。<a id="a-7s"></a>如春时等。<a id="a-7t"></a>又以方处故贪欲生。<a id="a-7u"></a>如有处所。<a id="a-7v"></a>从久远来多习淫欲。<a id="a-7w"></a>又有随身故贪欲生。<a id="a-7x"></a>如年少无病资生具足。<a id="a-7y"></a>又以力能故贪欲生。<a id="a-7z"></a>如服药等。<a id="a-80"></a>又得净妙随意五欲则贪欲生。<a id="a-81"></a>谓见好花池园林敷荣清冷流泉鲜云电光香风来扇。<a id="a-82"></a>若闻众鸟哀声相和及女人柔软庄严音声威仪语言等。<a id="a-83"></a>又以业因缘故贪欲生。<a id="a-84"></a>如清净施者。<a id="a-85"></a>则能好喜净妙五欲。<a id="a-86"></a>罪人则好不净。<a id="a-87"></a>又以随类故贪欲生。<a id="a-88"></a>如人欲人。<a id="a-89"></a>又深着假名则贪欲生。<a id="a-8A"></a>是人于内生士夫相。<a id="a-8B"></a>外生女相及衣服怨亲等相。<a id="a-8C"></a>又未得空心。<a id="a-8D"></a>内见众生外见色等。<a id="a-8E"></a>则贪欲生。<a id="a-8F"></a>又若贪使未尽爱缘现前。<a id="a-8G"></a>于中生邪忆念。<a id="a-8H"></a>如是等因缘则贪欲生。</p>
  <p data-pb></p>
  <h2 id="a8I">贪过品第一百二十四</h2>
  <p id="a8J">曰。<a id="a-8K"></a>贪欲有何过故欲断耶。<a id="a-8L"></a>答曰。<a id="a-8M"></a>贪欲实苦。<a id="a-8N"></a>凡夫颠倒妄生乐想。<a id="a-8O"></a>智者见苦。<a id="a-8P"></a>见苦则断。<a id="a-8Q"></a>又受欲无厌。<a id="a-8R"></a>如饮碱水随增其渴。<a id="a-8S"></a>以增渴故何得有乐。<a id="a-8T"></a>又受欲故诸恶并集。<a id="a-8U"></a>以刀杖等皆由贪故。<a id="a-8V"></a>又经说。<a id="a-8W"></a>贪罪轻而难舍于嗔恚。<a id="a-8X"></a>故名为轻罪。<a id="a-8Y"></a>其实是重。<a id="a-8Z"></a>又贪为后身因缘。<a id="a-8a"></a>如说爱因缘取乃至大苦聚集。<a id="a-8b"></a>又说。<a id="a-8c"></a>苦因为爱。<a id="a-8d"></a>又说。<a id="a-8e"></a>比丘应深思惟。<a id="a-8f"></a>所有诸苦何由而有。<a id="a-8g"></a>当知皆以身为因缘。<a id="a-8h"></a>身因于爱。<a id="a-8i"></a>又说。<a id="a-8j"></a>揣食中有喜有贪。<a id="a-8k"></a>是故识于中生。<a id="a-8l"></a>当知爱为受身因缘。<a id="a-8m"></a>又是贪常于不净中行。<a id="a-8n"></a>如女人等。<a id="a-8o"></a>是女人身心不净。<a id="a-8p"></a>如粪涂毒蛇能螫能污。<a id="a-8q"></a>又此贪欲常痴中行。<a id="a-8r"></a>如经中说。<a id="a-8s"></a>譬如狗咬血涂枯骨唌唾合故想谓为美。<a id="a-8t"></a>贪者亦尔。<a id="a-8u"></a>于无味欲中。<a id="a-8v"></a>邪倒力故谓为受味。<a id="a-8w"></a>又如段肉等七种譬喻。<a id="a-8x"></a>有人或于去来事中而生贪欲。<a id="a-8y"></a>故知常痴中行。<a id="a-8z"></a>又众生以贪欲因缘乐少苦多。<a id="a-90"></a>所以者何。<a id="a-91"></a>如富贵处少散坏时多。<a id="a-92"></a>又爱欲者为乐因故备受诸苦。<a id="a-93"></a>谓求时苦守护时苦用时亦苦。<a id="a-94"></a>如稼穑商贾征伐仕进等。<a id="a-95"></a>是求时苦守时恐怖畏失故苦。<a id="a-96"></a>现在无厌故苦。<a id="a-97"></a>又欢爱会少别离苦多。<a id="a-98"></a>故知欲为多过。<a id="a-99"></a>又如佛说爱欲有五种患。<a id="a-9A"></a>一味少过多。<a id="a-9B"></a>二诸结炽盛。<a id="a-9C"></a>三至死无厌。<a id="a-9D"></a>四圣所呵弃。<a id="a-9E"></a>五无恶不造。<a id="a-9F"></a>又此贪欲常令众生顺生死流远离泥洹。<a id="a-9G"></a>有如是等无量过患。<a id="a-9H"></a>当知欲为多过。<a id="a-9I"></a>又诸烦恼生皆因于贪。<a id="a-9J"></a>如贪身故起诸烦恼。<a id="a-9K"></a>又爱使不拔则数数受苦。<a id="a-9L"></a>如毒树不伐则常害人。<a id="a-9M"></a>又贪能令众生荷负重担。<a id="a-9N"></a>又经中说。<a id="a-9O"></a>贪爱为系。<a id="a-9P"></a>如黑白牛自不相系。<a id="a-9Q"></a>但以绳系。<a id="a-9R"></a>如是眼不系色色不系眼。<a id="a-9S"></a>贪欲于中系。<a id="a-9T"></a>若缘是系则无得解脱。<a id="a-9U"></a>又经中说。<a id="a-9V"></a>众生为无明所盖爱结所系。<a id="a-9W"></a>往来生死无有本际。<a id="a-9X"></a>又经说。<a id="a-9Y"></a>贪断故色断乃至识断。<a id="a-9Z"></a>此贪以无常等观故断。<a id="a-9a"></a>断此贪欲则心得解脱。<a id="a-9b"></a>色贪断则无色。<a id="a-9c"></a>无色则苦灭。<a id="a-9d"></a>乃至识亦如是。<a id="a-9e"></a>故知贪欲为坚固缚。<a id="a-9f"></a>又贪欲如贼。<a id="a-9g"></a>而众生不见其恶。<a id="a-9h"></a>又贪欲常于软美门中行。<a id="a-9i"></a>故名深恶。<a id="a-9j"></a>又众生心喜起贪欲。<a id="a-9k"></a>乃至蚊蚁皆于饮食淫欲中起。<a id="a-9l"></a>又此贪欲种种因缘能缚人心。<a id="a-9m"></a>谓父母兄弟姊妹妻息及财物等。<a id="a-9n"></a>又众生以饮食淫欲等贪欲覆心则能受生。<a id="a-9o"></a>若贪禅定则生上界。<a id="a-9p"></a>又此贪欲能为和合。<a id="a-9q"></a>一切世间所乐各异。<a id="a-9r"></a>贪欲和合犹如干沙得水相着。<a id="a-9s"></a>又生死中以贪爱为味。<a id="a-9t"></a>如说色中味着。<a id="a-9u"></a>谓因色生若喜若乐。<a id="a-9v"></a>若无贪则不味。<a id="a-9w"></a>不味则能速断生死。<a id="a-9x"></a>又此贪欲与解脱相违。<a id="a-9y"></a>所以者何。<a id="a-9z"></a>众生皆以贪着欲乐禅定乐。<a id="a-A0"></a>故不乐解脱。<a id="a-A1"></a>又随断贪分即变为乐。<a id="a-A2"></a>如说随所离欲转得深乐。<a id="a-A3"></a>又说。<a id="a-A4"></a>若欲得诸乐。<a id="a-A5"></a>当舍一切欲。<a id="a-A6"></a>舍一切欲故得毕竟常乐。<a id="a-A7"></a>若欲得大乐。<a id="a-A8"></a>当舍离少乐。<a id="a-A9"></a>舍离少乐。<a id="a-AA"></a>故能得无量乐。<a id="a-AB"></a>又说。<a id="a-AC"></a>智者更无别利。<a id="a-AD"></a>如离贪爱心。<a id="a-AE"></a>随心离贪爱则灭诸苦恼。<a id="a-AF"></a>又此贪欲违害善法。<a id="a-AG"></a>所以者何。<a id="a-AH"></a>深贪著者则不顾戒及种姓教法威仪名闻。<a id="a-AI"></a>不受教化不见衰患不观罪福。<a id="a-AJ"></a>如狂如醉不知好丑。<a id="a-AK"></a>亦如盲人不见福利。<a id="a-AL"></a>如说。<a id="a-AM"></a>贪欲不见利贪欲不识法。<a id="a-AN"></a>犹盲闇无智以不除贪故。<a id="a-AO"></a>又说。<a id="a-AP"></a>贪欲为大海。<a id="a-AQ"></a>无边亦无底。<a id="a-AR"></a>波浪旋澓深。<a id="a-AS"></a>恶虫及罗刹。<a id="a-AT"></a>如是诸崄难。<a id="a-AU"></a>无人能度者。<a id="a-AV"></a>但住净戒舡。<a id="a-AW"></a>得正见风力。<a id="a-AX"></a>佛为大舡师。<a id="a-AY"></a>能示诸正道。<a id="a-AZ"></a>如所说修行。<a id="a-Aa"></a>是者则能度。<a id="a-Ab"></a>又诸烦恼中。<a id="a-Ac"></a>无有想分别。<a id="a-Ad"></a>味如贪欲者。<a id="a-Ae"></a>又此贪欲最为难断。<a id="a-Af"></a>如经中说。<a id="a-Ag"></a>二愿难断。<a id="a-Ah"></a>一得。<a id="a-Ai"></a>二寿。<a id="a-Aj"></a>问曰。<a id="a-Ak"></a>贪欲有如是过。<a id="a-Al"></a>云何当知贪欲者相。<a id="a-Am"></a>答曰。<a id="a-An"></a>多贪欲者。<a id="a-Ao"></a>喜乐女色及花香璎珞伎乐歌舞。<a id="a-Ap"></a>到淫女家饮食聚会。<a id="a-Aq"></a>喜大众集及诸戏具。<a id="a-Ar"></a>喜随爱语心常欢喜。<a id="a-As"></a>面色和泽先意问讯。<a id="a-At"></a>含笑语言难忿易悦。<a id="a-Au"></a>多怜愍心身体便疾。<a id="a-Av"></a>性多躁动自深着身。<a id="a-Aw"></a>如是等名多贪欲相。<a id="a-Ax"></a>是相皆与系性相顺。<a id="a-Ay"></a>是故难断。<a id="a-Az"></a>又一切贪欲究竟皆苦。<a id="a-B0"></a>所以者何。<a id="a-B1"></a>所贪爱事必当离散。<a id="a-B2"></a>离散因缘必有忧苦。<a id="a-B3"></a>如说天人皆乐色贪色喜色着色。<a id="a-B4"></a>是色坏时忧悲心悔。<a id="a-B5"></a>受想行识亦如是。<a id="a-B6"></a>又佛于处处经中说种种喻。<a id="a-B7"></a>呵此贪欲。<a id="a-B8"></a>谓能害慧命故说为毒。<a id="a-B9"></a>在心即苦故名为刺。<a id="a-BA"></a>能断善根故名为刀。<a id="a-BB"></a>能烧身心故说为火。<a id="a-BC"></a>能生诸苦故名为怨。<a id="a-BD"></a>从心中生故名内贼。<a id="a-BE"></a>以难拔故名为深根。<a id="a-BF"></a>能污名闻故名淤泥。<a id="a-BG"></a>障善道故名曰妨碍。<a id="a-BH"></a>内疼恼故名箭入心。<a id="a-BI"></a>起诸恶故名不善根。<a id="a-BJ"></a>注生死海故名为河。<a id="a-BK"></a>劫盗善财故名为贼。<a id="a-BL"></a>贪欲有如是等无量过患。<a id="a-BM"></a>是故应断。</p>
  <h2 id="aBN">断贪品第一百二十五</h2>
  <p id="aBO">问曰。<a id="a-BP"></a>贪欲有如是过。<a id="a-BQ"></a>当云何断。<a id="a-BR"></a>答曰。<a id="a-BS"></a>以不净观等遮。<a id="a-BT"></a>无常观等断。<a id="a-BU"></a>问曰。<a id="a-BV"></a>有人觉无常故更增贪欲。<a id="a-BW"></a>此事云何。<a id="a-BX"></a>答曰。<a id="a-BY"></a>若人能知一切无常。<a id="a-BZ"></a>则无贪欲。<a id="a-Ba"></a>如经中说。<a id="a-Bb"></a>善修无常想故。<a id="a-Bc"></a>则能破坏一切欲贪色无色贪一切戏掉憍慢无明。<a id="a-Bd"></a>又若人能见世间皆苦苦因缘贪。<a id="a-Be"></a>此贪则断。<a id="a-Bf"></a>又若人常念我必应受生老病死。<a id="a-Bg"></a>是贪则断。<a id="a-Bh"></a>又若得净乐则舍不净乐。<a id="a-Bi"></a>如得初禅则舍欲爱。<a id="a-Bj"></a>又见贪欲过是则能断。<a id="a-Bk"></a>过如先说又多闻等慧增长故。<a id="a-Bl"></a>能断贪欲。<a id="a-Bm"></a>以智慧性破烦恼故。<a id="a-Bn"></a>又善因缘具足则贪欲断。<a id="a-Bo"></a>谓净持戒等。<a id="a-Bp"></a>十一定具后道谛中当说。<a id="a-Bq"></a>又色智等法智等诸方便。<a id="a-Br"></a>佛为大医。<a id="a-Bs"></a>诸同学为给使。<a id="a-Bt"></a>正法为药。<a id="a-Bu"></a>自如说行为将息。<a id="a-Bv"></a>则贪欲病断。<a id="a-Bw"></a>如有知病人三事具足病则时愈。<a id="a-Bx"></a>问曰。<a id="a-By"></a>如经中说。<a id="a-Bz"></a>以不净除贪法。<a id="a-C0"></a>何故说不净等及无常等耶。<a id="a-C1"></a>答曰。<a id="a-C2"></a>一切佛法皆为破诸烦恼。<a id="a-C3"></a>然各有胜力。<a id="a-C4"></a>初以不净遮贪。<a id="a-C5"></a>后以无常智断。<a id="a-C6"></a>又以不净除粗贪欲。<a id="a-C7"></a>是多人所知。<a id="a-C8"></a>贪使细故以无常断。<a id="a-C9"></a>又但一经中作如是说。<a id="a-CA"></a>诸经中亦说余法能断。<a id="a-CB"></a>如是因缘则贪欲断。</p>
  <h2 id="aCC">嗔恚品第一百二十六</h2>
  <p id="aCD">论者言。<a id="a-CE"></a>嗔恚相者。<a id="a-CF"></a>若嗔此人欲令失灭。<a id="a-CG"></a>愿使他人打缚杀害。<a id="a-CH"></a>一向弃舍永不欲见。<a id="a-CI"></a>是嗔名波罗提伽。<a id="a-CJ"></a>义言重嗔。<a id="a-CK"></a>有嗔但欲毁骂鞭打他人名违欣婆。<a id="a-CL"></a>义言中嗔。<a id="a-CM"></a>有嗔不欲舍离。<a id="a-CN"></a>或从憎爱妻子中生。<a id="a-CO"></a>名拘卢陀。<a id="a-CP"></a>义言下嗔。<a id="a-CQ"></a>有嗔常染污心名为摩叉。<a id="a-CR"></a>义言不报恨。<a id="a-CS"></a>有嗔在心不舍。<a id="a-CT"></a>要欲还报。<a id="a-CU"></a>名忧波耶呵。<a id="a-CV"></a>义言报恨。<a id="a-CW"></a>有嗔急执一事种种教诲终不欲舍。<a id="a-CX"></a>如师子渡河取彼岸相。<a id="a-CY"></a>至死不转名波罗陀含。<a id="a-CZ"></a>义言专执。<a id="a-Ca"></a>有嗔见他得利心生嫉妒。<a id="a-Cb"></a>名为伊沙。<a id="a-Cc"></a>有嗔常喜诤讼。<a id="a-Cd"></a>心口刚强。<a id="a-Ce"></a>名三蓝披。<a id="a-Cf"></a>义言忿诤。<a id="a-Cg"></a>有嗔若师长教戒而返拒逆。<a id="a-Ch"></a>名头和遮。<a id="a-Ci"></a>义言佷戾。<a id="a-Cj"></a>有嗔若得少许不适意事则心恼乱。<a id="a-Ck"></a>名阿羼提。<a id="a-Cl"></a>义言不忍。<a id="a-Cm"></a>有嗔言不柔软。<a id="a-Cn"></a>常喜频蹙不能和颜。<a id="a-Co"></a>先意语言。<a id="a-Cp"></a>名阿婆诘略。<a id="a-Cq"></a>义言不悦。<a id="a-Cr"></a>有嗔于同止中常喜骂詈。<a id="a-Cs"></a>名阿搔罗沽。<a id="a-Ct"></a>义言不调。<a id="a-Cu"></a>有嗔以身口意触恼同学。<a id="a-Cv"></a>名为胜耆。<a id="a-Cw"></a>义言恼触。<a id="a-Cx"></a>有嗔常喜弹呵好呰毁物。<a id="a-Cy"></a>名登单那他。<a id="a-Cz"></a>义言难可。<a id="a-D0"></a>是嗔二种。<a id="a-D1"></a>或因众生或不因众生。<a id="a-D2"></a>因众生名为重罪。<a id="a-D3"></a>又上中下分别九品。<a id="a-D4"></a>又因九恼分别为九。<a id="a-D5"></a>无事横嗔是为第十。<a id="a-D6"></a>是名嗔相。<a id="a-D7"></a>问曰。<a id="a-D8"></a>嗔云何生。<a id="a-D9"></a>答曰。<a id="a-DA"></a>从不适意苦恼事生。<a id="a-DB"></a>又不能正知苦受性故。<a id="a-DC"></a>则嗔恚生。<a id="a-DD"></a>或从呵骂鞭打等生。<a id="a-DE"></a>或与恶人同事则嗔恚生。<a id="a-DF"></a>如屠猎师等。<a id="a-DG"></a>或智力劣弱故嗔恚生。<a id="a-DH"></a>如树枝条为风所动。<a id="a-DI"></a>或久集嗔使乃至成性。<a id="a-DJ"></a>故嗔恚生。<a id="a-DK"></a>或从屠猎毒蛇中来故嗔恚生。<a id="a-DL"></a>或喜念他过故嗔恚生。<a id="a-DM"></a>如九恼中说。<a id="a-DN"></a>或随时节故嗔恚生。<a id="a-DO"></a>如十岁人等。<a id="a-DP"></a>或以种类故嗔恚生。<a id="a-DQ"></a>如毒蛇等。<a id="a-DR"></a>或以方处故嗔恚生。<a id="a-DS"></a>如康衢国等。<a id="a-DT"></a>又先说贪生因缘。<a id="a-DU"></a>与此相违则嗔恚生。<a id="a-DV"></a>又计我心憍慢炽盛。<a id="a-DW"></a>及深着物。<a id="a-DX"></a>如是等缘则嗔恚生。<a id="a-DY"></a>问曰。<a id="a-DZ"></a>是嗔有何等过。<a id="a-Da"></a>答曰。<a id="a-Db"></a>经中说嗔为重罪于贪欲。<a id="a-Dc"></a>故名为易解而实难解。<a id="a-Dd"></a>但不如贪久随逐心。<a id="a-De"></a>又嗔为两恼。<a id="a-Df"></a>我自烧恼而后烧人。<a id="a-Dg"></a>又嗔定为地狱。<a id="a-Dh"></a>以从嗔起业多堕地狱故。<a id="a-Di"></a>又嗔能坏善福。<a id="a-Dj"></a>谓施戒忍是三皆从慈等生。<a id="a-Dk"></a>嗔与慈相违故名能坏。<a id="a-Dl"></a>又从嗔起业皆受恶名。<a id="a-Dm"></a>又从嗔起业。<a id="a-Dn"></a>后皆心悔。<a id="a-Do"></a>又嗔恨者无怜愍。<a id="a-Dp"></a>故名曰凶暴。<a id="a-Dq"></a>众生常苦而复嗔恼。<a id="a-Dr"></a>如疮如火。<a id="a-Ds"></a>又经中自说嗔过。<a id="a-Dt"></a>谓多嗔者形色丑陋。<a id="a-Du"></a>卧觉不安心常怖畏。<a id="a-Dv"></a>人所不信等。<a id="a-Dw"></a>问曰。<a id="a-Dx"></a>多嗔恚者有何等相。<a id="a-Dy"></a>答曰心口刚强常不欢悦。<a id="a-Dz"></a>频蹙难近面色不和。<a id="a-E0"></a>易忿难解常喜恚根。<a id="a-E1"></a>喜于诤讼。<a id="a-E2"></a>严饰兵器朋党恶友。<a id="a-E3"></a>憎恶善人为人粗犷。<a id="a-E4"></a>不谛思虑少于惭愧。<a id="a-E5"></a>有如是等名嗔恚相。<a id="a-E6"></a>是相皆为憎恶他人是故应断。<a id="a-E7"></a>问曰。<a id="a-E8"></a>当云何断。<a id="a-E9"></a>答曰。<a id="a-EA"></a>常修慈悲喜舍嗔恚则断。<a id="a-EB"></a>又见嗔过患。<a id="a-EC"></a>是则能断。<a id="a-ED"></a>又得真智嗔恚则断。<a id="a-EE"></a>又以忍力故嗔恚则断。<a id="a-EF"></a>问曰。<a id="a-EG"></a>何谓忍力。<a id="a-EH"></a>答曰。<a id="a-EI"></a>若能忍他呵骂等苦。<a id="a-EJ"></a>是人得善法福。<a id="a-EK"></a>亦不得从不忍生恶。<a id="a-EL"></a>是忍辱力。<a id="a-EM"></a>又行忍者名为沙门。<a id="a-EN"></a>以忍辱为道初门故。<a id="a-EO"></a>沙门法者。<a id="a-EP"></a>怒不报怒。<a id="a-EQ"></a>骂不报骂。<a id="a-ER"></a>打不报打。<a id="a-ES"></a>又若比丘能忍则应出家法。<a id="a-ET"></a>又嗔恚者。<a id="a-EU"></a>非出家人法。<a id="a-EV"></a>出家人法忍辱是也。<a id="a-EW"></a>又若比丘形服异俗。<a id="a-EX"></a>而嗔心同则非所宜。<a id="a-EY"></a>又若行忍者则为已具慈悲功德。<a id="a-EZ"></a>又修忍者能成自利。<a id="a-Ea"></a>所以者何。<a id="a-Eb"></a>为嗔恚者欲恼害人。<a id="a-Ec"></a>而返自害。<a id="a-Ed"></a>所有身口加恶于人。<a id="a-Ee"></a>自所得恶过百千倍。<a id="a-Ef"></a>故知嗔为大自损减。<a id="a-Eg"></a>是故智者欲令自他得免大苦及大罪者应当行忍。<a id="a-Eh"></a>问曰。<a id="a-Ei"></a>云何能忍呵骂等苦。<a id="a-Ej"></a>答曰。<a id="a-Ek"></a>若人善修无常了达诸法念念生灭。<a id="a-El"></a>骂者受者皆念念灭。<a id="a-Em"></a>是中何处应生嗔也。<a id="a-En"></a>又善修空心故能忍辱。<a id="a-Eo"></a>作如是念。<a id="a-Ep"></a>诸法实空谁是骂者谁受骂者。<a id="a-Eq"></a>又事若实则应忍受。<a id="a-Er"></a>我实有过。<a id="a-Es"></a>前人实语何故嗔耶。<a id="a-Et"></a>若事不实。<a id="a-Eu"></a>彼人自当得妄语报。<a id="a-Ev"></a>我何故嗔。<a id="a-Ew"></a>又若闻恶骂当作是念。<a id="a-Ex"></a>一切世间皆随业受报。<a id="a-Ey"></a>我昔必当集此恶业。<a id="a-Ez"></a>今应偿之。<a id="a-F0"></a>何故嗔耶。<a id="a-F1"></a>又若闻恶骂当自观其过。<a id="a-F2"></a>由我受身身为苦器。<a id="a-F3"></a>故应受骂。<a id="a-F4"></a>又行忍者作如是念。<a id="a-F5"></a>万物皆从众因缘生。<a id="a-F6"></a>是恶骂苦。<a id="a-F7"></a>从耳识意识音声等生。<a id="a-F8"></a>我于此中自有二分。<a id="a-F9"></a>他人唯有音声。<a id="a-FA"></a>是则我罪分多。<a id="a-FB"></a>何故嗔耶。<a id="a-FC"></a>又我于此声取相分别。<a id="a-FD"></a>故生忧恼即是我咎。<a id="a-FE"></a>又忍辱者不咎他人。<a id="a-FF"></a>所以者何。<a id="a-FG"></a>是嗔等过非众生咎。<a id="a-FH"></a>众生心病发故。<a id="a-FI"></a>不得自在。<a id="a-FJ"></a>如治鬼师治鬼著者。<a id="a-FK"></a>但嗔于鬼不嗔病人。<a id="a-FL"></a>又是人勤行精进贪集善法。<a id="a-FM"></a>故不计他语。<a id="a-FN"></a>又念。<a id="a-FO"></a>诸佛及众贤圣尚不免骂。<a id="a-FP"></a>如巧骂婆罗门等种种骂佛。<a id="a-FQ"></a>如舍利弗等为婆罗门加诸毁辱。<a id="a-FR"></a>何况我等薄福人耶。<a id="a-FS"></a>又作此念。<a id="a-FT"></a>世间多恶不夺我命。<a id="a-FU"></a>已为大幸。<a id="a-FV"></a>况打骂耶。<a id="a-FW"></a>又作是念。<a id="a-FX"></a>此恶骂等于我无苦。<a id="a-FY"></a>易可忍受。<a id="a-FZ"></a>如佛教比丘。<a id="a-Fa"></a>若铁锯解身尚应忍受。<a id="a-Fb"></a>何况骂耶。<a id="a-Fc"></a>又此行者常厌生死。<a id="a-Fd"></a>若得毁骂则证验明了。<a id="a-Fe"></a>转增厌离舍恶行善。<a id="a-Ff"></a>又是人。<a id="a-Fg"></a>知不忍辱后受苦报。<a id="a-Fh"></a>作如是念。<a id="a-Fi"></a>宁受轻骂勿堕地狱。<a id="a-Fj"></a>又是人深怀惭愧我为大人世尊弟子。<a id="a-Fk"></a>修行道者。<a id="a-Fl"></a>云何当起所不应作身口业耶。<a id="a-Fm"></a>又闻行忍菩萨及帝释等所得忍力。<a id="a-Fn"></a>是故能忍。</p>
  <h2 id="aFo">无明品第一百二十七</h2>
  <p id="aFp">论者言。<a id="a-Fq"></a>随逐假名名为无明。<a id="a-Fr"></a>如说凡夫随我音声。<a id="a-Fs"></a>是中实无我无我所。<a id="a-Ft"></a>但诸法和合假名为人。<a id="a-Fu"></a>凡夫不能分别故生我心。<a id="a-Fv"></a>我心生即是无明。<a id="a-Fw"></a>问曰。<a id="a-Fx"></a>经中佛说不知过去世等名为无明。<a id="a-Fy"></a>何故但说我心是耶。<a id="a-Fz"></a>答曰。<a id="a-G0"></a>是过去等中。<a id="a-G1"></a>多人错谬故。<a id="a-G2"></a>说是中不知名为无明。<a id="a-G3"></a>又经中解明名义。<a id="a-G4"></a>谓有所知故名为明。<a id="a-G5"></a>知何等法。<a id="a-G6"></a>谓色阴无常如实知无常。<a id="a-G7"></a>受想行识阴无常。<a id="a-G8"></a>如实知无常。<a id="a-G9"></a>与明相违名为无明。<a id="a-GA"></a>然则不明如实故名无明。<a id="a-GB"></a>问曰。<a id="a-GC"></a>若不明如实名无明者。<a id="a-GD"></a>木石等法应名无明。<a id="a-GE"></a>以不明如实故。<a id="a-GF"></a>答曰。<a id="a-GG"></a>不然。<a id="a-GH"></a>木石无心不能分别过去世等。<a id="a-GI"></a>无明能分别。<a id="a-GJ"></a>故不同木石。<a id="a-GK"></a>问曰。<a id="a-GL"></a>无明名无法。<a id="a-GM"></a>如人目不见色。<a id="a-GN"></a>无不见法。<a id="a-GO"></a>是故但明无故名为无明。<a id="a-GP"></a>无别法也。<a id="a-GQ"></a>答曰。<a id="a-GR"></a>不然。<a id="a-GS"></a>若无无明于五阴中妄计有人。<a id="a-GT"></a>及瓦石中生金想者。<a id="a-GU"></a>名为何等。<a id="a-GV"></a>故知邪分别性名无明。<a id="a-GW"></a>非明无故名无明也。<a id="a-GX"></a>又从无明因缘。<a id="a-GY"></a>有诸行等相续生。<a id="a-GZ"></a>若无法者云何能生。<a id="a-Ga"></a>问曰。<a id="a-Gb"></a>若非明名无明者。<a id="a-Gc"></a>今但除明一切诸法尽是无明。<a id="a-Gd"></a>是故不以一法名为无明。<a id="a-Ge"></a>答曰。<a id="a-Gf"></a>是无明自相中说。<a id="a-Gg"></a>不说余法。<a id="a-Gh"></a>如言不善即说不善体。<a id="a-Gi"></a>不说无记。<a id="a-Gj"></a>无明亦尔。<a id="a-Gk"></a>又虽禀人形。<a id="a-Gl"></a>无人行故说名非人。<a id="a-Gm"></a>如是此明虽有分别不能实知。<a id="a-Gn"></a>故说无明。<a id="a-Go"></a>木石不尔。<a id="a-Gp"></a>问曰。<a id="a-Gq"></a>若说无色无对无漏无为。<a id="a-Gr"></a>皆是余说。<a id="a-Gs"></a>无明何故不如是耶。<a id="a-Gt"></a>答曰。<a id="a-Gu"></a>或有此理。<a id="a-Gv"></a>不善等中则不如是。<a id="a-Gw"></a>问曰。<a id="a-Gx"></a>有人言。<a id="a-Gy"></a>但以明无故名无明。<a id="a-Gz"></a>如室无光明则名为闇。<a id="a-H0"></a>答曰。<a id="a-H1"></a>世间有二种语。<a id="a-H2"></a>或明无故说名无明。<a id="a-H3"></a>或邪明故说名无明。<a id="a-H4"></a>明无故说无明者。<a id="a-H5"></a>如世间言盲不见色聋不闻声。<a id="a-H6"></a>邪明故说无明者。<a id="a-H7"></a>如夜见杌树生人想见人生杌树想。<a id="a-H8"></a>又若人不能实知是事。<a id="a-H9"></a>故名不知。<a id="a-HA"></a>又邪心名烦恼。<a id="a-HB"></a>是诸行因缘阿罗汉断故。<a id="a-HC"></a>无有无明因缘诸行。<a id="a-HD"></a>若非明名无明者。<a id="a-HE"></a>今阿罗汉无佛法中明。<a id="a-HF"></a>应名无明。<a id="a-HG"></a>若有无明非阿罗汉。<a id="a-HH"></a>当知别有无明体性。<a id="a-HI"></a>邪心是也。<a id="a-HJ"></a>是邪是无明分为一切烦恼。<a id="a-HK"></a>所以者何。<a id="a-HL"></a>一切烦恼皆邪行故。<a id="a-HM"></a>又一切烦恼覆蔽人心。<a id="a-HN"></a>皆为盲冥。<a id="a-HO"></a>如说贪欲不见法贪欲不见福。<a id="a-HP"></a>能受此贪者皆名为盲冥。<a id="a-HQ"></a>恚痴亦如是。<a id="a-HR"></a>又从一切烦恼生诸行。<a id="a-HS"></a>而经中说从无明生行。<a id="a-HT"></a>故知一切烦恼皆名无明。<a id="a-HU"></a>又不见空者常有无明。<a id="a-HV"></a>但垢无明是诸行因缘。<a id="a-HW"></a>又邪明故说无明。<a id="a-HX"></a>未见空者常是邪明。<a id="a-HY"></a>故知无明分为一切烦恼。<a id="a-HZ"></a>问曰。<a id="a-Ha"></a>无明云何生。<a id="a-Hb"></a>答曰。<a id="a-Hc"></a>若闻思邪因则无明生。<a id="a-Hd"></a>如有陀罗骠有有分者有精神。<a id="a-He"></a>诸法不念念灭无有后身。<a id="a-Hf"></a>音声及神是常。<a id="a-Hg"></a>草木等有心。<a id="a-Hh"></a>欲成如是等邪执则无明生。<a id="a-Hi"></a>或从邪因故无明生。<a id="a-Hj"></a>谓亲近恶友听闻邪法邪念邪行。<a id="a-Hk"></a>是四邪因故无明生。<a id="a-Hl"></a>又生余烦恼因缘。<a id="a-Hm"></a>皆是生无明因。<a id="a-Hn"></a>又从无明因故无明生。<a id="a-Ho"></a>如从麦生麦从稻生稻。<a id="a-Hp"></a>如是随计众生则无明生。<a id="a-Hq"></a>又经中说。<a id="a-Hr"></a>从邪念因缘则无明生。<a id="a-Hs"></a>邪念即是无明别名。<a id="a-Ht"></a>谓见有人先生人念。<a id="a-Hu"></a>后明了故名为无明。<a id="a-Hv"></a>是二先后相助相生。<a id="a-Hw"></a>如从树生果从果生树。<a id="a-Hx"></a>问曰。<a id="a-Hy"></a>无明有何等过。<a id="a-Hz"></a>答曰。<a id="a-I0"></a>一切衰恼皆由无明。<a id="a-I1"></a>所以者何。<a id="a-I2"></a>从无明生贪等烦恼。<a id="a-I3"></a>从烦恼起不善业。<a id="a-I4"></a>从业受身。<a id="a-I5"></a>受身因缘得种种衰恼。<a id="a-I6"></a>如经中说。<a id="a-I7"></a>谓无明所覆爱结所系。<a id="a-I8"></a>受诸有身。<a id="a-I9"></a>又师子吼经中说。<a id="a-IA"></a>诸取皆以无明为本。<a id="a-IB"></a>又偈说。<a id="a-IC"></a>所有诸恶处。<a id="a-ID"></a>若今世后世皆无明为本。<a id="a-IE"></a>故从贪欲起一切烦恼过。<a id="a-IF"></a>皆由无明有。<a id="a-IG"></a>以从无明生一切烦恼故。<a id="a-IH"></a>凡夫以无明故。<a id="a-II"></a>受五阴不净无常苦空无我。<a id="a-IJ"></a>何有智者受此诸苦。<a id="a-IK"></a>又正思惟故。<a id="a-IL"></a>能舍五阴。<a id="a-IM"></a>如经中说。<a id="a-IN"></a>若知我心是邪颠倒则不复生。<a id="a-IO"></a>故知以无明因缘故缚。<a id="a-IP"></a>明因缘故解。<a id="a-IQ"></a>又世间众生以无明力故。<a id="a-IR"></a>贪求少味不见多过。<a id="a-IS"></a>如蛾投火如鱼吞钩。<a id="a-IT"></a>众生亦尔。<a id="a-IU"></a>现贪少味不顾多过。<a id="a-IV"></a>又外道经典所生邪见。<a id="a-IW"></a>说无罪福等皆是无明。<a id="a-IX"></a>又诸恶道皆因不善。<a id="a-IY"></a>不善皆是无明。<a id="a-IZ"></a>又邪见起业多堕地狱。<a id="a-Ia"></a>邪见皆由无明故生。<a id="a-Ib"></a>又佛为世尊一切智人三界大师。<a id="a-Ic"></a>真净行者及圣弟子等。<a id="a-Id"></a>诸外道辈不能别知。<a id="a-Ie"></a>如真宝珠盲者弃之。<a id="a-If"></a>此皆无明过也。<a id="a-Ig"></a>又一切众生所有衰恼败坏等事。<a id="a-Ih"></a>皆由无明。<a id="a-Ii"></a>一切利益成就增长。<a id="a-Ij"></a>皆由于明。<a id="a-Ik"></a>若增长无明究竟必堕阿鼻地狱。<a id="a-Il"></a>如劫初人不知味是虚妄。<a id="a-Im"></a>而生贪着故失色力寿命等事。<a id="a-In"></a>当知皆由无明忘失诸利。<a id="a-Io"></a>又此无明但真智断。<a id="a-Ip"></a>贪等不尔。<a id="a-Iq"></a>又贪心中无恚。<a id="a-Ir"></a>恚心中无贪。<a id="a-Is"></a>无明在一切心中。<a id="a-It"></a>及不修慧人无明常在心中。<a id="a-Iu"></a>又诸烦恼中无明最强。<a id="a-Iv"></a>如经中说无明罪重亦难除解。<a id="a-Iw"></a>又无明是十二因缘根本。<a id="a-Ix"></a>若无无明则诸业不集不成。<a id="a-Iy"></a>何以知之。<a id="a-Iz"></a>诸阿罗汉无众生相。<a id="a-J0"></a>无无明故诸业不能集成。<a id="a-J1"></a>业不集故识等诸分不能复生。<a id="a-J2"></a>故知无明是诸苦本。<a id="a-J3"></a>又现见贪着此不净身。<a id="a-J4"></a>亦于无常中生常想。<a id="a-J5"></a>犹若空卷以诳小儿。<a id="a-J6"></a>亦如幻师能现前诳人。<a id="a-J7"></a>令见土为金。<a id="a-J8"></a>又俗言。<a id="a-J9"></a>愚人现以罪加而可以言诳。<a id="a-JA"></a>世间亦尔。<a id="a-JB"></a>眼见不净而为其所诳。<a id="a-JC"></a>又诸心法念念尽灭。<a id="a-JD"></a>取相故生。<a id="a-JE"></a>色灭尽已痴故取相。<a id="a-JF"></a>于声等中亦复如是。<a id="a-JG"></a>是故难解。<a id="a-JH"></a>此皆无明之过。<a id="a-JI"></a>问曰。<a id="a-JJ"></a>多无明人有何等相。<a id="a-JK"></a>答曰。<a id="a-JL"></a>是人于畏处不畏。<a id="a-JM"></a>喜处不喜。<a id="a-JN"></a>憎恶善人爱乐恶人。<a id="a-JO"></a>倒取人意。<a id="a-JP"></a>常喜反戾坚执邪事。<a id="a-JQ"></a>少于惭愧不顾嫌疑。<a id="a-JR"></a>不能悦彼。<a id="a-JS"></a>亦自难悦。<a id="a-JT"></a>不能亲附。<a id="a-JU"></a>亦难亲近。<a id="a-JV"></a>愚騃无识。<a id="a-JW"></a>好弊垢衣。<a id="a-JX"></a>乐处黑闇及不净处。<a id="a-JY"></a>自大自贵喜轻蔑人。<a id="a-JZ"></a>不以道理自显功德。<a id="a-Ja"></a>过不知过利不识利。<a id="a-Jb"></a>不好净洁亦无威仪。<a id="a-Jc"></a>拙于语言常喜恚恨。<a id="a-Jd"></a>僻取他教而深贪着。<a id="a-Je"></a>学诵难得既得易失。<a id="a-Jf"></a>设有所得不能解义。<a id="a-Jg"></a>设有所解则复邪僻。<a id="a-Jh"></a>如是等相皆由无明。<a id="a-Ji"></a>故知无明有无量过。<a id="a-Jj"></a>是故应断。<a id="a-Jk"></a>问曰。<a id="a-Jl"></a>当云何断。<a id="a-Jm"></a>答曰。<a id="a-Jn"></a>善修真智则无明断。<a id="a-Jo"></a>问曰。<a id="a-Jp"></a>知阴界等亦名真智。<a id="a-Jq"></a>经中何故说无明药者若因缘若因缘观。<a id="a-Jr"></a>答曰。<a id="a-Js"></a>诸外道辈多于因物中谬。<a id="a-Jt"></a>因中谬故说自在天等为世间。<a id="a-Ju"></a>因物中谬故说有陀罗骠有有分等。<a id="a-Jv"></a>观因缘法此二则断。<a id="a-Jw"></a>问曰。<a id="a-Jx"></a>因缘名无明药。<a id="a-Jy"></a>何故二种说耶。<a id="a-Jz"></a>答曰。<a id="a-K0"></a>欲摄余智故。<a id="a-K1"></a>若观阴界入等亦破无明。<a id="a-K2"></a>但重无明名邪见。<a id="a-K3"></a>邪见以因缘断。<a id="a-K4"></a>故二种说。<a id="a-K5"></a>贪恚亦如是。<a id="a-K6"></a>又世间多于瓶等名字中谬。<a id="a-K7"></a>如闻瓶名则心生疑。<a id="a-K8"></a>为色等是瓶。<a id="a-K9"></a>为离色更有瓶耶。<a id="a-KA"></a>如是为五阴是人。<a id="a-KB"></a>为离五阴更有人耶。<a id="a-KC"></a>若心决定则堕二边。<a id="a-KD"></a>所谓断常。<a id="a-KE"></a>身即是神。<a id="a-KF"></a>异身异神亦如是。<a id="a-KG"></a>若人知瓶从众缘生因色香味触成。<a id="a-KH"></a>如是色等诸阴为人。<a id="a-KI"></a>能如是知则能舍离从名生痴。<a id="a-KJ"></a>是名字能覆诸法实义。<a id="a-KK"></a>如天问经说名胜一切法更无能过者。<a id="a-KL"></a>是名字一法诸法皆随。<a id="a-KM"></a>又说。<a id="a-KN"></a>见世间集则灭无见。<a id="a-KO"></a>见世间灭则灭有见。<a id="a-KP"></a>又说。<a id="a-KQ"></a>诸行相续故说五阴生死。<a id="a-KR"></a>此皆无明过患。<a id="a-KS"></a>观因缘则灭。<a id="a-KT"></a>又经中说。<a id="a-KU"></a>若人见因缘是人即见法。<a id="a-KV"></a>若见法即见佛。<a id="a-KW"></a>如是若人能断从名生痴。<a id="a-KX"></a>是人则实见佛。<a id="a-KY"></a>不随他教。<a id="a-KZ"></a>是故以正智故则无明尽。<a id="a-Ka"></a>正知因缘法故能得正智。<a id="a-Kb"></a>又略说。<a id="a-Kc"></a>八万四千法藏中。<a id="a-Kd"></a>所有智慧皆除无明。<a id="a-Ke"></a>以无明是一切烦恼根本。<a id="a-Kf"></a>亦助一切烦恼故。<a id="a-Kg"></a>如是因缘则无明断。</p>
  <h2 id="aKh">憍慢品第一百二十八</h2>
  <p id="aKi">问曰。<a id="a-Kj"></a>已说三烦恼是生死根本。<a id="a-Kk"></a>为更有不。<a id="a-Kl"></a>答曰。<a id="a-Km"></a>有。<a id="a-Kn"></a>名为慢。<a id="a-Ko"></a>问曰。<a id="a-Kp"></a>云何为慢。<a id="a-Kq"></a>答曰。<a id="a-Kr"></a>以邪心自高名慢。<a id="a-Ks"></a>是慢多种。<a id="a-Kt"></a>若于卑自高名慢。<a id="a-Ku"></a>于等计等亦名为慢。<a id="a-Kv"></a>以此中有取相我心过故。<a id="a-Kw"></a>于等自高名为大慢。<a id="a-Kx"></a>于胜自高是名慢慢。<a id="a-Ky"></a>于五阴中取我相。<a id="a-Kz"></a>名为我慢。<a id="a-L0"></a>我慢二种。<a id="a-L1"></a>示相不示相。<a id="a-L2"></a>示相是凡夫我慢。<a id="a-L3"></a>谓见色是我见有色是我。<a id="a-L4"></a>见我中色见色中我。<a id="a-L5"></a>乃至识亦如是。<a id="a-L6"></a>示是二十分故名示相。<a id="a-L7"></a>不示相是学人我慢。<a id="a-L8"></a>如长老差摩伽说。<a id="a-L9"></a>不说色是我。<a id="a-LA"></a>不说受想行识是我。<a id="a-LB"></a>但五阴中有我慢我欲我使。<a id="a-LC"></a>未断未尽是名我慢。<a id="a-LD"></a>若未得须陀洹等诸果功德。<a id="a-LE"></a>自谓为得名增上慢。<a id="a-LF"></a>问曰。<a id="a-LG"></a>若未得何故生得心耶。<a id="a-LH"></a>答曰。<a id="a-LI"></a>于习禅中得少味故。<a id="a-LJ"></a>能遮结使不行于心中。<a id="a-LK"></a>故生此慢。<a id="a-LL"></a>又闻思慧力。<a id="a-LM"></a>常近善师乐远离行。<a id="a-LN"></a>少知五阴相。<a id="a-LO"></a>故生须陀洹等果想。<a id="a-LP"></a>名增上慢。<a id="a-LQ"></a>问曰。<a id="a-LR"></a>增上慢有何等咎。<a id="a-LS"></a>答曰。<a id="a-LT"></a>后当忧恼。<a id="a-LU"></a>如经中说。<a id="a-LV"></a>若比丘言我断疑得道。<a id="a-LW"></a>即应现前说甚深因缘出世间法。<a id="a-LX"></a>若是比丘实不得道。<a id="a-LY"></a>闻是法时则生悔恼。<a id="a-LZ"></a>故应勤断此增上慢。<a id="a-La"></a>又增上慢人。<a id="a-Lb"></a>诸佛世尊有大慈悲。<a id="a-Lc"></a>犹尚舍远不为说法。<a id="a-Ld"></a>是故应断。<a id="a-Le"></a>又增上慢人住邪法。<a id="a-Lf"></a>故无实功德。<a id="a-Lg"></a>犹如贾客深入大海而贪伪珠。<a id="a-Lh"></a>是人亦尔。<a id="a-Li"></a>入佛法海得少禅悦。<a id="a-Lj"></a>谓为真道而生贪着。<a id="a-Lk"></a>又增上慢人。<a id="a-Ll"></a>后老死时不任受道。<a id="a-Lm"></a>故当勤求真实智慧。<a id="a-Ln"></a>又增上慢人。<a id="a-Lo"></a>自失己利亦增益愚痴。<a id="a-Lp"></a>以实未得想谓得故。<a id="a-Lq"></a>是故不应自诳其身。<a id="a-Lr"></a>当速弃舍。<a id="a-Ls"></a>若于大胜人谓少不如。<a id="a-Lt"></a>名不如慢。<a id="a-Lu"></a>是人自高亦自下身。<a id="a-Lv"></a>若人无德自高名为邪慢。<a id="a-Lw"></a>又以恶法自高亦名邪慢。<a id="a-Lx"></a>若于善人及所尊中。<a id="a-Ly"></a>不肯礼敬名为傲慢。<a id="a-Lz"></a>如是等名为憍慢相。<a id="a-M0"></a>问曰慢云何生。<a id="a-M1"></a>答曰。<a id="a-M2"></a>不知诸阴实相则憍慢生。<a id="a-M3"></a>如经中说。<a id="a-M4"></a>若人以无常色自念是上是中是下。<a id="a-M5"></a>是人正以不知如实相故。<a id="a-M6"></a>乃至识亦如是。<a id="a-M7"></a>若知阴相则无憍慢。<a id="a-M8"></a>又善修身念则无憍慢。<a id="a-M9"></a>如牛恃角则为暴慢。<a id="a-MA"></a>若去其角则不能也。<a id="a-MB"></a>身为不净九孔流恶。<a id="a-MC"></a>何有智者恃此自高。<a id="a-MD"></a>以如是等念身因缘。<a id="a-ME"></a>则无憍慢。<a id="a-MF"></a>又智者知一切众生若贫若富若贵若贱。<a id="a-MG"></a>皆以骨肉筋脉五脏粪秽合而成身。<a id="a-MH"></a>俱有生老病死忧悲苦恼。<a id="a-MI"></a>亦有贪恚等诸烦恼罪福等诸业。<a id="a-MJ"></a>及地狱等诸恶道分。<a id="a-MK"></a>云何当起憍慢。<a id="a-ML"></a>又见内外心从因缘生。<a id="a-MM"></a>知念念灭则无憍慢。<a id="a-MN"></a>又善修空心则无憍慢。<a id="a-MO"></a>所以者何。<a id="a-MP"></a>随逐相故则憍慢生。<a id="a-MQ"></a>若无相者何处起慢。<a id="a-MR"></a>又智慧者。<a id="a-MS"></a>若实有戒等功德则不生慢。<a id="a-MT"></a>所以者何。<a id="a-MU"></a>戒等功德皆为尽此诸烦恼故。<a id="a-MV"></a>若无功德。<a id="a-MW"></a>何有智者。<a id="a-MX"></a>于无事中而起憍慢。<a id="a-MY"></a>又观无常等相则灭憍慢。<a id="a-MZ"></a>何有智者。<a id="a-Ma"></a>以无常苦不净之物而为憍慢。<a id="a-Mb"></a>问曰。<a id="a-Mc"></a>憍慢有何等过。<a id="a-Md"></a>答曰。<a id="a-Me"></a>从慢有身。<a id="a-Mf"></a>从身生一切苦。<a id="a-Mg"></a>如经中佛说。<a id="a-Mh"></a>若我弟子不能如实知慢相者。<a id="a-Mi"></a>我与受记当生某处。<a id="a-Mj"></a>以有余慢不断故。<a id="a-Mk"></a>又一切烦恼皆随取相。<a id="a-Ml"></a>我是相中之大。<a id="a-Mm"></a>故知从慢有身。<a id="a-Mn"></a>又此憍慢即是痴分。<a id="a-Mo"></a>所以者何。<a id="a-Mp"></a>以眼见色谓我能见。<a id="a-Mq"></a>又此憍慢生不以道理。<a id="a-Mr"></a>所以者何。<a id="a-Ms"></a>一切世间皆无常苦无我。<a id="a-Mt"></a>云何以此而生憍慢。<a id="a-Mu"></a>是故于贪恚痴最无道理。<a id="a-Mv"></a>又从慢起业亦利亦重。<a id="a-Mw"></a>以贪着深故从贪起业。<a id="a-Mx"></a>不能如是。<a id="a-My"></a>又憍慢力故贪等炽盛。<a id="a-Mz"></a>即此贪得种姓等慢则增长炽盛。<a id="a-N0"></a>又我慢因缘生卑贱家。<a id="a-N1"></a>亦于师子虎狼中生。<a id="a-N2"></a>从此因缘则堕地狱。<a id="a-N3"></a>憍慢有如是等无量过咎。<a id="a-N4"></a>问曰。<a id="a-N5"></a>云何名多憍慢相。<a id="a-N6"></a>答曰。<a id="a-N7"></a>是人所执坚固难可与语。<a id="a-N8"></a>无恭敬心少于怖畏。<a id="a-N9"></a>喜自在行自大难教。<a id="a-NA"></a>所有薄少自以为多。<a id="a-NB"></a>喜轻蔑人此过难除。<a id="a-NC"></a>故有智者。<a id="a-ND"></a>所不应行此慢。<a id="a-NE"></a>为破一切功德故生。</p>
  <h2 id="aNF">疑品第一百二十九</h2>
  <p id="aNG">论者言。<a id="a-NH"></a>疑名于实法中心不决定。<a id="a-NI"></a>谓有解脱耶。<a id="a-NJ"></a>无解脱耶。<a id="a-NK"></a>有善不善耶。<a id="a-NL"></a>无耶。<a id="a-NM"></a>有三宝耶。<a id="a-NN"></a>无耶。<a id="a-NO"></a>是名为疑。<a id="a-NP"></a>问曰。<a id="a-NQ"></a>若于树杌生疑。<a id="a-NR"></a>杌耶人耶。<a id="a-NS"></a>于土块生疑。<a id="a-NT"></a>块耶鸽耶。<a id="a-NU"></a>于蜂生疑。<a id="a-NV"></a>蜂耶阎浮果耶。<a id="a-NW"></a>于蛇生疑。<a id="a-NX"></a>蛇耶绳耶。<a id="a-NY"></a>于野马生疑。<a id="a-NZ"></a>光耶水耶。<a id="a-Na"></a>如是等疑因眼识生。<a id="a-Nb"></a>于声生疑。<a id="a-Nc"></a>孔雀声耶为人作耶。<a id="a-Nd"></a>于香生疑。<a id="a-Ne"></a>忧钵香耶为和香耶。<a id="a-Nf"></a>于味生疑。<a id="a-Ng"></a>为肉味耶似肉味耶。<a id="a-Nh"></a>于触生疑。<a id="a-Ni"></a>为生缯耶为熟缯耶。<a id="a-Nj"></a>意识则种种生疑。<a id="a-Nk"></a>如疑是法有陀罗骠耶但求那耶。<a id="a-Nl"></a>有神耶无神耶。<a id="a-Nm"></a>如是等是疑不耶。<a id="a-Nn"></a>答曰。<a id="a-No"></a>若杌人等中疑则非烦恼。<a id="a-Np"></a>此不能为后身因缘。<a id="a-Nq"></a>以漏尽人亦起此故。<a id="a-Nr"></a>问曰。<a id="a-Ns"></a>是疑云何生。<a id="a-Nt"></a>答曰。<a id="a-Nu"></a>若见闻知二种法故疑生。<a id="a-Nv"></a>所以者何。<a id="a-Nw"></a>先见二种立物。<a id="a-Nx"></a>一杌二人。<a id="a-Ny"></a>于后遥见与人等物则生疑。<a id="a-Nz"></a>杌耶人耶。<a id="a-O0"></a>土等亦尔。<a id="a-O1"></a>二种闻者。<a id="a-O2"></a>若闻说有罪福后世。<a id="a-O3"></a>亦闻说无。<a id="a-O4"></a>是故生疑。<a id="a-O5"></a>二种知者。<a id="a-O6"></a>如天大雨而沟渠漫溢。<a id="a-O7"></a>若堰水时渠亦漫溢。<a id="a-O8"></a>如天欲雨蚁子运卵。<a id="a-O9"></a>若人发掘亦移卵去。<a id="a-OA"></a>如孔雀鸣人亦能作实事可见。<a id="a-OB"></a>如瓶不实事亦可见。<a id="a-OC"></a>如旋火轮实事不可见。<a id="a-OD"></a>如树根地下水非实事亦不可见。<a id="a-OE"></a>如第二头第三手。<a id="a-OF"></a>如是等二种见闻知法故生疑。<a id="a-OG"></a>又不审见故疑生。<a id="a-OH"></a>如远等八因缘。<a id="a-OI"></a>又二信故疑生。<a id="a-OJ"></a>如有人言有后世。<a id="a-OK"></a>有人言无。<a id="a-OL"></a>俱信二人。<a id="a-OM"></a>是故疑生。<a id="a-ON"></a>又于此可疑事中乃至不见异相。<a id="a-OO"></a>是故疑生。<a id="a-OP"></a>若见异相此疑则无。<a id="a-OQ"></a>问曰。<a id="a-OR"></a>云何名见异相。<a id="a-OS"></a>答曰。<a id="a-OT"></a>见闻知决定故则无有疑。<a id="a-OU"></a>于佛法中随以身证法实相时。<a id="a-OV"></a>毕竟无疑。<a id="a-OW"></a>如菩萨坐道场时说精进。<a id="a-OX"></a>婆罗门得深法现前见知诸缘尽。<a id="a-OY"></a>疑网即断灭。<a id="a-OZ"></a>又若得有道理慧。<a id="a-Oa"></a>此疑则断。<a id="a-Ob"></a>如智者闻行因缘识。<a id="a-Oc"></a>即决定知生死无始如是等。<a id="a-Od"></a>问曰。<a id="a-Oe"></a>疑有何过。<a id="a-Of"></a>答曰。<a id="a-Og"></a>若多疑者。<a id="a-Oh"></a>一切世间出世间事皆不能成。<a id="a-Oi"></a>所以者何。<a id="a-Oj"></a>疑人不能起发事业。<a id="a-Ok"></a>若发则劣故不能成。<a id="a-Ol"></a>又经中说。<a id="a-Om"></a>疑是心之栽檗。<a id="a-On"></a>犹如荒田多栽檗。<a id="a-Oo"></a>故异草尚不得生。<a id="a-Op"></a>况稻谷等。<a id="a-Oq"></a>心亦如是。<a id="a-Or"></a>为疑根所坏。<a id="a-Os"></a>于邪事中尚不能定。<a id="a-Ot"></a>况能正定。<a id="a-Ou"></a>又佛说。<a id="a-Ov"></a>疑名闇聚。<a id="a-Ow"></a>闇聚三种。<a id="a-Ox"></a>过去闇聚未来闇聚现在闇聚。<a id="a-Oy"></a>此闇聚是诸我见生处。<a id="a-Oz"></a>又此人设得定心则是邪定。<a id="a-P0"></a>若离佛法则无能为说正定者。<a id="a-P1"></a>又多众生怀疑至死。<a id="a-P2"></a>如说阿咤伽等五通仙人亦抱疑而死。<a id="a-P3"></a>又此疑者。<a id="a-P4"></a>若为施等福德。<a id="a-P5"></a>或无果报或少得报。<a id="a-P6"></a>所以者何。<a id="a-P7"></a>是诸福业皆从心起。<a id="a-P8"></a>是人心常为疑所浊。<a id="a-P9"></a>故无善福。<a id="a-PA"></a>又经中说。<a id="a-PB"></a>疑心布施于边地受报。<a id="a-PC"></a>所以者何。<a id="a-PD"></a>是多疑者不能一心。<a id="a-PE"></a>随时手与不能种种生恭敬心。<a id="a-PF"></a>故于边地受少果报。<a id="a-PG"></a>如波耶绥等小王。<a id="a-PH"></a>问曰。<a id="a-PI"></a>无此疑也。<a id="a-PJ"></a>所以者何。<a id="a-PK"></a>疑名心数法。<a id="a-PL"></a>诸心数法念念生灭。<a id="a-PM"></a>若是非疑若非亦非疑。<a id="a-PN"></a>一心不得有是有非。<a id="a-PO"></a>故知无也。<a id="a-PP"></a>答曰。<a id="a-PQ"></a>我不说念念中有疑。<a id="a-PR"></a>不决定心相续名疑。<a id="a-PS"></a>尔时心不决了是杌是人。<a id="a-PT"></a>是相续心以不信故浊。<a id="a-PU"></a>亦以邪见故不信。<a id="a-PV"></a>疑时或有或无。<a id="a-PW"></a>是不信二种。<a id="a-PX"></a>一从疑生。<a id="a-PY"></a>二从邪见生。<a id="a-PZ"></a>从疑生则轻。<a id="a-Pa"></a>从邪见生则重。<a id="a-Pb"></a>信亦二种。<a id="a-Pc"></a>一从正见生。<a id="a-Pd"></a>二从闻生。<a id="a-Pe"></a>从正见生信则坚固。<a id="a-Pf"></a>从闻生者不能如是。</p>
 </body>
</html>