<!doctype html>
<html id="z3IBW2F19n" data-ver="1304">
 <head>
  <meta charset="utf-8">
  <meta author="诃梨跋摩">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">成实论卷第十二</h1>
  <h2 id="a2">杂烦恼品第一百三十六</h2>
  <p id="a3">问曰。<a id="a-4"></a>经中说三漏。<a id="a-5"></a>欲漏、<a id="a-6"></a>有漏、<a id="a-7"></a>无明漏。<a id="a-8"></a>何者是。<a id="a-9"></a>答曰。<a id="a-A"></a>欲界中除无明。<a id="a-B"></a>余一切烦恼名为欲漏。<a id="a-C"></a>色无色界有漏亦如是。<a id="a-D"></a>三界无明名无明漏。<a id="a-E"></a>问曰。<a id="a-F"></a>诸漏云何增长。<a id="a-G"></a>答曰。<a id="a-H"></a>以下中上法故。<a id="a-I"></a>渐次增长。<a id="a-J"></a>又得色等胜缘故诸漏增长。<a id="a-K"></a>问曰。<a id="a-L"></a>是三漏云何说为七漏。<a id="a-M"></a>答曰。<a id="a-N"></a>实漏有二种。<a id="a-O"></a>见谛断是诸漏根本。<a id="a-P"></a>思惟断是诸漏果。<a id="a-Q"></a>五助漏因缘合说为七。<a id="a-R"></a>即此烦恼。<a id="a-S"></a>佛随义故说三漏四流四缚四取四结等。<a id="a-T"></a>问曰。<a id="a-U"></a>四流。<a id="a-V"></a>欲流有流见流无明流。<a id="a-W"></a>何者是。<a id="a-X"></a>答曰。<a id="a-Y"></a>除见及无明。<a id="a-Z"></a>余欲界一切烦恼是名欲流。<a id="a-a"></a>色无色界有流亦如是。<a id="a-b"></a>诸见名见流。<a id="a-c"></a>无明名无明流。<a id="a-d"></a>问曰。<a id="a-e"></a>流中何故别说见流。<a id="a-f"></a>漏中不说耶。<a id="a-g"></a>答曰。<a id="a-h"></a>外道多为见所漂流。<a id="a-i"></a>是故流中别说。<a id="a-j"></a>以能漂没故名为流。<a id="a-k"></a>能系三有故名为缚。<a id="a-l"></a>问曰。<a id="a-m"></a>四取。<a id="a-n"></a>欲取见取戒取我语取。<a id="a-o"></a>何者是。<a id="a-p"></a>答曰。<a id="a-q"></a>无我故但取是语名我语取。<a id="a-r"></a>若人有我见即生二边。<a id="a-s"></a>是我若常若无常。<a id="a-t"></a>若定言无常则取五欲。<a id="a-u"></a>以无后世故染着现在乐。<a id="a-v"></a>若定言常。<a id="a-w"></a>钝根者则取持戒望后世乐。<a id="a-x"></a>小利根者作如是念。<a id="a-y"></a>若神是常则苦乐不变则无罪福。<a id="a-z"></a>故起邪见。<a id="a-10"></a>如是但因我语故生四取。<a id="a-11"></a>问曰。<a id="a-12"></a>四结。<a id="a-13"></a>贪嫉身结。<a id="a-14"></a>嗔恚身结。<a id="a-15"></a>戒取身结。<a id="a-16"></a>贪着是实取身结。<a id="a-17"></a>何者是。<a id="a-18"></a>答曰。<a id="a-19"></a>贪嫉他物他人不与则生嗔心。<a id="a-1A"></a>以鞭杖等取。<a id="a-1B"></a>是在家人斗诤根本。<a id="a-1C"></a>亦名随乐边。<a id="a-1D"></a>若人持戒欲以此戒而得清净。<a id="a-1E"></a>即谓是实余妄语。<a id="a-1F"></a>是见则随。<a id="a-1G"></a>是出家人诤讼根本。<a id="a-1H"></a>亦名随苦边。<a id="a-1I"></a>五阴名身。<a id="a-1J"></a>是四结要须身口成。<a id="a-1K"></a>故名为身结。<a id="a-1L"></a>又有人言。<a id="a-1M"></a>是四法能系缚生死。<a id="a-1N"></a>故名为结。<a id="a-1O"></a>问曰。<a id="a-1P"></a>五盖。<a id="a-1Q"></a>贪欲嗔恚睡眠掉悔疑。<a id="a-1R"></a>是事云何。<a id="a-1S"></a>答曰。<a id="a-1T"></a>人贪着诸欲故嗔恚随逐。<a id="a-1U"></a>如经中说。<a id="a-1V"></a>从爱生恚及嫉妒等烦恼鞭杖等恶业。<a id="a-1W"></a>皆以贪欲故生。<a id="a-1X"></a>是人身心为贪恚所坏。<a id="a-1Y"></a>多事疲劳则欲睡眠。<a id="a-1Z"></a>是人睡眠小息。<a id="a-1a"></a>贪恚还来散乱其心。<a id="a-1b"></a>不得禅定心。<a id="a-1c"></a>随外缘故生掉戏。<a id="a-1d"></a>不净业人心常忧悔。<a id="a-1e"></a>以散心悔心故心常生疑。<a id="a-1f"></a>有解脱不如王子语阿夷罗曰沙弥。<a id="a-1g"></a>问曰。<a id="a-1h"></a>何故名盖。<a id="a-1i"></a>答曰。<a id="a-1j"></a>贪欲嗔恚能覆戒品。<a id="a-1k"></a>掉悔能覆定品。<a id="a-1l"></a>睡眠能覆慧品。<a id="a-1m"></a>有人为除此盖故。<a id="a-1n"></a>说是善是不善。<a id="a-1o"></a>是人于中生疑。<a id="a-1p"></a>为有为无。<a id="a-1q"></a>此疑成故能覆三品。<a id="a-1r"></a>是五盖三法力强。<a id="a-1s"></a>故独名为盖。<a id="a-1t"></a>二盖力薄故二法合成。<a id="a-1u"></a>又此二盖生因缘俱。<a id="a-1v"></a>是故合说。<a id="a-1w"></a>睡眠因缘五法。<a id="a-1x"></a>谓单致利不喜频申食不调心退没。<a id="a-1y"></a>掉悔因缘四法。<a id="a-1z"></a>谓亲里觉国土觉不死觉。<a id="a-20"></a>忆念先所戏乐言笑。<a id="a-21"></a>是名生因。<a id="a-22"></a>药亦同故。<a id="a-23"></a>睡眠以慧为药。<a id="a-24"></a>掉悔以定为药。<a id="a-25"></a>覆亦同故。<a id="a-26"></a>二合为盖。<a id="a-27"></a>此五法或是盖或非盖。<a id="a-28"></a>欲界系不善名为盖。<a id="a-29"></a>余不名盖。<a id="a-2A"></a>五下分结。<a id="a-2B"></a>贪欲嗔恚戒取。<a id="a-2C"></a>以堕下故名为下分。<a id="a-2D"></a>如持牛戒成则为牛。<a id="a-2E"></a>不成则入地狱。<a id="a-2F"></a>碍障离欲身见。<a id="a-2G"></a>是四根本。<a id="a-2H"></a>是名为五。<a id="a-2I"></a>又以贪恚故不出欲界。<a id="a-2J"></a>身见不出我心。<a id="a-2K"></a>戒取不出下法。<a id="a-2L"></a>疑不出凡夫。<a id="a-2M"></a>又贪欲嗔恚故不过欲界。<a id="a-2N"></a>若过还为所牵。<a id="a-2O"></a>余三不过凡夫。<a id="a-2P"></a>故名下分。<a id="a-2Q"></a>五上分者。<a id="a-2R"></a>掉戏坏禅定故心不寂灭。<a id="a-2S"></a>是掉戏随取相憍慢故生。<a id="a-2T"></a>是取相心从无明生。<a id="a-2U"></a>故有色染无色染。<a id="a-2V"></a>此五结学人以之为上行。<a id="a-2W"></a>故名上分。<a id="a-2X"></a>是五结于学心中说。<a id="a-2Y"></a>不为凡夫。<a id="a-2Z"></a>问曰。<a id="a-2a"></a>掉戏何故于色无色界说名为结。<a id="a-2b"></a>欲界中不说耶。<a id="a-2c"></a>答曰。<a id="a-2d"></a>彼中无粗烦恼故掉戏明了。<a id="a-2e"></a>又此掉戏于坏定有力。<a id="a-2f"></a>故说为结。<a id="a-2g"></a>断此上分则得解脱。<a id="a-2h"></a>有人色无色中生解脱想。<a id="a-2i"></a>为遮此故说有上结。<a id="a-2j"></a>五悭者。<a id="a-2k"></a>住处悭家悭施悭称赞悭法悭。<a id="a-2l"></a>住处悭者。<a id="a-2m"></a>独我住此不用余人。<a id="a-2n"></a>家悭者。<a id="a-2o"></a>独我入出此家不用余人。<a id="a-2p"></a>设有余人我于中胜。<a id="a-2q"></a>施悭者。<a id="a-2r"></a>我于此中独得布施。<a id="a-2s"></a>勿与余人。<a id="a-2t"></a>设有余人勿令过我。<a id="a-2u"></a>称赞悭者。<a id="a-2v"></a>独称赞我勿赞余人。<a id="a-2w"></a>设赞余人亦勿令胜我。<a id="a-2x"></a>法悭者。<a id="a-2y"></a>独我知十二部经义。<a id="a-2z"></a>又知深义秘而不说。<a id="a-30"></a>问曰。<a id="a-31"></a>是五悭有何等过。<a id="a-32"></a>答曰。<a id="a-33"></a>是住处等多人共有。<a id="a-34"></a>是人既舍自家。<a id="a-35"></a>于共有中更生悭吝。<a id="a-36"></a>是弊烦恼。<a id="a-37"></a>又此人于解脱中终无有分。<a id="a-38"></a>所以者何。<a id="a-39"></a>是人于共有法尚不能舍。<a id="a-3A"></a>何况能舍自五阴耶。<a id="a-3B"></a>又此人堕饿鬼等诸恶处生。<a id="a-3C"></a>又此人以利养覆心。<a id="a-3D"></a>则生憍慢轻余善人。<a id="a-3E"></a>故堕地狱。<a id="a-3F"></a>又坏他施故。<a id="a-3G"></a>若得人身则为贫穷。<a id="a-3H"></a>又以悭心断施者功德受者施物。<a id="a-3I"></a>故得重罪。<a id="a-3J"></a>若悭吝法得盲等罪。<a id="a-3K"></a>所谓生盲及多恶中生。<a id="a-3L"></a>不得自在退失圣胎。<a id="a-3M"></a>三世十方诸佛怨贼往来生死。<a id="a-3N"></a>常为愚痴。<a id="a-3O"></a>善人远离。<a id="a-3P"></a>离善人故无恶不起。<a id="a-3Q"></a>恶名三种恶。<a id="a-3R"></a>恶大恶恶中恶。<a id="a-3S"></a>恶名杀盗等。<a id="a-3T"></a>大恶名自杀亦教人杀自悭亦教人悭。<a id="a-3U"></a>恶中恶名自吝法亦教人吝法。<a id="a-3V"></a>是人吝法令多人堕恶。<a id="a-3W"></a>亦是灭佛法道。<a id="a-3X"></a>如经中说。<a id="a-3Y"></a>住处悭有五过。<a id="a-3Z"></a>未来善比丘不欲令来。<a id="a-3a"></a>已来则频蹙不喜。<a id="a-3b"></a>念欲令去藏僧施物。<a id="a-3c"></a>于僧施物生我所心。<a id="a-3d"></a>家悭有五过。<a id="a-3e"></a>以贪着家故则与白衣共同忧喜。<a id="a-3f"></a>断白衣为福受者得施。<a id="a-3g"></a>断此二故即生此家为厕中鬼。<a id="a-3h"></a>施悭有五过。<a id="a-3i"></a>常乏资生破二人利。<a id="a-3j"></a>訾毁善人心常忧恼。<a id="a-3k"></a>称赞悭有五过。<a id="a-3l"></a>闻赞余人心常扰浊。<a id="a-3m"></a>于百千世常无净心。<a id="a-3n"></a>呵毁善人自高己身。<a id="a-3o"></a>卑下他人常被恶名。<a id="a-3p"></a>又一切悭总有斯过。<a id="a-3q"></a>谓积聚多物畏怖大众。<a id="a-3r"></a>多人憎恶心常扰浊。<a id="a-3s"></a>身常孤茕生下贱家。<a id="a-3t"></a>如是无量是五悭过。<a id="a-3u"></a>五心栽。<a id="a-3v"></a>疑佛疑法疑戒疑教化。<a id="a-3w"></a>若有比丘。<a id="a-3x"></a>为佛及诸大人所称赞者。<a id="a-3y"></a>是人则以恶口谗刺。<a id="a-3z"></a>是名为五。<a id="a-40"></a>疑佛者作如是念。<a id="a-41"></a>佛为大。<a id="a-42"></a>富兰那等为大耶。<a id="a-43"></a>疑法者。<a id="a-44"></a>佛法为胜。<a id="a-45"></a>违陀等为胜耶。<a id="a-46"></a>疑戒者。<a id="a-47"></a>佛所说戒为胜。<a id="a-48"></a>鸡狗等戒为胜耶。<a id="a-49"></a>疑教化者。<a id="a-4A"></a>阿那波那等教法为能至泥洹不。<a id="a-4B"></a>谗刺者。<a id="a-4C"></a>以嗔恚心无畏敬心侵恼善人。<a id="a-4D"></a>是人以此五法败坏其心。<a id="a-4E"></a>不任种诸善根。<a id="a-4F"></a>故名心栽。<a id="a-4G"></a>问曰。<a id="a-4H"></a>是人何故于佛等生疑。<a id="a-4I"></a>答曰。<a id="a-4J"></a>是人不能多闻。<a id="a-4K"></a>是故生疑。<a id="a-4L"></a>若多闻者疑则薄少。<a id="a-4M"></a>此人愚痴无智不知分别佛法异法。<a id="a-4N"></a>是故生疑。<a id="a-4O"></a>又此人于法不能得味。<a id="a-4P"></a>是故生疑。<a id="a-4Q"></a>又不闻不读违陀等经。<a id="a-4R"></a>闻人称赞故生贵心。<a id="a-4S"></a>又是人世世邪疑偏多。<a id="a-4T"></a>心常浊故。<a id="a-4U"></a>于佛等疑。<a id="a-4V"></a>如佛侍者苏那刹多罗。<a id="a-4W"></a>又此人与多邪见人共同事业。<a id="a-4X"></a>故令生疑。<a id="a-4Y"></a>又此人读诵违伽陀和罗那等邪见经。<a id="a-4Z"></a>故坏正智慧。<a id="a-4a"></a>是故生疑。<a id="a-4b"></a>又此人于诸法义喜生邪念。<a id="a-4c"></a>不能得造经者意。<a id="a-4d"></a>是故生疑。<a id="a-4e"></a>又此人始终不能得自利功德。<a id="a-4f"></a>以此缘故于佛等生疑。<a id="a-4g"></a>五心缚。<a id="a-4h"></a>若人不离身欲故贪着。<a id="a-4i"></a>身不离五欲故贪着欲。<a id="a-4j"></a>又与在家出家人和合。<a id="a-4k"></a>于圣语义中心不喜乐。<a id="a-4l"></a>得少利事自以为足。<a id="a-4m"></a>是中四缚因贪欲起。<a id="a-4n"></a>若人不离内身欲故。<a id="a-4o"></a>于外色等欲中生着。<a id="a-4p"></a>是故乐与众闹和合。<a id="a-4q"></a>以乐愦闹故。<a id="a-4r"></a>于圣语义示寂灭法中。<a id="a-4s"></a>心不喜乐。<a id="a-4t"></a>是故于持戒多闻及禅定等少利事中。<a id="a-4u"></a>自以为足。<a id="a-4v"></a>以贪着此少利事故亡失大利。<a id="a-4w"></a>智者不应贪着小事以妨大利。<a id="a-4x"></a>是人若离八难得人身难。<a id="a-4y"></a>故应一心勤加精进。<a id="a-4z"></a>又凡夫法不可信也。<a id="a-50"></a>若离此具足因缘或有余缘。<a id="a-51"></a>终不复能得入圣道。<a id="a-52"></a>又不贪小利则能得出家果报。<a id="a-53"></a>亦死时不悔。<a id="a-54"></a>亦能自利利他。<a id="a-55"></a>又此人于功德中尚不贪着。<a id="a-56"></a>何况恶法。<a id="a-57"></a>故名正行。<a id="a-58"></a>又凡夫过咎所不能染。<a id="a-59"></a>问曰。<a id="a-5A"></a>何谓凡夫过耶。<a id="a-5B"></a>答曰。<a id="a-5C"></a>经中说。<a id="a-5D"></a>凡夫应二十种自折伏心。<a id="a-5E"></a>应作是念。<a id="a-5F"></a>我但形服异俗空无所得。<a id="a-5G"></a>我当以不善而死。<a id="a-5H"></a>当堕大怖畏海。<a id="a-5I"></a>当之畏处。<a id="a-5J"></a>不知无畏处亦不知道。<a id="a-5K"></a>不得禅定数受身苦。<a id="a-5L"></a>难离八难怨贼常随。<a id="a-5M"></a>诸道皆开未脱恶道。<a id="a-5N"></a>常为无量诸见所缚。<a id="a-5O"></a>于五逆罪未能防制。<a id="a-5P"></a>无始生死未有边际。<a id="a-5Q"></a>不作不得罪福。<a id="a-5R"></a>善恶不得相伐。<a id="a-5S"></a>不为善法终无安隐。<a id="a-5T"></a>所作善恶终不亡失。<a id="a-5U"></a>我当以不调至死。<a id="a-5V"></a>是二十法所不能污。<a id="a-5W"></a>又所应作者是人已作。<a id="a-5X"></a>故心不悔。<a id="a-5Y"></a>若贪著者。<a id="a-5Z"></a>则不能成在家及出家法。<a id="a-5a"></a>是故不应贪着小利。<a id="a-5b"></a>七使。<a id="a-5c"></a>问曰。<a id="a-5d"></a>诸烦恼何故名使。<a id="a-5e"></a>答曰。<a id="a-5f"></a>生死相续中常随众生。<a id="a-5g"></a>故名为使。<a id="a-5h"></a>犹如乳母常随小儿。<a id="a-5i"></a>如疟病未脱。<a id="a-5j"></a>如负债日息。<a id="a-5k"></a>如鼠毒未除。<a id="a-5l"></a>如热铁黑相。<a id="a-5m"></a>如谷子牙。<a id="a-5n"></a>如自要奴券。<a id="a-5o"></a>如断事证人。<a id="a-5p"></a>如智慧渐积。<a id="a-5q"></a>如业常集。<a id="a-5r"></a>如焰常续。<a id="a-5s"></a>如是次第相续增长。<a id="a-5t"></a>故名为使。<a id="a-5u"></a>问曰。<a id="a-5v"></a>是使为心相应。<a id="a-5w"></a>为不相应。<a id="a-5x"></a>答曰。<a id="a-5y"></a>心相应。<a id="a-5z"></a>所以者何。<a id="a-60"></a>所说贪等使相。<a id="a-61"></a>是诸使相与喜相应。<a id="a-62"></a>若喜心不相应。<a id="a-63"></a>是事不然。<a id="a-64"></a>是喜若在乐受中名为贪使。<a id="a-65"></a>又贪名染着。<a id="a-66"></a>心不相应中无染着义。<a id="a-67"></a>故知诸使与心相应。<a id="a-68"></a>问曰。<a id="a-69"></a>不然。<a id="a-6A"></a>诸使非心相应。<a id="a-6B"></a>所以者何。<a id="a-6C"></a>经中说。<a id="a-6D"></a>小儿淫心尚无。<a id="a-6E"></a>况能淫欲。<a id="a-6F"></a>亦为欲使所使。<a id="a-6G"></a>又说。<a id="a-6H"></a>不思不分别。<a id="a-6I"></a>亦有缘识住故。<a id="a-6J"></a>又经中说。<a id="a-6K"></a>身见断时诸使俱断。<a id="a-6L"></a>又圣道烦恼不得一时。<a id="a-6M"></a>是故圣道生心不相应使断。<a id="a-6N"></a>若不尔者。<a id="a-6O"></a>圣道何所断耶。<a id="a-6P"></a>又若无心不相应使。<a id="a-6Q"></a>凡夫学人若在善心无记心时。<a id="a-6R"></a>便应是阿罗汉。<a id="a-6S"></a>又使为缠因。<a id="a-6T"></a>从使生缠。<a id="a-6U"></a>得缠则使炽盛。<a id="a-6V"></a>故知诸使非心相应。<a id="a-6W"></a>又若人在善无记心。<a id="a-6X"></a>亦名有使。<a id="a-6Y"></a>若无心不相应使者。<a id="a-6Z"></a>何故名有使耶。<a id="a-6a"></a>故知诸使非心相应。<a id="a-6b"></a>答曰。<a id="a-6c"></a>不然。<a id="a-6d"></a>汝言小儿无欲亦有贪使。<a id="a-6e"></a>是事不然。<a id="a-6f"></a>小儿未得除贪药。<a id="a-6g"></a>故贪欲未断故为贪使使。<a id="a-6h"></a>如鬼病人虽不发时。<a id="a-6i"></a>亦名鬼病人。<a id="a-6j"></a>所以者何。<a id="a-6k"></a>以其未得咒术药草断病法故。<a id="a-6l"></a>亦如四日疟病虽二日不发。<a id="a-6m"></a>亦名疟病人。<a id="a-6n"></a>亦如鼠毒未差除。<a id="a-6o"></a>故雷声则发。<a id="a-6p"></a>如是于何心中未得除使药。<a id="a-6q"></a>故名为不断。<a id="a-6r"></a>余问亦以总答。<a id="a-6s"></a>汝言不思不分别亦有缘识住故者。<a id="a-6t"></a>亦以未断使故。<a id="a-6u"></a>汝言身见与使俱断者。<a id="a-6v"></a>汝以缠为心相应未生时亦断。<a id="a-6w"></a>使亦如是。<a id="a-6x"></a>虽圣道时无亦名为断。<a id="a-6y"></a>以得相违法故。<a id="a-6z"></a>汝言道与烦恼不一时者。<a id="a-70"></a>亦以未断故说言有。<a id="a-71"></a>汝言凡夫学人。<a id="a-72"></a>若在善无记心应是阿罗汉者。<a id="a-73"></a>阿罗汉已断。<a id="a-74"></a>此人未断故。<a id="a-75"></a>如人不受断肉法。<a id="a-76"></a>虽不食肉不名断肉。<a id="a-77"></a>又有无明邪念邪思惟等故。<a id="a-78"></a>所未断烦恼则生。<a id="a-79"></a>阿罗汉无此因故不同余人。<a id="a-7A"></a>又汝言得缠使则炽盛。<a id="a-7B"></a>是事不然。<a id="a-7C"></a>诸烦恼以下中上法故炽盛。<a id="a-7D"></a>非得缠故。<a id="a-7E"></a>汝言人在善无记心名有使者。<a id="a-7F"></a>亦以未断故名有使。<a id="a-7G"></a>以是等缘故知贪等诸使非不相应。<a id="a-7H"></a>八邪道邪见乃至邪定。<a id="a-7I"></a>以不如实知颠倒见故名为邪见乃至邪定。<a id="a-7J"></a>问曰。<a id="a-7K"></a>正命邪命不离身口业。<a id="a-7L"></a>何故别说。<a id="a-7M"></a>答曰。<a id="a-7N"></a>邪命出家人所难断。<a id="a-7O"></a>是故别说。<a id="a-7P"></a>邪命者。<a id="a-7Q"></a>以谄诳等五法能得利养。<a id="a-7R"></a>故曰邪命。<a id="a-7S"></a>取要言之。<a id="a-7T"></a>诸出家人所不应作资生之业。<a id="a-7U"></a>谓王使贩卖活病等业。<a id="a-7V"></a>及所不应取众生钱谷等。<a id="a-7W"></a>若取皆名邪命。<a id="a-7X"></a>又比尼所制以此自活皆名邪命。<a id="a-7Y"></a>如经中说。<a id="a-7Z"></a>优婆塞不应五种贩卖。<a id="a-7a"></a>问曰。<a id="a-7b"></a>何以济命。<a id="a-7c"></a>答曰。<a id="a-7d"></a>如法乞求。<a id="a-7e"></a>以此活命不应邪命。<a id="a-7f"></a>所以者何。<a id="a-7g"></a>以心不净毁坏善法。<a id="a-7h"></a>不任修道故。<a id="a-7i"></a>又行道者应作是念。<a id="a-7j"></a>入佛法中为行道故。<a id="a-7k"></a>不为活命。<a id="a-7l"></a>是故乐善法者应行净命。<a id="a-7m"></a>又比丘应住比丘法中。<a id="a-7n"></a>若行邪命非比丘法。</p>
  <p data-pb></p>
  <h2 id="a7o">九结品第一百三十七</h2>
  <p id="a7p">等九结。<a id="a-7q"></a>问曰。<a id="a-7r"></a>何故于诸见中别说二取。<a id="a-7s"></a>答曰。<a id="a-7t"></a>戒取难免离故。<a id="a-7u"></a>犹如浮木入洄澓中难可得出。<a id="a-7v"></a>是人亦尔。<a id="a-7w"></a>作是念我以是持戒当生天上。<a id="a-7x"></a>为此故受投渊赴火自坠高等种种诸苦。<a id="a-7y"></a>又世间人于戒取中不见其过。<a id="a-7z"></a>故佛说为结。<a id="a-80"></a>又依此戒取能舍八直圣道。<a id="a-81"></a>又此非正道非清净道。<a id="a-82"></a>名随苦边。<a id="a-83"></a>又戒取是出家人缚。<a id="a-84"></a>诸欲是在家人缚。<a id="a-85"></a>又戒取者虽复种种行出家法。<a id="a-86"></a>空无所得。<a id="a-87"></a>又戒取者。<a id="a-88"></a>今不得乐后受大苦。<a id="a-89"></a>如持牛戒成则为牛败则堕地狱。<a id="a-8A"></a>又因此戒取能谤正道及行正道者。<a id="a-8B"></a>又戒取是诸外道起憍慢处。<a id="a-8C"></a>作如是念。<a id="a-8D"></a>我以是法能胜余人。<a id="a-8E"></a>又以戒取故。<a id="a-8F"></a>九十六种有差别法。<a id="a-8G"></a>又戒取是粗见故多众生行。<a id="a-8H"></a>智慧道微妙难见。<a id="a-8I"></a>世间不知行之得利。<a id="a-8J"></a>又此见能牵人心。<a id="a-8K"></a>故愚痴者多行此法。<a id="a-8L"></a>又此名重恶见。<a id="a-8M"></a>以逆正道行非道故。<a id="a-8N"></a>见取者。<a id="a-8O"></a>所以贪着邪法不能舍离。<a id="a-8P"></a>是见取力。<a id="a-8Q"></a>又以见取力故诸结坚固。<a id="a-8R"></a>问曰。<a id="a-8S"></a>帝释问经中。<a id="a-8T"></a>何故但说天人有悭嫉二结。<a id="a-8U"></a>答曰。<a id="a-8V"></a>是二烦恼最是鄙弊。<a id="a-8W"></a>所以者何。<a id="a-8X"></a>见他众生饥渴苦恼。<a id="a-8Y"></a>以悭心故不能矜济。<a id="a-8Z"></a>见从他得亦生嫉妒心怀恼热。<a id="a-8a"></a>以是因缘堕贫贱丑陋无威德处。<a id="a-8b"></a>又释提桓因。<a id="a-8c"></a>是二结偏多数来恼心。<a id="a-8d"></a>故佛为说。<a id="a-8e"></a>又此二结是重罪因缘。<a id="a-8f"></a>所以者何。<a id="a-8g"></a>因此二结起重恶业故。<a id="a-8h"></a>又三毒中贪恚能起重罪。<a id="a-8i"></a>贪恚盛故起此二结。<a id="a-8j"></a>又此二结能恼男女。<a id="a-8k"></a>又难舍离。<a id="a-8l"></a>所以者何。<a id="a-8m"></a>若深修善心乃能永断嫉妒。<a id="a-8n"></a>深修布施。<a id="a-8o"></a>然后尽断悭心。<a id="a-8p"></a>以不见业报而能舍所重物。<a id="a-8q"></a>是为甚难。<a id="a-8r"></a>如人见子得胜己事心尚难喜。<a id="a-8s"></a>况于怨贼。<a id="a-8t"></a>以此二结依憎爱故深难除断。<a id="a-8u"></a>以此等缘故佛独说。</p>
  <p data-pb></p>
  <h2 id="a8v">杂问品第一百三十八</h2>
  <p id="a8w">者言一切烦恼多十使所摄。<a id="a-8x"></a>是故当因十使而造论。<a id="a-8y"></a>十使者。<a id="a-8z"></a>贪恚慢无明疑及五见。<a id="a-90"></a>问曰。<a id="a-91"></a>十烦恼大地法。<a id="a-92"></a>所谓不信懈怠忘忆散心无明邪方便邪念邪解戏调放逸。<a id="a-93"></a>是法常与一切烦恼心俱。<a id="a-94"></a>此事云何。<a id="a-95"></a>答曰。<a id="a-96"></a>先已破。<a id="a-97"></a>相应但心法一一生。<a id="a-98"></a>是故不然。<a id="a-99"></a>又此非道理。<a id="a-9A"></a>何以知之。<a id="a-9B"></a>或有不善心与不善信俱。<a id="a-9C"></a>或有不善心而无信。<a id="a-9D"></a>精进等亦如是。<a id="a-9E"></a>故知非一切烦恼心中有此十法。<a id="a-9F"></a>又汝说睡掉在一切烦恼心中。<a id="a-9G"></a>是亦不然。<a id="a-9H"></a>若心迷没尔时应有睡。<a id="a-9I"></a>不应在调戏心中。<a id="a-9J"></a>有如是等过。<a id="a-9K"></a>问曰。<a id="a-9L"></a>欲界中具十烦恼。<a id="a-9M"></a>色无色界除嗔。<a id="a-9N"></a>余残一切。<a id="a-9O"></a>是事云何。<a id="a-9P"></a>答曰。<a id="a-9Q"></a>彼中亦有嫉妒等。<a id="a-9R"></a>何以知之。<a id="a-9S"></a>经中说。<a id="a-9T"></a>有梵王语诸梵言。<a id="a-9U"></a>汝等勿诣瞿昙沙门。<a id="a-9V"></a>汝但住此自得尽老死边。<a id="a-9W"></a>是名嫉妒。<a id="a-9X"></a>有嫉妒故亦应有嗔。<a id="a-9Y"></a>又经说。<a id="a-9Z"></a>梵王捉一比丘手牵令出众。<a id="a-9a"></a>谓言比丘我亦不知。<a id="a-9b"></a>四大何处无余尽灭。<a id="a-9c"></a>如是以谄曲心诳诸梵众。<a id="a-9d"></a>是名谄曲。<a id="a-9e"></a>若言我是尊贵造万物者。<a id="a-9f"></a>是名憍逸。<a id="a-9g"></a>如是等彼间亦有。<a id="a-9h"></a>有如是等恶烦恼故。<a id="a-9i"></a>当知亦有不善。<a id="a-9j"></a>有论师言。<a id="a-9k"></a>若贪父母及和尚阿阇梨等。<a id="a-9l"></a>是名善贪。<a id="a-9m"></a>贪他物等名不善贪。<a id="a-9n"></a>不为损益他人。<a id="a-9o"></a>名无记贪。<a id="a-9p"></a>嗔不善法及恶知识等。<a id="a-9q"></a>是名善嗔。<a id="a-9r"></a>若嗔善法及嗔众生。<a id="a-9s"></a>名不善嗔。<a id="a-9t"></a>若嗔非众生物名无记嗔。<a id="a-9u"></a>若依慢断慢是名善慢。<a id="a-9v"></a>轻他众生名不善慢。<a id="a-9w"></a>无明等亦如是。<a id="a-9x"></a>又论师言。<a id="a-9y"></a>若善不名烦恼。<a id="a-9z"></a>问曰。<a id="a-A0"></a>欲界身见说名无记所以者何。<a id="a-A1"></a>若身见是不善。<a id="a-A2"></a>一切凡夫皆生我心。<a id="a-A3"></a>不可令尽堕地狱故说无记。<a id="a-A4"></a>是事云何。<a id="a-A5"></a>答曰。<a id="a-A6"></a>身见是一切烦恼根本。<a id="a-A7"></a>云何名无记耶。<a id="a-A8"></a>又此人堕为他人说有神我。<a id="a-A9"></a>尔时云何当名无记。<a id="a-AA"></a>边见亦如是。<a id="a-AB"></a>问曰。<a id="a-AC"></a>若转人邪见令堕疑中。<a id="a-AD"></a>此人是不善耶。<a id="a-AE"></a>答曰。<a id="a-AF"></a>此人非是不善。<a id="a-AG"></a>所以者何。<a id="a-AH"></a>宁堕疑中不入邪定。<a id="a-AI"></a>问曰。<a id="a-AJ"></a>有人言。<a id="a-AK"></a>欲界系烦恼一切能使欲有相续。<a id="a-AL"></a>色无色界系亦如是。<a id="a-AM"></a>是事云何。<a id="a-AN"></a>答曰。<a id="a-AO"></a>但爱能令诸有相续。<a id="a-AP"></a>以先喜后生故。<a id="a-AQ"></a>又说爱为苦集。<a id="a-AR"></a>亦说爱乐饮食贪欲等故随处受生。<a id="a-AS"></a>邪见等中无如是义。<a id="a-AT"></a>经中虽说慢因缘生。<a id="a-AU"></a>亦先慢后爱故生。<a id="a-AV"></a>嗔亦如是。<a id="a-AW"></a>故知皆以爱故诸有相续。<a id="a-AX"></a>问曰。<a id="a-AY"></a>诸烦恼中几见谛断几思惟断。<a id="a-AZ"></a>答曰。<a id="a-Aa"></a>贪恚慢无明二种。<a id="a-Ab"></a>见谛断思惟断。<a id="a-Ac"></a>余六但见谛断。<a id="a-Ad"></a>问曰。<a id="a-Ae"></a>学人亦有我心。<a id="a-Af"></a>故知不示相身见分学人未断。<a id="a-Ag"></a>答曰。<a id="a-Ah"></a>是慢非见。<a id="a-Ai"></a>见名示相。<a id="a-Aj"></a>问曰。<a id="a-Ak"></a>有人言。<a id="a-Al"></a>悭嫉悔谄曲等。<a id="a-Am"></a>但思惟断。<a id="a-An"></a>是事云何。<a id="a-Ao"></a>答曰。<a id="a-Ap"></a>是皆二种。<a id="a-Aq"></a>亦见谛断亦思惟断。<a id="a-Ar"></a>何以知之。<a id="a-As"></a>如尼延子等见佛弟子得供养。<a id="a-At"></a>故生嫉妒心。<a id="a-Au"></a>是嫉妒见道则灭。<a id="a-Av"></a>故知见谛所断。<a id="a-Aw"></a>有人先于佛弟子悭惜不施。<a id="a-Ax"></a>得见道故便能施与。<a id="a-Ay"></a>是悭则见谛断。<a id="a-Az"></a>如苏那刹多罗等悔亦见谛断。<a id="a-B0"></a>如须陀洹堕地狱等因缘。<a id="a-B1"></a>及第八世受身谄曲等。<a id="a-B2"></a>亦见谛断。<a id="a-B3"></a>问曰。<a id="a-B4"></a>诸烦恼几见苦断。<a id="a-B5"></a>几见集灭道断。<a id="a-B6"></a>几思惟断。<a id="a-B7"></a>答曰。<a id="a-B8"></a>先说见谛所断六使四种。<a id="a-B9"></a>见苦断见集灭道断。<a id="a-BA"></a>余四使五种。<a id="a-BB"></a>问曰。<a id="a-BC"></a>身见边见但见苦断。<a id="a-BD"></a>戒取二种。<a id="a-BE"></a>见苦见道断。<a id="a-BF"></a>是事云何。<a id="a-BG"></a>答曰。<a id="a-BH"></a>诸烦恼实见灭谛时断。<a id="a-BI"></a>是故身见等不应但见苦断。<a id="a-BJ"></a>又身见于四谛中谬。<a id="a-BK"></a>五阴无常从因缘生。<a id="a-BL"></a>我非无常不从因生。<a id="a-BM"></a>五阴有灭而我无灭。<a id="a-BN"></a>道与我见相违。<a id="a-BO"></a>是故身见四种所断。<a id="a-BP"></a>边见亦四种断。<a id="a-BQ"></a>所以者何。<a id="a-BR"></a>行者见苦从集生则灭断见。<a id="a-BS"></a>见由道得灭则灭常见戒取亦四种。<a id="a-BT"></a>有因有果是故见苦时。<a id="a-BU"></a>知戒是苦不以此得净。<a id="a-BV"></a>是见苦断。<a id="a-BW"></a>知戒是苦因不以此得净。<a id="a-BX"></a>是见集断。<a id="a-BY"></a>以邪见谤泥洹谓以此见得净。<a id="a-BZ"></a>是见灭断。<a id="a-Ba"></a>以此谤道是见道断如见取依邪见故四种。<a id="a-Bb"></a>戒取亦应如是。<a id="a-Bc"></a>问曰。<a id="a-Bd"></a>若尔者不名九十八使。<a id="a-Be"></a>答曰。<a id="a-Bf"></a>诸使随地断。<a id="a-Bg"></a>不随界故不限九十八也。<a id="a-Bh"></a>问曰。<a id="a-Bi"></a>贪慢及除邪见。<a id="a-Bj"></a>余四见皆三根相应。<a id="a-Bk"></a>除苦根忧根。<a id="a-Bl"></a>嗔恚亦三根相应。<a id="a-Bm"></a>除乐根喜根。<a id="a-Bn"></a>无明五根相应。<a id="a-Bo"></a>邪见疑四根相应除苦根。<a id="a-Bp"></a>嗔覆罪悭嫉但忧根相应。<a id="a-Bq"></a>是事云何。<a id="a-Br"></a>答曰。<a id="a-Bs"></a>先已破无相应。<a id="a-Bt"></a>故后当说五识中无烦恼故。<a id="a-Bu"></a>又汝法中贪喜根相应悭则不尔。<a id="a-Bv"></a>是无因缘悭是贪分故。<a id="a-Bw"></a>如是憍慢不与忧根相应。<a id="a-Bx"></a>亦无因缘。<a id="a-By"></a>故知汝等所说皆自忆想分别。<a id="a-Bz"></a>问曰。<a id="a-C0"></a>有人言见苦所断五见疑及贪恚慢。<a id="a-C1"></a>不相应无明。<a id="a-C2"></a>及集谛所断邪见见取疑及贪恚慢。<a id="a-C3"></a>不相应无明。<a id="a-C4"></a>是名遍使余非遍。<a id="a-C5"></a>此事云何。<a id="a-C6"></a>答曰。<a id="a-C7"></a>一切是遍。<a id="a-C8"></a>所以者何。<a id="a-C9"></a>一切皆共相因相缘故。<a id="a-CA"></a>又于己邪见中生贪。<a id="a-CB"></a>所谓无苦乃至无道。<a id="a-CC"></a>贪着此见而以自高。<a id="a-CD"></a>若闻说苦则生憎恚。<a id="a-CE"></a>又此贪能缘灭谛。<a id="a-CF"></a>嗔亦能憎恚泥洹。<a id="a-CG"></a>亦以泥洹生自高心。<a id="a-CH"></a>道亦如是。<a id="a-CI"></a>当知余使亦有能遍。<a id="a-CJ"></a>又欲界系烦恼能缘色界。<a id="a-CK"></a>如以贪喜乐以嗔憎恶。<a id="a-CL"></a>以彼法自高亦以之为胜非欲界也。<a id="a-CM"></a>如欲界烦恼能缘色界色界见等烦恼亦能缘欲界果。<a id="a-CN"></a>无色界亦如是。<a id="a-CO"></a>又此烦恼皆能总相别相。<a id="a-CP"></a>所以者何。<a id="a-CQ"></a>贪亦能总相染四天下。<a id="a-CR"></a>又长爪经说。<a id="a-CS"></a>一切忍是贪。<a id="a-CT"></a>一切不忍是嗔。<a id="a-CU"></a>一切不忍是贪。<a id="a-CV"></a>一切忍是嗔。<a id="a-CW"></a>亦以此烦恼自高。<a id="a-CX"></a>是烦恼皆能起身口业。<a id="a-CY"></a>所以者何。<a id="a-CZ"></a>经中说。<a id="a-Ca"></a>生如是见说如是事。<a id="a-Cb"></a>谓有神等。<a id="a-Cc"></a>又此一切烦恼皆在第六识中。<a id="a-Cd"></a>五识中无。<a id="a-Ce"></a>所以者何。<a id="a-Cf"></a>想行第六识。<a id="a-Cg"></a>故一切烦恼皆从想生。<a id="a-Ch"></a>若不尔身见等亦应在五识中。<a id="a-Ci"></a>所以者何。<a id="a-Cj"></a>以眼见色谓我能见。<a id="a-Ck"></a>疑慢等亦如是。<a id="a-Cl"></a>问曰。<a id="a-Cm"></a>经中说六爱众。<a id="a-Cn"></a>云何言五识中无烦恼耶。<a id="a-Co"></a>答曰。<a id="a-Cp"></a>如六意行皆在意识中。<a id="a-Cq"></a>但以眼等开导。<a id="a-Cr"></a>故名六意行。<a id="a-Cs"></a>是事亦尔。<a id="a-Ct"></a>又意识中所有分别因缘五识中无。<a id="a-Cu"></a>故知五识中无烦恼也。</p>
  <h2 id="aCv">断过品第一百三十九</h2>
  <p id="aCw">问曰。<a id="a-Cx"></a>有人言。<a id="a-Cy"></a>诸烦恼九种。<a id="a-Cz"></a>下中上。<a id="a-D0"></a>下下下中下上。<a id="a-D1"></a>中下中中中上。<a id="a-D2"></a>上下上中上上。<a id="a-D3"></a>智亦九种。<a id="a-D4"></a>是烦恼先断上上。<a id="a-D5"></a>后断下下。<a id="a-D6"></a>以下下智断上上烦恼。<a id="a-D7"></a>乃至以上上智断下下烦恼。<a id="a-D8"></a>是事云何。<a id="a-D9"></a>答曰。<a id="a-DA"></a>以无量心断诸烦恼。<a id="a-DB"></a>所以者何。<a id="a-DC"></a>经中佛说。<a id="a-DD"></a>譬如巧匠手执斧柯。<a id="a-DE"></a>眼见指处。<a id="a-DF"></a>虽不能分别日日所尽若干分数。<a id="a-DG"></a>但见尽已乃能知其尽。<a id="a-DH"></a>比丘亦尔。<a id="a-DI"></a>修行道时。<a id="a-DJ"></a>虽不分别知今日所尽若干诸漏。<a id="a-DK"></a>昨日所尽若干分数。<a id="a-DL"></a>但尽已乃知漏尽。<a id="a-DM"></a>故知以无量智。<a id="a-DN"></a>尽诸烦恼。<a id="a-DO"></a>非八非九问曰。<a id="a-DP"></a>依止何定断何烦恼。<a id="a-DQ"></a>答曰。<a id="a-DR"></a>因七依处能断烦恼。<a id="a-DS"></a>如经中佛说。<a id="a-DT"></a>因初禅漏尽。<a id="a-DU"></a>乃至因无所有处漏尽。<a id="a-DV"></a>又离此七依亦能尽漏。<a id="a-DW"></a>如须尸摩经中说。<a id="a-DX"></a>离七依处亦得漏尽。<a id="a-DY"></a>故知依欲界定亦得尽漏。<a id="a-DZ"></a>问曰。<a id="a-Da"></a>见谛所断烦恼。<a id="a-Db"></a>不应依无色定断。<a id="a-Dc"></a>以此行者坏色相故。<a id="a-Dd"></a>答曰。<a id="a-De"></a>是事先答。<a id="a-Df"></a>谓无色定能缘于色。<a id="a-Dg"></a>问曰。<a id="a-Dh"></a>为先从初禅次第离欲至二禅等为一时耶。<a id="a-Di"></a>答曰。<a id="a-Dj"></a>应当次第。<a id="a-Dk"></a>以离初禅欲生二禅等故。<a id="a-Dl"></a>问曰。<a id="a-Dm"></a>欲界中亦有次第耶。<a id="a-Dn"></a>答曰。<a id="a-Do"></a>诸烦恼念念灭。<a id="a-Dp"></a>故亦应次第。<a id="a-Dq"></a>又如炎摩天抱则成欲。<a id="a-Dr"></a>兜率陀天执手成欲。<a id="a-Ds"></a>化乐天以口说成欲。<a id="a-Dt"></a>他化自在天相视成欲。<a id="a-Du"></a>当知欲界烦恼亦渐次尽。<a id="a-Dv"></a>有人言。<a id="a-Dw"></a>以福德因缘于彼中生。<a id="a-Dx"></a>不以断烦恼故。<a id="a-Dy"></a>以所欲妙故成有差别。<a id="a-Dz"></a>又根钝故抱乃成欲。<a id="a-E0"></a>根转利故视则成欲。<a id="a-E1"></a>问曰。<a id="a-E2"></a>有人言。<a id="a-E3"></a>思惟所断烦恼渐次断。<a id="a-E4"></a>先欲界系后色无色界系。<a id="a-E5"></a>见谛所断则一时断。<a id="a-E6"></a>是事云何。<a id="a-E7"></a>答曰。<a id="a-E8"></a>随谛所断而实一切烦恼见灭谛断。<a id="a-E9"></a>是事先说。<a id="a-EA"></a>所谓见谛所断身见等烦恼。<a id="a-EB"></a>皆见灭谛断。<a id="a-EC"></a>从暖法来。<a id="a-ED"></a>以无常等行观五阴相。<a id="a-EE"></a>始断烦恼见灭乃尽。<a id="a-EF"></a>问曰。<a id="a-EG"></a>观欲界系苦能断欲界结。<a id="a-EH"></a>集亦如是。<a id="a-EI"></a>如欲界乃至非想非非想处亦如是。<a id="a-EJ"></a>观欲界灭能断三界结。<a id="a-EK"></a>道亦如是。<a id="a-EL"></a>是事云何。<a id="a-EM"></a>答曰。<a id="a-EN"></a>灭智能断烦恼。<a id="a-EO"></a>是故汝说不然。<a id="a-EP"></a>问曰。<a id="a-EQ"></a>经中说。<a id="a-ER"></a>观五阴无常等故得须陀洹果。<a id="a-ES"></a>乃至阿罗汉果。<a id="a-ET"></a>汝云何言但观灭谛断烦恼耶。<a id="a-EU"></a>答曰。<a id="a-EV"></a>是观五阴智生灭合观。<a id="a-EW"></a>故能断结使。<a id="a-EX"></a>如经中说比丘观是色是色集是色灭。<a id="a-EY"></a>又当说见法识法则烦恼断。<a id="a-EZ"></a>可知见灭谛故诸烦恼尽。<a id="a-Ea"></a>又五阴是苦于中生诸烦恼。<a id="a-Eb"></a>若见五阴灭以为寂灭安隐。<a id="a-Ec"></a>如是则苦想具足。<a id="a-Ed"></a>故知见诸阴灭则烦恼尽。<a id="a-Ee"></a>如说因诸法无体性依一舍心断。<a id="a-Ef"></a>无体性即是灭。<a id="a-Eg"></a>若行者见色无体性乃至识无体性。<a id="a-Eh"></a>则深得离。<a id="a-Ei"></a>又三解脱门皆缘泥洹。<a id="a-Ej"></a>以此解脱门能断烦恼。<a id="a-Ek"></a>无余方便。<a id="a-El"></a>故知但无为缘道能断烦恼。<a id="a-Em"></a>是故汝所说断烦恼法。<a id="a-En"></a>是事不然。<a id="a-Eo"></a>论者言。<a id="a-Ep"></a>诸烦恼有如是等无量分别门。<a id="a-Eq"></a>以求解脱者应当知。<a id="a-Er"></a>所以者何。<a id="a-Es"></a>以知是缚过故得解脱。<a id="a-Et"></a>如人识怨故能远离。<a id="a-Eu"></a>如知崄道故能得避。<a id="a-Ev"></a>烦恼亦如是。<a id="a-Ew"></a>又烦恼缚甚为微细过。<a id="a-Ex"></a>于毗摩质多罗阿修罗王缚。<a id="a-Ey"></a>乃至有顶众生常为恼缚。<a id="a-Ez"></a>是故应知其过。<a id="a-F0"></a>又众生乃至有顶犹还退堕。<a id="a-F1"></a>皆以不能见知烦恼过故。<a id="a-F2"></a>又不断结故生增上慢。<a id="a-F3"></a>自谓已断。<a id="a-F4"></a>后则疑悔。<a id="a-F5"></a>是故应知诸烦恼过。<a id="a-F6"></a>勿为所诳。<a id="a-F7"></a>又若众生舍离净妙泥洹之乐。<a id="a-F8"></a>反贪鄙弊欲乐有乐。<a id="a-F9"></a>皆是诸烦恼过。<a id="a-FA"></a>若断烦恼则得大利。<a id="a-FB"></a>故应知见诸烦恼过有障解脱法所谓烦恼。<a id="a-FC"></a>若不断烦恼终无解脱因缘。<a id="a-FD"></a>所以者何。<a id="a-FE"></a>诸烦恼是身因缘。<a id="a-FF"></a>随烦恼有身随身有苦。<a id="a-FG"></a>是故求离苦者。<a id="a-FH"></a>应勤精进断诸烦恼。</p>
  <h2 id="aFI">明因品第一百四十</h2>
  <p id="aFJ">问曰。<a id="a-FK"></a>烦恼为身因缘是事应明。<a id="a-FL"></a>所以者何。<a id="a-FM"></a>有诸外道不信此事。<a id="a-FN"></a>或言是身无因无缘。<a id="a-FO"></a>犹如草木自然而生。<a id="a-FP"></a>或言万物是大自在等诸天所生。<a id="a-FQ"></a>或言万物从世性生。<a id="a-FR"></a>或言微尘和合故生。<a id="a-FS"></a>说如是等。<a id="a-FT"></a>是故应明。<a id="a-FU"></a>答曰。<a id="a-FV"></a>从业有身是事先成。<a id="a-FW"></a>是业从烦恼生。<a id="a-FX"></a>故以烦恼为身因缘。<a id="a-FY"></a>问曰。<a id="a-FZ"></a>云何知因烦恼有业。<a id="a-Fa"></a>答曰。<a id="a-Fb"></a>随假名心名为无明。<a id="a-Fc"></a>假名心者能集诸业。<a id="a-Fd"></a>故知烦恼因缘有业。<a id="a-Fe"></a>又阿罗汉诸业不集不成。<a id="a-Ff"></a>故知诸业由烦恼成。<a id="a-Fg"></a>如经中佛说。<a id="a-Fh"></a>若人得明舍离无明。<a id="a-Fi"></a>是人能起福业罪业无动业不。<a id="a-Fj"></a>不也世尊。<a id="a-Fk"></a>又无无漏业。<a id="a-Fl"></a>故知但随假名者能起诸业。<a id="a-Fm"></a>无漏心不随假名故不起业。<a id="a-Fn"></a>又学人无行如经说。<a id="a-Fo"></a>学人还而不行。<a id="a-Fp"></a>灭而不作。<a id="a-Fq"></a>作相是行。<a id="a-Fr"></a>行名为业。<a id="a-Fs"></a>又无漏心非行相故。<a id="a-Ft"></a>无无漏业。<a id="a-Fu"></a>是故一切诸受身业。<a id="a-Fv"></a>皆因烦恼生。<a id="a-Fw"></a>又断烦恼者不复受生。<a id="a-Fx"></a>故知有身皆因烦恼。<a id="a-Fy"></a>问曰。<a id="a-Fz"></a>一切众生皆以无烦恼。<a id="a-G0"></a>生后时乃起。<a id="a-G1"></a>如人生时无齿其后乃生。<a id="a-G2"></a>答曰不然。<a id="a-G3"></a>有烦恼者随所有相。<a id="a-G4"></a>谓啼哭等生时现有。<a id="a-G5"></a>故知皆与烦恼共生。<a id="a-G6"></a>又现见众生多生厕等中。<a id="a-G7"></a>不生槃石等中。<a id="a-G8"></a>当知贪着香味等故。<a id="a-G9"></a>于是中生。<a id="a-GA"></a>故知由烦恼生。<a id="a-GB"></a>问曰。<a id="a-GC"></a>地狱等中不应得生。<a id="a-GD"></a>所以者何。<a id="a-GE"></a>无人贪乐地狱等故。<a id="a-GF"></a>答曰。<a id="a-GG"></a>众生以痴力故于颠倒心生。<a id="a-GH"></a>将命终时遥见地狱。<a id="a-GI"></a>谓是华池以贪着故则于中生。<a id="a-GJ"></a>如经中说。<a id="a-GK"></a>若人迮闹中死欲得宽处于鸟中生。<a id="a-GL"></a>若渴死者生为水虫。<a id="a-GM"></a>若冻死者生热地狱中。<a id="a-GN"></a>热渴死者。<a id="a-GO"></a>生寒冰地狱中。<a id="a-GP"></a>若贪着淫欲生鸟雀中。<a id="a-GQ"></a>若贪饮食则生为死尸中虫。<a id="a-GR"></a>又因所贪着故造诸恶。<a id="a-GS"></a>诸恶因缘强受果报。<a id="a-GT"></a>又贪着身故诸业能生果报。<a id="a-GU"></a>所以者何。<a id="a-GV"></a>贪着己身愚痴力故。<a id="a-GW"></a>憍慢等诸烦恼生。<a id="a-GX"></a>从此能集成业。<a id="a-GY"></a>以业力故生诸道中。<a id="a-GZ"></a>问曰。<a id="a-Ga"></a>若以烦恼因缘有身。<a id="a-Gb"></a>断烦恼者五阴不应复得相续。<a id="a-Gc"></a>答曰。<a id="a-Gd"></a>是身本由烦恼故生。<a id="a-Ge"></a>烦恼虽尽以势力故身犹不断。<a id="a-Gf"></a>如以杖转轮虽暂废杖轮犹不止。<a id="a-Gg"></a>问曰。<a id="a-Gh"></a>若以先业烦恼势故有身。<a id="a-Gi"></a>断烦恼者以先业烦恼势故。<a id="a-Gj"></a>亦应受身。<a id="a-Gk"></a>答曰。<a id="a-Gl"></a>要以取相故识能住。<a id="a-Gm"></a>是人先业势尽。<a id="a-Gn"></a>今善修无相解脱门。<a id="a-Go"></a>故不受后身。<a id="a-Gp"></a>又如热石上诸种不生。<a id="a-Gq"></a>如是以智慧火热诸识处。<a id="a-Gr"></a>则识种不生。<a id="a-Gs"></a>后相续断。<a id="a-Gt"></a>又诸行因缘不具足。<a id="a-Gu"></a>故不复相续。<a id="a-Gv"></a>如经中佛说。<a id="a-Gw"></a>识为种子业行为田。<a id="a-Gx"></a>贪爱为水无明覆蔽。<a id="a-Gy"></a>以此因缘则受后身。<a id="a-Gz"></a>阿罗汉是缘不具故无后身。<a id="a-H0"></a>当知烦恼因缘受生。<a id="a-H1"></a>又无烦恼者。<a id="a-H2"></a>有知苦等心。<a id="a-H3"></a>今受生者不见有此等心。<a id="a-H4"></a>故知无烦恼者不能受生。<a id="a-H5"></a>问曰。<a id="a-H6"></a>须陀洹等有苦等心而生时亦不见有。<a id="a-H7"></a>答曰。<a id="a-H8"></a>诸阿罗汉智慧力强。<a id="a-H9"></a>一切烦恼不能胜。<a id="a-HA"></a>故将命终时能障受生。<a id="a-HB"></a>须陀洹等智力不尔。<a id="a-HC"></a>故不应为喻。<a id="a-HD"></a>又汝说如齿后渐渐生。<a id="a-HE"></a>烦恼亦尔。<a id="a-HF"></a>是事不然。<a id="a-HG"></a>所以者何。<a id="a-HH"></a>阿罗汉无漏智慧烧烦恼。<a id="a-HI"></a>故不应复生。<a id="a-HJ"></a>如焦种子不能复生。<a id="a-HK"></a>又现见今世从烦恼生身。<a id="a-HL"></a>如从贪欲身色变异。<a id="a-HM"></a>嗔恚亦尔。<a id="a-HN"></a>故知后世五阴亦从烦恼生。<a id="a-HO"></a>问曰。<a id="a-HP"></a>亦见从饮食等因缘有五阴生。<a id="a-HQ"></a>而不名饮食为受身因缘。<a id="a-HR"></a>答曰。<a id="a-HS"></a>饮食假心能生色等。<a id="a-HT"></a>烦恼不尔。<a id="a-HU"></a>更无所假而生色等。<a id="a-HV"></a>故知烦恼为身因缘。<a id="a-HW"></a>又现见鸟雀等多欲。<a id="a-HX"></a>毒蛇等多嗔。<a id="a-HY"></a>猪等多痴。<a id="a-HZ"></a>当知此诸众生必当修集此淫欲等诸烦恼。<a id="a-Ha"></a>故于是中生。<a id="a-Hb"></a>问曰。<a id="a-Hc"></a>生处法尔。<a id="a-Hd"></a>非先修集烦恼因缘。<a id="a-He"></a>答曰。<a id="a-Hf"></a>若尔则淫欲等无因是事不可。<a id="a-Hg"></a>当知从先修集因缘故有。<a id="a-Hh"></a>又贪恚等烦恼炽盛。<a id="a-Hi"></a>则为杀等诸罪。<a id="a-Hj"></a>以此罪故现受鞭杖系缚等苦。<a id="a-Hk"></a>烦恼若薄则得持戒修善等利。<a id="a-Hl"></a>因此戒善现得名闻利养等乐。<a id="a-Hm"></a>如现世衰利皆因烦恼。<a id="a-Hn"></a>故知来世亦当如是。<a id="a-Ho"></a>问曰。<a id="a-Hp"></a>若因烦恼有身则断生死往来。<a id="a-Hq"></a>所以者何。<a id="a-Hr"></a>以烦恼盛故堕恶道中。<a id="a-Hs"></a>既受罪身。<a id="a-Ht"></a>烦恼更增永无脱因。<a id="a-Hu"></a>如是不应得生善处。<a id="a-Hv"></a>若受福身。<a id="a-Hw"></a>为福转增则亦不应复生恶处。<a id="a-Hx"></a>如是则无生死往来。<a id="a-Hy"></a>答曰。<a id="a-Hz"></a>是人虽堕恶处或得善心。<a id="a-I0"></a>虽生善处或起恶心。<a id="a-I1"></a>是故生死往来不断。<a id="a-I2"></a>又随贪等烦恼减少。<a id="a-I3"></a>随生好处。<a id="a-I4"></a>随贪等多。<a id="a-I5"></a>随生恶处。<a id="a-I6"></a>如猪犬等。<a id="a-I7"></a>随减烦恼生善处者。<a id="a-I8"></a>如以烦恼薄故能行布施。<a id="a-I9"></a>持戒等福生六欲天。<a id="a-IA"></a>断淫欲故得胜禅乐。<a id="a-IB"></a>断色染故得胜定乐。<a id="a-IC"></a>一切结尽则得无比泥洹乐。<a id="a-ID"></a>故知此身因烦恼有。<a id="a-IE"></a>又现见众生乐弊国土及诸恶人弊止住处。<a id="a-IF"></a>皆由贪着。<a id="a-IG"></a>故知生死中众生所住亦由贪着。<a id="a-IH"></a>如蛾贪明色故为灯所焚。<a id="a-II"></a>是贪着不从智生。<a id="a-IJ"></a>所以者何。<a id="a-IK"></a>此蛾不知火是苦触故投其中。<a id="a-IL"></a>如是众生坠后身苦。<a id="a-IM"></a>皆以无明因缘贪爱故生。<a id="a-IN"></a>如鱼吞钩獐鹿逐声。<a id="a-IO"></a>皆以贪着故致死。<a id="a-IP"></a>又如人以贪着故。<a id="a-IQ"></a>远到异方而不能返。<a id="a-IR"></a>当知皆以烦恼故生。<a id="a-IS"></a>又如树根不拔其树犹生。<a id="a-IT"></a>如是贪根不拔苦树常在。<a id="a-IU"></a>如佛说。<a id="a-IV"></a>树根不拔虽断犹生。<a id="a-IW"></a>贪使不拔数数受苦。<a id="a-IX"></a>又是身不净无常苦空无我。<a id="a-IY"></a>自非无明何有智者贪受此苦。<a id="a-IZ"></a>犹如盲人可以垢衣诳为宝饰。<a id="a-Ia"></a>如是为无明所盲。<a id="a-Ib"></a>则能受多过患不净五阴。<a id="a-Ic"></a>又以我心故受身。<a id="a-Id"></a>虽苦而不能舍。<a id="a-Ie"></a>若无我心则能远离。<a id="a-If"></a>如舍利弗说。<a id="a-Ig"></a>清净持戒得道者死时欢喜。<a id="a-Ih"></a>犹破毒器。<a id="a-Ii"></a>故知烦恼因缘有身。<a id="a-Ij"></a>又有以无智故贪着此身。<a id="a-Ik"></a>如以画箧盛满不净。<a id="a-Il"></a>随未开时则可爱乐。<a id="a-Im"></a>开则臭秽。<a id="a-In"></a>又如毒蛇满闇室中。<a id="a-Io"></a>灯未照时即生乐着见则舍离。<a id="a-Ip"></a>众生亦尔。<a id="a-Iq"></a>堕有无明则乐世间。<a id="a-Ir"></a>若生明时心则厌离。<a id="a-Is"></a>如是贪爱为身根本。<a id="a-It"></a>所以者何。<a id="a-Iu"></a>以贪爱故求。<a id="a-Iv"></a>求有二种。<a id="a-Iw"></a>欲求有求。<a id="a-Ix"></a>求现在诸欲是名欲求。<a id="a-Iy"></a>更求后身是名有求。<a id="a-Iz"></a>故知贪爱是身之本。<a id="a-J0"></a>又若着五阴则生身见。<a id="a-J1"></a>谓言是我名我语取。<a id="a-J2"></a>因此取故生余三取。<a id="a-J3"></a>取因缘有。<a id="a-J4"></a>有因缘生。<a id="a-J5"></a>当知烦恼是身根本。<a id="a-J6"></a>又是身皆苦。<a id="a-J7"></a>于此苦身生乐想倒。<a id="a-J8"></a>以此乐倒则生倒爱。<a id="a-J9"></a>以此倒爱能受后身。<a id="a-JA"></a>故知贪爱因缘有身。<a id="a-JB"></a>又此身以食因缘故住。<a id="a-JC"></a>着揣食故不过欲界。<a id="a-JD"></a>如业品中说。<a id="a-JE"></a>贪香味故厕等中生。<a id="a-JF"></a>以着触故胞胎中生。<a id="a-JG"></a>着温凉触故卵生湿生。<a id="a-JH"></a>俱不过欲界。<a id="a-JI"></a>因三种触生三种受。<a id="a-JJ"></a>故说触因缘受。<a id="a-JK"></a>意思食亦如是。<a id="a-JL"></a>发后身愿我当作此。<a id="a-JM"></a>无见知识为贪爱本。<a id="a-JN"></a>能致后身。<a id="a-JO"></a>如是四食皆由贪爱。<a id="a-JP"></a>一切众生皆以食存。<a id="a-JQ"></a>故知爱因缘生。<a id="a-JR"></a>又四生卵生胎生湿生化生。<a id="a-JS"></a>以爱淫欲故卵生。<a id="a-JT"></a>胎生贪香味等故受湿生。<a id="a-JU"></a>随其所爱故起殷重业。<a id="a-JV"></a>则受化生。<a id="a-JW"></a>故知四生差别皆由贪爱。<a id="a-JX"></a>又四种受身。<a id="a-JY"></a>有能自杀他不能杀。<a id="a-JZ"></a>如是等四皆以贪爱差别故有。<a id="a-Ja"></a>故知贪爱因缘有身。<a id="a-Jb"></a>又四识处随色识住依色缘色以喜为润。<a id="a-Jc"></a>受想行亦如是。<a id="a-Jd"></a>而不说识是识处。<a id="a-Je"></a>以识时无烦恼故。<a id="a-Jf"></a>故知烦恼因缘有身。<a id="a-Jg"></a>又十二因缘皆由无明。<a id="a-Jh"></a>所以者何。<a id="a-Ji"></a>随假名心名为无明。<a id="a-Jj"></a>因此无明起福行罪行及不动行。<a id="a-Jk"></a>欲安乐众生是名福行。<a id="a-Jl"></a>苦恼众生是名罪行摄心慈悲等名为不动行。<a id="a-Jm"></a>随此诸业识住后身。<a id="a-Jn"></a>依识生名色六入触受。<a id="a-Jo"></a>此四是先世业烦恼果报。<a id="a-Jp"></a>复因此爱生爱取有。<a id="a-Jq"></a>是业烦恼能生后世生老死等。<a id="a-Jr"></a>如是十二有分相续。<a id="a-Js"></a>皆以无明为本。<a id="a-Jt"></a>故知烦恼因缘有身。<a id="a-Ju"></a>又生死无始。<a id="a-Jv"></a>何以知之。<a id="a-Jw"></a>经中说。<a id="a-Jx"></a>从业因缘有眼等根。<a id="a-Jy"></a>因爱有业因无明有爱。<a id="a-Jz"></a>无明因邪忆念。<a id="a-K0"></a>邪忆念还因眼缘色从痴故生。<a id="a-K1"></a>故知生死轮转无始。<a id="a-K2"></a>若说因自在天等。<a id="a-K3"></a>则非无始是事不可。<a id="a-K4"></a>故知烦恼因缘有身。<a id="a-K5"></a>又灭尽烦恼则得解脱。<a id="a-K6"></a>又众生身种种杂类。<a id="a-K7"></a>若因自在等则不应杂。<a id="a-K8"></a>以烦恼业有多种故。<a id="a-K9"></a>身亦不一。<a id="a-KA"></a>又二十二根因六根生六识。<a id="a-KB"></a>是中有男女根。<a id="a-KC"></a>是诸法相续不断故名为命。<a id="a-KD"></a>是命以何为根。<a id="a-KE"></a>所谓业也。<a id="a-KF"></a>是业因于烦恼。<a id="a-KG"></a>烦恼依受故以五受为根。<a id="a-KH"></a>如是展转生死相续。<a id="a-KI"></a>依信等根能断相续。<a id="a-KJ"></a>如是二十二根往来生死。<a id="a-KK"></a>故知皆以烦恼有身。<a id="a-KL"></a>又求解脱者。<a id="a-KM"></a>生戒定慧解脱解脱知见品。<a id="a-KN"></a>此何所用皆为灭诸烦恼。<a id="a-KO"></a>知者见其利故依此诸品。<a id="a-KP"></a>故知烦恼因缘有身。<a id="a-KQ"></a>又诸烦恼次第灭尽。<a id="a-KR"></a>断三结得须陀洹果。<a id="a-KS"></a>贪欲等薄得斯陀含果。<a id="a-KT"></a>欲界结尽得阿那含果。<a id="a-KU"></a>诸禅定中亦如是。<a id="a-KV"></a>次第一切都尽得阿罗汉果。<a id="a-KW"></a>如是随诸烦恼次第灭故身亦渐灭。<a id="a-KX"></a>若因自在天等则不应渐灭。<a id="a-KY"></a>故知烦恼因缘有身。<a id="a-KZ"></a>又贪等烦恼诸善人皆求断灭。<a id="a-Ka"></a>必当见贪等因缘。<a id="a-Kb"></a>今世后世得衰恼事。<a id="a-Kc"></a>是故求断。<a id="a-Kd"></a>若不尔则不求断。<a id="a-Ke"></a>若人说身因自在等。<a id="a-Kf"></a>是人亦求断贪欲等。<a id="a-Kg"></a>故知贪欲等因缘有身。<a id="a-Kh"></a>又智者知以智慧而得解脱。<a id="a-Ki"></a>可知以无智故缚。<a id="a-Kj"></a>故知烦恼因缘有身。<a id="a-Kk"></a>又佛处处经中说。<a id="a-Kl"></a>贪喜尽故得正解脱。<a id="a-Km"></a>所以者何。<a id="a-Kn"></a>眼色等不名为缚。<a id="a-Ko"></a>贪喜为缚。<a id="a-Kp"></a>破贪喜故心得正解脱。<a id="a-Kq"></a>正解脱心能入泥洹。<a id="a-Kr"></a>故知烦恼因缘有身。<a id="a-Ks"></a>又以空无相无作而得解脱。<a id="a-Kt"></a>故知烦恼因缘有身。<a id="a-Ku"></a>所以者何。<a id="a-Kv"></a>观诸法空即无相可得。<a id="a-Kw"></a>以灭相故不愿后身。<a id="a-Kx"></a>是故以空名解脱门。<a id="a-Ky"></a>相违则缚。<a id="a-Kz"></a>以此等故由烦恼有身。<a id="a-L0"></a>是事已明。<a id="a-L1"></a>集谛聚竟。</p>
 </body>
</html>