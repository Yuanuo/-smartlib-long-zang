<!doctype html>
<html id="z3IBW1x19f" data-ver="1850">
 <head>
  <meta charset="utf-8">
  <meta author="诃梨跋摩">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">成实论卷第四</h1>
  <h2 id="a2">非彼证品第四十</h2>
  <p id="a3">答曰不然。<a id="a-4"></a>四大是假名。<a id="a-5"></a>汝虽言阿毗昙中。<a id="a-6"></a>说坚相是地种等。<a id="a-7"></a>是事不然。<a id="a-8"></a>所以者何。<a id="a-9"></a>佛自说坚依坚是地非但坚相。<a id="a-A"></a>是故此非正因。<a id="a-B"></a>又汝说色等从四大生。<a id="a-C"></a>是事不然。<a id="a-D"></a>所以者何。<a id="a-E"></a>色等从业烦恼饮食淫欲等生。<a id="a-F"></a>如经中说。<a id="a-G"></a>眼何所因。<a id="a-H"></a>因业故生。<a id="a-I"></a>又说贪乐集故色集。<a id="a-J"></a>又如阿难教比丘尼言姊是身从饮食生。<a id="a-K"></a>从爱慢生。<a id="a-L"></a>从淫欲生。<a id="a-M"></a>故知色等非但从四大生。<a id="a-N"></a>问曰。<a id="a-O"></a>色等虽从业等生。<a id="a-P"></a>四大亦应为少因。<a id="a-Q"></a>如因业故有谷。<a id="a-R"></a>此谷亦假种子等生。<a id="a-S"></a>如是眼等虽从业生。<a id="a-T"></a>四大亦为少因。<a id="a-U"></a>答曰。<a id="a-V"></a>或有物无因缘而生。<a id="a-W"></a>如劫尽已。<a id="a-X"></a>劫初大雨。<a id="a-Y"></a>是水从何所生。<a id="a-Z"></a>又诸天所欲。<a id="a-a"></a>应念即得。<a id="a-b"></a>如坐禅人。<a id="a-c"></a>及大功德人。<a id="a-d"></a>所欲随意。<a id="a-e"></a>是事有何等缘。<a id="a-f"></a>非但业耶。<a id="a-g"></a>又如色相续断已更生。<a id="a-h"></a>若人生无色界。<a id="a-i"></a>还生色界。<a id="a-j"></a>是色以何为本。<a id="a-k"></a>问曰。<a id="a-l"></a>何故有物。<a id="a-m"></a>但从业生。<a id="a-n"></a>何故有物。<a id="a-o"></a>待外缘生。<a id="a-p"></a>答曰。<a id="a-q"></a>若有众生。<a id="a-r"></a>业力弱者。<a id="a-s"></a>则须种子众缘助成。<a id="a-t"></a>业力强者。<a id="a-u"></a>不假外缘。<a id="a-v"></a>又法应尔。<a id="a-w"></a>或有业。<a id="a-x"></a>或有法。<a id="a-y"></a>或有生处。<a id="a-z"></a>但业力得。<a id="a-10"></a>不须外缘。<a id="a-11"></a>又若须因缘。<a id="a-12"></a>应说种子是牙等因。<a id="a-13"></a>何故乃说因坚等生。<a id="a-14"></a>又以何义故。<a id="a-15"></a>从坚等生色等。<a id="a-16"></a>不从色等生坚等耶。<a id="a-17"></a>又坚等色等。<a id="a-18"></a>共俱生故。<a id="a-19"></a>云何言因坚等有色等。<a id="a-1A"></a>不因色等有坚等。<a id="a-1B"></a>又一时生法。<a id="a-1C"></a>则无相因。<a id="a-1D"></a>如二角俱生。<a id="a-1E"></a>不得言左右相因。<a id="a-1F"></a>问曰。<a id="a-1G"></a>如灯明虽一时生。<a id="a-1H"></a>亦说明因于灯。<a id="a-1I"></a>非灯因明。<a id="a-1J"></a>是事亦尔。<a id="a-1K"></a>答曰。<a id="a-1L"></a>灯与明不异。<a id="a-1M"></a>灯以二法合成。<a id="a-1N"></a>一色。<a id="a-1O"></a>二触。<a id="a-1P"></a>色即是明故。<a id="a-1Q"></a>不得异灯。<a id="a-1R"></a>汝不谛思此喻。<a id="a-1S"></a>问曰。<a id="a-1T"></a>是明从灯去在余处。<a id="a-1U"></a>是故应异。<a id="a-1V"></a>答曰。<a id="a-1W"></a>不在异处。<a id="a-1X"></a>此明色现在灯中。<a id="a-1Y"></a>若在异处灭灯亦应见。<a id="a-1Z"></a>而实不见。<a id="a-1a"></a>当知是色不异灯也。<a id="a-1b"></a>问曰。<a id="a-1c"></a>更有一时生法亦为因果。<a id="a-1d"></a>如有对中识。<a id="a-1e"></a>以眼色为因缘。<a id="a-1f"></a>非眼色以识为因缘。<a id="a-1g"></a>答曰。<a id="a-1h"></a>不然。<a id="a-1i"></a>眼识以前心为因。<a id="a-1j"></a>眼色为缘。<a id="a-1k"></a>因心先灭。<a id="a-1l"></a>云何俱生。<a id="a-1m"></a>又若法随所因生。<a id="a-1n"></a>即是因成。<a id="a-1o"></a>若心因情尘有。<a id="a-1p"></a>即是因所成法。<a id="a-1q"></a>复次四大即是造色。<a id="a-1r"></a>以因所生故。<a id="a-1s"></a>又现见世间物。<a id="a-1t"></a>从似因生。<a id="a-1u"></a>如从稻生稻。<a id="a-1v"></a>从麦生麦。<a id="a-1w"></a>如是从地生地。<a id="a-1x"></a>不生水等。<a id="a-1y"></a>如是从色生色。<a id="a-1z"></a>如是等。<a id="a-20"></a>问曰。<a id="a-21"></a>亦见有物从异因生。<a id="a-22"></a>如倒种牛毛。<a id="a-23"></a>则有蒲生。<a id="a-24"></a>种角苇生。<a id="a-25"></a>答曰。<a id="a-26"></a>我不言无从异因生。<a id="a-27"></a>但说似因中亦生。<a id="a-28"></a>故言从色等生色等。<a id="a-29"></a>不但从四大生。<a id="a-2A"></a>是故不得定言色等从四大生。<a id="a-2B"></a>又汝言以坚等示四大。<a id="a-2C"></a>是故坚等是实大者。<a id="a-2D"></a>此事不然。<a id="a-2E"></a>所以者何。<a id="a-2F"></a>以坚等相定。<a id="a-2G"></a>可以分别四众软等不定。<a id="a-2H"></a>或在多坚众中。<a id="a-2I"></a>或在多湿众中。<a id="a-2J"></a>故不可以分别诸众。<a id="a-2K"></a>余亦如是。<a id="a-2L"></a>又于坚等触。<a id="a-2M"></a>分别名为软等。<a id="a-2N"></a>何者若以湿亦以生。<a id="a-2O"></a>性柔软细滑。<a id="a-2P"></a>以坚相多故。<a id="a-2Q"></a>坚鞕粗涩。<a id="a-2R"></a>如是等。<a id="a-2S"></a>是故但以坚等。<a id="a-2T"></a>分别四众。<a id="a-2U"></a>又如经中说以依坚故。<a id="a-2V"></a>示四大差别。<a id="a-2W"></a>故知依坚法。<a id="a-2X"></a>名为地种。<a id="a-2Y"></a>非但坚相。<a id="a-2Z"></a>故说坚相是成地因。<a id="a-2a"></a>又于成地中。<a id="a-2b"></a>坚是胜因。<a id="a-2c"></a>是故别说。<a id="a-2d"></a>余相亦尔。<a id="a-2e"></a>又为作名字。<a id="a-2f"></a>所有坚依坚。<a id="a-2g"></a>皆名地种。<a id="a-2h"></a>或复有人。<a id="a-2i"></a>但说坚相为地种。<a id="a-2j"></a>为破是故。<a id="a-2k"></a>佛说坚依坚为地种。<a id="a-2l"></a>余亦如是。<a id="a-2m"></a>又坚相众中。<a id="a-2n"></a>以坚多故。<a id="a-2o"></a>有二种语。<a id="a-2p"></a>一切众中。<a id="a-2q"></a>皆有坚等诸触。<a id="a-2r"></a>若坚依坚。<a id="a-2s"></a>名为地种。<a id="a-2t"></a>若湿依湿。<a id="a-2u"></a>名为水种。<a id="a-2v"></a>若热依热。<a id="a-2w"></a>名为火种。<a id="a-2x"></a>又坚是成地胜因。<a id="a-2y"></a>故于中名地成。<a id="a-2z"></a>假名因缘中。<a id="a-30"></a>有假名名字。<a id="a-31"></a>如说我见人伐林。<a id="a-32"></a>又汝言有二种语。<a id="a-33"></a>是事不然。<a id="a-34"></a>若随说种是实者。<a id="a-35"></a>则十二入等。<a id="a-36"></a>不应是实。<a id="a-37"></a>是故因眼缘色。<a id="a-38"></a>有眼识生。<a id="a-39"></a>是则非实。<a id="a-3A"></a>以不说种故。<a id="a-3B"></a>是为邪论。<a id="a-3C"></a>又佛入火种定。<a id="a-3D"></a>从佛身出种种焰色。<a id="a-3E"></a>是中何者为火种。<a id="a-3F"></a>以色等成火。<a id="a-3G"></a>非但热相。<a id="a-3H"></a>又佛说是身名箧。<a id="a-3I"></a>于中但盛发毛爪等。<a id="a-3J"></a>如经中说。<a id="a-3K"></a>是身中有发毛爪等。<a id="a-3L"></a>以是故。<a id="a-3M"></a>发毛爪等是地种。<a id="a-3N"></a>不以有种语故名为实法。<a id="a-3O"></a>又种子经中说。<a id="a-3P"></a>若有地种。<a id="a-3Q"></a>无水种者。<a id="a-3R"></a>诸种子不得生长。<a id="a-3S"></a>是中何者是地种。<a id="a-3T"></a>谓假名。<a id="a-3U"></a>田非但坚相。<a id="a-3V"></a>水亦假名。<a id="a-3W"></a>非但湿相。<a id="a-3X"></a>又一法二种。<a id="a-3Y"></a>亦实亦假名。<a id="a-3Z"></a>是不可得。<a id="a-3a"></a>是故色等是实。<a id="a-3b"></a>又眼等假名故有诸大。<a id="a-3c"></a>亦实亦假名者。<a id="a-3d"></a>则是邪论。<a id="a-3e"></a>又六种经中。<a id="a-3f"></a>佛说发毛爪等名地种。<a id="a-3g"></a>又象步喻经中。<a id="a-3h"></a>亦说发毛爪等为地种。<a id="a-3i"></a>又以何义故。<a id="a-3j"></a>说种是实。<a id="a-3k"></a>不说种是假名。<a id="a-3l"></a>又此义非经所载。<a id="a-3m"></a>又汝言佛说眼形中所有坚依坚是地等者。<a id="a-3n"></a>佛以此言。<a id="a-3o"></a>示五根因四大成。<a id="a-3p"></a>或有人。<a id="a-3q"></a>说从我生根。<a id="a-3r"></a>或谓离大别更有根。<a id="a-3s"></a>有说。<a id="a-3t"></a>诸根种种性生。<a id="a-3u"></a>谓从地大生鼻根等。<a id="a-3v"></a>佛断此故。<a id="a-3w"></a>说眼等根四大合成空无实法。<a id="a-3x"></a>又分别成。<a id="a-3y"></a>假名因缘。<a id="a-3z"></a>假名亦无。<a id="a-40"></a>又此肉形中。<a id="a-41"></a>有四分坚依坚等。<a id="a-42"></a>佛以是语。<a id="a-43"></a>示诸物中有从四大生者。<a id="a-44"></a>又汝言佛不说风中有依故名实大者。<a id="a-45"></a>是事不然。<a id="a-46"></a>所以者何。<a id="a-47"></a>风中轻是胜相。<a id="a-48"></a>非依轻法。<a id="a-49"></a>地等中依坚法等胜。<a id="a-4A"></a>风则不然。<a id="a-4B"></a>又依轻法。<a id="a-4C"></a>少故不说。<a id="a-4D"></a>又汝言若说四大是假名则离大相者。<a id="a-4E"></a>是事不然。<a id="a-4F"></a>若坚依坚从四大生。<a id="a-4G"></a>名为地种。<a id="a-4H"></a>非谓异物相依。<a id="a-4I"></a>若法相异。<a id="a-4J"></a>则不名依。<a id="a-4K"></a>即是相离。<a id="a-4L"></a>问曰。<a id="a-4M"></a>生则即是不名为依。<a id="a-4N"></a>依名异物来依。<a id="a-4O"></a>答曰。<a id="a-4P"></a>名字为依。<a id="a-4Q"></a>非异物相依。<a id="a-4R"></a>以生法差别故。<a id="a-4S"></a>如言虚空遍至。<a id="a-4T"></a>实无所至。<a id="a-4U"></a>又汝言四大共生者。<a id="a-4V"></a>是事不然。<a id="a-4W"></a>如日光中。<a id="a-4X"></a>但有色及热触可得。<a id="a-4Y"></a>更无余法。<a id="a-4Z"></a>月光中。<a id="a-4a"></a>但有色及冷触可得。<a id="a-4b"></a>亦无余法。<a id="a-4c"></a>是故非一切物中尽有四大。<a id="a-4d"></a>如有物无味如金刚等。<a id="a-4e"></a>有物无香如金银等。<a id="a-4f"></a>有物无色如温室等中热。<a id="a-4g"></a>有物无热如月等。<a id="a-4h"></a>有物无冷如火等。<a id="a-4i"></a>有物相动如风等。<a id="a-4j"></a>有物无动如方石等。<a id="a-4k"></a>如是或有物不坚。<a id="a-4l"></a>或有物不湿。<a id="a-4m"></a>或有物不热。<a id="a-4n"></a>或有物不动。<a id="a-4o"></a>是故四大非不相离。<a id="a-4p"></a>问曰。<a id="a-4q"></a>以外因缘。<a id="a-4r"></a>诸大性发。<a id="a-4s"></a>如金石等中有流相。<a id="a-4t"></a>待火则发。<a id="a-4u"></a>水中有坚相。<a id="a-4v"></a>因冷则发。<a id="a-4w"></a>风中有冷热相。<a id="a-4x"></a>因水火则发。<a id="a-4y"></a>草木中有动相。<a id="a-4z"></a>得风则发。<a id="a-50"></a>是故先有自性。<a id="a-51"></a>假缘而发。<a id="a-52"></a>故知四大不得相离。<a id="a-53"></a>若本无性。<a id="a-54"></a>云何可发。<a id="a-55"></a>答曰。<a id="a-56"></a>若尔风中或有香。<a id="a-57"></a>香应在风中。<a id="a-58"></a>如香熏油。<a id="a-59"></a>香应在油中。<a id="a-5A"></a>是事不然。<a id="a-5B"></a>又不从诸大生造色。<a id="a-5C"></a>如从湿生湿。<a id="a-5D"></a>如是从色生色。<a id="a-5E"></a>又若不相离。<a id="a-5F"></a>则因中有果。<a id="a-5G"></a>如童女有子。<a id="a-5H"></a>食中有不净等。<a id="a-5I"></a>我等不说因中有果。<a id="a-5J"></a>虽乳中无酪。<a id="a-5K"></a>而酪从乳生。<a id="a-5L"></a>如是何用忆想分别。<a id="a-5M"></a>谓四大共生不相离耶。</p>
  <p data-pb></p>
  <h2 id="a5N">明本宗品第四十一</h2>
  <p id="a5O">先言我等不说四大与色。<a id="a-5P"></a>若一若异是故无咎者。<a id="a-5Q"></a>是事不然。<a id="a-5R"></a>所以者何。<a id="a-5S"></a>诸外道欲成我故。<a id="a-5T"></a>以四大一异为喻。<a id="a-5U"></a>故佛于假名中。<a id="a-5V"></a>以四大为喻。<a id="a-5W"></a>故说四大义。<a id="a-5X"></a>若不尔。<a id="a-5Y"></a>则不应说。<a id="a-5Z"></a>世间皆自然知地等四大。<a id="a-5a"></a>而不了实性。<a id="a-5b"></a>是故为说。<a id="a-5c"></a>不说手等。<a id="a-5d"></a>若以坚等为四大者。<a id="a-5e"></a>何所利益。<a id="a-5f"></a>又汝言依义二种谓诸大是实者。<a id="a-5g"></a>此事未了。<a id="a-5h"></a>当知是依义异。<a id="a-5i"></a>谓假名是。<a id="a-5j"></a>又汝言随俗言说非实大者。<a id="a-5k"></a>是事不然。<a id="a-5l"></a>所以者何。<a id="a-5m"></a>若经书。<a id="a-5n"></a>若世间中。<a id="a-5o"></a>不以无因缘故。<a id="a-5p"></a>于色等中。<a id="a-5q"></a>作四大名字。<a id="a-5r"></a>如世间言我见人。<a id="a-5s"></a>于色等中。<a id="a-5t"></a>说人名。<a id="a-5u"></a>非无因缘</p>
  <p data-pb></p>
  <h2 id="a5v">无坚相品第四十二</h2>
  <p id="a5w">曰。<a id="a-5x"></a>汝说多坚色等成地大。<a id="a-5y"></a>是故地等是假名者。<a id="a-5z"></a>是事不然。<a id="a-60"></a>所以者何。<a id="a-61"></a>坚法尚无。<a id="a-62"></a>况假名地。<a id="a-63"></a>若泥团是坚。<a id="a-64"></a>泥团即为软。<a id="a-65"></a>故知无定坚相。<a id="a-66"></a>又以少因缘故。<a id="a-67"></a>生坚心。<a id="a-68"></a>若微尘疏合。<a id="a-69"></a>名为软。<a id="a-6A"></a>密合名为坚。<a id="a-6B"></a>是故无定。<a id="a-6C"></a>又一法中。<a id="a-6D"></a>无有二触。<a id="a-6E"></a>令生是心身坚身软。<a id="a-6F"></a>是故无定坚相。<a id="a-6G"></a>又坚软无定。<a id="a-6H"></a>相待故有。<a id="a-6I"></a>如见钦拔罗。<a id="a-6J"></a>以叠为软。<a id="a-6K"></a>见叠故。<a id="a-6L"></a>以钦拔罗为坚。<a id="a-6M"></a>触法不应相待故有。<a id="a-6N"></a>又自睹金石。<a id="a-6O"></a>则知是坚触。<a id="a-6P"></a>非眼可得。<a id="a-6Q"></a>是故无坚。<a id="a-6R"></a>以此因缘。<a id="a-6S"></a>软等诸触。<a id="a-6T"></a>亦皆无也。</p>
  <p data-pb></p>
  <h2 id="a6U">有坚相品第四十三</h2>
  <p id="a6V">曰。<a id="a-6W"></a>实有坚相。<a id="a-6X"></a>汝虽言泥团是坚。<a id="a-6Y"></a>泥团即为软。<a id="a-6Z"></a>是事不然。<a id="a-6a"></a>所以者何。<a id="a-6b"></a>我等无有实泥团法。<a id="a-6c"></a>诸法和合。<a id="a-6d"></a>假名泥团。<a id="a-6e"></a>故无此咎。<a id="a-6f"></a>又汝言以少因缘故生坚心。<a id="a-6g"></a>是事不然。<a id="a-6h"></a>我于密合微尘中。<a id="a-6i"></a>得是坚相。<a id="a-6j"></a>故名为坚。<a id="a-6k"></a>于不密中。<a id="a-6l"></a>得此软相。<a id="a-6m"></a>是故无咎。<a id="a-6n"></a>若法可得。<a id="a-6o"></a>即名为有。<a id="a-6p"></a>又汝言一法中无二触者。<a id="a-6q"></a>是事不然。<a id="a-6r"></a>我于一法中。<a id="a-6s"></a>可得多触。<a id="a-6t"></a>亦坚亦软。<a id="a-6u"></a>又汝言坚软相待故无定者。<a id="a-6v"></a>是事不然。<a id="a-6w"></a>如长短等相待亦有。<a id="a-6x"></a>又如尝白石蜜味。<a id="a-6y"></a>以黑石蜜为苦。<a id="a-6z"></a>尝呵梨勒味。<a id="a-70"></a>以黑石蜜为甘。<a id="a-71"></a>若以相待故无。<a id="a-72"></a>则味亦无。<a id="a-73"></a>问曰。<a id="a-74"></a>黑石蜜中。<a id="a-75"></a>有二种味。<a id="a-76"></a>亦甘亦苦。<a id="a-77"></a>答曰。<a id="a-78"></a>叠中亦有二触。<a id="a-79"></a>亦坚亦软。<a id="a-7A"></a>又汝言见石知坚。<a id="a-7B"></a>是事不然。<a id="a-7C"></a>不可以眼知坚。<a id="a-7D"></a>以先触故比知。<a id="a-7E"></a>如见火知热。<a id="a-7F"></a>热非可见。<a id="a-7G"></a>又人见钦拔罗。<a id="a-7H"></a>生疑为坚为软。<a id="a-7I"></a>是故触非眼可见。<a id="a-7J"></a>是故有坚等诸触。<a id="a-7K"></a>又实有坚等。<a id="a-7L"></a>所以者何。<a id="a-7M"></a>能起分别心故。<a id="a-7N"></a>若无坚者。<a id="a-7O"></a>何所分别。<a id="a-7P"></a>又坚能与心作缘。<a id="a-7Q"></a>亦所作业异。<a id="a-7R"></a>谓打掷等。<a id="a-7S"></a>又与软湿。<a id="a-7T"></a>相违。<a id="a-7U"></a>则名为坚。<a id="a-7V"></a>又以能持因缘。<a id="a-7W"></a>故名为坚。<a id="a-7X"></a>又能障碍手等。<a id="a-7Y"></a>故名为坚。<a id="a-7Z"></a>又我等现知是坚。<a id="a-7a"></a>现知事中不须因缘。<a id="a-7b"></a>又以世间事得名为坚。<a id="a-7c"></a>余亦如是。<a id="a-7d"></a>故知有坚。</p>
  <p data-pb></p>
  <h2 id="a7e">四大相品第四十四</h2>
  <p id="a7f">曰。<a id="a-7g"></a>我知有是坚法。<a id="a-7h"></a>而今见金热则流。<a id="a-7i"></a>水寒成冰。<a id="a-7j"></a>此金以坚故属地。<a id="a-7k"></a>流故属水。<a id="a-7l"></a>答曰。<a id="a-7m"></a>各自有相。<a id="a-7n"></a>若法坚依坚是地种。<a id="a-7o"></a>若湿依湿是水种等。<a id="a-7p"></a>问曰。<a id="a-7q"></a>金坚则为消流。<a id="a-7r"></a>水湿则为坚冰。<a id="a-7s"></a>云何诸大不舍自相。<a id="a-7t"></a>如经说四大相或可变。<a id="a-7u"></a>得四信者。<a id="a-7v"></a>不可得异。<a id="a-7w"></a>答曰。<a id="a-7x"></a>我不以坚为流以湿为坚。<a id="a-7y"></a>但坚与流为因。<a id="a-7z"></a>湿与坚为因。<a id="a-80"></a>是故不舍自相。<a id="a-81"></a>问曰。<a id="a-82"></a>阿毗昙中说。<a id="a-83"></a>湿是水相。<a id="a-84"></a>或有人说。<a id="a-85"></a>流是水相。<a id="a-86"></a>经中说。<a id="a-87"></a>润是水相。<a id="a-88"></a>竟以何者为实。<a id="a-89"></a>答曰。<a id="a-8A"></a>流湿润皆是水之别名。<a id="a-8B"></a>问曰。<a id="a-8C"></a>流是水业。<a id="a-8D"></a>眼所见法。<a id="a-8E"></a>是故流非湿润。<a id="a-8F"></a>答曰。<a id="a-8G"></a>以湿润故流。<a id="a-8H"></a>是故赴下。<a id="a-8I"></a>是故流即是润。<a id="a-8J"></a>亦湿润是水相。<a id="a-8K"></a>流是水业。<a id="a-8L"></a>问曰。<a id="a-8M"></a>风中说轻动相。<a id="a-8N"></a>轻异动异。<a id="a-8O"></a>轻是触入所摄。<a id="a-8P"></a>动是色入所摄。<a id="a-8Q"></a>今可以二法为风耶。<a id="a-8R"></a>答曰。<a id="a-8S"></a>轻是风相。<a id="a-8T"></a>动是风业。<a id="a-8U"></a>与业合说。<a id="a-8V"></a>问曰。<a id="a-8W"></a>无有动相。<a id="a-8X"></a>诸法念念灭。<a id="a-8Y"></a>故不至余处。<a id="a-8Z"></a>以至余处故名曰动。<a id="a-8a"></a>至去动是一义故。<a id="a-8b"></a>答曰。<a id="a-8c"></a>我但以世谛故。<a id="a-8d"></a>说名为业。<a id="a-8e"></a>非第一义。<a id="a-8f"></a>因是轻法。<a id="a-8g"></a>余处法生。<a id="a-8h"></a>得名为业。<a id="a-8i"></a>尔时名去。<a id="a-8j"></a>问曰。<a id="a-8k"></a>轻无定相。<a id="a-8l"></a>所以者何。<a id="a-8m"></a>以相待故有。<a id="a-8n"></a>如十斤物于二十斤为轻。<a id="a-8o"></a>于五斤为重。<a id="a-8p"></a>答曰。<a id="a-8q"></a>重法量法。<a id="a-8r"></a>因心等法。<a id="a-8s"></a>亦相待有。<a id="a-8t"></a>如或有法相待故长。<a id="a-8u"></a>或有法相待故短。<a id="a-8v"></a>总相因心故。<a id="a-8w"></a>即为别相。<a id="a-8x"></a>若轻法以相待故无。<a id="a-8y"></a>是等亦应皆无。<a id="a-8z"></a>而不然。<a id="a-90"></a>是故相待非是正因。<a id="a-91"></a>又轻非相待故有。<a id="a-92"></a>以不可称故有。<a id="a-93"></a>物不可称。<a id="a-94"></a>如排囊中风。<a id="a-95"></a>是故非相待有。<a id="a-96"></a>但重法相待。<a id="a-97"></a>无有重物不可称者。<a id="a-98"></a>问曰。<a id="a-99"></a>若不可称名为轻者。<a id="a-9A"></a>除重余色等法。<a id="a-9B"></a>不可称故。<a id="a-9C"></a>皆应为轻。<a id="a-9D"></a>而不然。<a id="a-9E"></a>是故汝所说。<a id="a-9F"></a>非是轻相。<a id="a-9G"></a>答曰。<a id="a-9H"></a>我等意离色等。<a id="a-9I"></a>更无异法名为重。<a id="a-9J"></a>色等法。<a id="a-9K"></a>或有生性可称。<a id="a-9L"></a>如坚不坚力无力新故朽不朽消不消粗软等。<a id="a-9M"></a>亦不离色等。<a id="a-9N"></a>而有重相。<a id="a-9O"></a>亦如是。<a id="a-9P"></a>是色等众。<a id="a-9Q"></a>若属地水。<a id="a-9R"></a>是则可称。<a id="a-9S"></a>若属风火。<a id="a-9T"></a>则不可称。<a id="a-9U"></a>问曰。<a id="a-9V"></a>若重法不离色等者。<a id="a-9W"></a>轻亦应不离色等而有。<a id="a-9X"></a>答曰。<a id="a-9Y"></a>然离色等。<a id="a-9Z"></a>无别轻法。<a id="a-9a"></a>但色等众和合为轻。<a id="a-9b"></a>问曰。<a id="a-9c"></a>不然。<a id="a-9d"></a>欲分别轻重。<a id="a-9e"></a>必以身根。<a id="a-9f"></a>是故轻重非是色等众。<a id="a-9g"></a>答曰。<a id="a-9h"></a>如分别坚等。<a id="a-9i"></a>或以眼或以耳等。<a id="a-9j"></a>此坚等物。<a id="a-9k"></a>不离色等。<a id="a-9l"></a>轻重亦如是。<a id="a-9m"></a>虽用身根。<a id="a-9n"></a>是中更无异相。<a id="a-9o"></a>又身根不触。<a id="a-9p"></a>不生身识。<a id="a-9q"></a>是重相。<a id="a-9r"></a>身虽未触。<a id="a-9s"></a>亦能生识。<a id="a-9t"></a>如重物虽以物裹持。<a id="a-9u"></a>亦知其重。<a id="a-9v"></a>问曰。<a id="a-9w"></a>非于尔时知是重相。<a id="a-9x"></a>答曰。<a id="a-9y"></a>如人着衣。<a id="a-9z"></a>虽不相触。<a id="a-A0"></a>亦知有力无力。<a id="a-A1"></a>轻重亦尔。<a id="a-A2"></a>所以者何。<a id="a-A3"></a>从种种触。<a id="a-A4"></a>生种种身识。<a id="a-A5"></a>如或因按掐。<a id="a-A6"></a>生坚软识。<a id="a-A7"></a>或从举动生轻重识。<a id="a-A8"></a>或从把捉生强弱识。<a id="a-A9"></a>或从触对生冷热识。<a id="a-AA"></a>或从摩扪生涩滑识。<a id="a-AB"></a>或从挤搦生强濯识。<a id="a-AC"></a>或从劖刺。<a id="a-AD"></a>或因鞭杖。<a id="a-AE"></a>生异种识。<a id="a-AF"></a>或有触常在身内。<a id="a-AG"></a>非如寒热等从外假来。<a id="a-AH"></a>所谓猗乐。<a id="a-AI"></a>疲极。<a id="a-AJ"></a>不疲极。<a id="a-AK"></a>若病若差。<a id="a-AL"></a>身利。<a id="a-AM"></a>身钝。<a id="a-AN"></a>懒重。<a id="a-AO"></a>迷闷。<a id="a-AP"></a>瞪瞢。<a id="a-AQ"></a>疼痹。<a id="a-AR"></a>嚬呻。<a id="a-AS"></a>饥渴。<a id="a-AT"></a>饱满。<a id="a-AU"></a>嗜乐。<a id="a-AV"></a>不乐。<a id="a-AW"></a>懵等诸触。<a id="a-AX"></a>各生异识。<a id="a-AY"></a>问曰。<a id="a-AZ"></a>若轻重相即色等众者。<a id="a-Aa"></a>云何于色等中。<a id="a-Ab"></a>以身识缘。<a id="a-Ac"></a>答曰。<a id="a-Ad"></a>非色等众中用身识缘。<a id="a-Ae"></a>但此中触。<a id="a-Af"></a>分以身识缘。<a id="a-Ag"></a>如坚不坚等。<a id="a-Ah"></a>虽在色等众中。<a id="a-Ai"></a>或以眼见得知。<a id="a-Aj"></a>又如猗乐等。<a id="a-Ak"></a>是色等众。<a id="a-Al"></a>亦以身识分别。<a id="a-Am"></a>是事亦尔。<a id="a-An"></a>问曰。<a id="a-Ao"></a>若轻重但是触有何咎。<a id="a-Ap"></a>何用分别色等众为。<a id="a-Aq"></a>答曰。<a id="a-Ar"></a>如世人说新谷陈谷。<a id="a-As"></a>是新陈相。<a id="a-At"></a>应异色等。<a id="a-Au"></a>而实不尔。<a id="a-Av"></a>但色等初生名为新。<a id="a-Aw"></a>若此新相。<a id="a-Ax"></a>是色等众重相。<a id="a-Ay"></a>云何非耶。<a id="a-Az"></a>问曰。<a id="a-B0"></a>若色等众。<a id="a-B1"></a>即是轻重等者。<a id="a-B2"></a>是轻相在火风中。<a id="a-B3"></a>则轻多色等众。<a id="a-B4"></a>应名为风。<a id="a-B5"></a>若然火即为风。<a id="a-B6"></a>答曰。<a id="a-B7"></a>随相多者。<a id="a-B8"></a>即名为大。<a id="a-B9"></a>火中亦有轻热相。<a id="a-BA"></a>以热多故名为火。<a id="a-BB"></a>不以轻多故名火。<a id="a-BC"></a>风中但有轻无热。<a id="a-BD"></a>是故但以轻为名。<a id="a-BE"></a>又我等不但以轻为风。<a id="a-BF"></a>若轻而能为动因。<a id="a-BG"></a>故名为风。<a id="a-BH"></a>如经中说轻动相名风。<a id="a-BI"></a>于是中。<a id="a-BJ"></a>轻相是风。<a id="a-BK"></a>动是风业。<a id="a-BL"></a>问曰风能倒山。<a id="a-BM"></a>若是轻物。<a id="a-BN"></a>云何能尔。<a id="a-BO"></a>答曰。<a id="a-BP"></a>风粗而力强。<a id="a-BQ"></a>势能如是。<a id="a-BR"></a>如或有风能动小草。<a id="a-BS"></a>或能颓山。<a id="a-BT"></a>当知风业如是。<a id="a-BU"></a>问曰。<a id="a-BV"></a>今地等大。<a id="a-BW"></a>皆是色香味触众。<a id="a-BX"></a>无差别耶。<a id="a-BY"></a>答曰。<a id="a-BZ"></a>不定。<a id="a-Ba"></a>如名地中有色香味触。<a id="a-Bb"></a>或但有色触。<a id="a-Bc"></a>如金银等。<a id="a-Bd"></a>或水中有色香味触。<a id="a-Be"></a>或有三色味触。<a id="a-Bf"></a>或火中有色香味触。<a id="a-Bg"></a>或有三色香触。<a id="a-Bh"></a>或但色触。<a id="a-Bi"></a>风中或有触无香。<a id="a-Bj"></a>或有香触。<a id="a-Bk"></a>是故不定。<a id="a-Bl"></a>问曰。<a id="a-Bm"></a>风触云何。<a id="a-Bn"></a>答曰。<a id="a-Bo"></a>寒热坚软等诸触。<a id="a-Bp"></a>若随大相续不离可知。<a id="a-Bq"></a>即此大触。<a id="a-Br"></a>问曰。<a id="a-Bs"></a>有医言。<a id="a-Bt"></a>风色黑。<a id="a-Bu"></a>是实云何。<a id="a-Bv"></a>答曰。<a id="a-Bw"></a>风与黑色为因。<a id="a-Bx"></a>如风病人口中有辛苦味。<a id="a-By"></a>而此医不说风中有味。<a id="a-Bz"></a>则风与味为因。<a id="a-C0"></a>问曰。<a id="a-C1"></a>或有人。<a id="a-C2"></a>说风是冷。<a id="a-C3"></a>不说为轻。<a id="a-C4"></a>是实云何。<a id="a-C5"></a>答曰。<a id="a-C6"></a>无有名冷为风。<a id="a-C7"></a>如冰雪有冷不名为风。<a id="a-C8"></a>又风冷名异。<a id="a-C9"></a>所以者何。<a id="a-CA"></a>如热风及不冷不热风。<a id="a-CB"></a>亦名为风。<a id="a-CC"></a>是故应依轻众名为风。<a id="a-CD"></a>又无色触等法生。<a id="a-CE"></a>名为风。<a id="a-CF"></a>非冷为风。<a id="a-CG"></a>问曰。<a id="a-CH"></a>风有色味。<a id="a-CI"></a>有何咎。<a id="a-CJ"></a>答曰。<a id="a-CK"></a>风中色味不可得。<a id="a-CL"></a>若言虽有</p>
  <p data-pb></p>
  <h2 id="aCM">根假名品第四十五</h2>
  <p id="aCN">问曰。<a id="a-CO"></a>眼等诸根与四大为一为异。<a id="a-CP"></a>答曰。<a id="a-CQ"></a>从业因缘。<a id="a-CR"></a>四大成眼等根。<a id="a-CS"></a>是故不异四大。<a id="a-CT"></a>又佛分别眼。<a id="a-CU"></a>作如是言。<a id="a-CV"></a>眼肉形中。<a id="a-CW"></a>所有坚依坚。<a id="a-CX"></a>名为地种。<a id="a-CY"></a>故知诸根。<a id="a-CZ"></a>即是四大。<a id="a-Ca"></a>所以者何。<a id="a-Cb"></a>但分别坚等。<a id="a-Cc"></a>更无有眼。<a id="a-Cd"></a>佛欲令人知眼空故。<a id="a-Ce"></a>作如是说。<a id="a-Cf"></a>若不尔。<a id="a-Cg"></a>应眼中别有坚等。<a id="a-Ch"></a>若坚等中别有眼。<a id="a-Ci"></a>虽分别坚等。<a id="a-Cj"></a>则无所益。<a id="a-Ck"></a>是故诸根。<a id="a-Cl"></a>不异四大。<a id="a-Cm"></a>又六种经中说。<a id="a-Cn"></a>六种是人。<a id="a-Co"></a>若诸根异四大。<a id="a-Cp"></a>则眼等不名成人因缘。<a id="a-Cq"></a>因色等成四大。<a id="a-Cr"></a>声亦是成人因缘。<a id="a-Cs"></a>但六种中。<a id="a-Ct"></a>假名为人。<a id="a-Cu"></a>故知诸根不异四大。<a id="a-Cv"></a>又比丘问佛。<a id="a-Cw"></a>何等为眼。<a id="a-Cx"></a>佛答。<a id="a-Cy"></a>因四大成色。<a id="a-Cz"></a>不可见有对。<a id="a-D0"></a>是名为眼。<a id="a-D1"></a>故知不异四大。<a id="a-D2"></a>是比丘利根有智。<a id="a-D3"></a>于眼等根深生疑。<a id="a-D4"></a>世间皆知见色是眼。<a id="a-D5"></a>乃至亦知触是身。<a id="a-D6"></a>是比丘。<a id="a-D7"></a>于眼等中。<a id="a-D8"></a>生有无疑。<a id="a-D9"></a>所以者何。<a id="a-DA"></a>或有诸师。<a id="a-DB"></a>说五性为五根。<a id="a-DC"></a>或说一性。<a id="a-DD"></a>是比丘。<a id="a-DE"></a>欲试观佛法故问佛。<a id="a-DF"></a>佛欲示五根皆属四大。<a id="a-DG"></a>答言比丘是眼。<a id="a-DH"></a>因四大所成色。<a id="a-DI"></a>不可见有对。<a id="a-DJ"></a>若法有实。<a id="a-DK"></a>则非因成。<a id="a-DL"></a>因假名法。<a id="a-DM"></a>更成假名。<a id="a-DN"></a>如因树成林。<a id="a-DO"></a>问曰。<a id="a-DP"></a>或有人言。<a id="a-DQ"></a>色成就名为眼。<a id="a-DR"></a>是实云何。<a id="a-DS"></a>答曰。<a id="a-DT"></a>若成就不成就。<a id="a-DU"></a>四大从业因生。<a id="a-DV"></a>名眼等根。<a id="a-DW"></a>若不尔。<a id="a-DX"></a>是比丘。<a id="a-DY"></a>于眼等根中。<a id="a-DZ"></a>疑终不可断。<a id="a-Da"></a>所以者何。<a id="a-Db"></a>佛为说眼等诸根因四大造。<a id="a-Dc"></a>是故此比丘。<a id="a-Dd"></a>知无实眼法。<a id="a-De"></a>故知眼等不异四大。<a id="a-Df"></a>又佛处处分别四大。<a id="a-Dg"></a>示眼空故。<a id="a-Dh"></a>如说以慧不戏论者。<a id="a-Di"></a>谓观此身分别六种。<a id="a-Dj"></a>坚依坚名为地等。<a id="a-Dk"></a>如是厌离五种。<a id="a-Dl"></a>但有一识。<a id="a-Dm"></a>亦如屠牛喻。<a id="a-Dn"></a>象步喻经中分别四大。<a id="a-Do"></a>更无有眼。<a id="a-Dp"></a>若别有眼。<a id="a-Dq"></a>应更分别。<a id="a-Dr"></a>又和蹉等诸论议师。<a id="a-Ds"></a>亦作是说。<a id="a-Dt"></a>以无过故。<a id="a-Du"></a>应当信受。<a id="a-Dv"></a>问曰。<a id="a-Dw"></a>五根与四大异。<a id="a-Dx"></a>所以者何。<a id="a-Dy"></a>眼等眼等入摄。<a id="a-Dz"></a>四大触入所摄。<a id="a-E0"></a>又眼等为内入。<a id="a-E1"></a>四大为外入。<a id="a-E2"></a>眼等为根。<a id="a-E3"></a>四大非根。<a id="a-E4"></a>又眼等是造色成就。<a id="a-E5"></a>四大不尔。<a id="a-E6"></a>故知诸根非是四大。<a id="a-E7"></a>答曰。<a id="a-E8"></a>随因缘故。<a id="a-E9"></a>即事异说。<a id="a-EA"></a>如信等五根。<a id="a-EB"></a>亦名行阴。<a id="a-EC"></a>若四大从业生。<a id="a-ED"></a>眼等所摄。<a id="a-EE"></a>亦名内入。<a id="a-EF"></a>亦名为根。<a id="a-EG"></a>又四大即是成就。<a id="a-EH"></a>如轮等成车。<a id="a-EI"></a>轮即是车。<a id="a-EJ"></a>是事亦尔。<a id="a-EK"></a>问曰。<a id="a-EL"></a>不然。<a id="a-EM"></a>如心清净名为信。<a id="a-EN"></a>信异心异。<a id="a-EO"></a>是事亦尔。<a id="a-EP"></a>答曰。<a id="a-EQ"></a>不然。<a id="a-ER"></a>如因清水珠水即为清水。<a id="a-ES"></a>清即是水。<a id="a-ET"></a>如是得信珠。<a id="a-EU"></a>则心池净。<a id="a-EV"></a>是心净即是心。<a id="a-EW"></a>又我等于此论中。<a id="a-EX"></a>不说从心有异信。<a id="a-EY"></a>是故此喻非也。<a id="a-EZ"></a>又根是假名于成假名因。<a id="a-Ea"></a>不得言异。<a id="a-Eb"></a>问曰。<a id="a-Ec"></a>亦不得言一。<a id="a-Ed"></a>答曰。<a id="a-Ee"></a>四大成就中。<a id="a-Ef"></a>假名为根。<a id="a-Eg"></a>亦不但名四大为根。<a id="a-Eh"></a>故知诸根不异四大。</p>
  <h2 id="aEi">分别根品第四十六</h2>
  <p id="aEj">问曰。<a id="a-Ek"></a>是诸根中。<a id="a-El"></a>何大偏多。<a id="a-Em"></a>答曰。<a id="a-En"></a>无有偏多。<a id="a-Eo"></a>问曰。<a id="a-Ep"></a>若诸大等。<a id="a-Eq"></a>何故有能见色。<a id="a-Er"></a>有不能者。<a id="a-Es"></a>答曰。<a id="a-Et"></a>皆从业生。<a id="a-Eu"></a>从业生属眼。<a id="a-Ev"></a>四大力能见色。<a id="a-Ew"></a>余根亦尔。<a id="a-Ex"></a>问曰。<a id="a-Ey"></a>若从业生。<a id="a-Ez"></a>何故不以一根遍知诸尘。<a id="a-F0"></a>答曰。<a id="a-F1"></a>此业五种差别。<a id="a-F2"></a>有业能为见因。<a id="a-F3"></a>如施灯烛得眼根报。<a id="a-F4"></a>声等亦尔。<a id="a-F5"></a>业差别故。<a id="a-F6"></a>根力有异。<a id="a-F7"></a>问曰。<a id="a-F8"></a>若是业力。<a id="a-F9"></a>何假诸根。<a id="a-FA"></a>但应从业力识能取诸尘。<a id="a-FB"></a>答曰。<a id="a-FC"></a>不然。<a id="a-FD"></a>现见无根则识不生。<a id="a-FE"></a>所以者何。<a id="a-FF"></a>如盲者不见。<a id="a-FG"></a>聋者不闻。<a id="a-FH"></a>现见事中。<a id="a-FI"></a>因缘无用。<a id="a-FJ"></a>此非难也。<a id="a-FK"></a>又法应尔。<a id="a-FL"></a>若无诸根。<a id="a-FM"></a>则识不生。<a id="a-FN"></a>外四大等。<a id="a-FO"></a>无根而生。<a id="a-FP"></a>法应假此。<a id="a-FQ"></a>又以诸根严众生身。<a id="a-FR"></a>故从业生。<a id="a-FS"></a>如以得谷因缘业故谷生。<a id="a-FT"></a>亦假种子牙茎枝叶次第而生。<a id="a-FU"></a>此亦如是。<a id="a-FV"></a>问曰。<a id="a-FW"></a>心何故不尔。<a id="a-FX"></a>如眼识以眼为根。<a id="a-FY"></a>亦因次第灭心。<a id="a-FZ"></a>心但以次第灭心为根。<a id="a-Fa"></a>更无有如眼等根处应说因缘答曰。<a id="a-Fb"></a>定有五尘。<a id="a-Fc"></a>定有五识。<a id="a-Fd"></a>心不如是。<a id="a-Fe"></a>又心法应尔。<a id="a-Ff"></a>但以次第灭心为根。<a id="a-Fg"></a>更不须余。<a id="a-Fh"></a>如过去未来法。<a id="a-Fi"></a>虽无而意能缘。<a id="a-Fj"></a>心法如是。<a id="a-Fk"></a>此事亦然。<a id="a-Fl"></a>又是事与汝法同。<a id="a-Fm"></a>汝法色等尘中。<a id="a-Fn"></a>识待根而生。<a id="a-Fo"></a>待次第灭心。<a id="a-Fp"></a>意识得生。<a id="a-Fq"></a>问曰。<a id="a-Fr"></a>若意识更无根者。<a id="a-Fs"></a>为依何处。<a id="a-Ft"></a>答曰。<a id="a-Fu"></a>依四大身。<a id="a-Fv"></a>问曰。<a id="a-Fw"></a>无色界复何所依。<a id="a-Fx"></a>答曰。<a id="a-Fy"></a>无色界识无所依。<a id="a-Fz"></a>法应如是。<a id="a-G0"></a>无依而住。<a id="a-G1"></a>所以者何。<a id="a-G2"></a>相差别故。<a id="a-G3"></a>意识能知有无。<a id="a-G4"></a>若有色则依。<a id="a-G5"></a>无色亦能住。<a id="a-G6"></a>故无色界。<a id="a-G7"></a>亦无依而住。<a id="a-G8"></a>又众缘合故识生。<a id="a-G9"></a>如经中说因意缘法则意识生。<a id="a-GA"></a>此何所依。<a id="a-GB"></a>非如人依壁等。<a id="a-GC"></a>一切诸法。<a id="a-GD"></a>皆住自性。</p>
  <h2 id="aGE">根等大品第四十七</h2>
  <p id="aGF">问曰。<a id="a-GG"></a>诸外道说。<a id="a-GH"></a>五根从五大生。<a id="a-GI"></a>是实云何。<a id="a-GJ"></a>答曰。<a id="a-GK"></a>无也。<a id="a-GL"></a>所以者何。<a id="a-GM"></a>虚空无故。<a id="a-GN"></a>是事已明。<a id="a-GO"></a>是故不从五大生也。<a id="a-GP"></a>问曰。<a id="a-GQ"></a>诸外道言。<a id="a-GR"></a>眼中火大多。<a id="a-GS"></a>所以者何。<a id="a-GT"></a>似业因故。<a id="a-GU"></a>因施明得眼。<a id="a-GV"></a>如经中说。<a id="a-GW"></a>施衣得色。<a id="a-GX"></a>施食得力。<a id="a-GY"></a>施乘得乐。<a id="a-GZ"></a>施灯得眼。<a id="a-Ga"></a>是故眼中火大多。<a id="a-Gb"></a>又眼假明能见。<a id="a-Gc"></a>离明则不见。<a id="a-Gd"></a>故知火大多。<a id="a-Ge"></a>又火能远照。<a id="a-Gf"></a>眼有光故。<a id="a-Gg"></a>能远对色。<a id="a-Gh"></a>又言。<a id="a-Gi"></a>人死眼还归日。<a id="a-Gj"></a>故知日为本性。<a id="a-Gk"></a>又眼定能见色。<a id="a-Gl"></a>色属火故。<a id="a-Gm"></a>还见自性。<a id="a-Gn"></a>如是虚空地水风等。<a id="a-Go"></a>随根遍多。<a id="a-Gp"></a>人死耳根还归虚空。<a id="a-Gq"></a>耳定能闻声。<a id="a-Gr"></a>声属虚空。<a id="a-Gs"></a>余亦如是。<a id="a-Gt"></a>是故根中诸大。<a id="a-Gu"></a>应有多少。<a id="a-Gv"></a>答曰。<a id="a-Gw"></a>汝言似业因者。<a id="a-Gx"></a>是事不然。<a id="a-Gy"></a>所以者何。<a id="a-Gz"></a>或见有果不似业因。<a id="a-H0"></a>如说施食得五事报。<a id="a-H1"></a>又若眼中明多。<a id="a-H2"></a>则应不假外明如灯烛等。<a id="a-H3"></a>又若眼假外明故名火多者。<a id="a-H4"></a>则耳等根中。<a id="a-H5"></a>空等亦应多不假外空等。<a id="a-H6"></a>而实假外。<a id="a-H7"></a>是故非因。<a id="a-H8"></a>又水能益眼。<a id="a-H9"></a>如人洗眼眼即明了。<a id="a-HA"></a>则应水多。<a id="a-HB"></a>又火能坏眼。<a id="a-HC"></a>如日光等。<a id="a-HD"></a>若是自性。<a id="a-HE"></a>不应自坏。<a id="a-HF"></a>故知非火多也。<a id="a-HG"></a>又天眼离明亦能见色。<a id="a-HH"></a>是故眼不属火。<a id="a-HI"></a>又月明中。<a id="a-HJ"></a>亦得见色。<a id="a-HK"></a>月非火性。<a id="a-HL"></a>又眼法能尔。<a id="a-HM"></a>或有眼待明能见。<a id="a-HN"></a>有不待明而见。<a id="a-HO"></a>如眼得空等因缘。<a id="a-HP"></a>虽不到色而能远见。<a id="a-HQ"></a>眼法如是。<a id="a-HR"></a>不应忆想分别谓火大多。<a id="a-HS"></a>又汝言离明则不见者。<a id="a-HT"></a>若离虚空忆念及色。<a id="a-HU"></a>亦不能见。<a id="a-HV"></a>则虚空等。<a id="a-HW"></a>亦应皆多。<a id="a-HX"></a>又非一切眼皆假外明。<a id="a-HY"></a>如鸱鸺等禽。<a id="a-HZ"></a>猫狸等兽。<a id="a-Ha"></a>不假外明。<a id="a-Hb"></a>亦能得见。<a id="a-Hc"></a>故非火多。<a id="a-Hd"></a>又火是明照。<a id="a-He"></a>常有热相。<a id="a-Hf"></a>眼不如是。<a id="a-Hg"></a>若汝言眼有光明能远对色。<a id="a-Hh"></a>是事已破。<a id="a-Hi"></a>眼无光故。<a id="a-Hj"></a>若言还归于日。<a id="a-Hk"></a>眼则是常。<a id="a-Hl"></a>又日等非根。<a id="a-Hm"></a>眼何故归。<a id="a-Hn"></a>又若日死。<a id="a-Ho"></a>日根及日。<a id="a-Hp"></a>复何所归。<a id="a-Hq"></a>是故不然。<a id="a-Hr"></a>又上天死时。<a id="a-Hs"></a>眼何所归。<a id="a-Ht"></a>上无日故。<a id="a-Hu"></a>又虚空无作。<a id="a-Hv"></a>则无所归。<a id="a-Hw"></a>又诸根无去。<a id="a-Hx"></a>以有为法念念灭故。<a id="a-Hy"></a>汝言眼定能见色。<a id="a-Hz"></a>色属火故。<a id="a-I0"></a>还见自性。<a id="a-I1"></a>是事不然。<a id="a-I2"></a>无用因故。<a id="a-I3"></a>声属空等。<a id="a-I4"></a>亦如是。<a id="a-I5"></a>是故汝言于五根中诸大偏多。<a id="a-I6"></a>是事已破。<a id="a-I7"></a>问曰。<a id="a-I8"></a>有论师言。<a id="a-I9"></a>一根一性。<a id="a-IA"></a>地中求那多故。<a id="a-IB"></a>有香能发香知。<a id="a-IC"></a>水火风中。<a id="a-ID"></a>有味色触故。<a id="a-IE"></a>能发味色触知。<a id="a-IF"></a>是实云何。<a id="a-IG"></a>答曰。<a id="a-IH"></a>我先说不定。<a id="a-II"></a>地中有香。<a id="a-IJ"></a>余物亦有。<a id="a-IK"></a>是故非因。<a id="a-IL"></a>又诸大合生。<a id="a-IM"></a>不见有地离水等者。<a id="a-IN"></a>若地有香故。<a id="a-IO"></a>能发香知。<a id="a-IP"></a>亦应发色等知。<a id="a-IQ"></a>以地中具四求那故。<a id="a-IR"></a>问曰。<a id="a-IS"></a>香但是地。<a id="a-IT"></a>有鼻属地。<a id="a-IU"></a>故独能知香。<a id="a-IV"></a>答曰。<a id="a-IW"></a>地之求那但是地。<a id="a-IX"></a>有鼻应尽知。<a id="a-IY"></a>又水但有冷触。<a id="a-IZ"></a>火但有热触。<a id="a-Ia"></a>应以舌眼能知。<a id="a-Ib"></a>而实不然。<a id="a-Ic"></a>又无陀罗骠故。<a id="a-Id"></a>则无有根。<a id="a-Ie"></a>又诸根力用谓与尘合。<a id="a-If"></a>故知生。<a id="a-Ig"></a>和合已破。<a id="a-Ih"></a>则无根用。<a id="a-Ii"></a>是故无有一性为根。</p>
  <h2 id="aIj">根无知品第四十八</h2>
  <p id="aIk">问曰。<a id="a-Il"></a>诸根为到尘故知。<a id="a-Im"></a>为不到能知。<a id="a-In"></a>答曰。<a id="a-Io"></a>非根能知。<a id="a-Ip"></a>所以者何。<a id="a-Iq"></a>若根能知尘。<a id="a-Ir"></a>则可一时遍知诸尘。<a id="a-Is"></a>而实不能。<a id="a-It"></a>是故以识能知。<a id="a-Iu"></a>汝心或谓根待识共知。<a id="a-Iv"></a>不离识知者。<a id="a-Iw"></a>是事不然。<a id="a-Ix"></a>无有一法待余法故。<a id="a-Iy"></a>能有所作。<a id="a-Iz"></a>若眼能知。<a id="a-J0"></a>何须待识。<a id="a-J1"></a>又若根能知应当分别。<a id="a-J2"></a>是为根业。<a id="a-J3"></a>是为识业。<a id="a-J4"></a>问曰。<a id="a-J5"></a>照是根业。<a id="a-J6"></a>知是识业。<a id="a-J7"></a>答曰。<a id="a-J8"></a>此非分别。<a id="a-J9"></a>云何名照。<a id="a-JA"></a>汝法中。<a id="a-JB"></a>耳等诸根。<a id="a-JC"></a>非是火性。<a id="a-JD"></a>不应能照。<a id="a-JE"></a>若诸根于识如灯者。<a id="a-JF"></a>今诸根更应有照者。<a id="a-JG"></a>如灯则照复有照。<a id="a-JH"></a>如是无穷。<a id="a-JI"></a>若更无照者。<a id="a-JJ"></a>但根能照。<a id="a-JK"></a>亦应无根。<a id="a-JL"></a>但识能知。<a id="a-JM"></a>是故照非根业。<a id="a-JN"></a>又根非能知。<a id="a-JO"></a>如灯能照而不能知。<a id="a-JP"></a>必能为识作依。<a id="a-JQ"></a>是名根业。<a id="a-JR"></a>是故但识能知。<a id="a-JS"></a>非诸根也。<a id="a-JT"></a>若有识则知。<a id="a-JU"></a>无识则不知。<a id="a-JV"></a>如有火则热。<a id="a-JW"></a>无火则无热。<a id="a-JX"></a>当知从火有热。<a id="a-JY"></a>问曰。<a id="a-JZ"></a>经中说。<a id="a-Ja"></a>以眼见色。<a id="a-Jb"></a>不应取相。<a id="a-Jc"></a>耳等亦尔。<a id="a-Jd"></a>故知眼能取色。<a id="a-Je"></a>又眼等名根。<a id="a-Jf"></a>若不能知。<a id="a-Jg"></a>何以名根。<a id="a-Jh"></a>又经中说。<a id="a-Ji"></a>我诸弟子。<a id="a-Jj"></a>于微细事。<a id="a-Jk"></a>能知如眼所见。<a id="a-Jl"></a>若眼不能见。<a id="a-Jm"></a>佛诸弟子。<a id="a-Jn"></a>则无所见。<a id="a-Jo"></a>是事不可。<a id="a-Jp"></a>是故诸根定能取尘。<a id="a-Jq"></a>又以根取尘。<a id="a-Jr"></a>以识分别。<a id="a-Js"></a>是则根识有异。<a id="a-Jt"></a>答曰。<a id="a-Ju"></a>经中佛自说。<a id="a-Jv"></a>眼是门为见色故。<a id="a-Jw"></a>是故眼非能见。<a id="a-Jx"></a>以眼为门。<a id="a-Jy"></a>识于中见。<a id="a-Jz"></a>故说眼见。<a id="a-K0"></a>问曰。<a id="a-K1"></a>亦说意是门。<a id="a-K2"></a>为知法故。<a id="a-K3"></a>可以意为门。<a id="a-K4"></a>而非知乎。<a id="a-K5"></a>答曰。<a id="a-K6"></a>意亦以次第灭心为门。<a id="a-K7"></a>是故意不能知。<a id="a-K8"></a>意识能知。<a id="a-K9"></a>又经中佛说。<a id="a-KA"></a>眼欲好色。<a id="a-KB"></a>眼是色法。<a id="a-KC"></a>无分别故。<a id="a-KD"></a>实不欲也。<a id="a-KE"></a>是识欲耳。<a id="a-KF"></a>又佛说眼所识是色。<a id="a-KG"></a>识能识色。<a id="a-KH"></a>眼实不识。<a id="a-KI"></a>又世间人。<a id="a-KJ"></a>以世俗故。<a id="a-KK"></a>说眼能见耳能闻。<a id="a-KL"></a>佛亦随说。<a id="a-KM"></a>何者但色可见。<a id="a-KN"></a>余不可见。<a id="a-KO"></a>佛亦说见贪欲等过。<a id="a-KP"></a>又世间言月尽。<a id="a-KQ"></a>佛亦随说。<a id="a-KR"></a>如贫贱人字为富贵。<a id="a-KS"></a>佛亦随名。<a id="a-KT"></a>佛意不欲与世间诤。<a id="a-KU"></a>如摩伽罗母等。<a id="a-KV"></a>是故当知。<a id="a-KW"></a>随世语故。<a id="a-KX"></a>佛说眼见。<a id="a-KY"></a>问曰。<a id="a-KZ"></a>世间何故作如是语。<a id="a-Ka"></a>答曰。<a id="a-Kb"></a>随眼识所因。<a id="a-Kc"></a>于是因中。<a id="a-Kd"></a>说名为见。<a id="a-Ke"></a>如说彼人见此人见。<a id="a-Kf"></a>如说人作罪福等诸佛天神见。<a id="a-Kg"></a>又如说以左眼见右眼见。<a id="a-Kh"></a>又说以日明见月明见。<a id="a-Ki"></a>或虚空见。<a id="a-Kj"></a>或向中见。<a id="a-Kk"></a>若门中见。<a id="a-Kl"></a>如煮物中。<a id="a-Km"></a>言此人煮彼人煮。<a id="a-Kn"></a>或言以草木薪煮。<a id="a-Ko"></a>牛粪煮。<a id="a-Kp"></a>油煮酥煮。<a id="a-Kq"></a>火煮日煮。<a id="a-Kr"></a>实是火煮。<a id="a-Ks"></a>余假得名。<a id="a-Kt"></a>如是但识能见。<a id="a-Ku"></a>眼得其名。<a id="a-Kv"></a>又是语不尽应言以眼门见色。<a id="a-Kw"></a>又眼是人所用具。<a id="a-Kx"></a>人是假名作者。<a id="a-Ky"></a>应有用具。<a id="a-Kz"></a>又因眼识见。<a id="a-L0"></a>名为眼见。<a id="a-L1"></a>如床上人笑名为床笑。<a id="a-L2"></a>又眼系识业故。<a id="a-L3"></a>中说识业。<a id="a-L4"></a>如手足等系在于人。<a id="a-L5"></a>是中人业名为手业。<a id="a-L6"></a>又眼识因眼。<a id="a-L7"></a>因中说果。<a id="a-L8"></a>如言某人烧某聚落。<a id="a-L9"></a>如言食金名食为命。<a id="a-LA"></a>草为牛羊。<a id="a-LB"></a>是皆因中说果。<a id="a-LC"></a>如是从眼生识。<a id="a-LD"></a>能见色故。<a id="a-LE"></a>名为眼见。<a id="a-LF"></a>又识近眼见色。<a id="a-LG"></a>便名眼见。<a id="a-LH"></a>如牧牛近水便言在水。<a id="a-LI"></a>又以眼故。<a id="a-LJ"></a>分别眼识。<a id="a-LK"></a>是故眼中置眼识业。<a id="a-LL"></a>如杖婆罗门。<a id="a-LM"></a>又眼能成眼识。<a id="a-LN"></a>是故于中说眼识业。<a id="a-LO"></a>如财物损减。<a id="a-LP"></a>名人损减。<a id="a-LQ"></a>财物增长。<a id="a-LR"></a>名人增长。<a id="a-LS"></a>又眼识与眼和合。<a id="a-LT"></a>故能见名为眼见。<a id="a-LU"></a>如木与人合而能打名木人打。<a id="a-LV"></a>如墨染合衣故名墨衣。<a id="a-LW"></a>又诸法互说。<a id="a-LX"></a>如慧业于受等中说。<a id="a-LY"></a>又应言以眼识见色。<a id="a-LZ"></a>略中语故。<a id="a-La"></a>但言眼见。<a id="a-Lb"></a>又如药石随一受名。<a id="a-Lc"></a>汝言若不能见何以名根。<a id="a-Ld"></a>今当答。<a id="a-Le"></a>此眼等五法。<a id="a-Lf"></a>胜余色等。<a id="a-Lg"></a>故名为根。<a id="a-Lh"></a>问曰。<a id="a-Li"></a>眼等五法。<a id="a-Lj"></a>与余色等。<a id="a-Lk"></a>此十法俱不知尘。<a id="a-Ll"></a>如离眼等则识不生。<a id="a-Lm"></a>若离色等。<a id="a-Ln"></a>识亦不生。<a id="a-Lo"></a>以何为胜。<a id="a-Lp"></a>答曰。<a id="a-Lq"></a>以诸根故。<a id="a-Lr"></a>识得差别。<a id="a-Ls"></a>名眼识耳识等。<a id="a-Lt"></a>如鼓与桴合而有音。<a id="a-Lu"></a>以鼓胜故。<a id="a-Lv"></a>名曰鼓音。<a id="a-Lw"></a>如地与谷等合而生牙。<a id="a-Lx"></a>以谷胜故。<a id="a-Ly"></a>名为谷牙。<a id="a-Lz"></a>诸识亦尔。<a id="a-M0"></a>随所依处。<a id="a-M1"></a>得差别名。<a id="a-M2"></a>不以缘故。<a id="a-M3"></a>若说色识。<a id="a-M4"></a>则容生疑。<a id="a-M5"></a>为是眼识。<a id="a-M6"></a>为是缘色意识。<a id="a-M7"></a>又根中有识。<a id="a-M8"></a>尘中无识。<a id="a-M9"></a>又于眼等中。<a id="a-MA"></a>生我痴心。<a id="a-MB"></a>又识所依处。<a id="a-MC"></a>是根非尘。<a id="a-MD"></a>又在自身数中名根非尘。<a id="a-ME"></a>又是人所用具名根非尘。<a id="a-MF"></a>又根是众生数非尘。<a id="a-MG"></a>又根不通利则识不明。<a id="a-MH"></a>若根清净。<a id="a-MI"></a>则识明了。<a id="a-MJ"></a>又以诸根上中下故。<a id="a-MK"></a>识随差别。<a id="a-ML"></a>以此等缘故名为胜。<a id="a-MM"></a>又根是不共。<a id="a-MN"></a>一尘可得多人共有。<a id="a-MO"></a>又根与识。<a id="a-MP"></a>一业果报。<a id="a-MQ"></a>尘不如是。<a id="a-MR"></a>又根是因。<a id="a-MS"></a>尘是缘。<a id="a-MT"></a>所以者何。<a id="a-MU"></a>以根异故识有差别。<a id="a-MV"></a>不以尘故。<a id="a-MW"></a>如种是因。<a id="a-MX"></a>地等是缘。<a id="a-MY"></a>随种异故。<a id="a-MZ"></a>互有差别。<a id="a-Ma"></a>因胜缘故。<a id="a-Mb"></a>得名为根。<a id="a-Mc"></a>汝言我弟子于微细事。<a id="a-Md"></a>如眼所见。<a id="a-Me"></a>是随俗语。<a id="a-Mf"></a>世间人眼中说见。<a id="a-Mg"></a>故言如眼所见。<a id="a-Mh"></a>如佛说偈。<a id="a-Mi"></a>明达近智。<a id="a-Mj"></a>如舌知味。<a id="a-Mk"></a>舌虽不知。<a id="a-Ml"></a>不同瓢杓。<a id="a-Mm"></a>意依于舌生舌识故。<a id="a-Mn"></a>言舌知味。<a id="a-Mo"></a>依眼生识名为眼见。<a id="a-Mp"></a>故言佛弟子如眼所见。<a id="a-Mq"></a>汝言以根取尘。<a id="a-Mr"></a>以识分别是事。<a id="a-Ms"></a>已答。<a id="a-Mt"></a>根无知故。<a id="a-Mu"></a>又汝等不说根思惟知我有差别相。<a id="a-Mv"></a>是故诸根不能取尘。<a id="a-Mw"></a>又汝等诸知不待根生。<a id="a-Mx"></a>所以者何。<a id="a-My"></a>大及我等。<a id="a-Mz"></a>先根而生。<a id="a-N0"></a>又汝大等诸谛。<a id="a-N1"></a>无本性故。<a id="a-N2"></a>则应皆无。<a id="a-N3"></a>汝法本性。<a id="a-N4"></a>变为大等。<a id="a-N5"></a>本性法无。<a id="a-N6"></a>是事已说。<a id="a-N7"></a>是则无根。</p>
  <h2 id="aN8">根尘合离品第四十九</h2>
  <p id="aN9">问曰。<a id="a-NA"></a>汝言识能知非根知。<a id="a-NB"></a>是事已成。<a id="a-NC"></a>今为根尘合故识生。<a id="a-ND"></a>为离故生耶。<a id="a-NE"></a>答曰。<a id="a-NF"></a>眼识不待到故知尘。<a id="a-NG"></a>所以者何。<a id="a-NH"></a>月等远物。<a id="a-NI"></a>亦可得见。<a id="a-NJ"></a>月色不应离香而来。<a id="a-NK"></a>又假空与明故得见色。<a id="a-NL"></a>若眼到色。<a id="a-NM"></a>则间无空明。<a id="a-NN"></a>如眼篦触眼则不得见。<a id="a-NO"></a>当知眼识不到而知。<a id="a-NP"></a>耳识二种。<a id="a-NQ"></a>或到故知。<a id="a-NR"></a>或不到而知。<a id="a-NS"></a>耳鸣以到故知。<a id="a-NT"></a>雷声则不到而知。<a id="a-NU"></a>余三识皆到根而知。<a id="a-NV"></a>所以者何。<a id="a-NW"></a>现见此三。<a id="a-NX"></a>根与尘和合故可得知。<a id="a-NY"></a>意根无色故。<a id="a-NZ"></a>无到不到。<a id="a-Na"></a>问曰。<a id="a-Nb"></a>汝言眼色不到而知。<a id="a-Nc"></a>是事不然。<a id="a-Nd"></a>所以者何。<a id="a-Ne"></a>眼中有光。<a id="a-Nf"></a>是光能去见色。<a id="a-Ng"></a>光是火物。<a id="a-Nh"></a>眼从火生。<a id="a-Ni"></a>火有光故。<a id="a-Nj"></a>又若不到能见。<a id="a-Nk"></a>何故不见一切色耶。<a id="a-Nl"></a>以眼光去有所障碍。<a id="a-Nm"></a>不遍到故。<a id="a-Nn"></a>不见一切。<a id="a-No"></a>又经中说。<a id="a-Np"></a>三事和合故名为触。<a id="a-Nq"></a>若不到者。<a id="a-Nr"></a>云何和合。<a id="a-Ns"></a>又五根皆是有对。<a id="a-Nt"></a>以尘中障碍故名有对。<a id="a-Nu"></a>鼻香中。<a id="a-Nv"></a>舌味中。<a id="a-Nw"></a>身触中。<a id="a-Nx"></a>眼色中。<a id="a-Ny"></a>耳声中。<a id="a-Nz"></a>若不到则无障碍。<a id="a-O0"></a>又现在五尘中知生。<a id="a-O1"></a>是故五识到故能知。<a id="a-O2"></a>若不到能知。<a id="a-O3"></a>亦应知过去未来色。<a id="a-O4"></a>而实不知。<a id="a-O5"></a>又众缘合故知生。<a id="a-O6"></a>是故眼光去与尘合。<a id="a-O7"></a>以光到色故名和合。<a id="a-O8"></a>声亦以到耳故闻。<a id="a-O9"></a>所以者何。<a id="a-OA"></a>人在远处小语则不闻。<a id="a-OB"></a>若声如色不到而知。<a id="a-OC"></a>小声亦应可闻。<a id="a-OD"></a>而实不闻。<a id="a-OE"></a>故知以到故闻。<a id="a-OF"></a>又声可远闻。<a id="a-OG"></a>若不到闻。<a id="a-OH"></a>则无远近。<a id="a-OI"></a>又声以壁障。<a id="a-OJ"></a>则不可闻。<a id="a-OK"></a>若不到可闻。<a id="a-OL"></a>虽障亦应闻。<a id="a-OM"></a>又声远闻则不了。<a id="a-ON"></a>近闻则了。<a id="a-OO"></a>若不到而闻。<a id="a-OP"></a>则无差别。<a id="a-OQ"></a>以到耳故。<a id="a-OR"></a>有是差别。<a id="a-OS"></a>故知音声到故可闻。<a id="a-OT"></a>又声顺风则了。<a id="a-OU"></a>逆风不然。<a id="a-OV"></a>故知到故可闻。<a id="a-OW"></a>又声可尽闻。<a id="a-OX"></a>若不到而闻。<a id="a-OY"></a>不应尽闻。<a id="a-OZ"></a>如色不到而见故不尽见。<a id="a-Oa"></a>故知声不同色。<a id="a-Ob"></a>若不到可闻。<a id="a-Oc"></a>则与色同。<a id="a-Od"></a>如色一分见。<a id="a-Oe"></a>余亦待明故见。<a id="a-Of"></a>声亦应尔。<a id="a-Og"></a>而实不然。<a id="a-Oh"></a>是故不到不闻。<a id="a-Oi"></a>汝言耳等根尘不到而知。<a id="a-Oj"></a>是事不然。<a id="a-Ok"></a>声香味触。<a id="a-Ol"></a>应来到根。<a id="a-Om"></a>若令根去。<a id="a-On"></a>是事不然以耳等根无光明故但一。<a id="a-Oo"></a>火大有光。<a id="a-Op"></a>是故不去。<a id="a-Oq"></a>又声若厚浊物及水等障。<a id="a-Or"></a>耳亦得闻。<a id="a-Os"></a>若有光根。<a id="a-Ot"></a>不能如是。<a id="a-Ou"></a>故知耳根无光。<a id="a-Ov"></a>又耳于闇中。<a id="a-Ow"></a>亦能知尘。<a id="a-Ox"></a>若有光根。<a id="a-Oy"></a>闇则不知。<a id="a-Oz"></a>又有光根。<a id="a-P0"></a>待方能知。<a id="a-P1"></a>能见一方。<a id="a-P2"></a>不能一时遍知诸方。<a id="a-P3"></a>如人东向则见东方色。<a id="a-P4"></a>不见余方。<a id="a-P5"></a>又说意能去。<a id="a-P6"></a>是故到尘能知。<a id="a-P7"></a>如经中说是心独行远逝。<a id="a-P8"></a>寝藏无形。<a id="a-P9"></a>又是心散行。<a id="a-PA"></a>如日光照。<a id="a-PB"></a>又是心常动。<a id="a-PC"></a>如鱼失水。<a id="a-PD"></a>又是心本随意行等。<a id="a-PE"></a>是故六尘皆到故知。<a id="a-PF"></a>答曰。<a id="a-PG"></a>汝言光到。<a id="a-PH"></a>是事不然。<a id="a-PI"></a>所以者何。<a id="a-PJ"></a>如人遥见杌树。<a id="a-PK"></a>疑谓是人。<a id="a-PL"></a>若光到者。<a id="a-PM"></a>何故生疑。<a id="a-PN"></a>又太近眼。<a id="a-PO"></a>则不得见。<a id="a-PP"></a>如眼着药篦则不能见。<a id="a-PQ"></a>故光虽去。<a id="a-PR"></a>以太近故。<a id="a-PS"></a>亦不应见。<a id="a-PT"></a>又眼离明。<a id="a-PU"></a>则不能见。<a id="a-PV"></a>太近则明坏。<a id="a-PW"></a>又若光到彼。<a id="a-PX"></a>何故见粗不能细辩。<a id="a-PY"></a>又见色中有方差别。<a id="a-PZ"></a>谓东西方色。<a id="a-Pa"></a>亦有远近差别。<a id="a-Pb"></a>若眼到故知。<a id="a-Pc"></a>则无差别。<a id="a-Pd"></a>所以者何。<a id="a-Pe"></a>香味触中。<a id="a-Pf"></a>无是差别。<a id="a-Pg"></a>是故眼光不到而知。<a id="a-Ph"></a>又眼光若先见已。<a id="a-Pi"></a>复何用去。<a id="a-Pj"></a>若先不见。<a id="a-Pk"></a>去何所趣。<a id="a-Pl"></a>又近色远色。<a id="a-Pm"></a>一时俱见去。<a id="a-Pn"></a>法不尔。<a id="a-Po"></a>是故眼光不去。<a id="a-Pp"></a>又若眼光去。<a id="a-Pq"></a>中道应见诸色。<a id="a-Pr"></a>而实不见。<a id="a-Ps"></a>故知不去。<a id="a-Pt"></a>又光去者。<a id="a-Pu"></a>光则离身。<a id="a-Pv"></a>不名为根。<a id="a-Pw"></a>如指断离身则无身觉。<a id="a-Px"></a>又不见有眼。<a id="a-Py"></a>能舍自依。<a id="a-Pz"></a>以无比类。<a id="a-Q0"></a>则为非因。<a id="a-Q1"></a>又此眼光无能见者。<a id="a-Q2"></a>则为是无。<a id="a-Q3"></a>问曰。<a id="a-Q4"></a>有此眼光。<a id="a-Q5"></a>以日光明映故不见。<a id="a-Q6"></a>如日光中众星不现。<a id="a-Q7"></a>答曰。<a id="a-Q8"></a>若尔夜则应见。<a id="a-Q9"></a>问曰。<a id="a-QA"></a>色法要假外明。<a id="a-QB"></a>乃可得见。<a id="a-QC"></a>夜无外明。<a id="a-QD"></a>所以不见。<a id="a-QE"></a>答曰。<a id="a-QF"></a>若此光昼夜俱不可得。<a id="a-QG"></a>是则竟无可见。<a id="a-QH"></a>问曰。<a id="a-QI"></a>猫狸鼠等。<a id="a-QJ"></a>诸夜行虫。<a id="a-QK"></a>眼光可见。<a id="a-QL"></a>答曰。<a id="a-QM"></a>是可见色住猫等眼中。<a id="a-QN"></a>如萤火虫明色在身。<a id="a-QO"></a>非是光也。<a id="a-QP"></a>又如夜行虫闇中能见。<a id="a-QQ"></a>人不能见。<a id="a-QR"></a>然则但彼有光。<a id="a-QS"></a>余物则无。<a id="a-QT"></a>法自应尔。<a id="a-QU"></a>又汝言若不到能见。<a id="a-QV"></a>应见一切色者。<a id="a-QW"></a>若色在知境。<a id="a-QX"></a>是则可见。<a id="a-QY"></a>如经中说若眼不坏。<a id="a-QZ"></a>色在知境。<a id="a-Qa"></a>如是则见。<a id="a-Qb"></a>问曰。<a id="a-Qc"></a>云何名在知境。<a id="a-Qd"></a>答曰。<a id="a-Qe"></a>随色与眼合时。<a id="a-Qf"></a>名在知境。<a id="a-Qg"></a>问曰。<a id="a-Qh"></a>若眼不到。<a id="a-Qi"></a>有何合时。<a id="a-Qj"></a>答曰。<a id="a-Qk"></a>是事亦同如汝眼去到色。<a id="a-Ql"></a>或有能见。<a id="a-Qm"></a>或不能见。<a id="a-Qn"></a>如眼到日能见日轮。<a id="a-Qo"></a>而不见日业。<a id="a-Qp"></a>我亦如是。<a id="a-Qq"></a>眼虽不去。<a id="a-Qr"></a>若色在知境。<a id="a-Qs"></a>是则能见。<a id="a-Qt"></a>若不在知境。<a id="a-Qu"></a>则不能见。<a id="a-Qv"></a>问曰。<a id="a-Qw"></a>眼光远去。<a id="a-Qx"></a>以势极故。<a id="a-Qy"></a>不见日业。<a id="a-Qz"></a>答曰。<a id="a-R0"></a>若以势极故。<a id="a-R1"></a>不见细业者。<a id="a-R2"></a>日轮量粗。<a id="a-R3"></a>何故不见。<a id="a-R4"></a>是事不然。<a id="a-R5"></a>又若光到彼能见者。<a id="a-R6"></a>何故见远日轮。<a id="a-R7"></a>而不见巴连弗等近国邑耶。<a id="a-R8"></a>若汝意谓巴连弗等。<a id="a-R9"></a>不在知境。<a id="a-RA"></a>故不见者。<a id="a-RB"></a>我眼不到。<a id="a-RC"></a>亦以色不在知境。<a id="a-RD"></a>故不能见。<a id="a-RE"></a>问曰。<a id="a-RF"></a>已知诸色在知境故可见。<a id="a-RG"></a>今云何可见。<a id="a-RH"></a>云何不可见。<a id="a-RI"></a>答曰。<a id="a-RJ"></a>世障故不见。<a id="a-RK"></a>如过去未来色。<a id="a-RL"></a>映胜故不见。<a id="a-RM"></a>如日光明蔽诸星宿及珠火明等。<a id="a-RN"></a>不显故不见。<a id="a-RO"></a>如夜中火可见。<a id="a-RP"></a>余不可见。<a id="a-RQ"></a>地胜故不见。<a id="a-RR"></a>如以初禅眼不见二禅色。<a id="a-RS"></a>闇障故不见。<a id="a-RT"></a>如闇中瓶。<a id="a-RU"></a>神力故不见。<a id="a-RV"></a>如鬼等身。<a id="a-RW"></a>厚浊障故不见。<a id="a-RX"></a>如山外色。<a id="a-RY"></a>远故不见。<a id="a-RZ"></a>如余世界。<a id="a-Ra"></a>太近故不见。<a id="a-Rb"></a>如自眼睫。<a id="a-Rc"></a>次未至故不见。<a id="a-Rd"></a>如光中尘可见。<a id="a-Re"></a>光外则不见。<a id="a-Rf"></a>细故不见。<a id="a-Rg"></a>如树杌似人不可分别。<a id="a-Rh"></a>多相似故不见。<a id="a-Ri"></a>如一粒米投大聚中。<a id="a-Rj"></a>又如一乌入乌群中。<a id="a-Rk"></a>与上相违。<a id="a-Rl"></a>名在知境。<a id="a-Rm"></a>问曰。<a id="a-Rn"></a>云何名眼坏。<a id="a-Ro"></a>答曰。<a id="a-Rp"></a>风热冷等。<a id="a-Rq"></a>众病所坏。<a id="a-Rr"></a>若风坏眼。<a id="a-Rs"></a>则见青黑转旋等色。<a id="a-Rt"></a>若热坏眼。<a id="a-Ru"></a>则见黄赤火焰等色。<a id="a-Rv"></a>若冷坏眼。<a id="a-Rw"></a>则多见白池水等色。<a id="a-Rx"></a>若劳坏眼。<a id="a-Ry"></a>则见树木动摇等色。<a id="a-Rz"></a>疲倦坏眼。<a id="a-S0"></a>则见色不了。<a id="a-S1"></a>偏按一眼。<a id="a-S2"></a>则见二月。<a id="a-S3"></a>鬼等所著。<a id="a-S4"></a>则见怪异。<a id="a-S5"></a>罪业力故。<a id="a-S6"></a>则见恶色。<a id="a-S7"></a>福业力故。<a id="a-S8"></a>见净妙色。<a id="a-S9"></a>热气坏眼。<a id="a-SA"></a>则见焰等色。<a id="a-SB"></a>又众生得眼不成就故。<a id="a-SC"></a>见不具足。<a id="a-SD"></a>又眼生肤翳。<a id="a-SE"></a>蔽故不见。<a id="a-SF"></a>若眼根坏故不见。<a id="a-SG"></a>是名眼坏。<a id="a-SH"></a>与上相违。<a id="a-SI"></a>名为不坏。<a id="a-SJ"></a>耳等诸根。<a id="a-SK"></a>亦应随义分别。<a id="a-SL"></a>问曰。<a id="a-SM"></a>已知五尘在知境故可知。<a id="a-SN"></a>法尘云何名不在知境。<a id="a-SO"></a>答曰。<a id="a-SP"></a>上地故不知。<a id="a-SQ"></a>如初禅心不知二禅已上法。<a id="a-SR"></a>根胜故不知。<a id="a-SS"></a>如钝根心不知利根心中法。<a id="a-ST"></a>人胜故不知。<a id="a-SU"></a>如须陀洹不知斯陀含心中法。<a id="a-SV"></a>力差别故不知。<a id="a-SW"></a>如有意识于此法无力。<a id="a-SX"></a>以是意识不知此法。<a id="a-SY"></a>如摄心意识所知法。<a id="a-SZ"></a>乱心意识所不能知。<a id="a-Sa"></a>如辟支佛意力所知法。<a id="a-Sb"></a>声闻意力所不能知。<a id="a-Sc"></a>佛意力所知法。<a id="a-Sd"></a>声闻辟支佛意力所不能知。<a id="a-Se"></a>如上品法下品意识所不能知。<a id="a-Sf"></a>又细微法尘不可得知。<a id="a-Sg"></a>如阿毗昙中说。<a id="a-Sh"></a>何等心可念。<a id="a-Si"></a>谓了了者。<a id="a-Sj"></a>先所经用者可念。<a id="a-Sk"></a>非不经用者。<a id="a-Sl"></a>如生死人。<a id="a-Sm"></a>先所用法能念。<a id="a-Sn"></a>未用则不念。<a id="a-So"></a>圣人若经用。<a id="a-Sp"></a>若不经用。<a id="a-Sq"></a>圣智力故。<a id="a-Sr"></a>皆悉能知。<a id="a-Ss"></a>又胜尘故知。<a id="a-St"></a>如用色界心知欲界法。<a id="a-Su"></a>又倒障故不知。<a id="a-Sv"></a>如身见心缘五阴不见无我。<a id="a-Sw"></a>无常苦亦如是。<a id="a-Sx"></a>又力障故不知。<a id="a-Sy"></a>如钝根人利根障故。<a id="a-Sz"></a>令心不知。<a id="a-T0"></a>与上相违。<a id="a-T1"></a>名在知境。<a id="a-T2"></a>问曰。<a id="a-T3"></a>云何名意坏。<a id="a-T4"></a>答曰。<a id="a-T5"></a>狂颠鬼着憍逸失心。<a id="a-T6"></a>或酒醉。<a id="a-T7"></a>或药迷闷乱心。<a id="a-T8"></a>或有贪恚等烦恼炽盛。<a id="a-T9"></a>放逸坏心。<a id="a-TA"></a>如述婆伽捕鱼师等。<a id="a-TB"></a>或那若婆病。<a id="a-TC"></a>能破坏心。<a id="a-TD"></a>又老病死。<a id="a-TE"></a>亦能坏心。<a id="a-TF"></a>若心在善法。<a id="a-TG"></a>若不隐没无记法中。<a id="a-TH"></a>是名不坏。<a id="a-TI"></a>如是等因缘故。<a id="a-TJ"></a>虽有诸尘。<a id="a-TK"></a>而不能知。<a id="a-TL"></a>是故汝言若不到能见。<a id="a-TM"></a>何故不见一切色者。<a id="a-TN"></a>是事不然。<a id="a-TO"></a>又汝言三事和合故名触者。<a id="a-TP"></a>随根知尘时。<a id="a-TQ"></a>则名为触。<a id="a-TR"></a>不必相到。<a id="a-TS"></a>所以者何。<a id="a-TT"></a>意根亦说三事和合。<a id="a-TU"></a>是中不以相到故名为触。<a id="a-TV"></a>又汝言以相到故名有对者。<a id="a-TW"></a>是事不然。<a id="a-TX"></a>以说非对相故。<a id="a-TY"></a>又汝言现在知生者。<a id="a-TZ"></a>第六识亦有但知现在。<a id="a-Ta"></a>如他心智。<a id="a-Tb"></a>又汝言众缘合故知生者。<a id="a-Tc"></a>第六意根中已答。<a id="a-Td"></a>谓随所知时。<a id="a-Te"></a>名为和合。<a id="a-Tf"></a>又因意缘法。<a id="a-Tg"></a>意识生。<a id="a-Th"></a>此言则空。<a id="a-Ti"></a>以不到故。<a id="a-Tj"></a>又以决定故。<a id="a-Tk"></a>名和合。<a id="a-Tl"></a>眼识但依眼不依余。<a id="a-Tm"></a>亦不无依。<a id="a-Tn"></a>但缘色不缘余。<a id="a-To"></a>亦非无缘。<a id="a-Tp"></a>乃至意识亦如是。</p>
 </body>
</html>