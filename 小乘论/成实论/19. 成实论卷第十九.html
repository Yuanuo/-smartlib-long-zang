<!doctype html>
<html id="z3IBW2f19u" data-ver="1247">
 <head>
  <meta charset="utf-8">
  <meta author="诃梨跋摩">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">成实论卷第十九</h1>
  <h2 id="a2">中智相品第一百八十九</h2>
  <p id="a3">真慧名智。<a id="a-4"></a>真者谓空无我。<a id="a-5"></a>是中智慧名为真智。<a id="a-6"></a>假名中慧名想非智。<a id="a-7"></a>所以者何。<a id="a-8"></a>经中说。<a id="a-9"></a>如刀能割。<a id="a-A"></a>圣弟子以智慧刀能断结缚使缠一切烦恼。<a id="a-B"></a>不说余法。<a id="a-C"></a>不以不实能断烦恼。<a id="a-D"></a>故知智慧为实。<a id="a-E"></a>问曰。<a id="a-F"></a>汝但说慧能断烦恼。<a id="a-G"></a>是事不然。<a id="a-H"></a>所以者何。<a id="a-I"></a>以想亦能断诸烦恼。<a id="a-J"></a>如经中说。<a id="a-K"></a>善修无常想。<a id="a-L"></a>故能破一切欲染色染及无色染一切戏调憍慢无明。<a id="a-M"></a>答曰不然。<a id="a-N"></a>慧断烦恼以想名说。<a id="a-O"></a>佛二种语。<a id="a-P"></a>一实语。<a id="a-Q"></a>二名字语。<a id="a-R"></a>如经中说慈断嗔恚。<a id="a-S"></a>而是慈法实不断结。<a id="a-T"></a>但智能断如说智刀断诸烦恼。<a id="a-U"></a>故知慈能断结。<a id="a-V"></a>是名字语。<a id="a-W"></a>又慧义经中说。<a id="a-X"></a>解知故名慧。<a id="a-Y"></a>解知何事。<a id="a-Z"></a>谓色无常如实知无常。<a id="a-a"></a>受想行识无常如实知无常。<a id="a-b"></a>是名智慧。<a id="a-c"></a>又说。<a id="a-d"></a>圣弟子定摄心者如实知见。<a id="a-e"></a>是故知第一义缘名为智慧。<a id="a-f"></a>又智慧喻中说智刀慧箭等。<a id="a-g"></a>是喻皆示断除烦恼。<a id="a-h"></a>但真智慧能断烦恼。<a id="a-i"></a>故知智慧为实。<a id="a-j"></a>又偈中说。<a id="a-k"></a>行者见世间一切诸天人退失真智故贪着于名色。<a id="a-l"></a>世间多见虚妄常乐净等。<a id="a-m"></a>名失真智。<a id="a-n"></a>若见真实空无我等名得真智。<a id="a-o"></a>故知智慧为实。<a id="a-p"></a>又经中佛说。<a id="a-q"></a>若人失财名失少利。<a id="a-r"></a>若失智慧名失大利。<a id="a-s"></a>又说。<a id="a-t"></a>于诸利中财是少利。<a id="a-u"></a>慧为最利。<a id="a-v"></a>又说。<a id="a-w"></a>于诸明中日月明小慧明第一。<a id="a-x"></a>若慧非实。<a id="a-y"></a>佛以何故作如是说。<a id="a-z"></a>又经中说。<a id="a-10"></a>慧根是圣谛摄。<a id="a-11"></a>又说。<a id="a-12"></a>苦集智等当知真实。<a id="a-13"></a>缘第一谛是名智慧。<a id="a-14"></a>又说。<a id="a-15"></a>于诸法中智慧为上。<a id="a-16"></a>又说。<a id="a-17"></a>无上正遍知亦说慧眼。<a id="a-18"></a>故知其实。<a id="a-19"></a>又佛十力皆是智性。<a id="a-1A"></a>故知智慧为实。<a id="a-1B"></a>缘第一义。<a id="a-1C"></a>问曰。<a id="a-1D"></a>若尔则无世间智慧。<a id="a-1E"></a>答曰。<a id="a-1F"></a>实无世间智慧。<a id="a-1G"></a>何以知之。<a id="a-1H"></a>世间心缘假名。<a id="a-1I"></a>出世间心缘空无我。<a id="a-1J"></a>所以者何。<a id="a-1K"></a>世间即是假名。<a id="a-1L"></a>出于假名名出世间。<a id="a-1M"></a>问曰。<a id="a-1N"></a>汝说不然。<a id="a-1O"></a>所以者何。<a id="a-1P"></a>经中说。<a id="a-1Q"></a>识何所识。<a id="a-1R"></a>谓识色声香味触法。<a id="a-1S"></a>如是阴界入等皆以识识。<a id="a-1T"></a>今是识皆应名出世间。<a id="a-1U"></a>是故汝言世间心但缘假名不能缘实。<a id="a-1V"></a>是事不然。<a id="a-1W"></a>又意识亦能实缘。<a id="a-1X"></a>以能缘受想行等故。<a id="a-1Y"></a>又佛说二种正见。<a id="a-1Z"></a>世间出世间。<a id="a-1a"></a>见有福罪等名为世间。<a id="a-1b"></a>若圣弟子缘苦习灭道。<a id="a-1c"></a>无漏念相应慧名出世间。<a id="a-1d"></a>又偈中说。<a id="a-1e"></a>得世上正见。<a id="a-1f"></a>虽往来生死乃至百千世。<a id="a-1g"></a>常不堕恶道。<a id="a-1h"></a>又经中说。<a id="a-1i"></a>邪行者得生善处。<a id="a-1j"></a>是人罪业未成。<a id="a-1k"></a>善缘先熟。<a id="a-1l"></a>或临死时正见相应。<a id="a-1m"></a>善心现前。<a id="a-1n"></a>故生善处。<a id="a-1o"></a>又十善道中亦说正见。<a id="a-1p"></a>汝云何言无世间智。<a id="a-1q"></a>又佛自说有三种慧。<a id="a-1r"></a>闻慧思慧修慧。<a id="a-1s"></a>闻慧思慧皆是世间。<a id="a-1t"></a>修慧二种。<a id="a-1u"></a>又佛生念。<a id="a-1v"></a>罗睺罗比丘未能成就得解脱慧。<a id="a-1w"></a>又说。<a id="a-1x"></a>五法能令未熟解脱心熟。<a id="a-1y"></a>此皆是世间智慧。<a id="a-1z"></a>又经中说。<a id="a-20"></a>有人能出而不能观。<a id="a-21"></a>有人能观而不能渡。<a id="a-22"></a>得世间智故名能出。<a id="a-23"></a>未见四谛故不能观。<a id="a-24"></a>若见四谛而未得漏尽。<a id="a-25"></a>故名不渡。<a id="a-26"></a>又佛自说。<a id="a-27"></a>法智比智他心智世智。<a id="a-28"></a>又说。<a id="a-29"></a>宿命智生死智皆是有漏。<a id="a-2A"></a>又说。<a id="a-2B"></a>法住智泥洹智。<a id="a-2C"></a>如是等经中说。<a id="a-2D"></a>故当知有有漏智。<a id="a-2E"></a>答曰。<a id="a-2F"></a>若有有漏智慧。<a id="a-2G"></a>今应当说有漏无漏智差别相。<a id="a-2H"></a>问曰。<a id="a-2I"></a>若法堕有是名有漏。<a id="a-2J"></a>异则无漏。<a id="a-2K"></a>答曰。<a id="a-2L"></a>何法名堕有。<a id="a-2M"></a>何法名不堕有。<a id="a-2N"></a>是事应答。<a id="a-2O"></a>若不能答则非有漏无漏相。<a id="a-2P"></a>汝言有世间心缘非假名。<a id="a-2Q"></a>谓识诸尘等。<a id="a-2R"></a>是事不然。<a id="a-2S"></a>所以者何。<a id="a-2T"></a>佛说凡夫常随假名是义。<a id="a-2U"></a>以一切凡夫心不破假名。<a id="a-2V"></a>故常随我相终不得离。<a id="a-2W"></a>虽见色亦不离瓶等相。<a id="a-2X"></a>故凡夫心不缘实义。<a id="a-2Y"></a>虽缘受想等法。<a id="a-2Z"></a>亦见是我我所。<a id="a-2a"></a>故知一切世间心皆缘假名。<a id="a-2b"></a>汝言有诸世间智慧。<a id="a-2c"></a>谓二种正见等。<a id="a-2d"></a>今当答心有二种。<a id="a-2e"></a>痴心智心。<a id="a-2f"></a>缘假名法是名痴心。<a id="a-2g"></a>若但缘法。<a id="a-2h"></a>谓空无我是名智心。<a id="a-2i"></a>如解无明经中说。<a id="a-2j"></a>无明者不知先。<a id="a-2k"></a>不知后。<a id="a-2l"></a>不知先后。<a id="a-2m"></a>不知业。<a id="a-2n"></a>不知报。<a id="a-2o"></a>不知先后业报。<a id="a-2p"></a>如是等处处如实不知不见不解。<a id="a-2q"></a>痴妄黑闇故名为无明。<a id="a-2r"></a>如实不知者。<a id="a-2s"></a>谓不知空无我。<a id="a-2t"></a>是凡夫心常在假名缘假名故名为无明。<a id="a-2u"></a>缘空名智。<a id="a-2v"></a>今若一切世间心皆缘假名。<a id="a-2w"></a>缘假名心名为无明。<a id="a-2x"></a>何得言有世间智慧。<a id="a-2y"></a>问曰。<a id="a-2z"></a>如汝说智慧相。<a id="a-30"></a>缘假名名无明者。<a id="a-31"></a>今阿罗汉应有无明。<a id="a-32"></a>亦有缘瓶等心故。<a id="a-33"></a>答曰。<a id="a-34"></a>阿罗汉无缘瓶等心。<a id="a-35"></a>所以者何。<a id="a-36"></a>初得道时已坏一切假名相。<a id="a-37"></a>故但为事用故说瓶等。<a id="a-38"></a>不着见慢。<a id="a-39"></a>有三种语。<a id="a-3A"></a>一从见生。<a id="a-3B"></a>二从慢生。<a id="a-3C"></a>三从事用生。<a id="a-3D"></a>凡夫若说瓶若说人。<a id="a-3E"></a>是语皆从见生。<a id="a-3F"></a>学人虽无我见。<a id="a-3G"></a>以失正念故。<a id="a-3H"></a>于五阴中以我慢相说是人是瓶。<a id="a-3I"></a>如差摩伽经中说。<a id="a-3J"></a>事用生者。<a id="a-3K"></a>谓阿罗汉如大迦葉见僧伽梨言。<a id="a-3L"></a>是我物。<a id="a-3M"></a>天神生疑。<a id="a-3N"></a>佛释之言。<a id="a-3O"></a>此人永拔慢根烧尽因缘。<a id="a-3P"></a>云何有慢。<a id="a-3Q"></a>但以世间名字故说。<a id="a-3R"></a>故知阿罗汉无瓶等心。<a id="a-3S"></a>问曰。<a id="a-3T"></a>若无世间智慧说二种正见等。<a id="a-3U"></a>经当云何通。<a id="a-3V"></a>答曰。<a id="a-3W"></a>此皆是想以智名说。<a id="a-3X"></a>佛能通达诸法实相。<a id="a-3Y"></a>随可度众生立种种名。<a id="a-3Z"></a>如智慧以受等名说。<a id="a-3a"></a>所谓受者于诸法得解脱。<a id="a-3b"></a>亦说善修无常等想能破一切烦恼。<a id="a-3c"></a>亦说第四不黑不白业能尽诸业。<a id="a-3d"></a>所谓学思。<a id="a-3e"></a>又说。<a id="a-3f"></a>以意断诸贪着。<a id="a-3g"></a>又说。<a id="a-3h"></a>信能度河一心度海。<a id="a-3i"></a>精进除苦慧能清净。<a id="a-3j"></a>又说。<a id="a-3k"></a>眼欲见色眼实无欲。<a id="a-3l"></a>但心欲见以眼名说。<a id="a-3m"></a>问曰。<a id="a-3n"></a>若世间智实是想者。<a id="a-3o"></a>何故名智。<a id="a-3p"></a>若无因缘说名为智。<a id="a-3q"></a>则一切想皆应名智。<a id="a-3r"></a>亦可说有二种想。<a id="a-3s"></a>一缘世谛。<a id="a-3t"></a>二缘第一义谛。<a id="a-3u"></a>答曰。<a id="a-3v"></a>不然。<a id="a-3w"></a>想有种种差别。<a id="a-3x"></a>有想极痴乃至不识世间善恶。<a id="a-3y"></a>有想次痴能别善恶。<a id="a-3z"></a>有想小痴能缘骨相等。<a id="a-40"></a>不离假名则不能坏诸阴相。<a id="a-41"></a>此想能顺坏阴相智。<a id="a-42"></a>故佛说智。<a id="a-43"></a>又此想能与实智作因。<a id="a-44"></a>故名为智。<a id="a-45"></a>世间有因中说果。<a id="a-46"></a>如说食金施人五事女为戒垢。<a id="a-47"></a>好岸渠乐法伏人乐。<a id="a-48"></a>又七漏经中说。<a id="a-49"></a>用断等漏因名漏。<a id="a-4A"></a>又说。<a id="a-4B"></a>以食为命。<a id="a-4C"></a>草为牛羊。<a id="a-4D"></a>亦说衣食等物皆是外命。<a id="a-4E"></a>若夺人财即是夺命。<a id="a-4F"></a>此皆说因为果。<a id="a-4G"></a>如是智因说智故无咎也。<a id="a-4H"></a>问曰。<a id="a-4I"></a>诸念处及暖等中。<a id="a-4J"></a>心能缘实法是无漏耶。<a id="a-4K"></a>答曰。<a id="a-4L"></a>无漏心能破假名。<a id="a-4M"></a>是故随心能破假名。<a id="a-4N"></a>从此以来名为无漏。<a id="a-4O"></a>问曰。<a id="a-4P"></a>齐何处心能破假名。<a id="a-4Q"></a>答曰。<a id="a-4R"></a>随能具足见五阴生灭相。<a id="a-4S"></a>尔时得无常想。<a id="a-4T"></a>无常想能令行者具无我想。<a id="a-4U"></a>如说圣弟子以无常想修心。<a id="a-4V"></a>则能住无我想。<a id="a-4W"></a>以无我想修心能速得解脱贪恚痴等。<a id="a-4X"></a>所以者何。<a id="a-4Y"></a>若无我想修心则能住苦想。<a id="a-4Z"></a>以我想故虽苦不觉。<a id="a-4a"></a>是故若法无常无我亦苦。<a id="a-4b"></a>智者则能深生恶厌。<a id="a-4c"></a>故无我想能具苦想。<a id="a-4d"></a>问曰。<a id="a-4e"></a>汝何故坏次第说。<a id="a-4f"></a>经中说。<a id="a-4g"></a>若无常即是苦。<a id="a-4h"></a>苦即是无我。<a id="a-4i"></a>故无常想能具苦想。<a id="a-4j"></a>苦想能具无我想。<a id="a-4k"></a>答曰。<a id="a-4l"></a>经中说。<a id="a-4m"></a>无常想修。<a id="a-4n"></a>圣弟子心能住无我想。<a id="a-4o"></a>故无常想能具足无我想。<a id="a-4p"></a>又如是说亦有道理。<a id="a-4q"></a>所以者何。<a id="a-4r"></a>说我者为成后世故说我是常。<a id="a-4s"></a>是故若见五阴无常。<a id="a-4t"></a>即知无我。<a id="a-4u"></a>如经中说。<a id="a-4v"></a>若人说眼是我则无道理。<a id="a-4w"></a>所以者何。<a id="a-4x"></a>眼有生灭。<a id="a-4y"></a>若眼是我我即生灭有如是过。<a id="a-4z"></a>问曰。<a id="a-50"></a>此二经当云何通。<a id="a-51"></a>答曰。<a id="a-52"></a>苦想二种。<a id="a-53"></a>一从无常想生名坏苦想。<a id="a-54"></a>一从无我想生名行苦想。<a id="a-55"></a>是故二经亦不相违。<a id="a-56"></a>问曰。<a id="a-57"></a>若尔者念处暖等法中有无常想。<a id="a-58"></a>此法皆应是无漏答曰。<a id="a-59"></a>念处等中若是无漏有何咎耶。<a id="a-5A"></a>问曰。<a id="a-5B"></a>凡夫心不应是无漏。<a id="a-5C"></a>亦凡夫心有妄念等。<a id="a-5D"></a>云何当是无漏。<a id="a-5E"></a>答曰。<a id="a-5F"></a>此人非直是凡夫。<a id="a-5G"></a>是人名行须陀洹果。<a id="a-5H"></a>问曰。<a id="a-5I"></a>行须陀洹果在见谛道中。<a id="a-5J"></a>念处等法不名见谛。<a id="a-5K"></a>答曰。<a id="a-5L"></a>行须陀洹果有近有远。<a id="a-5M"></a>住念处等中名远行者。<a id="a-5N"></a>见谛名近。<a id="a-5O"></a>何以知之。<a id="a-5P"></a>佛于斧柯喻经中说。<a id="a-5Q"></a>若知若见故得漏尽。<a id="a-5R"></a>知见何法。<a id="a-5S"></a>谓此色等此色等生。<a id="a-5T"></a>此色等灭。<a id="a-5U"></a>若不修道则不得漏尽。<a id="a-5V"></a>修之则得。<a id="a-5W"></a>如抱卵喻。<a id="a-5X"></a>又行者常修道品烦恼微尘。<a id="a-5Y"></a>虽不数觉尽已乃知如斧柯喻。<a id="a-5Z"></a>又行者常修三十七品。<a id="a-5a"></a>欲缚结缠易可散坏。<a id="a-5b"></a>如海舡喻。<a id="a-5c"></a>故知从念处来修习道品。<a id="a-5d"></a>皆名初果者。<a id="a-5e"></a>又若一念若十五念中。<a id="a-5f"></a>不得修习。<a id="a-5g"></a>当知此是远行须陀洹者。<a id="a-5h"></a>问曰。<a id="a-5i"></a>初说知此色等此色等生此色等灭。<a id="a-5j"></a>是初果道。<a id="a-5k"></a>后三喻是三果道。<a id="a-5l"></a>是故不名行初果者。<a id="a-5m"></a>答曰。<a id="a-5n"></a>若卵不抱则坏。<a id="a-5o"></a>抱则成就。<a id="a-5p"></a>如是从念处来初发修习。<a id="a-5q"></a>若不能成不名为行。<a id="a-5r"></a>能成则是学人名不烂坏能堪受者。<a id="a-5s"></a>是故若于念处等中烂坏。<a id="a-5t"></a>则名凡夫。<a id="a-5u"></a>若修习成则名行初果者。<a id="a-5v"></a>犹在[穀-禾+卵]中。<a id="a-5w"></a>若得出[穀-禾+卵]名须陀洹。<a id="a-5x"></a>故知在念处等中名远行者。<a id="a-5y"></a>又郁伽长者供养众僧。<a id="a-5z"></a>天神示言。<a id="a-60"></a>此是阿罗汉。<a id="a-61"></a>乃至此是行初果者。<a id="a-62"></a>若在见谛道。<a id="a-63"></a>云何可示。<a id="a-64"></a>当知是远行者。<a id="a-65"></a>又经中佛说。<a id="a-66"></a>若无信等五根。<a id="a-67"></a>是人名住外凡夫中。<a id="a-68"></a>是义说有内外凡夫。<a id="a-69"></a>若不得达分善根。<a id="a-6A"></a>名外凡夫。<a id="a-6B"></a>得名为内。<a id="a-6C"></a>是内凡夫亦名圣人。<a id="a-6D"></a>亦名凡夫。<a id="a-6E"></a>因外凡夫故名圣人。<a id="a-6F"></a>因见谛道故名凡夫。<a id="a-6G"></a>如阿难语车匿言。<a id="a-6H"></a>凡夫不能念色空无我受想行识空无我。<a id="a-6I"></a>一切诸行无常。<a id="a-6J"></a>一切法无我寂灭泥洹。<a id="a-6K"></a>尔时车匿来入法位。<a id="a-6L"></a>亦说凡夫不能念此。<a id="a-6M"></a>问曰。<a id="a-6N"></a>若近若远俱名行者。<a id="a-6O"></a>有何差别。<a id="a-6P"></a>答曰。<a id="a-6Q"></a>若见灭谛名真行者。<a id="a-6R"></a>若在远分善根。<a id="a-6S"></a>见五阴无常苦空无我。<a id="a-6T"></a>而未见灭。<a id="a-6U"></a>是名名字行者。<a id="a-6V"></a>所以者何。<a id="a-6W"></a>如经中说。<a id="a-6X"></a>比丘问佛。<a id="a-6Y"></a>何名见法。<a id="a-6Z"></a>佛言。<a id="a-6a"></a>因眼缘色生眼识。<a id="a-6b"></a>即共生受想思等。<a id="a-6c"></a>是一切法皆无常败坏不可保信。<a id="a-6d"></a>若法无常即是苦。<a id="a-6e"></a>是苦生亦苦住亦苦数数起相亦苦。<a id="a-6f"></a>乃至意法亦如是。<a id="a-6g"></a>若此苦灭余苦不生。<a id="a-6h"></a>更无相续。<a id="a-6i"></a>行者心念。<a id="a-6j"></a>是处寂灭微妙。<a id="a-6k"></a>谓舍一切虚妄贪爱尽灭。<a id="a-6l"></a>离寂泥洹。<a id="a-6m"></a>若于此法中心入信解。<a id="a-6n"></a>不动不转不忧不怖。<a id="a-6o"></a>从此已来名为见法。<a id="a-6p"></a>故知行者。<a id="a-6q"></a>若以无常等行观见五阴。<a id="a-6r"></a>名远行者。<a id="a-6s"></a>若见灭谛名近行者。<a id="a-6t"></a>如车匿答诸上座。<a id="a-6u"></a>我亦能念色等无常。<a id="a-6v"></a>而于一切行灭爱尽。<a id="a-6w"></a>泥洹心不能入通达信解。<a id="a-6x"></a>若如是知不名见法。<a id="a-6y"></a>又说。<a id="a-6z"></a>行者若于此法以软慧信忍名信行者。<a id="a-70"></a>过凡夫地入正法位。<a id="a-71"></a>不得初果终不中夭。<a id="a-72"></a>若以利慧信忍是名法行。<a id="a-73"></a>见此法已能断三结。<a id="a-74"></a>名须陀洹。<a id="a-75"></a>明了无余名阿罗汉。<a id="a-76"></a>故知见灭名近行者。<a id="a-77"></a>问曰。<a id="a-78"></a>行者何故不尽见灭。<a id="a-79"></a>答曰。<a id="a-7A"></a>经中说。<a id="a-7B"></a>诸法无性。<a id="a-7C"></a>从众缘生是法甚深。<a id="a-7D"></a>一切爱尽寂灭泥洹。<a id="a-7E"></a>是处难见。<a id="a-7F"></a>佛观十二因缘灭。<a id="a-7G"></a>故成无上道。<a id="a-7H"></a>又法印中说。<a id="a-7I"></a>行者若观五阴无常败坏虚妄不坚固。<a id="a-7J"></a>亦名为空。<a id="a-7K"></a>而名知见未净。<a id="a-7L"></a>此经后说。<a id="a-7M"></a>行者作如是念。<a id="a-7N"></a>我所见所闻所嗅所尝所触所念。<a id="a-7O"></a>以此因缘生识。<a id="a-7P"></a>是识因缘为常无常。<a id="a-7Q"></a>即知无常。<a id="a-7R"></a>若从无常因缘生识云何当常。<a id="a-7S"></a>是故见一切五阴无常从众缘生。<a id="a-7T"></a>尽相坏相离相灭相。<a id="a-7U"></a>尔时行者知见清净。<a id="a-7V"></a>以说灭尽名知见净。<a id="a-7W"></a>故知见灭名见圣谛。<a id="a-7X"></a>又先法住智后泥洹智。<a id="a-7Y"></a>故见灭谛名得圣道。</p>
  <p data-pb></p>
  <h2 id="a7Z">见一谛品第一百九十</h2>
  <p id="a7a">曰。<a id="a-7b"></a>汝说但见灭谛名行果者。<a id="a-7c"></a>是事不然。<a id="a-7d"></a>所以者何。<a id="a-7e"></a>经中佛说。<a id="a-7f"></a>我及汝等不能如实见四谛。<a id="a-7g"></a>故久处生死。<a id="a-7h"></a>今见是四谛身因缘断生死根尽。<a id="a-7i"></a>更不受有。<a id="a-7j"></a>当知见四谛故名行果者。<a id="a-7k"></a>非但见灭。<a id="a-7l"></a>又佛说。<a id="a-7m"></a>上法所谓四谛。<a id="a-7n"></a>是故行者应悉知见。<a id="a-7o"></a>又说。<a id="a-7p"></a>若人法服毁形正信出家。<a id="a-7q"></a>皆为见四谛故。<a id="a-7r"></a>若人欲得须陀洹斯陀含阿那含道。<a id="a-7s"></a>皆为见四谛故。<a id="a-7t"></a>若得阿罗汉辟支佛佛道。<a id="a-7u"></a>皆已见四谛故。<a id="a-7v"></a>故知非但见灭谛也。<a id="a-7w"></a>又佛自说。<a id="a-7x"></a>四谛以次第得。<a id="a-7y"></a>又转法轮经中说。<a id="a-7z"></a>我观此苦此苦因此苦灭此苦灭道。<a id="a-80"></a>于是中生眼智明觉。<a id="a-81"></a>如是三转皆说四谛。<a id="a-82"></a>又经中说。<a id="a-83"></a>鲜净白叠投之池中即时受色。<a id="a-84"></a>此人如是。<a id="a-85"></a>即于一坐见四真谛。<a id="a-86"></a>又说。<a id="a-87"></a>行者净心正观苦谛乃至道谛。<a id="a-88"></a>如是见故。<a id="a-89"></a>从欲漏有漏无明漏中心得解脱。<a id="a-8A"></a>又诸经中说。<a id="a-8B"></a>圣谛处尽皆说四谛。<a id="a-8C"></a>不但说灭。<a id="a-8D"></a>又佛说四智。<a id="a-8E"></a>苦智集智灭智道智皆为四谛故。<a id="a-8F"></a>有行者法应遍见四谛。<a id="a-8G"></a>犹如良医应知病知病因破病破病药。<a id="a-8H"></a>如是行者欲脱诸苦。<a id="a-8I"></a>应知苦苦因苦灭苦灭道。<a id="a-8J"></a>若不知苦何由当知苦因苦灭及苦灭道。<a id="a-8K"></a>故知非但见灭。<a id="a-8L"></a>答曰。<a id="a-8M"></a>诸有说四圣谛利。<a id="a-8N"></a>皆于阴界入等中说。<a id="a-8O"></a>谓知此色等色等生灭。<a id="a-8P"></a>故得漏尽。<a id="a-8Q"></a>又佛自说。<a id="a-8R"></a>我于色等阴中。<a id="a-8S"></a>不如实知味过出离。<a id="a-8T"></a>终不自谓得无上道。<a id="a-8U"></a>若如实知则自知得道。<a id="a-8V"></a>又城喻经说。<a id="a-8W"></a>我若未知老死老死生老死灭老死灭道。<a id="a-8X"></a>乃至诸行诸行生诸行灭诸行灭道。<a id="a-8Y"></a>不自说我得无上道。<a id="a-8Z"></a>若如实知自说得佛。<a id="a-8a"></a>如是等见若是得道见者。<a id="a-8b"></a>则十六心不名得道问曰。<a id="a-8c"></a>我不说此名得道见。<a id="a-8d"></a>是思惟时。<a id="a-8e"></a>答曰。<a id="a-8f"></a>四谛中亦如是说。<a id="a-8g"></a>亦可说是思惟时。<a id="a-8h"></a>若不尔应说因缘。<a id="a-8i"></a>见四谛名得道时。<a id="a-8j"></a>见五阴等为思惟时。<a id="a-8k"></a>问曰。<a id="a-8l"></a>断烦恼智名为得道。<a id="a-8m"></a>思惟五阴等不断烦恼。<a id="a-8n"></a>答曰。<a id="a-8o"></a>我先已说五阴等智亦断烦恼。<a id="a-8p"></a>如说知见色等故得漏尽。<a id="a-8q"></a>又说。<a id="a-8r"></a>见世间集则灭无见。<a id="a-8s"></a>见世间灭则灭有见。<a id="a-8t"></a>又佛自观因缘得道。<a id="a-8u"></a>又甄叔伽经中说种种得道因缘。<a id="a-8v"></a>有人观五阴得道。<a id="a-8w"></a>或观十二入十八界十二因缘等得道。<a id="a-8x"></a>故知非但以四谛得道。<a id="a-8y"></a>若汝意谓虽有是说不以此观能断烦恼。<a id="a-8z"></a>亦可说言虽观四谛不断烦恼。<a id="a-90"></a>又要当以真谛得道。<a id="a-91"></a>而解四谛中说。<a id="a-92"></a>生苦老苦病苦死苦怨憎会苦爱别离苦所求不得苦。<a id="a-93"></a>取要言之。<a id="a-94"></a>五阴为苦。<a id="a-95"></a>又说。<a id="a-96"></a>苦因所谓贪爱。<a id="a-97"></a>常随喜乐处处受身。<a id="a-98"></a>观如是等不应尽漏。<a id="a-99"></a>此皆世谛。<a id="a-9A"></a>非第一故。<a id="a-9B"></a>问曰。<a id="a-9C"></a>虽观生死等不应尽漏。<a id="a-9D"></a>略说五阴皆苦。<a id="a-9E"></a>是中有智能破烦恼。<a id="a-9F"></a>答曰。<a id="a-9G"></a>余三谛云何。<a id="a-9H"></a>故知汝自忆想分别。<a id="a-9I"></a>又观五阴皆苦。<a id="a-9J"></a>是散乱心不应得道。<a id="a-9K"></a>问曰。<a id="a-9L"></a>若不以四谛得道。<a id="a-9M"></a>当以何法得道。<a id="a-9N"></a>答曰。<a id="a-9O"></a>以一谛得道。<a id="a-9P"></a>所谓为灭。<a id="a-9Q"></a>如经中说。<a id="a-9R"></a>妄名虚诳实名不颠倒。<a id="a-9S"></a>一切有为法皆虚诳妄取。<a id="a-9T"></a>故知行者随心在有为法中。<a id="a-9U"></a>皆非真实。<a id="a-9V"></a>如经中说。<a id="a-9W"></a>诸有为法虚诳。<a id="a-9X"></a>如幻如焰如梦如假借等。<a id="a-9Y"></a>如法句经中说。<a id="a-9Z"></a>虚妄系世间似如有坚实。<a id="a-9a"></a>实无见如有。<a id="a-9b"></a>正观则皆无。<a id="a-9c"></a>如实无男女法。<a id="a-9d"></a>但五阴和合强名男女。<a id="a-9e"></a>凡夫倒惑谓之实有行者观此五阴空无我。<a id="a-9f"></a>故即不复见。<a id="a-9g"></a>如法印经中说。<a id="a-9h"></a>行者观色无常空虚离相。<a id="a-9i"></a>无常者。<a id="a-9j"></a>谓色体性无常。<a id="a-9k"></a>空虚者如瓶中无水名曰空瓶。<a id="a-9l"></a>如是五阴中无神我。<a id="a-9m"></a>故名为空。<a id="a-9n"></a>如是观者者亦名为空。<a id="a-9o"></a>亦名知见未净。<a id="a-9p"></a>以未能见五阴灭故。<a id="a-9q"></a>后乃见灭。<a id="a-9r"></a>所谓行者作如是念。<a id="a-9s"></a>我所见闻等。<a id="a-9t"></a>故知见灭诸烦恼尽。<a id="a-9u"></a>问曰。<a id="a-9v"></a>何故见灭则烦恼尽非余谛耶。<a id="a-9w"></a>答曰。<a id="a-9x"></a>行者尔时苦想决定。<a id="a-9y"></a>若未证灭相。<a id="a-9z"></a>于有为法中苦心未定。<a id="a-A0"></a>如人不得初禅喜乐。<a id="a-A1"></a>于五欲中不生厌想。<a id="a-A2"></a>又如未得无觉观定。<a id="a-A3"></a>于觉观定不以为患。<a id="a-A4"></a>行者亦尔。<a id="a-A5"></a>未证泥洹寂灭相时不得行苦。<a id="a-A6"></a>当知见灭谛故苦想具足。<a id="a-A7"></a>苦想具足故爱等结断。<a id="a-A8"></a>问曰。<a id="a-A9"></a>若见灭谛故苦想具足。<a id="a-AA"></a>应见灭谛后烦恼方断。<a id="a-AB"></a>所以者何。<a id="a-AC"></a>见灭谛已苦想具故。<a id="a-AD"></a>答曰。<a id="a-AE"></a>非后时断。<a id="a-AF"></a>随于灭中得寂灭相。<a id="a-AG"></a>即时苦想具足。<a id="a-AH"></a>后当现前。<a id="a-AI"></a>如经中说。<a id="a-AJ"></a>行者于集生相。<a id="a-AK"></a>法知尽灭相。<a id="a-AL"></a>即于法中得法眼净。<a id="a-AM"></a>又人于诸阴中常有我心。<a id="a-AN"></a>虽观诸阴无常苦等。<a id="a-AO"></a>未得永灭。<a id="a-AP"></a>若见灭谛以无相故我心永灭。<a id="a-AQ"></a>问曰。<a id="a-AR"></a>若见灭谛则我心尽。<a id="a-AS"></a>何故佛观前人柔软心等为说四谛。<a id="a-AT"></a>不但说灭。<a id="a-AU"></a>答曰。<a id="a-AV"></a>此中有顺道行。<a id="a-AW"></a>何者以无常想无我想具足故。<a id="a-AX"></a>得此苦观以其近道。<a id="a-AY"></a>是故合说。<a id="a-AZ"></a>问曰。<a id="a-Aa"></a>若得道时断身见者。<a id="a-Ab"></a>何故复说戒取疑耶。<a id="a-Ac"></a>答曰。<a id="a-Ad"></a>行者得道现见诸法皆空无我。<a id="a-Ae"></a>即不复疑。<a id="a-Af"></a>不同凡夫闻思等观。<a id="a-Ag"></a>若见道谛则知唯此一实更无余道。<a id="a-Ah"></a>是故说三。<a id="a-Ai"></a>问曰。<a id="a-Aj"></a>若得道时见谛所断诸烦恼尽。<a id="a-Ak"></a>何故但说三结尽耶。<a id="a-Al"></a>答曰。<a id="a-Am"></a>一切烦恼皆以身见为本。<a id="a-An"></a>如佛问比丘。<a id="a-Ao"></a>人以何事因何事。<a id="a-Ap"></a>见何事故生如是见。<a id="a-Aq"></a>唯有此身死则断灭。<a id="a-Ar"></a>如是等一切见。<a id="a-As"></a>比丘白佛。<a id="a-At"></a>佛为法王唯愿解脱。<a id="a-Au"></a>佛言。<a id="a-Av"></a>人以色因色见色是我。<a id="a-Aw"></a>故起此见。<a id="a-Ax"></a>乃至识亦如是。<a id="a-Ay"></a>当知因见我故生诸烦恼。<a id="a-Az"></a>所以者何。<a id="a-B0"></a>若有身见则谓此我若常无常。<a id="a-B1"></a>若定见常则是常见。<a id="a-B2"></a>定见无常则是断见。<a id="a-B3"></a>若我是常则无业无报无苦解脱。<a id="a-B4"></a>我若无常亦无业无报及苦解脱。<a id="a-B5"></a>不以修道而得泥洹。<a id="a-B6"></a>若以此见为胜。<a id="a-B7"></a>即是见取。<a id="a-B8"></a>谓能得度即是戒取。<a id="a-B9"></a>自见中爱他见中恚。<a id="a-BA"></a>以此见自高即是憍慢。<a id="a-BB"></a>皆以不如实知故起此结。<a id="a-BC"></a>即是无明。<a id="a-BD"></a>是故身见断故见谛结断。<a id="a-BE"></a>问曰。<a id="a-BF"></a>若身见断余亦断者。<a id="a-BG"></a>何故别说戒取疑耶。<a id="a-BH"></a>答曰。<a id="a-BI"></a>以其胜故。<a id="a-BJ"></a>行者现见法相则无有疑。<a id="a-BK"></a>此疑疑我为有为无。<a id="a-BL"></a>亦疑此道得清净不。<a id="a-BM"></a>令见苦谛则我见断。<a id="a-BN"></a>亦知唯此一道更无有余。<a id="a-BO"></a>是故说断身见名真见苦断戒取故名修行道。<a id="a-BP"></a>于知所知法中无疑。<a id="a-BQ"></a>若以正智知所知法。<a id="a-BR"></a>即断集证灭名具四谛。<a id="a-BS"></a>故说此三示无疑相。<a id="a-BT"></a>此疑从我道生。<a id="a-BU"></a>如经中说初得道相。<a id="a-BV"></a>谓见法得法知法达法。<a id="a-BW"></a>度诸疑网不随他教。<a id="a-BX"></a>于佛法中得无畏力安住果中。</p>
  <p data-pb></p>
  <h2 id="aBY">一切缘品第一百九十一</h2>
  <p id="aBZ">曰。<a id="a-Ba"></a>何智能一切缘。<a id="a-Bb"></a>答曰。<a id="a-Bc"></a>若智行界入等名一切缘。<a id="a-Bd"></a>所以者何。<a id="a-Be"></a>若说诸入诸界法。<a id="a-Bf"></a>物事有诸缘诸尘可知识等。<a id="a-Bg"></a>皆尽诸法若智能缘。<a id="a-Bh"></a>名一切缘。<a id="a-Bi"></a>问曰。<a id="a-Bj"></a>此智不知相应共生等法。<a id="a-Bk"></a>答曰。<a id="a-Bl"></a>能知若缘入等。<a id="a-Bm"></a>是名总相智。<a id="a-Bn"></a>总相智故能缘一切。<a id="a-Bo"></a>所以者何。<a id="a-Bp"></a>若说十二入则更无余法。<a id="a-Bq"></a>故知此智亦缘自体。<a id="a-Br"></a>问曰。<a id="a-Bs"></a>经中说。<a id="a-Bt"></a>二因缘生识。<a id="a-Bu"></a>是故不应有自缘智。<a id="a-Bv"></a>又诸智无有因缘譬喻能缘自体。<a id="a-Bw"></a>如指端不能自触。<a id="a-Bx"></a>眼不能自见。<a id="a-By"></a>答曰。<a id="a-Bz"></a>汝说二因缘生识此事不定。<a id="a-C0"></a>亦有无缘生智。<a id="a-C1"></a>非一切皆从二因缘生。<a id="a-C2"></a>又第六识于自阴中都无所缘。<a id="a-C3"></a>无现法故是识不能缘色等法。<a id="a-C4"></a>若能缘者盲人亦应见色。<a id="a-C5"></a>此人尔时心心数法。<a id="a-C6"></a>在去来中。<a id="a-C7"></a>去来无法为何所缘。<a id="a-C8"></a>但遮计神故如是说。<a id="a-C9"></a>若诸识生皆由此二非四因缘。<a id="a-CA"></a>或有识生无二因缘。<a id="a-CB"></a>如经中说。<a id="a-CC"></a>六入因缘触而实无触。<a id="a-CD"></a>以六入为因缘。<a id="a-CE"></a>若生则不出于六入。<a id="a-CF"></a>为遮第七入故。<a id="a-CG"></a>如是遮四因缘。<a id="a-CH"></a>故佛说二。<a id="a-CI"></a>又于过去未来虚空时方等中知生。<a id="a-CJ"></a>而此法实无。<a id="a-CK"></a>此即是无缘知。<a id="a-CL"></a>问曰。<a id="a-CM"></a>若然者以此因缘过去未来等法应有。<a id="a-CN"></a>若无云何生知。<a id="a-CO"></a>于兔角龟毛蛇足等中终不生知。<a id="a-CP"></a>答曰。<a id="a-CQ"></a>于作中知生。<a id="a-CR"></a>如见人去则忆去时。<a id="a-CS"></a>若闻人语。<a id="a-CT"></a>则忆语时。<a id="a-CU"></a>如是等过去中无作是故不然。<a id="a-CV"></a>问曰。<a id="a-CW"></a>今于过去为何所忆。<a id="a-CX"></a>答曰。<a id="a-CY"></a>忆无所有。<a id="a-CZ"></a>汝言何故不忆兔角等。<a id="a-Ca"></a>若法生已而灭是则可忆。<a id="a-Cb"></a>若本来无何所忆耶。<a id="a-Cc"></a>如法先名众生今虽过去亦名众生。<a id="a-Cd"></a>如是先于此法生忆。<a id="a-Ce"></a>故即此心还忆。<a id="a-Cf"></a>非异心也。<a id="a-Cg"></a>又是人先取此法相。<a id="a-Ch"></a>此法虽灭而能生忆想分别法。<a id="a-Ci"></a>若法于此人心生。<a id="a-Cj"></a>此法失灭后意识生。<a id="a-Ck"></a>能知此事是名相缘识。<a id="a-Cl"></a>又是相能与后缘相识作因缘。<a id="a-Cm"></a>兔角等识无相为因。<a id="a-Cn"></a>是故不生。<a id="a-Co"></a>又亦应有缘兔角等识。<a id="a-Cp"></a>若无云何能说。<a id="a-Cq"></a>问曰。<a id="a-Cr"></a>兔角性非可识。<a id="a-Cs"></a>所以者何。<a id="a-Ct"></a>终不生长短黑白等念。<a id="a-Cu"></a>故过去法亦如是。<a id="a-Cv"></a>所以者何。<a id="a-Cw"></a>我等不能以过去法令现在前。<a id="a-Cx"></a>如圣人知未来事。<a id="a-Cy"></a>言此事当尔此事不尔。<a id="a-Cz"></a>答曰。<a id="a-D0"></a>圣智力尔。<a id="a-D1"></a>法虽未有而能预知。<a id="a-D2"></a>如圣人能坏石壁入出无碍。<a id="a-D3"></a>此事亦尔。<a id="a-D4"></a>无而能知。<a id="a-D5"></a>又以忆力故。<a id="a-D6"></a>知如眼识不能分别男女。<a id="a-D7"></a>若眼识不能意识亦不应能。<a id="a-D8"></a>而意识实能是事亦尔。<a id="a-D9"></a>又如我等于先所用已灭事中生知。<a id="a-DA"></a>圣人亦尔。<a id="a-DB"></a>于无法中而能生知。<a id="a-DC"></a>又如说提婆达多无有一识能识四字。<a id="a-DD"></a>而亦能识。<a id="a-DE"></a>是事亦尔。<a id="a-DF"></a>又如诸数量别异合离此彼等。<a id="a-DG"></a>是中虽无现法亦能生识。<a id="a-DH"></a>又如人身不可以一念遍知。<a id="a-DI"></a>亦不可以分分识知。<a id="a-DJ"></a>虽分分不知一念不知。<a id="a-DK"></a>而亦生人知。<a id="a-DL"></a>是事亦尔。<a id="a-DM"></a>汝言无有因缘譬喻能知自体。<a id="a-DN"></a>此中有说意能自知。<a id="a-DO"></a>言行者随心观而去来无心。<a id="a-DP"></a>故知以现在心缘现在心。<a id="a-DQ"></a>若不尔终无有人能识现在心相应法。<a id="a-DR"></a>问曰。<a id="a-DS"></a>经中说。<a id="a-DT"></a>若能以慧观一切法无我。<a id="a-DU"></a>即得厌离苦。<a id="a-DV"></a>是道为清净。<a id="a-DW"></a>此智慧除自体及共生法余一切法缘。<a id="a-DX"></a>答曰。<a id="a-DY"></a>此智但有漏缘非无漏。<a id="a-DZ"></a>所以者何。<a id="a-Da"></a>此偈中说即厌离苦。<a id="a-Db"></a>故知但缘苦谛。<a id="a-Dc"></a>又为坏我见修无我智。<a id="a-Dd"></a>我见五受阴缘。<a id="a-De"></a>当知无我亦缘受阴。<a id="a-Df"></a>是五受阴无常故无我。<a id="a-Dg"></a>如经中说。<a id="a-Dh"></a>若无常即是无我。<a id="a-Di"></a>若无我即是苦。<a id="a-Dj"></a>又佛语比丘。<a id="a-Dk"></a>断非汝所有法。<a id="a-Dl"></a>比丘言得已。<a id="a-Dm"></a>世尊。<a id="a-Dn"></a>佛问。<a id="a-Do"></a>汝云何得。<a id="a-Dp"></a>世尊色是非我所。<a id="a-Dq"></a>受想行识非我所。<a id="a-Dr"></a>佛言。<a id="a-Ds"></a>善哉善哉。<a id="a-Dt"></a>当知但受阴中生无我心。<a id="a-Du"></a>又经中说。<a id="a-Dv"></a>诸所有色若过去未来内外粗细近远大小。<a id="a-Dw"></a>皆应知非我非我所。<a id="a-Dx"></a>如是实以正慧观。<a id="a-Dy"></a>又说。<a id="a-Dz"></a>观色无我受想行识无我。<a id="a-E0"></a>观色无常虚妄如幻诳无智眼。<a id="a-E1"></a>为怨为贼无我无我所。<a id="a-E2"></a>又佛说。<a id="a-E3"></a>于此坐中有愚痴人。<a id="a-E4"></a>在无明[穀-禾+卵]无明所盲。<a id="a-E5"></a>舍离佛法生此邪见。<a id="a-E6"></a>若色无我受想行识无我。<a id="a-E7"></a>云何无我起业。<a id="a-E8"></a>而以我受故。<a id="a-E9"></a>知无我但缘受阴。<a id="a-EA"></a>又经中无处说无我智缘一切法。<a id="a-EB"></a>处处皆说五受阴缘。<a id="a-EC"></a>问曰。<a id="a-ED"></a>佛自说一切法无我。<a id="a-EE"></a>故知有为无为此智皆缘。<a id="a-EF"></a>非但缘五受阴。<a id="a-EG"></a>又说十空缘一切法。<a id="a-EH"></a>空即无我。<a id="a-EI"></a>又说诸行无常苦。<a id="a-EJ"></a>一切法无我。<a id="a-EK"></a>若无我智但缘苦谛。<a id="a-EL"></a>何故不说诸行无我。<a id="a-EM"></a>以说一切法无我故。<a id="a-EN"></a>当知若说行则说有为。<a id="a-EO"></a>若说法即通一切。<a id="a-EP"></a>又说谁于一相法及别异相法智慧现在前。<a id="a-EQ"></a>如明眼见色。<a id="a-ER"></a>唯诸佛世尊正智得解脱。<a id="a-ES"></a>能于一相法及别异相法。<a id="a-ET"></a>智慧现在前如明眼见色。<a id="a-EU"></a>以无我想故。<a id="a-EV"></a>诸法一相。<a id="a-EW"></a>故知无我缘一切法。<a id="a-EX"></a>非但缘苦。<a id="a-EY"></a>答曰。<a id="a-EZ"></a>一切二种。<a id="a-Ea"></a>一摄一切。<a id="a-Eb"></a>二摄一分。<a id="a-Ec"></a>摄一切者。<a id="a-Ed"></a>如佛说我是一切智人一切名十二入。<a id="a-Ee"></a>摄一分者。<a id="a-Ef"></a>如说一切然。<a id="a-Eg"></a>而无漏无为不可得然。<a id="a-Eh"></a>又如来品中。<a id="a-Ei"></a>说如来是一切舍者一切胜者。<a id="a-Ej"></a>不可舍持戒等法。<a id="a-Ek"></a>但为恶法说一切舍。<a id="a-El"></a>不可胜余诸佛。<a id="a-Em"></a>但为余众生故说一切胜。<a id="a-En"></a>又说。<a id="a-Eo"></a>云何比丘名一切智。<a id="a-Ep"></a>谓如实知六触入生灭。<a id="a-Eq"></a>是名总相知一切法。<a id="a-Er"></a>非别相智。<a id="a-Es"></a>佛总别悉知名一切智。<a id="a-Et"></a>是比丘总知诸法无常等。<a id="a-Eu"></a>故名一切智其名虽同而实有异名摄一分。<a id="a-Ev"></a>又佛言。<a id="a-Ew"></a>若法入修多罗随顺比尼不违法相。<a id="a-Ex"></a>是法应受。<a id="a-Ey"></a>又说。<a id="a-Ez"></a>若人言此是佛语。<a id="a-F0"></a>是人语正而义非。<a id="a-F1"></a>智者于中应说正义。<a id="a-F2"></a>语此比丘。<a id="a-F3"></a>是语应与何义相称。<a id="a-F4"></a>复有说者义正而语非。<a id="a-F5"></a>是正义中应置正语。<a id="a-F6"></a>如是等经佛悉听之。<a id="a-F7"></a>又有了义不了义经。<a id="a-F8"></a>此是不了义经。<a id="a-F9"></a>何故于一事而说一切名。<a id="a-FA"></a>应知其意。<a id="a-FB"></a>又世间人于一事中亦说一切。<a id="a-FC"></a>如言为一切祠一切与食。<a id="a-FD"></a>亦说此人一切皆食。<a id="a-FE"></a>故知虽说一切无我。<a id="a-FF"></a>当知但为五受阴说。<a id="a-FG"></a>非一切法。<a id="a-FH"></a>汝说十空。<a id="a-FI"></a>此中不得有无为空。<a id="a-FJ"></a>所以者何。<a id="a-FK"></a>无人于无为中生我想。<a id="a-FL"></a>故设有余空亦无所害。<a id="a-FM"></a>汝亦以苦智与空相应。<a id="a-FN"></a>是故空非一切法缘。<a id="a-FO"></a>问曰。<a id="a-FP"></a>世间空缘一切法。<a id="a-FQ"></a>非无漏空。<a id="a-FR"></a>答曰。<a id="a-FS"></a>无世间空。<a id="a-FT"></a>一切空皆是无漏。<a id="a-FU"></a>又问。<a id="a-FV"></a>法印经中说。<a id="a-FW"></a>空是世间空。<a id="a-FX"></a>答曰。<a id="a-FY"></a>是出世间空。<a id="a-FZ"></a>非世间空。<a id="a-Fa"></a>又问。<a id="a-Fb"></a>是中说知见未净。<a id="a-Fc"></a>故知是世间空。<a id="a-Fd"></a>答曰。<a id="a-Fe"></a>我先说无漏心能破假名。<a id="a-Ff"></a>是故从破假名来。<a id="a-Fg"></a>名无漏心。<a id="a-Fh"></a>后见灭谛离增上慢。<a id="a-Fi"></a>名知见净。<a id="a-Fj"></a>是故无世间空。<a id="a-Fk"></a>汝说如一切行无常一切法无我。<a id="a-Fl"></a>如是应有行者具足无我想。<a id="a-Fm"></a>时法相具足故于无我说法名字。<a id="a-Fn"></a>如见品中说。<a id="a-Fo"></a>若人不见苦是即为见我。<a id="a-Fp"></a>苦如实见苦。<a id="a-Fq"></a>即不复见我。<a id="a-Fr"></a>如实者。<a id="a-Fs"></a>谓见无我。<a id="a-Ft"></a>是故说一切法无我。<a id="a-Fu"></a>但缘苦谛说无我行。<a id="a-Fv"></a>汝说佛现前见一相异相。<a id="a-Fw"></a>此亦应有以界入等为一。<a id="a-Fx"></a>故说一相有何咎耶。</p>
  <h2 id="aFy">圣行品第一百九十二</h2>
  <p id="aFz">有二行。<a id="a-G0"></a>空行无我行。<a id="a-G1"></a>于五阴中不见众生是名空行。<a id="a-G2"></a>见五阴亦无。<a id="a-G3"></a>是无我行。<a id="a-G4"></a>何以知之。<a id="a-G5"></a>经中说。<a id="a-G6"></a>见色无体性。<a id="a-G7"></a>见受想行识无体性。<a id="a-G8"></a>又经中说。<a id="a-G9"></a>因无性得解脱。<a id="a-GA"></a>故知色性非真实有。<a id="a-GB"></a>受想行识性非真实有。<a id="a-GC"></a>又经中说。<a id="a-GD"></a>五阴皆空如幻。<a id="a-GE"></a>不可说幻为真实。<a id="a-GF"></a>幻若真实有不名为幻。<a id="a-GG"></a>亦不可言无。<a id="a-GH"></a>但以无实能为诳惑。<a id="a-GI"></a>又此行者观一切空。<a id="a-GJ"></a>故知五阴非真实有。<a id="a-GK"></a>如破一相故不见壁等一法。<a id="a-GL"></a>五阴亦尔。<a id="a-GM"></a>无一实法。<a id="a-GN"></a>问曰。<a id="a-GO"></a>若色等法亦非真实。<a id="a-GP"></a>今应唯一世谛。<a id="a-GQ"></a>答曰。<a id="a-GR"></a>灭是第一义谛故有。<a id="a-GS"></a>如经中说。<a id="a-GT"></a>妄谓虚诳谛名如实。<a id="a-GU"></a>灭即是如实决定。<a id="a-GV"></a>故名第一义有。<a id="a-GW"></a>又行者生真实智。<a id="a-GX"></a>一切有为皆悉空无。<a id="a-GY"></a>故知灭是第一义有。<a id="a-GZ"></a>问曰。<a id="a-Ga"></a>汝说见五阴中无众生。<a id="a-Gb"></a>因何五阴说名众生。<a id="a-Gc"></a>为有漏为无漏。<a id="a-Gd"></a>答曰。<a id="a-Ge"></a>亦有漏亦无漏。<a id="a-Gf"></a>问曰。<a id="a-Gg"></a>经中说。<a id="a-Gh"></a>若见众生皆是见五受阴。<a id="a-Gi"></a>答曰。<a id="a-Gj"></a>无漏法亦在众生数。<a id="a-Gk"></a>不在非众生数木石等中。<a id="a-Gl"></a>故知亦因无漏诸阴名为众生。<a id="a-Gm"></a>又若圣人在无漏心。<a id="a-Gn"></a>尔时亦名有心众生。<a id="a-Go"></a>故无漏心亦名众生。<a id="a-Gp"></a>一切诸阴皆名受阴。<a id="a-Gq"></a>从受生故。<a id="a-Gr"></a>问曰。<a id="a-Gs"></a>云何知皆从受生。<a id="a-Gt"></a>答曰。<a id="a-Gu"></a>无漏法皆从布施持戒修定等业心中生。<a id="a-Gv"></a>无则不生。<a id="a-Gw"></a>如经中说。<a id="a-Gx"></a>为无明所覆爱结所系。<a id="a-Gy"></a>故愚夫得此身智者亦如是。<a id="a-Gz"></a>身即受阴。<a id="a-H0"></a>问曰。<a id="a-H1"></a>若一切阴皆名受阴。<a id="a-H2"></a>漏无漏阴有何差别。<a id="a-H3"></a>答曰。<a id="a-H4"></a>一切诸阴从受生。<a id="a-H5"></a>故皆名受阴。<a id="a-H6"></a>但不受后身故名无漏。<a id="a-H7"></a>是名差别。<a id="a-H8"></a>阴与受阴俱从受生。<a id="a-H9"></a>故曰受阴。<a id="a-HA"></a>是故此经不相违背。<a id="a-HB"></a>是二行皆缘无所有。<a id="a-HC"></a>若色等法空及体性灭。<a id="a-HD"></a>皆是无所有。<a id="a-HE"></a>问曰。<a id="a-HF"></a>此二皆缘五阴。<a id="a-HG"></a>经中说。<a id="a-HH"></a>见色空无我见受想行识空无我。<a id="a-HI"></a>答曰。<a id="a-HJ"></a>因诸阴见空无我。<a id="a-HK"></a>所以者何。<a id="a-HL"></a>于众生因缘中见众生空。<a id="a-HM"></a>亦见色等法灭。<a id="a-HN"></a>问曰。<a id="a-HO"></a>是则俱缘。<a id="a-HP"></a>若行者念诸阴及空。<a id="a-HQ"></a>即名缘阴及无所有。<a id="a-HR"></a>答曰。<a id="a-HS"></a>行者于众生因缘中不见众生。<a id="a-HT"></a>故即生空心。<a id="a-HU"></a>然后见空。<a id="a-HV"></a>又于五阴灭中。<a id="a-HW"></a>不见色体性受想行识体性。<a id="a-HX"></a>故知此二皆无所有缘。</p>
  <h2 id="aHY">见智品第一百九十三</h2>
  <p id="aHZ">问曰。<a id="a-Ha"></a>正见正智有何差别。<a id="a-Hb"></a>答曰。<a id="a-Hc"></a>即是一体无有差别。<a id="a-Hd"></a>正见二种。<a id="a-He"></a>世间出世间。<a id="a-Hf"></a>世间者。<a id="a-Hg"></a>谓有罪福等。<a id="a-Hh"></a>出世间者。<a id="a-Hi"></a>谓能通达苦等诸谛。<a id="a-Hj"></a>正智亦尔。<a id="a-Hk"></a>问曰。<a id="a-Hl"></a>汝说见智相不如是。<a id="a-Hm"></a>所以者何。<a id="a-Hn"></a>诸忍但见非智。<a id="a-Ho"></a>尽智无生智及五识相应慧。<a id="a-Hp"></a>但智非见。<a id="a-Hq"></a>答曰。<a id="a-Hr"></a>何故诸忍非智。<a id="a-Hs"></a>问曰。<a id="a-Ht"></a>以未知欲知故名未知根。<a id="a-Hu"></a>若苦法忍是智。<a id="a-Hv"></a>苦法忍知已。<a id="a-Hw"></a>苦法智应名知根。<a id="a-Hx"></a>不名未知根。<a id="a-Hy"></a>是故忍非智也。<a id="a-Hz"></a>又经中说。<a id="a-I0"></a>若行者于是诸法少能以慧观。<a id="a-I1"></a>忍名未讫竟。<a id="a-I2"></a>讫竟名智。<a id="a-I3"></a>若忍名观未讫。<a id="a-I4"></a>又初无漏慧始见名忍。<a id="a-I5"></a>不应以初见为智。<a id="a-I6"></a>又忍时不了。<a id="a-I7"></a>智时决了。<a id="a-I8"></a>又忍生时疑犹随逐。<a id="a-I9"></a>故忍非智。<a id="a-IA"></a>答曰。<a id="a-IB"></a>忍即是智。<a id="a-IC"></a>所以者何。<a id="a-ID"></a>欲乐忍皆是一义。<a id="a-IE"></a>行者先知苦已。<a id="a-IF"></a>然后忍乐。<a id="a-IG"></a>若先不知何所忍乐。<a id="a-IH"></a>又少语中但说观忍。<a id="a-II"></a>而不说智。<a id="a-IJ"></a>然则应受行果者无智。<a id="a-IK"></a>若汝意谓行者有智而名为忍。<a id="a-IL"></a>今亦应受忍即是智。<a id="a-IM"></a>又经中说。<a id="a-IN"></a>行者知时见时即得漏尽。<a id="a-IO"></a>又说。<a id="a-IP"></a>知见得是一义。<a id="a-IQ"></a>又佛说苦智集灭道智。<a id="a-IR"></a>不说有忍。<a id="a-IS"></a>故知智即是忍。<a id="a-IT"></a>又佛解智义中说。<a id="a-IU"></a>如实知故名智。<a id="a-IV"></a>忍亦如实知。<a id="a-IW"></a>故不应有异。<a id="a-IX"></a>若汝以未知根故名为忍者。<a id="a-IY"></a>是事不然。<a id="a-IZ"></a>我等不说先忍后智。<a id="a-Ia"></a>于一心中即名忍智。<a id="a-Ib"></a>是义不成。<a id="a-Ic"></a>汝云何以不成相成。<a id="a-Id"></a>汝言忍名未讫。<a id="a-Ie"></a>我已先答。<a id="a-If"></a>谓先知后忍。<a id="a-Ig"></a>当知忍即为讫。<a id="a-Ih"></a>若不知讫云何能忍。<a id="a-Ii"></a>汝言忍时未了。<a id="a-Ij"></a>汝法中以忍断结。<a id="a-Ik"></a>如其不了何能断结。<a id="a-Il"></a>汝言忍时疑犹随逐。<a id="a-Im"></a>若尔见谛道中皆有疑随。<a id="a-In"></a>是中智生皆应非智。<a id="a-Io"></a>又无有分别是忍是智。<a id="a-Ip"></a>如世间观随顺四谛。<a id="a-Iq"></a>亦名为忍亦名为智。<a id="a-Ir"></a>无漏忍智亦应如是。<a id="a-Is"></a>问曰。<a id="a-It"></a>尽智无生智但智非见。<a id="a-Iu"></a>答曰。<a id="a-Iv"></a>有何因缘。<a id="a-Iw"></a>问曰。<a id="a-Ix"></a>经中别说正见正智。<a id="a-Iy"></a>故智非见。<a id="a-Iz"></a>答曰。<a id="a-J0"></a>若尔则正见不名正智。<a id="a-J1"></a>若汝谓正见是正智。<a id="a-J2"></a>正智亦应是正见。<a id="a-J3"></a>又五分法身从慧品中别说解脱知见。<a id="a-J4"></a>应当非慧。<a id="a-J5"></a>然则尽智无生智亦非是慧。<a id="a-J6"></a>今即正见以异相故说名正智。<a id="a-J7"></a>谓尽一切烦恼于阿罗汉心中生。<a id="a-J8"></a>故说名正智。<a id="a-J9"></a>问曰。<a id="a-JA"></a>若正智即是正见。<a id="a-JB"></a>则阿罗汉不名十分成就。<a id="a-JC"></a>答曰。<a id="a-JD"></a>体一而异名。<a id="a-JE"></a>如法智苦智。<a id="a-JF"></a>又说阿罗汉名八功德福田成就。<a id="a-JG"></a>是故正智即是正见。<a id="a-JH"></a>又六和敬中第六和敬说名同见。<a id="a-JI"></a>若如汝说则尽无生智不名和敬。<a id="a-JJ"></a>又正观故名正见。<a id="a-JK"></a>尽无生智以正观故亦名正见。<a id="a-JL"></a>问曰。<a id="a-JM"></a>五识相应慧但智非见。<a id="a-JN"></a>答曰。<a id="a-JO"></a>何故非见。<a id="a-JP"></a>问曰。<a id="a-JQ"></a>五识皆无分别。<a id="a-JR"></a>以初在缘故见名思惟观察。<a id="a-JS"></a>又五识但缘现在。<a id="a-JT"></a>是故非见。<a id="a-JU"></a>答曰。<a id="a-JV"></a>是中无觉观故不能分别。<a id="a-JW"></a>若言初在缘故非见。<a id="a-JX"></a>是事不然。<a id="a-JY"></a>所以者何。<a id="a-JZ"></a>汝法眼识有相续缘。<a id="a-Ja"></a>如意识故。<a id="a-Jb"></a>不应言初在缘。<a id="a-Jc"></a>若尔意识亦不应有见。<a id="a-Jd"></a>又汝说缘现在故非见。<a id="a-Je"></a>是亦不然。<a id="a-Jf"></a>他心智亦缘现在。<a id="a-Jg"></a>是亦应非见。<a id="a-Jh"></a>五识中无真实知以无行故亦常随假名。<a id="a-Ji"></a>故见智慧等一切皆无。<a id="a-Jj"></a>况但无见。<a id="a-Jk"></a>问曰。<a id="a-Jl"></a>有人言眼根名见。<a id="a-Jm"></a>是事云何。<a id="a-Jn"></a>答曰。<a id="a-Jo"></a>眼根非见。<a id="a-Jp"></a>眼识能缘随俗言说。<a id="a-Jq"></a>故曰眼见。<a id="a-Jr"></a>问曰。<a id="a-Js"></a>有人言有八见。<a id="a-Jt"></a>谓五邪见世间正见学见无学见。<a id="a-Ju"></a>除此八见余慧不名为见。<a id="a-Jv"></a>是事云何。<a id="a-Jw"></a>答曰。<a id="a-Jx"></a>若见智得解了通证皆是一义。<a id="a-Jy"></a>若言此见此非见。<a id="a-Jz"></a>皆自忆想分别说。<a id="a-K0"></a>问曰。<a id="a-K1"></a>经中说知者见者则得漏尽有何差别。<a id="a-K2"></a>答曰。<a id="a-K3"></a>若智初破假名名为知。<a id="a-K4"></a>入法位已则名为见。<a id="a-K5"></a>始观名知达了名见。<a id="a-K6"></a>有如是法深浅等别。</p>
 </body>
</html>