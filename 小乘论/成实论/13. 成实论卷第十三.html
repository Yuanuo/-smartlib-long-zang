<!doctype html>
<html id="z3IBW2I19o" data-ver="686">
 <head>
  <meta charset="utf-8">
  <meta author="诃梨跋摩">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">成实论卷第十三</h1>
  <h2 id="a2">灭谛聚初立假名品第一百四十一</h2>
  <p id="a3">论者言。<a id="a-4"></a>灭三种心名为灭谛。<a id="a-5"></a>谓假名心法心空心。<a id="a-6"></a>问曰。<a id="a-7"></a>云何灭此三心。<a id="a-8"></a>答曰。<a id="a-9"></a>假名心或以多闻因缘智灭。<a id="a-A"></a>或以思惟因缘智灭。<a id="a-B"></a>法心在暖等法中以空智灭。<a id="a-C"></a>空心入灭尽定灭。<a id="a-D"></a>若入无余泥洹断相续时灭。<a id="a-E"></a>问曰。<a id="a-F"></a>何谓假名。<a id="a-G"></a>答曰。<a id="a-H"></a>因诸阴所有分别。<a id="a-I"></a>如因五阴说有人。<a id="a-J"></a>因色香味触说有瓶等。<a id="a-K"></a>问曰。<a id="a-L"></a>何故以此为假名耶。<a id="a-M"></a>答曰。<a id="a-N"></a>经中佛说。<a id="a-O"></a>如轮轴和合故名为车。<a id="a-P"></a>诸阴和合故名为人。<a id="a-Q"></a>又如佛语诸比丘。<a id="a-R"></a>诸法无常苦空无我。<a id="a-S"></a>从众缘生无决定性。<a id="a-T"></a>但有名字但有忆念但有用故。<a id="a-U"></a>因此五阴生种种名。<a id="a-V"></a>谓众生人天等。<a id="a-W"></a>此经中遮实有法。<a id="a-X"></a>故言但有名。<a id="a-Y"></a>又佛说二谛真谛俗谛。<a id="a-Z"></a>真谛谓色等法及泥洹。<a id="a-a"></a>俗谛谓但假名无有自体。<a id="a-b"></a>如色等因缘成瓶。<a id="a-c"></a>五阴因缘成人。<a id="a-d"></a>问曰。<a id="a-e"></a>若第一谛中无此世谛。<a id="a-f"></a>何用说耶。<a id="a-g"></a>答曰。<a id="a-h"></a>世间众生受用世谛。<a id="a-i"></a>何以知之如说画火人亦信受。<a id="a-j"></a>诸佛贤圣欲令世间离假名。<a id="a-k"></a>故以世谛说。<a id="a-l"></a>如经中佛说。<a id="a-m"></a>我不与世间诤。<a id="a-n"></a>世间与我诤。<a id="a-o"></a>以智者无所诤故。<a id="a-p"></a>有上古时人欲用物故万物生时为立名字。<a id="a-q"></a>所谓瓶等若直是法。<a id="a-r"></a>则不可得用。<a id="a-s"></a>故说世谛。<a id="a-t"></a>又若说二谛则佛法清净。<a id="a-u"></a>以第一义故智者不胜。<a id="a-v"></a>以世谛故愚者不诤。<a id="a-w"></a>又若说二谛则不堕断常。<a id="a-x"></a>不堕邪见及苦边乐边。<a id="a-y"></a>业果报等是皆可成。<a id="a-z"></a>又世谛者是诸佛教化根本。<a id="a-10"></a>谓布施持戒报生善处。<a id="a-11"></a>若以此法调柔其心。<a id="a-12"></a>堪受道教。<a id="a-13"></a>然后为说第一义谛。<a id="a-14"></a>如是佛法初不顿深。<a id="a-15"></a>犹如大海渐渐转深故说世谛。<a id="a-16"></a>又若能成就得道智慧。<a id="a-17"></a>乃可为说实法。<a id="a-18"></a>如佛念言。<a id="a-19"></a>罗睺罗比丘今能成就得道智慧。<a id="a-1A"></a>当为说实法。<a id="a-1B"></a>譬如熟痈坏之则易生则难破。<a id="a-1C"></a>如是以世谛智令心调柔。<a id="a-1D"></a>然后当以第一智坏。<a id="a-1E"></a>又经中说。<a id="a-1F"></a>先知分别诸法。<a id="a-1G"></a>然后当知泥洹。<a id="a-1H"></a>行者先知诸法是假名有是真实有。<a id="a-1I"></a>然后能证灭谛。<a id="a-1J"></a>又诸烦恼先粗后细。<a id="a-1K"></a>次第灭尽。<a id="a-1L"></a>如以发毛等相灭男女等相。<a id="a-1M"></a>以色等相灭发毛相。<a id="a-1N"></a>后以空相灭色等相。<a id="a-1O"></a>如以榍出榍故说世谛。<a id="a-1P"></a>又以世谛故得成中道。<a id="a-1Q"></a>所以者何。<a id="a-1R"></a>五阴相续生故不断。<a id="a-1S"></a>念念灭故不常。<a id="a-1T"></a>离此断常名为中道。<a id="a-1U"></a>如经中说。<a id="a-1V"></a>见世间集则灭无见。<a id="a-1W"></a>见世间灭则灭有见。<a id="a-1X"></a>以有世谛则可见集见灭故说世谛。<a id="a-1Y"></a>又以世谛故佛法皆实。<a id="a-1Z"></a>谓有我无我等门。<a id="a-1a"></a>若世谛故有我无咎。<a id="a-1b"></a>以第一义故说无我亦实。<a id="a-1c"></a>又以世谛故有置答难。<a id="a-1d"></a>若就实法则皆可答。<a id="a-1e"></a>又若见实有众生。<a id="a-1f"></a>是大痴冥。<a id="a-1g"></a>若言实无亦堕痴冥。<a id="a-1h"></a>所以者何。<a id="a-1i"></a>此有无见则为断常。<a id="a-1j"></a>令诸行者得出有边。<a id="a-1k"></a>复堕无边。<a id="a-1l"></a>若无世谛何由得出。<a id="a-1m"></a>又若人未得真空智慧。<a id="a-1n"></a>说无众生。<a id="a-1o"></a>是名邪见。<a id="a-1p"></a>以无众生受生死故故名邪见。<a id="a-1q"></a>若得空智说无众生。<a id="a-1r"></a>是则无咎。<a id="a-1s"></a>如经中说阿罗汉比丘尼语恶魔言。<a id="a-1t"></a>汝以何为众生。<a id="a-1u"></a>但空五阴聚实无众生。<a id="a-1v"></a>又说。<a id="a-1w"></a>是身五阴相续空无所有。<a id="a-1x"></a>如化如幻诳凡夫。<a id="a-1y"></a>目为怨为贼如箭如疮。<a id="a-1z"></a>苦空无我但是生灭坏败之相。<a id="a-20"></a>问曰。<a id="a-21"></a>俱是无所有心。<a id="a-22"></a>何故或名邪见。<a id="a-23"></a>或名第一义耶。<a id="a-24"></a>答曰。<a id="a-25"></a>若人未生真空智慧。<a id="a-26"></a>有我心故闻说无我即生恐惧。<a id="a-27"></a>如佛言若凡夫人闻空无我更不复作。<a id="a-28"></a>则大惊怖。<a id="a-29"></a>故知未得空智。<a id="a-2A"></a>有我心故怖畏泥洹则为邪见。<a id="a-2B"></a>得真空智知本来无则无所畏。<a id="a-2C"></a>又此人未得真空。<a id="a-2D"></a>见无所有则堕恶见谓断见邪见。<a id="a-2E"></a>若是人先以世谛故知有我。<a id="a-2F"></a>信业果报后观诸法无常生灭相。<a id="a-2G"></a>渐渐证灭无我心。<a id="a-2H"></a>即灭贪心。<a id="a-2I"></a>若闻说无所有则无过咎故说世谛。<a id="a-2J"></a>又有外道谤佛。<a id="a-2K"></a>瞿昙沙门破真实神。<a id="a-2L"></a>是故佛言。<a id="a-2M"></a>我以世谛说有众生。<a id="a-2N"></a>我解正见中。<a id="a-2O"></a>说有众生往来生死。<a id="a-2P"></a>是名正见。<a id="a-2Q"></a>但凡夫以邪念故。<a id="a-2R"></a>于实无众生中说言实有。<a id="a-2S"></a>破此邪念不破众生。<a id="a-2T"></a>如瓶等物以假名说。<a id="a-2U"></a>是中非色等是瓶。<a id="a-2V"></a>非离色等别有瓶。<a id="a-2W"></a>如是非色等诸阴是众生。<a id="a-2X"></a>亦不离色等阴别有众生。<a id="a-2Y"></a>如因色等过假名。<a id="a-2Z"></a>如是以灭相过色等。<a id="a-2a"></a>以譬喻故令义易解。<a id="a-2b"></a>犹如画灯亦名为灯。<a id="a-2c"></a>而实无灯用。<a id="a-2d"></a>如是虽说有瓶。<a id="a-2e"></a>非真实有。<a id="a-2f"></a>虽说五阴非第一义。</p>
  <p data-pb></p>
  <h2 id="a2g">假名相品第一百四十二</h2>
  <p id="a2h">曰。<a id="a-2i"></a>云何知瓶等物假名故有非真实耶。<a id="a-2j"></a>答曰。<a id="a-2k"></a>假名中示相。<a id="a-2l"></a>真实中无示相。<a id="a-2m"></a>如言此色是瓶色不得言是色色。<a id="a-2n"></a>亦不得言是受等色。<a id="a-2o"></a>又灯以色具能照触具能烧。<a id="a-2p"></a>实法不见如是。<a id="a-2q"></a>所以者何。<a id="a-2r"></a>识不以异具识。<a id="a-2s"></a>受亦不以异具受。<a id="a-2t"></a>故知有具是假名有。<a id="a-2u"></a>又因异法成名假名有。<a id="a-2v"></a>如因色等成瓶实法不因异成。<a id="a-2w"></a>所以者何。<a id="a-2x"></a>如受不因异法成。<a id="a-2y"></a>又假名多有所能。<a id="a-2z"></a>如灯能照能烧。<a id="a-30"></a>实法不见如是。<a id="a-31"></a>所以者何。<a id="a-32"></a>如受不能亦受亦识。<a id="a-33"></a>又车名字在轮轴等中。<a id="a-34"></a>色等名字不在物中。<a id="a-35"></a>有如是差别。<a id="a-36"></a>又轮轴等是成车因缘。<a id="a-37"></a>是中无车名字。<a id="a-38"></a>然则车因缘中无车法。<a id="a-39"></a>而因此成车。<a id="a-3A"></a>故知车是假名。<a id="a-3B"></a>又如以色等名得说色等。<a id="a-3C"></a>以瓶等名不得说瓶等。<a id="a-3D"></a>故知瓶等是假名。<a id="a-3E"></a>又有假名中心动不定。<a id="a-3F"></a>如人见马或言见马尾。<a id="a-3G"></a>或言见马身。<a id="a-3H"></a>或言见皮。<a id="a-3I"></a>或言见毛。<a id="a-3J"></a>或言闻筝声。<a id="a-3K"></a>或言闻弦声。<a id="a-3L"></a>或言嗅华。<a id="a-3M"></a>或言嗅华香。<a id="a-3N"></a>或言尝酪。<a id="a-3O"></a>或言尝酪味。<a id="a-3P"></a>或言触人。<a id="a-3Q"></a>或言触人身。<a id="a-3R"></a>或言触人臂。<a id="a-3S"></a>或言触人手。<a id="a-3T"></a>或言触人手指。<a id="a-3U"></a>或言触指节。<a id="a-3V"></a>意识于众生等中动。<a id="a-3W"></a>谓身是众生。<a id="a-3X"></a>心是众生。<a id="a-3Y"></a>色等是瓶离色有瓶。<a id="a-3Z"></a>如是等实法中心定不动。<a id="a-3a"></a>不得言我见色亦见声等。<a id="a-3b"></a>又可知等中不可说亦名为有。<a id="a-3c"></a>是为假名如瓶等故。<a id="a-3d"></a>知瓶等是假名有。<a id="a-3e"></a>所以者何。<a id="a-3f"></a>色等法不名可知等中不可说。<a id="a-3g"></a>又如色等法自相可说。<a id="a-3h"></a>瓶等自相不可说。<a id="a-3i"></a>故知是假名有。<a id="a-3j"></a>或有说假名相。<a id="a-3k"></a>是相在余处不在假名中。<a id="a-3l"></a>如经中说业是智者不智者相。<a id="a-3m"></a>若身口意能起善业是名智者。<a id="a-3n"></a>身口意起不善业名不智者。<a id="a-3o"></a>身业口业依止四大。<a id="a-3p"></a>意业依心。<a id="a-3q"></a>此三事云何名智者不智者相。<a id="a-3r"></a>故知假名无有自相。<a id="a-3s"></a>又假名相虽在余处亦复不一。<a id="a-3t"></a>如说人受苦恼如槊入心恼坏。<a id="a-3u"></a>是色相。<a id="a-3v"></a>又受是受相。<a id="a-3w"></a>亦于人中说。<a id="a-3x"></a>如佛说。<a id="a-3y"></a>智者愚者俱受苦乐。<a id="a-3z"></a>而智者于苦乐中。<a id="a-40"></a>不生贪恚取多少等。<a id="a-41"></a>相是想相。<a id="a-42"></a>亦于人中说。<a id="a-43"></a>如说我见光明见色作。<a id="a-44"></a>起是行相。<a id="a-45"></a>亦于人中说。<a id="a-46"></a>如说是人起作福行亦起罪行及不动行。<a id="a-47"></a>识是识相。<a id="a-48"></a>亦于人中说。<a id="a-49"></a>如说智者识法如舌尝味。<a id="a-4A"></a>是故若在余处说亦说多相。<a id="a-4B"></a>是假名相。<a id="a-4C"></a>色等相不在</p>
  <p data-pb></p>
  <h2 id="a4D">破一品第一百四十三</h2>
  <p id="a4E">曰。<a id="a-4F"></a>此一等四论有何过耶。<a id="a-4G"></a>答曰。<a id="a-4H"></a>一论过者。<a id="a-4I"></a>谓色等法相各差别。<a id="a-4J"></a>若为一瓶是则不可。<a id="a-4K"></a>又色等一一不名为地。<a id="a-4L"></a>和合云何有地。<a id="a-4M"></a>所以者何。<a id="a-4N"></a>若一一马不名为牛。<a id="a-4O"></a>云何和合为牛。<a id="a-4P"></a>问曰。<a id="a-4Q"></a>如一一麻不能成聚和合能成。<a id="a-4R"></a>如是色等一一不能成地。<a id="a-4S"></a>和合能成。<a id="a-4T"></a>答曰不然。<a id="a-4U"></a>所以者何。<a id="a-4V"></a>麻聚是假名有。<a id="a-4W"></a>一等是实法中论。<a id="a-4X"></a>云何为喻。<a id="a-4Y"></a>又色香味触是四法。<a id="a-4Z"></a>地是一法。<a id="a-4a"></a>四不应为一。<a id="a-4b"></a>若四为一一亦应为四。<a id="a-4c"></a>是事不可。<a id="a-4d"></a>故知色等不即是地。<a id="a-4e"></a>又世间皆说地色地香地味地触。<a id="a-4f"></a>不见有言是色色。<a id="a-4g"></a>要以异法相示。<a id="a-4h"></a>如某人舍等。<a id="a-4i"></a>问曰。<a id="a-4j"></a>此不以异法相示。<a id="a-4k"></a>即以自法自示。<a id="a-4l"></a>如石人手</p>
  <p data-pb></p>
  <h2 id="a4m">破异品第一百四十四</h2>
  <p id="a4n">曰。<a id="a-4o"></a>异论中有何等过。<a id="a-4p"></a>答曰。<a id="a-4q"></a>离色等法更无地也。<a id="a-4r"></a>何以知之。<a id="a-4s"></a>不离色香味触生地心。<a id="a-4t"></a>但于色等法中生心。<a id="a-4u"></a>所以者何。<a id="a-4v"></a>如色异声等异不待声等而生色心。<a id="a-4w"></a>若离色等别有地者。<a id="a-4x"></a>亦应不待色等生地心。<a id="a-4y"></a>而实非不待。<a id="a-4z"></a>是故无别有地。<a id="a-50"></a>问曰。<a id="a-51"></a>非不待余法。<a id="a-52"></a>要待色相而生色心。<a id="a-53"></a>答曰。<a id="a-54"></a>破总相品中当说。<a id="a-55"></a>离色无别色相。<a id="a-56"></a>是故不然。<a id="a-57"></a>又异地等法无根能知。<a id="a-58"></a>故知无别地等。<a id="a-59"></a>问曰。<a id="a-5A"></a>地等以二根可取。<a id="a-5B"></a>谓身根眼根何以知之。<a id="a-5C"></a>眼见知是瓶。<a id="a-5D"></a>以身根触亦知是瓶。<a id="a-5E"></a>是故汝言无根取地。<a id="a-5F"></a>是事不然。<a id="a-5G"></a>答曰。<a id="a-5H"></a>若尔是瓶则四根取。<a id="a-5I"></a>亦以鼻根嗅泥。<a id="a-5J"></a>舌根尝泥。<a id="a-5K"></a>问曰。<a id="a-5L"></a>鼻根舌根不能取瓶。<a id="a-5M"></a>所以者何。<a id="a-5N"></a>闇中不能分别。<a id="a-5O"></a>若嗅瓶若嗅盆。<a id="a-5P"></a>若尝瓶若尝盆。<a id="a-5Q"></a>答曰。<a id="a-5R"></a>虽不能分别瓶盆。<a id="a-5S"></a>而于泥中生知。<a id="a-5T"></a>谓嗅泥尝泥。<a id="a-5U"></a>又若埋瓶出口。<a id="a-5V"></a>若见若触不能定知是瓶是釜为是破瓦。<a id="a-5W"></a>故知眼根身根亦不应取瓶。<a id="a-5X"></a>又于闇中虽生瓶心。<a id="a-5Y"></a>不能分别金瓶银瓶。<a id="a-5Z"></a>故知眼根身根亦不能取瓶。<a id="a-5a"></a>又鼻根舌根能取花果乳酪等法。<a id="a-5b"></a>眼根身根则不能取。<a id="a-5c"></a>如虽见华等不能分别香臭美恶及甘酢等。<a id="a-5d"></a>是故若谓眼根身根知陀罗骠。<a id="a-5e"></a>而鼻根舌根不知无有是事。<a id="a-5f"></a>如鼻根舌根不得异陀罗骠。<a id="a-5g"></a>而亦有分别。<a id="a-5h"></a>眼根身根亦如是。<a id="a-5i"></a>虽无异陀罗骠而亦得分别。<a id="a-5j"></a>又五根中无有取假名知。<a id="a-5k"></a>故知假名非眼身鼻舌诸根所得。<a id="a-5l"></a>第六根中有。<a id="a-5m"></a>知能知假名。<a id="a-5n"></a>所以者何。<a id="a-5o"></a>意识能缘一切法故。<a id="a-5p"></a>又眼若能见色见非色者。<a id="a-5q"></a>亦应能见声等。<a id="a-5r"></a>若尔则不复须耳等诸根。<a id="a-5s"></a>是事不可。<a id="a-5t"></a>是故不以眼根身根取陀罗骠。<a id="a-5u"></a>问曰。<a id="a-5v"></a>以色了陀罗骠则眼能见。<a id="a-5w"></a>非一切异色法皆可见。<a id="a-5x"></a>答曰。<a id="a-5y"></a>以色了瓶是事不然。<a id="a-5z"></a>所以者何。<a id="a-60"></a>谁作瓶色但是和合。<a id="a-61"></a>是故非色了瓶。<a id="a-62"></a>又若以可见法了余法。<a id="a-63"></a>令可见者以瓶等不可见法了色。<a id="a-64"></a>色亦应是不可见。<a id="a-65"></a>又瓶应二种。<a id="a-66"></a>亦可见亦不可见。<a id="a-67"></a>以为可见不可见法所了故。<a id="a-68"></a>又若要以色等法了故。<a id="a-69"></a>眼等根可知者。<a id="a-6A"></a>色相不应是眼根所知。<a id="a-6B"></a>所以者何。<a id="a-6C"></a>汝法因色相故。<a id="a-6D"></a>色可见是色相更无有相。<a id="a-6E"></a>然则色相应不可见。<a id="a-6F"></a>是故不然。<a id="a-6G"></a>又若以色了故可见者。<a id="a-6H"></a>一切诸根尽应知陀罗骠。<a id="a-6I"></a>耳根亦应知虚空。<a id="a-6J"></a>以声了故。<a id="a-6K"></a>又应以身根知风。<a id="a-6L"></a>以触了故。<a id="a-6M"></a>而汝法不然。<a id="a-6N"></a>是故无此了法。<a id="a-6O"></a>问曰。<a id="a-6P"></a>余法不能为了。<a id="a-6Q"></a>但色能作了。<a id="a-6R"></a>答曰不然。<a id="a-6S"></a>是中无有因缘但色能为了。<a id="a-6T"></a>而余法不能。<a id="a-6U"></a>如汝说大多陀罗骠。<a id="a-6V"></a>是中色可见。<a id="a-6W"></a>如是则因色故得色。<a id="a-6X"></a>应当以色相了色。<a id="a-6Y"></a>然后可得。<a id="a-6Z"></a>不但色能为了。<a id="a-6a"></a>若如是说犹不离先过。<a id="a-6b"></a>又异时生色心。<a id="a-6c"></a>异时生瓶心。<a id="a-6d"></a>是故纵色能了。<a id="a-6e"></a>于瓶何益。<a id="a-6f"></a>又如盲人习瓶量故。<a id="a-6g"></a>虽失眼根触亦如瓶。<a id="a-6h"></a>是故非但色能为见因。<a id="a-6i"></a>又盲人身根亦能知风。<a id="a-6j"></a>是故非但色了故能生知。<a id="a-6k"></a>又汝经中亦说。<a id="a-6l"></a>触来触身非地水火。<a id="a-6m"></a>当知不可见相是风。<a id="a-6n"></a>此亦不然。<a id="a-6o"></a>所以者何。<a id="a-6p"></a>盲人知此风时。<a id="a-6q"></a>亦不知此触为可</p>
  <p data-pb></p>
  <h2 id="a6r">破不可说品第一百四十五</h2>
  <p id="a6s">曰。<a id="a-6t"></a>不可说论中有何等过。<a id="a-6u"></a>答曰。<a id="a-6v"></a>实法无有于一异中不可说者。<a id="a-6w"></a>所以者何。<a id="a-6x"></a>无有因缘譬喻以此知不可说。<a id="a-6y"></a>色等法实有故。<a id="a-6z"></a>非不可说也。<a id="a-70"></a>又诸法各有自相。<a id="a-71"></a>如恼坏是色相更无异相。<a id="a-72"></a>云何名不可说。<a id="a-73"></a>又随识差别故法有差别。<a id="a-74"></a>如以眼识知色不知声等。<a id="a-75"></a>是故此中无不可说。<a id="a-76"></a>又色是色入所摄。<a id="a-77"></a>非声等摄。<a id="a-78"></a>若汝欲令有不可说者。<a id="a-79"></a>色是色是可说。<a id="a-7A"></a>色是非色是不可说。<a id="a-7B"></a>声等亦如是。<a id="a-7C"></a>又诸法有次第数。<a id="a-7D"></a>若不可说则诸法无数。<a id="a-7E"></a>所以者何。<a id="a-7F"></a>第一第二不相异故。<a id="a-7G"></a>故知实无不可说法。<a id="a-7H"></a>但于假名中为一异故说不可说。</p>
  <h2 id="a7I">破无品第一百四十六</h2>
  <p id="a7J">问曰。<a id="a-7K"></a>无论中有何等过。<a id="a-7L"></a>答曰。<a id="a-7M"></a>若无则无罪福等报缚解等一切诸法。<a id="a-7N"></a>又若执无所有是执亦无。<a id="a-7O"></a>以无说者听者故。<a id="a-7P"></a>又有无等论皆以信故说。<a id="a-7Q"></a>若信见知若信比知。<a id="a-7R"></a>若随经书若说无所有。<a id="a-7S"></a>则不在此三中。<a id="a-7T"></a>汝意或谓我随经书。<a id="a-7U"></a>是事不然。<a id="a-7V"></a>经书意亦难解。<a id="a-7W"></a>或时说有或时说无。<a id="a-7X"></a>云何取信。<a id="a-7Y"></a>若信比知要先现见。<a id="a-7Z"></a>然后比知。<a id="a-7a"></a>又瓶等法今现见有。<a id="a-7b"></a>以能生心故。<a id="a-7c"></a>随能生心则有此法故。<a id="a-7d"></a>非无也。<a id="a-7e"></a>又今瓶盆等现有差别。<a id="a-7f"></a>若一切无何有差别。<a id="a-7g"></a>汝意或谓以邪想故有分别者。<a id="a-7h"></a>何故不于空中分别瓶等。<a id="a-7i"></a>又汝若谓以痴故生物心者。<a id="a-7j"></a>若一切无。<a id="a-7k"></a>此痴亦无。<a id="a-7l"></a>何由而起。<a id="a-7m"></a>又汝意谓一切法无。<a id="a-7n"></a>是知何缘得生。<a id="a-7o"></a>诸知不以无缘而生。<a id="a-7p"></a>以知物故名知。<a id="a-7q"></a>是知不应言无。<a id="a-7r"></a>又若都无者。<a id="a-7s"></a>今一切人应随意所为。<a id="a-7t"></a>而诸善人皆乐布施持戒忍等善法。<a id="a-7u"></a>远离不善法。<a id="a-7v"></a>故知非无。<a id="a-7w"></a>又瓶等法今现可知。<a id="a-7x"></a>而汝言现在皆无。<a id="a-7y"></a>以无法故。<a id="a-7z"></a>亦不应信经书。<a id="a-80"></a>然则何因缘故。<a id="a-81"></a>说一切无故。<a id="a-82"></a>一切无是事应明。<a id="a-83"></a>若不能以因缘明者。<a id="a-84"></a>他人所执自然应成。<a id="a-85"></a>他论成故。<a id="a-86"></a>汝法则坏。<a id="a-87"></a>若有因缘可成则不名为无。</p>
  <h2 id="a88">立无品第一百四十七</h2>
  <p id="a89">说无者言。<a id="a-8A"></a>汝虽以言说破空。<a id="a-8B"></a>然诸法实无。<a id="a-8C"></a>以诸根尘皆不可得故。<a id="a-8D"></a>所以者何。<a id="a-8E"></a>诸法中无有有分可取。<a id="a-8F"></a>是故一切法不可取。<a id="a-8G"></a>不可取故无。<a id="a-8H"></a>汝若谓有分虽不可取诸分可取者。<a id="a-8I"></a>是事不然。<a id="a-8J"></a>诸分中不生心。<a id="a-8K"></a>所以者何。<a id="a-8L"></a>粗瓶等物可取故。<a id="a-8M"></a>又分不作有分。<a id="a-8N"></a>所以者何。<a id="a-8O"></a>因有分故说分。<a id="a-8P"></a>有分无故分亦无。<a id="a-8Q"></a>又无陀罗骠求那无分。<a id="a-8R"></a>是故无分。<a id="a-8S"></a>又若见细分则应常生分心不生瓶心。<a id="a-8T"></a>所以者何。<a id="a-8U"></a>若常念分终不应生瓶心。<a id="a-8V"></a>又若先忆分后生瓶心则瓶心应久乃生。<a id="a-8W"></a>而实不久生故不念分。<a id="a-8X"></a>又若见瓶不生分别分心。<a id="a-8Y"></a>即生瓶心。<a id="a-8Z"></a>又无一切分。<a id="a-8a"></a>所以者何。<a id="a-8b"></a>一切分皆可分析坏裂乃至微尘。<a id="a-8c"></a>以方破尘终归都无。<a id="a-8d"></a>又一切诸法究竟必生空智。<a id="a-8e"></a>是故第一义中诸分皆无。<a id="a-8f"></a>又若说分者。<a id="a-8g"></a>则破二谛。<a id="a-8h"></a>所以者何。<a id="a-8i"></a>若人说无有分但有诸分。<a id="a-8j"></a>则无去来见断等诸业。<a id="a-8k"></a>如是则无世谛。<a id="a-8l"></a>汝以第一义为空。<a id="a-8m"></a>第一义中亦无诸分。<a id="a-8n"></a>故知但说诸分则不入二谛。<a id="a-8o"></a>不入二谛故无。<a id="a-8p"></a>又若法可过即为是无。<a id="a-8q"></a>如因分过有分。<a id="a-8r"></a>亦更因余分过先分。<a id="a-8s"></a>以可过故。<a id="a-8t"></a>无此分论。<a id="a-8u"></a>又色等亦无。<a id="a-8v"></a>所以者何。<a id="a-8w"></a>眼不能见细色。<a id="a-8x"></a>意不能取现在色。<a id="a-8y"></a>是故色不可取。<a id="a-8z"></a>又眼识不能分别是色。<a id="a-90"></a>意识在过去不在色中。<a id="a-91"></a>故无有能分别色者。<a id="a-92"></a>无分别故。<a id="a-93"></a>色不可取。<a id="a-94"></a>又初识不能分别色。<a id="a-95"></a>第二识等亦复如是。<a id="a-96"></a>故无有能分别色者。<a id="a-97"></a>问曰。<a id="a-98"></a>眼识取色已后以意识忆念。<a id="a-99"></a>是故非无分别。<a id="a-9A"></a>答曰。<a id="a-9B"></a>眼识见色已即灭次生意识。<a id="a-9C"></a>是意识不见色。<a id="a-9D"></a>不见云何能忆。<a id="a-9E"></a>若不见而能忆者。<a id="a-9F"></a>盲人亦应忆色而实不忆。<a id="a-9G"></a>是故意识不能忆也。<a id="a-9H"></a>问曰。<a id="a-9I"></a>从眼识生意识。<a id="a-9J"></a>是故能忆念。<a id="a-9K"></a>答曰不然。<a id="a-9L"></a>所以者何。<a id="a-9M"></a>一切后心皆因眼识生。<a id="a-9N"></a>皆应能忆。<a id="a-9O"></a>又终不应忘。<a id="a-9P"></a>以从彼生故而实不然。<a id="a-9Q"></a>故知意识亦不能忆。<a id="a-9R"></a>如忆虚妄。<a id="a-9S"></a>取色瓶等万物。<a id="a-9T"></a>亦皆虚诳。<a id="a-9U"></a>无而妄取。<a id="a-9V"></a>是故无一切物。<a id="a-9W"></a>又若说眼见为到色见。<a id="a-9X"></a>为不到能见。<a id="a-9Y"></a>若到则不能见。<a id="a-9Z"></a>眼无去相。<a id="a-9a"></a>是事先明。<a id="a-9b"></a>若不到而见。<a id="a-9c"></a>应见一切处色。<a id="a-9d"></a>而实不见。<a id="a-9e"></a>故知非不到能见。<a id="a-9f"></a>问曰。<a id="a-9g"></a>色在知境则眼能见。<a id="a-9h"></a>答曰。<a id="a-9i"></a>何名知境。<a id="a-9j"></a>问曰。<a id="a-9k"></a>随眼能见时名为知境。<a id="a-9l"></a>答曰。<a id="a-9m"></a>若眼不到亦名知境者。<a id="a-9n"></a>一切处色应尽是知境。<a id="a-9o"></a>是故到与不到俱不能见。<a id="a-9p"></a>故知色不可见。<a id="a-9q"></a>又若先有眼色。<a id="a-9r"></a>后眼识生。<a id="a-9s"></a>是眼识则无依无缘。<a id="a-9t"></a>若一时则不名眼色因缘生识。<a id="a-9u"></a>一时无相因故。<a id="a-9v"></a>又眼是四大若眼能见。<a id="a-9w"></a>耳等亦应能见。<a id="a-9x"></a>同四大故。<a id="a-9y"></a>色亦如是。<a id="a-9z"></a>又是眼识应若有处若无处二俱有过。<a id="a-A0"></a>所以者何。<a id="a-A1"></a>若眼识依眼是则有处。<a id="a-A2"></a>若物无处则不得依止。<a id="a-A3"></a>若汝谓识于眼少分处生若遍生若二眼中一时生识则有处。<a id="a-A4"></a>有处则有分。<a id="a-A5"></a>如是则以众识而成一识。<a id="a-A6"></a>有如是过。<a id="a-A7"></a>亦有多识一时生过。<a id="a-A8"></a>又一一识分不能识有分者。<a id="a-A9"></a>应识而实无有有分。<a id="a-AA"></a>有如是过。<a id="a-AB"></a>若无处则不应依眼。</p>
  <h2 id="aAC">破声品第一百四十八</h2>
  <p id="aAD">说无者言。<a id="a-AE"></a>一语尚无。<a id="a-AF"></a>所以者何。<a id="a-AG"></a>心念念灭声亦念念灭。<a id="a-AH"></a>如说富楼沙。<a id="a-AI"></a>是语不可闻。<a id="a-AJ"></a>所以者何。<a id="a-AK"></a>随闻富识不闻楼。<a id="a-AL"></a>闻楼识不闻沙。<a id="a-AM"></a>无有一识能取三言。<a id="a-AN"></a>是故无识能取一语。<a id="a-AO"></a>故知声不可闻。<a id="a-AP"></a>又散心闻声。<a id="a-AQ"></a>定心则不能闻。<a id="a-AR"></a>定心所知是实。<a id="a-AS"></a>是故声不可闻。<a id="a-AT"></a>又是声若到不到俱不可闻。<a id="a-AU"></a>不可闻故无声。<a id="a-AV"></a>又有人说。<a id="a-AW"></a>耳是虚空性。<a id="a-AX"></a>以其无物故名虚空。<a id="a-AY"></a>是故无耳无耳故无声。<a id="a-AZ"></a>又声因缘无。<a id="a-Aa"></a>是故无声。<a id="a-Ab"></a>声因缘者。<a id="a-Ac"></a>谓诸大和合。<a id="a-Ad"></a>是和合法不可得。<a id="a-Ae"></a>所以者何。<a id="a-Af"></a>若诸法体异则无和合。<a id="a-Ag"></a>若无异体云何自合。<a id="a-Ah"></a>设在一处亦念念灭。<a id="a-Ai"></a>是故不得和合。</p>
  <h2 id="aAj">破香味触品第一百四十九</h2>
  <p id="aAk">香不可取。<a id="a-Al"></a>所以者何。<a id="a-Am"></a>以鼻识不能分别是瞻卜香是诸余香。<a id="a-An"></a>意识不能闻香。<a id="a-Ao"></a>是故意识亦不能分别是瞻卜香。<a id="a-Ap"></a>问曰。<a id="a-Aq"></a>虽不能分别是瞻卜香。<a id="a-Ar"></a>但能取香。<a id="a-As"></a>答曰。<a id="a-At"></a>不然。<a id="a-Au"></a>如人不得瞻卜树以愚痴故生瞻卜树心。<a id="a-Av"></a>如是不得香体。<a id="a-Aw"></a>以愚痴故而生香心。<a id="a-Ax"></a>又如先说。<a id="a-Ay"></a>香若到不到而取二俱有过。<a id="a-Az"></a>是故无香味亦如是。<a id="a-B0"></a>触亦无。<a id="a-B1"></a>所以者何。<a id="a-B2"></a>微尘等分中尚不生触知。<a id="a-B3"></a>如先说是故无触。</p>
 </body>
</html>