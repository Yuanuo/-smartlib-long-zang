<!doctype html>
<html id="z3IBW2719j" data-ver="1509">
 <head>
  <meta charset="utf-8">
  <meta author="诃梨跋摩">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">成实论卷第八</h1>
  <h2 id="a2">三业品第一百</h2>
  <p id="a3">问曰。<a id="a-4"></a>经中说三业。<a id="a-5"></a>善不善无记业。<a id="a-6"></a>何等是善业。<a id="a-7"></a>答曰。<a id="a-8"></a>随以何业能与他好事是业名善。<a id="a-9"></a>是善业从布施持戒慈等法生。<a id="a-A"></a>非洗浴等。<a id="a-B"></a>问曰。<a id="a-C"></a>何名为好。<a id="a-D"></a>答曰。<a id="a-E"></a>令他得乐是名为好。<a id="a-F"></a>亦名为善。<a id="a-G"></a>亦名为福。<a id="a-H"></a>问曰。<a id="a-I"></a>若令他得乐名为福者。<a id="a-J"></a>令他得苦应当有罪。<a id="a-K"></a>如良医针灸令他生苦。<a id="a-L"></a>是应得罪。<a id="a-M"></a>答曰。<a id="a-N"></a>良医针灸为与乐故不得罪也。<a id="a-O"></a>问曰。<a id="a-P"></a>若为与乐便得福者。<a id="a-Q"></a>如淫他妻令其生乐。<a id="a-R"></a>亦应得福。<a id="a-S"></a>答曰。<a id="a-T"></a>淫欲名决定不善。<a id="a-U"></a>若人令他行不善法。<a id="a-V"></a>是则为苦非为乐也。<a id="a-W"></a>乐名今乐后乐。<a id="a-X"></a>非现在少乐。<a id="a-Y"></a>以此因缘后得大苦。<a id="a-Z"></a>问曰。<a id="a-a"></a>有人饮食因缘生他人乐。<a id="a-b"></a>或饮食不消令人至死。<a id="a-c"></a>是施食人应得罪得福。<a id="a-d"></a>答曰。<a id="a-e"></a>是人好心施食无恶心。<a id="a-f"></a>故但得福德不得罪也。<a id="a-g"></a>问曰。<a id="a-h"></a>淫他妻者亦复如是。<a id="a-i"></a>但为乐故亦应得罪得福。<a id="a-j"></a>答曰。<a id="a-k"></a>此事先答。<a id="a-l"></a>谓淫欲是决定不善生大苦故。<a id="a-m"></a>又布施饮食中有福德分。<a id="a-n"></a>所以者何。<a id="a-o"></a>得饮食者。<a id="a-p"></a>不必尽死。<a id="a-q"></a>众生皆贪染心故而受淫欲。<a id="a-r"></a>全非福因。<a id="a-s"></a>云何得福。<a id="a-t"></a>问曰。<a id="a-u"></a>有人以杀生故利益多人。<a id="a-v"></a>如人破贼则国无患。<a id="a-w"></a>若杀毒兽则利人民。<a id="a-x"></a>是等可以杀生而得福乎。<a id="a-y"></a>或有人。<a id="a-z"></a>劫盗因缘供养父母。<a id="a-10"></a>淫欲因缘生好儿息。<a id="a-11"></a>妄语因缘或与寿命。<a id="a-12"></a>以恶口等令他得利。<a id="a-13"></a>是皆十恶所摄。<a id="a-14"></a>云何以此而得福乎。<a id="a-15"></a>答曰。<a id="a-16"></a>是人得福得罪。<a id="a-17"></a>为利他故得福。<a id="a-18"></a>以损他故得罪。<a id="a-19"></a>问曰。<a id="a-1A"></a>是医亦初与他苦。<a id="a-1B"></a>后令得乐。<a id="a-1C"></a>何故不得罪得福而但得福耶。<a id="a-1D"></a>答曰。<a id="a-1E"></a>是医以善心针炙无有恶意。<a id="a-1F"></a>若业为善恶故起则罪福并得。<a id="a-1G"></a>问曰。<a id="a-1H"></a>杀等皆是得福。<a id="a-1I"></a>所以者何。<a id="a-1J"></a>以杀因缘得所欲事。<a id="a-1K"></a>如为王杀贼得富贵。<a id="a-1L"></a>以福因缘得随所欲。<a id="a-1M"></a>云何杀生不名为福。<a id="a-1N"></a>又人能杀则得名闻。<a id="a-1O"></a>名闻是人之所乐。<a id="a-1P"></a>人之所乐是福德果。<a id="a-1Q"></a>又以杀故得喜乐。<a id="a-1R"></a>喜乐亦是福德果报。<a id="a-1S"></a>又经书说若逆阵死得生天上。<a id="a-1T"></a>如偈说若人战阵死天女诤为夫。<a id="a-1U"></a>又说虽善富贵人为贼而迳前能杀则无罪。<a id="a-1V"></a>不杀则得罪。<a id="a-1W"></a>又世法经说。<a id="a-1X"></a>有四品人婆罗门刹利毗舍首陀罗。<a id="a-1Y"></a>是四品人各自有法。<a id="a-1Z"></a>婆罗门有六法。<a id="a-1a"></a>刹利四法。<a id="a-1b"></a>毗舍三法。<a id="a-1c"></a>首陀罗一法。<a id="a-1d"></a>六法者。<a id="a-1e"></a>一自作天祠。<a id="a-1f"></a>二作天祠师。<a id="a-1g"></a>三自读违驮。<a id="a-1h"></a>四亦教他人。<a id="a-1i"></a>五布施。<a id="a-1j"></a>六受施。<a id="a-1k"></a>四法者。<a id="a-1l"></a>一自作天祠不作师。<a id="a-1m"></a>二从他受违驮不教他。<a id="a-1n"></a>三布施不受施。<a id="a-1o"></a>四守护人民。<a id="a-1p"></a>三法者。<a id="a-1q"></a>作天祠不作师。<a id="a-1r"></a>自读违驮不教他。<a id="a-1s"></a>自布施不受施。<a id="a-1t"></a>一法者。<a id="a-1u"></a>谓供给上三品人。<a id="a-1v"></a>若刹利为守护人民故。<a id="a-1w"></a>夺他命有福无罪。<a id="a-1x"></a>又违驮经说。<a id="a-1y"></a>杀生得福。<a id="a-1z"></a>所谓以违驮语咒杀羊。<a id="a-20"></a>羊死生天。<a id="a-21"></a>违驮经是世间所信。<a id="a-22"></a>又说若实应死者杀之则无罪。<a id="a-23"></a>如五通仙能咒杀人。<a id="a-24"></a>不可言神仙有罪。<a id="a-25"></a>罪人云何能成此事。<a id="a-26"></a>故知杀生得福。<a id="a-27"></a>又或有心力能夺命得福。<a id="a-28"></a>施命得罪。<a id="a-29"></a>若人以善心杀生欲令得乐。<a id="a-2A"></a>云何有罪。<a id="a-2B"></a>如屠儿等畜养牛羊。<a id="a-2C"></a>虽施而罪。<a id="a-2D"></a>如盗等事中亦有福德。<a id="a-2E"></a>答曰。<a id="a-2F"></a>汝言杀生得所欲故名福德者是事不然。<a id="a-2G"></a>所以者何。<a id="a-2H"></a>由福德故得随所欲。<a id="a-2I"></a>是所欲事缘杀生得。<a id="a-2J"></a>所以然者。<a id="a-2K"></a>以先世造不净福故。<a id="a-2L"></a>如经中说劫夺杀害得财用施。<a id="a-2M"></a>令他悲泣及不净施如是等施名曰不净。<a id="a-2N"></a>要由恶缘而得受报。<a id="a-2O"></a>又此人先世有福。<a id="a-2P"></a>亦有杀生业缘。<a id="a-2Q"></a>是故今身因杀受报。<a id="a-2R"></a>亦有众生应偿财命。<a id="a-2S"></a>故由杀害得随所欲。<a id="a-2T"></a>又非一切众生皆以杀生而得富贵。<a id="a-2U"></a>如世间言是人薄福多作无获。<a id="a-2V"></a>名闻喜乐亦如是。<a id="a-2W"></a>皆以福德因缘故得名闻身力及乐。<a id="a-2X"></a>但是福不净故由杀而得。<a id="a-2Y"></a>问曰。<a id="a-2Z"></a>师子虎狼等所得身力皆从罪生。<a id="a-2a"></a>夜叉罗刹等得身力乐亦从罪生。<a id="a-2b"></a>答曰。<a id="a-2c"></a>是事先答。<a id="a-2d"></a>亦由不净福故以罪缘得。<a id="a-2e"></a>汝言经书中说若逆阵死得生天上。<a id="a-2f"></a>是事不然。<a id="a-2g"></a>所以者何。<a id="a-2h"></a>是经以此邪语诱导愚人令其有勇。<a id="a-2i"></a>何以知之。<a id="a-2j"></a>要由福生福由罪生罪。<a id="a-2k"></a>是中都无福因。<a id="a-2l"></a>何由得福。<a id="a-2m"></a>汝言四品众生各自有法。<a id="a-2n"></a>刹利为护人故杀无罪者。<a id="a-2o"></a>此如家法如屠儿等世世家法常应杀生亦不免罪。<a id="a-2p"></a>刹利亦尔。<a id="a-2q"></a>虽是王法亦故得罪。<a id="a-2r"></a>若刹利以王法故杀生无罪。<a id="a-2s"></a>则屠猎等亦应无罪。<a id="a-2t"></a>但刹利以怜愍心为民除患由此得福。<a id="a-2u"></a>若夺他命此则有罪。<a id="a-2v"></a>如人劫夺他财以养父母。<a id="a-2w"></a>是人则罪福并得。<a id="a-2x"></a>问曰。<a id="a-2y"></a>是人劫盗以养父母不应得罪。<a id="a-2z"></a>如世法经说。<a id="a-30"></a>若乏食七日从首陀罗夺取无罪。<a id="a-31"></a>若命欲断得从婆罗门取。<a id="a-32"></a>是人虽以恶业活命不名为破戒人。<a id="a-33"></a>以急难故。<a id="a-34"></a>犹如虚空尘垢不污。<a id="a-35"></a>是人亦尔罪所不染。<a id="a-36"></a>答曰。<a id="a-37"></a>即梵志法中说。<a id="a-38"></a>若劫夺时财主来护。<a id="a-39"></a>梵志尔时应当筹量。<a id="a-3A"></a>若使财主功德不如则应杀之。<a id="a-3B"></a>所以者何。<a id="a-3C"></a>我是胜人能以种种悔法除灭此罪。<a id="a-3D"></a>若功德与等自杀杀他其罪亦等。<a id="a-3E"></a>以此罪重难除灭故。<a id="a-3F"></a>若财主德胜应自舍身以此中罪不可除故。<a id="a-3G"></a>如是分别劫夺杀中亦应如是。<a id="a-3H"></a>有言以恶业活命。<a id="a-3I"></a>是中有恶业故云何名福。<a id="a-3J"></a>汝言若人迳前杀则无罪不杀得罪。<a id="a-3K"></a>是言已坏。<a id="a-3L"></a>所以者何。<a id="a-3M"></a>若前人德胜自应舍身。<a id="a-3N"></a>若无罪者何故尔耶。<a id="a-3O"></a>汝言违驮经说杀生得福。<a id="a-3P"></a>是语先答。<a id="a-3Q"></a>谓杀无福汝言人实应死杀无罪者则杀怨贼亦应无罪。<a id="a-3R"></a>有一切众生皆是罪人。<a id="a-3S"></a>以起作业受阴身故。<a id="a-3T"></a>然则杀生无罪者是事不可。<a id="a-3U"></a>问曰。<a id="a-3V"></a>若众生先世自造杀缘。<a id="a-3W"></a>今杀何故得罪。<a id="a-3X"></a>劫盗等业亦皆如是。<a id="a-3Y"></a>答曰。<a id="a-3Z"></a>若尔则无罪福。<a id="a-3a"></a>所以者何。<a id="a-3b"></a>是人前世造杀缘故杀之无罪故。<a id="a-3c"></a>离此杀生亦无福德。<a id="a-3d"></a>如是若施他人亦应无福。<a id="a-3e"></a>以受者先世自行施业。<a id="a-3f"></a>今自得报而实不可。<a id="a-3g"></a>无罪福故。<a id="a-3h"></a>当知众生虽自造杀业。<a id="a-3i"></a>杀者亦皆得罪。<a id="a-3j"></a>以起贪恚痴诸烦恼故。<a id="a-3k"></a>此诸烦恼名邪颠倒。<a id="a-3l"></a>邪倒心生尚应得罪。<a id="a-3m"></a>况当故起身口业乎。<a id="a-3n"></a>故令生死无穷。<a id="a-3o"></a>若不尔者。<a id="a-3p"></a>则诸神仙起贪恚等诸烦恼时。<a id="a-3q"></a>不应便失神通。<a id="a-3r"></a>若此非罪复与何法相违。<a id="a-3s"></a>故名福德。<a id="a-3t"></a>当知众生虽复先世自造杀缘。<a id="a-3u"></a>杀者亦应有罪。<a id="a-3v"></a>汝虽言罪人无所能成。<a id="a-3w"></a>是事不然。<a id="a-3x"></a>栴陀罗等亦能以咒术杀人。<a id="a-3y"></a>仙人亦尔。<a id="a-3z"></a>以恶心故。<a id="a-40"></a>随语能成。<a id="a-41"></a>又此人福力故能成。<a id="a-42"></a>以夺命故得罪。<a id="a-43"></a>汝言或有心力从夺命生福施命得罪。<a id="a-44"></a>是事不然。<a id="a-45"></a>所以者何。<a id="a-46"></a>要由心力及福因缘故。<a id="a-47"></a>能得福非但由心。<a id="a-48"></a>若以善心淫于师妻杀婆罗门可得福耶。<a id="a-49"></a>安息等边地人。<a id="a-4A"></a>以福德心淫母姊等复有福耶。<a id="a-4B"></a>故知从福因缘有福德生非但心也。<a id="a-4C"></a>劫盗等亦如是。<a id="a-4D"></a>故知杀等皆是不善。<a id="a-4E"></a>有此杀等非为利他故名不善。<a id="a-4F"></a>虽于现世少时得乐后受大苦。<a id="a-4G"></a>以损他故名不善相。<a id="a-4H"></a>又现见多有众生行杀等法。<a id="a-4I"></a>亦多在三涂及人道中受诸苦恼。<a id="a-4J"></a>当知苦恼是杀等果。<a id="a-4K"></a>果似因故。<a id="a-4L"></a>又三恶道中罪苦尤剧。<a id="a-4M"></a>故知以杀等因缘生于此中。<a id="a-4N"></a>问曰。<a id="a-4O"></a>天人中亦如是。<a id="a-4P"></a>诸天亦常与阿修罗战共相杀害。<a id="a-4Q"></a>人中亦以坑陷纲毒。<a id="a-4R"></a>杀害众生。<a id="a-4S"></a>答曰。<a id="a-4T"></a>人天中有离杀等法。<a id="a-4U"></a>三恶道无。<a id="a-4V"></a>当知此中罪苦尤甚。<a id="a-4W"></a>又人杀等因缘则失寿等利乐。<a id="a-4X"></a>上古时人有无量寿命。<a id="a-4Y"></a>光从身出。<a id="a-4Z"></a>明如日月飞行自在。<a id="a-4a"></a>地皆自然生随意物自然粳米。<a id="a-4b"></a>皆以杀等罪故失如是事。<a id="a-4c"></a>后转更失至十岁人时。<a id="a-4d"></a>酥油石蜜稻粟麦等一切皆无。<a id="a-4e"></a>故知杀等是不善业。<a id="a-4f"></a>又若离杀等还得利乐。<a id="a-4g"></a>寿命增长如寿年八万诸欲随意。<a id="a-4h"></a>故知杀名不善。<a id="a-4i"></a>又今郁单曰土有自然粳米。<a id="a-4j"></a>衣从树生。<a id="a-4k"></a>皆由离杀等故。<a id="a-4l"></a>取要言之。<a id="a-4m"></a>众生所有一切乐具。<a id="a-4n"></a>皆从离杀等生。<a id="a-4o"></a>故知杀等是不善业也。<a id="a-4p"></a>又杀等法善人所舍。<a id="a-4q"></a>若诸佛菩萨缘觉声闻及余功德人。<a id="a-4r"></a>皆亦舍离故知不善。<a id="a-4s"></a>问曰。<a id="a-4t"></a>是杀生等善人亦听。<a id="a-4u"></a>违驮经中为天祠故听令杀羊。<a id="a-4v"></a>答曰。<a id="a-4w"></a>此非善人。<a id="a-4x"></a>善人者常求利他。<a id="a-4y"></a>修慈悲心怨亲同等。<a id="a-4z"></a>如是人者。<a id="a-50"></a>岂当听杀生也。<a id="a-51"></a>是人贪恚浊心故造此经。<a id="a-52"></a>求生天上。<a id="a-53"></a>咒他众生以福力故能成是事。<a id="a-54"></a>又此杀等得解脱者之所不为。<a id="a-55"></a>故知不善。<a id="a-56"></a>问曰。<a id="a-57"></a>得解脱者亦不作余事。<a id="a-58"></a>谓过中食等是事亦可是不善耶。<a id="a-59"></a>答曰。<a id="a-5A"></a>是罪因缘故善人亦舍。<a id="a-5B"></a>若法无过不应舍离过中食等能害梵行。<a id="a-5C"></a>是故亦舍。<a id="a-5D"></a>有法以体性不善故舍。<a id="a-5E"></a>如杀盗等。<a id="a-5F"></a>有法为不善因缘故亦舍。<a id="a-5G"></a>如饮酒过中食等故知杀生体性不善。<a id="a-5H"></a>又杀生者多人憎恶如师子虎狼及诸怨贼旃陀罗等。<a id="a-5I"></a>若以此法因缘人所憎恶。<a id="a-5J"></a>岂非不善。<a id="a-5K"></a>又若不杀者为多人所爱。<a id="a-5L"></a>如行慈悲诸贤圣人。<a id="a-5M"></a>故知杀为不善。<a id="a-5N"></a>问曰。<a id="a-5O"></a>有杀生者。<a id="a-5P"></a>以勇健故为人所爱。<a id="a-5Q"></a>如人为王杀诸怨贼则为王所爱。<a id="a-5R"></a>答曰。<a id="a-5S"></a>以因缘故非深爱也。<a id="a-5T"></a>如说若人以恶业令主心欢喜。<a id="a-5U"></a>主若生厌心反还疑此人。<a id="a-5V"></a>若以恶事生疑云何名爱。<a id="a-5W"></a>又行不善者。<a id="a-5X"></a>尚不自爱况他人乎。<a id="a-5Y"></a>故知杀生是不善法。<a id="a-5Z"></a>又杀等法是打害系缚等诸苦恼因。<a id="a-5a"></a>故知不善。<a id="a-5b"></a>问曰。<a id="a-5c"></a>不杀等法亦有苦因。<a id="a-5d"></a>如王敕人令杀怨贼。<a id="a-5e"></a>若不杀者王必害之。<a id="a-5f"></a>答曰。<a id="a-5g"></a>若以不杀便被害者。<a id="a-5h"></a>诸不杀者皆当应死。<a id="a-5i"></a>是人自以违王教故。<a id="a-5j"></a>若知此人深心不杀。<a id="a-5k"></a>则不加害反应供养。<a id="a-5l"></a>故知杀等。<a id="a-5m"></a>是苦因缘。<a id="a-5n"></a>非不杀等。<a id="a-5o"></a>又行杀者死时生悔。<a id="a-5p"></a>故知不善。<a id="a-5q"></a>又行杀等故人所不信。<a id="a-5r"></a>于同类中尚不相信。<a id="a-5s"></a>何况善人。<a id="a-5t"></a>有行杀等者尚为同类所讥。<a id="a-5u"></a>况余人乎。<a id="a-5v"></a>有行杀等者。<a id="a-5w"></a>善人舍远如旃陀罗屠猎师等。<a id="a-5x"></a>有行杀等者不名乐人。<a id="a-5y"></a>如屠猎者终不以此业而得尊贵。<a id="a-5z"></a>又善人为功舍离杀等。<a id="a-60"></a>若非不善。<a id="a-61"></a>何故为功勤求舍离。<a id="a-62"></a>又现见杀等有不爱果。<a id="a-63"></a>当知来世亦得苦报。<a id="a-64"></a>又若杀等非不善者。<a id="a-65"></a>更有何法名不善耶。<a id="a-66"></a>问曰。<a id="a-67"></a>若杀等法是不善者。<a id="a-68"></a>则无好身。<a id="a-69"></a>所以者何。<a id="a-6A"></a>无有不杀生时。<a id="a-6B"></a>若来若去举足下足时。<a id="a-6C"></a>恒常伤杀细微众生。<a id="a-6D"></a>亦常以我相而取他物。<a id="a-6E"></a>亦随自想而为妄语。<a id="a-6F"></a>是故终无好身。<a id="a-6G"></a>答曰。<a id="a-6H"></a>故作则罪非不故也。<a id="a-6I"></a>如经中说实有众生于中生众生想。<a id="a-6J"></a>有欲杀心杀已得杀罪。<a id="a-6K"></a>盗等亦尔。<a id="a-6L"></a>问曰。<a id="a-6M"></a>如人食毒故与不故俱能杀人。<a id="a-6N"></a>有如蹈火知与不知俱能烧人。<a id="a-6O"></a>刺等亦尔。<a id="a-6P"></a>当知杀生故与不故俱应得罪。<a id="a-6Q"></a>答曰。<a id="a-6R"></a>此喻不然毒以害身故死。<a id="a-6S"></a>罪福在心何得为喻。<a id="a-6T"></a>又火刺等若不觉不能生苦。<a id="a-6U"></a>是故此喻不然。<a id="a-6V"></a>若无识则不觉痛。<a id="a-6W"></a>有识则觉。<a id="a-6X"></a>如是若无故心。<a id="a-6Y"></a>作业不成。<a id="a-6Z"></a>有心则成此喻应尔。<a id="a-6a"></a>有故则有罪不故则无。<a id="a-6b"></a>诸业皆以心差别。<a id="a-6c"></a>故有上有下。<a id="a-6d"></a>若无故心。<a id="a-6e"></a>云何当有上下。<a id="a-6f"></a>如医与非医俱生人苦。<a id="a-6g"></a>以心力故罪福差别。<a id="a-6h"></a>又如儿捉母乳则不得罪。<a id="a-6i"></a>以无染心故。<a id="a-6j"></a>若染心捉则便有罪。<a id="a-6k"></a>当知罪福皆由心生。<a id="a-6l"></a>又若不故心而有罪者。<a id="a-6m"></a>得解脱人亦有不故而恼众生。<a id="a-6n"></a>是应得罪则无有解脱。<a id="a-6o"></a>以诸罪人无解脱故。<a id="a-6p"></a>又若不故而有罪福。<a id="a-6q"></a>则一业便应是善不善。<a id="a-6r"></a>如人为福业时。<a id="a-6s"></a>误杀众生此业则名亦罪亦福。<a id="a-6t"></a>是事不然。<a id="a-6u"></a>当知不故不应有罪有福。<a id="a-6v"></a>又若无心而有业者。<a id="a-6w"></a>云何分别此善此不善此无记耶。<a id="a-6x"></a>皆以心故有是差别。<a id="a-6y"></a>如有三人俱行绕塔。<a id="a-6z"></a>一为念佛功德。<a id="a-70"></a>二为盗窃。<a id="a-71"></a>三为清凉。<a id="a-72"></a>虽身业是同而有善不善无记差别。<a id="a-73"></a>当知在心。<a id="a-74"></a>有业定报有不定报。<a id="a-75"></a>有上中下有现报生报后报等。<a id="a-76"></a>若不由心而得罪福。<a id="a-77"></a>云何当有如是差别。<a id="a-78"></a>又若离心有业则非众生数。<a id="a-79"></a>亦应有罪福。<a id="a-7A"></a>如风颓山恼害众生风应有罪。<a id="a-7B"></a>若吹香花来堕塔寺便应得福。<a id="a-7C"></a>是则不可。<a id="a-7D"></a>故知离心无罪福也。<a id="a-7E"></a>有外道说。<a id="a-7F"></a>行断食法卧于灰土刺蕀等上。<a id="a-7G"></a>投渊赴火自坠高崖等。<a id="a-7H"></a>以苦因缘而有福德。<a id="a-7I"></a>智者难言。<a id="a-7J"></a>若尔则地狱众生常被烧炙。<a id="a-7K"></a>饿鬼饥渴飞蛾投火。<a id="a-7L"></a>鱼鳌处水。<a id="a-7M"></a>猪羊犬等常卧粪土。<a id="a-7N"></a>是等亦应得福。<a id="a-7O"></a>是人答言。<a id="a-7P"></a>要以故心受此苦恼则有福德。<a id="a-7Q"></a>非不故也。<a id="a-7R"></a>地狱等不以福心受烧等苦。<a id="a-7S"></a>若不以故心故无福者。<a id="a-7T"></a>亦以无故心是故无罪。<a id="a-7U"></a>若以不故心而有福者。<a id="a-7V"></a>地狱等中亦应有福。<a id="a-7W"></a>有如是过。<a id="a-7X"></a>又若不故心而有罪福则无善人。<a id="a-7Y"></a>所以者何。<a id="a-7Z"></a>于四威仪中常杀众生。<a id="a-7a"></a>此事不可。<a id="a-7b"></a>当知不故则无罪福。<a id="a-7c"></a>又无得好生处常为罪故。<a id="a-7d"></a>而实有梵王等诸妙好身。<a id="a-7e"></a>故知不故无罪福业。<a id="a-7f"></a>又汝等法中食不净食则皆有罪。<a id="a-7g"></a>若深思惟一切饮食皆是不净食。<a id="a-7h"></a>不净食皆应得罪。<a id="a-7i"></a>如是触酒等则非婆罗门。<a id="a-7j"></a>若不见闻以净心食便无罪者。<a id="a-7k"></a>当知离心则无罪福。<a id="a-7l"></a>又于天祠中以福心故杀羊。<a id="a-7m"></a>令羊生天。<a id="a-7n"></a>以福心杀故则有福德。<a id="a-7o"></a>若不尔者。<a id="a-7p"></a>一切杀生皆得福得罪。<a id="a-7q"></a>又婆罗门言。<a id="a-7r"></a>或有劫盗无罪。<a id="a-7s"></a>如乏食七日得从首陀罗取。<a id="a-7t"></a>若命欲断得从婆罗门取之。<a id="a-7u"></a>亦为生好儿故淫欲无罪。<a id="a-7v"></a>若不以故心则不应有此等差别。<a id="a-7w"></a>故知若人不故与他人毒何由得罪。<a id="a-7x"></a>若故与他毒毒反消病。<a id="a-7y"></a>则应得福。<a id="a-7z"></a>如施人食是食不消。<a id="a-80"></a>令人死者是应得罪。<a id="a-81"></a>若不故而有罪福是法则乱。<a id="a-82"></a>又世间人一切事中皆信于心。<a id="a-83"></a>如即一言能生喜怒。<a id="a-84"></a>椎打等亦如是。<a id="a-85"></a>故知诸业皆由于心。<a id="a-86"></a>又意业最胜后品当说。<a id="a-87"></a>故知诸业在心又若智慧人虽处五欲而不得罪。<a id="a-88"></a>皆是意力。<a id="a-89"></a>所以者何。<a id="a-8A"></a>智者见色不起妄想故无著色之过。<a id="a-8B"></a>声等亦尔。<a id="a-8C"></a>若不起妄想而有罪者。<a id="a-8D"></a>一切见闻尽应有罪。<a id="a-8E"></a>然则意业无用。<a id="a-8F"></a>智者以智慧为首。<a id="a-8G"></a>虽受五欲不生贪着。<a id="a-8H"></a>五欲虽在以心厌故而能不染。<a id="a-8I"></a>是非意业力耶。<a id="a-8J"></a>是故无有不故而得罪福。<a id="a-8K"></a>问曰。<a id="a-8L"></a>汝说善不善相。<a id="a-8M"></a>谓损益他。<a id="a-8N"></a>是事不然。<a id="a-8O"></a>所以者何。<a id="a-8P"></a>若人自将养身而行福业。<a id="a-8Q"></a>是人自食亦有福德。<a id="a-8R"></a>又塔寺非众生洒扫亦得福。<a id="a-8S"></a>又礼敬等于他无益。<a id="a-8T"></a>但损他功德不应有福。<a id="a-8U"></a>又非但发心故有福德。<a id="a-8V"></a>随以衣食利益他人。<a id="a-8W"></a>尔时得福。<a id="a-8X"></a>如是行慈悲者不应有福。<a id="a-8Y"></a>又若塔寺等非众生数。<a id="a-8Z"></a>若夺财物若加毁坏不应有罪。<a id="a-8a"></a>又不现前恶口骂他。<a id="a-8b"></a>不应有罪。<a id="a-8c"></a>以不闻故何所损减。<a id="a-8d"></a>又于他人但生恶心不起身口。<a id="a-8e"></a>复何所损。<a id="a-8f"></a>此皆不应得罪。<a id="a-8g"></a>又或自骂或自杀身。<a id="a-8h"></a>或自邪行亦或得罪。<a id="a-8i"></a>是故善不善相非但由损益他。<a id="a-8j"></a>答曰。<a id="a-8k"></a>汝言自将养身有福德者。<a id="a-8l"></a>是事不然。<a id="a-8m"></a>若自供养有福德者。<a id="a-8n"></a>则无有人应供养他而实求福德者。<a id="a-8o"></a>供养他人。<a id="a-8p"></a>又随自为己其福转薄。<a id="a-8q"></a>故知自为不应有福。<a id="a-8r"></a>又汝言自食为行福业。<a id="a-8s"></a>若自养身为饶益他。<a id="a-8t"></a>从是心边能生福德。<a id="a-8u"></a>不由自养而得福也。<a id="a-8v"></a>汝言塔寺非众生洒扫亦得福者。<a id="a-8w"></a>是人念佛功德。<a id="a-8x"></a>于众生中尊。<a id="a-8y"></a>是故洒扫。<a id="a-8z"></a>此事亦由众生故得福耳。<a id="a-90"></a>问曰。<a id="a-91"></a>已灭度佛不名众生。<a id="a-92"></a>又经中说佛非有非无亦非有无亦非非有非非无。<a id="a-93"></a>云何名众生耶。<a id="a-94"></a>答曰。<a id="a-95"></a>若以灭度不名众生。<a id="a-96"></a>是人念佛未灭度时而为供养者。<a id="a-97"></a>是故得福。<a id="a-98"></a>如人祭祠父母念生存时。<a id="a-99"></a>若不尔者不名供养父母。<a id="a-9A"></a>此事亦尔。<a id="a-9B"></a>汝言礼敬等于他无益。<a id="a-9C"></a>是事不然。<a id="a-9D"></a>所以者何。<a id="a-9E"></a>以礼敬等种种利他。<a id="a-9F"></a>令他尊贵人所恭敬。<a id="a-9G"></a>是名利益。<a id="a-9H"></a>亦令他人随学恭敬亦得福德。<a id="a-9I"></a>又礼敬他时自破憍慢。<a id="a-9J"></a>以破不善分故多所利益。<a id="a-9K"></a>亦以显他功德礼敬等有如是利。<a id="a-9L"></a>又汝言礼敬等损他功德。<a id="a-9M"></a>是事不然。<a id="a-9N"></a>以好心礼敬非如外道为损他故而行礼敬。<a id="a-9O"></a>又如布施若他不消亦损他功德。<a id="a-9P"></a>然则布施亦不应有福故。<a id="a-9Q"></a>礼敬等应深思惟有益则行。<a id="a-9R"></a>如经说。<a id="a-9S"></a>有一比丘于浴室中手摩他身。<a id="a-9T"></a>佛语诸比丘。<a id="a-9U"></a>此供养者是阿罗汉。<a id="a-9V"></a>受供养者是破戒人。<a id="a-9W"></a>汝等当学。<a id="a-9X"></a>无以师子供养狐等。<a id="a-9Y"></a>汝言不但发心故得福者。<a id="a-9Z"></a>心是一切功德之本。<a id="a-9a"></a>若人利他己利今利当利。<a id="a-9b"></a>皆以善心为本。<a id="a-9c"></a>若人损他己损今损当损。<a id="a-9d"></a>皆以不善心为本。<a id="a-9e"></a>又行慈者以慈心果报饶益一切。<a id="a-9f"></a>谓风雨随时。<a id="a-9g"></a>日月星宿不失常度。<a id="a-9h"></a>大海不溢大火不烧大风不坏。<a id="a-9i"></a>此皆慈果报力。<a id="a-9j"></a>如经中说若一切世间皆行慈心。<a id="a-9k"></a>则所欲自然。<a id="a-9l"></a>汝言劫夺塔寺不应罪者。<a id="a-9m"></a>是人以众生心而劫夺之。<a id="a-9n"></a>随是何塔为劫夺此。<a id="a-9o"></a>以是因缘故若能为损。<a id="a-9p"></a>若不能为损。<a id="a-9q"></a>皆为主故得罪。<a id="a-9r"></a>若汝心谓于佛不能生恼故无罪者。<a id="a-9s"></a>以恶口等加阿罗汉。<a id="a-9t"></a>不能生苦亦应无罪。<a id="a-9u"></a>汝言不现前骂应无罪者。<a id="a-9v"></a>是事不然。<a id="a-9w"></a>是人以恶心加彼。<a id="a-9x"></a>以恶心故彼虽不闻。<a id="a-9y"></a>若闻必当生苦。<a id="a-9z"></a>是以得罪。<a id="a-A0"></a>汝言若生恶心不起身口不应有罪者。<a id="a-A1"></a>是亦不然。<a id="a-A2"></a>是浊恶心为恼他故生。<a id="a-A3"></a>若他觉知必生苦恼。<a id="a-A4"></a>如贼来夺人物。<a id="a-A5"></a>虽不觉知亦为恼人故。<a id="a-A6"></a>汝言自杀自骂亦得罪者。<a id="a-A7"></a>是事不然。<a id="a-A8"></a>若自苦身而得罪者。<a id="a-A9"></a>则无有人得生好处。<a id="a-AA"></a>所以者何。<a id="a-AB"></a>人于四威仪中常苦其身。<a id="a-AC"></a>然则一切常应得罪如恼他人。<a id="a-AD"></a>是故无有得生好处。<a id="a-AE"></a>此事不然。<a id="a-AF"></a>当知不从自身有罪福也。<a id="a-AG"></a>为道因缘故。<a id="a-AH"></a>比尼中结此戒。<a id="a-AI"></a>若人恶心自杀以烦恼故得罪。<a id="a-AJ"></a>无记业者。<a id="a-AK"></a>若业非善不善。<a id="a-AL"></a>于他众生无益无损。<a id="a-AM"></a>是名无记。<a id="a-AN"></a>问曰。<a id="a-AO"></a>何故名无记。<a id="a-AP"></a>答曰。<a id="a-AQ"></a>此是业名字。<a id="a-AR"></a>若业非善非不善者。<a id="a-AS"></a>名曰无记。<a id="a-AT"></a>又善不善业皆能得报。<a id="a-AU"></a>此业不能生报故名无记。<a id="a-AV"></a>所以者何。<a id="a-AW"></a>善不善业坚强。<a id="a-AX"></a>是业力劣弱。<a id="a-AY"></a>譬如败种不能生牙。<a id="a-AZ"></a>又报有二种。<a id="a-Aa"></a>善得爱报不善得不爱报无记无报。<a id="a-Ab"></a>问曰。<a id="a-Ac"></a>有此中取非爱非憎。<a id="a-Ad"></a>是无记报有何咎。<a id="a-Ae"></a>答曰。<a id="a-Af"></a>佛说报有二种。<a id="a-Ag"></a>邪身行得不爱报。<a id="a-Ah"></a>正身行得爱报不说有中。<a id="a-Ai"></a>有福德果报得爱念如意。<a id="a-Aj"></a>罪则与此相违。<a id="a-Ak"></a>又苦乐是罪福报。<a id="a-Al"></a>不苦不乐亦是善行果报。<a id="a-Am"></a>故知无记无报。</p>
  <p data-pb></p>
  <h2 id="aAn">邪行品第一百一</h2>
  <p id="aAo">说三邪行。<a id="a-Ap"></a>身邪行口邪行意邪行。<a id="a-Aq"></a>身所造恶名身邪行。<a id="a-Ar"></a>是邪行有二种。<a id="a-As"></a>一十不善道所摄。<a id="a-At"></a>如杀盗邪淫。<a id="a-Au"></a>二不摄。<a id="a-Av"></a>如鞭杖系缚自淫妻等及不善道前后恶业。<a id="a-Aw"></a>问曰。<a id="a-Ax"></a>是杀生等三不善业。<a id="a-Ay"></a>但是身业性耶。<a id="a-Az"></a>答曰。<a id="a-B0"></a>杀罪名杀不善业。<a id="a-B1"></a>是罪身亦可造。<a id="a-B2"></a>随以自身杀害众生。<a id="a-B3"></a>口亦可造。<a id="a-B4"></a>随教敕人令杀众生。<a id="a-B5"></a>或以咒杀心亦可造。<a id="a-B6"></a>有人发心能令他死。<a id="a-B7"></a>盗淫罪亦如是。<a id="a-B8"></a>但自作得具足罪。<a id="a-B9"></a>又身不善业或以身为相。<a id="a-BA"></a>或口为相。<a id="a-BB"></a>或发心他则知。<a id="a-BC"></a>以此因缘亦得造杀等罪。<a id="a-BD"></a>但以多是身所作故。<a id="a-BE"></a>通名身业。<a id="a-BF"></a>口邪行亦如是。<a id="a-BG"></a>口所造恶业名口邪行。<a id="a-BH"></a>是中亦有二种。<a id="a-BI"></a>若人决定问时现前诳他。<a id="a-BJ"></a>是不善道所摄。<a id="a-BK"></a>余名不摄。<a id="a-BL"></a>贪恚邪见等是意邪行。<a id="a-BM"></a>问曰。<a id="a-BN"></a>何故十不善道中说邪见。<a id="a-BO"></a>三不善根中说痴耶。<a id="a-BP"></a>答曰。<a id="a-BQ"></a>邪见是痴之异名。<a id="a-BR"></a>是痴增长坚固名为邪见。<a id="a-BS"></a>痴更无别相。<a id="a-BT"></a>但以颠倒贪着故名为痴。<a id="a-BU"></a>问曰。<a id="a-BV"></a>经中说。<a id="a-BW"></a>诸邪行得不爱报。<a id="a-BX"></a>正行得爱报。<a id="a-BY"></a>是爱不爱相不决定。<a id="a-BZ"></a>如即一色而有爱不爱。<a id="a-Ba"></a>是故应辩其相。<a id="a-Bb"></a>答曰。<a id="a-Bc"></a>乐是爱相。<a id="a-Bd"></a>如经中说福报名乐。<a id="a-Be"></a>苦是不爱相。<a id="a-Bf"></a>如经中说汝等于罪应生怖畏以是苦因缘故。<a id="a-Bg"></a>问曰。<a id="a-Bh"></a>若乐是爱相者。<a id="a-Bi"></a>猪犬等以食粪为乐。<a id="a-Bj"></a>是福德果耶。<a id="a-Bk"></a>答曰。<a id="a-Bl"></a>是不净福果。<a id="a-Bm"></a>如业经说。<a id="a-Bn"></a>若非时施不净施轻心浊心非福田中。<a id="a-Bo"></a>如是等施得此果报。<a id="a-Bp"></a>问曰。<a id="a-Bq"></a>若经中说正行得爱报。<a id="a-Br"></a>何故复说以正行因缘得生天上。<a id="a-Bs"></a>答曰。<a id="a-Bt"></a>有邪行者亦生天上。<a id="a-Bu"></a>或谓生天是邪行报。<a id="a-Bv"></a>故经中更说正行因缘生于是中。<a id="a-Bw"></a>又邪行正行能得善恶道身。<a id="a-Bx"></a>受身已于中受苦乐如邪行因缘恶道中受苦。<a id="a-By"></a>正行因缘天人中受乐。</p>
  <p data-pb></p>
  <h2 id="aBz">正行品第一百二</h2>
  <p id="aC0">所作善名身正行。<a id="a-C1"></a>口意亦尔。<a id="a-C2"></a>离杀生等三不善业名身正行。<a id="a-C3"></a>离口四过名口正行。<a id="a-C4"></a>离意三不善名意正行。<a id="a-C5"></a>是离三种律仪所摄。<a id="a-C6"></a>所谓戒定无漏律仪。<a id="a-C7"></a>又所有礼敬布施等。<a id="a-C8"></a>善身业皆名身正行。<a id="a-C9"></a>所谓实语软语等皆名口正行。<a id="a-CA"></a>不贪等意业皆名意正行。<a id="a-CB"></a>是名三正行。<a id="a-CC"></a>问曰。<a id="a-CD"></a>外道神仙无报得解脱戒。<a id="a-CE"></a>是人能得戒律仪不。<a id="a-CF"></a>答曰。<a id="a-CG"></a>是诸外道从心生律仪戒。<a id="a-CH"></a>或亦口受。<a id="a-CI"></a>又诸余人等亦能得戒律仪所摄正行。<a id="a-CJ"></a>如寿十岁人受不杀法故生子寿二十岁。<a id="a-CK"></a>问曰。<a id="a-CL"></a>经中说正行净行寂灭行。<a id="a-CM"></a>有何差别。<a id="a-CN"></a>答曰。<a id="a-CO"></a>又论师言。<a id="a-CP"></a>凡夫善身口意业名为正行。<a id="a-CQ"></a>学人已断结故。<a id="a-CR"></a>即此正行名为净行。<a id="a-CS"></a>无学人断结。<a id="a-CT"></a>从无结生语故名寂灭行。<a id="a-CU"></a>又无学人必竟不起不善业。<a id="a-CV"></a>故名寂灭行。<a id="a-CW"></a>如说身寂灭口寂灭意寂灭。<a id="a-CX"></a>有人言。<a id="a-CY"></a>此三种行义一而异名。<a id="a-CZ"></a>但美其质直故称正。<a id="a-Ca"></a>离诸烦恼故曰净。<a id="a-Cb"></a>离诸不善故名寂灭。<a id="a-Cc"></a>故虽三名其义不异。<a id="a-Cd"></a>问曰。<a id="a-Ce"></a>有论师言。<a id="a-Cf"></a>但心是寂灭行。<a id="a-Cg"></a>非思是义云何。<a id="a-Ch"></a>答曰。<a id="a-Ci"></a>是三种行皆但是心。<a id="a-Cj"></a>所以者何。<a id="a-Ck"></a>离心无思无身口业。<a id="a-Cl"></a>问曰。<a id="a-Cm"></a>经中说。<a id="a-Cn"></a>见正行成就人则为见天。<a id="a-Co"></a>若见天数非一切正行者皆生天上。<a id="a-Cp"></a>何故如是决定说耶。<a id="a-Cq"></a>答曰。<a id="a-Cr"></a>言天数故。<a id="a-Cs"></a>是事已明。<a id="a-Ct"></a>正行者虽不必生天若生尊贵处。<a id="a-Cu"></a>则与天相似故言见天数。<a id="a-Cv"></a>诸正行者皆应生天。<a id="a-Cw"></a>或以余缘所坏是故不生。<a id="a-Cx"></a>所谓邪正杂行邪行强故不得生天。<a id="a-Cy"></a>如经中佛语阿难。<a id="a-Cz"></a>我见有人行三正行而生恶道。<a id="a-D0"></a>是人先世邪行果熟。<a id="a-D1"></a>今虽正行未具足故。<a id="a-D2"></a>又临命终时起邪见心。<a id="a-D3"></a>故堕恶道。<a id="a-D4"></a>邪行生善处亦如是。<a id="a-D5"></a>故凡夫法不可信也。<a id="a-D6"></a>当知随强力业受生差别。</p>
  <p data-pb></p>
  <h2 id="aD7">系业品第一百三</h2>
  <p id="aD8">曰。<a id="a-D9"></a>经说有三种业。<a id="a-DA"></a>欲界系业色界系业无色界系业。<a id="a-DB"></a>何者是耶。<a id="a-DC"></a>答曰。<a id="a-DD"></a>若业从地狱至他化自在天。<a id="a-DE"></a>于中受报名欲界系业。<a id="a-DF"></a>从梵世至阿迦尼吒天受报名色界系业。<a id="a-DG"></a>从虚空处至非有想非无想处受报名无色界系业。<a id="a-DH"></a>问曰。<a id="a-DI"></a>无记业及不定报业。<a id="a-DJ"></a>不在此三种中耶。<a id="a-DK"></a>答曰。<a id="a-DL"></a>是业及果报皆名欲界系。<a id="a-DM"></a>所以者何。<a id="a-DN"></a>此法是欲界业果报故。<a id="a-DO"></a>问曰。<a id="a-DP"></a>欲界法非一切尽是业报。<a id="a-DQ"></a>是故不然。<a id="a-DR"></a>答曰。<a id="a-DS"></a>一切欲界法尽是欲界系业报。<a id="a-DT"></a>问曰。<a id="a-DU"></a>若尔则是外道邪论。<a id="a-DV"></a>谓一切所受苦乐皆是先业因缘。<a id="a-DW"></a>又失业果报。<a id="a-DX"></a>谓善不善业有报非报。<a id="a-DY"></a>又精进之功则无所用。<a id="a-DZ"></a>若皆是业报复何劳功耶。<a id="a-Da"></a>及若诸烦恼及业皆是业报。<a id="a-Db"></a>则无得解脱。<a id="a-Dc"></a>以业报不可尽故。<a id="a-Dd"></a>答曰。<a id="a-De"></a>汝言是外道邪论。<a id="a-Df"></a>是事不然。<a id="a-Dg"></a>外道说苦乐好丑但是先业果报。<a id="a-Dh"></a>然则不应复假现在因缘。<a id="a-Di"></a>而实见万物从现在缘生如种子等。<a id="a-Dj"></a>故不得言一切皆从先业因缘。<a id="a-Dk"></a>又从因从缘万物得生。<a id="a-Dl"></a>如以种为因。<a id="a-Dm"></a>地水空时等为缘。<a id="a-Dn"></a>眼识以业为因眼色等为缘。<a id="a-Do"></a>是故不同外道邪论。<a id="a-Dp"></a>汝言先业果报是事不然。<a id="a-Dq"></a>现见从果。<a id="a-Dr"></a>有异果相续生。<a id="a-Ds"></a>如从谷生谷。<a id="a-Dt"></a>如是从报生报有何咎耶。<a id="a-Du"></a>又如不能男人及鸟雀鸳鸯等欲毒蛇等嗔。<a id="a-Dv"></a>当知皆是先业果报。<a id="a-Dw"></a>问曰。<a id="a-Dx"></a>若从报生报是则无穷。<a id="a-Dy"></a>答曰。<a id="a-Dz"></a>我说业报三种。<a id="a-E0"></a>善不善无记。<a id="a-E1"></a>从善不善生报。<a id="a-E2"></a>无记不生故非无穷。<a id="a-E3"></a>如从谷生谷于是中从种子生牙。<a id="a-E4"></a>不从[麥*弋]等生。<a id="a-E5"></a>如是从善不善报有异报生。<a id="a-E6"></a>不从无记报生。<a id="a-E7"></a>汝言不劳功者。<a id="a-E8"></a>虽从业生报要须加功然后得成。<a id="a-E9"></a>如从得谷业有谷生。<a id="a-EA"></a>然要须种等尔乃得成。<a id="a-EB"></a>汝言无得解脱。<a id="a-EC"></a>是事不然。<a id="a-ED"></a>得真智故诸业灭尽犹如种燋不能复生。<a id="a-EE"></a>故无解脱过。<a id="a-EF"></a>又诸所生法皆以业为本。<a id="a-EG"></a>若无业本。<a id="a-EH"></a>云何能生。<a id="a-EI"></a>又万法之生各有定分。<a id="a-EJ"></a>如此法必从是人身生。<a id="a-EK"></a>不在余身。<a id="a-EL"></a>若无业本。<a id="a-EM"></a>云何如是决定差别。<a id="a-EN"></a>问曰。<a id="a-EO"></a>若法但从因生。<a id="a-EP"></a>如从豆生豆有何咎耶。<a id="a-EQ"></a>答曰。<a id="a-ER"></a>是事亦以业为本。<a id="a-ES"></a>以得豆业因缘故从豆生豆。<a id="a-ET"></a>何以知之。<a id="a-EU"></a>上古时人行善行故粳米自生。<a id="a-EV"></a>故知业为本故从豆生豆。<a id="a-EW"></a>问曰。<a id="a-EX"></a>是众生数物则从先业生。<a id="a-EY"></a>答曰。<a id="a-EZ"></a>不然。<a id="a-Ea"></a>非众生数物亦以业为本。<a id="a-Eb"></a>一切众生有共业报果。<a id="a-Ec"></a>谓得住处以业因缘故。<a id="a-Ed"></a>有地等以得明业因缘故有日月等。<a id="a-Ee"></a>当知物生皆以业为本。<a id="a-Ef"></a>问曰。<a id="a-Eg"></a>若生法皆以业为本。<a id="a-Eh"></a>有为无漏云何答曰。<a id="a-Ei"></a>亦以业为本。<a id="a-Ej"></a>所以者何。<a id="a-Ek"></a>皆是先世有布施持戒等力之所由。<a id="a-El"></a>是故亦从业等生。<a id="a-Em"></a>问曰。<a id="a-En"></a>若无漏法亦从业生。<a id="a-Eo"></a>是亦名系法。<a id="a-Ep"></a>是则不可。<a id="a-Eq"></a>以经中说有不系受故。<a id="a-Er"></a>答曰。<a id="a-Es"></a>无漏法以真智为因。<a id="a-Et"></a>以业为缘因力大故名为不系。<a id="a-Eu"></a>问曰。<a id="a-Ev"></a>何业受欲界报。<a id="a-Ew"></a>何业受色界报无色界报。<a id="a-Ex"></a>答曰。<a id="a-Ey"></a>若在欲色无色界起十不善业。<a id="a-Ez"></a>则于欲界受报。<a id="a-F0"></a>问曰。<a id="a-F1"></a>若在色无色界。<a id="a-F2"></a>亦能起不善业耶。<a id="a-F3"></a>答曰。<a id="a-F4"></a>彼中能起不善业。<a id="a-F5"></a>经说彼中有邪见。<a id="a-F6"></a>邪见非不善乎。<a id="a-F7"></a>问曰。<a id="a-F8"></a>彼中邪见是无记非不善也。<a id="a-F9"></a>答曰。<a id="a-FA"></a>非无记。<a id="a-FB"></a>何以知之。<a id="a-FC"></a>佛经中说。<a id="a-FD"></a>邪见是苦恼因。<a id="a-FE"></a>邪见人所起身口意业。<a id="a-FF"></a>有所造作皆为苦报。<a id="a-FG"></a>犹如苦瓠。<a id="a-FH"></a>所有四大尽为苦味。<a id="a-FI"></a>如欲界邪见不善。<a id="a-FJ"></a>色界无色界亦以此相故名不善。<a id="a-FK"></a>以相同故。<a id="a-FL"></a>如婆伽梵志语诸梵言。<a id="a-FM"></a>汝等勿诣瞿昙沙门。<a id="a-FN"></a>我于此间能度脱汝。<a id="a-FO"></a>是心口不善在色界起。<a id="a-FP"></a>又余梵天于彼难佛。<a id="a-FQ"></a>如是等。<a id="a-FR"></a>又人在色无色界。<a id="a-FS"></a>谓是泥洹。<a id="a-FT"></a>临命尽时见欲色中阴即生邪见。<a id="a-FU"></a>谓无泥洹谤无上法故。<a id="a-FV"></a>云何非不善耶。<a id="a-FW"></a>以此等故当知彼中有不善业。<a id="a-FX"></a>问曰。<a id="a-FY"></a>若于彼中起不善业。<a id="a-FZ"></a>是业为何处系。</p>
  <p data-pb></p>
  <h2 id="aFa">三报业品第一百四</h2>
  <p id="aFb">曰。<a id="a-Fc"></a>经中佛说三种业。<a id="a-Fd"></a>现报生报后报业。<a id="a-Fe"></a>何者是耶。<a id="a-Ff"></a>答曰。<a id="a-Fg"></a>若此身造业即此身受。<a id="a-Fh"></a>是名现报。<a id="a-Fi"></a>此世造业次来世受。<a id="a-Fj"></a>是名生报。<a id="a-Fk"></a>此世造业过次世受。<a id="a-Fl"></a>是名后报。<a id="a-Fm"></a>以过次世故名为后。<a id="a-Fn"></a>问曰。<a id="a-Fo"></a>中阴报业在何处受。<a id="a-Fp"></a>答曰。<a id="a-Fq"></a>二处受。<a id="a-Fr"></a>次第中阴业在生报处受。<a id="a-Fs"></a>以生有差别名中阴故余中阴业。<a id="a-Ft"></a>在后报处受。<a id="a-Fu"></a>问曰。<a id="a-Fv"></a>是三种业为报定耶。<a id="a-Fw"></a>世定耶。<a id="a-Fx"></a>答曰。<a id="a-Fy"></a>有人言报定。<a id="a-Fz"></a>现报业必现受报。<a id="a-G0"></a>余二亦尔。<a id="a-G1"></a>虽有此言。<a id="a-G2"></a>是义不然。<a id="a-G3"></a>所以者何。<a id="a-G4"></a>若尔者。<a id="a-G5"></a>非但五逆名为定报。<a id="a-G6"></a>而六足阿毗昙说五逆是定报。<a id="a-G7"></a>又盐两经中亦说不定。<a id="a-G8"></a>有业应受地狱果报。<a id="a-G9"></a>是人修身戒心慧故能现受报。<a id="a-GA"></a>是故此三种业应当世定。<a id="a-GB"></a>现报业不必现受。<a id="a-GC"></a>若受则应现受非余处。<a id="a-GD"></a>余二亦如是。<a id="a-GE"></a>问曰。<a id="a-GF"></a>何等业能受现报。<a id="a-GG"></a>答曰。<a id="a-GH"></a>有人言。<a id="a-GI"></a>利疾业受现报。<a id="a-GJ"></a>如于佛诸圣人及父母等起善恶业。<a id="a-GK"></a>是则现报。<a id="a-GL"></a>若业不利而重。<a id="a-GM"></a>是则生报。<a id="a-GN"></a>如五逆等亦利亦重则受后报。<a id="a-GO"></a>如转轮王业若菩萨业。<a id="a-GP"></a>又有人言。<a id="a-GQ"></a>是三种业随愿得报。<a id="a-GR"></a>若业愿今世受。<a id="a-GS"></a>是即现受。<a id="a-GT"></a>如末利夫人以自食分施佛。<a id="a-GU"></a>愿现世为王夫人。<a id="a-GV"></a>余二业亦如是。<a id="a-GW"></a>又随业熟则先受。<a id="a-GX"></a>问曰。<a id="a-GY"></a>过去业云何名熟。<a id="a-GZ"></a>答曰。<a id="a-Ga"></a>具足重相是名为熟。<a id="a-Gb"></a>问曰。<a id="a-Gc"></a>颇有一念起业次念受报耶。<a id="a-Gd"></a>答曰无也。<a id="a-Ge"></a>渐次当受。<a id="a-Gf"></a>如种渐次生牙。<a id="a-Gg"></a>业法如是。<a id="a-Gh"></a>问曰。<a id="a-Gi"></a>若处胎中及睡眠狂乱等人能集业不。<a id="a-Gj"></a>答曰。<a id="a-Gk"></a>此等有思则能集业。<a id="a-Gl"></a>但不具足。<a id="a-Gm"></a>问曰。<a id="a-Gn"></a>若离此地欲能起此地业不。<a id="a-Go"></a>答曰。<a id="a-Gp"></a>有我心人皆集此业。<a id="a-Gq"></a>若离我心则不复集。<a id="a-Gr"></a>问曰。<a id="a-Gs"></a>阿罗汉亦礼敬修福等。<a id="a-Gt"></a>此业何故不集耶。<a id="a-Gu"></a>答曰。<a id="a-Gv"></a>以众生心故诸业则集。<a id="a-Gw"></a>阿罗汉无我心故。<a id="a-Gx"></a>诸业不集。<a id="a-Gy"></a>又阿罗汉心无漏。<a id="a-Gz"></a>无漏心者不集诸业。<a id="a-H0"></a>又经中说。<a id="a-H1"></a>断罪福业名阿罗汉。<a id="a-H2"></a>是人不集罪业福业及不动业。<a id="a-H3"></a>故业受毕新业不造。<a id="a-H4"></a>问曰。<a id="a-H5"></a>学人集诸业不。<a id="a-H6"></a>答曰。<a id="a-H7"></a>亦不集也。<a id="a-H8"></a>所以者何。<a id="a-H9"></a>经说。<a id="a-HA"></a>是人散坏诸业不积不集灭不然等。<a id="a-HB"></a>有论师言。<a id="a-HC"></a>是学人有我慢故诸业亦集。<a id="a-HD"></a>但以无我智力不必受报。<a id="a-HE"></a>问曰。<a id="a-HF"></a>是三种业于何界可造。<a id="a-HG"></a>答曰。<a id="a-HH"></a>三界中一切处可造。<a id="a-HI"></a>问曰。<a id="a-HJ"></a>不定业有耶无耶。<a id="a-HK"></a>答曰有。<a id="a-HL"></a>若业或现报或生报或后报。<a id="a-HM"></a>是名不定。<a id="a-HN"></a>如是业多。<a id="a-HO"></a>问曰。<a id="a-HP"></a>若知此三种业得何利耶。<a id="a-HQ"></a>答曰。<a id="a-HR"></a>若能分别是三种业则生正见。<a id="a-HS"></a>所以者何。<a id="a-HT"></a>现见有恶行者而受富乐善者受苦。<a id="a-HU"></a>于中或生邪见。<a id="a-HV"></a>谓善恶无报。<a id="a-HW"></a>若知此三业差别则得正见。<a id="a-HX"></a>如说偈。<a id="a-HY"></a>行恶见乐为恶未熟。<a id="a-HZ"></a>至其恶熟自见受苦。<a id="a-Ha"></a>行善见苦为善未熟。<a id="a-Hb"></a>至其善熟自见受乐。<a id="a-Hc"></a>又分别大业经说。<a id="a-Hd"></a>不断杀者得生天上。<a id="a-He"></a>是人若先世有福若将命终时发强善心。<a id="a-Hf"></a>能如是知则生正见。<a id="a-Hg"></a>是故应知此三种业相。</p>
  <h2 id="aHh">三受报业品第一百五</h2>
  <p id="aHi">问曰。<a id="a-Hj"></a>经中佛说三种业。<a id="a-Hk"></a>乐报苦报不苦不乐报业。<a id="a-Hl"></a>何者是耶。<a id="a-Hm"></a>答曰。<a id="a-Hn"></a>善业得乐报。<a id="a-Ho"></a>不善业得苦报。<a id="a-Hp"></a>不动业得不苦不乐报。<a id="a-Hq"></a>此业不必定受。<a id="a-Hr"></a>若受则受乐报非苦等。<a id="a-Hs"></a>余二亦尔。<a id="a-Ht"></a>问曰。<a id="a-Hu"></a>是诸业亦得色报。<a id="a-Hv"></a>何故但说受耶。<a id="a-Hw"></a>答曰。<a id="a-Hx"></a>于诸报中受为最胜。<a id="a-Hy"></a>受是实报色等为具。<a id="a-Hz"></a>又于缘中说受。<a id="a-I0"></a>如说火苦火乐。<a id="a-I1"></a>或有因中说果。<a id="a-I2"></a>如人施食名施五利。<a id="a-I3"></a>亦如言食钱等。<a id="a-I4"></a>问曰。<a id="a-I5"></a>从欲界至三禅中。<a id="a-I6"></a>得受不苦不乐报耶。<a id="a-I7"></a>答曰得受。<a id="a-I8"></a>问曰。<a id="a-I9"></a>是何业报。<a id="a-IA"></a>答曰。<a id="a-IB"></a>是下善业报。<a id="a-IC"></a>上善业则受乐报。<a id="a-ID"></a>问曰。<a id="a-IE"></a>若尔何故第四禅及无色定中说耶。<a id="a-IF"></a>答曰。<a id="a-IG"></a>彼是自地。<a id="a-IH"></a>所以者何。<a id="a-II"></a>彼中但有是报更无异受。<a id="a-IJ"></a>以寂灭故。<a id="a-IK"></a>问曰。<a id="a-IL"></a>有人言。<a id="a-IM"></a>忧非业报。<a id="a-IN"></a>是事云何。<a id="a-IO"></a>答曰。<a id="a-IP"></a>何故无耶。<a id="a-IQ"></a>问曰。<a id="a-IR"></a>忧但从想分别生。<a id="a-IS"></a>业报不应是想分别故。<a id="a-IT"></a>又若忧是业报业报则轻。<a id="a-IU"></a>故非报也。<a id="a-IV"></a>又此忧离欲时断。<a id="a-IW"></a>业报不尔。<a id="a-IX"></a>离欲时不断。<a id="a-IY"></a>是故忧非业报。<a id="a-IZ"></a>答曰。<a id="a-Ia"></a>汝言忧从想分别生故非报者。<a id="a-Ib"></a>乐亦是业报是乐二种。<a id="a-Ic"></a>一乐二喜。<a id="a-Id"></a>喜亦从想分别生不应名报。<a id="a-Ie"></a>汝言业报则轻。<a id="a-If"></a>是忧重过于苦。<a id="a-Ig"></a>所以者何。<a id="a-Ih"></a>忧是愚人。<a id="a-Ii"></a>所有智者则无。<a id="a-Ij"></a>是故难除。<a id="a-Ik"></a>亦能深生热恼。<a id="a-Il"></a>又四百观中说。<a id="a-Im"></a>小人身苦君子心忧。<a id="a-In"></a>又此忧要以智断。<a id="a-Io"></a>身苦乐亦能除。<a id="a-Ip"></a>又忧能生三世中恼。<a id="a-Iq"></a>所谓我先有苦今苦当苦。<a id="a-Ir"></a>又忧是诸烦恼住处。<a id="a-Is"></a>如经中为烦恼处。<a id="a-It"></a>故说十八意行。<a id="a-Iu"></a>以五识中不生烦恼故。<a id="a-Iv"></a>又经中说。<a id="a-Iw"></a>以忧为二箭。<a id="a-Ix"></a>以受苦重故。<a id="a-Iy"></a>如人一处重被二箭。<a id="a-Iz"></a>则受苦倍增。<a id="a-J0"></a>如是痴人为苦所逼。<a id="a-J1"></a>更增忧患以恼身心。<a id="a-J2"></a>故甚于苦也。<a id="a-J3"></a>又愚者常忧。<a id="a-J4"></a>所以者何。<a id="a-J5"></a>是人恩爱乖离怨憎合会。<a id="a-J6"></a>所求不得等故常忧。<a id="a-J7"></a>恼又此忧从二因生。<a id="a-J8"></a>一从喜生。<a id="a-J9"></a>二从忧生。<a id="a-JA"></a>若失所爱物是从喜生。<a id="a-JB"></a>如经中说。<a id="a-JC"></a>佛问波斯匿王。<a id="a-JD"></a>汝爱迦尸憍萨罗国耶。<a id="a-JE"></a>又说。<a id="a-JF"></a>诸天乐色贪色。<a id="a-JG"></a>是色若坏则生忧恼。<a id="a-JH"></a>是名从喜生。<a id="a-JI"></a>从忧生者从所憎事生。<a id="a-JJ"></a>亦从嫉妒等生。<a id="a-JK"></a>未离欲者嫉妒等结常恼其心。<a id="a-JL"></a>如说天人多悭嫉结。<a id="a-JM"></a>又多众生忧恼他人。<a id="a-JN"></a>故得忧恼报。<a id="a-JO"></a>如说随种生果。<a id="a-JP"></a>故知忧是业报。<a id="a-JQ"></a>汝言离欲时断故非报者。<a id="a-JR"></a>是事不然。<a id="a-JS"></a>须陀洹未离欲亦断地狱等报。<a id="a-JT"></a>可以地狱等报为非报耶。<a id="a-JU"></a>故不可以离欲时断便名非报。<a id="a-JV"></a>问曰。<a id="a-JW"></a>不苦不乐报业名不动。<a id="a-JX"></a>此业是善应受乐报。<a id="a-JY"></a>何故受不苦不乐报耶。<a id="a-JZ"></a>答曰。<a id="a-Ja"></a>是受不动故实乐。<a id="a-Jb"></a>以寂灭故名不苦不乐。<a id="a-Jc"></a>又经中说乐受中贪使。<a id="a-Jd"></a>彼中贪于彼受中使故知是乐。</p>
  <h2 id="aJe">三障品第一百六</h2>
  <p id="aJf">问曰。<a id="a-Jg"></a>经中说三障。<a id="a-Jh"></a>业障烦恼障报障。<a id="a-Ji"></a>何者是耶。<a id="a-Jj"></a>答曰。<a id="a-Jk"></a>若诸业烦恼及报。<a id="a-Jl"></a>能障解脱道故名曰障。<a id="a-Jm"></a>问曰。<a id="a-Jn"></a>何者能障。<a id="a-Jo"></a>答曰。<a id="a-Jp"></a>施戒修善回向三有。<a id="a-Jq"></a>此能障道。<a id="a-Jr"></a>又定受报业是亦为障。<a id="a-Js"></a>如经中说。<a id="a-Jt"></a>若此人必定集受报业。<a id="a-Ju"></a>则不入正位。<a id="a-Jv"></a>是名业障。<a id="a-Jw"></a>又若人烦恼厚利增上。<a id="a-Jx"></a>常在心中。<a id="a-Jy"></a>是烦恼障。<a id="a-Jz"></a>又若人烦恼不可除遣。<a id="a-K0"></a>如不能男等欲亦名烦恼障。<a id="a-K1"></a>又若地狱等罪恶生处。<a id="a-K2"></a>及随所生处不能修道。<a id="a-K3"></a>皆名报障。<a id="a-K4"></a>问曰。<a id="a-K5"></a>有人不先明悉前人。<a id="a-K6"></a>不知其善则不布施。<a id="a-K7"></a>谓彼人若由我施得造诸恶。<a id="a-K8"></a>我则有分。<a id="a-K9"></a>如梵志等诸出家人。<a id="a-KA"></a>故出家人不应布施。<a id="a-KB"></a>以新业系障解脱故。<a id="a-KC"></a>答曰不然。<a id="a-KD"></a>他作罪福于我无分。<a id="a-KE"></a>所以者何。<a id="a-KF"></a>罪福因缘中有多过咎。<a id="a-KG"></a>何者如众生是杀因缘。<a id="a-KH"></a>若无众生何所杀耶。<a id="a-KI"></a>然则死者应当有罪。<a id="a-KJ"></a>又如富者是盗因缘。<a id="a-KK"></a>美色是邪淫因缘。<a id="a-KL"></a>他人是妄语等因缘。<a id="a-KM"></a>伪称等是欺诳因缘。<a id="a-KN"></a>买者亦应有罪。<a id="a-KO"></a>又受者为施者因缘。<a id="a-KP"></a>亦应得福。<a id="a-KQ"></a>若人造井池等用者皆应得福。<a id="a-KR"></a>然则不应自为福德。<a id="a-KS"></a>而实不然。<a id="a-KT"></a>是故因缘中不应有罪福。<a id="a-KU"></a>又受者福分应当消尽。<a id="a-KV"></a>则人不应从他受施。<a id="a-KW"></a>所以者何。<a id="a-KX"></a>以福德分贸饮食故。<a id="a-KY"></a>又施者应罪多而福少。<a id="a-KZ"></a>所以者何。<a id="a-Ka"></a>讵有几所婆罗门能为善者。<a id="a-Kb"></a>多以三毒浊心深着五欲不勤修善。<a id="a-Kc"></a>是故施者应罪多福少。<a id="a-Kd"></a>又梵志等自称善人修行法者。<a id="a-Ke"></a>是人不能正观诸法禅定摄心。<a id="a-Kf"></a>若离禅定心难调伏。<a id="a-Kg"></a>是故施者施未离欲人应得罪多。<a id="a-Kh"></a>又人供养父母供给妻子亲属知识皆应得罪。<a id="a-Ki"></a>则无有人得福分者。<a id="a-Kj"></a>而实不然。<a id="a-Kk"></a>是故罪福不在因缘中。<a id="a-Kl"></a>又持戒等法亦利益他。<a id="a-Km"></a>是人不杀生故施一切命。<a id="a-Kn"></a>则持戒者得大罪分。<a id="a-Ko"></a>以不杀故前人得寿。<a id="a-Kp"></a>所作众恶尽。<a id="a-Kq"></a>应是持戒者分。<a id="a-Kr"></a>故求福者便当杀生不应持戒。<a id="a-Ks"></a>又人说法令他修福。<a id="a-Kt"></a>修福因缘后得富贵。<a id="a-Ku"></a>富贵则憍逸。<a id="a-Kv"></a>憍逸则造诸恶。<a id="a-Kw"></a>此诸恶说法者皆应有分。<a id="a-Kx"></a>又施因缘令他人富。<a id="a-Ky"></a>以富因缘所作诸罪亦应是施者分。<a id="a-Kz"></a>然则梵志不应受施。<a id="a-L0"></a>亦不应与。<a id="a-L1"></a>而今梵志但受不与。<a id="a-L2"></a>故知此为邪道。<a id="a-L3"></a>又如诸王如法治民亦应有罪。<a id="a-L4"></a>又若子为罪而父母有分。<a id="a-L5"></a>则应不生子。<a id="a-L6"></a>又良医疗疾亦应得罪。<a id="a-L7"></a>以其得命为诸罪故。<a id="a-L8"></a>又天降时雨生长五谷。<a id="a-L9"></a>天应得罪。<a id="a-LA"></a>以多济育恶众生故。<a id="a-LB"></a>又施食者亦应得罪。<a id="a-LC"></a>受者或食不消乃令至死。<a id="a-LD"></a>亦未离欲人以着味故施者应罪。<a id="a-LE"></a>然则施者常应令受者自立誓言今食汝食要不为恶然后当与。<a id="a-LF"></a>若不如是则施者两失。<a id="a-LG"></a>问曰。<a id="a-LH"></a>经中亦言。<a id="a-LI"></a>若比丘食檀越食着檀越衣入无量定。<a id="a-LJ"></a>以是因缘故此檀越得无量福。<a id="a-LK"></a>若以是因缘而得福者。<a id="a-LL"></a>云何不得罪耶。<a id="a-LM"></a>答曰。<a id="a-LN"></a>若是比丘食檀越食着檀越衣入无量定。<a id="a-LO"></a>檀越施福自得增长不得定福。<a id="a-LP"></a>如田良故所收必多薄则收少。<a id="a-LQ"></a>如是福田良故施报则大。<a id="a-LR"></a>薄则福少。<a id="a-LS"></a>不以受者为福为罪而施者得分。<a id="a-LT"></a>是故不以罪福因缘而得罪福。<a id="a-LU"></a>彼虽为因缘而罪福。<a id="a-LV"></a>要由自起三业。<a id="a-LW"></a>问曰。<a id="a-LX"></a>未离欲人心不自在必贪著有。<a id="a-LY"></a>故出家人不应行施。<a id="a-LZ"></a>答曰。<a id="a-La"></a>若尔则出家人持戒等皆有福德。<a id="a-Lb"></a>是亦应舍而实不可。<a id="a-Lc"></a>是故布施亦不应舍。<a id="a-Ld"></a>但勿回向三有当为泥洹。<a id="a-Le"></a>又但应远离烦恼诸不善业。<a id="a-Lf"></a>所以者何。<a id="a-Lg"></a>是诸业因时可防。<a id="a-Lh"></a>果时无可如何。<a id="a-Li"></a>是故诸佛常于因时教化说法。<a id="a-Lj"></a>不如阎王于果时方化诃责。<a id="a-Lk"></a>问曰。<a id="a-Ll"></a>是三业障中何障最重。<a id="a-Lm"></a>答曰。<a id="a-Ln"></a>有人言。<a id="a-Lo"></a>报障最重。<a id="a-Lp"></a>以不可化故。<a id="a-Lq"></a>有人言。<a id="a-Lr"></a>以随人故一切皆重。<a id="a-Ls"></a>问曰。<a id="a-Lt"></a>何者可转。<a id="a-Lu"></a>答曰。<a id="a-Lv"></a>皆可令灭。<a id="a-Lw"></a>若可转者不名为障也。</p>
  <h2 id="aLx">四业品第一百七</h2>
  <p id="aLy">问曰。<a id="a-Lz"></a>经中佛说四种业。<a id="a-M0"></a>黑黑报业白白报业黑白黑白报业不黑不白无报业。<a id="a-M1"></a>为灭尽诸业故。<a id="a-M2"></a>何者是耶。<a id="a-M3"></a>答曰。<a id="a-M4"></a>黑黑报业者。<a id="a-M5"></a>随以何业生苦恼处。<a id="a-M6"></a>如阿鼻地狱及余苦恼无善报处。<a id="a-M7"></a>若畜生饿鬼少分。<a id="a-M8"></a>与此相违名第二业。<a id="a-M9"></a>随以何业生无苦恼处。<a id="a-MA"></a>如色无色界及欲界人天少分黑白杂名第三业。<a id="a-MB"></a>随以何业生苦恼不苦恼处。<a id="a-MC"></a>若地狱畜生饿鬼人天少分。<a id="a-MD"></a>第四业名无漏能尽三业。<a id="a-ME"></a>若业二世所呵今呵后呵。<a id="a-MF"></a>是人为罪堕在黑闇。<a id="a-MG"></a>无有名闻故名为黑。<a id="a-MH"></a>及二世苦毒今苦后苦。<a id="a-MI"></a>故名为黑。<a id="a-MJ"></a>问曰。<a id="a-MK"></a>是业何者能生纯苦恼处。<a id="a-ML"></a>答曰。<a id="a-MM"></a>相次为恶心无有悔间无有善能消恶业。<a id="a-MN"></a>是名能生纯苦恼处。<a id="a-MO"></a>又以邪见心而造诸恶。<a id="a-MP"></a>又于重人为恶。<a id="a-MQ"></a>所谓父母及余善人。<a id="a-MR"></a>又于众生为恶无所遗惜。<a id="a-MS"></a>如杀众生若尽夺财物。<a id="a-MT"></a>若闭牢狱而复断食。<a id="a-MU"></a>若重考掠令无余乐。<a id="a-MV"></a>如是等业生纯苦处。<a id="a-MW"></a>白白报业者。<a id="a-MX"></a>若人纯集诸善。<a id="a-MY"></a>无有不善。<a id="a-MZ"></a>此二业势力最大余无能胜。<a id="a-Ma"></a>若受黑业报时不容白报。<a id="a-Mb"></a>受白业报时不容黑报。<a id="a-Mc"></a>所以者何。<a id="a-Md"></a>一切众生皆集善不善。<a id="a-Me"></a>业力相障故不得并受。<a id="a-Mf"></a>如负二人物强者先牵。<a id="a-Mg"></a>第三业弱善不善杂故。<a id="a-Mh"></a>并受报互相胜故。<a id="a-Mi"></a>问曰。<a id="a-Mj"></a>有人言。<a id="a-Mk"></a>若不善业受恶道报是名初业。<a id="a-Ml"></a>色界系善名第二业。<a id="a-Mm"></a>欲界系天人中杂受报业。<a id="a-Mn"></a>是名第三业。<a id="a-Mo"></a>无碍道中十七学思是第四业。<a id="a-Mp"></a>此义云何。<a id="a-Mq"></a>答曰。<a id="a-Mr"></a>佛自说此业等相。<a id="a-Ms"></a>谓若人起罪身口意行。<a id="a-Mt"></a>受苦恼身生苦恼处。<a id="a-Mu"></a>所受诸受皆不随意。<a id="a-Mv"></a>故知随令众生生纯苦处。<a id="a-Mw"></a>是名初业。<a id="a-Mx"></a>色无色。<a id="a-My"></a>界则纯受乐。<a id="a-Mz"></a>欲界天人亦有纯受乐者。<a id="a-N0"></a>如经说有乐人亦有六触入天所觉诸尘无不随意。<a id="a-N1"></a>是第二业。<a id="a-N2"></a>黑白杂行是第三业。<a id="a-N3"></a>一切无漏业皆是尽诸业以相违故。<a id="a-N4"></a>非但十七学思名第四业。<a id="a-N5"></a>问曰。<a id="a-N6"></a>无漏实白。<a id="a-N7"></a>何故名不白耶。<a id="a-N8"></a>答曰。<a id="a-N9"></a>此白相异不同第二业白。<a id="a-NA"></a>是白最胜无相待故。<a id="a-NB"></a>如说转轮圣王成就清净过人天眼。<a id="a-NC"></a>实是人眼胜余人故名曰过人。<a id="a-ND"></a>此业亦尔。<a id="a-NE"></a>胜余白业故说不白。<a id="a-NF"></a>又有人言。<a id="a-NG"></a>应说名非黑白报业。<a id="a-NH"></a>此则无过。<a id="a-NI"></a>又泥洹名非白。<a id="a-NJ"></a>是故此业应名非白。<a id="a-NK"></a>又亦应说非黑非白。<a id="a-NL"></a>所以者何。<a id="a-NM"></a>泥洹名无法。<a id="a-NN"></a>此业为泥洹。<a id="a-NO"></a>故名不黑不白。<a id="a-NP"></a>又世间贵重有漏善业故名为白。<a id="a-NQ"></a>以第四业能舍此业故名不白。<a id="a-NR"></a>又此业无黑相故亦无白相可得。<a id="a-NS"></a>又报白故业名白。<a id="a-NT"></a>是业无报故不名白。</p>
  <h2 id="aNU">五逆品第一百八</h2>
  <p id="aNV">次身受报故名无间。<a id="a-NW"></a>若现受则轻苦恼报少。<a id="a-NX"></a>以其重故。<a id="a-NY"></a>次第疾堕阿鼻地狱。<a id="a-NZ"></a>三逆由福田德重故名为逆。<a id="a-Na"></a>所谓破僧恶心出佛身血杀阿罗汉杀父母。<a id="a-Nb"></a>以不识恩养故名为逆。<a id="a-Nc"></a>此逆罪但人道中能起非余道中。<a id="a-Nd"></a>以人有别知故。<a id="a-Ne"></a>问曰。<a id="a-Nf"></a>杀余圣人得逆罪不。<a id="a-Ng"></a>答曰。<a id="a-Nh"></a>杀圣人者多堕地狱。<a id="a-Ni"></a>若杀阿罗汉必应当堕。<a id="a-Nj"></a>若人打佛而血不出亦得重罪。<a id="a-Nk"></a>以欲害世尊故。<a id="a-Nl"></a>问曰。<a id="a-Nm"></a>若人作一逆罪则堕地狱。<a id="a-Nn"></a>若作二三亦于一身尽受报不。<a id="a-No"></a>答曰。<a id="a-Np"></a>是罪多故又受重苦。<a id="a-Nq"></a>于是中死还生是中。<a id="a-Nr"></a>问曰。<a id="a-Ns"></a>破僧罪中云何为重。<a id="a-Nt"></a>答曰。<a id="a-Nu"></a>若非法知非法。<a id="a-Nv"></a>是法知是法。<a id="a-Nw"></a>如是心作则名为重。<a id="a-Nx"></a>若非法谓法。<a id="a-Ny"></a>法谓非法。<a id="a-Nz"></a>是不如先。<a id="a-O0"></a>又若人于佛所破僧自称大师天人中尊是亦为重。<a id="a-O1"></a>问曰。<a id="a-O2"></a>若凡夫可破非是圣人。<a id="a-O3"></a>何名重罪。<a id="a-O4"></a>答曰。<a id="a-O5"></a>障碍正法故名重罪。<a id="a-O6"></a>问曰。<a id="a-O7"></a>破僧法为几时。<a id="a-O8"></a>答曰。<a id="a-O9"></a>法不久住不经一宿。<a id="a-OA"></a>是中梵王等诸天。<a id="a-OB"></a>舍利弗等诸大弟子。<a id="a-OC"></a>即还和合。<a id="a-OD"></a>有人言。<a id="a-OE"></a>是五百比丘先世障他得道善根因缘。<a id="a-OF"></a>今得此报。<a id="a-OG"></a>又凡夫人心轻躁故易可破坏。<a id="a-OH"></a>若但得世间空无我心尚不可坏。<a id="a-OI"></a>况无漏耶。<a id="a-OJ"></a>以恶欲在心故造破僧因缘。<a id="a-OK"></a>故求福者应舍恶欲。</p>
 </body>
</html>