<!doctype html>
<html id="z3IBW2P19t" data-ver="1299">
 <head>
  <meta charset="utf-8">
  <meta author="诃梨跋摩">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">成实论卷第十八</h1>
  <h2 id="a2">善觉品第一百八十三</h2>
  <p id="a3">出觉者。<a id="a-4"></a>心乐远离。<a id="a-5"></a>若离五欲。<a id="a-6"></a>及色无色界。<a id="a-7"></a>乐此远离故名出觉。<a id="a-8"></a>此远离乐。<a id="a-9"></a>无诸苦故。<a id="a-A"></a>随贪著有苦。<a id="a-B"></a>无贪着则乐。<a id="a-C"></a>于诸觉中二觉名乐。<a id="a-D"></a>谓无嗔觉。<a id="a-E"></a>无恼觉。<a id="a-F"></a>所以者何。<a id="a-G"></a>此二觉名安隐觉。<a id="a-H"></a>如如来品中说。<a id="a-I"></a>如来常有二觉现前。<a id="a-J"></a>谓安隐觉。<a id="a-K"></a>及远离觉。<a id="a-L"></a>安隐觉者。<a id="a-M"></a>即是不嗔恼觉。<a id="a-N"></a>远离觉者。<a id="a-O"></a>即是出觉。<a id="a-P"></a>又念此三觉则福增长。<a id="a-Q"></a>亦能成心定。<a id="a-R"></a>又心得清净。<a id="a-S"></a>又念此三觉能障诸缠。<a id="a-T"></a>诸缠断故速能证断。<a id="a-U"></a>又行者以乐远离多集善法。<a id="a-V"></a>故能速得解脱。<a id="a-W"></a>八大人觉者。<a id="a-X"></a>佛法中若少欲者能得利益。<a id="a-Y"></a>非多欲者。<a id="a-Z"></a>知足者远离者精进者正忆者定心者智慧者无戏论者能得利益。<a id="a-a"></a>非戏论者是名为八。<a id="a-b"></a>少欲行者为修道故必欲所须。<a id="a-c"></a>但不多求余无用物。<a id="a-d"></a>是名少欲。<a id="a-e"></a>知足者。<a id="a-f"></a>有人若以因缘若为持戒若令他人心得清净。<a id="a-g"></a>是故少取而心不以为足。<a id="a-h"></a>若人少取心以为足。<a id="a-i"></a>是名知足。<a id="a-j"></a>有人虽取少物而求好者。<a id="a-k"></a>是名少欲非知足也。<a id="a-l"></a>若趣得少物是名知足。<a id="a-m"></a>问曰。<a id="a-n"></a>若取所须名少欲者。<a id="a-o"></a>一切众生皆名少欲。<a id="a-p"></a>以其各有所须故。<a id="a-q"></a>答曰。<a id="a-r"></a>行者以不着心取但为用故。<a id="a-s"></a>故不多取。<a id="a-t"></a>不如世人为严饰名闻长取多物。<a id="a-u"></a>问曰。<a id="a-v"></a>行者何故少欲知足。<a id="a-w"></a>答曰。<a id="a-x"></a>于守护等中见有过患。<a id="a-y"></a>又畜无用物是愚痴相。<a id="a-z"></a>又出家人不应积聚与白衣同。<a id="a-10"></a>以此过故少欲知足。<a id="a-11"></a>又行者若不少欲知足。<a id="a-12"></a>则贪心渐增。<a id="a-13"></a>为财利故求不应求。<a id="a-14"></a>为贪乐财利终无安隐。<a id="a-15"></a>以深着故。<a id="a-16"></a>又是人出家为远离乐。<a id="a-17"></a>以贪利故忘其所为。<a id="a-18"></a>又亦不能舍诸烦恼。<a id="a-19"></a>所以者何。<a id="a-1A"></a>外物尚不能舍。<a id="a-1B"></a>况内法耶。<a id="a-1C"></a>又见利养是衰恼因如雹害禾。<a id="a-1D"></a>是故常习少欲知足。<a id="a-1E"></a>又见施物难偿。<a id="a-1F"></a>如负债不偿。<a id="a-1G"></a>后受苦恼。<a id="a-1H"></a>又见利养是诸佛等善人所弃。<a id="a-1I"></a>如佛说。<a id="a-1J"></a>我不近利养。<a id="a-1K"></a>利养勿近我。<a id="a-1L"></a>又此行者善法充足。<a id="a-1M"></a>故舍利养。<a id="a-1N"></a>如佛说。<a id="a-1O"></a>诸天尚不能得出乐离乐寂灭乐真智乐如我所得。<a id="a-1P"></a>故舍利养。<a id="a-1Q"></a>又如舍利弗说。<a id="a-1R"></a>我善修无相。<a id="a-1S"></a>持空三昧观一切外万物。<a id="a-1T"></a>视之如涕唾。<a id="a-1U"></a>又行者不见受欲有厌足者。<a id="a-1V"></a>如饮碱水不能除渴。<a id="a-1W"></a>是故勤求智慧为足。<a id="a-1X"></a>又见多欲者。<a id="a-1Y"></a>常发愿求多得少。<a id="a-1Z"></a>故常有苦。<a id="a-1a"></a>又见乞求者人所轻贱。<a id="a-1b"></a>不加敬仰如少欲者。<a id="a-1c"></a>又出家多求非其所应。<a id="a-1d"></a>人与不取则是所宜。<a id="a-1e"></a>是故应行少欲知足。<a id="a-1f"></a>远离者。<a id="a-1g"></a>若于在家出家人中行身远离。<a id="a-1h"></a>于诸烦恼行心远离。<a id="a-1i"></a>是名远离。<a id="a-1j"></a>问曰。<a id="a-1k"></a>行者何故远离。<a id="a-1l"></a>答曰。<a id="a-1m"></a>诸出家人。<a id="a-1n"></a>虽未得道以远离为乐。<a id="a-1o"></a>诸白衣等处在女色愦闹之中。<a id="a-1p"></a>终无安乐。<a id="a-1q"></a>又若远离则心易寂灭。<a id="a-1r"></a>如水不扰自然澄清。<a id="a-1s"></a>故行远离。<a id="a-1t"></a>又此远离法为恒沙等诸佛所赞。<a id="a-1u"></a>何以知之。<a id="a-1v"></a>佛见比丘近聚落宴坐。<a id="a-1w"></a>心则不悦。<a id="a-1x"></a>又见比丘空处睡卧佛则心喜。<a id="a-1y"></a>所以者何。<a id="a-1z"></a>近聚宴坐多诸因缘散乱定心。<a id="a-20"></a>令应得不得应证不证。<a id="a-21"></a>空处睡卧虽小懈怠。<a id="a-22"></a>若起求定则散心能摄。<a id="a-23"></a>摄心能得解脱。<a id="a-24"></a>又因取相故起贪等烦恼。<a id="a-25"></a>空处无色等相烦恼易断。<a id="a-26"></a>如火无薪则自然灭。<a id="a-27"></a>又经中说。<a id="a-28"></a>若比丘乐于众住乐杂言说。<a id="a-29"></a>不离众故尚不能得爱缘解脱。<a id="a-2A"></a>何况能得不坏解脱。<a id="a-2B"></a>远离行者。<a id="a-2C"></a>必能俱证。<a id="a-2D"></a>又如灯离风则能明照。<a id="a-2E"></a>行者如是。<a id="a-2F"></a>远离行故能逮真智。<a id="a-2G"></a>精进者行者若行正勤。<a id="a-2H"></a>断不善法修集善法。<a id="a-2I"></a>是中勤行故名精进。<a id="a-2J"></a>如是则能得佛法利。<a id="a-2K"></a>所以者何。<a id="a-2L"></a>以集善法日日增长。<a id="a-2M"></a>如忧钵罗钵头摩等随水增长。<a id="a-2N"></a>懈怠行者。<a id="a-2O"></a>犹如木杵从初成来日日减尽。<a id="a-2P"></a>又精进者。<a id="a-2Q"></a>以得利故心常欢乐。<a id="a-2R"></a>懈怠行者。<a id="a-2S"></a>恶法覆心恒怀苦恼。<a id="a-2T"></a>又精进者。<a id="a-2U"></a>于念念中善法常增长无有减损。<a id="a-2V"></a>又深行精进得最胜处。<a id="a-2W"></a>谓诸佛道。<a id="a-2X"></a>如经中佛语阿难。<a id="a-2Y"></a>深修精进能至佛道。<a id="a-2Z"></a>又精进者定心易得。<a id="a-2a"></a>又钝根精进尚于生死速得解脱。<a id="a-2b"></a>利根懈怠则不能得。<a id="a-2c"></a>又所有今世后世世间出世间利。<a id="a-2d"></a>皆因精进。<a id="a-2e"></a>一切世间所有衰恼皆因懈怠。<a id="a-2f"></a>如是见懈怠过精进利益。<a id="a-2g"></a>故念精进。<a id="a-2h"></a>正忆者常于身受心法修正安慧。<a id="a-2i"></a>问曰。<a id="a-2j"></a>念此四法得何等利。<a id="a-2k"></a>答曰。<a id="a-2l"></a>恶不善法不来入心。<a id="a-2m"></a>如善守备则恶人不入。<a id="a-2n"></a>又如瓶满更不受水。<a id="a-2o"></a>此人如是善法充满不容诸恶。<a id="a-2p"></a>又若修此正忆。<a id="a-2q"></a>则摄解脱分一切善法。<a id="a-2r"></a>如饮海水则饮众流。<a id="a-2s"></a>以一切水在大海故。<a id="a-2t"></a>又修此正忆名住自在行处。<a id="a-2u"></a>烦恼魔民所不能坏。<a id="a-2v"></a>如鹰鵽喻。<a id="a-2w"></a>又此人心安住难动。<a id="a-2x"></a>如圆瓶入制。<a id="a-2y"></a>又此人不久当得利益。<a id="a-2z"></a>如比丘尼经中说。<a id="a-30"></a>诸比丘尼问阿难言。<a id="a-31"></a>大德。<a id="a-32"></a>我等善修念处觉异于本。<a id="a-33"></a>阿难言。<a id="a-34"></a>善此法应尔定心者若习定心得微妙利。<a id="a-35"></a>如经中说。<a id="a-36"></a>修定心者能如实知。<a id="a-37"></a>又以此人身得过人法。<a id="a-38"></a>谓身出水火飞行自在等。<a id="a-39"></a>又此人得乐。<a id="a-3A"></a>乃至诸天及梵王等所不能及。<a id="a-3B"></a>又此人名为所应为不应为者则不为也。<a id="a-3C"></a>又善修习定。<a id="a-3D"></a>则善法常增。<a id="a-3E"></a>又修习定者后心不悔。<a id="a-3F"></a>是人名为得出家果。<a id="a-3G"></a>亦名顺佛教者。<a id="a-3H"></a>不如余人空受供养。<a id="a-3I"></a>是人能报施福。<a id="a-3J"></a>余人不能。<a id="a-3K"></a>又此定心法诸佛贤圣皆所亲近。<a id="a-3L"></a>又能堪受一切善法。<a id="a-3M"></a>又若定能成则得圣道。<a id="a-3N"></a>若不能成则生净天。<a id="a-3O"></a>谓色无色界。<a id="a-3P"></a>所以者何。<a id="a-3Q"></a>以布施等不能得如是事。<a id="a-3R"></a>谓能究竟不造诸恶。<a id="a-3S"></a>如经中说。<a id="a-3T"></a>若小儿从生习慈能起恶心思恶事不。<a id="a-3U"></a>不也世尊。<a id="a-3V"></a>此皆是定力。<a id="a-3W"></a>又定心名真智慧因。<a id="a-3X"></a>真智慧能尽诸行。<a id="a-3Y"></a>诸行尽故诸苦恼灭。<a id="a-3Z"></a>又行者于一切世间出世间事。<a id="a-3a"></a>应念即办不劳加功。<a id="a-3b"></a>余人尚不能发心量其所得。<a id="a-3c"></a>故说定心能获利益。<a id="a-3d"></a>智慧者智者心中不生烦恼。<a id="a-3e"></a>若生即灭。<a id="a-3f"></a>如一渧水堕热铁上。<a id="a-3g"></a>又智者心不起诸想。<a id="a-3h"></a>若起即灭。<a id="a-3i"></a>如条上露见日则晞。<a id="a-3j"></a>又若有智眼能观佛法。<a id="a-3k"></a>如有目者日能为用。<a id="a-3l"></a>又智者名得佛法分。<a id="a-3m"></a>如所生子得父财分。<a id="a-3n"></a>又智慧者名曰有命。<a id="a-3o"></a>余则名死。<a id="a-3p"></a>又智慧者名真道人。<a id="a-3q"></a>能知道故。<a id="a-3r"></a>又智者知佛法味。<a id="a-3s"></a>如舌根不坏能别五味。<a id="a-3t"></a>又智慧者。<a id="a-3u"></a>于佛法中心定不动。<a id="a-3v"></a>犹若石山风不能动。<a id="a-3w"></a>又智慧者名信。<a id="a-3x"></a>以得四信不随他故。<a id="a-3y"></a>又得圣慧根名佛弟子。<a id="a-3z"></a>余人名外凡夫。<a id="a-40"></a>故说智者能得利益。<a id="a-41"></a>无戏论者。<a id="a-42"></a>若一异论名为戏论。<a id="a-43"></a>如阿难问舍利弗。<a id="a-44"></a>若六触入离欲灭尽更有余耶。<a id="a-45"></a>舍利弗言。<a id="a-46"></a>六触入离欲尽灭已若有余是不可论。<a id="a-47"></a>而汝论耶。<a id="a-48"></a>若无亦有亦无非有非无。<a id="a-49"></a>问答亦尔。<a id="a-4A"></a>问曰。<a id="a-4B"></a>是事何故不可论耶。<a id="a-4C"></a>答曰。<a id="a-4D"></a>此问实我法若一若异。<a id="a-4E"></a>是故不答。<a id="a-4F"></a>我无决定。<a id="a-4G"></a>但五阴中假名字说。<a id="a-4H"></a>若以有无等答。<a id="a-4I"></a>即堕断常。<a id="a-4J"></a>若以因缘说我。<a id="a-4K"></a>即非戏论。<a id="a-4L"></a>又若人见众生空法空则无戏论。<a id="a-4M"></a>故说无戏论者得佛法利。<a id="a-4N"></a>是名具足善觉。</p>
  <p data-pb></p>
  <h2 id="a4O">后五定具品第一百八十四</h2>
  <p id="a4P">善信解者。<a id="a-4Q"></a>行者若能好乐泥洹。<a id="a-4R"></a>憎恶生死名善信解。<a id="a-4S"></a>如是信解速得解脱。<a id="a-4T"></a>又乐泥洹者心无所著。<a id="a-4U"></a>有乐泥洹则无怖畏。<a id="a-4V"></a>所以者何。<a id="a-4W"></a>若凡夫心念泥洹。<a id="a-4X"></a>即生惊怖。<a id="a-4Y"></a>我当永失。<a id="a-4Z"></a>问曰。<a id="a-4a"></a>何因缘故信解泥洹。<a id="a-4b"></a>答曰。<a id="a-4c"></a>行者见世间无常苦空无我。<a id="a-4d"></a>则于泥洹生寂灭想。<a id="a-4e"></a>又此人本性烦恼轻微。<a id="a-4f"></a>闻说泥洹则心信乐。<a id="a-4g"></a>又若从善师若读经书。<a id="a-4h"></a>闻生死过患。<a id="a-4i"></a>如无始经及五天使等诸经中说。<a id="a-4j"></a>则厌离生死信乐泥洹。<a id="a-4k"></a>具行者分者。<a id="a-4l"></a>如经中说。<a id="a-4m"></a>五行者分。<a id="a-4n"></a>一谓有信。<a id="a-4o"></a>二谓心不谄曲。<a id="a-4p"></a>三谓少病。<a id="a-4q"></a>四曰精进。<a id="a-4r"></a>五名智慧。<a id="a-4s"></a>有信名于三宝四谛心无疑悔。<a id="a-4t"></a>无疑悔故能速成定。<a id="a-4u"></a>又有信者心多喜。<a id="a-4v"></a>故能速成定。<a id="a-4w"></a>又信者心调易摄。<a id="a-4x"></a>故疾得定。<a id="a-4y"></a>问曰。<a id="a-4z"></a>若由定生慧。<a id="a-50"></a>后能断疑。<a id="a-51"></a>今云何先定已说无疑。<a id="a-52"></a>答曰。<a id="a-53"></a>以多闻故能断所疑。<a id="a-54"></a>非得定故。<a id="a-55"></a>又生深信家。<a id="a-56"></a>与信者同事常修信心。<a id="a-57"></a>虽未得定而能不疑如是等。<a id="a-58"></a>不谄曲者。<a id="a-59"></a>以质直心无所隐藏。<a id="a-5A"></a>是则易度。<a id="a-5B"></a>如人向医具说病状则易救疗。<a id="a-5C"></a>少病者。<a id="a-5D"></a>能初夜后夜精进不息。<a id="a-5E"></a>若多疾病则妨行道。<a id="a-5F"></a>精进者。<a id="a-5G"></a>为求道故常勤精进。<a id="a-5H"></a>如攒燧不息则疾得火。<a id="a-5I"></a>智慧者。<a id="a-5J"></a>以有智故四事得果。<a id="a-5K"></a>所谓圣道。<a id="a-5L"></a>问曰。<a id="a-5M"></a>念处等法亦名行者分。<a id="a-5N"></a>何故但说此五法耶。<a id="a-5O"></a>答曰。<a id="a-5P"></a>虽俱是分此法最胜。<a id="a-5Q"></a>是行者所须。<a id="a-5R"></a>是以独说。<a id="a-5S"></a>亦离一切恶集一切善。<a id="a-5T"></a>名行者分。<a id="a-5U"></a>如瞿尼沙经中说。<a id="a-5V"></a>具解脱处者。<a id="a-5W"></a>谓五解脱处。<a id="a-5X"></a>一者若佛及尊胜比丘。<a id="a-5Y"></a>为之说法。<a id="a-5Z"></a>随其所闻则能通达语言义趣。<a id="a-5a"></a>以通达故心生欢喜。<a id="a-5b"></a>欢喜则身猗。<a id="a-5c"></a>身猗则受乐。<a id="a-5d"></a>受乐则心摄。<a id="a-5e"></a>是初解脱处。<a id="a-5f"></a>行者住此解脱处。<a id="a-5g"></a>故忆念坚强心则摄定。<a id="a-5h"></a>诸漏尽皆灭必得泥洹。<a id="a-5i"></a>二者善讽诵经。<a id="a-5j"></a>三者为他说法。<a id="a-5k"></a>四者独处思量诸法。<a id="a-5l"></a>五者善取定相。<a id="a-5m"></a>谓九相等。<a id="a-5n"></a>皆如上说。<a id="a-5o"></a>问曰。<a id="a-5p"></a>佛及尊胜比丘。<a id="a-5q"></a>何故为此行者说法。<a id="a-5r"></a>答曰。<a id="a-5s"></a>以堪受法能获大利。<a id="a-5t"></a>是故为说。<a id="a-5u"></a>又此比丘因佛出家。<a id="a-5v"></a>诸根纯熟故为说法。<a id="a-5w"></a>尊胜比丘以同所业故为说法。<a id="a-5x"></a>又此行者必须闻法。<a id="a-5y"></a>是故为说。<a id="a-5z"></a>又此人有净戒等功德成熟。<a id="a-60"></a>犹如完器堪任受盛。<a id="a-61"></a>故为说法。<a id="a-62"></a>此名三慧。<a id="a-63"></a>通达语言是多闻慧。<a id="a-64"></a>通达义趣是思惟慧。<a id="a-65"></a>从此二慧能生心喜。<a id="a-66"></a>乃至摄心生如实智。<a id="a-67"></a>是名修慧。<a id="a-68"></a>此三慧有三种果。<a id="a-69"></a>谓厌离解脱。<a id="a-6A"></a>又闻法读诵为人说法。<a id="a-6B"></a>是多闻慧。<a id="a-6C"></a>思量诸法名思惟慧。<a id="a-6D"></a>善取定相是名修慧。<a id="a-6E"></a>问曰。<a id="a-6F"></a>心解脱漏尽是二有何差别。<a id="a-6G"></a>答曰。<a id="a-6H"></a>以定遮烦恼故说心解脱。<a id="a-6I"></a>永断烦恼故说漏尽。<a id="a-6J"></a>问曰。<a id="a-6K"></a>若持戒等法亦是解脱处。<a id="a-6L"></a>如说持戒则心不悔。<a id="a-6M"></a>心不悔则欢喜等。<a id="a-6N"></a>或因施等亦得解脱。<a id="a-6O"></a>何故但说此五法耶。<a id="a-6P"></a>答曰。<a id="a-6Q"></a>以胜故独说。<a id="a-6R"></a>又问。<a id="a-6S"></a>此法有何胜耶。<a id="a-6T"></a>答曰。<a id="a-6U"></a>是解脱近因。<a id="a-6V"></a>戒等以远故不说。<a id="a-6W"></a>又问。<a id="a-6X"></a>云何知是近因。<a id="a-6Y"></a>答曰。<a id="a-6Z"></a>行者闻法。<a id="a-6a"></a>知阴界入等但众法和合中无我。<a id="a-6b"></a>故则破假名。<a id="a-6c"></a>破假名即是解脱。<a id="a-6d"></a>故名近因。<a id="a-6e"></a>又经中说。<a id="a-6f"></a>多闻功德谓不随他教。<a id="a-6g"></a>心易摄等。<a id="a-6h"></a>亦以此故知是近因。<a id="a-6i"></a>又佛法有大功德。<a id="a-6j"></a>能灭烦恼至泥洹等。<a id="a-6k"></a>于此寂灭法中。<a id="a-6l"></a>若听若诵若自思量则速解脱。<a id="a-6m"></a>故名近因。<a id="a-6n"></a>又施得大富。<a id="a-6o"></a>持戒尊贵多闻得智。<a id="a-6p"></a>以智慧故得尽诸漏。<a id="a-6q"></a>不以富贵故知近因。<a id="a-6r"></a>又舍利弗等称大智者。<a id="a-6s"></a>皆由多闻。<a id="a-6t"></a>问曰。<a id="a-6u"></a>若以多闻心易摄者。<a id="a-6v"></a>阿难何故初中后夜不得解脱。<a id="a-6w"></a>答曰。<a id="a-6x"></a>阿难头未到枕。<a id="a-6y"></a>即得解脱。<a id="a-6z"></a>是故数在希有法中何故不速。<a id="a-70"></a>又阿难于此夜中精进小过。<a id="a-71"></a>以疲极故不得解脱。<a id="a-72"></a>又阿难自誓。<a id="a-73"></a>我于今夜必得漏尽。<a id="a-74"></a>亦如菩萨于道场自誓。<a id="a-75"></a>谁有此力。<a id="a-76"></a>如阿难者皆是多闻之力。<a id="a-77"></a>无障碍者。<a id="a-78"></a>所谓三障。<a id="a-79"></a>业障报障烦恼障。<a id="a-7A"></a>若人无此三障则不堕难处。<a id="a-7B"></a>若离诸难则堪受道。<a id="a-7C"></a>又此人名具足四轮。<a id="a-7D"></a>谓好国土依止善人自发正愿。<a id="a-7E"></a>先世福德。<a id="a-7F"></a>又能成就四须陀洹分。<a id="a-7G"></a>谓亲近善人喜听正法。<a id="a-7H"></a>自正忆念能随法行。<a id="a-7I"></a>又能弃舍贪等三法。<a id="a-7J"></a>如经中说。<a id="a-7K"></a>不断三法则不能度老病死。<a id="a-7L"></a>不著者不着此岸。<a id="a-7M"></a>不着彼岸不没中流。<a id="a-7N"></a>不出陆地不为人取及非人取。<a id="a-7O"></a>不入洄澓不自腐烂。<a id="a-7P"></a>此岸谓内六入。<a id="a-7Q"></a>彼岸谓外六入。<a id="a-7R"></a>中流谓贪喜。<a id="a-7S"></a>陆地谓我慢。<a id="a-7T"></a>人取谓与在家出家和合。<a id="a-7U"></a>非人取谓持戒为生天上。<a id="a-7V"></a>洄澓谓返戒。<a id="a-7W"></a>腐烂谓破重禁。<a id="a-7X"></a>若人于内入计我。<a id="a-7Y"></a>即于外入生我所心。<a id="a-7Z"></a>从内外入生贪喜。<a id="a-7a"></a>故即于中没。<a id="a-7b"></a>从此则生我慢。<a id="a-7c"></a>所以者何。<a id="a-7d"></a>若人着身受有乐故。<a id="a-7e"></a>人来轻毁则生憍慢。<a id="a-7f"></a>如是以我我所贪喜我慢乱其心。<a id="a-7g"></a>故能成余事。<a id="a-7h"></a>问曰。<a id="a-7i"></a>此喻中以何为水。<a id="a-7j"></a>若以八直圣道为水。<a id="a-7k"></a>则不应以内外六入为岸。<a id="a-7l"></a>贪喜等为中流。<a id="a-7m"></a>亦不应有洄澓腐烂。<a id="a-7n"></a>若以贪爱为水。<a id="a-7o"></a>云何随此得至泥洹。<a id="a-7p"></a>答曰。<a id="a-7q"></a>以八直</p>
  <p data-pb></p>
  <h2 id="a7r">出入息品第一百八十五</h2>
  <p id="a7s">那波那十六行。<a id="a-7t"></a>谓念出入息若长若短。<a id="a-7u"></a>念息遍身除诸身行。<a id="a-7v"></a>觉喜觉乐觉心行。<a id="a-7w"></a>除心行念出入息。<a id="a-7x"></a>觉心令心喜令心摄。<a id="a-7y"></a>令心解脱。<a id="a-7z"></a>念出入息随无常。<a id="a-80"></a>观随断离灭观。<a id="a-81"></a>念出入息若长若短。<a id="a-82"></a>问曰。<a id="a-83"></a>云何名息长短。<a id="a-84"></a>答曰。<a id="a-85"></a>如人上山。<a id="a-86"></a>若担重疲乏故息短。<a id="a-87"></a>行者亦尔。<a id="a-88"></a>在粗心中尔时则短。<a id="a-89"></a>粗心者所谓躁疾散乱心也。<a id="a-8A"></a>息长者。<a id="a-8B"></a>行者在细心中则息长。<a id="a-8C"></a>所以者何。<a id="a-8D"></a>随心细故息亦随细。<a id="a-8E"></a>如即此人疲极止故息则随细。<a id="a-8F"></a>尔时则长息。<a id="a-8G"></a>遍身者行者信解身虚。<a id="a-8H"></a>则见一切毛孔风行出入。<a id="a-8I"></a>除身行者。<a id="a-8J"></a>行者得境界力心安隐故。<a id="a-8K"></a>粗息则灭。<a id="a-8L"></a>尔时行者具身忆处。<a id="a-8M"></a>觉喜者是人从此定法心生大喜。<a id="a-8N"></a>本虽有喜不能如是。<a id="a-8O"></a>尔时名为觉喜。<a id="a-8P"></a>觉乐者从喜生乐。<a id="a-8Q"></a>所以者何。<a id="a-8R"></a>若心得喜身则调适。<a id="a-8S"></a>身调适则得猗乐。<a id="a-8T"></a>如经中说。<a id="a-8U"></a>心喜故身猗。<a id="a-8V"></a>身猗则受乐。<a id="a-8W"></a>觉心行者。<a id="a-8X"></a>见喜过患以能生贪故。<a id="a-8Y"></a>贪是心行从心起故。<a id="a-8Z"></a>以受中生贪故。<a id="a-8a"></a>见受是心行。<a id="a-8b"></a>除心行者。<a id="a-8c"></a>行者见从受生贪过。<a id="a-8d"></a>除灭故心则安隐。<a id="a-8e"></a>亦灭除粗受。<a id="a-8f"></a>故说除心行。<a id="a-8g"></a>觉心者行者除受味故。<a id="a-8h"></a>见心寂灭不没不掉。<a id="a-8i"></a>是心或时还没。<a id="a-8j"></a>尔时令喜。<a id="a-8k"></a>若心还掉尔时令摄。<a id="a-8l"></a>若离二法尔时应舍。<a id="a-8m"></a>故说令心解脱。<a id="a-8n"></a>行者如是心寂定故生无常行。<a id="a-8o"></a>以无常行断诸烦恼。<a id="a-8p"></a>是名断行。<a id="a-8q"></a>烦恼断故心则厌离。<a id="a-8r"></a>是名离行。<a id="a-8s"></a>以心离故得一切灭。<a id="a-8t"></a>是名灭行。<a id="a-8u"></a>如是次第得解脱。<a id="a-8v"></a>故名十六行念出入息。<a id="a-8w"></a>问曰。<a id="a-8x"></a>何故念出入息名为圣行天行梵行学行无学行耶。<a id="a-8y"></a>答曰。<a id="a-8z"></a>风行虚中虚相能速开导坏相。<a id="a-90"></a>坏相即是空。<a id="a-91"></a>空即是圣行。<a id="a-92"></a>故名圣行。<a id="a-93"></a>为生净天故名天行。<a id="a-94"></a>为到寂灭故名梵行。<a id="a-95"></a>为得学法故名学行。<a id="a-96"></a>为无学故名无学行。<a id="a-97"></a>问曰。<a id="a-98"></a>若观不净深厌离身。<a id="a-99"></a>速得解脱。<a id="a-9A"></a>何用修此十六行耶。<a id="a-9B"></a>答曰。<a id="a-9C"></a>不净观未得离欲自恶厌。<a id="a-9D"></a>身心则迷闷。<a id="a-9E"></a>如服药过则还为病。<a id="a-9F"></a>如是不净喜生恶厌。<a id="a-9G"></a>如跋求沫河边诸比丘不净观故深生恶厌。<a id="a-9H"></a>饮毒坠高等种种自杀。<a id="a-9I"></a>此行不尔。<a id="a-9J"></a>能得离欲而不生恶厌。<a id="a-9K"></a>故名为胜。<a id="a-9L"></a>又此行易得。<a id="a-9M"></a>自缘身故不净易失。<a id="a-9N"></a>又此行细微。<a id="a-9O"></a>以能自坏身故。<a id="a-9P"></a>不净行粗坏骨相难。<a id="a-9Q"></a>又此行能破一切烦恼。<a id="a-9R"></a>不净但破淫欲。<a id="a-9S"></a>所以者何。<a id="a-9T"></a>一切烦恼皆因觉生。<a id="a-9U"></a>念出入息为断诸觉故。<a id="a-9V"></a>问曰。<a id="a-9W"></a>出入息为属身。<a id="a-9X"></a>为属心耶。<a id="a-9Y"></a>答曰。<a id="a-9Z"></a>亦属身亦属心。<a id="a-9a"></a>所以者何。<a id="a-9b"></a>处胎中无。<a id="a-9c"></a>故知由身。<a id="a-9d"></a>若第四禅等及无心者。<a id="a-9e"></a>无故知由心。<a id="a-9f"></a>问曰。<a id="a-9g"></a>息不故起不应由心。<a id="a-9h"></a>所以者何。<a id="a-9i"></a>是息不由意起。<a id="a-9j"></a>如心念余事息常出入。<a id="a-9k"></a>如食自消如影自转。<a id="a-9l"></a>非人为也。<a id="a-9m"></a>答曰。<a id="a-9n"></a>息不故起不由忆念。<a id="a-9o"></a>但以众缘和合故起。<a id="a-9p"></a>若有心则有。<a id="a-9q"></a>无心便无。<a id="a-9r"></a>故知由心。<a id="a-9s"></a>有随心差别。<a id="a-9t"></a>粗心则短细心则长。<a id="a-9u"></a>又出入息由地由心。<a id="a-9v"></a>若在出入息地。<a id="a-9w"></a>亦有出入息地心。<a id="a-9x"></a>尔时则有出入息地。<a id="a-9y"></a>所谓欲界及三禅。<a id="a-9z"></a>若在出入息地而无出入息地心。<a id="a-A0"></a>及在无心尔时则无。<a id="a-A1"></a>若在无出入息地。<a id="a-A2"></a>尔时亦无。<a id="a-A3"></a>问曰。<a id="a-A4"></a>息起时先出耶先入耶。<a id="a-A5"></a>答曰。<a id="a-A6"></a>生时先出死时后入。<a id="a-A7"></a>出入第四禅亦如是。<a id="a-A8"></a>问曰。<a id="a-A9"></a>是念出入息云何名具足。<a id="a-AA"></a>答曰。<a id="a-AB"></a>行者若得此十六行。<a id="a-AC"></a>尔时名具足。<a id="a-AD"></a>有论师言。<a id="a-AE"></a>以六因缘故名具足。<a id="a-AF"></a>所谓数随止观转缘清净。<a id="a-AG"></a>数名数出入息从一至十。<a id="a-AH"></a>数有三种。<a id="a-AI"></a>若等若过若减。<a id="a-AJ"></a>等谓十数为十。<a id="a-AK"></a>过谓十一数名为十。<a id="a-AL"></a>减名数九为十。<a id="a-AM"></a>随名行者心随息出入。<a id="a-AN"></a>观名行者见息系身如珠中缕。<a id="a-AO"></a>止名令心住出入息。<a id="a-AP"></a>转谓转身缘心令受缘心。<a id="a-AQ"></a>现前心法亦尔。<a id="a-AR"></a>清净名行者离一切烦恼诸难心得清净。<a id="a-AS"></a>此不必定。<a id="a-AT"></a>所以者何。<a id="a-AU"></a>是诸行中不必要用数随二法。<a id="a-AV"></a>行者但令心住息中断诸觉。<a id="a-AW"></a>故若能行十六种名为具足。<a id="a-AX"></a>又此具足相不决定。<a id="a-AY"></a>钝根所行。<a id="a-AZ"></a>于利根者则非具足。<a id="a-Aa"></a>问曰。<a id="a-Ab"></a>是出入息经中何故</p>
  <p data-pb></p>
  <h2 id="aAc">定难品第一百八十六</h2>
  <p id="aAd">是定若离障碍诸难。<a id="a-Ae"></a>能成大利。<a id="a-Af"></a>定难者。<a id="a-Ag"></a>所谓粗喜。<a id="a-Ah"></a>如经中说。<a id="a-Ai"></a>我生粗喜心难法。<a id="a-Aj"></a>行者不应生此粗喜。<a id="a-Ak"></a>以有贪着等过乱定心故。<a id="a-Al"></a>问曰。<a id="a-Am"></a>从法生喜云何能令不生。<a id="a-An"></a>答曰。<a id="a-Ao"></a>行者念空则不生喜。<a id="a-Ap"></a>以有众生想故生喜。<a id="a-Aq"></a>五阴空无众生。<a id="a-Ar"></a>云何当喜。<a id="a-As"></a>又行者应作是念。<a id="a-At"></a>以因缘故种种法生。<a id="a-Au"></a>谓光明等。<a id="a-Av"></a>是中何所喜耶。<a id="a-Aw"></a>又行者见所喜法寻皆败坏。<a id="a-Ax"></a>粗喜则灭。<a id="a-Ay"></a>又行者更求大事。<a id="a-Az"></a>不以光明等法。<a id="a-B0"></a>为是故不生喜。<a id="a-B1"></a>又行者见灭相利故。<a id="a-B2"></a>不以光明等相为喜。<a id="a-B3"></a>又此行者修习寂灭欲尽烦恼。<a id="a-B4"></a>故不生喜以此等缘能灭粗喜。<a id="a-B5"></a>又有怖畏定难。<a id="a-B6"></a>行者见可怖缘故生怖畏。<a id="a-B7"></a>世间所有可怖畏处行者悉见。<a id="a-B8"></a>于此事中皆应谛观无常败坏不应随也。<a id="a-B9"></a>所以者何。<a id="a-BA"></a>坐禅法中有此因缘见可畏事。<a id="a-BB"></a>不可以此而生怖畏。<a id="a-BC"></a>是事虚妄皆空。<a id="a-BD"></a>如幻能诳凡人非真实也。<a id="a-BE"></a>如是思惟则离怖畏。<a id="a-BF"></a>又依空法则无怖畏。<a id="a-BG"></a>又作是念。<a id="a-BH"></a>我行力故感此异相不应怖畏。<a id="a-BI"></a>又自念。<a id="a-BJ"></a>身有戒闻等功德具足。<a id="a-BK"></a>无可加害因缘故不怖畏。<a id="a-BL"></a>又此行者乐道深故。<a id="a-BM"></a>不惜身命何所怖畏。<a id="a-BN"></a>又此人心常处正念。<a id="a-BO"></a>是故怖畏不能得便。<a id="a-BP"></a>又念勇悍相故不怖畏。<a id="a-BQ"></a>怖畏是怯弱相。<a id="a-BR"></a>以如是等灭除怖畏。<a id="a-BS"></a>又有不适定难。<a id="a-BT"></a>谓行者有冷热等病。<a id="a-BU"></a>若疲极失睡。<a id="a-BV"></a>谓因缘故令身不适。<a id="a-BW"></a>有贪忧嫉垢等诸烦恼。<a id="a-BX"></a>令心不适则失禅定。<a id="a-BY"></a>是故行者应自将护身心令其调适。<a id="a-BZ"></a>又有异相定难。<a id="a-Ba"></a>所谓垢相亦有非垢相能乱禅定。<a id="a-Bb"></a>如布施等相。<a id="a-Bc"></a>又有不等定难。<a id="a-Bd"></a>所谓精进若迟若疾。<a id="a-Be"></a>疾则身心疲极。<a id="a-Bf"></a>迟则不取定相。<a id="a-Bg"></a>俱退失定。<a id="a-Bh"></a>如捉鸟子急则疲极缓则飞去。<a id="a-Bi"></a>又如调弦若急若缓俱不成音。<a id="a-Bj"></a>又精进若速则难究竟。<a id="a-Bk"></a>如佛语阿那律。<a id="a-Bl"></a>汝精进过。<a id="a-Bm"></a>后当懈怠。<a id="a-Bn"></a>所以者何。<a id="a-Bo"></a>若精进过则事不成。<a id="a-Bp"></a>还堕懈怠。<a id="a-Bq"></a>精进若迟事亦不办。<a id="a-Br"></a>是故不等名为定难。<a id="a-Bs"></a>又有无念定难。<a id="a-Bt"></a>谓不念善法。<a id="a-Bu"></a>设念善法则非所受。<a id="a-Bv"></a>又不念定相而念外色。<a id="a-Bw"></a>是名不念。<a id="a-Bx"></a>行者应一心精进念所受法如擎油钵。<a id="a-By"></a>又有颠倒定难。<a id="a-Bz"></a>谓多欲人受行慈心。<a id="a-C0"></a>多嗔恚人修习不净。<a id="a-C1"></a>上二种人观十二因缘。<a id="a-C2"></a>又没心中修止。<a id="a-C3"></a>踔心中行精进。<a id="a-C4"></a>是二心中行舍。<a id="a-C5"></a>是名颠倒。<a id="a-C6"></a>又有多语定难。<a id="a-C7"></a>谓多觉观觉观是语言因故。<a id="a-C8"></a>又心不乐住。<a id="a-C9"></a>强系在缘。<a id="a-CA"></a>又有不取相定难。<a id="a-CB"></a>相有三种。<a id="a-CC"></a>所谓止相进相舍相。<a id="a-CD"></a>又有三相谓入定相住相起相。<a id="a-CE"></a>行者不善分别如是等相。<a id="a-CF"></a>故失禅定。<a id="a-CG"></a>又有慢定难若谓我能入定彼不能入。<a id="a-CH"></a>是名憍慢。<a id="a-CI"></a>若谓彼能而我不能。<a id="a-CJ"></a>是不如慢。<a id="a-CK"></a>若未得定自谓为得。<a id="a-CL"></a>是增上慢。<a id="a-CM"></a>于不妙定而生妙想。<a id="a-CN"></a>是名邪慢。<a id="a-CO"></a>又贪等法亦名定难。<a id="a-CP"></a>如经中说。<a id="a-CQ"></a>若行者一法成就。<a id="a-CR"></a>则不能观眼无常。<a id="a-CS"></a>所谓贪也。<a id="a-CT"></a>问曰。<a id="a-CU"></a>一切未离欲人皆不能观眼无常耶。<a id="a-CV"></a>答曰。<a id="a-CW"></a>此言少失。<a id="a-CX"></a>应说现在起贪不能观眼无常。<a id="a-CY"></a>有成就中亦有差别。<a id="a-CZ"></a>有人贪等厚重常来在心则能障定。<a id="a-Ca"></a>若薄而不常。<a id="a-Cb"></a>则不能为难。<a id="a-Cc"></a>又经中说十三恶法皆名定难。<a id="a-Cd"></a>十三白法皆是顺定。<a id="a-Ce"></a>所谓佛言若不断三法则不能度老病死。<a id="a-Cf"></a>谓贪恚痴。<a id="a-Cg"></a>若不断三法则不能断贪恚痴。<a id="a-Ch"></a>谓身见戒取疑。<a id="a-Ci"></a>次有三法谓邪念邪行没心。<a id="a-Cj"></a>次有三法谓妄忆不安慧乱心。<a id="a-Ck"></a>次有三法谓调戏不守诸根破戒。<a id="a-Cl"></a>次有三法谓不信邪戒懈怠。<a id="a-Cm"></a>次有三法。<a id="a-Cn"></a>谓不喜善人恶闻正法。<a id="a-Co"></a>喜出他过。<a id="a-Cp"></a>次有三法。<a id="a-Cq"></a>谓不恭敬难可与语。<a id="a-Cr"></a>习恶知识。<a id="a-Cs"></a>若不断三法则不能断不恭敬难与语恶知识。<a id="a-Ct"></a>谓无惭无愧放逸。<a id="a-Cu"></a>若能断无惭无愧放逸。<a id="a-Cv"></a>则断不恭敬难与语恶知识。<a id="a-Cw"></a>乃至能断身见戒取疑。<a id="a-Cx"></a>则能断贪恚痴度老病死。<a id="a-Cy"></a>是中度老病死。<a id="a-Cz"></a>谓无余涅槃断贪恚痴。<a id="a-D0"></a>谓阿罗汉果。<a id="a-D1"></a>有余涅槃断身见戒取疑。<a id="a-D2"></a>谓三沙门果。<a id="a-D3"></a>断邪念邪行没心。<a id="a-D4"></a>谓在暖等达分善根。<a id="a-D5"></a>断妄忆念不安慧乱心。<a id="a-D6"></a>谓修四忆念处。<a id="a-D7"></a>断调戏不守诸根破戒。<a id="a-D8"></a>谓受出家戒。<a id="a-D9"></a>断不喜善人。<a id="a-DA"></a>恶闻正法喜出他过。<a id="a-DB"></a>不信邪戒懈怠不恭敬难可与语习恶知识无惭无愧放逸。<a id="a-DC"></a>谓在家清净。<a id="a-DD"></a>所以者何。<a id="a-DE"></a>若人独处为恶不羞。<a id="a-DF"></a>是名无惭。<a id="a-DG"></a>此人于后恶心转增。<a id="a-DH"></a>众中为恶亦无所耻。<a id="a-DI"></a>是名无愧。<a id="a-DJ"></a>失善法本二白法故。<a id="a-DK"></a>常随恶法是名放逸。<a id="a-DL"></a>以成就此三恶法故。<a id="a-DM"></a>不受所尊师长教悔。<a id="a-DN"></a>名无恭敬。<a id="a-DO"></a>反悷师教名难与语。<a id="a-DP"></a>如是则远离师长亲近恶人名习恶知识。<a id="a-DQ"></a>于此中从无惭生无恭敬。<a id="a-DR"></a>从无愧生难与语。<a id="a-DS"></a>从放逸生习恶知识。<a id="a-DT"></a>故为不信。<a id="a-DU"></a>受邪戒法常为懈怠。<a id="a-DV"></a>习近恶人教令不信。<a id="a-DW"></a>言为恶无报。<a id="a-DX"></a>或闻行恶得报。<a id="a-DY"></a>即便受行鸡狗等法。<a id="a-DZ"></a>望速毕罪。<a id="a-Da"></a>受行此法不觉有利故生懈怠。<a id="a-Db"></a>以懈怠故不喜善人。<a id="a-Dc"></a>谓无真实行正行者。<a id="a-Dd"></a>亦恶闻正法。<a id="a-De"></a>谓行正法皆如邪法无所利益。<a id="a-Df"></a>以心浊故喜出他过。<a id="a-Dg"></a>谓他行法皆如自己都无所得。<a id="a-Dh"></a>如是不能制烦恼。<a id="a-Di"></a>故心则戏调。<a id="a-Dj"></a>以戏调故不摄诸根则能破戒。<a id="a-Dk"></a>以破戒故妄生忆念。<a id="a-Dl"></a>行不安慧心志散乱便生邪念。<a id="a-Dm"></a>生邪念故便行邪道。<a id="a-Dn"></a>行邪道时不得利。<a id="a-Do"></a>故心则迷没。<a id="a-Dp"></a>心不明故不断三结。<a id="a-Dq"></a>不断三结故。<a id="a-Dr"></a>不能断贪等烦恼病等诸衰。<a id="a-Ds"></a>与此相违名为白法。<a id="a-Dt"></a>又有愁忧定难。<a id="a-Du"></a>行者生念。<a id="a-Dv"></a>我于尔所年月岁数。<a id="a-Dw"></a>不能得定故生愁忧。<a id="a-Dx"></a>又贪着喜味亦是定难。<a id="a-Dy"></a>又有不乐定难。<a id="a-Dz"></a>虽得好处善师等缘心亦不乐。<a id="a-E0"></a>又贪等诸盖皆名定难。<a id="a-E1"></a>取要言之。<a id="a-E2"></a>乃至衣服饮食等法。<a id="a-E3"></a>减损善根增长不善皆名定难。<a id="a-E4"></a>应当觉知勤求舍离。</p>
  <h2 id="aE5">止观品第一百八十七</h2>
  <p id="aE6">问曰。<a id="a-E7"></a>佛处处经中告诸比丘。<a id="a-E8"></a>若在阿练若处。<a id="a-E9"></a>若在树下若在空舍。<a id="a-EA"></a>应念二法。<a id="a-EB"></a>所谓止观。<a id="a-EC"></a>若一切禅定等法皆悉应念。<a id="a-ED"></a>何故但说止观。<a id="a-EE"></a>答曰。<a id="a-EF"></a>止名定观名慧。<a id="a-EG"></a>一切善法从修生者。<a id="a-EH"></a>此二皆摄。<a id="a-EI"></a>及在散心闻思等慧亦此中摄。<a id="a-EJ"></a>以此二事能办道法。<a id="a-EK"></a>所以者何。<a id="a-EL"></a>止能遮结。<a id="a-EM"></a>观能断灭。<a id="a-EN"></a>止如捉草观如镰刈。<a id="a-EO"></a>止如扫地观如除粪。<a id="a-EP"></a>止如揩垢观如水洗。<a id="a-EQ"></a>止如水浸观如火熟。<a id="a-ER"></a>止如附痈观如刀决。<a id="a-ES"></a>止如起脉观如刺血。<a id="a-ET"></a>止制调心观起没心。<a id="a-EU"></a>止如洒金观如火炙。<a id="a-EV"></a>止如牵绳观如用刬。<a id="a-EW"></a>止如镊镊刺观如剪刀剪发。<a id="a-EX"></a>止如器钾观如兵杖。<a id="a-EY"></a>止如平立观如发箭。<a id="a-EZ"></a>止如服腻观如投药。<a id="a-Ea"></a>止如调没观如印印。<a id="a-Eb"></a>止如调金观如造器。<a id="a-Ec"></a>又世间众生皆堕二边。<a id="a-Ed"></a>若苦若乐。<a id="a-Ee"></a>止能舍乐观能离苦。<a id="a-Ef"></a>又七净中戒净心净名止。<a id="a-Eg"></a>余五名观。<a id="a-Eh"></a>八大人觉中六觉名止。<a id="a-Ei"></a>二觉名观。<a id="a-Ej"></a>四忆处中三忆处名止第四忆处名观。<a id="a-Ek"></a>四如意足名止四正勤名观。<a id="a-El"></a>五根中四根名止慧根名观。<a id="a-Em"></a>力亦如是。<a id="a-En"></a>七觉分中三觉分名止。<a id="a-Eo"></a>三觉分名观。<a id="a-Ep"></a>念则俱随。<a id="a-Eq"></a>八道分中三分名戒。<a id="a-Er"></a>二分名止。<a id="a-Es"></a>三分名观。<a id="a-Et"></a>戒亦属止。<a id="a-Eu"></a>又止能断贪观除无明。<a id="a-Ev"></a>如经中说。<a id="a-Ew"></a>修止则修心。<a id="a-Ex"></a>修心则贪受断。<a id="a-Ey"></a>修观则修慧。<a id="a-Ez"></a>修慧则无明断。<a id="a-F0"></a>又离贪故心得解脱。<a id="a-F1"></a>离无明故慧得解脱。<a id="a-F2"></a>得二解脱更无余事故但说二。<a id="a-F3"></a>问曰。<a id="a-F4"></a>若止观能修心修慧。<a id="a-F5"></a>修心慧故能断贪及无明。<a id="a-F6"></a>何故定说止能修心能断贪爱。<a id="a-F7"></a>观能修慧能断无明。<a id="a-F8"></a>答曰。<a id="a-F9"></a>散心者诸心相续行色等中。<a id="a-FA"></a>此相续心。<a id="a-FB"></a>得止则息故说止能修心。<a id="a-FC"></a>从息心生智。<a id="a-FD"></a>故说观能修慧。<a id="a-FE"></a>以生观已后有所修皆名修慧。<a id="a-FF"></a>初慧名观后名为慧。<a id="a-FG"></a>若经中说修止断贪。<a id="a-FH"></a>是说遮断。<a id="a-FI"></a>何以知之。<a id="a-FJ"></a>色等外欲中生贪。<a id="a-FK"></a>若得止乐则不复生。<a id="a-FL"></a>如经中说。<a id="a-FM"></a>行者得净喜时舍不净喜。<a id="a-FN"></a>若说无明断是究竟断。<a id="a-FO"></a>何以知之。<a id="a-FP"></a>无明断故贪等烦恼断灭无余。<a id="a-FQ"></a>经中亦说离贪故心得解脱是名遮断。<a id="a-FR"></a>离无明故慧得解脱是毕竟断。<a id="a-FS"></a>有二种解脱时解脱不坏解脱。<a id="a-FT"></a>时解脱是遮断。<a id="a-FU"></a>不坏解脱是毕竟断。<a id="a-FV"></a>问曰。<a id="a-FW"></a>时解脱是五种阿罗汉无漏解脱。<a id="a-FX"></a>不坏解脱是不坏法阿罗汉无漏解脱。<a id="a-FY"></a>何故但说遮断耶。<a id="a-FZ"></a>答曰。<a id="a-Fa"></a>此非无漏解脱。<a id="a-Fb"></a>所以者何。<a id="a-Fc"></a>时解脱名但以上力少时遮结。<a id="a-Fd"></a>而未能永断。<a id="a-Fe"></a>后则还发故非无漏。<a id="a-Ff"></a>又此解脱名时爱解脱。<a id="a-Fg"></a>漏尽阿罗汉无所可爱。<a id="a-Fh"></a>问曰。<a id="a-Fi"></a>若尔则无圣所爱戒。<a id="a-Fj"></a>答曰。<a id="a-Fk"></a>以诸学人漏未尽故我心时发。<a id="a-Fl"></a>是故于戒生爱。<a id="a-Fm"></a>非阿罗汉我心永灭而生爱也。<a id="a-Fn"></a>问曰。<a id="a-Fo"></a>瞿提阿罗汉于时解脱六返退失。<a id="a-Fp"></a>恐第七退故以刀自害。<a id="a-Fq"></a>若失有漏不应自害。<a id="a-Fr"></a>故知时解脱不名有漏。<a id="a-Fs"></a>答曰。<a id="a-Ft"></a>此人退失所用断结禅定。<a id="a-Fu"></a>于此定中六返退失。<a id="a-Fv"></a>第七时还得此定。<a id="a-Fw"></a>便欲自杀。<a id="a-Fx"></a>尔时寻得阿罗汉道。<a id="a-Fy"></a>是故魔王谓。<a id="a-Fz"></a>学人死绕尸四边遍求其识来。<a id="a-G0"></a>白佛言。<a id="a-G1"></a>世尊。<a id="a-G2"></a>云何汝弟子未漏尽而死。<a id="a-G3"></a>佛言。<a id="a-G4"></a>此人已拔爱根得入泥洹。<a id="a-G5"></a>问曰。<a id="a-G6"></a>若断贪名遮断者。<a id="a-G7"></a>经中说。<a id="a-G8"></a>从贪心得解脱。<a id="a-G9"></a>从恚痴心得解脱。<a id="a-GA"></a>又说断贪喜故心得好解脱。<a id="a-GB"></a>又说从欲漏心得解脱。<a id="a-GC"></a>如是皆应名遮解脱非实解脱。<a id="a-GD"></a>答曰。<a id="a-GE"></a>是中亦说无明断。<a id="a-GF"></a>故知是毕竟解脱。<a id="a-GG"></a>若说断贪或是遮断或毕竟断。<a id="a-GH"></a>若不生真智则是遮断。<a id="a-GI"></a>随生真智是毕竟断。<a id="a-GJ"></a>无有用止能毕竟断贪。<a id="a-GK"></a>若然者。<a id="a-GL"></a>外道亦能毕竟断贪。<a id="a-GM"></a>而实不然。<a id="a-GN"></a>故知但是遮断。<a id="a-GO"></a>问曰。<a id="a-GP"></a>经中说。<a id="a-GQ"></a>以止修心依观得解脱。<a id="a-GR"></a>以观修心依止得解脱。<a id="a-GS"></a>是事云何。<a id="a-GT"></a>答曰。<a id="a-GU"></a>行者若因禅定生缘灭智。<a id="a-GV"></a>是名以止修心依观得解脱。<a id="a-GW"></a>若以散心分别阴界入等。<a id="a-GX"></a>因此得缘灭止。<a id="a-GY"></a>是名以观修心依止得解脱。<a id="a-GZ"></a>若得念处等达分摄心。<a id="a-Ga"></a>则俱修止观。<a id="a-Gb"></a>又一切行者。<a id="a-Gc"></a>皆依此二法得灭心解脱。</p>
  <h2 id="aGd">修定品第一百八十八</h2>
  <p id="aGe">问曰。<a id="a-Gf"></a>汝言应修习定。<a id="a-Gg"></a>是定心念念生灭。<a id="a-Gh"></a>云何可修。<a id="a-Gi"></a>答曰。<a id="a-Gj"></a>现见身业虽念念灭。<a id="a-Gk"></a>以修习故有异技能。<a id="a-Gl"></a>随修习久转转便易。<a id="a-Gm"></a>口业亦尔。<a id="a-Gn"></a>随所习学转增调利坚固易忆。<a id="a-Go"></a>如读诵等。<a id="a-Gp"></a>当知意业虽念念灭亦可修习。<a id="a-Gq"></a>如火能变生水能决石风能吹物。<a id="a-Gr"></a>如是念念灭法皆有集力。<a id="a-Gs"></a>久随习烦恼则随炽盛。<a id="a-Gt"></a>如人世世修习淫心则成多欲。<a id="a-Gu"></a>恚痴亦尔。<a id="a-Gv"></a>如经中说。<a id="a-Gw"></a>若人随念何事心则随向。<a id="a-Gx"></a>如常随欲觉心则向欲。<a id="a-Gy"></a>二觉亦尔。<a id="a-Gz"></a>故知此心虽念念灭亦可修习。<a id="a-H0"></a>又修名增长。<a id="a-H1"></a>现见诸法皆有增长。<a id="a-H2"></a>如经中说。<a id="a-H3"></a>行者以邪念故。<a id="a-H4"></a>欲等诸漏未生。<a id="a-H5"></a>则生生者增长。<a id="a-H6"></a>谓从下生中从中生上。<a id="a-H7"></a>如种牙茎节花叶果实。<a id="a-H8"></a>现见皆从因渐次增长。<a id="a-H9"></a>定慧等法亦应如是。<a id="a-HA"></a>又现见勋麻其香转增。<a id="a-HB"></a>是香及麻念念不住而有勋力。<a id="a-HC"></a>故知念念灭法亦可修习。<a id="a-HD"></a>问曰。<a id="a-HE"></a>麻是住法花香来勋。<a id="a-HF"></a>无有住心。<a id="a-HG"></a>以念念灭智而来修习云何为喻。<a id="a-HH"></a>答曰。<a id="a-HI"></a>无有住法一切诸法皆念念灭。<a id="a-HJ"></a>此事先成故非难也。<a id="a-HK"></a>又若法不念念灭则无修习。<a id="a-HL"></a>即体常住修何所益。<a id="a-HM"></a>若法念念灭。<a id="a-HN"></a>以下中上法故有修习。<a id="a-HO"></a>问曰。<a id="a-HP"></a>诸花到麻能勋。<a id="a-HQ"></a>智不及心故无修习。<a id="a-HR"></a>答曰。<a id="a-HS"></a>先业喻中是事已明。<a id="a-HT"></a>所谓后业不到先业。<a id="a-HU"></a>先语不待后语。<a id="a-HV"></a>而身口业亦有修相。<a id="a-HW"></a>是故汝言不到不修。<a id="a-HX"></a>不名为难。<a id="a-HY"></a>又现见因果虽不同时。<a id="a-HZ"></a>亦得从因有果。<a id="a-Ha"></a>如是心法虽念念灭亦有修习。<a id="a-Hb"></a>又如种得水虽不到牙等。<a id="a-Hc"></a>亦能令牙等滋茂。<a id="a-Hd"></a>如是智慧修习先心后心增长。<a id="a-He"></a>问曰。<a id="a-Hf"></a>若麻念念灭则异麻生。<a id="a-Hg"></a>是麻为勋生。<a id="a-Hh"></a>为不勋生。<a id="a-Hi"></a>若不勋生终无有勋。<a id="a-Hj"></a>若勋生者复何用久勋。<a id="a-Hk"></a>答曰。<a id="a-Hl"></a>以因勋故。<a id="a-Hm"></a>如种得水则牙滋茂。<a id="a-Hn"></a>如是因先花合而异麻生。<a id="a-Ho"></a>是则勋生。<a id="a-Hp"></a>汝言何用久勋。<a id="a-Hq"></a>如汝经中说。<a id="a-Hr"></a>因火合法微尘黑相灭赤相生。<a id="a-Hs"></a>若初火合法灭黑相者。<a id="a-Ht"></a>不应更生黑相。<a id="a-Hu"></a>若初火合法生赤相者。<a id="a-Hv"></a>复何须后火合法。<a id="a-Hw"></a>若初火合时黑相生。<a id="a-Hx"></a>赤相终不应生。<a id="a-Hy"></a>若第二时赤相生。<a id="a-Hz"></a>复何须久与火合。<a id="a-I0"></a>若汝意谓赤相渐生。<a id="a-I1"></a>心亦如是。<a id="a-I2"></a>有何咎耶。<a id="a-I3"></a>坏等亦尔。<a id="a-I4"></a>又诸法虽有因缘。<a id="a-I5"></a>亦次第生。<a id="a-I6"></a>如受胎等渐渐成身。<a id="a-I7"></a>如种根等亦渐次生。<a id="a-I8"></a>如是定慧等法虽念念灭。<a id="a-I9"></a>亦以下中上法次第而生。<a id="a-IA"></a>又修法微细异心相续。<a id="a-IB"></a>如羽毛暖微卵则渐变。<a id="a-IC"></a>掌肌软故斧柯微尽。<a id="a-ID"></a>心亦如是。<a id="a-IE"></a>定慧妙故渐次修习。<a id="a-IF"></a>又修习法时到乃知。<a id="a-IG"></a>如偈中说。<a id="a-IH"></a>一分从师受一分因友得。<a id="a-II"></a>一分自思惟。<a id="a-IJ"></a>一分待时熟。<a id="a-IK"></a>若人虽复终日读诵。<a id="a-IL"></a>不能明了。<a id="a-IM"></a>如时熟者如以多华一时勋麻。<a id="a-IN"></a>不如少华渐渐久勋。<a id="a-IO"></a>膏润水浸漯墙壁等皆亦如是。<a id="a-IP"></a>现见种根牙等增长微细尚不能见。<a id="a-IQ"></a>日日所长如毫末许。<a id="a-IR"></a>小儿等身酥乳等熟亦复如是。<a id="a-IS"></a>故知修法微妙难觉。<a id="a-IT"></a>问曰。<a id="a-IU"></a>或见有法一时顿集。<a id="a-IV"></a>有人先不见色见即染着。<a id="a-IW"></a>亦有少时多所通达。<a id="a-IX"></a>何故但说渐次修习。<a id="a-IY"></a>答曰。<a id="a-IZ"></a>皆是过去曾修习故。<a id="a-Ia"></a>知积习以渐此事已明。<a id="a-Ib"></a>又非但发心能有所成。<a id="a-Ic"></a>如经中说。<a id="a-Id"></a>若于善法不勤修习。<a id="a-Ie"></a>而但愿欲不受诸法。<a id="a-If"></a>于诸漏中心得解脱。<a id="a-Ig"></a>是人所念终不从愿。<a id="a-Ih"></a>以不能勤修善法故。<a id="a-Ii"></a>行者若能勤修善法。<a id="a-Ij"></a>虽不发愿亦于诸漏心得解脱。<a id="a-Ik"></a>以从因生果不须愿故。<a id="a-Il"></a>犹如鸟雀要须抱卵。<a id="a-Im"></a>不以愿故禽从[穀-禾+卵]出。<a id="a-In"></a>又不以愿故灯明清净。<a id="a-Io"></a>要须备具清油净炷。<a id="a-Ip"></a>无物触动其明乃净。<a id="a-Iq"></a>又非但愿故能得嘉谷。<a id="a-Ir"></a>必须良田好种时泽调适农功具足乃有所获。<a id="a-Is"></a>又不但愿故身得色力。<a id="a-It"></a>要服良药肴膳等缘。<a id="a-Iu"></a>乃得充满。<a id="a-Iv"></a>如是非但愿故能得漏尽。<a id="a-Iw"></a>要须真智乃得解脱。<a id="a-Ix"></a>何有智者知从因生果。<a id="a-Iy"></a>而舍其因从余求果。<a id="a-Iz"></a>又修习法现见果报。<a id="a-J0"></a>如经中佛说。<a id="a-J1"></a>且置七日我教弟子。<a id="a-J2"></a>乃至须臾修习善法。<a id="a-J3"></a>于无量岁常得受乐。<a id="a-J4"></a>又诸比丘尼语大德阿难。<a id="a-J5"></a>我等善修念处。<a id="a-J6"></a>觉异于初。<a id="a-J7"></a>又经中佛告诸比丘。<a id="a-J8"></a>若人无谄曲心来至我所。<a id="a-J9"></a>我朝为说法。<a id="a-JA"></a>令夕得利。<a id="a-JB"></a>夕为说法。<a id="a-JC"></a>令晨得利。<a id="a-JD"></a>又若人得阿罗汉道。<a id="a-JE"></a>无他人与亦非非人与。<a id="a-JF"></a>但修正因故获斯利。<a id="a-JG"></a>又无上佛道尚以积习善法故得。<a id="a-JH"></a>况余事也。<a id="a-JI"></a>如经中说。<a id="a-JJ"></a>佛语比丘。<a id="a-JK"></a>我依二法得无上道。<a id="a-JL"></a>一者乐善无厌。<a id="a-JM"></a>二者修道不倦。<a id="a-JN"></a>佛于善法终无齐限。<a id="a-JO"></a>又诸菩萨虽不得定亦不懈惓。<a id="a-JP"></a>所以者何。<a id="a-JQ"></a>若不为善则无所获。<a id="a-JR"></a>为善亦不相伐。<a id="a-JS"></a>不为善者终无安隐。<a id="a-JT"></a>思量此已则勤精进修习善法。<a id="a-JU"></a>若发精进或得或失。<a id="a-JV"></a>不精进者永无得望。<a id="a-JW"></a>是故应勤修习。<a id="a-JX"></a>勿生懈惓。<a id="a-JY"></a>又智者究竟必应解脱。<a id="a-JZ"></a>若离修习更无方便。<a id="a-Ja"></a>是故智者当勤修习。<a id="a-Jb"></a>勿生厌惓。<a id="a-Jc"></a>又行者念。<a id="a-Jd"></a>行正行必有果报。<a id="a-Je"></a>虽未便得不以为忧。<a id="a-Jf"></a>又行者应念。<a id="a-Jg"></a>我已曾得修习果报。<a id="a-Jh"></a>以众生昔来皆得一切诸禅定故。<a id="a-Ji"></a>我今正修亦必当得。<a id="a-Jj"></a>故不厌惓。<a id="a-Jk"></a>又正行者佛为作证。<a id="a-Jl"></a>我今正行故知必得。<a id="a-Jm"></a>又我得道因缘具足。<a id="a-Jn"></a>谓得人身诸根完具。<a id="a-Jo"></a>明识罪福亦信解脱。<a id="a-Jp"></a>遇善知识。<a id="a-Jq"></a>具此等缘。<a id="a-Jr"></a>云何不得修习果报。<a id="a-Js"></a>又正行精进终不唐弃。<a id="a-Jt"></a>故不厌惓。<a id="a-Ju"></a>又烦恼断细微难觉。<a id="a-Jv"></a>如柯渐尽。<a id="a-Jw"></a>我诸烦恼亦当有断。<a id="a-Jx"></a>但以细故不能尽觉。<a id="a-Jy"></a>故知修善精进为最。<a id="a-Jz"></a>又少智尚能断诸烦恼。<a id="a-K0"></a>如少光明亦能除闇。<a id="a-K1"></a>如是但得少智则为事办。<a id="a-K2"></a>故不厌惓。<a id="a-K3"></a>又久而难成。<a id="a-K4"></a>所谓得定。<a id="a-K5"></a>若得定已则余功未几。<a id="a-K6"></a>是故虽不速得。<a id="a-K7"></a>终不厌惓。<a id="a-K8"></a>又行者应念得定甚难。<a id="a-K9"></a>如昔菩萨福慧深厚。<a id="a-KA"></a>精勤六年尔乃逮得。<a id="a-KB"></a>及余比丘得定亦难。<a id="a-KC"></a>况我凡夫薄福钝根而能疾得。<a id="a-KD"></a>如是念已不生疲厌。<a id="a-KE"></a>又诸行人必应为者。<a id="a-KF"></a>所谓修定。<a id="a-KG"></a>更无余业。<a id="a-KH"></a>故得与不得要当修习。<a id="a-KI"></a>又修习者。<a id="a-KJ"></a>虽不得定亦名得身远离。<a id="a-KK"></a>身远离已定则易得。<a id="a-KL"></a>又若勤修定则不负佛恩。<a id="a-KM"></a>亦以行远离故得名行者。<a id="a-KN"></a>又修习善久则成善性。<a id="a-KO"></a>乃至转身善常随逐。<a id="a-KP"></a>故能常与善人相遇。<a id="a-KQ"></a>是为大利。<a id="a-KR"></a>又常修善者。<a id="a-KS"></a>或于现身而得漏尽。<a id="a-KT"></a>若死时得。<a id="a-KU"></a>若命终已化生善处。<a id="a-KV"></a>于彼间得。<a id="a-KW"></a>如闻法利中说。<a id="a-KX"></a>又行者内心发勇猛相。<a id="a-KY"></a>作如是念。<a id="a-KZ"></a>我若不坏烦恼阵者终不空返。<a id="a-Ka"></a>又行者依憍慢心生如是念。<a id="a-Kb"></a>他人有信等善根故能得定。<a id="a-Kc"></a>我今亦有何为不得。<a id="a-Kd"></a>如昔菩萨从阿罗逻等仙人闻法。<a id="a-Ke"></a>作如是念。<a id="a-Kf"></a>是人有信等善根。<a id="a-Kg"></a>故能得法。<a id="a-Kh"></a>我今亦有何故不得。<a id="a-Ki"></a>又行者知烦恼劣弱智慧力强。<a id="a-Kj"></a>断之何难。<a id="a-Kk"></a>如说比丘成就六法能以口风吹散雪山。<a id="a-Kl"></a>况死无明。<a id="a-Km"></a>又行者生念。<a id="a-Kn"></a>我于宿世不修定。<a id="a-Ko"></a>故今不能得。<a id="a-Kp"></a>今若不勤后复不得。<a id="a-Kq"></a>故应勤习。<a id="a-Kr"></a>又常修定故心得住处。<a id="a-Ks"></a>如瓶转不止必得住处。<a id="a-Kt"></a>又行者生念。<a id="a-Ku"></a>我若常勤精进。<a id="a-Kv"></a>若得不得后必不悔。<a id="a-Kw"></a>故应一心勤修诸定。</p>
 </body>
</html>