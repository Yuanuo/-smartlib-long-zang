<!doctype html>
<html id="z3IBW2L19q" data-ver="1182">
 <head>
  <meta charset="utf-8">
  <meta author="诃梨跋摩">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">成实论卷第十五</h1>
  <h2 id="a2">四无量定品第一百五十九</h2>
  <p id="a3">慈悲喜舍。<a id="a-4"></a>慈名与嗔相违善心。<a id="a-5"></a>如善知识为善知识常求利安。<a id="a-6"></a>行者亦尔。<a id="a-7"></a>为一切众生常求安乐。<a id="a-8"></a>是故此人与一切众生为善知识。<a id="a-9"></a>问曰。<a id="a-A"></a>何谓善知识相。<a id="a-B"></a>答曰。<a id="a-C"></a>常相为求今世后世利益安乐。<a id="a-D"></a>终不相违求无益事。<a id="a-E"></a>行者亦尔。<a id="a-F"></a>但为众生求安乐事。<a id="a-G"></a>不求非安乐事。<a id="a-H"></a>悲名与恼相违慈心。<a id="a-I"></a>所以者何。<a id="a-J"></a>亦为众生求安乐故。<a id="a-K"></a>问曰。<a id="a-L"></a>嗔恼有何差别。<a id="a-M"></a>答曰。<a id="a-N"></a>心中生嗔念。<a id="a-O"></a>欲挝打害此众生。<a id="a-P"></a>从嗔起身口业。<a id="a-Q"></a>则名为恼。<a id="a-R"></a>又嗔为恼因。<a id="a-S"></a>怀嗔心者必能行恼。<a id="a-T"></a>喜名嫉妒相违慈心。<a id="a-U"></a>妒名见他好事心不忍则生嫉恚。<a id="a-V"></a>行者见一切众生得增益事生大欢喜。<a id="a-W"></a>如自得利。<a id="a-X"></a>问曰。<a id="a-Y"></a>此三皆是慈耶。<a id="a-Z"></a>答曰。<a id="a-a"></a>即是慈心差别三种。<a id="a-b"></a>所以者何。<a id="a-c"></a>不嗔名慈有人虽能不嗔而见苦众生不能生悲。<a id="a-d"></a>若能于一切众生中。<a id="a-e"></a>深行慈心。<a id="a-f"></a>如人见子遭急苦恼。<a id="a-g"></a>尔时慈心转名为悲。<a id="a-h"></a>或有人于他苦中能生悲心。<a id="a-i"></a>而不能于他增益事中生欢喜心。<a id="a-j"></a>何以知之。<a id="a-k"></a>有人见怨贼苦尚或生悲。<a id="a-l"></a>见子得胜己事而不能喜。<a id="a-m"></a>行者见一切众生得增益事。<a id="a-n"></a>生欢喜心。<a id="a-o"></a>如己无异。<a id="a-p"></a>是名为喜。<a id="a-q"></a>故知慈心差别为悲喜。<a id="a-r"></a>问曰。<a id="a-s"></a>何所舍故名舍。<a id="a-t"></a>答曰。<a id="a-u"></a>随见怨亲则慈心不等。<a id="a-v"></a>于亲则重于中不如。<a id="a-w"></a>于怨转薄。<a id="a-x"></a>悲喜亦尔。<a id="a-y"></a>是故行者欲令心等。<a id="a-z"></a>于亲舍亲于怨舍怨。<a id="a-10"></a>然后于一切众生慈心平等。<a id="a-11"></a>悲喜亦尔。<a id="a-12"></a>故经中说。<a id="a-13"></a>为断憎爱修习舍心。<a id="a-14"></a>问曰。<a id="a-15"></a>若尔则无别舍心。<a id="a-16"></a>但以心平等故名为舍。<a id="a-17"></a>答曰。<a id="a-18"></a>我先说慈心差别为悲喜等。<a id="a-19"></a>又慈心以下中上法故有三种。<a id="a-1A"></a>能令此三平等。<a id="a-1B"></a>故名为舍。<a id="a-1C"></a>如说以上慈心修习二禅。<a id="a-1D"></a>问曰。<a id="a-1E"></a>以何方便得此慈心。<a id="a-1F"></a>答曰。<a id="a-1G"></a>后当说嗔恚过患。<a id="a-1H"></a>知此过患已。<a id="a-1I"></a>常修慈心。<a id="a-1J"></a>又见慈心利益功德。<a id="a-1K"></a>如经中说。<a id="a-1L"></a>行慈心者卧安觉安。<a id="a-1M"></a>不见恶梦。<a id="a-1N"></a>天护人爱不毒不兵。<a id="a-1O"></a>水火不丧。<a id="a-1P"></a>如是一切从嗔生业无如之何。<a id="a-1Q"></a>闻此利益故能修习。<a id="a-1R"></a>又行者生念。<a id="a-1S"></a>我起嗔恚自受果报。<a id="a-1T"></a>非余人受故。<a id="a-1U"></a>应不嗔而修慈心。<a id="a-1V"></a>又行者思量。<a id="a-1W"></a>我以少恶加人则自受多恶。<a id="a-1X"></a>百陪不啻。<a id="a-1Y"></a>故应离恶。<a id="a-1Z"></a>又经中说五种除嗔因缘。<a id="a-1a"></a>常当忆念。<a id="a-1b"></a>又嗔恚非是行者所宜。<a id="a-1c"></a>又当念前人利益善事。<a id="a-1d"></a>除舍恶事则嗔恚息。<a id="a-1e"></a>又当观前人本末因缘。<a id="a-1f"></a>此人先世或为我母。<a id="a-1g"></a>怀妊生育为我勤苦。<a id="a-1h"></a>或为我父兄弟妻子。<a id="a-1i"></a>云何当嗔。<a id="a-1j"></a>又念。<a id="a-1k"></a>来世或当为我父母兄弟。<a id="a-1l"></a>或作罗汉缘觉诸佛。<a id="a-1m"></a>云何可嗔。<a id="a-1n"></a>又见恶人以行恶故两世受苦。<a id="a-1o"></a>是故不嗔。<a id="a-1p"></a>又深观前人体性善恶。<a id="a-1q"></a>若恶人加恶何故生嗔。<a id="a-1r"></a>如火烧人不应嗔也。<a id="a-1s"></a>又见前人为烦恼所逼不得自在。<a id="a-1t"></a>犹如鬼着何为生嗔。<a id="a-1u"></a>又随以何因缘修习忍辱。<a id="a-1v"></a>应念此法则嗔恚息慈心增长。<a id="a-1w"></a>忍功德者。<a id="a-1x"></a>谓行者生念。<a id="a-1y"></a>我若嗔他即为凡鄙。<a id="a-1z"></a>与彼无异。<a id="a-20"></a>是故应忍。<a id="a-21"></a>如佛说偈。<a id="a-22"></a>譬如调象能堪刀箭。<a id="a-23"></a>我亦如是。<a id="a-24"></a>能忍诸恶。<a id="a-25"></a>又偈说恶口骂詈。<a id="a-26"></a>毁辱嗔恚。<a id="a-27"></a>小人不堪。<a id="a-28"></a>如石雨鸟。<a id="a-29"></a>恶口骂詈。<a id="a-2A"></a>毁辱嗔恚。<a id="a-2B"></a>大人堪受。<a id="a-2C"></a>如花雨象。<a id="a-2D"></a>是故应忍。<a id="a-2E"></a>又以此恶事回为功德。<a id="a-2F"></a>以从诸恶成功德故。<a id="a-2G"></a>又行者知此众生愚痴无识。<a id="a-2H"></a>犹如婴儿不应嗔也。<a id="a-2I"></a>以此方便能修慈心。<a id="a-2J"></a>问曰。<a id="a-2K"></a>云何修悲。<a id="a-2L"></a>答曰。<a id="a-2M"></a>行者见诸众生乐少苦多故生悲心。<a id="a-2N"></a>我当云何于苦众生更加诸苦。<a id="a-2O"></a>又见众生深贪着乐。<a id="a-2P"></a>则生念言。<a id="a-2Q"></a>我今云何断他所愿。<a id="a-2R"></a>故生悲心。<a id="a-2S"></a>又见苦众生。<a id="a-2T"></a>以现苦故苦。<a id="a-2U"></a>见乐众生以无常故苦。<a id="a-2V"></a>是故一切众生皆有苦分。<a id="a-2W"></a>或早或晚无得脱者。<a id="a-2X"></a>以是因缘故生悲心。<a id="a-2Y"></a>问曰。<a id="a-2Z"></a>云何修喜。<a id="a-2a"></a>答曰。<a id="a-2b"></a>行者见嫉他利者是凡鄙相。<a id="a-2c"></a>是故修喜。<a id="a-2d"></a>作如是念。<a id="a-2e"></a>我应与众生乐。<a id="a-2f"></a>他今自得则是助我。<a id="a-2g"></a>故应生喜。<a id="a-2h"></a>又见此嫉妒空无所益。<a id="a-2i"></a>不能损他。<a id="a-2j"></a>但反自害。<a id="a-2k"></a>又如经说嫉妒之过。<a id="a-2l"></a>欲离此过故生欢喜。<a id="a-2m"></a>问曰。<a id="a-2n"></a>云何行舍。<a id="a-2o"></a>答曰。<a id="a-2p"></a>见不等心过欲令心等。<a id="a-2q"></a>是故行舍。<a id="a-2r"></a>又行者见贪恚心过。<a id="a-2s"></a>故修行舍。<a id="a-2t"></a>问曰。<a id="a-2u"></a>是无量心在何地中。<a id="a-2v"></a>答曰。<a id="a-2w"></a>皆在三界。<a id="a-2x"></a>问曰。<a id="a-2y"></a>有论师言。<a id="a-2z"></a>从三禅以上无喜根。<a id="a-30"></a>是事云何。<a id="a-31"></a>答曰。<a id="a-32"></a>我不说喜心是喜根性。<a id="a-33"></a>但为利他心喜不浊故名为喜。<a id="a-34"></a>是四无量皆是慧性。<a id="a-35"></a>问曰。<a id="a-36"></a>云何于无色界有四无量心。<a id="a-37"></a>以色相故分别众生。<a id="a-38"></a>彼中坏裂色相。<a id="a-39"></a>云何当有。<a id="a-3A"></a>答曰。<a id="a-3B"></a>无色众生亦可分别。<a id="a-3C"></a>如经中说。<a id="a-3D"></a>当作有色及无色等。<a id="a-3E"></a>又经中说。<a id="a-3F"></a>修慈极远得遍净报。<a id="a-3G"></a>修悲极远得空处报。<a id="a-3H"></a>修喜极远得识处报。<a id="a-3I"></a>修舍极远得无所有处报。<a id="a-3J"></a>故知无色中亦有无量。<a id="a-3K"></a>问曰。<a id="a-3L"></a>一一地中有一无量心非想非非想处无耶。<a id="a-3M"></a>答曰。<a id="a-3N"></a>一切处有一切。<a id="a-3O"></a>但修上慈故生遍净处。<a id="a-3P"></a>以诸业生相似果报故。<a id="a-3Q"></a>谓求乐众生者还得乐报。<a id="a-3R"></a>悲亦如是。<a id="a-3S"></a>由有身故多集诸苦。<a id="a-3T"></a>虚空中无色。<a id="a-3U"></a>故识处心于缘中深乐住。<a id="a-3V"></a>故舍极无所有处者。<a id="a-3W"></a>行者为想所疲惓故入无所有处。<a id="a-3X"></a>非想非非想处亦无量。<a id="a-3Y"></a>但以细微不了故不说。<a id="a-3Z"></a>又一切处有一切随多故说。<a id="a-3a"></a>遍净中慈最上故如是等。<a id="a-3b"></a>又诸禅定中四无量心受果报胜。<a id="a-3c"></a>以众生缘故。<a id="a-3d"></a>问曰。<a id="a-3e"></a>有论师言。<a id="a-3f"></a>是四无量但缘欲界众生。<a id="a-3g"></a>是事云何。<a id="a-3h"></a>答曰。<a id="a-3i"></a>何故不缘余众生耶。<a id="a-3j"></a>应说因缘。<a id="a-3k"></a>佛于无量经中说。<a id="a-3l"></a>行者慈心普覆四方上下一切众生。<a id="a-3m"></a>色无色界众生亦有无常败坏堕诸恶趣。<a id="a-3n"></a>何故不缘。<a id="a-3o"></a>问曰。<a id="a-3p"></a>有论师言。<a id="a-3q"></a>但生欲界行者能现入无量。<a id="a-3r"></a>是事云何。<a id="a-3s"></a>答曰。<a id="a-3t"></a>一切处生皆能现入。<a id="a-3u"></a>问曰。<a id="a-3v"></a>若彼中生亦能现入。<a id="a-3w"></a>则福不应尽。<a id="a-3x"></a>常生彼中。<a id="a-3y"></a>答曰。<a id="a-3z"></a>如彼中亦现入禅等。<a id="a-40"></a>诸余善法而亦有退没。<a id="a-41"></a>慈等亦尔。<a id="a-42"></a>问曰。<a id="a-43"></a>若有此理何不速退。<a id="a-44"></a>答曰。<a id="a-45"></a>有如是业。<a id="a-46"></a>虽有退因缘而不速退。<a id="a-47"></a>如欲天等。<a id="a-48"></a>虽有善业亦生恶道。<a id="a-49"></a>是事亦尔。<a id="a-4A"></a>问曰。<a id="a-4B"></a>行慈三昧者。<a id="a-4C"></a>何故兵刃水火不能害耶。<a id="a-4D"></a>答曰。<a id="a-4E"></a>是善福深厚诸恶不加。<a id="a-4F"></a>亦为诸天所守护故。<a id="a-4G"></a>问曰。<a id="a-4H"></a>经说与慈俱修觉意。<a id="a-4I"></a>有漏无漏云何俱修。<a id="a-4J"></a>答曰。<a id="a-4K"></a>是慈与觉意相顺。<a id="a-4L"></a>如经中说。<a id="a-4M"></a>若人一心听法则能断五盖。<a id="a-4N"></a>修七觉意不可听法。<a id="a-4O"></a>亦修觉意。<a id="a-4P"></a>又经中说。<a id="a-4Q"></a>汝等比丘修习慈心。<a id="a-4R"></a>我保汝得阿那含果。<a id="a-4S"></a>慈心虽不断结。<a id="a-4T"></a>先以慈心集诸福德智慧利。<a id="a-4U"></a>故得圣道慧。<a id="a-4V"></a>能断诸结故。<a id="a-4W"></a>说修慈得阿那含。<a id="a-4X"></a>与慈修觉亦复如是。<a id="a-4Y"></a>问曰。<a id="a-4Z"></a>阿罗汉断众生想。<a id="a-4a"></a>云何行无量心。<a id="a-4b"></a>答曰。<a id="a-4c"></a>阿罗汉虽入慈心。<a id="a-4d"></a>不能集成慈业。<a id="a-4e"></a>以不受生故。<a id="a-4f"></a>问曰。<a id="a-4g"></a>诸佛世尊大悲云何。<a id="a-4h"></a>答曰。<a id="a-4i"></a>诸佛世尊有如是不思议智。<a id="a-4j"></a>虽知诸法毕竟空。<a id="a-4k"></a>而能行大悲深。<a id="a-4l"></a>于凡夫但不得定众生相。<a id="a-4m"></a>问曰。<a id="a-4n"></a>悲与大悲有何差别。<a id="a-4o"></a>答曰。<a id="a-4p"></a>悲名但心怜愍。<a id="a-4q"></a>能成办事故名大悲。<a id="a-4r"></a>所以者何。<a id="a-4s"></a>菩萨见众生苦。<a id="a-4t"></a>为尽此苦勤修精进。<a id="a-4u"></a>又于无量劫修习所成。<a id="a-4v"></a>故名大悲。<a id="a-4w"></a>又以智眼见众生苦。<a id="a-4x"></a>决定发心要当除灭。<a id="a-4y"></a>故名大悲。<a id="a-4z"></a>又多所利益故名大悲。<a id="a-50"></a>亦无障碍故名大悲。<a id="a-51"></a>所以者何。<a id="a-52"></a>悲心或念他恶故生障碍。<a id="a-53"></a>大悲于种种深恶通达无碍。<a id="a-54"></a>又悲心或有厚薄不等。<a id="a-55"></a>一切平等故名大悲。<a id="a-56"></a>又自舍己利但求利他。<a id="a-57"></a>故名大悲。<a id="a-58"></a>悲不如是。<a id="a-59"></a>是名差别。<a id="a-5A"></a>如是慈等于佛皆名为大。<a id="a-5B"></a>但以悲能救苦。<a id="a-5C"></a>是故独说。</p>
  <p data-pb></p>
  <h2 id="a5D">五圣枝三昧品第一百六十</h2>
  <p id="a5E">中说五圣枝三昧。<a id="a-5F"></a>谓喜乐清净心明相观相。<a id="a-5G"></a>喜是初禅二禅喜相同故名为一枝。<a id="a-5H"></a>第三禅以离喜乐别为一枝。<a id="a-5I"></a>第四禅中清净心名第三枝。<a id="a-5J"></a>依此三枝能生明相观相。<a id="a-5K"></a>是明相与观相为因。<a id="a-5L"></a>能坏裂五阴。<a id="a-5M"></a>观五阴空故名观相。<a id="a-5N"></a>能至泥洹故名为圣。<a id="a-5O"></a>问曰。<a id="a-5P"></a>经中说圣五智三昧。<a id="a-5Q"></a>何者是耶。<a id="a-5R"></a>答曰。<a id="a-5S"></a>佛自说。<a id="a-5T"></a>行者作是念。<a id="a-5U"></a>我此三昧圣清净。<a id="a-5V"></a>是名初智。<a id="a-5W"></a>此三昧非凡夫所近。<a id="a-5X"></a>是智者所赞是第二智。<a id="a-5Y"></a>此三昧寂灭妙离故得。<a id="a-5Z"></a>是第三智。<a id="a-5a"></a>此三昧现在乐后得乐报。<a id="a-5b"></a>是第四智。<a id="a-5c"></a>此三昧我一心入一心出。<a id="a-5d"></a>是第五智。<a id="a-5e"></a>佛示定中亦有智慧。<a id="a-5f"></a>非但系心。<a id="a-5g"></a>行者修习定时若生烦恼。<a id="a-5h"></a>于中生智除此烦恼。<a id="a-5i"></a>欲令三昧为圣清净。<a id="a-5j"></a>是名初智。<a id="a-5k"></a>圣清净者。<a id="a-5l"></a>谓非凡夫所近。<a id="a-5m"></a>是智者所赞。<a id="a-5n"></a>非凡夫者。<a id="a-5o"></a>谓诸圣人以得智故不名凡夫。<a id="a-5p"></a>此智能破假名。<a id="a-5q"></a>是第二智。<a id="a-5r"></a>薄诸烦恼贪等烦恼灭。<a id="a-5s"></a>故名寂灭。<a id="a-5t"></a>寂灭故妙。<a id="a-5u"></a>离诸烦恼故得名为离。<a id="a-5v"></a>得此皆是离欲道。<a id="a-5w"></a>是第三智。<a id="a-5x"></a>随证烦恼断。<a id="a-5y"></a>得安隐寂灭。<a id="a-5z"></a>离热乐故名现乐后乐。<a id="a-60"></a>现乐名离烦恼乐。<a id="a-61"></a>后乐谓泥洹乐。<a id="a-62"></a>是第四智。<a id="a-63"></a>行者常行无相心。<a id="a-64"></a>故常一心出入。<a id="a-65"></a>是第五智。<a id="a-66"></a>是故若未生此第五智者。<a id="a-67"></a>应生若生即得三昧果。</p>
  <p data-pb></p>
  <h2 id="a68">六三昧品第一百六十一</h2>
  <p id="a69">曰。<a id="a-6A"></a>经中说六三昧。<a id="a-6B"></a>有一相修为一相。<a id="a-6C"></a>有一相修为种种相。<a id="a-6D"></a>有一相修为一相种种相。<a id="a-6E"></a>种种相修亦如是。<a id="a-6F"></a>何者是耶。<a id="a-6G"></a>答曰。<a id="a-6H"></a>一相者应是禅定。<a id="a-6I"></a>禅定于一缘中一心行。<a id="a-6J"></a>故种种相应是知见。<a id="a-6K"></a>知诸法种种性故。<a id="a-6L"></a>于五阴等诸法中方便故。<a id="a-6M"></a>问曰。<a id="a-6N"></a>云何一相修为一相。<a id="a-6O"></a>答曰。<a id="a-6P"></a>若人因定还能生定者是。<a id="a-6Q"></a>一相修为种种相者。<a id="a-6R"></a>若人因定能生知见者是。<a id="a-6S"></a>一相修为一相种种相者。<a id="a-6T"></a>若人因定能生禅定及五阴方便者是。<a id="a-6U"></a>种种相修亦如是。<a id="a-6V"></a>问曰。<a id="a-6W"></a>有论师言。<a id="a-6X"></a>一相修为一相者。<a id="a-6Y"></a>若人因第四禅证阿罗汉果是也。<a id="a-6Z"></a>一相修为种种相者。<a id="a-6a"></a>若人因第四禅证五神通者是。<a id="a-6b"></a>一相修为一相种种相者。<a id="a-6c"></a>若人因第四禅。<a id="a-6d"></a>证阿罗汉果及五神通者是。<a id="a-6e"></a>种种相修为种种相者。<a id="a-6f"></a>若人因五枝三昧。<a id="a-6g"></a>证阿罗汉果及五神通者是。<a id="a-6h"></a>余二亦尔。<a id="a-6i"></a>是义云何。<a id="a-6j"></a>答曰。<a id="a-6k"></a>应说因缘。<a id="a-6l"></a>何故第四禅及阿罗汉果是一相五枝三昧及五神通名种种相。<a id="a-6m"></a>又五枝不可为依。<a id="a-6n"></a>五枝三昧是四禅明相观相。<a id="a-6o"></a>云何依此得阿罗汉果。<a id="a-6p"></a>所以者何。<a id="a-6q"></a>要依一禅得阿罗汉果。<a id="a-6r"></a>又亦不应依明相得阿罗汉果。<a id="a-6s"></a>是故非也。<a id="a-6t"></a>问曰。<a id="a-6u"></a>有人说。<a id="a-6v"></a>六种入定。<a id="a-6w"></a>顺入逆入逆顺入顺超逆超逆顺超。<a id="a-6x"></a>是事云何。<a id="a-6y"></a>答曰。<a id="a-6z"></a>有论师言。<a id="a-70"></a>行者欲趣灭尽定。<a id="a-71"></a>故次第入出诸禅。<a id="a-72"></a>是故不应若逆若顺若逆顺及超越等。<a id="a-73"></a>五种入出得何利耶。<a id="a-74"></a>行者欲至灭尽定。<a id="a-75"></a>必应次第入。<a id="a-76"></a>亦应次第起。<a id="a-77"></a>又若得上地何故更入下地。<a id="a-78"></a>下地刺棘。<a id="a-79"></a>如人不复乐小儿戏又如人以巧不复乐拙。<a id="a-7A"></a>是事亦应如是。<a id="a-7B"></a>又若说超越是事不然。<a id="a-7C"></a>经中但说次第入诸禅定。<a id="a-7D"></a>行者若能超至第三。<a id="a-7E"></a>何故不能超至四五。<a id="a-7F"></a>若言力势齐此。<a id="a-7G"></a>如人登梯。<a id="a-7H"></a>可超一桄。<a id="a-7I"></a>不能超二。<a id="a-7J"></a>此喻亦不必定。<a id="a-7K"></a>又大力人能至四桄。<a id="a-7L"></a>亦有能越百步。<a id="a-7M"></a>是故不然。<a id="a-7N"></a>经中虽说佛入泥洹时逆顺超越入诸禅定。<a id="a-7O"></a>此经与正义相违不可信受。<a id="a-7P"></a>虽有此言是义不然。<a id="a-7Q"></a>所以者何。<a id="a-7R"></a>若说行者趣灭尽定。<a id="a-7S"></a>但应顺入不须五种。<a id="a-7T"></a>行者若欲直趣灭定。<a id="a-7U"></a>是则不须。<a id="a-7V"></a>若欲自试心于禅定中。<a id="a-7W"></a>能自在不退。<a id="a-7X"></a>故逆顺出入超越。<a id="a-7Y"></a>如人乘马。<a id="a-7Z"></a>若对敌阵则不须盘。<a id="a-7a"></a>若欲调习于闲时。<a id="a-7b"></a>则可。<a id="a-7c"></a>若言下地刺棘不应入者。<a id="a-7d"></a>不以下地胜后便入。<a id="a-7e"></a>以是行者所行道故。<a id="a-7f"></a>若言如人不乐小儿戏者。<a id="a-7g"></a>或以因缘为小儿戏。<a id="a-7h"></a>如老伎人终日舞戏非情所乐为教习故。<a id="a-7i"></a>如是圣人逆顺出入超越诸禅。<a id="a-7j"></a>欲示天人及诸神仙诸禅定中自在力故。<a id="a-7k"></a>又佛入泥洹时。<a id="a-7l"></a>欲以深妙禅定熏修舍利故。<a id="a-7m"></a>自在入出逆顺超越。<a id="a-7n"></a>又人见佛入无余泥洹。<a id="a-7o"></a>则厌恶一切诸有为法。<a id="a-7p"></a>是故佛现珍爱此法。<a id="a-7q"></a>汝言此经违正义者。<a id="a-7r"></a>是事不然。<a id="a-7s"></a>汝言何故不能超至四者。<a id="a-7t"></a>菩萨藏中说超越相。<a id="a-7u"></a>从初禅起入灭尽定。<a id="a-7v"></a>从灭尽定起乃至入散心中。<a id="a-7w"></a>以心力大故能如是。</p>
  <p data-pb></p>
  <h2 id="a7x">七三昧品第一百六十二</h2>
  <p id="a7y">者言。<a id="a-7z"></a>有七依依初禅得漏尽。<a id="a-80"></a>乃至依无所有处得漏尽。<a id="a-81"></a>依名因。<a id="a-82"></a>此七处得圣智慧。<a id="a-83"></a>如说摄心能生实智。<a id="a-84"></a>有人但得禅定谓之为足。<a id="a-85"></a>是故佛言此非足也。<a id="a-86"></a>应依此定更求胜法。<a id="a-87"></a>谓尽诸漏故说为依。<a id="a-88"></a>问曰。<a id="a-89"></a>云何依此禅定得尽诸漏。<a id="a-8A"></a>答曰。<a id="a-8B"></a>佛说行者随以何相何缘入初禅。<a id="a-8C"></a>是行者不复忆念是相是缘。<a id="a-8D"></a>但观初禅中所有诸色若受想行识。<a id="a-8E"></a>如病如痈如箭。<a id="a-8F"></a>痛恼无常苦空无我。<a id="a-8G"></a>如是观时心生厌离解脱诸漏。<a id="a-8H"></a>乃至无所有处亦如是。<a id="a-8I"></a>但三空处无色可观。<a id="a-8J"></a>行者见欲界愦乱初禅寂灭然后乃得。<a id="a-8K"></a>是故佛言。<a id="a-8L"></a>勿念初禅寂灭乐相。<a id="a-8M"></a>但观初禅五阴八种过患。<a id="a-8N"></a>余依亦尔。<a id="a-8O"></a>问曰。<a id="a-8P"></a>欲界何故不说依耶。<a id="a-8Q"></a>答曰。<a id="a-8R"></a>须尸摩经中说。<a id="a-8S"></a>除七依更有得圣道处。<a id="a-8T"></a>故知欲界亦有。<a id="a-8U"></a>问曰。<a id="a-8V"></a>有人言。<a id="a-8W"></a>依初禅边未到地得阿罗汉果。<a id="a-8X"></a>是事云何。<a id="a-8Y"></a>答曰。<a id="a-8Z"></a>不然。<a id="a-8a"></a>若未到地有衣。<a id="a-8b"></a>是则有过。<a id="a-8c"></a>若能得未到地。<a id="a-8d"></a>何故不入初禅。<a id="a-8e"></a>是故不然。<a id="a-8f"></a>问曰。<a id="a-8g"></a>非想非非想处何故不说依耶。<a id="a-8h"></a>答曰。<a id="a-8i"></a>彼中不了定多慧少。<a id="a-8j"></a>故不说有依。<a id="a-8k"></a>七想定即七依也。<a id="a-8l"></a>问曰。<a id="a-8m"></a>佛何故说七依。<a id="a-8n"></a>名七想定。<a id="a-8o"></a>答曰。<a id="a-8p"></a>外道无真智故但依止想。<a id="a-8q"></a>一切依止皆为想所污不为解脱。<a id="a-8r"></a>故名想定。<a id="a-8s"></a>圣人能破坏想。<a id="a-8t"></a>但依此定直取漏尽。<a id="a-8u"></a>故名为依。<a id="a-8v"></a>如说行者观此诸法如病如痈等。<a id="a-8w"></a>非想非非想处亦以想不了。<a id="a-8x"></a>故不说想定。</p>
  <p data-pb></p>
  <h2 id="a8y">八解脱品第一百六十三</h2>
  <p id="a8z">论者言。<a id="a-90"></a>经中说八解脱。<a id="a-91"></a>初内色想观外色。<a id="a-92"></a>行者以此解脱破坏诸色。<a id="a-93"></a>何以知之。<a id="a-94"></a>第二解脱中。<a id="a-95"></a>说内无色想观外色。<a id="a-96"></a>以破内色故言内无色想。<a id="a-97"></a>故知行者于初解脱中渐坏身色。<a id="a-98"></a>至第二解脱中。<a id="a-99"></a>内色已坏但有外色。<a id="a-9A"></a>第三解脱中外色亦坏。<a id="a-9B"></a>故不见内外色。<a id="a-9C"></a>是名色空。<a id="a-9D"></a>如波罗延经中说。<a id="a-9E"></a>坏裂色相断灭诸欲。<a id="a-9F"></a>内外无见。<a id="a-9G"></a>我问是事。<a id="a-9H"></a>四解脱中说心识空。<a id="a-9I"></a>如六种经中说。<a id="a-9J"></a>若比丘于五种中深生厌离。<a id="a-9K"></a>余但有识。<a id="a-9L"></a>当知是中四解脱坏裂诸识。<a id="a-9M"></a>第八解脱一切灭尽。<a id="a-9N"></a>所以者何。<a id="a-9O"></a>若灭色灭心。<a id="a-9P"></a>则有为都灭。<a id="a-9Q"></a>是名阿罗汉果。<a id="a-9R"></a>以如是次第乃得灭尽。<a id="a-9S"></a>是名八解脱。<a id="a-9T"></a>有人言。<a id="a-9U"></a>初二解脱是不净。<a id="a-9V"></a>第三解脱名净。<a id="a-9W"></a>此事不然。<a id="a-9X"></a>所以者何。<a id="a-9Y"></a>是名解脱。<a id="a-9Z"></a>无有以不净观而得解脱。<a id="a-9a"></a>净观亦无解脱。<a id="a-9b"></a>但以空观能得解脱。<a id="a-9c"></a>又外道能得净不净观。<a id="a-9d"></a>而不名得解脱。<a id="a-9e"></a>问曰。<a id="a-9f"></a>外道亦能坏裂色相。<a id="a-9g"></a>此事云何。<a id="a-9h"></a>答曰。<a id="a-9i"></a>外道以信解观破坏色相。<a id="a-9j"></a>非空观也。<a id="a-9k"></a>所以者何。<a id="a-9l"></a>如用信解观。<a id="a-9m"></a>见身已死弃之冢间虫狩食等。<a id="a-9n"></a>问曰。<a id="a-9o"></a>外道离色得无色定。<a id="a-9p"></a>应有无色解脱。<a id="a-9q"></a>答曰。<a id="a-9r"></a>外道虽有无色定。<a id="a-9s"></a>以贪着故不名解脱。<a id="a-9t"></a>圣人因无色定。<a id="a-9u"></a>能观四阴病等八事。<a id="a-9v"></a>故名解脱。<a id="a-9w"></a>问曰。<a id="a-9x"></a>汝说灭定是阿罗汉果。<a id="a-9y"></a>此事不然。<a id="a-9z"></a>所以者何。<a id="a-A0"></a>学人亦名得八解脱。<a id="a-A1"></a>汝说灭定名为漏尽。<a id="a-A2"></a>然则学人应得漏尽。<a id="a-A3"></a>答曰。<a id="a-A4"></a>经中总相说灭。<a id="a-A5"></a>不分别言是心灭是烦恼灭。<a id="a-A6"></a>如经中说。<a id="a-A7"></a>二种灭。<a id="a-A8"></a>一灭。<a id="a-A9"></a>二次第灭。<a id="a-AA"></a>二种泥洹。<a id="a-AB"></a>一现在泥洹。<a id="a-AC"></a>二究竟泥洹。<a id="a-AD"></a>亦说二种安隐。<a id="a-AE"></a>一安隐。<a id="a-AF"></a>二第一安隐。<a id="a-AG"></a>得安隐者亦二种。<a id="a-AH"></a>一得安隐。<a id="a-AI"></a>二得第一安隐。<a id="a-AJ"></a>是故学人所得非真实灭。<a id="a-AK"></a>又经中说。<a id="a-AL"></a>若比丘能入灭定。<a id="a-AM"></a>一切事讫。<a id="a-AN"></a>若灭定非罗汉果。<a id="a-AO"></a>则不应说一切事讫。<a id="a-AP"></a>问曰。<a id="a-AQ"></a>学人实不得八解脱耶。<a id="a-AR"></a>答曰。<a id="a-AS"></a>经中说学人得九次第定。<a id="a-AT"></a>不说得灭尽。<a id="a-AU"></a>行者若得灭尽。<a id="a-AV"></a>而不能入诸禅定。<a id="a-AW"></a>名慧解脱。<a id="a-AX"></a>若能入诸禅定。<a id="a-AY"></a>而不得灭尽。<a id="a-AZ"></a>是名身证。<a id="a-Aa"></a>若二俱得名俱解脱。<a id="a-Ab"></a>所以者何。<a id="a-Ac"></a>诸漏是一分障。<a id="a-Ad"></a>禅定法是一分得。<a id="a-Ae"></a>解脱二分名俱解脱。<a id="a-Af"></a>问曰。<a id="a-Ag"></a>诸次第中灭。<a id="a-Ah"></a>诸解脱中灭。<a id="a-Ai"></a>有异耶。<a id="a-Aj"></a>答曰。<a id="a-Ak"></a>名同而义异。<a id="a-Al"></a>次第中灭名心心数灭。<a id="a-Am"></a>解脱中灭名诸烦恼灭。<a id="a-An"></a>如经中说。<a id="a-Ao"></a>诸行次第灭。<a id="a-Ap"></a>谓入初禅语言灭。<a id="a-Aq"></a>入二禅觉观灭。<a id="a-Ar"></a>入三禅喜灭。<a id="a-As"></a>入四禅乐灭。<a id="a-At"></a>入空处色相灭。<a id="a-Au"></a>入识处空相灭。<a id="a-Av"></a>入无所有处识相灭。<a id="a-Aw"></a>入非想非非想处无所有想灭。<a id="a-Ax"></a>入灭尽定诸想受灭。<a id="a-Ay"></a>于此诸灭更有胜灭。<a id="a-Az"></a>所谓行者于贪恚痴心。<a id="a-B0"></a>厌得解脱。<a id="a-B1"></a>问曰。<a id="a-B2"></a>云何知次第中心心数灭。<a id="a-B3"></a>解脱中诸烦恼灭。<a id="a-B4"></a>答曰。<a id="a-B5"></a>灭名虽同义应有异。<a id="a-B6"></a>次第中说想受灭。<a id="a-B7"></a>解脱中说无明触受灭。<a id="a-B8"></a>所以者何。<a id="a-B9"></a>从假名生受。<a id="a-BA"></a>破假名则灭。<a id="a-BB"></a>次第中不尔。<a id="a-BC"></a>诸经中如是差别。<a id="a-BD"></a>若直说行者得灭尽则一切事讫。<a id="a-BE"></a>当知为证泥洹时诸烦恼灭。<a id="a-BF"></a>不说心心数灭。<a id="a-BG"></a>问曰。<a id="a-BH"></a>若八解脱是灭烦恼法。<a id="a-BI"></a>则一切阿罗汉悉皆应得。<a id="a-BJ"></a>答曰。<a id="a-BK"></a>皆得。<a id="a-BL"></a>但不能入。<a id="a-BM"></a>若得诸禅定则能得入。<a id="a-BN"></a>问曰。<a id="a-BO"></a>行者若无禅定。<a id="a-BP"></a>云何能得身心空。<a id="a-BQ"></a>及尽诸烦恼。<a id="a-BR"></a>答曰。<a id="a-BS"></a>是人有定而不能证。<a id="a-BT"></a>更有如电三昧。<a id="a-BU"></a>因是三昧得尽烦恼。<a id="a-BV"></a>如经中说。<a id="a-BW"></a>我见比丘欲取衣时有烦恼。<a id="a-BX"></a>取衣已即无烦恼。<a id="a-BY"></a>如是等所以者何。<a id="a-BZ"></a>心如电三昧如金刚。<a id="a-Ba"></a>真智能破烦恼。<a id="a-Bb"></a>又此义佛第三力中说。<a id="a-Bc"></a>所谓诸禅解脱三昧入垢净差别如实知。<a id="a-Bd"></a>于中禅名四禅。<a id="a-Be"></a>有人言。<a id="a-Bf"></a>四禅四无色定皆名为禅。<a id="a-Bg"></a>解脱名八解脱。<a id="a-Bh"></a>三昧名一念中如电三昧。<a id="a-Bi"></a>入名禅解脱三昧中得自在力。<a id="a-Bj"></a>如舍利弗说。<a id="a-Bk"></a>我于七觉中能自在出入。<a id="a-Bl"></a>故知慧解脱阿罗汉有诸禅定。<a id="a-Bm"></a>但不能入。<a id="a-Bn"></a>深修习故能自在入。<a id="a-Bo"></a>问曰。<a id="a-Bp"></a>阿罗汉何故有不深修习诸禅定者。<a id="a-Bq"></a>答曰。<a id="a-Br"></a>是人得道所作已办乐行舍心。<a id="a-Bs"></a>故不善习。<a id="a-Bt"></a>若无舍心则入定无难。<a id="a-Bu"></a>如经中说。<a id="a-Bv"></a>行者善修四如意足。<a id="a-Bw"></a>能吹雪山令为尘末。<a id="a-Bx"></a>何况死无明耶。<a id="a-By"></a>故知八解脱中说漏尽灭。<a id="a-Bz"></a>非入定灭。<a id="a-C0"></a>又经中说。<a id="a-C1"></a>有明性有空性。<a id="a-C2"></a>有无边虚空性。<a id="a-C3"></a>有无边识性。<a id="a-C4"></a>有无所有性。<a id="a-C5"></a>有非想非非想性。<a id="a-C6"></a>有灭性因闇故有明性。<a id="a-C7"></a>因不空故有空性。<a id="a-C8"></a>因色故有无边虚空性。<a id="a-C9"></a>因无边虚空性故。<a id="a-CA"></a>有无边识性。<a id="a-CB"></a>因无边识故有无所有性。<a id="a-CC"></a>因无所有故有非想非非想性。<a id="a-CD"></a>因五阴故有灭性。<a id="a-CE"></a>若不能破坏五阴假名相。<a id="a-CF"></a>是名为闇。<a id="a-CG"></a>若能破坏五阴假名。<a id="a-CH"></a>则名明性。<a id="a-CI"></a>如佛教一比丘。<a id="a-CJ"></a>汝于空诸行中。<a id="a-CK"></a>当观诸行空自调伏心。<a id="a-CL"></a>如人持灯入空室中所见皆空。<a id="a-CM"></a>行者取色证此色灭。<a id="a-CN"></a>是名空性。<a id="a-CO"></a>外道因无边虚空处得离色。<a id="a-CP"></a>乃至因非想非非想处。<a id="a-CQ"></a>离无所有处。<a id="a-CR"></a>因诸阴有灭性者。<a id="a-CS"></a>行者所有思量。<a id="a-CT"></a>所有作起皆灭为妙。<a id="a-CU"></a>是名因诸阴有灭性。<a id="a-CV"></a>问曰。<a id="a-CW"></a>是诸性依何定得。<a id="a-CX"></a>答曰。<a id="a-CY"></a>经中说。<a id="a-CZ"></a>明性乃至非想非非想性。<a id="a-Ca"></a>皆以自行入定故得。<a id="a-Cb"></a>谓行缘有为道故得。<a id="a-Cc"></a>所以者何。<a id="a-Cd"></a>缘色初智是名明性。<a id="a-Ce"></a>第二性亦取色。<a id="a-Cf"></a>取已分别令空。<a id="a-Cg"></a>如是乃至非想非非想性灭性入灭性一切有为法空故得。<a id="a-Ch"></a>是中灭尽诸有为故。<a id="a-Ci"></a>故知此中说灭名为漏尽泥洹。<a id="a-Cj"></a>问曰。<a id="a-Ck"></a>此诸解脱在何地中。<a id="a-Cl"></a>答曰。<a id="a-Cm"></a>行者欲破坏色。<a id="a-Cn"></a>或依欲界系定。<a id="a-Co"></a>或依色界定。<a id="a-Cp"></a>能得色空。<a id="a-Cq"></a>一切地中能得心空。<a id="a-Cr"></a>问曰。<a id="a-Cs"></a>此解脱几有漏几无漏。<a id="a-Ct"></a>答曰。<a id="a-Cu"></a>是空性故一切无漏。</p>
  <h2 id="aCv">八胜品第一百六十四</h2>
  <p id="aCw">初胜处。<a id="a-Cx"></a>内色想见外色少若好若丑。<a id="a-Cy"></a>于是诸色胜知胜见。<a id="a-Cz"></a>故名胜处。<a id="a-D0"></a>第二内色想见外色多。<a id="a-D1"></a>第三内无色想见外色少。<a id="a-D2"></a>第四内无色想见外色多。<a id="a-D3"></a>第五内无色想见外青色青形青光。<a id="a-D4"></a>如忧摩伽花。<a id="a-D5"></a>如真青染波罗奈衣。<a id="a-D6"></a>第六见黄。<a id="a-D7"></a>第七见赤。<a id="a-D8"></a>第八见白。<a id="a-D9"></a>行者见如是等无量诸色。<a id="a-DA"></a>所以者何。<a id="a-DB"></a>非但有此青等四色。<a id="a-DC"></a>以略说故有八胜处。<a id="a-DD"></a>行者若能以空坏裂诸色。<a id="a-DE"></a>尔时名为胜处。<a id="a-DF"></a>问曰。<a id="a-DG"></a>谁能得此。<a id="a-DH"></a>答曰。<a id="a-DI"></a>是佛弟子非余人也。<a id="a-DJ"></a>问曰。<a id="a-DK"></a>是八胜处在何地中。<a id="a-DL"></a>答曰。<a id="a-DM"></a>在欲色界。<a id="a-DN"></a>问曰。<a id="a-DO"></a>为有漏为无漏。<a id="a-DP"></a>答曰。<a id="a-DQ"></a>先是有漏。<a id="a-DR"></a>以空坏色则名无漏。<a id="a-DS"></a>问曰。<a id="a-DT"></a>何故此法独名胜处。<a id="a-DU"></a>答曰。<a id="a-DV"></a>此是行者所贪着处。<a id="a-DW"></a>是故佛为弟子说名胜处。<a id="a-DX"></a>示胜此缘故。</p>
  <h2 id="aDY">初禅品第一百六十五</h2>
  <p id="aDZ">九次第定。<a id="a-Da"></a>四禅四无色定。<a id="a-Db"></a>及灭尽定。<a id="a-Dc"></a>初禅者。<a id="a-Dd"></a>如经中说。<a id="a-De"></a>行者离诸欲诸恶不善法有觉有观。<a id="a-Df"></a>离生喜乐入初禅。<a id="a-Dg"></a>问曰。<a id="a-Dh"></a>应但说初禅相。<a id="a-Di"></a>何故乃说离诸欲耶。<a id="a-Dj"></a>答曰。<a id="a-Dk"></a>有人谤言。<a id="a-Dl"></a>世间无有能离欲者。<a id="a-Dm"></a>以世人皆处五欲中故。<a id="a-Dn"></a>无人眼不见色。<a id="a-Do"></a>耳不闻声。<a id="a-Dp"></a>鼻不嗅香。<a id="a-Dq"></a>舌不知味。<a id="a-Dr"></a>身不觉触。<a id="a-Ds"></a>故说离欲。<a id="a-Dt"></a>欲名欲心。<a id="a-Du"></a>非是色等。<a id="a-Dv"></a>如说色等诸物不名为欲。<a id="a-Dw"></a>何以知之。<a id="a-Dx"></a>有精进者色等犹在。<a id="a-Dy"></a>而能断欲。<a id="a-Dz"></a>又经中说。<a id="a-E0"></a>色等是分不名为欲。<a id="a-E1"></a>是中贪心则名为欲。<a id="a-E2"></a>若生贪心则求诸欲。<a id="a-E3"></a>求欲因缘故。<a id="a-E4"></a>有贪恚鞭杖杀害恶法随逐。<a id="a-E5"></a>如火因经中说。<a id="a-E6"></a>因爱生求等。<a id="a-E7"></a>故知离贪欲故名为离欲。<a id="a-E8"></a>有人言。<a id="a-E9"></a>离色等五欲名为离欲。<a id="a-EA"></a>离恶不善法名离五盖。<a id="a-EB"></a>初禅近散乱心。<a id="a-EC"></a>故名有觉。<a id="a-ED"></a>又此行者定力未成。<a id="a-EE"></a>散乱心发故名有觉。<a id="a-EF"></a>如经中说。<a id="a-EG"></a>我行有觉有观行。<a id="a-EH"></a>当知佛说散心为觉。<a id="a-EI"></a>是觉渐微摄心转深。<a id="a-EJ"></a>则名为观。<a id="a-EK"></a>随定成就。<a id="a-EL"></a>心不多散。<a id="a-EM"></a>是时名观。<a id="a-EN"></a>是观随逐行者至禅中间。<a id="a-EO"></a>若离觉观得喜名离生喜。<a id="a-EP"></a>是喜初得能利益身。<a id="a-EQ"></a>故名为乐。<a id="a-ER"></a>是离觉观喜住一缘中。<a id="a-ES"></a>是名为禅。<a id="a-ET"></a>是禅为觉观所乱。<a id="a-EU"></a>故得异身果报。<a id="a-EV"></a>以下中上差别故。<a id="a-EW"></a>有梵众天梵辅天大梵天。<a id="a-EX"></a>问曰。<a id="a-EY"></a>若离觉观喜名初禅者。<a id="a-EZ"></a>则不复以五枝为初禅。<a id="a-Ea"></a>若离觉观与第二禅有何差别。<a id="a-Eb"></a>又经中说。<a id="a-Ec"></a>初禅有觉有观。<a id="a-Ed"></a>猗乐异喜亦异。<a id="a-Ee"></a>若喜即是乐。<a id="a-Ef"></a>则七觉意中不应。<a id="a-Eg"></a>别说猗觉意也。<a id="a-Eh"></a>答曰。<a id="a-Ei"></a>汝言初禅无五枝。<a id="a-Ej"></a>是事不然。<a id="a-Ek"></a>不说五枝是初禅性。<a id="a-El"></a>初禅近地有此觉观。<a id="a-Em"></a>故名为枝。<a id="a-En"></a>问曰。<a id="a-Eo"></a>若近地有法数为枝者。<a id="a-Ep"></a>初禅亦近五欲。<a id="a-Eq"></a>则应说为枝。<a id="a-Er"></a>答曰。<a id="a-Es"></a>五欲不名为近。<a id="a-Et"></a>此行者心已离故。<a id="a-Eu"></a>又初禅次第不起欲心。<a id="a-Ev"></a>又五欲不住为初禅枝。<a id="a-Ew"></a>枝名为因。<a id="a-Ex"></a>因即是分。<a id="a-Ey"></a>如圣道分集会具等。<a id="a-Ez"></a>觉观亦尔。<a id="a-F0"></a>是初禅因。<a id="a-F1"></a>若行者定心于缘中退。<a id="a-F2"></a>还取定相。<a id="a-F3"></a>摄心于缘忆念本相。<a id="a-F4"></a>是名觉观。<a id="a-F5"></a>故知觉观是初禅因。<a id="a-F6"></a>第二禅中定心已成。<a id="a-F7"></a>是故不以觉观为因。<a id="a-F8"></a>亦二禅次第不生觉观。<a id="a-F9"></a>若汝说初禅与觉观俱。<a id="a-FA"></a>是亦不然。<a id="a-FB"></a>从初禅起次生觉观。<a id="a-FC"></a>以杂觉观故名为俱。<a id="a-FD"></a>如与弟子俱行。<a id="a-FE"></a>虽小相远亦名为俱。<a id="a-FF"></a>又此地中有生因缘。<a id="a-FG"></a>故名有觉观。<a id="a-FH"></a>如鬼病人。<a id="a-FI"></a>虽不发时亦名为病。<a id="a-FJ"></a>是人为鬼所污。<a id="a-FK"></a>有缘还发故名为病。<a id="a-FL"></a>又乐受即是喜。<a id="a-FM"></a>但差别说。<a id="a-FN"></a>亦从猗别说为乐。<a id="a-FO"></a>如经中说得身猗则受乐。<a id="a-FP"></a>问曰。<a id="a-FQ"></a>若尔初禅何故说五枝耶。<a id="a-FR"></a>答曰。<a id="a-FS"></a>随时说五。<a id="a-FT"></a>如七觉意得时节故名十四觉意。<a id="a-FU"></a>是中说有身猗心猗。<a id="a-FV"></a>而实无身猗。<a id="a-FW"></a>但心乐故身亦受乐。<a id="a-FX"></a>喜亦如是。<a id="a-FY"></a>初来在身名为喜。<a id="a-FZ"></a>乐喜初得相故名为乐。<a id="a-Fa"></a>后但名喜以时异故。<a id="a-Fb"></a>又无别猗法。<a id="a-Fc"></a>但喜生时身心无粗重法。<a id="a-Fd"></a>柔软调适故名曰猗。<a id="a-Fe"></a>如病四大灭。<a id="a-Ff"></a>无病四大生。<a id="a-Fg"></a>是人名乐。<a id="a-Fh"></a>猗亦如是。<a id="a-Fi"></a>又于除灭中亦说名猗。<a id="a-Fj"></a>如经中说。<a id="a-Fk"></a>诸行次第灭。<a id="a-Fl"></a>如入初禅语言灭。<a id="a-Fm"></a>乃至入灭尽定诸想受灭。<a id="a-Fn"></a>是故无别猗法。<a id="a-Fo"></a>若说初禅与觉观相应。<a id="a-Fp"></a>是亦不然。<a id="a-Fq"></a>所以者何。<a id="a-Fr"></a>经中说。<a id="a-Fs"></a>行者若入初禅则语言灭。<a id="a-Ft"></a>觉观是语言因。<a id="a-Fu"></a>云何有语言因而语言灭。<a id="a-Fv"></a>若谓觉观犹在但语言灭者。<a id="a-Fw"></a>若人在欲界心不语言时。<a id="a-Fx"></a>亦名为灭。<a id="a-Fy"></a>问曰。<a id="a-Fz"></a>若初禅中无觉观者。<a id="a-G0"></a>应名为圣默然。<a id="a-G1"></a>而佛但说二禅为圣默然。<a id="a-G2"></a>不说初禅。<a id="a-G3"></a>故知初禅应有觉观。<a id="a-G4"></a>答曰。<a id="a-G5"></a>以近觉观故不说默然。<a id="a-G6"></a>非觉观相应故不说也。<a id="a-G7"></a>又经中说。<a id="a-G8"></a>初禅有音声刺。<a id="a-G9"></a>故不说默然。<a id="a-GA"></a>问曰。<a id="a-GB"></a>初禅何故以音声为刺。<a id="a-GC"></a>答曰。<a id="a-GD"></a>初禅住定心弱如花上水。<a id="a-GE"></a>第二禅等住定心强如漆漆木。<a id="a-GF"></a>又触等亦名为初禅刺。<a id="a-GG"></a>以触能令起初禅故。<a id="a-GH"></a>二禅等不尔。<a id="a-GI"></a>所以者何。<a id="a-GJ"></a>以初禅中诸识不灭故。<a id="a-GK"></a>第二禅等五识灭故。</p>
  <h2 id="aGL">二禅品第一百六十六</h2>
  <p id="aGM">灭诸觉观。<a id="a-GN"></a>内净一心无觉无观定生喜乐。<a id="a-GO"></a>入第二禅。<a id="a-GP"></a>问曰。<a id="a-GQ"></a>若第二禅说灭觉观。<a id="a-GR"></a>当知初禅必有觉观。<a id="a-GS"></a>如二禅中有喜故。<a id="a-GT"></a>三禅说灭喜。<a id="a-GU"></a>答曰。<a id="a-GV"></a>如初禅中无苦根亦说苦根。<a id="a-GW"></a>第二禅灭此亦如是。<a id="a-GX"></a>问曰。<a id="a-GY"></a>初禅中虽无苦根而有诸识。<a id="a-GZ"></a>诸识是苦根所依。<a id="a-Ga"></a>故说初禅苦根不灭。<a id="a-Gb"></a>答曰。<a id="a-Gc"></a>初禅中虽有诸识非苦根所依。<a id="a-Gd"></a>问曰。<a id="a-Ge"></a>五识性是苦根所依。<a id="a-Gf"></a>以性同故说初禅有苦。<a id="a-Gg"></a>答曰。<a id="a-Gh"></a>若尔忧根从意识性生。<a id="a-Gi"></a>故应一切处有。<a id="a-Gj"></a>问曰。<a id="a-Gk"></a>今何故说二禅中苦根灭。<a id="a-Gl"></a>答曰。<a id="a-Gm"></a>初禅近不定心。<a id="a-Gn"></a>不定心者能生欲界系诸识。<a id="a-Go"></a>于中生苦根。<a id="a-Gp"></a>是故不说初禅苦灭。<a id="a-Gq"></a>问曰。<a id="a-Gr"></a>若尔初禅亦近忧根。<a id="a-Gs"></a>是忧根亦应说若第二第三禅灭。<a id="a-Gt"></a>答曰。<a id="a-Gu"></a>依欲忧根从依欲喜生。<a id="a-Gv"></a>得净喜则不净喜灭。<a id="a-Gw"></a>是故初禅中无忧根。<a id="a-Gx"></a>依不定生苦根。<a id="a-Gy"></a>初禅近散心故不名为灭。<a id="a-Gz"></a>又如三禅无苦。<a id="a-H0"></a>亦说断苦乐故入第四禅。<a id="a-H1"></a>是事亦尔。<a id="a-H2"></a>又行者于初禅中定未具足。<a id="a-H3"></a>常为觉观所乱。<a id="a-H4"></a>故说二禅灭诸觉观。<a id="a-H5"></a>内净者二禅摄心深。<a id="a-H6"></a>故散乱常不得入内无乱心故名内净。<a id="a-H7"></a>是二禅体一心。<a id="a-H8"></a>无觉无观者。<a id="a-H9"></a>一心名。<a id="a-HA"></a>心行一道亦名为禅。<a id="a-HB"></a>即是内净。<a id="a-HC"></a>得此深定故觉观不生。<a id="a-HD"></a>不如初禅心数在觉观。<a id="a-HE"></a>故说无觉无观。<a id="a-HF"></a>定生喜乐者。<a id="a-HG"></a>初禅以离故得喜。<a id="a-HH"></a>此中定成就故得喜。<a id="a-HI"></a>故曰定生。<a id="a-HJ"></a>问曰。<a id="a-HK"></a>初禅中喜二禅中喜有何差别。<a id="a-HL"></a>答曰。<a id="a-HM"></a>初禅以灭忧故喜。<a id="a-HN"></a>二禅灭苦故喜。<a id="a-HO"></a>又初禅中喜违不净喜故得。<a id="a-HP"></a>二禅中喜违净喜故得。<a id="a-HQ"></a>虽俱以爱因缘故喜。<a id="a-HR"></a>而初禅喜弱。<a id="a-HS"></a>问曰。<a id="a-HT"></a>如是义为有漏为无漏。<a id="a-HU"></a>答曰。<a id="a-HV"></a>皆是有漏。<a id="a-HW"></a>有我心则有喜。<a id="a-HX"></a>若无漏心则无我。<a id="a-HY"></a>无我故无喜。<a id="a-HZ"></a>问曰。<a id="a-Ha"></a>无漏无喜是事不然。<a id="a-Hb"></a>佛七觉中说喜觉分。<a id="a-Hc"></a>觉分但是无漏。<a id="a-Hd"></a>故知有无漏喜。<a id="a-He"></a>又经中说。<a id="a-Hf"></a>心喜者得身猗。<a id="a-Hg"></a>身猗则受乐。<a id="a-Hh"></a>若无无漏喜亦应无无漏猗乐。<a id="a-Hi"></a>又佛见众僧深行善法。<a id="a-Hj"></a>则生欢喜。<a id="a-Hk"></a>故知有无漏喜。<a id="a-Hl"></a>答曰。<a id="a-Hm"></a>汝以七觉证无漏喜。<a id="a-Hn"></a>是事不然。<a id="a-Ho"></a>觉分二种。<a id="a-Hp"></a>有漏无漏。<a id="a-Hq"></a>如经中说。<a id="a-Hr"></a>行者听法时能断五盖。<a id="a-Hs"></a>修七觉分。<a id="a-Ht"></a>又觉名无学智。<a id="a-Hu"></a>若为觉行不净等法。<a id="a-Hv"></a>皆名觉分。<a id="a-Hw"></a>汝说亦不应有无漏猗者。<a id="a-Hx"></a>先生喜已后得无漏。<a id="a-Hy"></a>谓如实知见。<a id="a-Hz"></a>又非一切猗皆因喜生。<a id="a-I0"></a>如三禅已上无喜亦有猗。<a id="a-I1"></a>又我等不说离智别有受法。<a id="a-I2"></a>此无漏智初来在心说名为乐。<a id="a-I3"></a>是故有无漏乐。<a id="a-I4"></a>但不因喜生。<a id="a-I5"></a>又经中说。<a id="a-I6"></a>除身心粗重名猗。<a id="a-I7"></a>得无漏时身心调适。<a id="a-I8"></a>是故有无漏猗。<a id="a-I9"></a>又佛常行舍心。<a id="a-IA"></a>是故言佛有喜。<a id="a-IB"></a>此事应明。<a id="a-IC"></a>又若人无我我所则无喜。<a id="a-ID"></a>若罗汉有喜。<a id="a-IE"></a>亦应有忧。<a id="a-IF"></a>而实无忧故知无喜。<a id="a-IG"></a>问曰。<a id="a-IH"></a>如初二禅有喜无忧。<a id="a-II"></a>罗汉亦尔。<a id="a-IJ"></a>有喜无忧有何咎耶。<a id="a-IK"></a>答曰。<a id="a-IL"></a>诸禅定中有忧如根义中说。<a id="a-IM"></a>忧喜乃至有顶。<a id="a-IN"></a>苦乐随身乃至四禅。<a id="a-IO"></a>又趣三禅中说离喜行舍。<a id="a-IP"></a>故知无无漏喜若有云何言离。<a id="a-IQ"></a>又无漏心不应有喜。<a id="a-IR"></a>喜皆依假名想分别。<a id="a-IS"></a>有问曰。<a id="a-IT"></a>若尔则初二禅中无无漏受。<a id="a-IU"></a>经中说。<a id="a-IV"></a>初禅二禅但有喜未有心乐。<a id="a-IW"></a>今喜亦无复何所有。<a id="a-IX"></a>答曰。<a id="a-IY"></a>此喜离喜等不说无漏禅。<a id="a-IZ"></a>更有经说无漏禅。<a id="a-Ia"></a>所谓行者。<a id="a-Ib"></a>何相何缘。<a id="a-Ic"></a>入初禅不念是相是缘。<a id="a-Id"></a>但观初禅中所有色受想行识。<a id="a-Ie"></a>如病如痈乃至无我。<a id="a-If"></a>问曰。<a id="a-Ig"></a>如病如痈如箭痛恼。<a id="a-Ih"></a>此四是世间行非无漏。<a id="a-Ii"></a>是故汝以此经为证。<a id="a-Ij"></a>不能成无漏也。<a id="a-Ik"></a>答曰。<a id="a-Il"></a>此四行皆是苦之异名。<a id="a-Im"></a>故名无漏。<a id="a-In"></a>问曰。<a id="a-Io"></a>学人亦无无漏喜耶。<a id="a-Ip"></a>答曰。<a id="a-Iq"></a>若在道心尔时无喜。<a id="a-Ir"></a>在俗则有。<a id="a-Is"></a>无学常无。<a id="a-It"></a>问曰。<a id="a-Iu"></a>经中说。<a id="a-Iv"></a>以喜乐心能得四谛。<a id="a-Iw"></a>云何言无无漏喜。<a id="a-Ix"></a>答曰。<a id="a-Iy"></a>无我心即名为乐。<a id="a-Iz"></a>行者得无我心。<a id="a-J0"></a>破坏颠倒知真实故。<a id="a-J1"></a>心则快乐无别有喜。<a id="a-J2"></a>又此经明不以喜能得实智。<a id="a-J3"></a>故如是说。</p>
 </body>
</html>