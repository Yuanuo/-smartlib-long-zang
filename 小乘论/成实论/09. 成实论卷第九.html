<!doctype html>
<html id="z3IBW2A19k" data-ver="901">
 <head>
  <meta charset="utf-8">
  <meta author="诃梨跋摩">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">成实论卷第九</h1>
  <h2 id="a2">五戒品第一百九</h2>
  <p id="a3">佛说优婆塞有五戒。<a id="a-4"></a>问曰。<a id="a-5"></a>有人言。<a id="a-6"></a>具受则得戒律仪。<a id="a-7"></a>是事云何。<a id="a-8"></a>答曰。<a id="a-9"></a>随受多少皆得律仪。<a id="a-A"></a>但取要有五。<a id="a-B"></a>问曰。<a id="a-C"></a>离系缚等何故不名为戒。<a id="a-D"></a>而但说不杀等耶。<a id="a-E"></a>答曰。<a id="a-F"></a>是眷属故。<a id="a-G"></a>问曰。<a id="a-H"></a>何故不说断淫。<a id="a-I"></a>而但说不邪淫耶。<a id="a-J"></a>答曰。<a id="a-K"></a>白衣处俗难常离故。<a id="a-L"></a>又自淫其妻不必堕诸恶趣。<a id="a-M"></a>如须陀洹等亦行此法。<a id="a-N"></a>是故不说全断淫欲。<a id="a-O"></a>问曰。<a id="a-P"></a>离两舌等何故不名为戒。<a id="a-Q"></a>答曰。<a id="a-R"></a>是事细微难可守护。<a id="a-S"></a>又两舌等是妄语分。<a id="a-T"></a>若说妄语则已总说。<a id="a-U"></a>问曰。<a id="a-V"></a>饮酒是实罪耶。<a id="a-W"></a>答曰非也。<a id="a-X"></a>所以者何。<a id="a-Y"></a>饮酒不为恼众生故。<a id="a-Z"></a>但是罪因。<a id="a-a"></a>若人饮酒则开不善门。<a id="a-b"></a>是故若教人饮酒则得罪分。<a id="a-c"></a>以能障定等诸善法故。<a id="a-d"></a>如植众果必为墙障。<a id="a-e"></a>如是四法是实罪。<a id="a-f"></a>离为实福为守护故。<a id="a-g"></a>结此酒戒。</p>
  <p data-pb></p>
  <h2 id="ah">六业品第一百一十</h2>
  <p id="ai">有六种。<a id="a-j"></a>地狱报业畜生报业饿鬼报业人报天报不定报业。<a id="a-k"></a>问曰。<a id="a-l"></a>何者是耶。<a id="a-m"></a>答曰。<a id="a-n"></a>地狱报业。<a id="a-o"></a>如六足阿毗昙楼炭分中广说。<a id="a-p"></a>又杀生等罪皆为地狱。<a id="a-q"></a>如经中说喜杀生者生地狱中。<a id="a-r"></a>若得为人则受短命。<a id="a-s"></a>乃至邪见亦如是。<a id="a-t"></a>问曰。<a id="a-u"></a>已知十不善道受地狱报。<a id="a-v"></a>亦生畜生饿鬼及人道中。<a id="a-w"></a>而汝但说生地狱及人中。<a id="a-x"></a>今当别说。<a id="a-y"></a>何业但受地狱报耶。<a id="a-z"></a>答曰。<a id="a-10"></a>即此罪业最重者受地狱报。<a id="a-11"></a>小轻则受畜生等报。<a id="a-12"></a>又若具足三种邪行。<a id="a-13"></a>则为地狱。<a id="a-14"></a>余不具足业。<a id="a-15"></a>为畜生等。<a id="a-16"></a>又故作重罪则为地狱。<a id="a-17"></a>又破戒破见人所造恶业则为地狱。<a id="a-18"></a>又深心为恶心坏行坏。<a id="a-19"></a>是人造恶则为地狱。<a id="a-1A"></a>又造不善业以不善助则为地狱。<a id="a-1B"></a>又若于贤圣造不善业则为地狱。<a id="a-1C"></a>又起不善业不善修集。<a id="a-1D"></a>如人起不善业后赞快乐不欲舍离则为地狱。<a id="a-1E"></a>又以憎恚心而造罪业则为地狱。<a id="a-1F"></a>若为财物则受余报。<a id="a-1G"></a>又以邪见心起不善业则为地狱。<a id="a-1H"></a>又破戒者所作罪业则为地狱。<a id="a-1I"></a>又无惭愧者所作罪业则为地狱。<a id="a-1J"></a>又恶性人所作罪业则为地狱。<a id="a-1K"></a>譬如湿地小雨成泥。<a id="a-1L"></a>又常行不善者所作恶业则为地狱。<a id="a-1M"></a>又若无急缘而造恶业则为地狱。<a id="a-1N"></a>又若人不得空无我分。<a id="a-1O"></a>深染着故。<a id="a-1P"></a>所造罪业则为地狱。<a id="a-1Q"></a>又若人不修身戒心慧所造恶业则为地狱。<a id="a-1R"></a>又若凡夫人所作罪业则为地狱。<a id="a-1S"></a>所以者何。<a id="a-1T"></a>是人不知阴界诸入十二缘等。<a id="a-1U"></a>以不知故。<a id="a-1V"></a>不应作而作。<a id="a-1W"></a>应作而不作。<a id="a-1X"></a>不应语而语。<a id="a-1Y"></a>应语而不语。<a id="a-1Z"></a>不应念而念。<a id="a-1a"></a>应念而不念。<a id="a-1b"></a>是人所作罪业虽少亦为地狱。<a id="a-1c"></a>又若不见不善中过。<a id="a-1d"></a>是人则能起重罪业受地狱报。<a id="a-1e"></a>又若人为罪不依于善。<a id="a-1f"></a>则为地狱。<a id="a-1g"></a>如负债人不依恃王债主则得便。<a id="a-1h"></a>又若人善业劣弱所作少罪亦为地狱。<a id="a-1i"></a>如人身中火势微少。<a id="a-1j"></a>得难</p>
  <p data-pb></p>
  <h2 id="a1k">七不善律仪品第一百一十一</h2>
  <p id="a1l">不善律仪。<a id="a-1m"></a>谓杀盗邪淫两舌恶口妄言绮语。<a id="a-1n"></a>若人于此七事若具足若不具足。<a id="a-1o"></a>皆名不善律仪人。<a id="a-1p"></a>问曰。<a id="a-1q"></a>何者成就不善律仪。<a id="a-1r"></a>答曰。<a id="a-1s"></a>成就杀不善律仪。<a id="a-1t"></a>谓屠杀等。<a id="a-1u"></a>成就盗者谓劫贼等。<a id="a-1v"></a>成就邪淫谓非道行淫及淫女等。<a id="a-1w"></a>成就妄语谓歌舞伎儿等。<a id="a-1x"></a>成就两舌谓喜谗谤及读诵谗书遘合国事等。<a id="a-1y"></a>成就恶口谓狱卒等。<a id="a-1z"></a>亦以恶口自活命等。<a id="a-20"></a>成就绮语谓合集言辞令人笑等。<a id="a-21"></a>有人言。<a id="a-22"></a>诸王宰将治王事者。<a id="a-23"></a>常成就此不善律仪。<a id="a-24"></a>是事不然。<a id="a-25"></a>所以者何。<a id="a-26"></a>若人作罪相续不息。<a id="a-27"></a>是名成就不善律仪。<a id="a-28"></a>王等不尔。<a id="a-29"></a>问曰。<a id="a-2A"></a>云何得此不善律仪。<a id="a-2B"></a>答曰。<a id="a-2C"></a>随行恶业时得。<a id="a-2D"></a>问曰。<a id="a-2E"></a>为从所杀众生得此律仪。<a id="a-2F"></a>为从一切众生得耶。<a id="a-2G"></a>答曰。<a id="a-2H"></a>从一切众生得。<a id="a-2I"></a>如人持戒于一切众生得善律仪。<a id="a-2J"></a>不善律仪亦如是。<a id="a-2K"></a>若随杀众生得二种无作。<a id="a-2L"></a>一杀罪所摄。<a id="a-2M"></a>二不善律仪所摄。<a id="a-2N"></a>于余众生得不善律仪所摄。<a id="a-2O"></a>问曰。<a id="a-2P"></a>是不善律仪几时成就。<a id="a-2Q"></a>答曰。<a id="a-2R"></a>乃至未得舍心则常成就。<a id="a-2S"></a>问曰。<a id="a-2T"></a>若人从下软心得不善律仪。<a id="a-2U"></a>若贪等心得。<a id="a-2V"></a>是人常如是成就为更得耶。<a id="a-2W"></a>答曰。<a id="a-2X"></a>随心随烦恼因缘。<a id="a-2Y"></a>更得此不善律仪。<a id="a-2Z"></a>念念常得于一切众生得起七种。<a id="a-2a"></a>是七种有上中下故有二十一种。<a id="a-2b"></a>如是念念常于一切众生边得。<a id="a-2c"></a>问曰。<a id="a-2d"></a>是不善律仪云何得舍。<a id="a-2e"></a>答曰。<a id="a-2f"></a>随受善律仪时舍。<a id="a-2g"></a>死时亦舍。<a id="a-2h"></a>又发深心从今日更不复作。<a id="a-2i"></a>尔时亦舍。<a id="a-2j"></a>有论师言。<a id="a-2k"></a>转根时舍。<a id="a-2l"></a>是事不然。<a id="a-2m"></a>所以者何。<a id="a-2n"></a>不能男等亦得成就。<a id="a-2o"></a>比尼中亦说。<a id="a-2p"></a>若比丘转根不失律仪。<a id="a-2q"></a>当知不以转根故舍。<a id="a-2r"></a>问曰。<a id="a-2s"></a>五道中何道众生成就不善律仪。<a id="a-2t"></a>答曰但人成就不在余道。<a id="a-2u"></a>有人言。<a id="a-2v"></a>师子虎狼等常以恶业活命亦应成就。</p>
  <h2 id="a2w">七善律仪品第一百一十二</h2>
  <p id="a2x">七善律仪不杀乃至不绮语。<a id="a-2y"></a>问曰。<a id="a-2z"></a>于非众生数得是善律仪不。<a id="a-30"></a>答曰得。<a id="a-31"></a>但要因众生。<a id="a-32"></a>是善律仪三种。<a id="a-33"></a>戒律仪禅律仪定律仪。<a id="a-34"></a>问曰。<a id="a-35"></a>何故不说无漏律仪答曰。<a id="a-36"></a>无漏律仪在后二中摄。<a id="a-37"></a>故不别说。<a id="a-38"></a>有论师言。<a id="a-39"></a>更有断律仪。<a id="a-3A"></a>谓离欲界时得善律仪。<a id="a-3B"></a>以断破戒等恶故名曰断。<a id="a-3C"></a>而实一切律仪皆三中摄。<a id="a-3D"></a>问曰。<a id="a-3E"></a>诸外道等得此戒律仪耶。<a id="a-3F"></a>答曰得。<a id="a-3G"></a>此人亦以深心离诸恶故。<a id="a-3H"></a>戒师教言。<a id="a-3I"></a>汝从今日不应起杀等罪。<a id="a-3J"></a>问曰。<a id="a-3K"></a>余道众生得此戒律仪不。<a id="a-3L"></a>答曰。<a id="a-3M"></a>经中说。<a id="a-3N"></a>诸龙等亦能受一日戒。<a id="a-3O"></a>故知应有。<a id="a-3P"></a>问曰。<a id="a-3Q"></a>有人言。<a id="a-3R"></a>不能男等无戒律仪。<a id="a-3S"></a>是事云何。<a id="a-3T"></a>答曰。<a id="a-3U"></a>是戒律仪从心边生。<a id="a-3V"></a>不能男等亦有善心。<a id="a-3W"></a>何故不得。<a id="a-3X"></a>问曰。<a id="a-3Y"></a>何故不听作比丘耶。<a id="a-3Z"></a>答曰。<a id="a-3a"></a>是人结使深厚难得道故。<a id="a-3b"></a>又此人不在比丘中。<a id="a-3c"></a>亦不在比丘尼中。<a id="a-3d"></a>是故不听。<a id="a-3e"></a>又彼中亦遮余人。<a id="a-3f"></a>如睐眼等。<a id="a-3g"></a>是人亦得此善律仪。<a id="a-3h"></a>问曰。<a id="a-3i"></a>比尼中遮逆罪者贼住者污比丘尼等。<a id="a-3j"></a>不听作比丘。<a id="a-3k"></a>是诸人等亦有善律仪耶。<a id="a-3l"></a>答曰。<a id="a-3m"></a>是人若为白衣或得善律仪。<a id="a-3n"></a>如不遮此人修行布施慈等善法。<a id="a-3o"></a>如是若有世间戒律仪者。<a id="a-3p"></a>有何咎耶。<a id="a-3q"></a>但以是人为恶业所污亦障圣道。<a id="a-3r"></a>是故不听出家。<a id="a-3s"></a>问曰。<a id="a-3t"></a>为从可杀等众生得善律仪。<a id="a-3u"></a>为于一切众生得耶。<a id="a-3v"></a>答曰。<a id="a-3w"></a>皆于一切众生边得。<a id="a-3x"></a>若不尔。<a id="a-3y"></a>律仪则有分。<a id="a-3z"></a>有分则不具足。<a id="a-40"></a>又此律仪则可增减。<a id="a-41"></a>亦同尼延子法。<a id="a-42"></a>谓百由旬内不杀生等有此等过。<a id="a-43"></a>是故律仪无有分别。<a id="a-44"></a>若有人言。<a id="a-45"></a>我于此人离杀。<a id="a-46"></a>此人不离是人不得此戒律仪。<a id="a-47"></a>有论师言。<a id="a-48"></a>若分别布施行慈心等。<a id="a-49"></a>有福德戒亦可尔。<a id="a-4A"></a>如持一戒亦得戒福。<a id="a-4B"></a>如是于一众生亦得律仪。<a id="a-4C"></a>问曰。<a id="a-4D"></a>是戒律仪二种。<a id="a-4E"></a>一尽形。<a id="a-4F"></a>二一日一夜。<a id="a-4G"></a>尽形者。<a id="a-4H"></a>若比丘优婆塞。<a id="a-4I"></a>一日一夜者。<a id="a-4J"></a>如受八戒。<a id="a-4K"></a>一日一夜是事云何。<a id="a-4L"></a>答曰。<a id="a-4M"></a>是事无定。<a id="a-4N"></a>若一日一夜。<a id="a-4O"></a>若但一日或但一夜。<a id="a-4P"></a>若半日或半夜。<a id="a-4Q"></a>随能受时得出家。<a id="a-4R"></a>则但应尽形。<a id="a-4S"></a>若言我但一月二月。<a id="a-4T"></a>若但一岁则不名得出家法。<a id="a-4U"></a>五戒亦尔。<a id="a-4V"></a>问曰。<a id="a-4W"></a>若得善律仪还破失律仪不。<a id="a-4X"></a>答曰不失。<a id="a-4Y"></a>但以不善法污此律仪。<a id="a-4Z"></a>问曰。<a id="a-4a"></a>但于现在众生得戒律仪。<a id="a-4b"></a>为从三世众生得耶。<a id="a-4c"></a>答曰。<a id="a-4d"></a>皆于三世众生所得。<a id="a-4e"></a>如人供养过去所尊亦有福德。<a id="a-4f"></a>律仪亦尔。<a id="a-4g"></a>是故一切诸佛同一戒品。<a id="a-4h"></a>是律仪无量。<a id="a-4i"></a>如于一众生得起七种。<a id="a-4j"></a>从不贪等善根起故。<a id="a-4k"></a>亦从上中下心起故。<a id="a-4l"></a>故有多种。<a id="a-4m"></a>如一人一切众生边亦如是。<a id="a-4n"></a>念念常得故有无量。<a id="a-4o"></a>问曰。<a id="a-4p"></a>戒律仪几时可得。<a id="a-4q"></a>答曰。<a id="a-4r"></a>有人受一日戒是初律仪。<a id="a-4s"></a>即日受优婆塞戒是第二律仪。<a id="a-4t"></a>即日出家作沙弥。<a id="a-4u"></a>是第三律仪。<a id="a-4v"></a>即日受具足戒。<a id="a-4w"></a>是第四律仪。<a id="a-4x"></a>即日得禅定。<a id="a-4y"></a>是第五律仪。<a id="a-4z"></a>即日得无色定。<a id="a-50"></a>是第六律仪。<a id="a-51"></a>即日得无漏。<a id="a-52"></a>是第七律仪。<a id="a-53"></a>随得道果处更得律仪。<a id="a-54"></a>而本得不失。<a id="a-55"></a>但胜者受名。<a id="a-56"></a>如是则福德益增。<a id="a-57"></a>以此戒律仪于一切众生念念常得。<a id="a-58"></a>故说一日戒律仪。<a id="a-59"></a>四大宝藏不及十六分中之一。<a id="a-5A"></a>禅律仪无漏律仪随心行。<a id="a-5B"></a>戒律仪不随心行。<a id="a-5C"></a>问曰。<a id="a-5D"></a>有人言。<a id="a-5E"></a>入定时有禅律仪。<a id="a-5F"></a>出定则无是事云何。<a id="a-5G"></a>答曰。<a id="a-5H"></a>出入常有。<a id="a-5I"></a>是人得实不作恶法。<a id="a-5J"></a>与破戒相违常不为恶。<a id="a-5K"></a>善心转胜故应常有。<a id="a-5L"></a>问曰。<a id="a-5M"></a>若禅无色中无破戒法。<a id="a-5N"></a>以何相违名善律仪。<a id="a-5O"></a>答曰。<a id="a-5P"></a>法应如是。<a id="a-5Q"></a>诸仙圣人皆得善律仪。<a id="a-5R"></a>若以破戒相违故有律仪者。<a id="a-5S"></a>则但应从可恼众生所得善律仪。<a id="a-5T"></a>有如是咎。<a id="a-5U"></a>是故不然。</p>
  <h2 id="a5V">八戒斋品第一百一十三</h2>
  <p id="a5W">八戒斋名优婆娑。<a id="a-5X"></a>优婆娑秦言善宿。<a id="a-5Y"></a>是人善心离破戒宿故名善宿。<a id="a-5Z"></a>问曰。<a id="a-5a"></a>何故正说离八事耶。<a id="a-5b"></a>答曰。<a id="a-5c"></a>此八是门。<a id="a-5d"></a>由此八法离一切恶。<a id="a-5e"></a>是中四是实恶。<a id="a-5f"></a>饮酒是众恶门。<a id="a-5g"></a>余三是放逸因缘。<a id="a-5h"></a>是人离五种恶是福因缘。<a id="a-5i"></a>离余三种是道因缘。<a id="a-5j"></a>白衣多善法劣弱。<a id="a-5k"></a>但能起道因缘故。<a id="a-5l"></a>以此八法成就五乘。<a id="a-5m"></a>问曰。<a id="a-5n"></a>是八分斋但应具受为得分受。<a id="a-5o"></a>答曰。<a id="a-5p"></a>随力能持。<a id="a-5q"></a>有人言。<a id="a-5r"></a>此法但斋一日一夜。<a id="a-5s"></a>是事不然。<a id="a-5t"></a>随受多少戒。<a id="a-5u"></a>或可半日乃至一月有何咎耶。<a id="a-5v"></a>有人言。<a id="a-5w"></a>要从他受是亦不定。<a id="a-5x"></a>若无人时但心念口言我持八戒。<a id="a-5y"></a>是戒五种清净。<a id="a-5z"></a>一行十善道。<a id="a-60"></a>二前后诸善。<a id="a-61"></a>三不为恶心所恼。<a id="a-62"></a>四以忆念守护。<a id="a-63"></a>五回向涅槃。<a id="a-64"></a>能如是斋则四大宝藏不及其一分。<a id="a-65"></a>天王福报亦所不及帝释说偈。<a id="a-66"></a>佛诃之。<a id="a-67"></a>若漏尽人应说此偈。<a id="a-68"></a>偈言。</p>
  <p id="a69">六斋神足月　　奉行于八戒</p>
  <p id="a6A">此人获福德　　则为与我等</p>
  <p id="a6B">受此斋法应泥洹果。<a id="a-6C"></a>故漏尽人应说此偈。<a id="a-6D"></a>受斋法中系缚桎梏。<a id="a-6E"></a>皆应放舍。<a id="a-6F"></a>亦断一切不善因缘。<a id="a-6G"></a>是名清净。<a id="a-6H"></a>问曰。<a id="a-6I"></a>转轮圣王好受斋法。<a id="a-6J"></a>谁教之者。<a id="a-6K"></a>答曰。<a id="a-6L"></a>大德天神曾见佛者。<a id="a-6M"></a>教之令受。</p>
  <p data-pb></p>
  <h2 id="a6N">八种语品第一百一十四</h2>
  <p id="a6O">种语。<a id="a-6P"></a>四种不净四种净。<a id="a-6Q"></a>四不净者。<a id="a-6R"></a>若人见言不见。<a id="a-6S"></a>不见言见。<a id="a-6T"></a>不见谓见问言不见。<a id="a-6U"></a>见谓不见问则言见。<a id="a-6V"></a>如是事倒心倒。<a id="a-6W"></a>故名不净。<a id="a-6X"></a>四种净者。<a id="a-6Y"></a>若见言见。<a id="a-6Z"></a>不见言不见。<a id="a-6a"></a>见谓不见问言不见。<a id="a-6b"></a>不见谓见问则言见。<a id="a-6c"></a>事实心实。<a id="a-6d"></a>故名曰净。<a id="a-6e"></a>闻觉知亦如是。<a id="a-6f"></a>问曰。<a id="a-6g"></a>见闻觉知有何差别。<a id="a-6h"></a>答曰。<a id="a-6i"></a>有三种信。<a id="a-6j"></a>见名现在信。<a id="a-6k"></a>闻名信贤圣语。<a id="a-6l"></a>知名比知。<a id="a-6m"></a>觉名分别。<a id="a-6n"></a>三种信慧。<a id="a-6o"></a>此三种慧或皆是实。<a id="a-6p"></a>或皆颠倒。<a id="a-6q"></a>上人不起不净。<a id="a-6r"></a>但起净语。<a id="a-6s"></a>是故下人所用则名不净。<a id="a-6t"></a>上人所用故名为净。<a id="a-6u"></a>有人言。<a id="a-6v"></a>是义中诸正智人皆名为上。<a id="a-6w"></a>不但得道故凡夫人亦有净语。</p>
  <p data-pb></p>
  <h2 id="a6x">九业品第一百一十五</h2>
  <p id="a6y">种业。<a id="a-6z"></a>欲界系业三种。<a id="a-70"></a>作无作非作非无作。<a id="a-71"></a>色界系业亦如是。<a id="a-72"></a>无色界二种及无漏业。<a id="a-73"></a>身口所造业名作。<a id="a-74"></a>因作所集罪福常随。<a id="a-75"></a>是心不相应法名为无作。<a id="a-76"></a>亦有无作。<a id="a-77"></a>但从心生。<a id="a-78"></a>非作非无作者即是意。<a id="a-79"></a>意即是思。<a id="a-7A"></a>思名为业。<a id="a-7B"></a>是故若意求后身。<a id="a-7C"></a>此亦名意业。<a id="a-7D"></a>亦名为思。<a id="a-7E"></a>思念后身故名为业。<a id="a-7F"></a>问曰。<a id="a-7G"></a>若尔则无无漏思。<a id="a-7H"></a>答曰。<a id="a-7I"></a>若以此为思则无无漏也。<a id="a-7J"></a>问曰。<a id="a-7K"></a>是无作虽从身生当有多少差别不。<a id="a-7L"></a>答曰。<a id="a-7M"></a>若一切身分皆起作业。<a id="a-7N"></a>因此则集多无作得大果报。<a id="a-7O"></a>问曰。<a id="a-7P"></a>是无作在何处。<a id="a-7Q"></a>答曰。<a id="a-7R"></a>业道体</p>
  <p data-pb></p>
  <h2 id="a7S">十不善道品第一百一十六</h2>
  <p id="a7T">经中佛说十不善业道。<a id="a-7U"></a>谓杀生等。<a id="a-7V"></a>五阴和合名为众生。<a id="a-7W"></a>断此命故名为杀生。<a id="a-7X"></a>问曰。<a id="a-7Y"></a>若此五阴念念常灭。<a id="a-7Z"></a>以何为杀。<a id="a-7a"></a>答曰。<a id="a-7b"></a>五阴虽念念灭还相续生。<a id="a-7c"></a>断相续故名为杀生。<a id="a-7d"></a>又是人以有杀心故得杀罪。<a id="a-7e"></a>问曰。<a id="a-7f"></a>为断现在五阴故名杀生耶。<a id="a-7g"></a>答曰。<a id="a-7h"></a>五阴相续中有众生名。<a id="a-7i"></a>坏此相续故名杀生。<a id="a-7j"></a>不以念念灭中有众生名。<a id="a-7k"></a>问曰。<a id="a-7l"></a>有人依官旧法杀害众生。<a id="a-7m"></a>或为强力所逼强杀众生。<a id="a-7n"></a>自谓无罪。<a id="a-7o"></a>是事云何。<a id="a-7p"></a>答曰。<a id="a-7q"></a>亦应得罪。<a id="a-7r"></a>所以者何。<a id="a-7s"></a>是人具足杀罪因缘。<a id="a-7t"></a>以四因缘得杀生罪。<a id="a-7u"></a>一有众生。<a id="a-7v"></a>二知是众生。<a id="a-7w"></a>三有欲杀心。<a id="a-7x"></a>四断其命。<a id="a-7y"></a>是人备此四因。<a id="a-7z"></a>云何无罪。<a id="a-80"></a>盗名若此物实属此人而劫盗取。<a id="a-81"></a>是名为盗。<a id="a-82"></a>是中亦有四种因缘。<a id="a-83"></a>一是物实属他。<a id="a-84"></a>二知属他。<a id="a-85"></a>三有劫盗心。<a id="a-86"></a>四劫盗取已。<a id="a-87"></a>问曰。<a id="a-88"></a>有人言。<a id="a-89"></a>伏藏属王。<a id="a-8A"></a>若取此物则于王得罪。<a id="a-8B"></a>是事云何。<a id="a-8C"></a>答曰。<a id="a-8D"></a>不论地中物。<a id="a-8E"></a>但地上物应属王。<a id="a-8F"></a>所以者何。<a id="a-8G"></a>给孤独等圣人亦取此物。<a id="a-8H"></a>故知无罪。<a id="a-8I"></a>又若自然得物不名劫盗。<a id="a-8J"></a>问曰。<a id="a-8K"></a>若一切万物皆共业所生。<a id="a-8L"></a>劫盗何故得罪。<a id="a-8M"></a>答曰。<a id="a-8N"></a>虽从共业因生。<a id="a-8O"></a>因有强弱。<a id="a-8P"></a>若人业因力强。<a id="a-8Q"></a>又勤加功此物则属。<a id="a-8R"></a>问曰。<a id="a-8S"></a>若人于塔寺众僧所夺取田宅等物。<a id="a-8T"></a>从谁得罪。<a id="a-8U"></a>答曰。<a id="a-8V"></a>虽佛及僧于此物中无我所心。<a id="a-8W"></a>亦从得罪。<a id="a-8X"></a>以是物定属佛僧。<a id="a-8Y"></a>于中生恶心若劫若盗。<a id="a-8Z"></a>是故得罪。<a id="a-8a"></a>邪淫名若众生非妻与之行淫。<a id="a-8b"></a>是名邪淫。<a id="a-8c"></a>又虽是其妻于非道行淫。<a id="a-8d"></a>亦名邪淫。<a id="a-8e"></a>又一切女人皆有守护。<a id="a-8f"></a>若父母兄弟夫主儿息等。<a id="a-8g"></a>出家女人为王等守护。<a id="a-8h"></a>问曰。<a id="a-8i"></a>淫女非妇与之行淫。<a id="a-8j"></a>云何非邪淫。<a id="a-8k"></a>答曰。<a id="a-8l"></a>少时为妇。<a id="a-8m"></a>如比尼中说是少时妇乃至以一鬘遮故。<a id="a-8n"></a>问曰。<a id="a-8o"></a>若无主女人自来求为妻者。<a id="a-8p"></a>是事云何。<a id="a-8q"></a>答曰。<a id="a-8r"></a>若实无主于众人前如法来者。<a id="a-8s"></a>不名邪淫。<a id="a-8t"></a>问曰。<a id="a-8u"></a>若出家人取妇免邪淫不。<a id="a-8v"></a>答曰不免。<a id="a-8w"></a>所以者何。<a id="a-8x"></a>无此法故。<a id="a-8y"></a>出家法常离淫欲。<a id="a-8z"></a>但罪轻于犯他人妇。<a id="a-90"></a>妄语者。<a id="a-91"></a>若身口意诳他众生。<a id="a-92"></a>令虚妄解。<a id="a-93"></a>是名妄语。<a id="a-94"></a>佛为重罪故说众中定问名为妄语。<a id="a-95"></a>乃至一人问时亦名妄语。<a id="a-96"></a>岂须众人耶。<a id="a-97"></a>又随所欲诳人。<a id="a-98"></a>于此人得罪。<a id="a-99"></a>若人语他人言我语某甲如是事。<a id="a-9A"></a>事虽不实不名妄语。<a id="a-9B"></a>又妄语随想。<a id="a-9C"></a>若见无见想。<a id="a-9D"></a>问言不见。<a id="a-9E"></a>无妄语罪。<a id="a-9F"></a>如比尼中说。<a id="a-9G"></a>问曰。<a id="a-9H"></a>若人事倒不见言见。<a id="a-9I"></a>云何非妄语耶。<a id="a-9J"></a>答曰一切罪福皆由心生。<a id="a-9K"></a>是人于不见事中而生见想。<a id="a-9L"></a>是故无罪。<a id="a-9M"></a>如于实众生中无众生想。<a id="a-9N"></a>非众生中生众生想。<a id="a-9O"></a>不得杀罪。<a id="a-9P"></a>问曰。<a id="a-9Q"></a>如实有众生生众生想。<a id="a-9R"></a>乃得杀罪。<a id="a-9S"></a>如是若见生见想则应无罪。<a id="a-9T"></a>非不见见想而得无罪。<a id="a-9U"></a>答曰。<a id="a-9V"></a>是罪因心因众生生。<a id="a-9W"></a>是故虽有众生无众生想则不得罪。<a id="a-9X"></a>以无心故。<a id="a-9Y"></a>若无众生有众生想。<a id="a-9Z"></a>以众生无故亦不得罪。<a id="a-9a"></a>若有众生有众生想。<a id="a-9b"></a>因缘具故得杀生罪。<a id="a-9c"></a>若于见事中生不见想。<a id="a-9d"></a>问言不见。<a id="a-9e"></a>是人想不倒故不欺众生。<a id="a-9f"></a>虽为事倒亦名为实。<a id="a-9g"></a>若不见事中而生见想。<a id="a-9h"></a>问言不见。<a id="a-9i"></a>是人想倒欺诳众生。<a id="a-9j"></a>事虽不倒亦名妄语。<a id="a-9k"></a>两舌名若人欲别离他而起口业。<a id="a-9l"></a>是名两舌。<a id="a-9m"></a>若无别离心。<a id="a-9n"></a>他闻自坏则不得罪。<a id="a-9o"></a>若善心教化令离恶人。<a id="a-9p"></a>虽为别离亦不得罪。<a id="a-9q"></a>若不以结使浊心。<a id="a-9r"></a>虽复口言亦不得罪。<a id="a-9s"></a>恶口名若人苦言无所利益但欲恼他。<a id="a-9t"></a>是名恶口。<a id="a-9u"></a>若怜愍心为利益故苦言无罪。<a id="a-9v"></a>如无事加恼是则有罪。<a id="a-9w"></a>依方针灸虽苦非罪。<a id="a-9x"></a>苦言亦尔。<a id="a-9y"></a>诸佛贤圣亦为此事。<a id="a-9z"></a>如言痴人等。<a id="a-A0"></a>又若无结使浊心。<a id="a-A1"></a>虽为苦言不名为罪。<a id="a-A2"></a>如离欲人等。<a id="a-A3"></a>若以善心苦语中起烦恼。<a id="a-A4"></a>即时得罪。<a id="a-A5"></a>绮语名若非实语义不正。<a id="a-A6"></a>故名为绮语。<a id="a-A7"></a>又虽是实语以非时故亦名绮语。<a id="a-A8"></a>又虽实而时。<a id="a-A9"></a>以随顺衰恼无利益故亦名绮语。<a id="a-AA"></a>又虽言实而时亦有利益。<a id="a-AB"></a>以言无本末义理不次亦名绮语。<a id="a-AC"></a>又以痴等烦恼散心故语名为绮语。<a id="a-AD"></a>身意不正亦名绮业。<a id="a-AE"></a>但多以口作亦随俗。<a id="a-AF"></a>故名曰绮语。<a id="a-AG"></a>余三口业皆杂绮语不得相离。<a id="a-AH"></a>若妄语而非苦言。<a id="a-AI"></a>亦不别离。<a id="a-AJ"></a>则有二种妄语绮语。<a id="a-AK"></a>若是妄语亦欲别离。<a id="a-AL"></a>而不苦言则有三种妄语两舌绮语。<a id="a-AM"></a>若妄语苦言不欲别离。<a id="a-AN"></a>亦有三种妄语恶口绮语。<a id="a-AO"></a>若妄语苦言亦欲别离则具四种。<a id="a-AP"></a>若无妄语苦言亦不别离。<a id="a-AQ"></a>但非时语无益语无义语。<a id="a-AR"></a>则但是绮语。<a id="a-AS"></a>是绮语微细难可舍离。<a id="a-AT"></a>但有诸佛能断其根。<a id="a-AU"></a>是故但有诸佛独称世尊。<a id="a-AV"></a>言则信受。<a id="a-AW"></a>余无及者。<a id="a-AX"></a>问曰。<a id="a-AY"></a>已说七种业道。<a id="a-AZ"></a>何用复说三意业耶。<a id="a-Aa"></a>答曰。<a id="a-Ab"></a>有人言。<a id="a-Ac"></a>谓罪福要由身口。<a id="a-Ad"></a>非但从心。<a id="a-Ae"></a>是故说心亦是业道。<a id="a-Af"></a>是三种意业力故起身口恶业。<a id="a-Ag"></a>是三种虽重。<a id="a-Ah"></a>以意业微细故在后说。<a id="a-Ai"></a>虽一切烦恼能起恶业。<a id="a-Aj"></a>此三但为恼众生。<a id="a-Ak"></a>故名不善业道。<a id="a-Al"></a>若中下贪不名业道。<a id="a-Am"></a>是贪增上深着他有。<a id="a-An"></a>方便欲恼能起身口业。<a id="a-Ao"></a>故以贪嫉为业道。<a id="a-Ap"></a>恚痴亦尔。<a id="a-Aq"></a>又若说痴即说一切烦恼。<a id="a-Ar"></a>此中但为能起身口侵恼众生故说三种。<a id="a-As"></a>问曰。<a id="a-At"></a>何故名痴为邪见耶。<a id="a-Au"></a>答曰。<a id="a-Av"></a>痴有差别。<a id="a-Aw"></a>所以者何。<a id="a-Ax"></a>非一切痴尽是不善。<a id="a-Ay"></a>若痴增上转成邪见。<a id="a-Az"></a>则名不善业道。<a id="a-B0"></a>一切不善皆由此三门。<a id="a-B1"></a>若人为财利故起不善业。<a id="a-B2"></a>如为金钱残杀众生。<a id="a-B3"></a>或以嗔故。<a id="a-B4"></a>如杀怨贼。<a id="a-B5"></a>或有不为财利亦不嗔恚。<a id="a-B6"></a>但以痴力不识好丑故杀众生。<a id="a-B7"></a>问曰。<a id="a-B8"></a>经说恶道因缘有四。<a id="a-B9"></a>随贪随恚随怖随痴行。<a id="a-BA"></a>故堕诸恶道。<a id="a-BB"></a>今此中何故不说随怖起恶业。<a id="a-BC"></a>耶。<a id="a-BD"></a>答曰。<a id="a-BE"></a>怖是痴所摄。<a id="a-BF"></a>若说随怖即是随痴。<a id="a-BG"></a>所以者何。<a id="a-BH"></a>智者乃至失命因缘尚不起恶业。<a id="a-BI"></a>又是事先已答。<a id="a-BJ"></a>谓烦恼增长能起身口业。<a id="a-BK"></a>尔时名不善道。<a id="a-BL"></a>是三多起不善故。<a id="a-BM"></a>问曰。<a id="a-BN"></a>何故名为业道。<a id="a-BO"></a>答曰。<a id="a-BP"></a>意即是业。<a id="a-BQ"></a>于此中行故名业道。<a id="a-BR"></a>先行后三中后行前七。<a id="a-BS"></a>中三业道非业。<a id="a-BT"></a>七业亦业亦道。<a id="a-BU"></a>问曰。<a id="a-BV"></a>亦有鞭杖及饮酒等诸不善业。<a id="a-BW"></a>何故但说十耶。<a id="a-BX"></a>答曰。<a id="a-BY"></a>此十罪重故说。<a id="a-BZ"></a>又鞭杖等皆是眷属先后。<a id="a-Ba"></a>饮酒非是实罪。<a id="a-Bb"></a>亦不为恼他。<a id="a-Bc"></a>设令他恼亦非但酒也。<a id="a-Bd"></a>问曰。<a id="a-Be"></a>是不善道为在何处。<a id="a-Bf"></a>答曰。<a id="a-Bg"></a>悉在五道。<a id="a-Bh"></a>但郁单越无邪淫以三事起以贪欲成。<a id="a-Bi"></a>余以三事起亦以三事成。<a id="a-Bj"></a>问曰。<a id="a-Bk"></a>圣人能起不善业不。<a id="a-Bl"></a>答曰。<a id="a-Bm"></a>亦起意不善业不起身口。<a id="a-Bn"></a>又意业中亦但起嗔心不起杀心。<a id="a-Bo"></a>问曰。<a id="a-Bp"></a>经中说学人亦咒人言灭令汝断种。<a id="a-Bq"></a>此事云何。<a id="a-Br"></a>答曰。<a id="a-Bs"></a>亦有经说阿罗汉咒。<a id="a-Bt"></a>是漏尽人烦恼根断尚不起心。<a id="a-Bu"></a>况当咒耶。<a id="a-Bv"></a>言学人咒亦应如是。<a id="a-Bw"></a>又圣人于不善业得不作律仪。<a id="a-Bx"></a>云何当作不善。<a id="a-By"></a>又此圣人不堕恶道。<a id="a-Bz"></a>若能起不善则亦应堕。<a id="a-C0"></a>问曰。<a id="a-C1"></a>若诸圣人今世不造不善业。<a id="a-C2"></a>故不堕恶道。<a id="a-C3"></a>过去世中有不善业。<a id="a-C4"></a>何故不堕。<a id="a-C5"></a>答曰。<a id="a-C6"></a>是圣人心。<a id="a-C7"></a>中实智生时。<a id="a-C8"></a>诸恶道业皆已羸劣。<a id="a-C9"></a>犹如败种不能复生。<a id="a-CA"></a>又三毒二种。<a id="a-CB"></a>一能得恶道。<a id="a-CC"></a>一则不能。<a id="a-CD"></a>入恶道者圣人断尽。<a id="a-CE"></a>以业烦恼故得受身。<a id="a-CF"></a>圣人虽有诸业烦恼不具足。<a id="a-CG"></a>是故不堕。<a id="a-CH"></a>又是人依大势力。<a id="a-CI"></a>所谓三宝能消大恶。<a id="a-CJ"></a>如人依王债主不恼。<a id="a-CK"></a>又是人智慧明利能消恶业。<a id="a-CL"></a>如人身中火势盛故难消能消。<a id="a-CM"></a>又此人有多方便。<a id="a-CN"></a>或念诸佛或念慈悲诸善业。<a id="a-CO"></a>故得脱诸恶。<a id="a-CP"></a>如多方诈贼依诸险难则不可得。<a id="a-CQ"></a>又此圣人知得解脱道。<a id="a-CR"></a>如牛王行如鸟依空。<a id="a-CS"></a>又长夜修习诸善法故不堕恶道。<a id="a-CT"></a>如经中说。<a id="a-CU"></a>若人常修身戒心慧。<a id="a-CV"></a>有地狱报业能现轻受。<a id="a-CW"></a>又如偈说。<a id="a-CX"></a>行慈悲心无量无碍。<a id="a-CY"></a>诸有重业所不能及。<a id="a-CZ"></a>又此圣人心不善业不能坚固。<a id="a-Ca"></a>如一渧水堕热铁上。<a id="a-Cb"></a>又此圣人善业深远如桓殊罗树根。<a id="a-Cc"></a>又此圣人善多恶少。<a id="a-Cd"></a>少恶在多善中则无势力。<a id="a-Ce"></a>如一两盐投之恒河不能坏味。<a id="a-Cf"></a>又此圣人富信等财。<a id="a-Cg"></a>如贫穷人为一钱受罪。<a id="a-Ch"></a>富贵者虽为百千亦不得罪。<a id="a-Ci"></a>又入圣道故得为尊贵。<a id="a-Cj"></a>如贵人虽罪不入牢狱。<a id="a-Ck"></a>又如虎狼犬羊及尊卑共诤大者得胜。<a id="a-Cl"></a>又此圣人心宿圣道。<a id="a-Cm"></a>诸恶道罪不能复恼。<a id="a-Cn"></a>如王宿空舍余人无能入者。<a id="a-Co"></a>又此圣人行自行处。<a id="a-Cp"></a>恶道罪业不能得便。<a id="a-Cq"></a>如鹰鵽喻。<a id="a-Cr"></a>又圣人系心四念处。<a id="a-Cs"></a>故诸恶道业不能得便。<a id="a-Ct"></a>如圆瓶入鈙。<a id="a-Cu"></a>又具二种结。<a id="a-Cv"></a>故堕恶道随业受报。<a id="a-Cw"></a>圣人断一种故不堕恶道。<a id="a-Cx"></a>又此人常受善业报。<a id="a-Cy"></a>故诸恶道业不能得便。<a id="a-Cz"></a>又如先六业品中说地狱业相。<a id="a-D0"></a>圣人无因缘故不堕恶道。</p>
  <h2 id="aD1">十善道品第一百一十七</h2>
  <p id="aD2">十善业道。<a id="a-D3"></a>所谓离杀乃至正见。<a id="a-D4"></a>是十事戒律仪所摄。<a id="a-D5"></a>一时得禅无色律仪所摄。<a id="a-D6"></a>亦一时得离名善业道。<a id="a-D7"></a>即是无作。<a id="a-D8"></a>问曰。<a id="a-D9"></a>余礼敬布施等福是善业道。<a id="a-DA"></a>何故但说离名业道耶。<a id="a-DB"></a>答曰。<a id="a-DC"></a>以离胜故。<a id="a-DD"></a>是十种业于施等为胜。<a id="a-DE"></a>所以者何。<a id="a-DF"></a>以布施等所得福报不及持戒如十岁人。<a id="a-DG"></a>以离杀因缘增益寿命。<a id="a-DH"></a>又十不善业是实罪故离名实福。<a id="a-DI"></a>又后三善业是众善之本。<a id="a-DJ"></a>是故施等诸善皆业道所摄。<a id="a-DK"></a>又是业道有离鞭杖等。<a id="a-DL"></a>先后合说故。<a id="a-DM"></a>一切诸善皆在中摄。</p>
  <h2 id="aDN">过患品第一百一十八</h2>
  <p id="aDO">问曰。<a id="a-DP"></a>不善业有何过患。<a id="a-DQ"></a>答曰。<a id="a-DR"></a>以不善业故受地狱等苦。<a id="a-DS"></a>如经中说。<a id="a-DT"></a>杀生因缘故堕地狱。<a id="a-DU"></a>若生人中则受短命。<a id="a-DV"></a>如是乃至邪见。<a id="a-DW"></a>又以不善业因缘故久受苦恼。<a id="a-DX"></a>如阿鼻地狱过无量岁寿命不尽。<a id="a-DY"></a>又众生所有一切诸恶败坏衰恼皆由不善。<a id="a-DZ"></a>又未曾见不善业有大利益。<a id="a-Da"></a>如屠猎师等终不以此业而得尊贵。<a id="a-Db"></a>汝意或谓。<a id="a-Dc"></a>以坏贼因缘而得富贵。<a id="a-Dd"></a>是事先三业品中已答。<a id="a-De"></a>又行不善者。<a id="a-Df"></a>受呵[怡-台+責]等诸苦恼分。<a id="a-Dg"></a>又令他人得所恶事名为凶暴。<a id="a-Dh"></a>是故应离此不善业。<a id="a-Di"></a>又经中说。<a id="a-Dj"></a>杀有五失。<a id="a-Dk"></a>人所不信。<a id="a-Dl"></a>得恶名闻远善近恶。<a id="a-Dm"></a>死时生悔后堕恶道。<a id="a-Dn"></a>又杀生因缘乐少苦多。<a id="a-Do"></a>又行不善业染污人心。<a id="a-Dp"></a>世世积集久则难治。<a id="a-Dq"></a>又行不善者。<a id="a-Dr"></a>从冥入冥流转三涂永不得出。<a id="a-Ds"></a>又行不善者。<a id="a-Dt"></a>空受人身如采药雪山而收毒草。<a id="a-Du"></a>是为极愚。<a id="a-Dv"></a>如是以十善道乃得人身。<a id="a-Dw"></a>但不行善尚为大失。<a id="a-Dx"></a>况起恶业。<a id="a-Dy"></a>又行不善者。<a id="a-Dz"></a>虽自爱身而实不自爱。<a id="a-E0"></a>虽自护身实非自护。<a id="a-E1"></a>以起自恼业因缘故。<a id="a-E2"></a>又是人遇身犹如怨贼自令苦故。<a id="a-E3"></a>又若行不善则自贼身。<a id="a-E4"></a>况他人耶。<a id="a-E5"></a>又行不善业。<a id="a-E6"></a>今虽不现果报则着。<a id="a-E7"></a>是故虽少亦不可不信。<a id="a-E8"></a>如毒虽少亦能害人。<a id="a-E9"></a>如债虽少渐渐滋息。<a id="a-EA"></a>又为恶于人人常不忘。<a id="a-EB"></a>是故为作虽久远亦不可信。<a id="a-EC"></a>又行不善者。<a id="a-ED"></a>名为失乐。<a id="a-EE"></a>以行不善故失人天乐。<a id="a-EF"></a>不乐乐者愚之甚也。<a id="a-EG"></a>又行不善者苦剧可愍。<a id="a-EH"></a>现受心悔等苦。<a id="a-EI"></a>后则受恶道苦。<a id="a-EJ"></a>又不善业果飞虚隐海无得脱处。<a id="a-EK"></a>如金枪追佛。<a id="a-EL"></a>又一切不善皆由痴起。<a id="a-EM"></a>故有智者不应随也。<a id="a-EN"></a>又经中说。<a id="a-EO"></a>放逸如怨能害善法故不应随。<a id="a-EP"></a>又不善业诸佛菩萨应真贤圣五通神仙。<a id="a-EQ"></a>及明罪福者无不呵毁。<a id="a-ER"></a>故不应造。<a id="a-ES"></a>又现见恶心炽盛。<a id="a-ET"></a>则情志迷乱恼闷痛苦。<a id="a-EU"></a>面色变异人不喜见。<a id="a-EV"></a>况起身口。<a id="a-EW"></a>以此等缘故知不善有无量患。</p>
 </body>
</html>