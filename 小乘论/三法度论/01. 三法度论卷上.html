<!doctype html>
<html id="z3IBVzb191" data-ver="1035">
 <head>
  <meta charset="utf-8">
  <meta author="山贤">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">三法度论卷上</h1>
  <h2 id="a2">德品第一</h2>
  <p id="a3">知生苦无量　　善寂趣彼安</p>
  <p id="a4">用悲众生故　　轮转于多劫</p>
  <p id="a5">舍己之妙善　　为一切说法</p>
  <p id="a6">普智灭诸趣　　稽首礼最觉</p>
  <p id="a7">开此三法门　　功德之所归</p>
  <p id="a8">安快彼众生　　离于一切苦</p>
  <p id="a9">前礼于善逝　　法及无上众</p>
  <p id="aA">今说真谛法　　三三如其义</p>
  <p id="aB">说曰。<a id="a-C"></a>今说三法问尊云说三法。<a id="a-D"></a>三法何义。<a id="a-E"></a>答此经因法故。<a id="a-F"></a>唯三相续撰。<a id="a-G"></a>三法者是假想。<a id="a-H"></a>问何故三法撰。<a id="a-I"></a>答此佛经依无量想。<a id="a-J"></a>众生为恶世所坏。<a id="a-K"></a>命以食存。<a id="a-L"></a>欲求其真。<a id="a-M"></a>为彼开想故。<a id="a-N"></a>及善持故。<a id="a-O"></a>此三法撰。<a id="a-P"></a>一切世间亦依真想及假想。<a id="a-Q"></a>是以开想故三法撰。<a id="a-R"></a>问已答三法撰。<a id="a-S"></a>三法唯愿说。<a id="a-T"></a>答德恶依觉善胜法门若。<a id="a-U"></a>觉德恶依觉则善胜法门。<a id="a-V"></a>此三法经本三三品说品各三真度。<a id="a-W"></a>问可说三品。<a id="a-X"></a>但于说有咎。<a id="a-Y"></a>所以者何。<a id="a-Z"></a>善胜者应前说。<a id="a-a"></a>是善胜说善胜已。<a id="a-b"></a>然后说德恶依当觉。<a id="a-c"></a>答乐所向者则不应说。<a id="a-d"></a>此一切世间乐向善胜。<a id="a-e"></a>乃至昆虫亦乐向乐。<a id="a-f"></a>所以者何。<a id="a-g"></a>为食故有所求。<a id="a-h"></a>善胜者乐妙爱。<a id="a-i"></a>如是比义说善胜。<a id="a-j"></a>世间者多乐向乐而背乐因。<a id="a-k"></a>乐者大涅槃。<a id="a-l"></a>及无病是多乐。<a id="a-m"></a>向但背是因。<a id="a-n"></a>若已乐向不应为说。<a id="a-o"></a>譬人趣道。<a id="a-p"></a>若已知道则不语道彼亦如是。<a id="a-q"></a>是故无咎。<a id="a-r"></a>问云何此德恶依觉便有善胜。<a id="a-s"></a>颇有见金得富。<a id="a-t"></a>见药病无耶。<a id="a-u"></a>是故不可德恶依觉而有善胜。<a id="a-v"></a>答虽有此言。<a id="a-w"></a>是义不然。<a id="a-x"></a>当取如灯譬。<a id="a-y"></a>如然灯即时坏闇。<a id="a-z"></a>非然灯已后坏闇。<a id="a-10"></a>如是智生即有善胜智觉。<a id="a-11"></a>是一义。<a id="a-12"></a>问德名何等。<a id="a-13"></a>为众生数为色味香比为摄为诤伏耶。<a id="a-14"></a>答我欲不乐自想作经而此中德者。<a id="a-15"></a>福根无恶。<a id="a-16"></a>福根无恶者。<a id="a-17"></a>此三是德想。<a id="a-18"></a>白净法及法果我以为德想。<a id="a-19"></a>是一切此三中摄。<a id="a-1A"></a>今当相续显示。<a id="a-1B"></a>问已说福根无恶。<a id="a-1C"></a>何等为福。<a id="a-1D"></a>答福者施戒修数数处善胜谓之福。<a id="a-1E"></a>亦扬去人恶。<a id="a-1F"></a>谓之福。<a id="a-1G"></a>是三种施戒修。<a id="a-1H"></a>如所说。</p>
  <p id="a1I">问已说福施戒修。<a id="a-1J"></a>何等为施答为已他摄故。<a id="a-1K"></a>舍财时俱思愿及无教是三种施。<a id="a-1L"></a>问此云何。<a id="a-1M"></a>答施者法无畏财。<a id="a-1N"></a>法施无畏施财施。<a id="a-1O"></a>是三说施。<a id="a-1P"></a>法施者说经出于世间。<a id="a-1Q"></a>无畏施者。<a id="a-1R"></a>八种三归为首。<a id="a-1S"></a>如世尊说。<a id="a-1T"></a>归佛为无量众生施无畏。<a id="a-1U"></a>不结恨无恶法。<a id="a-1V"></a>众亦如是。<a id="a-1W"></a>问如三归亦杀生。<a id="a-1X"></a>云何施为无畏首。<a id="a-1Y"></a>答不说一切众生。<a id="a-1Z"></a>但如此邪见为痴。<a id="a-1a"></a>杀生盗他财作众恶。<a id="a-1b"></a>是三归者所不作。<a id="a-1c"></a>已得正见故。<a id="a-1d"></a>若三归无正见者。<a id="a-1e"></a>则非三归。<a id="a-1f"></a>是故施无量众生无畏为首。<a id="a-1g"></a>无咎财施者。<a id="a-1h"></a>饮食为首。<a id="a-1i"></a>摄他故施。<a id="a-1j"></a>供养等以香华为首。<a id="a-1k"></a>自为故。<a id="a-1l"></a>或复俱故。<a id="a-1m"></a>是己他俱德故得大果。<a id="a-1n"></a>此中施净。<a id="a-1o"></a>应广分别。<a id="a-1p"></a>如所说。</p>
  <p id="a1q">譬树用其根　　时复用于枝</p>
  <p id="a1r">或有二俱用　　是事世之常</p>
  <p id="a1s">如是方便成　　是施得大果</p>
  <p id="a1t">有从因缘净　　俱功德亦然</p>
  <p id="a1u">问云何戒。<a id="a-1v"></a>答戒者身口二摄他不娆。<a id="a-1w"></a>饶益戒者有三相。<a id="a-1x"></a>从身口生。<a id="a-1y"></a>问此云何。<a id="a-1z"></a>答摄他不娆他。<a id="a-20"></a>及饶益摄他者。<a id="a-21"></a>饥乏时众生爱命恕已不害。<a id="a-22"></a>离他财他妻亦如是。<a id="a-23"></a>此是摄他。<a id="a-24"></a>离两舌恶口妄言绮语。<a id="a-25"></a>是不娆他。<a id="a-26"></a>复次七枝不逼他。<a id="a-27"></a>是不娆他。<a id="a-28"></a>众苦所逼。<a id="a-29"></a>无所归依。<a id="a-2A"></a>而救济是摄他。<a id="a-2B"></a>受持此二。<a id="a-2C"></a>若福相续生是饶益。<a id="a-2D"></a>我从今离杀生。<a id="a-2E"></a>发心即饶益增长。<a id="a-2F"></a>譬如出物日有滋息。<a id="a-2G"></a>受戒心生善相续受。<a id="a-2H"></a>实已灭如种有萌牙饶益。<a id="a-2I"></a>若不舍善相续。<a id="a-2J"></a>乃至眠亦增益福。<a id="a-2K"></a>此是饶益是谓戒。<a id="a-2L"></a>问云何修。<a id="a-2M"></a>答修者禅无量无色。<a id="a-2N"></a>此修于善行。<a id="a-2O"></a>是故修如华薰麻。<a id="a-2P"></a>习是修如习近王。<a id="a-2Q"></a>譬如王臣善习近。<a id="a-2R"></a>必成其果。<a id="a-2S"></a>如是习修必得白净果故。<a id="a-2T"></a>说修禅者是念义此四种。<a id="a-2U"></a>问此云何。<a id="a-2V"></a>答禅者离欲观喜苦乐。<a id="a-2W"></a>是四禅初者。<a id="a-2X"></a>已离欲恶不善法。<a id="a-2Y"></a>缘善系心住谓之离欲。<a id="a-2Z"></a>第二离观。<a id="a-2a"></a>观者微于觉如铃有余声。<a id="a-2b"></a>是此中无。<a id="a-2c"></a>谓之离观。<a id="a-2d"></a>欲前已离。<a id="a-2e"></a>第三离喜。<a id="a-2f"></a>喜者心悦。<a id="a-2g"></a>如海涌波。<a id="a-2h"></a>是此中无及欲观。<a id="a-2i"></a>故说离喜。<a id="a-2j"></a>第四离苦乐。<a id="a-2k"></a>乐者身心不逼。<a id="a-2l"></a>苦者逼。<a id="a-2m"></a>是此中无及欲观喜故。<a id="a-2n"></a>说离苦乐。<a id="a-2o"></a>是四说禅。<a id="a-2p"></a>问云何无量。<a id="a-2q"></a>答无量者慈悲喜护。<a id="a-2r"></a>是四假想为无量。<a id="a-2s"></a>无量众生彼缘故无量。<a id="a-2t"></a>亦不可数功德故无量。<a id="a-2u"></a>慈者愍一切众生心行。<a id="a-2v"></a>一切众生润在前念是慈。<a id="a-2w"></a>悲者。<a id="a-2x"></a>苦恼众生愍伤在前。<a id="a-2y"></a>离忧恼念是悲。<a id="a-2z"></a>喜者。<a id="a-30"></a>于多乐众生系缚悦踊是喜。<a id="a-31"></a>护者。<a id="a-32"></a>无求不勇猛恕众生过。<a id="a-33"></a>若众生作恶。<a id="a-34"></a>是不作为快。<a id="a-35"></a>是反观众生自业。<a id="a-36"></a>如是恕过。<a id="a-37"></a>谓之护。<a id="a-38"></a>问已说无量。<a id="a-39"></a>云何无色。<a id="a-3A"></a>答无色者。<a id="a-3B"></a>空识无所有。<a id="a-3C"></a>非想非非想处。<a id="a-3D"></a>处者依是四种。<a id="a-3E"></a>空者除色见色过。<a id="a-3F"></a>是离欲一心缘空。<a id="a-3G"></a>于空系想是空处。<a id="a-3H"></a>不猗于空但有识。<a id="a-3I"></a>缘识便有识处。<a id="a-3J"></a>是亦为依。<a id="a-3K"></a>无依乃胜。<a id="a-3L"></a>若无所有。<a id="a-3M"></a>是谓无所有处。<a id="a-3N"></a>于想见过灭想见怖。<a id="a-3O"></a>一心是非想非非想处。<a id="a-3P"></a>是无色道。<a id="a-3Q"></a>是名一切福。<a id="a-3R"></a>问根云何。<a id="a-3S"></a>答根者无贪无恚无愚痴。<a id="a-3T"></a>不贪不嗔不痴。<a id="a-3U"></a>此三根相。<a id="a-3V"></a>问此是谁根。<a id="a-3W"></a>答非是前说德本。<a id="a-3X"></a>那是一切趣善胜法之本。<a id="a-3Y"></a>随其义一增余相随。<a id="a-3Z"></a>如无贪于施增。<a id="a-3a"></a>无恚于戒增。<a id="a-3b"></a>无痴于修增。<a id="a-3c"></a>复次无贪于财施增。<a id="a-3d"></a>无恚于无畏施增。<a id="a-3e"></a>无愚痴于法施增。<a id="a-3f"></a>是谓三种施增。<a id="a-3g"></a>复次无贪于摄他增。<a id="a-3h"></a>无恚于不娆他增。<a id="a-3i"></a>无愚痴于饶益增。<a id="a-3j"></a>是谓三种戒增。<a id="a-3k"></a>复次无贪于禅增。<a id="a-3l"></a>无恚于无量增。<a id="a-3m"></a>无愚痴于无色增。<a id="a-3n"></a>是谓三修增。<a id="a-3o"></a>复次无贪于不恶增。<a id="a-3p"></a>无恚于忍辱增。<a id="a-3q"></a>无愚痴于多闻增。<a id="a-3r"></a>如是于力根如是。<a id="a-3s"></a>当知一切善行根。<a id="a-3t"></a>无贪者于所有众具不利不着。<a id="a-3u"></a>意无恚者灭于恚。<a id="a-3v"></a>无愚痴者灭于痴。<a id="a-3w"></a>故曰根。<a id="a-3x"></a>问云何无恶。<a id="a-3y"></a>答无恶者。<a id="a-3z"></a>忍辱多闻。<a id="a-40"></a>不恶无恶者。<a id="a-41"></a>是俗数假相。<a id="a-42"></a>复次恶者。<a id="a-43"></a>是增恶是不增恶。<a id="a-44"></a>故曰无恶如所说。<a id="a-45"></a>无恶者。<a id="a-46"></a>妙善之言。<a id="a-47"></a>忍辱者苦。<a id="a-48"></a>贵贱力自制不怒怒。<a id="a-49"></a>忍辱为苦。<a id="a-4A"></a>贵力贱力随其事自制不怒。<a id="a-4B"></a>怒为苦所逼自制。<a id="a-4C"></a>是堪耐义。<a id="a-4D"></a>为贵力所迫。<a id="a-4E"></a>怒而不能报。<a id="a-4F"></a>但弊恶人故起怒。<a id="a-4G"></a>若于大力所迫不起怒。<a id="a-4H"></a>是忍辱。<a id="a-4I"></a>为贱力所加恕贱力。<a id="a-4J"></a>怨家能报。<a id="a-4K"></a>若不报者是恕。<a id="a-4L"></a>如是众生过及行过。<a id="a-4M"></a>堪耐此义。<a id="a-4N"></a>今当说。<a id="a-4O"></a>苦者寒热饥渴风日勤劳。<a id="a-4P"></a>为众苦所逼。<a id="a-4Q"></a>当自制此苦。<a id="a-4R"></a>从二事起恼。<a id="a-4S"></a>于身不怒。<a id="a-4T"></a>于无情怒者。<a id="a-4U"></a>众生因缘说。<a id="a-4V"></a>是以依二逼身。<a id="a-4W"></a>当堪忍。</p>
  <p id="a4X">问已说忍辱云何多闻。<a id="a-4Y"></a>答多闻者。<a id="a-4Z"></a>契经阿毗昙律。<a id="a-4a"></a>多闻者若能除淫怒痴。<a id="a-4b"></a>是多闻。<a id="a-4c"></a>余者非多闻。<a id="a-4d"></a>是三种契经阿毗昙律。<a id="a-4e"></a>于中契经者。<a id="a-4f"></a>萨云若说及彼所印可。<a id="a-4g"></a>显示秽污白净。<a id="a-4h"></a>明四圣谛。<a id="a-4i"></a>离无量恶。<a id="a-4j"></a>阿毗昙者。<a id="a-4k"></a>于契经所有尽分别。<a id="a-4l"></a>律者说威仪礼节令清净。<a id="a-4m"></a>是谓三种多闻。<a id="a-4n"></a>于中律多制欲。<a id="a-4o"></a>阿毗昙多制恚。<a id="a-4p"></a>阿毗昙者说诸业性。<a id="a-4q"></a>以此止恚。<a id="a-4r"></a>因恚起犯戒。<a id="a-4s"></a>因犯戒堕地狱契经多制痴。<a id="a-4t"></a>契经者说十二因缘。<a id="a-4u"></a>问是多闻云何不恶。<a id="a-4v"></a>答不恶者。<a id="a-4w"></a>真知识御意由。<a id="a-4x"></a>真知识真御意真由。<a id="a-4y"></a>是谓不恶。<a id="a-4z"></a>真知识者。<a id="a-50"></a>慈善能师弟子同学。<a id="a-51"></a>若慈善能者。<a id="a-52"></a>是谓真知识。<a id="a-53"></a>彼三种师弟子同学。<a id="a-54"></a>问云何若慈是师善是弟子能是同学。<a id="a-55"></a>说如是耶。<a id="a-56"></a>答不。<a id="a-57"></a>所以者何。<a id="a-58"></a>说无差降。<a id="a-59"></a>慈善能者。<a id="a-5A"></a>谓真知识相。<a id="a-5B"></a>是说当观。<a id="a-5C"></a>师弟子同学。<a id="a-5D"></a>此中慈相最胜。<a id="a-5E"></a>余二枝所成。<a id="a-5F"></a>或慈者但不善知事。<a id="a-5G"></a>亦不能说。<a id="a-5H"></a>如父年老无德。<a id="a-5I"></a>或有能者亦不善故。<a id="a-5J"></a>虽有慈不善故。<a id="a-5K"></a>教恶如六师等。<a id="a-5L"></a>若有具足成就三相者。<a id="a-5M"></a>当知是真知识。<a id="a-5N"></a>或有师过故。<a id="a-5O"></a>坏或弟子过。<a id="a-5P"></a>或同学过。<a id="a-5Q"></a>是以具足成就三相。<a id="a-5R"></a>真知识当求。<a id="a-5S"></a>问是真知识云何真御意。<a id="a-5T"></a>答真御意者止举护想。<a id="a-5U"></a>勇猛止想。<a id="a-5V"></a>举想护想。<a id="a-5W"></a>向是勇猛。<a id="a-5X"></a>于中止者。<a id="a-5Y"></a>止心逸意。<a id="a-5Z"></a>下此中观相故说。<a id="a-5a"></a>止举者。<a id="a-5b"></a>意弱柔濡。<a id="a-5c"></a>下筋力扶起令高。<a id="a-5d"></a>此中观相故说。<a id="a-5e"></a>举护者。<a id="a-5f"></a>以平等意任其行。<a id="a-5g"></a>如善御乘。<a id="a-5h"></a>迟者使速。<a id="a-5i"></a>急者制之。<a id="a-5j"></a>等行而护。<a id="a-5k"></a>此亦如是。<a id="a-5l"></a>四无量中护不可意。<a id="a-5m"></a>众生以慈为首护。<a id="a-5n"></a>此中平等意护。<a id="a-5o"></a>问云何知。<a id="a-5p"></a>如下意当举。<a id="a-5q"></a>举意当制。<a id="a-5r"></a>等者护。<a id="a-5s"></a>答非为自随所欲是真御意那。<a id="a-5t"></a>是故此自随所欲。<a id="a-5u"></a>随时随方便义。<a id="a-5v"></a>若高下者此非真御意。<a id="a-5w"></a>问是真御意云何真由。<a id="a-5x"></a>答真由者。<a id="a-5y"></a>具方便果。<a id="a-5z"></a>真由者。<a id="a-60"></a>向彼或说习修。<a id="a-61"></a>是真由。<a id="a-62"></a>具方便果。<a id="a-63"></a>问为谁具。<a id="a-64"></a>答前已说善胜。<a id="a-65"></a>问具名何等。<a id="a-66"></a>答具者善损伏根近行禅。<a id="a-67"></a>此是资于善行。<a id="a-68"></a>故曰具。<a id="a-69"></a>如行具足具。<a id="a-6A"></a>具者是枝义。<a id="a-6B"></a>此具三种善。<a id="a-6C"></a>损伏根近行禅。<a id="a-6D"></a>问云何善损。<a id="a-6E"></a>答善损者。<a id="a-6F"></a>粪扫衣无事乞食。<a id="a-6G"></a>众聚中损谓之善损。<a id="a-6H"></a>善损者是清薄义。<a id="a-6I"></a>工师作二种像。<a id="a-6J"></a>有增者有损者。<a id="a-6K"></a>损者石工木工。<a id="a-6L"></a>增者泥工画工。<a id="a-6M"></a>彼成二种像。<a id="a-6N"></a>若从损是能耐风雨。<a id="a-6O"></a>余虽有好色。<a id="a-6P"></a>不耐风雨。<a id="a-6Q"></a>如是二种人。<a id="a-6R"></a>在家及出家。<a id="a-6S"></a>出家者于家累意解脱。<a id="a-6T"></a>已舍众具损为妙。<a id="a-6U"></a>在家者因妻子亲族为增。<a id="a-6V"></a>众事得成。<a id="a-6W"></a>在家者虽有众具为美味。<a id="a-6X"></a>但爱相别离忧悲斗诤等。<a id="a-6Y"></a>为非法雨所坏。<a id="a-6Z"></a>意无所耐。<a id="a-6a"></a>如画像为风雨所坏。<a id="a-6b"></a>非出家。<a id="a-6c"></a>如世尊说。</p>
  <p id="a6d">如饰弃鸟　　青鸱妙色　　终不能及</p>
  <p id="a6e">鹅雁飞行　　在家如是　　不及比丘</p>
  <p id="a6f">牟尼远离　　闲居坐禅</p>
  <p id="a6g">是谓善损粪扫无事乞食。<a id="a-6h"></a>此三净功德。<a id="a-6i"></a>为十二本。<a id="a-6j"></a>余九是眷属。<a id="a-6k"></a>彼当别说。<a id="a-6l"></a>世尊欲令难陀欢喜。<a id="a-6m"></a>故亦说此三。</p>
  <p id="a6n">难陀何见汝　　无事粪扫衣</p>
  <p id="a6o">知已乐于高　　舍离不染欲</p>
  <p id="a6p">以是故知此三是本。<a id="a-6q"></a>复次四爱生。<a id="a-6r"></a>衣食坐处。<a id="a-6s"></a>有故。<a id="a-6t"></a>于中为衣爱所持说粪扫衣。<a id="a-6u"></a>为食爱所持说乞食。<a id="a-6v"></a>为坐爱所持说无事。<a id="a-6w"></a>若成就此三功德。<a id="a-6x"></a>是方便灭有爱。<a id="a-6y"></a>以善损故。<a id="a-6z"></a>复次有二种。<a id="a-70"></a>计着我行及我所作。<a id="a-71"></a>于中为贪衣食坐处故。<a id="a-72"></a>生我所作计着。<a id="a-73"></a>彼以此三净功德止。<a id="a-74"></a>若灭一事必断计我。<a id="a-75"></a>是故说净功德。<a id="a-76"></a>问云何粪扫衣。<a id="a-77"></a>答粪扫衣者。<a id="a-78"></a>三衣栴衣随坐。<a id="a-79"></a>此粪扫衣三种所。<a id="a-7A"></a>满三衣栴衣随坐。<a id="a-7B"></a>若粪扫衣惟三者。<a id="a-7C"></a>应有九净功德。<a id="a-7D"></a>若尔者经相违。<a id="a-7E"></a>粪扫衣者从冢间里巷。<a id="a-7F"></a>拾弊坏衣。<a id="a-7G"></a>三衣者僧伽梨。<a id="a-7H"></a>郁多罗僧。<a id="a-7I"></a>安陀罗会。<a id="a-7J"></a>或有持三衣者。<a id="a-7K"></a>为爱好衣。<a id="a-7L"></a>所困汲汲行求。<a id="a-7M"></a>由此爱极烦劳。<a id="a-7N"></a>若不得多者。<a id="a-7O"></a>三当极妙。<a id="a-7P"></a>爱有二种。<a id="a-7Q"></a>妙爱多爱。<a id="a-7R"></a>譬如求一最胜女。<a id="a-7S"></a>或求不端政千。<a id="a-7T"></a>如是多爱三衣所制生妙爱。<a id="a-7U"></a>世尊为彼说。<a id="a-7V"></a>持三衣有六种。<a id="a-7W"></a>劫贝毕竟缯麻布葛纻布。<a id="a-7X"></a>于中要用一。<a id="a-7Y"></a>彼见已是好。<a id="a-7Z"></a>是好多劳。<a id="a-7a"></a>为彼说栴衣。<a id="a-7b"></a>如是持栴三衣。<a id="a-7c"></a>或在众中。<a id="a-7d"></a>或在居家床座。<a id="a-7e"></a>若见余好座移就坐。<a id="a-7f"></a>为彼说。<a id="a-7g"></a>随座已坐。<a id="a-7h"></a>不应为好故移座。<a id="a-7i"></a>以我大故。<a id="a-7j"></a>起他是随座。<a id="a-7k"></a>如是三满粪扫衣。<a id="a-7l"></a>问无事云何。<a id="a-7m"></a>答无事者树下暴露。<a id="a-7n"></a>正坐受树下受暴露。<a id="a-7o"></a>受正坐。<a id="a-7p"></a>受此三满无事。<a id="a-7q"></a>此四除处所爱。<a id="a-7r"></a>于中精进人信施作舍。<a id="a-7s"></a>柔濡敷大床座。<a id="a-7t"></a>教化者贪着。<a id="a-7u"></a>世尊知已为彼说此事。<a id="a-7v"></a>不应舍自家着他家。<a id="a-7w"></a>当舍此舍乐无事。<a id="a-7x"></a>彼已在无事。<a id="a-7y"></a>复作高大楼阁屋。<a id="a-7z"></a>此亦不应尔。<a id="a-80"></a>在无事中爱乐高阁屋。<a id="a-81"></a>如以马乘具被驴。<a id="a-82"></a>是故树下当受持。<a id="a-83"></a>彼已受树下。<a id="a-84"></a>不乐弊恶小树。<a id="a-85"></a>而复求好大华果树。<a id="a-86"></a>世尊教彼。<a id="a-87"></a>当受持暴露。<a id="a-88"></a>汝施主长养身。<a id="a-89"></a>复何为此。<a id="a-8A"></a>当学神仙乐。<a id="a-8B"></a>于暴露汝无家。<a id="a-8C"></a>非为爱所逼。<a id="a-8D"></a>彼已在暴露。<a id="a-8E"></a>便作是念。<a id="a-8F"></a>我难行已行。<a id="a-8G"></a>由是舍正思惟。<a id="a-8H"></a>即便倾卧眠至日出。<a id="a-8I"></a>世尊教彼此事。<a id="a-8J"></a>不可如人截耳而严饰首。<a id="a-8K"></a>是故汝当受持正坐布草结跏趺坐。<a id="a-8L"></a>观世间如真而作自业。<a id="a-8M"></a>如是具足无事。<a id="a-8N"></a>问是无事云何乞食。<a id="a-8O"></a>答乞食者。<a id="a-8P"></a>一食过中不饮浆。<a id="a-8Q"></a>冢间出家者。<a id="a-8R"></a>有二种食。<a id="a-8S"></a>僧食及乞食。<a id="a-8T"></a>僧食者。<a id="a-8U"></a>恒精进家得具足食。<a id="a-8V"></a>或复精进者。<a id="a-8W"></a>为除烦劳故。<a id="a-8X"></a>于外作房作食饷。<a id="a-8Y"></a>乞食者。<a id="a-8Z"></a>从家家乞至极少。<a id="a-8a"></a>是名乞食。<a id="a-8b"></a>余者邪命彼僧食者作是念。<a id="a-8c"></a>我能致彼施主食。<a id="a-8d"></a>便起贡高大慢。<a id="a-8e"></a>世尊为彼说。<a id="a-8f"></a>当乞食。<a id="a-8g"></a>彼乞食已。<a id="a-8h"></a>数数食至时。<a id="a-8i"></a>以是废学。<a id="a-8j"></a>世尊教彼当一食。<a id="a-8k"></a>如所说。</p>
  <p id="a8l">人当有念意　　每食自知少</p>
  <p id="a8m">则是受用薄　　节消而保寿</p>
  <p id="a8n">彼一食已着于食。<a id="a-8o"></a>便作是念。<a id="a-8p"></a>世尊唯听饮浆。<a id="a-8q"></a>而求种种浆。<a id="a-8r"></a>以是废学。<a id="a-8s"></a>世尊教彼。<a id="a-8t"></a>汝得如是苦处当舍浆。<a id="a-8u"></a>渴者水亦能除。<a id="a-8v"></a>当受持过中不饮浆。<a id="a-8w"></a>彼如是少食知足已。<a id="a-8x"></a>复乐澡浴涂身。<a id="a-8y"></a>世尊教彼。<a id="a-8z"></a>此亦是食想贡高。<a id="a-90"></a>所以者何。<a id="a-91"></a>身者从食中生。<a id="a-92"></a>虽有极肥亦当弃冢间。<a id="a-93"></a>是故汝当乐冢间。<a id="a-94"></a>观于冢问。<a id="a-95"></a>从食所有烂坏散。<a id="a-96"></a>膖胀脂血流漫。<a id="a-97"></a>见已灭此贡高。<a id="a-98"></a>如是乞食满。<a id="a-99"></a>是谓善损。<a id="a-9A"></a>问云何伏根。<a id="a-9B"></a>答伏根者不害守降。<a id="a-9C"></a>伏根者能制诸根是伏根。<a id="a-9D"></a>是三种不害守降。<a id="a-9E"></a>问不害何等。<a id="a-9F"></a>答前已说根。<a id="a-9G"></a>害根者不能调根。<a id="a-9H"></a>如马虽断水谷无道不调。<a id="a-9I"></a>饱以水谷以道则调。<a id="a-9J"></a>如是害根不调。<a id="a-9K"></a>摄诸根则调。<a id="a-9L"></a>若害根谓调是盲者离欲。<a id="a-9M"></a>是故莫害根。<a id="a-9N"></a>但正御于境界。<a id="a-9O"></a>正思惟摄。<a id="a-9P"></a>即得守。<a id="a-9Q"></a>如所说。</p>
  <p id="a9R">诸根至境界　　当远离众想</p>
  <p id="a9S">不可害境界　　但除其染着</p>
  <p id="a9T">降根者。<a id="a-9U"></a>若见极妙女色。<a id="a-9V"></a>便起如母想。<a id="a-9W"></a>是谓三种伏根。<a id="a-9X"></a>近行禅者忍名想。<a id="a-9Y"></a>近于思惟故曰近行禅。<a id="a-9Z"></a>问为近谁。<a id="a-9a"></a>答如前说善胜。<a id="a-9b"></a>问如前已说四禅。<a id="a-9c"></a>何故重说。<a id="a-9d"></a>答前说禅。<a id="a-9e"></a>是趣生死胜。<a id="a-9f"></a>此趣出要胜此。<a id="a-9g"></a>次第观真谛。<a id="a-9h"></a>如人始度旷野。<a id="a-9i"></a>见种种妙好华池若干清泉盈满。<a id="a-9j"></a>及园观种种华树严饰。<a id="a-9k"></a>见已作是念。<a id="a-9l"></a>此非空野中可得。<a id="a-9m"></a>必近城邑。<a id="a-9n"></a>如是行者在生死旷野。<a id="a-9o"></a>淫怒痴烦劳。<a id="a-9p"></a>得真知识故正思惟。<a id="a-9q"></a>观阴界入无常苦空无我时。<a id="a-9r"></a>若欲乐是谓忍。<a id="a-9s"></a>正思惟意不动。<a id="a-9t"></a>是谓名如梦中见亲如镜中像。<a id="a-9u"></a>如是苦观想。<a id="a-9v"></a>是世间第一法。<a id="a-9w"></a>由世尊想。<a id="a-9x"></a>是谓近行禅。<a id="a-9y"></a>彼次第如梦觉。<a id="a-9z"></a>见亲后得圣谛观。<a id="a-A0"></a>亦如是。</p>
  <p id="aA1">德品第一真度说竟。</p>
  <p id="aA2">问云何名方便。<a id="a-A3"></a>答方便者戒上止智。<a id="a-A4"></a>方便者是道。<a id="a-A5"></a>是趣善胜故说方便。<a id="a-A6"></a>是三种戒上止智。<a id="a-A7"></a>问非为重说戒耶。<a id="a-A8"></a>答前已说。<a id="a-A9"></a>善胜有二种。<a id="a-AA"></a>一受生。<a id="a-AB"></a>二出要。<a id="a-AC"></a>前戒受生。<a id="a-AD"></a>此出要戒义者是习义。<a id="a-AE"></a>问此云何。<a id="a-AF"></a>答戒者正语业命。<a id="a-AG"></a>正语正业正命是三种名戒。<a id="a-AH"></a>正语者。<a id="a-AI"></a>离两舌恶口妄言绮语。<a id="a-AJ"></a>正业者。<a id="a-AK"></a>离杀盗淫。<a id="a-AL"></a>正命者。<a id="a-AM"></a>比丘僧食乞食衣药具。<a id="a-AN"></a>是正命余邪命。<a id="a-AO"></a>优婆塞离五业。<a id="a-AP"></a>刀毒酒肉众生。<a id="a-AQ"></a>是谓正命。<a id="a-AR"></a>问云何上止。<a id="a-AS"></a>答上止者进念定。<a id="a-AT"></a>上止者满具。<a id="a-AU"></a>复次灭淫怒痴。<a id="a-AV"></a>谓之上止。<a id="a-AW"></a>向彼住故说上止。<a id="a-AX"></a>是三种进念定。<a id="a-AY"></a>于中进者力。<a id="a-AZ"></a>若说进当知已说力。<a id="a-Aa"></a>复次能作故说进。<a id="a-Ab"></a>进者行。<a id="a-Ac"></a>此能进至善胜故说进。<a id="a-Ad"></a>问此云何。<a id="a-Ae"></a>答进者。<a id="a-Af"></a>信勤不舍。<a id="a-Ag"></a>信勤不舍是三假名进。<a id="a-Ah"></a>所以者何。<a id="a-Ai"></a>信增一切善行。<a id="a-Aj"></a>在一切善法前。<a id="a-Ak"></a>于一切法最第一。<a id="a-Al"></a>如所说。</p>
  <p id="aAm">士有信行　　为圣所誉　　乐无为者</p>
  <p id="aAn">一切缚解</p>
  <p id="aAo">是三种信。<a id="a-Ap"></a>问云何三种。<a id="a-Aq"></a>答信者净欲解。<a id="a-Ar"></a>是信净欲解。<a id="a-As"></a>于中净者。<a id="a-At"></a>除浊故。<a id="a-Au"></a>浊者人所恶。<a id="a-Av"></a>恚贡高无惭无愧比。<a id="a-Aw"></a>譬如象水牛等混乱泉水。<a id="a-Ax"></a>是说浊。<a id="a-Ay"></a>停住便澄清。<a id="a-Az"></a>如是人恶恚贡高无惭无愧比乱意谓之浊。<a id="a-B0"></a>无是谓之净。<a id="a-B1"></a>欲者爱乐于胜。<a id="a-B2"></a>如人为病所困不欲好食。<a id="a-B3"></a>病差已而欲得。<a id="a-B4"></a>是人为恶所困。<a id="a-B5"></a>不乐欲闻法。<a id="a-B6"></a>得善知识已乐于法。<a id="a-B7"></a>便作是念。<a id="a-B8"></a>此法极微妙。<a id="a-B9"></a>更复说是名为欲。<a id="a-BA"></a>解者执持。<a id="a-BB"></a>譬如人为毒蛇所螫。<a id="a-BC"></a>师咒毒时彼意至到。<a id="a-BD"></a>便作是念。<a id="a-BE"></a>实如说咒。<a id="a-BF"></a>从此必差已。<a id="a-BG"></a>意解便求药。<a id="a-BH"></a>如是人为淫怒痴蛇所螫。<a id="a-BI"></a>世尊为彼慈心说法。<a id="a-BJ"></a>彼若意解者无异。<a id="a-BK"></a>彼心得除淫怒痴。<a id="a-BL"></a>余者不除是解。<a id="a-BM"></a>问是信云何勤。<a id="a-BN"></a>答勤者起习专。<a id="a-BO"></a>起习专此三种谓之勤。<a id="a-BP"></a>起者始造善。<a id="a-BQ"></a>如钻火时造众火具。<a id="a-BR"></a>习者数数作。<a id="a-BS"></a>专者着不舍不散意成一缘。<a id="a-BT"></a>如救头然。<a id="a-BU"></a>是三种谓勤。<a id="a-BV"></a>问曰。<a id="a-BW"></a>何不舍。<a id="a-BX"></a>答不舍者。<a id="a-BY"></a>不止不厌不离。<a id="a-BZ"></a>不止不厌不离。<a id="a-Ba"></a>此三谓不舍。<a id="a-Bb"></a>不止者。<a id="a-Bc"></a>一切时不远。<a id="a-Bd"></a>我极精进不废是不厌。<a id="a-Be"></a>我一向勤久时烦劳。<a id="a-Bf"></a>或有果或无舍置何用。<a id="a-Bg"></a>若以此不舍精进。<a id="a-Bh"></a>是谓不舍。<a id="a-Bi"></a>此三事必获得果。<a id="a-Bj"></a>如行人爱乐所至方。<a id="a-Bk"></a>问已说进云何念。<a id="a-Bl"></a>答念者身痛心法。<a id="a-Bm"></a>内外俱不忘。<a id="a-Bn"></a>内外俱不忘。<a id="a-Bo"></a>是三种念为自己内。<a id="a-Bp"></a>余者外。<a id="a-Bq"></a>二事为俱。<a id="a-Br"></a>复次内者受阴界入。<a id="a-Bs"></a>外者他受。<a id="a-Bt"></a>及不受俱。<a id="a-Bu"></a>复次三烦恼在内在外俱。<a id="a-Bv"></a>在内者欲在外者恚。<a id="a-Bw"></a>恚者为他非自嗔。<a id="a-Bx"></a>若作是念。<a id="a-By"></a>欲亦为他。<a id="a-Bz"></a>此不应尔所以者何。<a id="a-C0"></a>内者染外为他生欲。<a id="a-C1"></a>以内着故。<a id="a-C2"></a>如经所说。<a id="a-C3"></a>人见女如内根痴俱行若灭此三烦恼。<a id="a-C4"></a>是三种念。<a id="a-C5"></a>彼身三痛心法三。<a id="a-C6"></a>是十二种念。<a id="a-C7"></a>问已说念云何定。<a id="a-C8"></a>答定者空无愿无想。<a id="a-C9"></a>空无愿无想。<a id="a-CA"></a>是三种定事空故曰空。<a id="a-CB"></a>问多有空空村空舍。<a id="a-CC"></a>如是比此中。<a id="a-CD"></a>说何等空。<a id="a-CE"></a>答空者我行我作俱不见。<a id="a-CF"></a>我行我作俱不见者。<a id="a-CG"></a>是谓空。<a id="a-CH"></a>问何得不见我行我作。<a id="a-CI"></a>如世尊说。<a id="a-CJ"></a>我尔时名随蓝梵志。<a id="a-CK"></a>复如所说。<a id="a-CL"></a>比丘。<a id="a-CM"></a>我手着虚空。<a id="a-CN"></a>答非如是我行。<a id="a-CO"></a>我作是假号。<a id="a-CP"></a>但于五阴中计我是我行。<a id="a-CQ"></a>世尊不行此。<a id="a-CR"></a>若于境界计着我许。<a id="a-CS"></a>是名我作。<a id="a-CT"></a>是世尊亦无。<a id="a-CU"></a>如圣法印经说。<a id="a-CV"></a>空者观世间空。<a id="a-CW"></a>如是比彼亦我我所有俱得成。<a id="a-CX"></a>以故无咎。<a id="a-CY"></a>是谓空。<a id="a-CZ"></a>问云何无愿。<a id="a-Ca"></a>答无愿者。<a id="a-Cb"></a>过去未来现在不乐立。<a id="a-Cc"></a>无愿者不立义。<a id="a-Cd"></a>是入此三中过去未来现在。<a id="a-Ce"></a>是一切有为。<a id="a-Cf"></a>如说处经所说。<a id="a-Cg"></a>彼若作是意。<a id="a-Ch"></a>我及涅槃。<a id="a-Ci"></a>彼不摄是三。<a id="a-Cj"></a>此不应尔。<a id="a-Ck"></a>所以者何。<a id="a-Cl"></a>一无二义故。<a id="a-Cm"></a>涅槃者离世一向无缘。<a id="a-Cn"></a>彼中无意我者。<a id="a-Co"></a>离三世更无此不可说。<a id="a-Cp"></a>是以三中不乐立。<a id="a-Cq"></a>是谓无愿。<a id="a-Cr"></a>问无想云何。<a id="a-Cs"></a>答无想者。<a id="a-Ct"></a>事作俱想。<a id="a-Cu"></a>离事作俱想。<a id="a-Cv"></a>离是无想。<a id="a-Cw"></a>如所说。<a id="a-Cx"></a>离一切有为。<a id="a-Cy"></a>一切者事及作。<a id="a-Cz"></a>可作是事。<a id="a-D0"></a>能造是作。<a id="a-D1"></a>如由无明福无福不动作行。<a id="a-D2"></a>彼缘相续有生识是事。<a id="a-D3"></a>无明及行是作。<a id="a-D4"></a>如是一切有为。<a id="a-D5"></a>若离彼是说无想。<a id="a-D6"></a>复次如圣法印经所说。<a id="a-D7"></a>无想者不见其色相。<a id="a-D8"></a>如是一切彼中亦说。<a id="a-D9"></a>此三事作俱离。<a id="a-DA"></a>彼一切是三义。<a id="a-DB"></a>但说异。<a id="a-DC"></a>如言河无水不见水。<a id="a-DD"></a>是一义而说异。<a id="a-DE"></a>空无愿无想亦如是。<a id="a-DF"></a>是谓定。<a id="a-DG"></a>问云何智。<a id="a-DH"></a>答智者见修无学地所行。<a id="a-DI"></a>智者是觉。<a id="a-DJ"></a>是三地见地修地无学地。<a id="a-DK"></a>此中见故曰见。<a id="a-DL"></a>问何等见何等。<a id="a-DM"></a>答见未曾见。<a id="a-DN"></a>圣地根力觉道枝及实修者习义。<a id="a-DO"></a>如以淳灰浣衣。<a id="a-DP"></a>虽去垢白净犹有灰气。<a id="a-DQ"></a>然后须蔓那华等诸香华熏。<a id="a-DR"></a>如是见地。<a id="a-DS"></a>清净意禅无量诸定。<a id="a-DT"></a>断除诸结尽极勋。<a id="a-DU"></a>是谓修。<a id="a-DV"></a>无学地者。<a id="a-DW"></a>淫怒痴尽无余。<a id="a-DX"></a>是谓无学。<a id="a-DY"></a>问何等于见地智。<a id="a-DZ"></a>答见地者。<a id="a-Da"></a>法观未知智。<a id="a-Db"></a>法智观智未知智。<a id="a-Dc"></a>此是见地智。<a id="a-Dd"></a>于中法智者。<a id="a-De"></a>是现智义。<a id="a-Df"></a>譬如良医知痈已熟以利刀破痈。<a id="a-Dg"></a>然后以指贯通道。<a id="a-Dh"></a>令不伤脉而后破痈。<a id="a-Di"></a>彼修行人亦如是。<a id="a-Dj"></a>正思惟观欲界苦时。<a id="a-Dk"></a>断见苦所断烦恼。<a id="a-Dl"></a>然后生第二智。<a id="a-Dm"></a>如欲界苦无常。<a id="a-Dn"></a>色无色界亦如是。<a id="a-Do"></a>从此比智断色无色界烦恼。<a id="a-Dp"></a>是谓见苦三智。<a id="a-Dq"></a>欲界爱苦因。<a id="a-Dr"></a>是法智即是观智。<a id="a-Ds"></a>如是色无色。<a id="a-Dt"></a>界未知智。<a id="a-Du"></a>是见习三智。<a id="a-Dv"></a>欲界灭止。<a id="a-Dw"></a>是法智即是观智。<a id="a-Dx"></a>如是色无色界未知智。<a id="a-Dy"></a>是谓见尽三智。<a id="a-Dz"></a>此道灭欲界苦。<a id="a-E0"></a>是法智即是观智。<a id="a-E1"></a>如是色无色界未知智。<a id="a-E2"></a>是谓见道三智。<a id="a-E3"></a>此十二智见地广当知。<a id="a-E4"></a>问云何修地。<a id="a-E5"></a>答修地者相行种知。<a id="a-E6"></a>相知行知种知。<a id="a-E7"></a>此三修地。<a id="a-E8"></a>问云何相。<a id="a-E9"></a>答相者起住坏。<a id="a-EA"></a>起者生。<a id="a-EB"></a>住者成。<a id="a-EC"></a>坏者败。<a id="a-ED"></a>问漫说于众生涅槃有疑。<a id="a-EE"></a>众生及涅槃。<a id="a-EF"></a>亦有此相。<a id="a-EG"></a>若有者为大过。<a id="a-EH"></a>即有无常。<a id="a-EI"></a>若不者此经有过。<a id="a-EJ"></a>应当说起住坏是有为相。<a id="a-EK"></a>答众生者。<a id="a-EL"></a>于相是余不可说。<a id="a-EM"></a>若异即有。<a id="a-EN"></a>常若是即无常。<a id="a-EO"></a>是二过不可说。<a id="a-EP"></a>涅槃亦如是。<a id="a-EQ"></a>是故分别当知相者。<a id="a-ER"></a>一向有为相。<a id="a-ES"></a>问今说功德。<a id="a-ET"></a>云何此相是功德。<a id="a-EU"></a>答今说智。<a id="a-EV"></a>若此三中智。<a id="a-EW"></a>是功德非相。<a id="a-EX"></a>问云何行。<a id="a-EY"></a>答行者无常苦非我见。<a id="a-EZ"></a>行者尽智是行义。<a id="a-Ea"></a>此相由是行知是行义。<a id="a-Eb"></a>阴无常。<a id="a-Ec"></a>若无常者是苦。<a id="a-Ed"></a>若苦者是不自在故非我。<a id="a-Ee"></a>无常者不久住。<a id="a-Ef"></a>故如水泡。<a id="a-Eg"></a>苦者逼迫故如箭在体。<a id="a-Eh"></a>非我者不自在故如借璎珞。<a id="a-Ei"></a>是谓行。<a id="a-Ej"></a>问云何种。<a id="a-Ek"></a>答种者味患离。<a id="a-El"></a>种者是味是患是离。<a id="a-Em"></a>问是谁。<a id="a-En"></a>答是有为。<a id="a-Eo"></a>于中味者是妙。<a id="a-Ep"></a>患者是恶。<a id="a-Eq"></a>离者俱息。<a id="a-Er"></a>于中天人乐是味。<a id="a-Es"></a>三恶道苦是患。<a id="a-Et"></a>离罪福是离。<a id="a-Eu"></a>若如是观正见功德故。<a id="a-Ev"></a>故即得解脱是谓种。<a id="a-Ew"></a>此是修地智。<a id="a-Ex"></a>问云何无学地智。<a id="a-Ey"></a>答无学地者达通辩智。<a id="a-Ez"></a>达智通智有辩智。<a id="a-F0"></a>是三无学地智。<a id="a-F1"></a>问云何达智。<a id="a-F2"></a>答达者宿命生死漏尽智。<a id="a-F3"></a>宿命智生死智漏尽智是谓达。<a id="a-F4"></a>能达故曰达。<a id="a-F5"></a>达是知义。<a id="a-F6"></a>于中宿命智忆过去所作行。<a id="a-F7"></a>生死智知得业果。<a id="a-F8"></a>漏尽智后当说。<a id="a-F9"></a>复次烦恼有三种。<a id="a-FA"></a>过去未来现在处。<a id="a-FB"></a>过去者十八见。<a id="a-FC"></a>未来四十四见。<a id="a-FD"></a>现在处身见。<a id="a-FE"></a>由此故生故。<a id="a-FF"></a>分别过去未来。<a id="a-FG"></a>于中若得宿命智者。<a id="a-FH"></a>不谤过去。<a id="a-FI"></a>得生死智者不痴。<a id="a-FJ"></a>于未来得漏尽智者。<a id="a-FK"></a>不着现在处。<a id="a-FL"></a>问云何漏尽智。<a id="a-FM"></a>答漏尽智者。<a id="a-FN"></a>尽无生愿智。<a id="a-FO"></a>我烦恼尽。<a id="a-FP"></a>观如是是尽智。<a id="a-FQ"></a>不复生者。<a id="a-FR"></a>是无生智。<a id="a-FS"></a>譬如师治蛇所螫。<a id="a-FT"></a>知已除毒。<a id="a-FU"></a>是一智。<a id="a-FV"></a>不为前气所熏。<a id="a-FW"></a>是第二智。<a id="a-FX"></a>无生智亦如是。<a id="a-FY"></a>愿智者。<a id="a-FZ"></a>若声闻以宿命智。<a id="a-Fa"></a>自忆生相续非余。<a id="a-Fb"></a>是愿智以愿故亦知他。<a id="a-Fc"></a>是谓愿智。<a id="a-Fd"></a>问云何通。<a id="a-Fe"></a>答通者如意足天耳他心智。<a id="a-Ff"></a>如意足天耳他心智。<a id="a-Fg"></a>此三是通。<a id="a-Fh"></a>如意足者后当说。<a id="a-Fi"></a>天耳者。<a id="a-Fj"></a>以定力故。<a id="a-Fk"></a>处一缘中增长四大净。<a id="a-Fl"></a>此天人至恶趣。<a id="a-Fm"></a>闻声随其力。<a id="a-Fn"></a>如眼或见近或见远。<a id="a-Fo"></a>随其眼力。<a id="a-Fp"></a>如是随其定力得天耳。<a id="a-Fq"></a>他心智者。<a id="a-Fr"></a>如见众生若闻声。<a id="a-Fs"></a>知彼心念如是如是。</p>
  <p id="aFt">问云何如意足。<a id="a-Fu"></a>答如意足者。<a id="a-Fv"></a>游空变化圣自在。<a id="a-Fw"></a>如意足者。<a id="a-Fx"></a>得如意故说如意。<a id="a-Fy"></a>如意是自在义。<a id="a-Fz"></a>游空自在变化自在圣自在。<a id="a-G0"></a>是谓三种如意足。<a id="a-G1"></a>游空自在者。<a id="a-G2"></a>履水蹈虚。<a id="a-G3"></a>能彻入地。<a id="a-G4"></a>石壁皆过。<a id="a-G5"></a>扪摸日月。<a id="a-G6"></a>是谓游空自在。<a id="a-G7"></a>变化自在者。<a id="a-G8"></a>现人象马车。<a id="a-G9"></a>山林城郭皆能化现。<a id="a-GA"></a>圣自在者能化寿化水为酥。<a id="a-GB"></a>化土石为金银。<a id="a-GC"></a>如是比是谓如意足。<a id="a-GD"></a>圣所增长养。<a id="a-GE"></a>如意足天耳他心智是谓通。<a id="a-GF"></a>宿命智生死智。<a id="a-GG"></a>是凡夫五通。<a id="a-GH"></a>问云何辩。<a id="a-GI"></a>答辩者法义辞应。<a id="a-GJ"></a>善知法。<a id="a-GK"></a>善知义。<a id="a-GL"></a>善知辞。<a id="a-GM"></a>善知应。<a id="a-GN"></a>此四是辩知法者知名句味。<a id="a-GO"></a>知义者即知彼性实。<a id="a-GP"></a>如火是名彼热。<a id="a-GQ"></a>是义于中不痴。<a id="a-GR"></a>知辞者此文饰如是次第。<a id="a-GS"></a>知应者不颠倒说句文饰。<a id="a-GT"></a>亦不差错。<a id="a-GU"></a>是谓辩。<a id="a-GV"></a>此亦于学地智已广说。<a id="a-GW"></a>问如戒及定。<a id="a-GX"></a>学无学地中。<a id="a-GY"></a>亦可得戒定。<a id="a-GZ"></a>何以不三种说。<a id="a-Ga"></a>答无戒戒差别非为学离杀生。<a id="a-Gb"></a>众生极护无学。<a id="a-Gc"></a>不如是若学不杀生。<a id="a-Gd"></a>即是无学。<a id="a-Ge"></a>以是无差降故。<a id="a-Gf"></a>不说三种。</p>
  <p id="aGg">德品第二真度说竟。</p>
 </body>
</html>