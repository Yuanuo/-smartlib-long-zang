<!doctype html>
<html id="z3IBVzd192" data-ver="1157">
 <head>
  <meta charset="utf-8">
  <meta author="山贤">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">三法度论卷中</h1>
  <h2 id="a2">德品之余</h2>
  <p id="a3">问前说由者具方便果。<a id="a-4"></a>于中已说具方便。<a id="a-5"></a>云何果。<a id="a-6"></a>答果者佛辟支佛声闻。<a id="a-7"></a>佛辟支佛声闻者。<a id="a-8"></a>此三是果。<a id="a-9"></a>问为谁果。<a id="a-A"></a>答戒上止智。<a id="a-B"></a>问今说由。<a id="a-C"></a>由者是道。<a id="a-D"></a>云何果亦是道耶。<a id="a-E"></a>答此果说是有余。<a id="a-F"></a>前说无余。<a id="a-G"></a>无余般涅槃故。<a id="a-H"></a>是故无咎。<a id="a-I"></a>佛者离一切障碍。<a id="a-J"></a>得十力逮四无畏。<a id="a-K"></a>获一切佛法。<a id="a-L"></a>诸佛戒定慧等无差降。<a id="a-M"></a>辟支佛者为自觉不为他。<a id="a-N"></a>而自觉故说辟支佛。<a id="a-O"></a>声闻者由他说。<a id="a-P"></a>复次解脱具有二种。<a id="a-Q"></a>一者悲。<a id="a-R"></a>二者厌。<a id="a-S"></a>若从悲具得道者是佛。<a id="a-T"></a>厌具有二种。<a id="a-U"></a>一者由自得。<a id="a-V"></a>二由他得。<a id="a-W"></a>若自得者是辟支佛。<a id="a-X"></a>若由他得是声闻。<a id="a-Y"></a>复次若普知尽具功德。<a id="a-Z"></a>离诸恶者是佛。<a id="a-a"></a>辟支佛者虽离诸恶。<a id="a-b"></a>余事不如。<a id="a-c"></a>声闻者缘他离诸恶。<a id="a-d"></a>问云何知诸佛无差降。<a id="a-e"></a>声闻亦为不。<a id="a-f"></a>答声闻者。<a id="a-g"></a>离欲未离欲。<a id="a-h"></a>阿罗汉声闻有差降。<a id="a-i"></a>分别相故。<a id="a-j"></a>信首五根有软中上依。<a id="a-k"></a>是诸声闻有差降一切诸地。<a id="a-l"></a>问云何离欲。<a id="a-m"></a>答无欲者。<a id="a-n"></a>信解脱见到身证。<a id="a-o"></a>以信为首度故曰信解脱。<a id="a-p"></a>以慧为首度故曰见到。<a id="a-q"></a>二俱是身证。<a id="a-r"></a>是无量种。<a id="a-s"></a>今当现示。<a id="a-t"></a>信解脱者。<a id="a-u"></a>上流行无行般涅槃。<a id="a-v"></a>上流般涅槃。<a id="a-w"></a>行般涅槃。<a id="a-x"></a>无行般涅槃。<a id="a-y"></a>此三是信解脱。<a id="a-z"></a>上流者爱彼将至上。<a id="a-10"></a>复次流者道。<a id="a-11"></a>彼于欲界将至上故曰上流。<a id="a-12"></a>行般涅槃者。<a id="a-13"></a>行谓之有为。<a id="a-14"></a>多方便及道缘行至无为。<a id="a-15"></a>故曰行般涅槃。<a id="a-16"></a>无行般涅槃者。<a id="a-17"></a>无行谓之无为。<a id="a-18"></a>少方便及道。<a id="a-19"></a>缘无为至无为。<a id="a-1A"></a>故曰无行般涅槃。<a id="a-1B"></a>是谓三种信解脱。<a id="a-1C"></a>问云何见到。<a id="a-1D"></a>答见到者。<a id="a-1E"></a>中生般涅槃。<a id="a-1F"></a>亦上流见到。<a id="a-1G"></a>亦三种。<a id="a-1H"></a>中般涅槃。<a id="a-1I"></a>生般涅槃。<a id="a-1J"></a>上流般涅槃。<a id="a-1K"></a>中般涅槃者。<a id="a-1L"></a>此命终未生余得道。<a id="a-1M"></a>中般涅槃如小火迸未堕已灭。<a id="a-1N"></a>此义亦尔。<a id="a-1O"></a>生般涅槃者。<a id="a-1P"></a>如火迸堕地即灭。<a id="a-1Q"></a>如是始生次第得道般涅槃。<a id="a-1R"></a>上流如前说。<a id="a-1S"></a>此无色界亦如是。<a id="a-1T"></a>此三是见到。<a id="a-1U"></a>问云何身证。<a id="a-1V"></a>答身证者。<a id="a-1W"></a>行无行生般涅槃。<a id="a-1X"></a>此前已说。<a id="a-1Y"></a>问非为。<a id="a-1Z"></a>重说耶。<a id="a-1a"></a>答不。<a id="a-1b"></a>界异故离欲。<a id="a-1c"></a>界及离色界故。<a id="a-1d"></a>是二种尽除中阴。<a id="a-1e"></a>非有无色界中阴。<a id="a-1f"></a>复次前说无解脱。<a id="a-1g"></a>身证者有解脱。<a id="a-1h"></a>解脱后当说。<a id="a-1i"></a>问是离欲云何未离欲。<a id="a-1j"></a>答未离欲者第八须陀洹薄地。<a id="a-1k"></a>第八须陀洹薄地。<a id="a-1l"></a>此三是未离欲。<a id="a-1m"></a>问云何第八若数者应第一不第八。<a id="a-1n"></a>初向后至阿罗汉云何此是阿罗汉耶。<a id="a-1o"></a>答不当观。<a id="a-1p"></a>如人有八。<a id="a-1q"></a>儿彼非以长为第。<a id="a-1r"></a>八以幼为第。<a id="a-1s"></a>八如是世尊功德子有八。<a id="a-1t"></a>彼阿罗汉为长。<a id="a-1u"></a>诸漏已尽故。<a id="a-1v"></a>谓初向为幼。<a id="a-1w"></a>是以说第八。<a id="a-1x"></a>问是云何。<a id="a-1y"></a>答第八者信慧俱。<a id="a-1z"></a>此族姓凡人时。<a id="a-20"></a>有如是具信及慧。<a id="a-21"></a>彼或信胜慧随。<a id="a-22"></a>或慧胜信随。<a id="a-23"></a>或等是生法智。<a id="a-24"></a>已从信行为钝根。<a id="a-25"></a>从法行为中根。<a id="a-26"></a>俱行为利根。<a id="a-27"></a>此三是第八。<a id="a-28"></a>已见谛若信为胜。<a id="a-29"></a>是极七慧胜者中。<a id="a-2A"></a>俱胜者家家。<a id="a-2B"></a>此是见地。<a id="a-2C"></a>若升修地者在薄地。<a id="a-2D"></a>信胜者一往来。<a id="a-2E"></a>慧胜者中。<a id="a-2F"></a>俱胜者一种。<a id="a-2G"></a>若离欲界欲。<a id="a-2H"></a>信胜者信解脱。<a id="a-2I"></a>慧胜者见到。<a id="a-2J"></a>俱胜者离色得身证。<a id="a-2K"></a>若一切漏尽。<a id="a-2L"></a>信胜者慧解脱。<a id="a-2M"></a>慧胜者俱解脱。<a id="a-2N"></a>具得解脱。<a id="a-2O"></a>俱胜者亦俱解脱。<a id="a-2P"></a>复次信胜者钝根。<a id="a-2Q"></a>慧胜者中根。<a id="a-2R"></a>俱胜者利根。<a id="a-2S"></a>如是次至上。<a id="a-2T"></a>问已广说第八。<a id="a-2U"></a>渐渐生功德林。<a id="a-2V"></a>而不知此何谓。<a id="a-2W"></a>当为显示。<a id="a-2X"></a>答须陀洹者。<a id="a-2Y"></a>极七家家中。<a id="a-2Z"></a>须陀洹者。<a id="a-2a"></a>是三种。<a id="a-2b"></a>住初果求第二须陀洹者是道。<a id="a-2c"></a>升是道故谓洹。<a id="a-2d"></a>身见戒盗疑断恶趣尽。<a id="a-2e"></a>钝根极七受天人中乐。<a id="a-2f"></a>要般涅槃。<a id="a-2g"></a>家家者亦住初果。<a id="a-2h"></a>三结尽。<a id="a-2i"></a>思惟所断少尽。<a id="a-2j"></a>是于此中生。<a id="a-2k"></a>从家至家而般涅槃。<a id="a-2l"></a>中者此二中非一向从家至家般涅槃。<a id="a-2m"></a>亦不一向极七天人生般涅槃。<a id="a-2n"></a>而于中间般涅槃。<a id="a-2o"></a>问是须陀洹。<a id="a-2p"></a>云何薄地。<a id="a-2q"></a>答薄地者。<a id="a-2r"></a>一来一种中。<a id="a-2s"></a>欲界结薄住。<a id="a-2t"></a>故曰薄地。<a id="a-2u"></a>此三一来一种中。<a id="a-2v"></a>一来者此终生天上。<a id="a-2w"></a>一来而般涅槃。<a id="a-2x"></a>一种者。<a id="a-2y"></a>受一有而般涅槃。<a id="a-2z"></a>增益功德故。<a id="a-30"></a>中者此二俱。<a id="a-31"></a>是三谓未离欲。<a id="a-32"></a>问云何阿罗汉。<a id="a-33"></a>答阿罗汉者利钝中根。<a id="a-34"></a>阿罗汉者是说供养名。<a id="a-35"></a>堪受供养故曰阿罗汉。<a id="a-36"></a>问谁堪受。<a id="a-37"></a>答为一切众生。<a id="a-38"></a>故说阿罗汉。<a id="a-39"></a>是阿罗汉三种。<a id="a-3A"></a>利根钝根中根。<a id="a-3B"></a>问云何利根。<a id="a-3C"></a>答利根者。<a id="a-3D"></a>住法升进不动法住法。<a id="a-3E"></a>升进法不动法。<a id="a-3F"></a>当知是利根。<a id="a-3G"></a>住法者。<a id="a-3H"></a>离方便除烦恼故。<a id="a-3I"></a>故曰住法。<a id="a-3J"></a>升进者。<a id="a-3K"></a>除诸烦恼。<a id="a-3L"></a>求上胜能得。<a id="a-3M"></a>故说升进。<a id="a-3N"></a>胜者达通辩。<a id="a-3O"></a>不动法者。<a id="a-3P"></a>已得胜果。<a id="a-3Q"></a>一切谈论不动辩才。<a id="a-3R"></a>是谓利根。<a id="a-3S"></a>问云何钝根。<a id="a-3T"></a>答钝根者。<a id="a-3U"></a>退念护法。<a id="a-3V"></a>退法念法护法。<a id="a-3W"></a>此三是钝根。<a id="a-3X"></a>退法者。<a id="a-3Y"></a>或差降退非圣谛故曰退法。<a id="a-3Z"></a>或复于修地退。<a id="a-3a"></a>修者修习。<a id="a-3b"></a>说以不修习是名退。<a id="a-3c"></a>如学经已不数习忘。<a id="a-3d"></a>如是不修习修地退。<a id="a-3e"></a>是病业诵和诤远行观故退。<a id="a-3f"></a>以是故名修地。<a id="a-3g"></a>念法者已得阿罗汉。<a id="a-3h"></a>劣行故及身劣。<a id="a-3i"></a>便作是念。<a id="a-3j"></a>我所作以作。<a id="a-3k"></a>我何为住。<a id="a-3l"></a>如是思念思。<a id="a-3m"></a>念者多品数。<a id="a-3n"></a>亦思念财产及裁衣。<a id="a-3o"></a>但此中思念。<a id="a-3p"></a>舍命护法者。<a id="a-3q"></a>不退亦不思念。<a id="a-3r"></a>但极大方便护。<a id="a-3s"></a>如贫多方便得财守。<a id="a-3t"></a>是钝根。<a id="a-3u"></a>问中根云何。<a id="a-3v"></a>答中根者。<a id="a-3w"></a>慧解脱具不具解脱。<a id="a-3x"></a>得慧解脱者下。<a id="a-3y"></a>俱解脱二。<a id="a-3z"></a>一得具解脱。<a id="a-40"></a>二不具俱解脱者。<a id="a-41"></a>信及慧。<a id="a-42"></a>已得此二故胜。<a id="a-43"></a>问云何解脱。<a id="a-44"></a>答解脱者。<a id="a-45"></a>欲色灭尽。<a id="a-46"></a>解脱欲界色界。<a id="a-47"></a>灭上心住。<a id="a-48"></a>及三界尽。<a id="a-49"></a>是三种解脱。<a id="a-4A"></a>解脱于烦恼。<a id="a-4B"></a>故曰解脱。<a id="a-4C"></a>问云何欲解脱。<a id="a-4D"></a>答欲解脱者。<a id="a-4E"></a>内色无色想。<a id="a-4F"></a>不净亦净。<a id="a-4G"></a>内者自内。<a id="a-4H"></a>是二种有色想及坏色想。<a id="a-4I"></a>于中内坏。<a id="a-4J"></a>色冢间地观腐烂肉段眼脱腹溃肠出。<a id="a-4K"></a>大小便处流出不净。<a id="a-4L"></a>无量种虫交乱其上。<a id="a-4M"></a>乌鸟争食。<a id="a-4N"></a>手脚髑髅。<a id="a-4O"></a>各在异处。<a id="a-4P"></a>见已起无欲。<a id="a-4Q"></a>此便作是念。<a id="a-4R"></a>是身以此故众生怒斗诤讼贡高憍慢。<a id="a-4S"></a>起无量恶。<a id="a-4T"></a>如是观已解脱恶上心定。<a id="a-4U"></a>是谓内色想不净解脱。<a id="a-4V"></a>二内坏色想。<a id="a-4W"></a>由定故如无色。<a id="a-4X"></a>如是得立观。<a id="a-4Y"></a>他身亦复如上。<a id="a-4Z"></a>是谓内无色想。<a id="a-4a"></a>不净解脱净解脱。<a id="a-4b"></a>青黄赤白色华衣等缘。<a id="a-4c"></a>以发意思惟心住不动。<a id="a-4d"></a>是净解脱。<a id="a-4e"></a>此三种是欲解脱。<a id="a-4f"></a>问色解脱云何。<a id="a-4g"></a>答色解脱者。<a id="a-4h"></a>无色离色欲已。<a id="a-4i"></a>四种心住亦复有漏。<a id="a-4j"></a>是谓色解脱。<a id="a-4k"></a>此前已说。<a id="a-4l"></a>问云何灭尽解脱。<a id="a-4m"></a>答心等诸心想应灭。<a id="a-4n"></a>是谓灭尽解脱。</p>
  <p data-pb></p>
  <h2 id="a4o">恶品第二</h2>
  <p id="a4p">问已广说德品三真度。<a id="a-4q"></a>云何为恶。<a id="a-4r"></a>答恶者恶行爱无明。<a id="a-4s"></a>恶行爱无明。<a id="a-4t"></a>此三当知。<a id="a-4u"></a>是恶污善行故曰恶。<a id="a-4v"></a>此亦污人谓污人。<a id="a-4w"></a>意乐于恶。<a id="a-4x"></a>如猪乐不净。<a id="a-4y"></a>于中初身口意恶行。<a id="a-4z"></a>此众恶初。<a id="a-50"></a>是三种身口意恶行。<a id="a-51"></a>恶行者。<a id="a-52"></a>恶人所行故曰恶行。<a id="a-53"></a>复次此行是恶故曰恶行。<a id="a-54"></a>是身所作恶。<a id="a-55"></a>谓之身恶行。<a id="a-56"></a>口意亦如是。<a id="a-57"></a>问云何身恶行。<a id="a-58"></a>答身恶行者杀盗淫。<a id="a-59"></a>身恶行当知。<a id="a-5A"></a>是三种杀盗淫。<a id="a-5B"></a>问已知身恶行是三种。<a id="a-5C"></a>云何为杀。<a id="a-5D"></a>答杀者念教作。<a id="a-5E"></a>念教作是说杀三种。<a id="a-5F"></a>余亦如是。<a id="a-5G"></a>如身恶行。<a id="a-5H"></a>杀三种念教作。<a id="a-5I"></a>盗淫亦如是。<a id="a-5J"></a>口业亦如是。<a id="a-5K"></a>问知余亦如是。<a id="a-5L"></a>而未知念云何为念。<a id="a-5M"></a>答念者。<a id="a-5N"></a>心欲欲使他作喜。<a id="a-5O"></a>念名思惟。<a id="a-5P"></a>是三种心欲作欲使作他作喜。<a id="a-5Q"></a>如意杀众生是欲作。<a id="a-5R"></a>意使杀是欲使作。<a id="a-5S"></a>他杀已意悦。<a id="a-5T"></a>是他作喜。<a id="a-5U"></a>是谓三种念。<a id="a-5V"></a>问曰。<a id="a-5W"></a>云何为教。<a id="a-5X"></a>答教者诲令可。<a id="a-5Y"></a>诲令可者。<a id="a-5Z"></a>是谓三种教。<a id="a-5a"></a>诲者如外道说杀猪羊以祠天是诲。<a id="a-5b"></a>令者如王令臣。<a id="a-5c"></a>我有怨敌卿往害之。<a id="a-5d"></a>是谓令。<a id="a-5e"></a>可者如人问某是我怨欲往杀之。<a id="a-5f"></a>彼即然可。<a id="a-5g"></a>是谓可。<a id="a-5h"></a>此三是教。<a id="a-5i"></a>问云何为作。<a id="a-5j"></a>答作者众生想舍断命。<a id="a-5k"></a>作名施行事。<a id="a-5l"></a>若说杀生者。<a id="a-5m"></a>当知诲令可。<a id="a-5n"></a>意恶行亦如是。<a id="a-5o"></a>于中有他众生想舍众生断众生命。<a id="a-5p"></a>是三作具满。<a id="a-5q"></a>医者不晓破痈。<a id="a-5r"></a>若破痈时死者。<a id="a-5s"></a>非以医杀生。<a id="a-5t"></a>彼无害意故。<a id="a-5u"></a>如是三事不具非杀生。<a id="a-5v"></a>是谓三种作。<a id="a-5w"></a>问云何盗。<a id="a-5x"></a>答盗者他物想偷意取。<a id="a-5y"></a>他物想偷意取。<a id="a-5z"></a>是三种盗满。<a id="a-60"></a>所以者何。<a id="a-61"></a>设使有他物。<a id="a-62"></a>非盗意取物者。<a id="a-63"></a>是我许。<a id="a-64"></a>以相似故非偷。<a id="a-65"></a>若他物不偷意取无盗。<a id="a-66"></a>如取知识物。<a id="a-67"></a>如是三事。<a id="a-68"></a>不具非盗。<a id="a-69"></a>具是盗。<a id="a-6A"></a>是谓三种盗。<a id="a-6B"></a>问云何邪淫。<a id="a-6C"></a>答邪淫者。<a id="a-6D"></a>他法受。<a id="a-6E"></a>非道行邪淫。<a id="a-6F"></a>三种犯他受犯法受犯非道。<a id="a-6G"></a>问说淫是本。<a id="a-6H"></a>以何等故说邪淫。<a id="a-6I"></a>答人有二种。<a id="a-6J"></a>出家及在家。<a id="a-6K"></a>于中出家者行淫。<a id="a-6L"></a>是说恶行。<a id="a-6M"></a>在家淫非恶行。<a id="a-6N"></a>而邪是恶行。<a id="a-6O"></a>若在家淫是恶行者。<a id="a-6P"></a>须陀洹行淫应堕地狱。<a id="a-6Q"></a>若不尔者邪为恶行。<a id="a-6R"></a>故经说二种无咎。<a id="a-6S"></a>问云何他受。<a id="a-6T"></a>答他受者。<a id="a-6U"></a>主亲王主所受。<a id="a-6V"></a>亲所受王所受。<a id="a-6W"></a>是一切他受主有二。<a id="a-6X"></a>有至竟有少时。<a id="a-6Y"></a>至竟者如方土家法女属主。<a id="a-6Z"></a>若淫此女从彼邪淫。<a id="a-6a"></a>少时主者。<a id="a-6b"></a>若女从彼取物。<a id="a-6c"></a>齐限有时。<a id="a-6d"></a>若淫此女从彼邪淫。<a id="a-6e"></a>亲者父母兄弟舅等及养女。<a id="a-6f"></a>若弃女取养。<a id="a-6g"></a>王受者。<a id="a-6h"></a>若无亲无主而受王禀。<a id="a-6i"></a>问云何法受。<a id="a-6j"></a>答法受者。<a id="a-6k"></a>学斋族法。<a id="a-6l"></a>若受学法是学法受。<a id="a-6m"></a>若受斋法是斋法受。<a id="a-6n"></a>若受族法是族法受。<a id="a-6o"></a>是俱中可说。<a id="a-6p"></a>学法受者。<a id="a-6q"></a>若主前听学。<a id="a-6r"></a>后犯者是邪。<a id="a-6s"></a>是谓学法受。<a id="a-6t"></a>斋法受者。<a id="a-6u"></a>若主先听受斋。<a id="a-6v"></a>后犯者是邪。<a id="a-6w"></a>是谓斋法受。<a id="a-6x"></a>族法受者。<a id="a-6y"></a>如前说亲受。<a id="a-6z"></a>但作经者。<a id="a-70"></a>欲令满三法故。<a id="a-71"></a>重说族法受。<a id="a-72"></a>母姊妹女子妇及同姓。<a id="a-73"></a>是一切不可犯。<a id="a-74"></a>犯者邪。<a id="a-75"></a>问云何非道行。<a id="a-76"></a>答非道行者。<a id="a-77"></a>女产男不成男。<a id="a-78"></a>非道行名。<a id="a-79"></a>若女新产后犯道。<a id="a-7A"></a>是非道行。<a id="a-7B"></a>若以力势犯未嫁女。<a id="a-7C"></a>是非道行。<a id="a-7D"></a>及淫男不成男。<a id="a-7E"></a>是谓三非道行。<a id="a-7F"></a>问此说不具。<a id="a-7G"></a>所以者何。<a id="a-7H"></a>此中更有余邪淫。<a id="a-7I"></a>此说云何摄彼。<a id="a-7J"></a>若不摄者。<a id="a-7K"></a>是故此说不具。<a id="a-7L"></a>答此说已具。<a id="a-7M"></a>所以者何。<a id="a-7N"></a>前已说离产时女。<a id="a-7O"></a>若说女当知已说畜生。<a id="a-7P"></a>若说离产者。<a id="a-7Q"></a>当知已说余行。<a id="a-7R"></a>是故具说。<a id="a-7S"></a>问此恶非义从何而生。<a id="a-7T"></a>答尽从淫怒痴生。<a id="a-7U"></a>彼一切当知从淫怒痴生。<a id="a-7V"></a>问云何一切为杀盗淫耶。<a id="a-7W"></a>答不但是。<a id="a-7X"></a>若但说是作经者。<a id="a-7Y"></a>应当。<a id="a-7Z"></a>说即是但摄一切。<a id="a-7a"></a>故当求经本。<a id="a-7b"></a>一切身口意恶行当别说。<a id="a-7c"></a>问云何此从三恶中生。<a id="a-7d"></a>此中有咎。<a id="a-7e"></a>所以者何。<a id="a-7f"></a>非以乐痛苦痛一时生。<a id="a-7g"></a>亦非以嗔乐痛所使。<a id="a-7h"></a>淫者说乐习。<a id="a-7i"></a>欲者淫。<a id="a-7j"></a>此中云何嗔。<a id="a-7k"></a>答非为说从淫生嗔那。<a id="a-7l"></a>此中说本愿。<a id="a-7m"></a>为爱牙毛故起嗔杀。<a id="a-7n"></a>如是前发恚。<a id="a-7o"></a>彼犯我妇我亦报彼。<a id="a-7p"></a>而后行淫起爱。<a id="a-7q"></a>但本愿从恚中生。<a id="a-7r"></a>欲从彼生故是故无咎。<a id="a-7s"></a>余亦如是。<a id="a-7t"></a>问前说一切从淫怒痴生。<a id="a-7u"></a>于中已说身恶行。<a id="a-7v"></a>但不知口恶行是云何。<a id="a-7w"></a>答口恶行者。<a id="a-7x"></a>不实不虚绮语。<a id="a-7y"></a>口恶行者四种。<a id="a-7z"></a>但撰三法故。<a id="a-80"></a>当知是三。<a id="a-81"></a>是三亦显示四。<a id="a-82"></a>问云何不实。<a id="a-83"></a>答不实者。<a id="a-84"></a>为己他利讳实。<a id="a-85"></a>若不实口恶行。<a id="a-86"></a>是为己故。<a id="a-87"></a>他故利故意讳实。<a id="a-88"></a>讳实者意覆藏。<a id="a-89"></a>如意知已口说异是。<a id="a-8A"></a>说三种为己为他为利。<a id="a-8B"></a>为己者自命故。<a id="a-8C"></a>为他者亲故。<a id="a-8D"></a>为利者财物故。<a id="a-8E"></a>是谓三种。<a id="a-8F"></a>如世尊说。<a id="a-8G"></a>在眷属因己因他因利知已妄语。<a id="a-8H"></a>问已说口不实恶行。<a id="a-8I"></a>云何口不虚恶行。<a id="a-8J"></a>答不虚者。<a id="a-8K"></a>不爱别离。<a id="a-8L"></a>俱行不虚。<a id="a-8M"></a>名为不爱。<a id="a-8N"></a>行为别离。<a id="a-8O"></a>行为俱行。<a id="a-8P"></a>行者谓作不爱。<a id="a-8Q"></a>行者名恶口。<a id="a-8R"></a>爱故说嗔。<a id="a-8S"></a>是不恶口。<a id="a-8T"></a>若不尔者无非恶口。<a id="a-8U"></a>恶口者为已生。<a id="a-8V"></a>若异者。<a id="a-8W"></a>世尊亦恶口。<a id="a-8X"></a>彼为慈愍。<a id="a-8Y"></a>调达说而嗔。<a id="a-8Z"></a>是以为不爱行。<a id="a-8a"></a>是恶口。<a id="a-8b"></a>如人瞎呼瞎嗔。<a id="a-8c"></a>虽有实言但以恶意。<a id="a-8d"></a>是故为不爱说是恶行。<a id="a-8e"></a>别离行者。<a id="a-8f"></a>虽有实言。<a id="a-8g"></a>但为别离行故是两舌。<a id="a-8h"></a>若不为别离行。<a id="a-8i"></a>而能别离者。<a id="a-8j"></a>是非两舌。<a id="a-8k"></a>若不尔者。<a id="a-8l"></a>世尊亦当两舌。<a id="a-8m"></a>世尊者慈愍异学故。<a id="a-8n"></a>过度为弟子。<a id="a-8o"></a>是以为别离行故。<a id="a-8p"></a>恶俱行者。<a id="a-8q"></a>即此二事。<a id="a-8r"></a>作不实及不虚。<a id="a-8s"></a>如是恶口是以恶口亦名两舌。<a id="a-8t"></a>问云何绮语。<a id="a-8u"></a>答绮语者。<a id="a-8v"></a>不时不诚无义说。<a id="a-8w"></a>不时说。<a id="a-8x"></a>不诚无义说。<a id="a-8y"></a>是三种绮语。<a id="a-8z"></a>分别为无量。<a id="a-90"></a>不时说者。<a id="a-91"></a>应说时不说。<a id="a-92"></a>不应说时说。<a id="a-93"></a>如婚姻欢会时。<a id="a-94"></a>或有人说。<a id="a-95"></a>某族姓子。<a id="a-96"></a>一切合会皆归磨灭。<a id="a-97"></a>万物无常盛者必衰。<a id="a-98"></a>君速舍此事。<a id="a-99"></a>彼说此言。<a id="a-9A"></a>佛辟支佛声闻所称。<a id="a-9B"></a>但非时说故是绮语不诚说者。<a id="a-9C"></a>若实想故邪说。<a id="a-9D"></a>如异学说我是萨云若。<a id="a-9E"></a>彼虽有实想但绮语。<a id="a-9F"></a>所以者何。<a id="a-9G"></a>此非萨云若但想尔。<a id="a-9H"></a>若为人说。<a id="a-9I"></a>佛萨云若者是妄语。<a id="a-9J"></a>所以者何。<a id="a-9K"></a>本非萨云若意。<a id="a-9L"></a>无义说者。<a id="a-9M"></a>笑歌舞愁忧说。<a id="a-9N"></a>是谓口恶行。<a id="a-9O"></a>问云何意恶行。<a id="a-9P"></a>答意恶行者。<a id="a-9Q"></a>贪恚邪见意所行恶故曰意恶行。<a id="a-9R"></a>是三种贪恚邪见。<a id="a-9S"></a>贪者愿他财物。<a id="a-9T"></a>问若愿他财物是贪者。<a id="a-9U"></a>重说有咎。<a id="a-9V"></a>在念中故彼中说。<a id="a-9W"></a>念者心欲欲使作他作喜。<a id="a-9X"></a>答此说非重。<a id="a-9Y"></a>意欲尔故。<a id="a-9Z"></a>念者意欲尔欲作。<a id="a-9a"></a>此中不欲作而欲夺他物。<a id="a-9b"></a>贪故令此财物于我有。<a id="a-9c"></a>如是染污意着他财物中。<a id="a-9d"></a>贪者向他物故说贪。<a id="a-9e"></a>恚者逼迫他恶意。<a id="a-9f"></a>问云何邪见。<a id="a-9g"></a>答邪见者。<a id="a-9h"></a>业果相违无见。<a id="a-9i"></a>业相违果相违无见。<a id="a-9j"></a>是略三种邪见。<a id="a-9k"></a>若分别无量。<a id="a-9l"></a>如此异见是邪见。<a id="a-9m"></a>问云何业相违。<a id="a-9n"></a>答业相违者。<a id="a-9o"></a>净不净意。<a id="a-9p"></a>不净净意。<a id="a-9q"></a>俱一意。<a id="a-9r"></a>净不净意不净净意俱一意。<a id="a-9s"></a>是三种业相违。<a id="a-9t"></a>净不净意者。<a id="a-9u"></a>善身口意业不善果。<a id="a-9v"></a>不净净意者。<a id="a-9w"></a>不善身口意业善果。<a id="a-9x"></a>俱一意者。<a id="a-9y"></a>善不善身口意业。<a id="a-9z"></a>善不善果。<a id="a-A0"></a>果亦如是。<a id="a-A1"></a>如分别业分别果亦尔。<a id="a-A2"></a>天上苦涅槃苦。<a id="a-A3"></a>如是比净果不净意。<a id="a-A4"></a>恶道乐生死乐。<a id="a-A5"></a>如是比不净果净意。<a id="a-A6"></a>恶道苦非苦。<a id="a-A7"></a>如是比俱一意。<a id="a-A8"></a>问云何无见。<a id="a-A9"></a>答无见者。<a id="a-AA"></a>业果众生无见。<a id="a-AB"></a>无业见。<a id="a-AC"></a>无果见。<a id="a-AD"></a>无众生见。<a id="a-AE"></a>是谓三种无见。<a id="a-AF"></a>无业见者。<a id="a-AG"></a>无施无斋无说无方便无作善不善业。<a id="a-AH"></a>无果见者。<a id="a-AI"></a>作善不善无果报。<a id="a-AJ"></a>无地狱畜生饿鬼。<a id="a-AK"></a>无众生见者。<a id="a-AL"></a>无父母。<a id="a-AM"></a>无众生生世间。<a id="a-AN"></a>无实沙门梵志。<a id="a-AO"></a>是谓邪见无量种。<a id="a-AP"></a>此是三种意。<a id="a-AQ"></a>恶行无量种。<a id="a-AR"></a>一切恶所作因。<a id="a-AS"></a>相违一切善所作因。<a id="a-AT"></a>彼前戒中已说。</p>
  <p id="aAU">恶品第一真度说竟。</p>
  <p id="aAV">问已说恶行。<a id="a-AW"></a>云何为爱。<a id="a-AX"></a>答爱者染恚慢。<a id="a-AY"></a>染恚慢是三种当知爱。<a id="a-AZ"></a>爱者求。<a id="a-Aa"></a>是三种总说一。<a id="a-Ab"></a>问云何为染。<a id="a-Ac"></a>答染者欲有梵行着。<a id="a-Ad"></a>欲著有着梵行着。<a id="a-Ae"></a>是三种染。<a id="a-Af"></a>于中欲者五欲。<a id="a-Ag"></a>色声香味细滑。<a id="a-Ah"></a>是依三种众生各各着乐。<a id="a-Ai"></a>余事不尔。<a id="a-Aj"></a>于中欲著者。<a id="a-Ak"></a>女男不成男欲着。<a id="a-Al"></a>女欲男。<a id="a-Am"></a>男欲女。<a id="a-An"></a>及不成男。<a id="a-Ao"></a>不成男欲女欲男。<a id="a-Ap"></a>问前已说五欲着。<a id="a-Aq"></a>今说女男不成男。<a id="a-Ar"></a>非为过耶。<a id="a-As"></a>答女男不成男。<a id="a-At"></a>女男不成男。<a id="a-Au"></a>是重于五欲中各各着。<a id="a-Av"></a>于余事不尔。<a id="a-Aw"></a>如世尊所说。<a id="a-Ax"></a>我不见余色爱如是男女色如是五欲境界。<a id="a-Ay"></a>是故无过爱。<a id="a-Az"></a>欲有三种微中上。<a id="a-B0"></a>微者男欲。<a id="a-B1"></a>中者女欲。<a id="a-B2"></a>上者不成男欲。<a id="a-B3"></a>是谓欲着。<a id="a-B4"></a>问云何有着。<a id="a-B5"></a>答有著者。<a id="a-B6"></a>欲色无色有。<a id="a-B7"></a>欲有色有无色有着。<a id="a-B8"></a>是谓有着。<a id="a-B9"></a>问如此欲着前已别说。<a id="a-BA"></a>女男不成男。<a id="a-BB"></a>今何以复于有着中说。<a id="a-BC"></a>答有着为众生故说欲着。<a id="a-BD"></a>为烦恼故说。<a id="a-BE"></a>一切欲界法说欲有。<a id="a-BF"></a>若着彼是谓欲有。<a id="a-BG"></a>着色界法说色有。<a id="a-BH"></a>若着彼是谓色有。<a id="a-BI"></a>着无色界法说无色有。<a id="a-BJ"></a>若着彼是谓无色有着。<a id="a-BK"></a>是以别说故无咎。<a id="a-BL"></a>问云何梵行着。<a id="a-BM"></a>答梵行著者。<a id="a-BN"></a>得未得失着欲忧。<a id="a-BO"></a>梵行着已得便着。<a id="a-BP"></a>未得便求失便忧。<a id="a-BQ"></a>以此义亦应说欲有着。<a id="a-BR"></a>已得便着。<a id="a-BS"></a>未得便求。<a id="a-BT"></a>失便忧。<a id="a-BU"></a>如是欲有梵行着各三应说九。<a id="a-BV"></a>复次得女便着。<a id="a-BW"></a>未得便求失便忧。<a id="a-BX"></a>如是男不成男欲着。<a id="a-BY"></a>亦应说九种。<a id="a-BZ"></a>如是有着梵行着。<a id="a-Ba"></a>应说二十七。<a id="a-Bb"></a>问可得尔梵行着是烦恼耶。<a id="a-Bc"></a>答有。<a id="a-Bd"></a>如世尊说。<a id="a-Be"></a>三求。<a id="a-Bf"></a>欲求有求梵行求。<a id="a-Bg"></a>求爱染着是一义。<a id="a-Bh"></a>复次如所说。<a id="a-Bi"></a>欲及梵行离爱常念。<a id="a-Bj"></a>问若尔者梵行不可行。<a id="a-Bk"></a>所以者何。<a id="a-Bl"></a>有着故。<a id="a-Bm"></a>复次若如所说。<a id="a-Bn"></a>一切梵行者应有着。<a id="a-Bo"></a>答应方便行。<a id="a-Bp"></a>如释种所行。<a id="a-Bq"></a>释种者行梵行不着梵行。<a id="a-Br"></a>彼离罪福故。<a id="a-Bs"></a>行道不以求果。<a id="a-Bt"></a>求果者是说着我。<a id="a-Bu"></a>以此戒以此苦行。<a id="a-Bv"></a>以此梵行生天上。<a id="a-Bw"></a>及余如是行着染污求我何时当得梵行。<a id="a-Bx"></a>使我生善趣中。<a id="a-By"></a>若梵行着后世乐。<a id="a-Bz"></a>乐爱所持。<a id="a-C0"></a>作非梵行生悔咄我退。<a id="a-C1"></a>是谓忧。<a id="a-C2"></a>是谓梵行着。<a id="a-C3"></a>问云何为恚。<a id="a-C4"></a>答恚者已亲怨故。<a id="a-C5"></a>忿怒已故。<a id="a-C6"></a>亲故怨故。<a id="a-C7"></a>忿怒者是三种恚。<a id="a-C8"></a>问云何恚爱处说。<a id="a-C9"></a>答恚者求恶求非爱耶。<a id="a-CA"></a>是已故四门中行亲怨故。<a id="a-CB"></a>亦四门中行。<a id="a-CC"></a>问此云何。<a id="a-CD"></a>答为己及亲未得乐求已得令不失。<a id="a-CE"></a>已得苦欲舍。<a id="a-CF"></a>未得不欲令得。<a id="a-CG"></a>如是己及亲四种为怨。<a id="a-CH"></a>未得苦欲使得。<a id="a-CI"></a>已得欲令不舍。<a id="a-CJ"></a>未得乐欲使不得。<a id="a-CK"></a>已得欲使速失。<a id="a-CL"></a>是谓为怨求恶是恚。<a id="a-CM"></a>是以爱处说恚无咎。<a id="a-CN"></a>问云何为己故答。<a id="a-CO"></a>为己故者。<a id="a-CP"></a>三时求不利。<a id="a-CQ"></a>三时名过去未来现在。<a id="a-CR"></a>如所说。<a id="a-CS"></a>彼为我求不利。<a id="a-CT"></a>当求不利。<a id="a-CU"></a>今求不利生恚。<a id="a-CV"></a>是谓为己三时求不利生恚。<a id="a-CW"></a>问云何为亲。<a id="a-CX"></a>答亲亦如是。<a id="a-CY"></a>如为已三时求不利生恚。<a id="a-CZ"></a>如是为亲三时求不利生恚。<a id="a-Ca"></a>问此云何。<a id="a-Cb"></a>答如所说。<a id="a-Cc"></a>若我亲爱彼为此已求不利。<a id="a-Cd"></a>当求不利。<a id="a-Ce"></a>今求不利生恚。<a id="a-Cf"></a>是谓亲。<a id="a-Cg"></a>问云何怨。<a id="a-Ch"></a>答异怨家异。<a id="a-Ci"></a>如所说。<a id="a-Cj"></a>如我怨彼为此。<a id="a-Ck"></a>已求利当求利今求利生恚。<a id="a-Cl"></a>如是为怨求利。<a id="a-Cm"></a>三时生恚。<a id="a-Cn"></a>是谓九种恚。<a id="a-Co"></a>问此恚三恶行中恚何差别。<a id="a-Cp"></a>答此依方便生。<a id="a-Cq"></a>恶行恚者。<a id="a-Cr"></a>当知从无智嗔。<a id="a-Cs"></a>问一切众生九种恚为等不。<a id="a-Ct"></a>答此住如画水地石。<a id="a-Cu"></a>此恚随众生。<a id="a-Cv"></a>当知如画水地石。<a id="a-Cw"></a>众生者若干种。<a id="a-Cx"></a>当知恚有软中上。<a id="a-Cy"></a>如画水即时坏。<a id="a-Cz"></a>画地少时。<a id="a-D0"></a>若风雨及余因缘乃灭。<a id="a-D1"></a>画石至石住。<a id="a-D2"></a>无石乃灭。<a id="a-D3"></a>如是众生若干种恚。<a id="a-D4"></a>或始生恚时便自责。<a id="a-D5"></a>我不是众生者自然灭法。<a id="a-D6"></a>无量苦所逼自当灭。<a id="a-D7"></a>我无辜坏他故生恶意。<a id="a-D8"></a>如是彼嗔自止如画水。<a id="a-D9"></a>或复生恚不能自制。<a id="a-DA"></a>若师善友慈愍呵责乃得止。<a id="a-DB"></a>如画地。<a id="a-DC"></a>或复恶意不正思惟生恚。<a id="a-DD"></a>彼佛辟支佛声闻不能止。<a id="a-DE"></a>与身俱灭如画石。<a id="a-DF"></a>是谓恚。<a id="a-DG"></a>问云何慢。<a id="a-DH"></a>答慢者卑等上起意。<a id="a-DI"></a>以此猗故曰慢。<a id="a-DJ"></a>复次称量彼彼故曰慢。<a id="a-DK"></a>是三种我卑起意。<a id="a-DL"></a>我等起意。<a id="a-DM"></a>我上起意。<a id="a-DN"></a>若有色富族术。<a id="a-DO"></a>我不如彼。<a id="a-DP"></a>故曰我卑起意。<a id="a-DQ"></a>若有色富族术。<a id="a-DR"></a>我与彼等。<a id="a-DS"></a>故曰我等起意。<a id="a-DT"></a>若有色富族术。<a id="a-DU"></a>我于彼胜。<a id="a-DV"></a>故曰我上起意。<a id="a-DW"></a>问已说卑等上慢相。<a id="a-DX"></a>云何知此真度。<a id="a-DY"></a>分别一切慢。<a id="a-DZ"></a>慢有无量种。<a id="a-Da"></a>如粗杂中说。<a id="a-Db"></a>答卑者邪不如极下慢。<a id="a-Dc"></a>卑慢者三种邪慢。<a id="a-Dd"></a>不如慢极下慢。<a id="a-De"></a>邪慢者我极作恶业。<a id="a-Df"></a>起贡高。<a id="a-Dg"></a>不如慢者。<a id="a-Dh"></a>受他称叹赞说善哉汝有大德。<a id="a-Di"></a>闻已内怀欢喜。<a id="a-Dj"></a>于我云何得无尔乎。<a id="a-Dk"></a>极下慢者。<a id="a-Dl"></a>懈怠作是念人不能趣胜。<a id="a-Dm"></a>是三卑慢。<a id="a-Dn"></a>问云何等慢。<a id="a-Do"></a>答等慢者。<a id="a-Dp"></a>我贡高不敬慢。<a id="a-Dq"></a>等慢三种。<a id="a-Dr"></a>我慢贡高慢不敬慢。<a id="a-Ds"></a>我慢者。<a id="a-Dt"></a>见五阴是我。<a id="a-Du"></a>已于恶中计功德。<a id="a-Dv"></a>贡高慢者。<a id="a-Dw"></a>受他恭奉。<a id="a-Dx"></a>不敬慢者。<a id="a-Dy"></a>不敬师长。<a id="a-Dz"></a>是谓三种等慢。<a id="a-E0"></a>问上慢云何。<a id="a-E1"></a>答上慢者。<a id="a-E2"></a>大慢。<a id="a-E3"></a>慢大慢。<a id="a-E4"></a>增上慢。<a id="a-E5"></a>大慢者。<a id="a-E6"></a>于卑及等我胜生慢。<a id="a-E7"></a>慢大慢者。<a id="a-E8"></a>于胜我胜生慢。<a id="a-E9"></a>增上慢者。<a id="a-EA"></a>于未得胜谓得生慢。<a id="a-EB"></a>是谓三种上慢。<a id="a-EC"></a>是一切慢从爱乐忧惧生。<a id="a-ED"></a>是以爱处说。</p>
  <p id="aEE">恶品第二真度说竟。</p>
  <p id="aEF">问已说爱云何无明。<a id="a-EG"></a>答无明者。<a id="a-EH"></a>非邪或智非智。<a id="a-EI"></a>邪智或智者。<a id="a-EJ"></a>此三种是无明。<a id="a-EK"></a>无明者痴假名。<a id="a-EL"></a>是分别字者说彼毁訾而立名。<a id="a-EM"></a>如人有恶子说无子。<a id="a-EN"></a>如是此无明恶明故说无明。<a id="a-EO"></a>问此云何。<a id="a-EP"></a>答非智者。<a id="a-EQ"></a>有为无为不可说不知。<a id="a-ER"></a>有为无为不可说不知。<a id="a-ES"></a>是谓三种非智。<a id="a-ET"></a>问二种有为受及不受。<a id="a-EU"></a>此中何者定。<a id="a-EV"></a>答有为者。<a id="a-EW"></a>受不受俱。<a id="a-EX"></a>若非智者。<a id="a-EY"></a>当知受痴不受痴俱痴。<a id="a-EZ"></a>于中受者。<a id="a-Ea"></a>阴界入二种自受他受。<a id="a-Eb"></a>不受者。<a id="a-Ec"></a>草木墙壁比。<a id="a-Ed"></a>于中若他受若不受者。<a id="a-Ee"></a>是当知不受。<a id="a-Ef"></a>此中一一痴闇。<a id="a-Eg"></a>是谓非智。<a id="a-Eh"></a>如世尊说。<a id="a-Ei"></a>六更入非智不见。<a id="a-Ej"></a>如是广如经所说。<a id="a-Ek"></a>受名者取义也。<a id="a-El"></a>因业及烦恼痴意计我是我所。<a id="a-Em"></a>是名受。<a id="a-En"></a>问无为是涅槃。<a id="a-Eo"></a>是一云何说三。<a id="a-Ep"></a>答无为者。<a id="a-Eq"></a>有余无余俱。<a id="a-Er"></a>虽涅槃一无为。<a id="a-Es"></a>但事故说二种。<a id="a-Et"></a>有余及无余。<a id="a-Eu"></a>有余者。<a id="a-Ev"></a>业及烦恼所受身。<a id="a-Ew"></a>是说有余。<a id="a-Ex"></a>彼断一切烦恼尽。<a id="a-Ey"></a>作证已故有余。<a id="a-Ez"></a>是说有余。<a id="a-F0"></a>无余者。<a id="a-F1"></a>若此受阴舍。<a id="a-F2"></a>更不相续如灯灭。<a id="a-F3"></a>是涅槃此名无余。<a id="a-F4"></a>于中一一及俱痴。<a id="a-F5"></a>是无为不知。<a id="a-F6"></a>问云何不可说。<a id="a-F7"></a>答不可说者。<a id="a-F8"></a>受过去灭施设。<a id="a-F9"></a>受施设。<a id="a-FA"></a>过去施设。<a id="a-FB"></a>灭施设。<a id="a-FC"></a>若不知者。<a id="a-FD"></a>是谓不可说不知。<a id="a-FE"></a>受施设者。<a id="a-FF"></a>众生已受阴界入。<a id="a-FG"></a>计一及余。<a id="a-FH"></a>过去施设者。<a id="a-FI"></a>因过去阴界入说。<a id="a-FJ"></a>如所说。<a id="a-FK"></a>我于尔时名瞿旬陀。<a id="a-FL"></a>灭施设者。<a id="a-FM"></a>若已灭是因受说。<a id="a-FN"></a>如所说。<a id="a-FO"></a>世尊般涅槃。<a id="a-FP"></a>复次过去施设者。<a id="a-FQ"></a>制众生断。<a id="a-FR"></a>灭施设者。<a id="a-FS"></a>制有常。<a id="a-FT"></a>受施设者。<a id="a-FU"></a>制无。<a id="a-FV"></a>不受施设者。<a id="a-FW"></a>制有。<a id="a-FX"></a>彼中一一无知。<a id="a-FY"></a>是谓不可说无智。<a id="a-FZ"></a>问已说无智。<a id="a-Fa"></a>云何邪智。<a id="a-Fb"></a>答邪智者。<a id="a-Fc"></a>身边盗见见身见边见盗。<a id="a-Fd"></a>是三种邪智。<a id="a-Fe"></a>邪者是颠倒。<a id="a-Ff"></a>非如不真同一义。<a id="a-Fg"></a>身见者。<a id="a-Fh"></a>我是我自在。<a id="a-Fi"></a>我必尔。<a id="a-Fj"></a>是我必尔。<a id="a-Fk"></a>自在必尔。<a id="a-Fl"></a>是身见。<a id="a-Fm"></a>我必尔者。<a id="a-Fn"></a>阴幻化野马响水月形相似五阴。<a id="a-Fo"></a>计着是我。<a id="a-Fp"></a>是我必尔者。<a id="a-Fq"></a>假借璎珞树果怨相似五阴。<a id="a-Fr"></a>计是我所有。<a id="a-Fs"></a>自在必尔者。<a id="a-Ft"></a>芭蕉树水泡沫相似五欲境界。<a id="a-Fu"></a>计自在。<a id="a-Fv"></a>如空聚邑。<a id="a-Fw"></a>身见者。<a id="a-Fx"></a>是身我所有见。<a id="a-Fy"></a>如是谓三种身见。<a id="a-Fz"></a>问云何边见。<a id="a-G0"></a>答边见者断常俱断常。<a id="a-G1"></a>俱是三种边见受。<a id="a-G2"></a>边者非以道理是边见。<a id="a-G3"></a>于中断常者。<a id="a-G4"></a>世间有常无常非有常非无常。<a id="a-G5"></a>有边无边非有边非无边。<a id="a-G6"></a>众生有终众生无终。<a id="a-G7"></a>非有终非无终。<a id="a-G8"></a>是身是命如是比。<a id="a-G9"></a>俱者有常无常有边无边。<a id="a-GA"></a>有终无终如是比。<a id="a-GB"></a>是谓三种边见。<a id="a-GC"></a>问云何盗见。<a id="a-GD"></a>答盗见者。<a id="a-GE"></a>戒见依。<a id="a-GF"></a>彼盗见从三中生。<a id="a-GG"></a>一戒二见三依。<a id="a-GH"></a>彼于中戒第一。<a id="a-GI"></a>真度已说。<a id="a-GJ"></a>由此戒得清净及受戒。<a id="a-GK"></a>是谓二种戒盗。<a id="a-GL"></a>此真实余虚非真。<a id="a-GM"></a>是谓见盗计是真必尔。<a id="a-GN"></a>是亦说见盗。<a id="a-GO"></a>身缚依彼者。<a id="a-GP"></a>若依戒及见是五阴。<a id="a-GQ"></a>由此故或戒或见计五阴净。<a id="a-GR"></a>当知是戒盗计五阴第一非余。<a id="a-GS"></a>当知见盗是依彼。<a id="a-GT"></a>是谓三种盗见。<a id="a-GU"></a>问云何惑智。<a id="a-GV"></a>答惑智者。<a id="a-GW"></a>宝谛定中不了。<a id="a-GX"></a>宝不了。<a id="a-GY"></a>谛不了。<a id="a-GZ"></a>定中不了。<a id="a-Ga"></a>不了者不决疑。<a id="a-Gb"></a>犹豫同一义。<a id="a-Gc"></a>问云何宝。<a id="a-Gd"></a>答宝者佛法僧。<a id="a-Ge"></a>佛宝法宝僧宝。<a id="a-Gf"></a>当知是三宝。<a id="a-Gg"></a>佛者普智。<a id="a-Gh"></a>成就一切功德。<a id="a-Gi"></a>离一切恶。<a id="a-Gj"></a>问佛以何故名宝。<a id="a-Gk"></a>答以此功德故。<a id="a-Gl"></a>复次大慈大悲故。<a id="a-Gm"></a>不空说法故。<a id="a-Gn"></a>无事亲故。<a id="a-Go"></a>难出世故如优昙华。<a id="a-Gp"></a>如是不可计功德成就故说宝。<a id="a-Gq"></a>法者方便及方便果。<a id="a-Gr"></a>但此中说涅槃是法宝。<a id="a-Gs"></a>彼佛处在一切法上。<a id="a-Gt"></a>如经所说。<a id="a-Gu"></a>若有法有为及无为者。<a id="a-Gv"></a>彼无为涅槃是第一。<a id="a-Gw"></a>此宝不败坏故。<a id="a-Gx"></a>灭诸苦故。<a id="a-Gy"></a>至竟冷故。<a id="a-Gz"></a>难得故。<a id="a-H0"></a>不可尽故。<a id="a-H1"></a>如是比故说宝。<a id="a-H2"></a>僧者前声闻中已说是宝。<a id="a-H3"></a>广福德故。<a id="a-H4"></a>不违世尊教故。<a id="a-H5"></a>无上福田故。<a id="a-H6"></a>世尊称誉故。<a id="a-H7"></a>不败坏故。<a id="a-H8"></a>和合无诤故。<a id="a-H9"></a>如是比无量功德成就故说宝。<a id="a-HA"></a>问已说宝。<a id="a-HB"></a>云何为谛。<a id="a-HC"></a>答谛者等相第一义谛。<a id="a-HD"></a>等谛相谛第一义谛。<a id="a-HE"></a>是三种谛。<a id="a-HF"></a>谛者实有谛真谛不虚谛如谛故说谛。<a id="a-HG"></a>等谛者。<a id="a-HH"></a>方俗族学举。<a id="a-HI"></a>方俗举族举学举。<a id="a-HJ"></a>是谓三种等谛。<a id="a-HK"></a>行种种事故曰等谛。<a id="a-HL"></a>行种种事者是智义。<a id="a-HM"></a>于中方俗举者必尔义。<a id="a-HN"></a>此事是我许某事某名。<a id="a-HO"></a>如水润渍泽。<a id="a-HP"></a>如是比如是所举。<a id="a-HQ"></a>是谓等谛。<a id="a-HR"></a>族举者是我家法。<a id="a-HS"></a>学举者。<a id="a-HT"></a>以威仪礼节为行及解经想。<a id="a-HU"></a>复次昼食不夜食。<a id="a-HV"></a>不截草夏不行。<a id="a-HW"></a>如是比行是谓等谛。<a id="a-HX"></a>问云何相谛。<a id="a-HY"></a>答相谛者苦集道。<a id="a-HZ"></a>苦谛集谛道谛是三相谛。<a id="a-Ha"></a>以谛相观故相。<a id="a-Hb"></a>谛相者说生老无常。<a id="a-Hc"></a>相者说幖帜。<a id="a-Hd"></a>于中逼相苦谛。<a id="a-He"></a>转成相集谛。<a id="a-Hf"></a>出要相道谛。<a id="a-Hg"></a>灭者无相。<a id="a-Hh"></a>此当别说。<a id="a-Hi"></a>复次苦谛者阴界入。<a id="a-Hj"></a>集谛者淫怒痴。<a id="a-Hk"></a>道谛者。<a id="a-Hl"></a>戒定智是谓相谛。<a id="a-Hm"></a>问云何第一义谛。<a id="a-Hn"></a>答第一义者。<a id="a-Ho"></a>作字念至竟止。<a id="a-Hp"></a>作字及一切念至竟止。<a id="a-Hq"></a>是谓第一义谛。<a id="a-Hr"></a>作者身业。<a id="a-Hs"></a>字者口业。<a id="a-Ht"></a>念者意业。<a id="a-Hu"></a>若此三至竟灭。<a id="a-Hv"></a>是谓第一义谛。<a id="a-Hw"></a>是涅槃义。<a id="a-Hx"></a>问如佛说偈。</p>
  <p id="aHy">一谛无有二　　若生生于惑</p>
  <p id="aHz">观众谛难陀　　是不说沙门</p>
  <p id="aI0">如四谛云何说一。<a id="a-I1"></a>答此第一义故。<a id="a-I2"></a>说无有二涅槃。<a id="a-I3"></a>如此偈所说。</p>
  <p id="aI4">观众谛难陀　　是不说沙门</p>
  <p id="aI5">以此半偈可知。<a id="a-I6"></a>不说余谛无咎。<a id="a-I7"></a>问已说谛。<a id="a-I8"></a>云何为定。<a id="a-I9"></a>答定者色无色无漏定。<a id="a-IA"></a>色定无色定无漏定。<a id="a-IB"></a>是谓定。<a id="a-IC"></a>定者定心行义。<a id="a-ID"></a>于中色定者。<a id="a-IE"></a>色界禅无量除入。<a id="a-IF"></a>初第二第三解脱。<a id="a-IG"></a>及初八一切入。<a id="a-IH"></a>无色定者。<a id="a-II"></a>四无色二一切入。<a id="a-IJ"></a>无漏定者。<a id="a-IK"></a>空无愿无想。<a id="a-IL"></a>无漏禅无漏。<a id="a-IM"></a>无色定无漏。<a id="a-IN"></a>前五想及断界定。<a id="a-IO"></a>此一切不决疑惑犹豫。<a id="a-IP"></a>是谓惑智。<a id="a-IQ"></a>此亦是苦非苦。<a id="a-IR"></a>集尽道非道惑。<a id="a-IS"></a>如是四谛。<a id="a-IT"></a>欲界色界无色界。<a id="a-IU"></a>是十二种。<a id="a-IV"></a>于此惑智如爱处所说。<a id="a-IW"></a>无智处所亦说邪智邪见。<a id="a-IX"></a>前意恶行中已说。<a id="a-IY"></a>见盗亦如是。<a id="a-IZ"></a>身见边见。<a id="a-Ia"></a>在苦三界。<a id="a-Ib"></a>戒盗在苦道三界。<a id="a-Ic"></a>复次爱亦思惟断如是。<a id="a-Id"></a>分别说九十八使。</p>
  <p id="aIe">恶品第三真度说竟。</p>
 </body>
</html>