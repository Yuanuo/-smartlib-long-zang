<!doctype html>
<html id="z3IBW961C7" data-ver="1422">
 <head>
  <meta charset="utf-8">
  <meta author="僧伽跋澄">
  <meta library="龙藏">
  <meta catalog="小乘论">
  <meta period="符秦">
 </head>
 <body>
  <h1 id="a1">尊婆须蜜菩萨所集论卷第十四</h1>
  <h2 id="a2">一切有揵度首第十三</h2>
  <p id="a3">当言一切皆有耶。<a id="a-4"></a>答曰。<a id="a-5"></a>当言一切皆有。<a id="a-6"></a>何以故。<a id="a-7"></a>犹若十二入有此十二因缘。<a id="a-8"></a>是故一切皆有。<a id="a-9"></a>问若一切皆有者。<a id="a-A"></a>云何无者亦当有。<a id="a-B"></a>无物者亦皆悉有。<a id="a-C"></a>答曰。<a id="a-D"></a>云何于无言无复有耶。<a id="a-E"></a>若言有一切者。<a id="a-F"></a>一切言无亦有。<a id="a-G"></a>云何得知。<a id="a-H"></a>犹如无者亦有。<a id="a-I"></a>欲使现在亦有无。<a id="a-J"></a>为现在有为中有无耶。<a id="a-K"></a>设一切一切有者。<a id="a-L"></a>亦当有此无。<a id="a-M"></a>云何得一切有。<a id="a-N"></a>若无一切有亦当虚无。<a id="a-O"></a>无者无物一切皆有。<a id="a-P"></a>复作是说。<a id="a-Q"></a>当言一切有。<a id="a-R"></a>如此一切乃至有为无为彼则有。<a id="a-S"></a>是故一切有。<a id="a-T"></a>问计校一切吉(相应)因无。<a id="a-U"></a>是故不吉一切有。<a id="a-V"></a>答曰。<a id="a-W"></a>如现在有为现在计校。<a id="a-X"></a>现在无有吉因。<a id="a-Y"></a>欲使现在有为耶。<a id="a-Z"></a>若有一切者。<a id="a-a"></a>一切办无因。<a id="a-b"></a>云何还一切有。<a id="a-c"></a>不有一切吉因若实。<a id="a-d"></a>一切无吉因。<a id="a-e"></a>如所说有。<a id="a-f"></a>一切无一切因彼无。<a id="a-g"></a>复作是说。<a id="a-h"></a>当言有一切。<a id="a-i"></a>何以故。<a id="a-j"></a>说无一切者。<a id="a-k"></a>亦无一切所持摄持三一切是故。<a id="a-l"></a>一切有。<a id="a-m"></a>问云何不一切持还自然持一切内有。<a id="a-n"></a>答曰。<a id="a-o"></a>若一切持还自然持一切内有欲使有现在持耶。<a id="a-p"></a>还自然持现在内有。<a id="a-q"></a>若有一切持还持还自然持。<a id="a-r"></a>云何还一切持。<a id="a-s"></a>云何还一切持不有自然持。<a id="a-t"></a>若审有一切持有自然持。<a id="a-u"></a>如所说有一切持。<a id="a-v"></a>有自然持。<a id="a-w"></a>彼亦无也。<a id="a-x"></a>复作是说当言一切有。<a id="a-y"></a>何以故。<a id="a-z"></a>如尔所觉。<a id="a-10"></a>不如彼有。<a id="a-11"></a>不有彼彼无也。<a id="a-12"></a>是故一切有。<a id="a-13"></a>一切遍有一切耶。<a id="a-14"></a>答曰。<a id="a-15"></a>不得言有。<a id="a-16"></a>何以故。<a id="a-17"></a>犹如有青色彼无黄色。<a id="a-18"></a>尊作是说。<a id="a-19"></a>不当言。<a id="a-1A"></a>何以故。<a id="a-1B"></a>不以物有胜有余也。<a id="a-1C"></a>不以住胜有余。<a id="a-1D"></a>若彼有者此非好。<a id="a-1E"></a>不等威仪。<a id="a-1F"></a>当言有一切耶。<a id="a-1G"></a>答曰。<a id="a-1H"></a>不得作是说。<a id="a-1I"></a>何以故。<a id="a-1J"></a>不以无常言有常。<a id="a-1K"></a>亦不有常言无常。<a id="a-1L"></a>尊作是说。<a id="a-1M"></a>一切名者。<a id="a-1N"></a>此相无处所。<a id="a-1O"></a>是故尽不得言有。<a id="a-1P"></a>一切尽当有一切耶。<a id="a-1Q"></a>答曰。<a id="a-1R"></a>不得言无也。<a id="a-1S"></a>尽有一切。<a id="a-1T"></a>何以故。<a id="a-1U"></a>不以无常言有常有常言无常。<a id="a-1V"></a>尊作是说。<a id="a-1W"></a>不应作是语。<a id="a-1X"></a>何以故。<a id="a-1Y"></a>缘是有诸法界德。<a id="a-1Z"></a>诸法耗乱。<a id="a-1a"></a>诸法耗乱。<a id="a-1b"></a>诸法无有定处。<a id="a-1c"></a>是故不应作是说。<a id="a-1d"></a>一当言一切有耶。<a id="a-1e"></a>答曰。<a id="a-1f"></a>不应作是说。<a id="a-1g"></a>何以故。<a id="a-1h"></a>凡夫人亦不还学无学法。<a id="a-1i"></a>学无学法。<a id="a-1j"></a>无学学无学法。<a id="a-1k"></a>是故不应作是说。<a id="a-1l"></a>尊作是说。<a id="a-1m"></a>不应作是说。<a id="a-1n"></a>若成就者彼则有也。<a id="a-1o"></a>然无有一切成就也。<a id="a-1p"></a>是故不应作是说。<a id="a-1q"></a>一当言一切成就耶。<a id="a-1r"></a>或作是说。<a id="a-1s"></a>不应作是说。<a id="a-1t"></a>凡夫人不成就学无学无学法。<a id="a-1u"></a>是故不应作是说。<a id="a-1v"></a>复次不应作是说。<a id="a-1w"></a>何以故。<a id="a-1x"></a>若有所得而不忘失。<a id="a-1y"></a>彼当成就彼亦不尽得不失。<a id="a-1z"></a>是故不应作是说也。<a id="a-20"></a>一切智者其义云何。<a id="a-21"></a>或作是说。<a id="a-22"></a>觉知一切是谓萨芸然。<a id="a-23"></a>犹如明书则名书师。<a id="a-24"></a>复次于一切事知自在。<a id="a-25"></a>是谓萨芸然。<a id="a-26"></a>诸萨芸然。<a id="a-27"></a>后悉知一切。<a id="a-28"></a>假使悉知一切。<a id="a-29"></a>彼悉萨芸然耶。<a id="a-2A"></a>答曰。<a id="a-2B"></a>如是悉知一切。<a id="a-2C"></a>是谓萨芸然。<a id="a-2D"></a>复次不得作是语。<a id="a-2E"></a>悉知一切言萨芸然。<a id="a-2F"></a>犹如书师明其书疏。<a id="a-2G"></a>然一切智不尔。<a id="a-2H"></a>普知一切有常无常。<a id="a-2I"></a>然非一切智。</p>
  <p id="a2J">一切有一切。<a id="a-2K"></a>一切根一切。<a id="a-2L"></a>一切一一切。<a id="a-2M"></a>一切智而智。<a id="a-2N"></a>云何有有相。<a id="a-2O"></a>答曰。<a id="a-2P"></a>智是其相。<a id="a-2Q"></a>法是其相。<a id="a-2R"></a>有是其相。<a id="a-2S"></a>无是其相。<a id="a-2T"></a>实是其相。<a id="a-2U"></a>复次有三有。<a id="a-2V"></a>观有如所有珍宝如所有是谓有。<a id="a-2W"></a>此间有彼间有实有如所有恚是谓有。<a id="a-2X"></a>云何无是无相。<a id="a-2Y"></a>无智相无有相。<a id="a-2Z"></a>无物相无有相。<a id="a-2a"></a>无法相无有相。<a id="a-2b"></a>复作是说。<a id="a-2c"></a>如彼无者即是其相。<a id="a-2d"></a>复次有二无。<a id="a-2e"></a>二观如所有是谓无。<a id="a-2f"></a>无珍宝如所有。<a id="a-2g"></a>此间无彼间无。<a id="a-2h"></a>云何有漏是有漏相耶。<a id="a-2i"></a>答曰。<a id="a-2j"></a>无漏所生生是有漏相。<a id="a-2k"></a>复作是说。<a id="a-2l"></a>无漏所生是有漏相。<a id="a-2m"></a>复作是说。<a id="a-2n"></a>有有漏所起是有漏相。<a id="a-2o"></a>复作是说。<a id="a-2p"></a>无漏相应是有漏相。<a id="a-2q"></a>复次不于中间有有漏者。<a id="a-2r"></a>是故无漏。<a id="a-2s"></a>是故当观有漏相。<a id="a-2t"></a>彼便有是。<a id="a-2u"></a>云何今不起园林。<a id="a-2v"></a>彼众生行报因缘。<a id="a-2w"></a>彼行当观有漏所起。<a id="a-2x"></a>云何无漏是无漏相。<a id="a-2y"></a>答曰。<a id="a-2z"></a>如上所说。<a id="a-30"></a>复次或中间有漏整行为无也。<a id="a-31"></a>彼当观无漏。<a id="a-32"></a>云何有为是有为相。<a id="a-33"></a>三是有为相。<a id="a-34"></a>起灭作变易。<a id="a-35"></a>复作是说。<a id="a-36"></a>无常相是有为相。<a id="a-37"></a>复作是说。<a id="a-38"></a>因缘灭相是有为相。<a id="a-39"></a>复作是说。<a id="a-3A"></a>所作相是有为相。<a id="a-3B"></a>复作是说。<a id="a-3C"></a>久远堕相是有为相。<a id="a-3D"></a>复次若有众生集聚是有为相。<a id="a-3E"></a>云何无为是无为相。<a id="a-3F"></a>当说如上无异。<a id="a-3G"></a>云何过去过去相答曰。<a id="a-3H"></a>坏败相是过去相。<a id="a-3I"></a>灭尽相为过去相。<a id="a-3J"></a>复次回转意所越是过去相。<a id="a-3K"></a>当作是观。<a id="a-3L"></a>云何未来是未来相。<a id="a-3M"></a>答曰。<a id="a-3N"></a>未生相是未来相。<a id="a-3O"></a>未起相是未来相。<a id="a-3P"></a>复次意回转不还是未来相。<a id="a-3Q"></a>当作是观。<a id="a-3R"></a>云何现在是现在相。<a id="a-3S"></a>答曰。<a id="a-3T"></a>生不坏败是现在相。<a id="a-3U"></a>复作是说。<a id="a-3V"></a>生不尽是现在相。<a id="a-3W"></a>复次意回转时。<a id="a-3X"></a>当观现在彼今生。</p>
  <p id="a3Y">若相及有为。<a id="a-3Z"></a>有漏并无漏。<a id="a-3a"></a>有为无为。<a id="a-3b"></a>过未生及现在三世。<a id="a-3c"></a>当言过去。<a id="a-3d"></a>当言未来。<a id="a-3e"></a>当言现在。<a id="a-3f"></a>答曰。<a id="a-3g"></a>过去世当言过去。<a id="a-3h"></a>未来世当言未来。<a id="a-3i"></a>现在世当言现在世。<a id="a-3j"></a>久远行炽然。<a id="a-3k"></a>此三论议章。<a id="a-3l"></a>五阴当言过去。<a id="a-3m"></a>当言未来。<a id="a-3n"></a>当言现在。<a id="a-3o"></a>答曰。<a id="a-3p"></a>五阴当言过去未来现在。<a id="a-3q"></a>所要言之。<a id="a-3r"></a>五盛阴亦如是。<a id="a-3s"></a>十二入十八持亦如是。<a id="a-3t"></a>意身所有诸过去者。<a id="a-3u"></a>彼一切有。<a id="a-3v"></a>设有彼一切过去。<a id="a-3w"></a>或作是说。<a id="a-3x"></a>诸过去者彼一切有。<a id="a-3y"></a>颇有彼非过去。<a id="a-3z"></a>如所说。<a id="a-40"></a>尊者曩昔阐头比丘。<a id="a-41"></a>从施家亲属家知识家。<a id="a-42"></a>然彼家非过去。</p>
  <p id="a43">复次或过去彼非有。<a id="a-44"></a>如所说。<a id="a-45"></a>一切结使过去。<a id="a-46"></a>彼不结使起而灭。<a id="a-47"></a>或有彼非过去。<a id="a-48"></a>如所说。<a id="a-49"></a>尊者曩昔阐头比丘从施家。<a id="a-4A"></a>当于尔时等行。<a id="a-4B"></a>或有亦过去。<a id="a-4C"></a>诸众行出世而灭度。<a id="a-4D"></a>或非有非过去。<a id="a-4E"></a>除上尔所事则其义。<a id="a-4F"></a>诸未来彼一切必当有耶。<a id="a-4G"></a>假使有者。<a id="a-4H"></a>彼一切未来耶。<a id="a-4I"></a>或作是说。<a id="a-4J"></a>诸有者。<a id="a-4K"></a>彼一切未来也。<a id="a-4L"></a>颇未来彼不有耶。<a id="a-4M"></a>未生法行。<a id="a-4N"></a>复次或有未来彼非有。<a id="a-4O"></a>未生法行或有。<a id="a-4P"></a>彼非未来。<a id="a-4Q"></a>如世尊言。<a id="a-4R"></a>彼阿难当作比丘。<a id="a-4S"></a>若大若小意不聪明。<a id="a-4T"></a>不善年少意无智。<a id="a-4U"></a>当于尔时等俱行或未来。<a id="a-4V"></a>及有诸行未生必当生。<a id="a-4W"></a>或非未来非有。<a id="a-4X"></a>除上尔所事则其义也。<a id="a-4Y"></a>诸现在者彼一切有耶。<a id="a-4Z"></a>设有彼一切现在耶。<a id="a-4a"></a>或作是说。<a id="a-4b"></a>诸现在一切有也。<a id="a-4c"></a>颇有一切彼非现在耶。<a id="a-4d"></a>过去未来。<a id="a-4e"></a>行及无为。<a id="a-4f"></a>复次或现在非有。<a id="a-4g"></a>如所说。</p>
  <p id="a4h">我无有家长　　亦复无亲属</p>
  <p id="a4i">无妻子仆从　　已得离解脱</p>
  <p id="a4j">或有众生。<a id="a-4k"></a>家数尔时等俱行亦如是。<a id="a-4l"></a>于此间无余处无。<a id="a-4m"></a>或有或无。<a id="a-4n"></a>彼非现在过去未来行。<a id="a-4o"></a>无为或现在。<a id="a-4p"></a>及有诸色生。<a id="a-4q"></a>便灭亦不有。<a id="a-4r"></a>亦不现在也。<a id="a-4s"></a>若色过去。<a id="a-4t"></a>如彼色所有彼色过去耶。<a id="a-4u"></a>设有过去彼色有耶。<a id="a-4v"></a>或作是说。<a id="a-4w"></a>诸过去物。<a id="a-4x"></a>问如所说。<a id="a-4y"></a>诸过去彼一切色。<a id="a-4z"></a>或作是说。<a id="a-50"></a>诸色物彼过去物。<a id="a-51"></a>问诸所有色彼一切过去也。<a id="a-52"></a>或作是说。<a id="a-53"></a>色物异过去物异。<a id="a-54"></a>问一则有二。<a id="a-55"></a>复次色过去物。<a id="a-56"></a>所生色亦自然。<a id="a-57"></a>亦复所生如是有也。<a id="a-58"></a>未来现在物。<a id="a-59"></a>亦复如是。</p>
  <p id="a5A">世章二阴　　诸持二入　　过去来物</p>
  <p id="a5B">色有及三</p>
  <p id="a5C">犹如色无常。<a id="a-5D"></a>如彼色物亦复无常。<a id="a-5E"></a>若无常者尽无所有。<a id="a-5F"></a>彼所有如上无异。<a id="a-5G"></a>苦空无常亦复如是。<a id="a-5H"></a>犹如青色用眼识知。<a id="a-5I"></a>云何彼青彼识无异耶。<a id="a-5J"></a>设如彼知彼是青色耶。<a id="a-5K"></a>或作是说。<a id="a-5L"></a>犹如青色彼是智也。<a id="a-5M"></a>问过去是青色。<a id="a-5N"></a>是故过去亦知。<a id="a-5O"></a>作是说。<a id="a-5P"></a>彼知即是青色。<a id="a-5Q"></a>问过去不知。<a id="a-5R"></a>是故过去非有青。<a id="a-5S"></a>或作是说。<a id="a-5T"></a>青异知异。<a id="a-5U"></a>问眼识则颠倒。<a id="a-5V"></a>或作是说。<a id="a-5W"></a>彼青异知异。<a id="a-5X"></a>问眼识则有颠倒。<a id="a-5Y"></a>复次智者是等谛。<a id="a-5Z"></a>复次自然物所事办。<a id="a-5a"></a>又世尊言。<a id="a-5b"></a>识用知物。<a id="a-5c"></a>是故谓之识也。<a id="a-5d"></a>说是语其义云何。<a id="a-5e"></a>或作是说。<a id="a-5f"></a>此是识相。<a id="a-5g"></a>用知物故谓识。<a id="a-5h"></a>问无过去未来识彼非识。<a id="a-5i"></a>尊作是说。<a id="a-5j"></a>久远契经句。<a id="a-5k"></a>复次取要言之。<a id="a-5l"></a>当作是说。<a id="a-5m"></a>若知众生当观彼识。<a id="a-5n"></a>犹如彼识彼是知耶。<a id="a-5o"></a>或作是说。<a id="a-5p"></a>犹如彼识彼是知耶。<a id="a-5q"></a>问过去未来识知。<a id="a-5r"></a>或作是说。<a id="a-5s"></a>犹如彼识彼是知。<a id="a-5t"></a>问过去未来不知。<a id="a-5u"></a>是故彼非识。<a id="a-5v"></a>复次识不知。<a id="a-5w"></a>缘所因识所生知。<a id="a-5x"></a>有众生便有等谛。<a id="a-5y"></a>诸所识彼一切知耶。<a id="a-5z"></a>设知彼一切识耶。<a id="a-60"></a>或作是说。<a id="a-61"></a>诸有识彼一切知也。<a id="a-62"></a>问过去未来识知。<a id="a-63"></a>或作是说。<a id="a-64"></a>诸所识彼一切是知。<a id="a-65"></a>颇有识彼非知耶。<a id="a-66"></a>过去未来识。<a id="a-67"></a>问如所说。<a id="a-68"></a>识者是知是谓识。<a id="a-69"></a>是谓契经有迷。<a id="a-6A"></a>复次识知缘所作识所生知。<a id="a-6B"></a>众生便有等谛巧便。<a id="a-6C"></a>云何知一切心是缘。<a id="a-6D"></a>或作是说。<a id="a-6E"></a>一切心缘四因缘生。<a id="a-6F"></a>或作是说。<a id="a-6G"></a>境界心有所摄。<a id="a-6H"></a>或作是说。<a id="a-6I"></a>世尊亦说。<a id="a-6J"></a>缘二因缘识便生。<a id="a-6K"></a>或作是说。<a id="a-6L"></a>若心无缘者。<a id="a-6M"></a>彼则是识。<a id="a-6N"></a>知者是识也。<a id="a-6O"></a>尊作是说。<a id="a-6P"></a>所为性说心回转缘回转。<a id="a-6Q"></a>此知识于中得知。<a id="a-6R"></a>一切心有缘。</p>
  <p id="a6S">无常苦空　　无我知识　　诸所为知</p>
  <p id="a6T">彼因缘心</p>
  <p id="a6U">一切有揵度第十三竟。</p>
  <p data-pb></p>
  <h2 id="a6V">偈揵度首第十四之一</h2>
  <p id="a6W">等二不等远　　如来无量智</p>
  <p id="a6X">不染守内外　　如实敬供养</p>
  <p id="a6Y">等二者。<a id="a-6Z"></a>是等觉一切智十力四无所畏等。<a id="a-6a"></a>辟支佛自寤等。<a id="a-6b"></a>阿罗汉解脱等。<a id="a-6c"></a>一切趣向等所见。<a id="a-6d"></a>故曰等等不等远。<a id="a-6e"></a>或作是说。<a id="a-6f"></a>此事等于等中等。<a id="a-6g"></a>犹如罗云调达。<a id="a-6h"></a>本无如来如如。<a id="a-6i"></a>不如如道来。<a id="a-6j"></a>是谓如来。<a id="a-6k"></a>言无有异故曰如来。<a id="a-6l"></a>成就大智慧无量智。<a id="a-6m"></a>成就无限智慧。<a id="a-6n"></a>是谓无量智慧。<a id="a-6o"></a>无量境界智慧成就。<a id="a-6p"></a>是谓无量智慧。<a id="a-6q"></a>无量涅槃。<a id="a-6r"></a>是谓无量智慧。<a id="a-6s"></a>复次无量智慧成就无量大智慧。<a id="a-6t"></a>世尊除彼觉智慧智句。<a id="a-6u"></a>是谓无量智慧。<a id="a-6v"></a>不染污者。<a id="a-6w"></a>于此间内受有外是余物。<a id="a-6x"></a>复作是说。<a id="a-6y"></a>于此间内受有外趣善处。<a id="a-6z"></a>复作是说。<a id="a-70"></a>于此化说法爱。<a id="a-71"></a>不起外者。<a id="a-72"></a>于彼说法爱不起诸结。<a id="a-73"></a>如实敬供养。<a id="a-74"></a>如是应供养。</p>
  <p id="a75">于着不著者　　于慢不着慢</p>
  <p id="a76">知苦自田业　　如实敬供养</p>
  <p id="a77">于着不著者。<a id="a-78"></a>诸见是着。<a id="a-79"></a>若于三界见尽。<a id="a-7A"></a>彼谓过去。<a id="a-7B"></a>若于慢不着慢者。<a id="a-7C"></a>三种慢世俗着而不着。<a id="a-7D"></a>知苦自田业者。<a id="a-7E"></a>忍彼苦外诸入。<a id="a-7F"></a>复作是说。<a id="a-7G"></a>于着不著者。<a id="a-7H"></a>已越慢着是谓不着。<a id="a-7I"></a>于慢不着慢者。<a id="a-7J"></a>于七慢种中于彼染着而不染着。<a id="a-7K"></a>知苦自田业者。<a id="a-7L"></a>苦识受识住处田业染着。<a id="a-7M"></a>复作是说。<a id="a-7N"></a>于着不著者。<a id="a-7O"></a>现见谛所断结尽。<a id="a-7P"></a>于慢不着慢者。<a id="a-7Q"></a>现思惟所断结尽。<a id="a-7R"></a>知苦自田业者。<a id="a-7S"></a>苦五盛阴田业行是结。<a id="a-7T"></a>复次一切结着彼越一切着。<a id="a-7U"></a>是谓无著也。<a id="a-7V"></a>于慢不着慢者。<a id="a-7W"></a>染着诸慢染不着诸慢。<a id="a-7X"></a>知苦自田业。<a id="a-7Y"></a>于彼苦苦谛知者知道谛。<a id="a-7Z"></a>彼田业者。<a id="a-7a"></a>是习谛本所有结尽。<a id="a-7b"></a>是谓尽谛。</p>
  <p id="a7c">不依望厌观　　相佐起诸见</p>
  <p id="a7d">因缘无所有　　如实敬供养</p>
  <p id="a7e">不依望厌观者。<a id="a-7f"></a>贪望命望不应依。<a id="a-7g"></a>彼有二种。<a id="a-7h"></a>爱见者。<a id="a-7i"></a>诸佐彼爱命爱佐见厌观。<a id="a-7j"></a>有二种道道果也。<a id="a-7k"></a>得起他诸见。<a id="a-7l"></a>他厌观有二断灭见。<a id="a-7m"></a>有常见己越彼。<a id="a-7n"></a>因缘无所有者。<a id="a-7o"></a>有二因缘。<a id="a-7p"></a>爱见是也。<a id="a-7q"></a>彼灭尽。<a id="a-7r"></a>复作是说。<a id="a-7s"></a>不依望者有爱见。<a id="a-7t"></a>望厌观者。<a id="a-7u"></a>于彼现出要起他诸见。<a id="a-7v"></a>于一切诸见中。<a id="a-7w"></a>亦知他出要已越彼已。<a id="a-7x"></a>因缘无所有者。<a id="a-7y"></a>识识处住尽。<a id="a-7z"></a>复作是说。<a id="a-80"></a>不依望者。<a id="a-81"></a>现爱结尽起他诸见。<a id="a-82"></a>现诸结尽。<a id="a-83"></a>因缘无所有者。<a id="a-84"></a>若爱结缘结尽彼无所缘。<a id="a-85"></a>复次不依望厌观。<a id="a-86"></a>思惟所断结尽起他诸见。<a id="a-87"></a>起他诸见现谛所断结尽。<a id="a-88"></a>因缘无所有者。<a id="a-89"></a>已越一切诸结。<a id="a-8A"></a>思惟见谛所断结尽。<a id="a-8B"></a>彼无所缘也。</p>
  <p id="a8C">于家能灭意　　他家无染着</p>
  <p id="a8D">不起此彼患　　如实敬供养</p>
  <p id="a8E">于家能灭意者。<a id="a-8F"></a>有三家爱见是也。<a id="a-8G"></a>灭意者。<a id="a-8H"></a>以此家依依意。<a id="a-8I"></a>若欢喜已依彼二便依意相应。<a id="a-8J"></a>此断若意相应道。<a id="a-8K"></a>于断他家无所染着。<a id="a-8L"></a>有二他家。<a id="a-8M"></a>爱家见家。<a id="a-8N"></a>于彼不染着。<a id="a-8O"></a>不起此彼患者。<a id="a-8P"></a>爱所起由见故。<a id="a-8Q"></a>诸此爱见尽。<a id="a-8R"></a>彼无所起。<a id="a-8S"></a>复作是说。<a id="a-8T"></a>不起此彼患者。<a id="a-8U"></a>亦如上得无异。<a id="a-8V"></a>复作是说。<a id="a-8W"></a>于家能灭意者。<a id="a-8X"></a>一切结是行一切结尽。<a id="a-8Y"></a>他家不染著者。<a id="a-8Z"></a>于妻子男女不染着。<a id="a-8a"></a>若爱若见不起者。<a id="a-8b"></a>于四受起中现其灭尽复作是说。<a id="a-8c"></a>于家能灭意者结欲。<a id="a-8d"></a>于他家意不染著者。<a id="a-8e"></a>不起者不爱。<a id="a-8f"></a>不起者于欲不起欲爱尽。<a id="a-8g"></a>复作是说。<a id="a-8h"></a>家者是习谛。<a id="a-8i"></a>意者是道谛。<a id="a-8j"></a>于他家不染者是苦谛也。<a id="a-8k"></a>不起者是尽谛。<a id="a-8l"></a>复作是说。<a id="a-8m"></a>于家能灭意者。<a id="a-8n"></a>现见结断。<a id="a-8o"></a>于他家不染著者。<a id="a-8p"></a>现爱结尽。<a id="a-8q"></a>不起者诸爱结见结尽。<a id="a-8r"></a>彼无所造。<a id="a-8s"></a>复次于家不染著者。<a id="a-8t"></a>现见谛所断结尽。<a id="a-8u"></a>于他家无染著者。<a id="a-8v"></a>现思惟所断结尽。<a id="a-8w"></a>不起者。<a id="a-8x"></a>诸见谛思惟所断结尽。<a id="a-8y"></a>彼无所造。</p>
  <p id="a8z">多望口文字　　捐弃灭无有</p>
  <p id="a90">觉一切解脱　　如实敬供养</p>
  <p id="a91">多望口文字者。<a id="a-92"></a>多望者修望。<a id="a-93"></a>口文字亦修。<a id="a-94"></a>作是说。<a id="a-95"></a>多望者多望是爱。<a id="a-96"></a>口文字者口所陈说。<a id="a-97"></a>复作是说。<a id="a-98"></a>多望者是诸见。<a id="a-99"></a>文字者爱。<a id="a-9A"></a>复次多望者思惟所断。<a id="a-9B"></a>文字者见谛所断。<a id="a-9C"></a>捐弃者已灭尽。<a id="a-9D"></a>无有所著者。<a id="a-9E"></a>是谓不起法。<a id="a-9F"></a>能觉者觉知一切诸法是谓觉。<a id="a-9G"></a>觉知三痛是谓觉。<a id="a-9H"></a>通达诸智皆悉成就。<a id="a-9I"></a>是谓觉也。<a id="a-9J"></a>于一切解脱者。<a id="a-9K"></a>于三界解脱也。<a id="a-9L"></a>于三缚解脱。<a id="a-9M"></a>爱缚垢缚见缚也。</p>
  <p id="a9N">痴无得其便　　一切法照明</p>
  <p id="a9O">由身而扶持　　逮觉最上等</p>
  <p id="a9P">此最净鬼语</p>
  <p id="a9Q">痴无得其便者。<a id="a-9R"></a>痴者是无明。<a id="a-9S"></a>缘内无明愚中间愚相应。<a id="a-9T"></a>复作是说。<a id="a-9U"></a>愚是无明。<a id="a-9V"></a>诸见愚中间与愚相应。<a id="a-9W"></a>复作是说。<a id="a-9X"></a>无明是愚。<a id="a-9Y"></a>结愚中间与愚相应。<a id="a-9Z"></a>复次无明是愚。<a id="a-9a"></a>无明缘行愚中间与愚相应。<a id="a-9b"></a>无有此尽。<a id="a-9c"></a>于一切法现诸智。<a id="a-9d"></a>现其因缘现其方便。<a id="a-9e"></a>现其道迹。<a id="a-9f"></a>由身而扶持者。<a id="a-9g"></a>住有余涅槃界。<a id="a-9h"></a>逮阿惟三佛。<a id="a-9i"></a>以此忍觉知无觉时。<a id="a-9j"></a>十力一切智四无所畏。<a id="a-9k"></a>最上过者休息安隐处。<a id="a-9l"></a>此净鬼(夜叉)语此最妙鬼。<a id="a-9m"></a>清净此无学门。</p>
  <p id="a9n">偈说不应食　　等观于彼法</p>
  <p id="a9o">偈说诸佛喜　　诸法本梵志</p>
  <p id="a9p">偈说不应食者。<a id="a-9q"></a>作是说。<a id="a-9r"></a>世尊不为食故往。<a id="a-9s"></a>尔时世尊。<a id="a-9t"></a>欲教化婆罗门故是住也。<a id="a-9u"></a>后作是说。<a id="a-9v"></a>或不承受我语。<a id="a-9w"></a>复恐婆罗门作是念。<a id="a-9x"></a>沙门瞿昙为食故说法。<a id="a-9y"></a>复作是说。<a id="a-9z"></a>欲现其神足故不受食。<a id="a-A0"></a>彼婆罗门应受佛化。<a id="a-A1"></a>若观彼法时。<a id="a-A2"></a>以是故观。<a id="a-A3"></a>及声闻及大丈夫。<a id="a-A4"></a>是彼威仪行。<a id="a-A5"></a>说得诸佛喜者。<a id="a-A6"></a>断灭而不取。<a id="a-A7"></a>诸法本梵志。<a id="a-A8"></a>于中有贤圣沙门法。<a id="a-A9"></a>如是贤圣教。</p>
  <p id="aAA">诸余大神仙　　尽漏观惭愧</p>
  <p id="aAB">以甘馔供养　　种德最福田</p>
  <p id="aAC">诸余者。<a id="a-AD"></a>诸杂秽饮食现受请供养。<a id="a-AE"></a>大神仙者。<a id="a-AF"></a>还大法是谓大神仙。<a id="a-AG"></a>尽漏者。<a id="a-AH"></a>诸有无明爱在身中能除去。<a id="a-AI"></a>是谓尽漏。<a id="a-AJ"></a>惭愧休息。<a id="a-AK"></a>若戒盗尽。<a id="a-AL"></a>彼惭愧休息。<a id="a-AM"></a>以甘馔供养。<a id="a-AN"></a>种德是福田。<a id="a-AO"></a>是何谓德田是福田。<a id="a-AP"></a>于中专精意着。<a id="a-AQ"></a>萌身长益。<a id="a-AR"></a>是谓福田。<a id="a-AS"></a>或作是说。<a id="a-AT"></a>便有偈。<a id="a-AU"></a>以此事余造。<a id="a-AV"></a>彼大神仙。<a id="a-AW"></a>尽漏惭愧休息。<a id="a-AX"></a>以甘馔供养。<a id="a-AY"></a>种德是福田。<a id="a-AZ"></a>或作是说。<a id="a-Aa"></a>彼婆罗门作是说偈。<a id="a-Ab"></a>诸余大神仙。<a id="a-Ac"></a>尽漏惭愧休息。<a id="a-Ad"></a>以甘馔供养。<a id="a-Ae"></a>种德者福田。</p>
  <p id="aAf">教化沉没人　　越生老病死</p>
  <p id="aAg">能仁漏具足　　诸愿悉普至</p>
  <p id="aAh">教化沉没者。<a id="a-Ai"></a>沉没诸见结以彼捐弃。<a id="a-Aj"></a>越生老病死者。<a id="a-Ak"></a>越度生老病死。<a id="a-Al"></a>能仁者。<a id="a-Am"></a>谓无学断诸结使。<a id="a-An"></a>漏具足者。<a id="a-Ao"></a>诸智漏具足成就。<a id="a-Ap"></a>是谓解脱。<a id="a-Aq"></a>成就智无限。<a id="a-Ar"></a>是谓能仁成就漏成就。<a id="a-As"></a>诸愿悉普至者。<a id="a-At"></a>有如是功德。<a id="a-Au"></a>越生老病死。<a id="a-Av"></a>越诸果愿。<a id="a-Aw"></a>复作是说。<a id="a-Ax"></a>一切沉没结使。<a id="a-Ay"></a>彼能舍离。<a id="a-Az"></a>度生老病死。<a id="a-B0"></a>谓之涅槃。<a id="a-B1"></a>此亦悉逮知。<a id="a-B2"></a>是谓度生老病死。<a id="a-B3"></a>作是说。<a id="a-B4"></a>教化沉没人。<a id="a-B5"></a>见其垢染着。<a id="a-B6"></a>度生老病死者。<a id="a-B7"></a>现爱结尽。<a id="a-B8"></a>复次若教化沉没人者。<a id="a-B9"></a>现诸见谛所断结尽。<a id="a-BA"></a>度生老病死者。<a id="a-BB"></a>现思惟所断结尽。<a id="a-BC"></a>余残亦如是。</p>
  <p id="aBD">能仁行无淫　　不为壮所缠</p>
  <p id="aBE">于欲身解脱　　彼牢固能仁</p>
  <p id="aBF">能仁行无淫者。<a id="a-BG"></a>于尊者大迦葉授决广说。<a id="a-BH"></a>能仁者是无学也。<a id="a-BI"></a>行者往就行无有淫。<a id="a-BJ"></a>去离非梵行。<a id="a-BK"></a>不为壮所缠者。<a id="a-BL"></a>或复有时。<a id="a-BM"></a>若少壮不与贪欲。<a id="a-BN"></a>况当老迈。<a id="a-BO"></a>于慢得解脱者。<a id="a-BP"></a>于四慢不造意不贪。<a id="a-BQ"></a>是故当远离。<a id="a-BR"></a>彼牢固者。<a id="a-BS"></a>咄弃诸恶法。<a id="a-BT"></a>牢固智慧成就。<a id="a-BU"></a>是谓牢固。<a id="a-BV"></a>能仁者是无学也。<a id="a-BW"></a>觉知所为。<a id="a-BX"></a>复作是说。<a id="a-BY"></a>能仁行无淫者。<a id="a-BZ"></a>现安隐处。<a id="a-Ba"></a>不为壮所缠者。<a id="a-Bb"></a>现少壮当尽。<a id="a-Bc"></a>于欲永解脱者。<a id="a-Bd"></a>现业当尽。<a id="a-Be"></a>余残亦如是。</p>
  <p id="aBf">不二倍越岸　　亦不一倍终</p>
  <p id="aBg">高下语句义　　是沙门所传</p>
  <p id="aBh">不二倍越岸者。<a id="a-Bi"></a>有诸疑网。<a id="a-Bj"></a>不越无量生死岸。<a id="a-Bk"></a>疑网未尽不能越生死。<a id="a-Bl"></a>二倍者奸伪幻惑也。<a id="a-Bm"></a>复作是说。<a id="a-Bn"></a>诸有二倍者。<a id="a-Bo"></a>彼不能越不越。<a id="a-Bp"></a>彼二倍者。<a id="a-Bq"></a>行垢成就一倍丧终。<a id="a-Br"></a>高语句义者。<a id="a-Bs"></a>高者现身出要。<a id="a-Bt"></a>不高者现身习出要。<a id="a-Bu"></a>复作是说。<a id="a-Bv"></a>高者是谓生天。<a id="a-Bw"></a>不高者趣恶道中。<a id="a-Bx"></a>是沙门所传。<a id="a-By"></a>世尊敷演。</p>
  <p id="aBz">或有不着裳　　亦不乐挍饰</p>
  <p id="aC0">或有持戒香　　语直不卒暴</p>
  <p id="aC1">或有不卒暴者。<a id="a-C2"></a>或有不着衣故犯诸禁限。<a id="a-C3"></a>亦不乐挍饰者。<a id="a-C4"></a>不作是意庄严身口。<a id="a-C5"></a>亦不听伎乐。<a id="a-C6"></a>或有持戒香者。<a id="a-C7"></a>或有学士游行四方。<a id="a-C8"></a>称扬其名常无倦心。<a id="a-C9"></a>或修梵行者。<a id="a-CA"></a>不说戒有亏。</p>
  <p id="aCB">归命佛最胜　　一切皆解脱</p>
  <p id="aCC">是尊最勇猛　　游至无为中</p>
  <p id="aCD">佛者。<a id="a-CE"></a>觉知一切诸法。<a id="a-CF"></a>最胜者。<a id="a-CG"></a>具足诸力。<a id="a-CH"></a>归命者。<a id="a-CI"></a>恭敬义。<a id="a-CJ"></a>一切皆解脱者。<a id="a-CK"></a>于三界解脱。<a id="a-CL"></a>于二缚解脱。<a id="a-CM"></a>爱缚见缚也。<a id="a-CN"></a>复有三缚。<a id="a-CO"></a>欲怒痴缚也。<a id="a-CP"></a>是尊最勇猛者。<a id="a-CQ"></a>受尊教所说法语。<a id="a-CR"></a>游至无为中者。<a id="a-CS"></a>亦无精进现有精进。<a id="a-CT"></a>非为不精进。<a id="a-CU"></a>不还悉获现所作事办。<a id="a-CV"></a>非为不有精进意。<a id="a-CW"></a>当作是守护。<a id="a-CX"></a>犹如不退现不退法。<a id="a-CY"></a>尊者婆那伽婆蹉居止深山。<a id="a-CZ"></a>与郁头罗摩子自说偈。<a id="a-Ca"></a>执鼻执婆鼻那提帝(详人不解)比比罽赖楼多弥遮。<a id="a-Cb"></a>我意不染着。<a id="a-Cc"></a>心常[火*霍]然寤。<a id="a-Cd"></a>执鼻执婆鼻那提帝者。<a id="a-Ce"></a>飞鸟之音响。<a id="a-Cf"></a>比比罽赖楼多弥遮者。<a id="a-Cg"></a>麑鹿之音响。<a id="a-Ch"></a>我意不染著者。<a id="a-Ci"></a>不退亦不起诸欲。<a id="a-Cj"></a>心常[火*霍]然寤者。<a id="a-Ck"></a>乐诸道乐涅槃。<a id="a-Cl"></a>是谓比比罽赖(勺桂反)</p>
  <p id="aCm">五塔庙乐处　　枝叶不坏败</p>
  <p id="aCn">彼见生诸枝　　能仁以慧断</p>
  <p id="aCo">五塔庙乐处者。<a id="a-Cp"></a>于五阴有中。<a id="a-Cq"></a>枝叶不坏者。<a id="a-Cr"></a>爱枝也。<a id="a-Cs"></a>三界生诸见枝无常苦。<a id="a-Ct"></a>能仁以慧断者。<a id="a-Cu"></a>学人智住断。<a id="a-Cv"></a>复作是说。<a id="a-Cw"></a>五塔庙乐处者是苦谛。<a id="a-Cx"></a>枝叶不坏败者是习谛。<a id="a-Cy"></a>彼见生诸枝者是道谛。<a id="a-Cz"></a>能仁以慧断者是尽。<a id="a-D0"></a>复作是说。<a id="a-D1"></a>五塔庙乐处枝叶不败坏。<a id="a-D2"></a>是谓垢着。<a id="a-D3"></a>彼见生诸枝能仁以慧断。<a id="a-D4"></a>除结净相。<a id="a-D5"></a>尊者婆那婆蹉居在深山。<a id="a-D6"></a>天降雨时心怀欢喜。<a id="a-D7"></a>便说偈曰。</p>
  <p id="aD8">岩峻善茂生　　伏流水浴身</p>
  <p id="aD9">离欲处闲居　　智者倍生善</p>
  <p id="aDA">岩峻善茂生者。<a id="a-DB"></a>山泽树下。<a id="a-DC"></a>伏流水浴身者。<a id="a-DD"></a>以雨水浴身。<a id="a-DE"></a>离欲处闲居者。<a id="a-DF"></a>居远处乐闲静。<a id="a-DG"></a>生诸不贪欲不处众。<a id="a-DH"></a>智者倍生善者。<a id="a-DI"></a>生诸喜及善增益。<a id="a-DJ"></a>居喜觉意。</p>
  <p id="aDK">愚者造生死　　数数入胞胎</p>
  <p id="aDL">故智者不造　　头破亦不眠</p>
  <p id="aDM">愚者造生死。<a id="a-DN"></a>无智成就无明。<a id="a-DO"></a>造生死者。<a id="a-DP"></a>行有漏一切成就乐欲。<a id="a-DQ"></a>数数入胞胎者。<a id="a-DR"></a>处母胎中。<a id="a-DS"></a>是故智成就。<a id="a-DT"></a>故智者不造。<a id="a-DU"></a>行有漏受诸有。<a id="a-DV"></a>于中亦不为。<a id="a-DW"></a>头破亦不眠者。<a id="a-DX"></a>犹如此人。<a id="a-DY"></a>或作是说。<a id="a-DZ"></a>愚者造生死是习谛。<a id="a-Da"></a>数数入胞胎者是苦谛。<a id="a-Db"></a>故智者不造是道谛。<a id="a-Dc"></a>头破亦不眠者是尽谛。<a id="a-Dd"></a>犹如此人也。</p>
  <p id="aDe">等数望有愚偈义胎不度意常佛执鼻执婆耶庶。<a id="a-Df"></a>及五愚惑不聪明。</p>
  <p data-pb></p>
  <h2 id="aDg">偈揵度首第十四之二</h2>
  <p id="aDh">尊者优婆夷。<a id="a-Di"></a>谟以水道步。<a id="a-Dj"></a>寻往作尺蠖行。<a id="a-Dk"></a>乃至入有想三昧。<a id="a-Dl"></a>更不复见缘能因缘灭有想无想。<a id="a-Dm"></a>彼问世尊曰。</p>
  <p id="aDn">我独流无量　　不依不能度</p>
  <p id="aDo">与我说其缘　　所依度彼岸</p>
  <p id="aDp">我独流无量者。<a id="a-Dq"></a>独一者谓不二。<a id="a-Dr"></a>无缘生死流不能得度。<a id="a-Ds"></a>复作是说。<a id="a-Dt"></a>不能度此有想无想。<a id="a-Du"></a>复作是说。<a id="a-Dv"></a>一无明流不能得度。<a id="a-Dw"></a>与我说其缘者。<a id="a-Dx"></a>普眼遍彼缘无眼。<a id="a-Dy"></a>度生死流。<a id="a-Dz"></a>此谓有想无想度无明流。</p>
  <p id="aE0">观不用念定　　依彼而度流</p>
  <p id="aE1">云何断欲爱　　爱尽于彼观</p>
  <p id="aE2">观不用念定者。<a id="a-E3"></a>起无漏不用定。<a id="a-E4"></a>无常苦空无我。<a id="a-E5"></a>作如是观念者。<a id="a-E6"></a>专精其神足住止处所。<a id="a-E7"></a>是谓休息。<a id="a-E8"></a>复作是说。<a id="a-E9"></a>观不用定时观涅槃休息。<a id="a-EA"></a>如是汝度流。<a id="a-EB"></a>于彼而灭爱。<a id="a-EC"></a>犹如彼爱先尽。<a id="a-ED"></a>问三界诸爱染着于欲。<a id="a-EE"></a>复作是说。<a id="a-EF"></a>住爱而使尽。<a id="a-EG"></a>亦当使求尽。<a id="a-EH"></a>复作是说。<a id="a-EI"></a>彼爱未尽诸缠着住。<a id="a-EJ"></a>非以外道而灭。<a id="a-EK"></a>去离非论。<a id="a-EL"></a>彼听善论爱数数使退。<a id="a-EM"></a>以是故世尊使告离非论爱尽。<a id="a-EN"></a>于彼观者彼于涅槃有堕想。<a id="a-EO"></a>彼自守持。<a id="a-EP"></a>于是世尊说不涅槃休息。<a id="a-EQ"></a>一切欲无爱。<a id="a-ER"></a>依不用定。<a id="a-ES"></a>寂寂想解脱最胜。<a id="a-ET"></a>住彼而不起。<a id="a-EU"></a>一切欲无爱者。<a id="a-EV"></a>于三界欲尽。<a id="a-EW"></a>欲界结永尽。<a id="a-EX"></a>以贤圣道尽爱。<a id="a-EY"></a>依不用寂定者。<a id="a-EZ"></a>不依不用定三昧周有想无想及余三。<a id="a-Ea"></a>若依涅槃想。<a id="a-Eb"></a>解脱最胜者。<a id="a-Ec"></a>想解脱有想无想。<a id="a-Ed"></a>若住涅槃休息者。<a id="a-Ee"></a>彼住不起于彼退。<a id="a-Ef"></a>亦无所起。<a id="a-Eg"></a>世尊说曰。</p>
  <p id="aEh">彼住而不起　　无数劫净眼</p>
  <p id="aEi">于彼两解脱　　识誓知所传</p>
  <p id="aEj">彼住而不起无数劫净眼者。<a id="a-Ek"></a>答曰。<a id="a-El"></a>亦当久住于彼两解脱。<a id="a-Em"></a>于彼般涅槃。<a id="a-En"></a>识誓知所传。<a id="a-Eo"></a>我于彼退转。<a id="a-Ep"></a>亦复不生。<a id="a-Eq"></a>不于生入而入誓。</p>
  <p id="aEr">犹火风所吹　　没灭不可数</p>
  <p id="aEs">仁能名色脱　　没灭不可数</p>
  <p id="aEt">犹火风所吹没灭不可数者。<a id="a-Eu"></a>如彼火不于空中灭。<a id="a-Ev"></a>亦不可称数。<a id="a-Ew"></a>若往东方西方。<a id="a-Ex"></a>能仁名色脱者。<a id="a-Ey"></a>名四无色阴色身身。<a id="a-Ez"></a>彼俱曰名色。</p>
  <p id="aF0">没冥必还明　　若没如今无</p>
  <p id="aF1">作有常之想　　净眼与我说</p>
  <p id="aF2">没冥必还明。<a id="a-F3"></a>问云何为明。<a id="a-F4"></a>犹如日明照。<a id="a-F5"></a>若没如今无者。<a id="a-F6"></a>若有常若断灭。<a id="a-F7"></a>还处入净聚。<a id="a-F8"></a>净眼与我说与我布现。<a id="a-F9"></a>尊无所不知。</p>
  <p id="aFA">没灭不可数　　愿说所无者</p>
  <p id="aFB">散离一切爱　　亦散一切义</p>
  <p id="aFC">没灭不可数者。<a id="a-FD"></a>有限之法彼则无也。<a id="a-FE"></a>愿说所无者。<a id="a-FF"></a>诸爱尽者诸爱限数。<a id="a-FG"></a>彼无有此爱诸阴。<a id="a-FH"></a>由行生者诸阴限数。<a id="a-FI"></a>彼无此阴。<a id="a-FJ"></a>散离一切爱者。<a id="a-FK"></a>亦散一切义。<a id="a-FL"></a>三界爱尽。</p>
  <p id="aFM">二问释种子　　净眼不授决</p>
  <p id="aFN">乃至三大仙　　授决我欲闻</p>
  <p id="aFO">二问释种子净眼不授决。<a id="a-FP"></a>彼尔时作二问。<a id="a-FQ"></a>云何观世间。<a id="a-FR"></a>亦不见死生。<a id="a-FS"></a>世尊不与授决。<a id="a-FT"></a>何以故。<a id="a-FU"></a>欲教训之。<a id="a-FV"></a>彼亦闻三语而授决。<a id="a-FW"></a>于中作是说。<a id="a-FX"></a>乃至三大仙授决我欲闻。</p>
  <p id="aFY">今世及后世　　梵天上诸天</p>
  <p id="aFZ">见亦无所知　　瞿昙者德至</p>
  <p id="aFa">今世者是人世。<a id="a-Fb"></a>后世谓恶趣。<a id="a-Fc"></a>梵天者谓梵迦夷天。<a id="a-Fd"></a>诸天者谓欲界天。<a id="a-Fe"></a>见亦无所知者云何见。<a id="a-Ff"></a>瞿昙普德至者。<a id="a-Fg"></a>世尊声振四方。<a id="a-Fh"></a>如是世谛一切智。<a id="a-Fi"></a>犹如转法轮。<a id="a-Fj"></a>说声闻乃至梵天。</p>
  <p id="aFk">若欲如是见　　义论之所归</p>
  <p id="aFl">云何观世间　　而不见死生</p>
  <p id="aFm">若欲如是见者。<a id="a-Fn"></a>如是成就妙智。<a id="a-Fo"></a>世间及天梵天而不知见。<a id="a-Fp"></a>义论之所归者。<a id="a-Fq"></a>欲闻受决之所归。<a id="a-Fr"></a>云何观世间而不见死生者。<a id="a-Fs"></a>云何观六入。<a id="a-Ft"></a>不生余境界。</p>
  <p id="aFu">观世皆悉空　　愚王亦专念</p>
  <p id="aFv">以能拔我见　　如是越生处</p>
  <p id="aFw">观世皆悉空亦自见愚王。<a id="a-Fx"></a>尔时世尊为说空常。<a id="a-Fy"></a>专不移动念者。<a id="a-Fz"></a>不念邪事游意止中。<a id="a-G0"></a>我见者。<a id="a-G1"></a>是愚身见而灭之。<a id="a-G2"></a>如是度死处。<a id="a-G3"></a>亦不生阎浮境界。<a id="a-G4"></a>尊者拔苏卢作是说。<a id="a-G5"></a>闻断灭有常。<a id="a-G6"></a>尔时世尊不与授决。<a id="a-G7"></a>彼亦闻第三句迹而授决。<a id="a-G8"></a>于中作是说。<a id="a-G9"></a>二问释种子。<a id="a-GA"></a>今世后世者是欲界天。<a id="a-GB"></a>梵天者梵迦夷天。<a id="a-GC"></a>及天者及余色界天。<a id="a-GD"></a>见亦不知者。<a id="a-GE"></a>住中迹中而不知。<a id="a-GF"></a>如是越所见者。<a id="a-GG"></a>成就如此妙智。<a id="a-GH"></a>世及天者不能解知。<a id="a-GI"></a>如此中亦断灭有常。<a id="a-GJ"></a>观世断灭有常。<a id="a-GK"></a>而不见死生。<a id="a-GL"></a>云何除断灭有常。<a id="a-GM"></a>而住中迹越生死岸。<a id="a-GN"></a>观世皆悉空者。<a id="a-GO"></a>自还所觉。<a id="a-GP"></a>若断灭有常。<a id="a-GQ"></a>彼观皆悉空。<a id="a-GR"></a>住其边际。<a id="a-GS"></a>如是观六入。<a id="a-GT"></a>则能越生死岸。</p>
  <p id="aGU">天女众所围　　亦亲近妖魅</p>
  <p id="aGV">彼园名愚惑　　云何获安处</p>
  <p id="aGW">天女众所围。<a id="a-GX"></a>彼修行人。<a id="a-GY"></a>闻三十三天天女众所围者。<a id="a-GZ"></a>以天音乐亦亲近妖魅。<a id="a-Ga"></a>三十三天在街巷头。<a id="a-Gb"></a>门阈左右园果浴池。<a id="a-Gc"></a>四天王有诸女鬼。<a id="a-Gd"></a>颜色弊恶声响粗犷。<a id="a-Ge"></a>喜恐怖人。<a id="a-Gf"></a>彼园名愚惑者。<a id="a-Gg"></a>杂园果甚乐无极。<a id="a-Gh"></a>天五乐自娱园能惑人。<a id="a-Gi"></a>云何获安处者。<a id="a-Gj"></a>云何得出要。</p>
  <p id="aGk">彼道名曰等　　彼方名不恐</p>
  <p id="aGl">事亦名无声　　觉法名具足</p>
  <p id="aGm">彼道名曰等者。<a id="a-Gn"></a>无曀亦不曲。<a id="a-Go"></a>彼方名不恐者。<a id="a-Gp"></a>涅槃名曰方。<a id="a-Gq"></a>于彼无生病老死之恐。<a id="a-Gr"></a>事亦名无声者。<a id="a-Gs"></a>止观是名事。<a id="a-Gt"></a>无有结着故曰无声若。<a id="a-Gu"></a>贤圣无漏三昧。<a id="a-Gv"></a>觉法之具足者。<a id="a-Gw"></a>觉出要与共相应。</p>
  <p id="aGx">惭亦不有缘　　念者将从人</p>
  <p id="aGy">智慧能御车　　等见先导前</p>
  <p id="aGz">惭亦不有缘者。<a id="a-H0"></a>惭诸结秽恶。<a id="a-H1"></a>彼犹如船车。<a id="a-H2"></a>如是缘惭而起道意。<a id="a-H3"></a>不复思惟。<a id="a-H4"></a>念者将从人。<a id="a-H5"></a>犹如车以虎皮覆上。<a id="a-H6"></a>若豹皮缠恐不得其便不可亲近。<a id="a-H7"></a>若怨家盗贼不得其便。<a id="a-H8"></a>如是念。<a id="a-H9"></a>将从不得亲近诸恶行。<a id="a-HA"></a>智慧能御车者。<a id="a-HB"></a>犹如侍车人如好车。<a id="a-HC"></a>如是道智慧最。<a id="a-HD"></a>是道犹如御车者。<a id="a-HE"></a>知道非道犹如御车者。<a id="a-HF"></a>侍车而行应进则进。<a id="a-HG"></a>如是智慧欲退时。<a id="a-HH"></a>便起勇猛意。<a id="a-HI"></a>意若炽盛便使休息。<a id="a-HJ"></a>犹如御车者。<a id="a-HK"></a>知进便进。<a id="a-HL"></a>如是智慧思惟方便。<a id="a-HM"></a>等见先导前者。<a id="a-HN"></a>等见先在前而修行道。<a id="a-HO"></a>世尊亦说。<a id="a-HP"></a>等见生等志。<a id="a-HQ"></a>复作是说。<a id="a-HR"></a>如彼贤圣人。<a id="a-HS"></a>八种道本亦说故曰惭。<a id="a-HT"></a>亦是彼缘行学增上戒。<a id="a-HU"></a>念者将从人也。<a id="a-HV"></a>学增上心说智慧御车也。<a id="a-HW"></a>等见先导前者。<a id="a-HX"></a>复作是说。<a id="a-HY"></a>彼车是其处众行具足惭。<a id="a-HZ"></a>是其缘者有三种。<a id="a-Ha"></a>道等语业等命。<a id="a-Hb"></a>念者将从人等念也。<a id="a-Hc"></a>智慧能御车者。<a id="a-Hd"></a>等志等方便也。<a id="a-He"></a>等见先导前者。<a id="a-Hf"></a>即等见也。<a id="a-Hg"></a>复作是说。<a id="a-Hh"></a>诸止观是食者。<a id="a-Hi"></a>如本车所说。<a id="a-Hj"></a>惭亦是缘者。<a id="a-Hk"></a>戒是其食。<a id="a-Hl"></a>念将从人者。<a id="a-Hm"></a>止是其食。<a id="a-Hn"></a>智慧能御车者。<a id="a-Ho"></a>观是其食。</p>
  <p id="aHp">诸有如此乘　　众萌男女类</p>
  <p id="aHq">彼乘如此车　　往至无住方</p>
  <p id="aHr">诸有如此乘众萌男女类者。<a id="a-Hs"></a>彼已修行道。<a id="a-Ht"></a>以乘往至无住方。<a id="a-Hu"></a>彼已修行道。<a id="a-Hv"></a>未至涅槃。<a id="a-Hw"></a>便使至涅槃也。</p>
  <p id="aHx">五断五已灭　　修行五上者</p>
  <p id="aHy">五数比丘过　　是谓已度流</p>
  <p id="aHz">五断者。<a id="a-I0"></a>五盖也。<a id="a-I1"></a>五已灭者。<a id="a-I2"></a>五下分结也。<a id="a-I3"></a>修行五上者是五根也。<a id="a-I4"></a>五数比丘过者。<a id="a-I5"></a>已越五上分结。<a id="a-I6"></a>是谓度流者。<a id="a-I7"></a>已度生死流也。<a id="a-I8"></a>复作是说。<a id="a-I9"></a>五断者。<a id="a-IA"></a>五邪见也。<a id="a-IB"></a>五已灭是五身结也。<a id="a-IC"></a>修行五上者。<a id="a-ID"></a>五禅种。<a id="a-IE"></a>五数比丘过者。<a id="a-IF"></a>已度彼欲数。<a id="a-IG"></a>如所说着欲是谓欲数。<a id="a-IH"></a>是谓度流者。<a id="a-II"></a>已度欲流。<a id="a-IJ"></a>复作是说。<a id="a-IK"></a>五断者。<a id="a-IL"></a>五趣中结也。<a id="a-IM"></a>已灭五者。<a id="a-IN"></a>是五道也。<a id="a-IO"></a>修行五上者。<a id="a-IP"></a>五解脱入也。<a id="a-IQ"></a>五数比丘过者。<a id="a-IR"></a>即越彼五趣。<a id="a-IS"></a>是谓度流者。<a id="a-IT"></a>度生死流也。<a id="a-IU"></a>复作是说。<a id="a-IV"></a>五断者。<a id="a-IW"></a>五心缚也。<a id="a-IX"></a>已灭五者。<a id="a-IY"></a>心五秽也。<a id="a-IZ"></a>修行五上者。<a id="a-Ia"></a>五念结也。<a id="a-Ib"></a>五数比丘过者。<a id="a-Ic"></a>已度心五缚也。<a id="a-Id"></a>是谓是度流者。<a id="a-Ie"></a>度生死流也。</p>
  <p id="aIf">五觉及眠寐　　五眠寐及觉</p>
  <p id="aIg">有五受尘垢　　五是清净行</p>
  <p id="aIh">五觉及眠寐者。<a id="a-Ii"></a>五邪见睡眠五根兴寐。<a id="a-Ij"></a>五睡眠及觉者。<a id="a-Ik"></a>五根睡眠五邪见觉寐。<a id="a-Il"></a>有五受尘垢者。<a id="a-Im"></a>五见也。<a id="a-In"></a>是五清净行者。<a id="a-Io"></a>五根也。<a id="a-Ip"></a>如是五身结力结念处所。<a id="a-Iq"></a>下分中禅数。<a id="a-Ir"></a>上分中解脱。<a id="a-Is"></a>入阿那含凡夫人。</p>
  <p id="aIt">奔走不乐中　　养新新缚着</p>
  <p id="aIu">犹奔冥灯火　　见闻一所作</p>
  <p id="aIv">奔走不乐中者。<a id="a-Iw"></a>已断解脱奔有常不乐断灭。<a id="a-Ix"></a>复离断灭有常不乐有常。<a id="a-Iy"></a>养新新缚著者。<a id="a-Iz"></a>谓所生见增益诸缚。<a id="a-J0"></a>犹奔冥灯火者。<a id="a-J1"></a>犹如钵胜伽虫(飞蛾)。<a id="a-J2"></a>油灯休息想非舍离堕。<a id="a-J3"></a>作如是邪见有休息想。<a id="a-J4"></a>作舍离想堕。<a id="a-J5"></a>见闻一所作者。<a id="a-J6"></a>见净有净缘。<a id="a-J7"></a>闻净有净缘。<a id="a-J8"></a>如是一切诸见。<a id="a-J9"></a>复作是说。<a id="a-JA"></a>奔走不乐中者。<a id="a-JB"></a>不乐五欲中不乐一欲。<a id="a-JC"></a>养新新缚著者。<a id="a-JD"></a>欲爱缚堕。<a id="a-JE"></a>见闻一所作者。<a id="a-JF"></a>住五欲中。<a id="a-JG"></a>复作是说。<a id="a-JH"></a>奔走不乐中者。<a id="a-JI"></a>不乐欲界奔走色无色界中。<a id="a-JJ"></a>余亦如是。<a id="a-JK"></a>如奔所趣如今所觉。<a id="a-JL"></a>或作是说。<a id="a-JM"></a>亦复此事不乐奔结。<a id="a-JN"></a>走解脱牢固。<a id="a-JO"></a>向新解脱牢固。</p>
  <p id="aJP">老覆盖世间　　为死所围绕</p>
  <p id="aJQ">众生患爱病　　法住于世间</p>
  <p id="aJR">老覆盖世间者。<a id="a-JS"></a>所覆不得解脱。<a id="a-JT"></a>为死所围绕者。<a id="a-JU"></a>亦不得走避。<a id="a-JV"></a>如所说。</p>
  <p id="aJW">非空非海中　　非入山石间</p>
  <p id="aJX">无有地方所　　脱止不受死</p>
  <p id="aJY">众生患爱病者。<a id="a-JZ"></a>爱缚所缠不能度三界。<a id="a-Ja"></a>法住于世间者。<a id="a-Jb"></a>住世八法。<a id="a-Jc"></a>十善行迹。<a id="a-Jd"></a>或善或不善。<a id="a-Je"></a>复作是说。<a id="a-Jf"></a>住十二因缘。<a id="a-Jg"></a>或作是说。<a id="a-Jh"></a>为苦所害。<a id="a-Ji"></a>使住道也。<a id="a-Jj"></a>或作是说。<a id="a-Jk"></a>住于七法。<a id="a-Jl"></a>或作是说。<a id="a-Jm"></a>其事云何住世间。</p>
  <p id="aJn">偈颂缘为事　　文字为甘味</p>
  <p id="aJo">依名而有偈　　造者偈之身</p>
  <p id="aJp">偈颂缘为事者。<a id="a-Jq"></a>意欲便造偈敷演讽诵。<a id="a-Jr"></a>文字为甘味者。<a id="a-Js"></a>分有文字次第分间布行。<a id="a-Jt"></a>依名而有偈者。<a id="a-Ju"></a>依名造作犹如十句偈。<a id="a-Jv"></a>造者偈之身。<a id="a-Jw"></a>造偈颂为首。</p>
  <p id="aJx">以六兴起世　　六已成就业</p>
  <p id="aJy">六造世间法　　有六受苦恼</p>
  <p id="aJz">以六兴起世者。<a id="a-K0"></a>六爱身也。<a id="a-K1"></a>六已成就业者。<a id="a-K2"></a>六病身也。<a id="a-K3"></a>六造世间法者。<a id="a-K4"></a>造内六入也。<a id="a-K5"></a>有六受苦恼者。<a id="a-K6"></a>外六入也复作是说。<a id="a-K7"></a>以六兴起世者。<a id="a-K8"></a>六爱身也。<a id="a-K9"></a>六已成就业者。<a id="a-KA"></a>外六入也。<a id="a-KB"></a>六造世间法者。<a id="a-KC"></a>造六尘也有六受苦恼者。<a id="a-KD"></a>六痛身也。</p>
  <p id="aKE">四方非四方　　上下最胜界</p>
  <p id="aKF">不闻不觉知　　说法使我寤</p>
  <p id="aKG">四方非四方上下最胜界者。<a id="a-KH"></a>当言结声响。<a id="a-KI"></a>不闻不觉知者。<a id="a-KJ"></a>集聚之相故。<a id="a-KK"></a>曰无所无不知。<a id="a-KL"></a>说法使我寤者。<a id="a-KM"></a>说道审谛出要之业。<a id="a-KN"></a>世尊知根说法之义。<a id="a-KO"></a>使我时得寤。</p>
  <p id="aKP">本尽不造新　　于有无爱着</p>
  <p id="aKQ">种尽法不生　　涅槃犹灯灭</p>
  <p id="aKR">本尽不造新者。<a id="a-KS"></a>过去贪欲尽。<a id="a-KT"></a>更不造新者。<a id="a-KU"></a>未来贪欲尽也。<a id="a-KV"></a>于有无爱著者。<a id="a-KW"></a>现在贪欲尽也。<a id="a-KX"></a>种尽者。<a id="a-KY"></a>识种及所生有种尽也。<a id="a-KZ"></a>法不生者。<a id="a-Ka"></a>彼识处不生除去行垢。<a id="a-Kb"></a>涅槃犹灯灭者。<a id="a-Kc"></a>不起便涅槃。<a id="a-Kd"></a>犹如灯灭者。<a id="a-Ke"></a>不可限量。<a id="a-Kf"></a>住至东方若后南方。<a id="a-Kg"></a>如是阿罗汉般涅槃不可限量。<a id="a-Kh"></a>复作是说。<a id="a-Ki"></a>本尽者。<a id="a-Kj"></a>过去结灭。<a id="a-Kk"></a>不造新者。<a id="a-Kl"></a>未来垢尽。<a id="a-Km"></a>于有无爱著者。<a id="a-Kn"></a>现在垢尽。<a id="a-Ko"></a>种尽者此垢。<a id="a-Kp"></a>种尽不生法者。<a id="a-Kq"></a>更不受住。<a id="a-Kr"></a>涅槃者。<a id="a-Ks"></a>[火*霍]然无垢。<a id="a-Kt"></a>犹灯灭者。<a id="a-Ku"></a>不为造有所缚。<a id="a-Kv"></a>复作是说。<a id="a-Kw"></a>本尽者。<a id="a-Kx"></a>过去行尽所可受报者也。<a id="a-Ky"></a>不造新者。<a id="a-Kz"></a>新垢不造。<a id="a-L0"></a>于有无爱著者。<a id="a-L1"></a>行有余。<a id="a-L2"></a>复作是说。<a id="a-L3"></a>本尽者。<a id="a-L4"></a>因尽也。<a id="a-L5"></a>不造新者。<a id="a-L6"></a>于彼因无有果实。<a id="a-L7"></a>于无爱著者。<a id="a-L8"></a>于彼有余。<a id="a-L9"></a>复作是说。<a id="a-LA"></a>本尽者。<a id="a-LB"></a>六入尽及本行空。<a id="a-LC"></a>不造新者。<a id="a-LD"></a>不造新行。<a id="a-LE"></a>余亦如是。</p>
  <p id="aLF">此王车朽败　　身亦如是朽</p>
  <p id="aLG">真法不朽败　　于己而平均</p>
  <p id="aLH">此王车朽败者。<a id="a-LI"></a>王波斯匿车在。<a id="a-LJ"></a>深朽故无有光色。<a id="a-LK"></a>身亦如是朽者。<a id="a-LL"></a>如是身在隐匿处。<a id="a-LM"></a>为老病所逼无有光颜。<a id="a-LN"></a>真法不朽败者。<a id="a-LO"></a>亦不羸弱。<a id="a-LP"></a>何以故。<a id="a-LQ"></a>于己平均。<a id="a-LR"></a>平均法何者是。<a id="a-LS"></a>道谛是也。<a id="a-LT"></a>诸佛说法是平均法。</p>
  <p id="aLU">道为八等妙　　圣谛有四句</p>
  <p id="aLV">无欲法为上　　与二足作眼</p>
  <p id="aLW">道为八等妙者。<a id="a-LX"></a>一切诸道贤圣八道为上。<a id="a-LY"></a>圣谛有四句者。<a id="a-LZ"></a>一切诸谛贤圣谛为上。<a id="a-La"></a>一切诸法涅槃息为妙。<a id="a-Lb"></a>与二足作眼者。<a id="a-Lc"></a>一切众生佛最为圣。<a id="a-Ld"></a>一切悉知。<a id="a-Le"></a>问犹如实有涅槃道。<a id="a-Lf"></a>何以故双出二事。<a id="a-Lg"></a>于尊因陀摩罗沙门名作是说。<a id="a-Lh"></a>求为道出要为涅槃。<a id="a-Li"></a>不空为谛义。<a id="a-Lj"></a>毗舒佉作是说。<a id="a-Lk"></a>犹如智于境界回转。<a id="a-Ll"></a>道亦如是。<a id="a-Lm"></a>犹如智有境界。<a id="a-Ln"></a>如是谛涅槃。<a id="a-Lo"></a>犹如断结。<a id="a-Lp"></a>犹如智有境界。<a id="a-Lq"></a>谛亦如是也。</p>
  <p id="aLr">觉粗亦觉细　　意盛慢所畏</p>
  <p id="aLs">此非智所觉　　意或奔诸趣</p>
  <p id="aLt">觉粗者不善也。<a id="a-Lu"></a>觉细善有漏受诸有也。<a id="a-Lv"></a>复作是说。<a id="a-Lw"></a>觉粗者见谛所断。<a id="a-Lx"></a>觉细者思惟所断。<a id="a-Ly"></a>复作是说。<a id="a-Lz"></a>觉粗者与欲界相应。<a id="a-M0"></a>觉细者与色界相应。<a id="a-M1"></a>复作是说。<a id="a-M2"></a>觉粗觉欲也。<a id="a-M3"></a>觉细者觉智也。<a id="a-M4"></a>意盛慢所畏者。<a id="a-M5"></a>自意所生意流驰意。<a id="a-M6"></a>流驰与相应觉知。<a id="a-M7"></a>如是与无明智彼有觉也。<a id="a-M8"></a>各各驰走展转觉知心意常乱。</p>
  <p id="aM9">如是意觉知　　无恼威仪念</p>
  <p id="aMA">在心意炽盛　　无余诸佛灭</p>
  <p id="aMB">如是意觉知者。<a id="a-MC"></a>等住觉知渐为方便。<a id="a-MD"></a>无恼威仪念者。<a id="a-ME"></a>威仪者亦不觉。<a id="a-MF"></a>念者专其念。<a id="a-MG"></a>心不移动住者。<a id="a-MH"></a>如念无异。<a id="a-MI"></a>炽盛者。<a id="a-MJ"></a>无余之所灭。<a id="a-MK"></a>佛能永灭。<a id="a-ML"></a>问疑无有疑身绝欲使。<a id="a-MM"></a>彼亦是佛耶。<a id="a-MN"></a>答曰。<a id="a-MO"></a>诸佛是法。<a id="a-MP"></a>亲近诸佛于此契经。<a id="a-MQ"></a>复次诸界佛所灭。<a id="a-MR"></a>声闻不能灭诸界。<a id="a-MS"></a>复作是说。<a id="a-MT"></a>无余诸佛境界灭。</p>
  <p id="aMU">天远地无边　　大海亦无际</p>
  <p id="aMV">日月降光处　　及其灭处所</p>
  <p id="aMW">有实无实法　　是谓四极远</p>
  <p id="aMX">天远地无边者。<a id="a-MY"></a>偈广说。<a id="a-MZ"></a>乃至灭处方远俱越。<a id="a-Ma"></a>有实无实法者。<a id="a-Mb"></a>是四极远自极远此法道。<a id="a-Mc"></a>无实法是垢。<a id="a-Md"></a>复作是说。<a id="a-Me"></a>有实法十善。<a id="a-Mf"></a>无实法十不善法。<a id="a-Mg"></a>复作是说。<a id="a-Mh"></a>实法是涅槃。<a id="a-Mi"></a>无实法是生死。<a id="a-Mj"></a>复作是说。<a id="a-Mk"></a>实法是谛。<a id="a-Ml"></a>无实法是诸见。<a id="a-Mm"></a>复作是说。<a id="a-Mn"></a>实法是七法。<a id="a-Mo"></a>无实法是七非法。<a id="a-Mp"></a>复作是说。<a id="a-Mq"></a>实法诸佛之要。<a id="a-Mr"></a>敷演法教。<a id="a-Ms"></a>无法不阐等法印法教也。<a id="a-Mt"></a>彼于是不久自然之理。</p>
  <p id="aMu">优婆尼摩王　　既觉寤驰走</p>
  <p id="aMv">偈缘世灭尽　　生老道二远</p>
 </body>
</html>