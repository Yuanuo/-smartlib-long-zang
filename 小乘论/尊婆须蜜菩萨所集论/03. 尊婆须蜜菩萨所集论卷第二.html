<!doctype html>
<html id="z3IBW8n1Bv" data-ver="861">
 <head>
  <meta charset="utf-8">
  <meta author="僧伽跋澄">
  <meta library="龙藏">
  <meta catalog="小乘论">
  <meta period="符秦">
 </head>
 <body>
  <h1 id="a1">尊婆须蜜菩萨所集论卷第二</h1>
  <h2 id="a2">聚揵度首第一之三</h2>
  <p id="a3">苦由因意得　　无智亦有五</p>
  <p id="a4">色根悉具足　　各各有七苦</p>
  <p id="a5">得心心法因缘。<a id="a-6"></a>不思惟缘。<a id="a-7"></a>心心法缘自相欲使作缘。<a id="a-8"></a>或作是说。<a id="a-9"></a>无也。<a id="a-A"></a>何以故。<a id="a-B"></a>因缘心心法之所摄持。<a id="a-C"></a>不可使青国觉缘也(外国见闻皆曰国)。<a id="a-D"></a>问设当觉者。<a id="a-E"></a>青国有缘。<a id="a-F"></a>如彼觉青国则有觉。<a id="a-G"></a>若青有国作缘。<a id="a-H"></a>因缘自相则有二觉。<a id="a-I"></a>若觉若余觉。<a id="a-J"></a>缘青国摄余青国。<a id="a-K"></a>若觉缘青国。<a id="a-L"></a>彼亦不敢青国摄觉作缘。<a id="a-M"></a>或作是说。<a id="a-N"></a>得如所说。<a id="a-O"></a>如恐怖人。<a id="a-P"></a>不知为谁所恐心。<a id="a-Q"></a>自相作缘。<a id="a-R"></a>缘亦不自知。<a id="a-S"></a>问彼非自相作缘耶。<a id="a-T"></a>设作缘者自知有缘。<a id="a-U"></a>自相性自尔。<a id="a-V"></a>或作是说。<a id="a-W"></a>得如所说。<a id="a-X"></a>有是想有是心。<a id="a-Y"></a>答曰。<a id="a-Z"></a>是谁想是谁心。<a id="a-a"></a>若作是说。<a id="a-b"></a>彼即是缘。<a id="a-c"></a>若不作是说。<a id="a-d"></a>是为想是为心。<a id="a-e"></a>如是心不合不相应。<a id="a-f"></a>或作是说。<a id="a-g"></a>得若未来心心法。<a id="a-h"></a>作缘缘彼即是缘。<a id="a-i"></a>当熟思惟。<a id="a-j"></a>彼心心法自相作缘。<a id="a-k"></a>彼不知有缘。<a id="a-l"></a>何以故。<a id="a-m"></a>不以未来缘造有缘。<a id="a-n"></a>答曰。<a id="a-o"></a>彼不自相作缘。<a id="a-p"></a>若作自相缘者。<a id="a-q"></a>缘亦有智生自相自识。<a id="a-r"></a>或作是说。<a id="a-s"></a>得如头腹胸有痛痛自缘相。<a id="a-t"></a>而造缘缘不自知。<a id="a-u"></a>问彼痛自相。<a id="a-v"></a>而造缘不作缘。<a id="a-w"></a>痛无处所。<a id="a-x"></a>痛自相生。<a id="a-y"></a>现其实头复有痛。<a id="a-z"></a>或作是说。<a id="a-10"></a>得设当不得者则有二。<a id="a-11"></a>知他人心。<a id="a-12"></a>心心各各作缘已。<a id="a-13"></a>心自作缘。<a id="a-14"></a>是故自然不知此非是妙。<a id="a-15"></a>是故已得。<a id="a-16"></a>或作是说。<a id="a-17"></a>得设当不得者。<a id="a-18"></a>心缘心无有究竟。<a id="a-19"></a>则有因缘。<a id="a-1A"></a>此非是妙。<a id="a-1B"></a>是故已得。<a id="a-1C"></a>尊作是说。<a id="a-1D"></a>得痛相心有何差别。<a id="a-1E"></a>此意识境界不从中得得识。<a id="a-1F"></a>若不得识受自相。<a id="a-1G"></a>此谓究竟。<a id="a-1H"></a>于中有余意识入。<a id="a-1I"></a>则有坏败。</p>
  <p id="a1J">不还心恐怖　　未来想亦尔</p>
  <p id="a1K">痛及他人心　　心缘痛此彼</p>
  <p id="a1L">还心心法。<a id="a-1M"></a>设心心缘。<a id="a-1N"></a>此二俱前后而自作相。<a id="a-1O"></a>或作是说。<a id="a-1P"></a>得如觉青国一时作缘。<a id="a-1Q"></a>问此非譬喻。<a id="a-1R"></a>设当作缘者。<a id="a-1S"></a>则有二自觉。<a id="a-1T"></a>或作是说。<a id="a-1U"></a>不可得也。<a id="a-1V"></a>设作缘者。<a id="a-1W"></a>青与觉等无有异也。<a id="a-1X"></a>觉亦复无异。<a id="a-1Y"></a>是故是等是耶。<a id="a-1Z"></a>是故不得此非如。<a id="a-1a"></a>或作是说。<a id="a-1b"></a>不可得。<a id="a-1c"></a>何以故。<a id="a-1d"></a>非以此转而受诸法。<a id="a-1e"></a>非一转非再转故曰为一。<a id="a-1f"></a>是故可得。<a id="a-1g"></a>以何等故眼识不知眼根。<a id="a-1h"></a>或作是说。<a id="a-1i"></a>可见缘眼识。<a id="a-1j"></a>不可见缘眼根。<a id="a-1k"></a>问耳识今知耳根。<a id="a-1l"></a>彼缘不可见。<a id="a-1m"></a>或作是说。<a id="a-1n"></a>摄境界是眼。<a id="a-1o"></a>近者是眼根。<a id="a-1p"></a>是故不知。<a id="a-1q"></a>问鼻识今知鼻根。<a id="a-1r"></a>彼还境界。<a id="a-1s"></a>或作是说。<a id="a-1t"></a>四大是眼。<a id="a-1u"></a>非四大境界。<a id="a-1v"></a>是故不知。<a id="a-1w"></a>问身识今知身根。<a id="a-1x"></a>彼是四大境界。<a id="a-1y"></a>或作是说。<a id="a-1z"></a>依眼根识非心心法自依是故不知。<a id="a-20"></a>问意识今不知意根。<a id="a-21"></a>彼即是依。<a id="a-22"></a>问不可知。<a id="a-23"></a>无有一切诸法境界。<a id="a-24"></a>或作是说。<a id="a-25"></a>若眼坏败是眼识。<a id="a-26"></a>眼不掩眼。<a id="a-27"></a>是故彼不知。<a id="a-28"></a>问此亦是我疑。<a id="a-29"></a>何故眼不掩眼。<a id="a-2A"></a>答曰。<a id="a-2B"></a>此中无物自然自然所坏。<a id="a-2C"></a>或作是说。<a id="a-2D"></a>不可知。<a id="a-2E"></a>设当知者。<a id="a-2F"></a>诸入则有坏败。<a id="a-2G"></a>六识未坏时。<a id="a-2H"></a>或作是说。<a id="a-2I"></a>彼非此境界。<a id="a-2J"></a>问此亦是我疑。<a id="a-2K"></a>何以故。<a id="a-2L"></a>彼非境界。<a id="a-2M"></a>或作是说。<a id="a-2N"></a>色自相摄受诸眼识。<a id="a-2O"></a>非色自然非眼根。<a id="a-2P"></a>是故彼不知。</p>
  <p id="a2Q">可见以近坐　　我依彼四大</p>
  <p id="a2R">掩眼而有坏　　境界是色相</p>
  <p id="a2S">耳根可见亦复如是。<a id="a-2T"></a>鼻根可见。<a id="a-2U"></a>当言非近坐。<a id="a-2V"></a>舌根身根可见。<a id="a-2W"></a>彼是四大我所造。<a id="a-2X"></a>当作是说。<a id="a-2Y"></a>如此五根色。<a id="a-2Z"></a>一切四大所造。<a id="a-2a"></a>以何等故若干相有若干貌。<a id="a-2b"></a>或作是说。<a id="a-2c"></a>无有相貌。<a id="a-2d"></a>犹如眼识。<a id="a-2e"></a>诸所有色一切四大之所造。<a id="a-2f"></a>有若干相有若干貌。<a id="a-2g"></a>无所有故。<a id="a-2h"></a>亦复如是。<a id="a-2i"></a>或作是说处有胜故。<a id="a-2j"></a>及余处眼根。<a id="a-2k"></a>乃至身发。<a id="a-2l"></a>是故种种根所。<a id="a-2m"></a>以种种相故。<a id="a-2n"></a>是故种种貌。<a id="a-2o"></a>问余处有一貌。<a id="a-2p"></a>或复有二。<a id="a-2q"></a>欲使彼眼根有若干相有若干貌。<a id="a-2r"></a>一切处尽是身根。<a id="a-2s"></a>欲使身根作若干相若干貌。<a id="a-2t"></a>或作是说。<a id="a-2u"></a>四大所造色欢喜根。<a id="a-2v"></a>及余四大欢喜眼根。<a id="a-2w"></a>余乃至身根。<a id="a-2x"></a>于中种种相。<a id="a-2y"></a>问余四大欢喜一眼。<a id="a-2z"></a>或有余二眼。<a id="a-30"></a>欲使。<a id="a-31"></a>眼所视处有种种相耶。<a id="a-32"></a>或作是说。<a id="a-33"></a>我作四大眼根及余四大眼。<a id="a-34"></a>余乃至身根。<a id="a-35"></a>于中种种相。<a id="a-36"></a>广说如上。<a id="a-37"></a>问余四大一眼。<a id="a-38"></a>或余有二。<a id="a-39"></a>欲使眼根有种种貌或作是说。<a id="a-3A"></a>行垢所造根。<a id="a-3B"></a>因缘行垢得眼根。<a id="a-3C"></a>余乃至身根。<a id="a-3D"></a>于中种种相种种貌。<a id="a-3E"></a>广说如上答曰。<a id="a-3F"></a>余因行垢而成一眼根。<a id="a-3G"></a>或复成二根。<a id="a-3H"></a>欲使眼根作种种相耶。<a id="a-3I"></a>或作是说。<a id="a-3J"></a>四大之中相应行。<a id="a-3K"></a>所以有种种相者。<a id="a-3L"></a>以其作种种貌。<a id="a-3M"></a>问或一四大。<a id="a-3N"></a>或二或四。<a id="a-3O"></a>答曰。<a id="a-3P"></a>一切少通有四大。<a id="a-3Q"></a>少多共合。<a id="a-3R"></a>或作是说。<a id="a-3S"></a>四大境界有增减。<a id="a-3T"></a>是故妙四大所造色亦妙。<a id="a-3U"></a>问颇或时地有坚相无坚相。<a id="a-3V"></a>答曰。<a id="a-3W"></a>一切坚相但坚相。<a id="a-3X"></a>但坚相有增减。<a id="a-3Y"></a>譬如铁铅锡下至金首。<a id="a-3Z"></a>尊作是说。<a id="a-3a"></a>始生百物有种种相。<a id="a-3b"></a>所以种种相者。<a id="a-3c"></a>以其有种种貌。</p>
  <p id="a3d">色处诸胜者　　欢喜及我造</p>
  <p id="a3e">速疾行相应　　自兴病生老</p>
  <p id="a3f">眼根相作此等者。<a id="a-3g"></a>有何差别。<a id="a-3h"></a>或作是说。<a id="a-3i"></a>以眼见色见已见当见。<a id="a-3j"></a>是谓眼见。<a id="a-3k"></a>问此亦是我疑。<a id="a-3l"></a>云何以眼见色见已见当见。<a id="a-3m"></a>终不起法眼。<a id="a-3n"></a>不见色不已见不当见。<a id="a-3o"></a>欲使彼是眼耶。<a id="a-3p"></a>答曰。<a id="a-3q"></a>我已说是。<a id="a-3r"></a>设如此像亦是自然。<a id="a-3s"></a>问云何不见是见自然耶。<a id="a-3t"></a>答曰。<a id="a-3u"></a>眼是其貌或作是说。<a id="a-3v"></a>黑瞳子是眼所照者作者。</p>
  <p id="a3w">问云何得知黑瞳子是眼。<a id="a-3x"></a>答曰。<a id="a-3y"></a>黑瞳子是本。<a id="a-3z"></a>问黑瞳子非其本。<a id="a-40"></a>答曰。<a id="a-41"></a>及余事无所摄。<a id="a-42"></a>欲使彼是眼。<a id="a-43"></a>是故此事不然。<a id="a-44"></a>彼亦当异。<a id="a-45"></a>是故彼事无所摄。<a id="a-46"></a>欲使彼非眼耶。<a id="a-47"></a>或作是说。<a id="a-48"></a>四大所造色眼根欢喜。<a id="a-49"></a>因有眼识境界。<a id="a-4A"></a>是谓指授教戒。<a id="a-4B"></a>是谓彼作。<a id="a-4C"></a>问一切五根所造色欢喜。<a id="a-4D"></a>是故彼非眼根自相。<a id="a-4E"></a>或作是说。<a id="a-4F"></a>依眼识。<a id="a-4G"></a>根有眼根依眼识。<a id="a-4H"></a>是谓其事。<a id="a-4I"></a>问诸不起法。<a id="a-4J"></a>是眼识异。<a id="a-4K"></a>不等依彼眼识。<a id="a-4L"></a>欲使彼非眼耶。<a id="a-4M"></a>或作是说。<a id="a-4N"></a>四大是眼根眼识相依。<a id="a-4O"></a>是谓其事。<a id="a-4P"></a>问四大相自坏。<a id="a-4Q"></a>是谓四大相自坏。<a id="a-4R"></a>眼根相不坏。<a id="a-4S"></a>一相依眼识造众事。<a id="a-4T"></a>问如四大自相坏一相眼根。<a id="a-4U"></a>如是我相眼根不坏。<a id="a-4V"></a>一相眼识相依而成。<a id="a-4W"></a>或作是说。<a id="a-4X"></a>色香味细滑所缠。<a id="a-4Y"></a>眼根眼识增益作众事。<a id="a-4Z"></a>问今五识身各知眼根。<a id="a-4a"></a>或作是说。<a id="a-4b"></a>此非境界。<a id="a-4c"></a>问此亦是我疑。<a id="a-4d"></a>何以故。<a id="a-4e"></a>或作是说。<a id="a-4f"></a>彼非境界。<a id="a-4g"></a>眼根无自相无有数。<a id="a-4h"></a>然后成眼根。<a id="a-4i"></a>问若眼根无自相者。<a id="a-4j"></a>眼无有觉。<a id="a-4k"></a>答曰。<a id="a-4l"></a>知眼数之物。<a id="a-4m"></a>是谓觉知。<a id="a-4n"></a>眼如身数之物。<a id="a-4o"></a>谓之厌足。<a id="a-4p"></a>身厌足者。<a id="a-4q"></a>非四大身有一自相。<a id="a-4r"></a>或作是说。<a id="a-4s"></a>所造色自然。<a id="a-4t"></a>眼识增上现有增减。<a id="a-4u"></a>是谓其事。<a id="a-4v"></a>算数彼时渐渐知性自然尔。<a id="a-4w"></a>于中诸入亦复当尔。</p>
  <p id="a4x">观眼黑瞳子　　欢喜各相依</p>
  <p id="a4y">四大皆集聚　　无造无狐疑</p>
  <p id="a4z">五根亦复如是。<a id="a-50"></a>意根自相依有何差别。<a id="a-51"></a>或作是说。<a id="a-52"></a>意知诸法知已知当知。<a id="a-53"></a>眼根亦复如是。<a id="a-54"></a>意识造增上。<a id="a-55"></a>是谓其事。<a id="a-56"></a>或作是说。<a id="a-57"></a>意识相依相意根依意识。<a id="a-58"></a>是谓其事。<a id="a-59"></a>或作是说。<a id="a-5A"></a>或出或没。<a id="a-5B"></a>五识身意根依识。<a id="a-5C"></a>是谓其事。<a id="a-5D"></a>问无色界不生意识。<a id="a-5E"></a>于彼无五识身。<a id="a-5F"></a>或作是说。<a id="a-5G"></a>六识身意识身增上。<a id="a-5H"></a>从增上诸所生识。<a id="a-5I"></a>是谓其事。<a id="a-5J"></a>问名色展转不相依。<a id="a-5K"></a>复次彼识自相意根作增上。<a id="a-5L"></a>是谓其事。<a id="a-5M"></a>算数彼时。<a id="a-5N"></a>乃至究竟彼性自然。<a id="a-5O"></a>于中意识则有坏。<a id="a-5P"></a>云何为意云何为意识。<a id="a-5Q"></a>前说四事。<a id="a-5R"></a>六识身相应意。<a id="a-5S"></a>增上识所生智。<a id="a-5T"></a>心缘彼是意识也。</p>
  <p id="a5U">聚揵度第一之三竟。</p>
  <p data-pb></p>
  <h2 id="a5V">聚揵度首第一之四</h2>
  <p id="a5W">如现在痛自身不更。<a id="a-5X"></a>过去未来痛。<a id="a-5Y"></a>亦不乐亦不苦。<a id="a-5Z"></a>云何得知我苦我乐。<a id="a-5a"></a>尊摩诃僧耆作是说。<a id="a-5b"></a>彼痛自然自身更自然识知。<a id="a-5c"></a>问此非譬喻。<a id="a-5d"></a>不见有物自然所回转。<a id="a-5e"></a>如有断绝之物。<a id="a-5f"></a>能不自相断。<a id="a-5g"></a>戟不自割。<a id="a-5h"></a>指头自不相触。<a id="a-5i"></a>此亦如是。<a id="a-5j"></a>尊昙摩崛作是说。<a id="a-5k"></a>心相应智慧而得知。<a id="a-5l"></a>问设当尔者。<a id="a-5m"></a>自然知自然。<a id="a-5n"></a>一缘相应法。<a id="a-5o"></a>尊弥沙塞作是说。<a id="a-5p"></a>以心不相应智知之。<a id="a-5q"></a>问若当尔者。<a id="a-5r"></a>则有二智。<a id="a-5s"></a>言有人者(一部僧名)作是说。<a id="a-5t"></a>人知问人亦用智知。<a id="a-5u"></a>设不用智知者。<a id="a-5v"></a>初不知尽当有所知。<a id="a-5w"></a>或作是说。<a id="a-5x"></a>第一义无有知。<a id="a-5y"></a>若苦若乐。<a id="a-5z"></a>言知众生者。<a id="a-60"></a>亦是邪慢。<a id="a-61"></a>言有苦有乐。<a id="a-62"></a>问阿罗汉如今不知者。<a id="a-63"></a>彼有邪慢耶。<a id="a-64"></a>或作是说。<a id="a-65"></a>痛为意转中间。<a id="a-66"></a>中间我自生识。<a id="a-67"></a>彼境界于中得知。<a id="a-68"></a>问如意识性。<a id="a-69"></a>彼非意境界。<a id="a-6A"></a>意识者及意识识境界彼非痛性。<a id="a-6B"></a>云何得知。<a id="a-6C"></a>或作是说。<a id="a-6D"></a>见乐见苦然后得知。<a id="a-6E"></a>问愚人今亦知。<a id="a-6F"></a>复不有是是苦是乐。<a id="a-6G"></a>或作是说。<a id="a-6H"></a>依身苦乐然后得知。<a id="a-6I"></a>问如彼依痛已灭。<a id="a-6J"></a>云何得知。<a id="a-6K"></a>是谓依乐痛。<a id="a-6L"></a>是谓依苦痛。<a id="a-6M"></a>犹如彼痛身不自更。<a id="a-6N"></a>云何摄意。<a id="a-6O"></a>或作是说。<a id="a-6P"></a>心已生时缘现在痛。<a id="a-6Q"></a>问心欲生时。<a id="a-6R"></a>未来彼非缘未来。<a id="a-6S"></a>是故彼是境界。<a id="a-6T"></a>或作是说。<a id="a-6U"></a>现在心次第以没缘彼痛。<a id="a-6V"></a>问次第痛没。<a id="a-6W"></a>亦不知苦亦不知乐。<a id="a-6X"></a>云何得知。<a id="a-6Y"></a>或作是说。<a id="a-6Z"></a>苦乐相凭。<a id="a-6a"></a>无复有余有苦有乐。<a id="a-6b"></a>彼生意中间。<a id="a-6c"></a>境界生意识境界。<a id="a-6d"></a>彼乘识处自性。<a id="a-6e"></a>作识相有苦有乐。<a id="a-6f"></a>况复众生随痛志乱。</p>
  <p id="a6g">自然智慧者　　人最第一义</p>
  <p id="a6h">志所造痛身　　已生苦乐行</p>
  <p id="a6i">犹如此心心法内依外生诸入。<a id="a-6j"></a>以何等故。<a id="a-6k"></a>依内生不依外。<a id="a-6l"></a>或作是说。<a id="a-6m"></a>依内生。<a id="a-6n"></a>问等无碍中依彼生内。<a id="a-6o"></a>然不依外。<a id="a-6p"></a>此义云何答曰。<a id="a-6q"></a>犹如等无碍。<a id="a-6r"></a>是谓内是谓外。<a id="a-6s"></a>问云何此非颠倒耶。<a id="a-6t"></a>如等无碍是谓内是谓外。<a id="a-6u"></a>如是等无碍已生内非外。<a id="a-6v"></a>或作是说。<a id="a-6w"></a>内有妙事外无也。<a id="a-6x"></a>此亦是我疑。<a id="a-6y"></a>或作是说。<a id="a-6z"></a>内自性成就然非外。<a id="a-70"></a>问外性亦自成就。<a id="a-71"></a>如自身色香味。<a id="a-72"></a>或作是说。<a id="a-73"></a>内亲近非外也。<a id="a-74"></a>问无处所则无近远。<a id="a-75"></a>已还境界二俱相近。<a id="a-76"></a>二俱相依生。<a id="a-77"></a>或作是说。<a id="a-78"></a>内生然非外。<a id="a-79"></a>问外亦复生。<a id="a-7A"></a>如自身中色香味。<a id="a-7B"></a>或作是说。<a id="a-7C"></a>内造苦乐。<a id="a-7D"></a>问外亦造苦乐。<a id="a-7E"></a>如自身中色香味细滑。<a id="a-7F"></a>或作是说。<a id="a-7G"></a>内有上中下。<a id="a-7H"></a>上中下者。<a id="a-7I"></a>从心心法生。<a id="a-7J"></a>问外亦有上中下。<a id="a-7K"></a>上中下者从心心法生。<a id="a-7L"></a>复有异蝇声兴起耳识。<a id="a-7M"></a>复有异大力鼓声。<a id="a-7N"></a>或作是说。<a id="a-7O"></a>内不牢固。<a id="a-7P"></a>问次第因缘亦不牢固。<a id="a-7Q"></a>欲使彼相依生。<a id="a-7R"></a>或作是说。<a id="a-7S"></a>内是增上。<a id="a-7T"></a>问外亦是增上。<a id="a-7U"></a>等无碍中内增上非是外增上。<a id="a-7V"></a>此义云何。<a id="a-7W"></a>一切诸有为法。<a id="a-7X"></a>各各有增上。<a id="a-7Y"></a>或作是说。<a id="a-7Z"></a>以内故造苦然非外。<a id="a-7a"></a>如画眉点眼而见色。<a id="a-7b"></a>问如所说倍画使大而视之。<a id="a-7c"></a>高声语我当谛听。<a id="a-7d"></a>或作是说。<a id="a-7e"></a>依内诸入。<a id="a-7f"></a>此师意所造与心俱有识依四大。<a id="a-7g"></a>彼各各有胜诸根充足。</p>
  <p id="a7h">自性依微妙　　远近及取舍</p>
  <p id="a7i">下无牢增上　　师意识在后</p>
  <p id="a7j">犹如此心心法。<a id="a-7k"></a>内依外缘入因缘生。<a id="a-7l"></a>以何等故。<a id="a-7m"></a>内有坏败然非外。<a id="a-7n"></a>或作是说。<a id="a-7o"></a>此现在事犹如观彼日影。<a id="a-7p"></a>眼则有败。<a id="a-7q"></a>然日无咎。<a id="a-7r"></a>问此亦是我疑。<a id="a-7s"></a>以何等故。<a id="a-7t"></a>眼有败坏非日之咎。<a id="a-7u"></a>或作是说。<a id="a-7v"></a>内诸根缚然非外也。<a id="a-7w"></a>问外亦诸根缚。<a id="a-7x"></a>如自身中色香味或作是说。<a id="a-7y"></a>内有吾我想。<a id="a-7z"></a>问外亦有吾我想。<a id="a-80"></a>阿罗汉无有吾我想。<a id="a-81"></a>欲使彼不坏败耶。<a id="a-82"></a>或作是说。<a id="a-83"></a>依内生诸入。<a id="a-84"></a>然非外也如上所说。<a id="a-85"></a>或作是说。<a id="a-86"></a>内得亲近然非外。<a id="a-87"></a>问此无人处不有入处。<a id="a-88"></a>安有近远。<a id="a-89"></a>已还境界二俱亲近。<a id="a-8A"></a>欲使依二生耶。<a id="a-8B"></a>或作是说。<a id="a-8C"></a>内已生然非外。<a id="a-8D"></a>问外亦复生。<a id="a-8E"></a>如自身中色香味。<a id="a-8F"></a>或作是说。<a id="a-8G"></a>自性住者然非外也。<a id="a-8H"></a>问外亦自性住。<a id="a-8I"></a>如自身中色香味。<a id="a-8J"></a>尊作是说。<a id="a-8K"></a>若自依物转心心法。<a id="a-8L"></a>居彼住者外内诸入。<a id="a-8M"></a>彼诸法展转生诸根坏败也。</p>
  <p id="a8N">现在缚诸根　　依造有吾我</p>
  <p id="a8O">亲近诸所造　　自性是我有</p>
  <p id="a8P">如尊者舍利弗说。<a id="a-8Q"></a>彼诸贤眼内入无有坏败。<a id="a-8R"></a>见其色光不谛思惟。<a id="a-8S"></a>亦无眼识深思惟者何者是。<a id="a-8T"></a>或作是说。<a id="a-8U"></a>次第缘是其思惟。<a id="a-8V"></a>问颇次第缘无耶。<a id="a-8W"></a>答曰。<a id="a-8X"></a>无有不有时。<a id="a-8Y"></a>一切识身有现在也。<a id="a-8Z"></a>设有现在彼则生。<a id="a-8a"></a>或作是说。<a id="a-8b"></a>自然因彼是思惟。<a id="a-8c"></a>问曰。<a id="a-8d"></a>颇有时无自然因耶。<a id="a-8e"></a>答曰。<a id="a-8f"></a>无不无时不常有等。<a id="a-8g"></a>问曰。<a id="a-8h"></a>颇有不等耶。<a id="a-8i"></a>答曰。<a id="a-8j"></a>非不有等。<a id="a-8k"></a>或作是说。<a id="a-8l"></a>大义思惟。<a id="a-8m"></a>问设无大义者。<a id="a-8n"></a>云何不生识耶。<a id="a-8o"></a>答曰。<a id="a-8p"></a>不生。<a id="a-8q"></a>问若鞭杖捶打彼不起识耶。<a id="a-8r"></a>答曰。<a id="a-8s"></a>以境界力彼识则起。<a id="a-8t"></a>或有不起。<a id="a-8u"></a>如入无想三昧灭尽三昧。<a id="a-8v"></a>及余定心者此亦如上所说。<a id="a-8w"></a>或作是说。<a id="a-8x"></a>发起心者先已说竟。<a id="a-8y"></a>或作是说。<a id="a-8z"></a>心所忆识则其思惟。<a id="a-90"></a>此亦是我疑。<a id="a-91"></a>或作是说。<a id="a-92"></a>语思惟是其相。<a id="a-93"></a>问志思惟无有差别。<a id="a-94"></a>或作是说。<a id="a-95"></a>心心法与心相应。<a id="a-96"></a>是其思惟。<a id="a-97"></a>问诸相应法是其思惟。<a id="a-98"></a>生诸识然识非思惟。<a id="a-99"></a>此义云何。<a id="a-9A"></a>或作是说。<a id="a-9B"></a>思惟众生缘生。<a id="a-9C"></a>识性起诸缚。<a id="a-9D"></a>此之谓也。</p>
  <p id="a9E">次第有彼缘　　因大义照明</p>
  <p id="a9F">希望作众生　　相应及诸智</p>
  <p id="a9G">生彼有思惟有何差别。<a id="a-9H"></a>或作是说。<a id="a-9I"></a>次第缘是彼思惟生者为生。<a id="a-9J"></a>问彼不生思惟。<a id="a-9K"></a>设当生者无有差别。<a id="a-9L"></a>若不生者。<a id="a-9M"></a>所说非是思惟。<a id="a-9N"></a>非彼眼识得生。<a id="a-9O"></a>此则相违。<a id="a-9P"></a>五事亦复如是。<a id="a-9Q"></a>或作是说。<a id="a-9R"></a>彼思惟心法心相应行生。<a id="a-9S"></a>彼思惟生。<a id="a-9T"></a>非心相应行。<a id="a-9U"></a>尊作是说。<a id="a-9V"></a>彼生心心转法彼思惟。<a id="a-9W"></a>复次生者自然造法。<a id="a-9X"></a>譬如炎光前后相因生。<a id="a-9Y"></a>云何得知炎因光。<a id="a-9Z"></a>或作是说。<a id="a-9a"></a>有炎便有光。<a id="a-9b"></a>无光则无炎。<a id="a-9c"></a>于中得知炎因有光。<a id="a-9d"></a>问若二俱起者。<a id="a-9e"></a>云何得知炎因有光无光则无炎。<a id="a-9f"></a>答曰。<a id="a-9g"></a>炎所生貌然非光。<a id="a-9h"></a>问云何得知炎生光然非光。<a id="a-9i"></a>答曰。<a id="a-9j"></a>炎所缠缚。<a id="a-9k"></a>问炎所缠缚。<a id="a-9l"></a>或作是语。<a id="a-9m"></a>若有炎时光随时应。<a id="a-9n"></a>此亦如上所说。<a id="a-9o"></a>或作是说。<a id="a-9p"></a>炎坏则光坏。<a id="a-9q"></a>是故得知炎因光。<a id="a-9r"></a>问二俱坏者。<a id="a-9s"></a>云何得知。<a id="a-9t"></a>炎坏则光坏。<a id="a-9u"></a>光坏炎不坏。<a id="a-9v"></a>或作是说。<a id="a-9w"></a>炎炽盛则有光。<a id="a-9x"></a>此亦是我疑。<a id="a-9y"></a>或作是说。<a id="a-9z"></a>合会而有。<a id="a-A0"></a>此亦是我疑。<a id="a-A1"></a>或作是说。<a id="a-A2"></a>炎大光大炎短光短炎。<a id="a-A3"></a>此亦前已说。<a id="a-A4"></a>或作是说。<a id="a-A5"></a>炎不净时光则不净。<a id="a-A6"></a>净则光净。<a id="a-A7"></a>此亦是我疑。<a id="a-A8"></a>或作是说。<a id="a-A9"></a>以见光炎是其本。<a id="a-AA"></a>由是得知炎因光。<a id="a-AB"></a>问是光义故求索油炷。<a id="a-AC"></a>欲使油炷因光耶。<a id="a-AD"></a>答曰。<a id="a-AE"></a>不以光故求索油炷。<a id="a-AF"></a>但以光故求索炎也。<a id="a-AG"></a>以炎故求索油炷。<a id="a-AH"></a>或作是说。<a id="a-AI"></a>非炎故有其光也。<a id="a-AJ"></a>相应有光。<a id="a-AK"></a>炎与光最是妙事。<a id="a-AL"></a>问设二俱生。<a id="a-AM"></a>是谓妙是谓非妙。<a id="a-AN"></a>此义云何。<a id="a-AO"></a>或作是说。<a id="a-AP"></a>本兴炎生光。<a id="a-AQ"></a>由是知之炎因光也。<a id="a-AR"></a>问此非譬喻。<a id="a-AS"></a>不见炎无光者。<a id="a-AT"></a>答曰。<a id="a-AU"></a>此亦非譬喻。<a id="a-AV"></a>如觉彼炎。<a id="a-AW"></a>更相缘时。<a id="a-AX"></a>时无有光。<a id="a-AY"></a>如其光非其炎回转。<a id="a-AZ"></a>希望觉亦不相生。<a id="a-Aa"></a>则有慢意。</p>
  <p id="aAb">各各坏败相　　希望相应行</p>
  <p id="aAc">达清净义者　　合会如前说</p>
  <p id="aAd">犹如六识身。<a id="a-Ae"></a>必依过去自然因。<a id="a-Af"></a>志不错异缘亦不误。<a id="a-Ag"></a>以何等故。<a id="a-Ah"></a>一人非前非后。<a id="a-Ai"></a>六识身二俱起。<a id="a-Aj"></a>或作是说。<a id="a-Ak"></a>一次第缘一识住。<a id="a-Al"></a>问一者识相应一一识相依。<a id="a-Am"></a>或作是说。<a id="a-An"></a>一者彼思惟一识则相应住。<a id="a-Ao"></a>问设一识相应。<a id="a-Ap"></a>此是一识。<a id="a-Aq"></a>或作是说。<a id="a-Ar"></a>一相依一识相应住者。<a id="a-As"></a>一识相应一一识住。</p>
  <p id="aAt">如一切众生。<a id="a-Au"></a>必有所趣受报。<a id="a-Av"></a>自作当受。<a id="a-Aw"></a>彼有未来现在所造。<a id="a-Ax"></a>以何等故。<a id="a-Ay"></a>一人不前不后。<a id="a-Az"></a>五有不转。<a id="a-B0"></a>或作是说。<a id="a-B1"></a>一趣结使炽盛。<a id="a-B2"></a>或作是说。<a id="a-B3"></a>一趣受诸报。<a id="a-B4"></a>尊作是说。<a id="a-B5"></a>识共相应。<a id="a-B6"></a>然后转一一识。<a id="a-B7"></a>诸转所造报行皆应识种。<a id="a-B8"></a>以是知之。<a id="a-B9"></a>如无有众生未曾有而生有。<a id="a-BA"></a>便般泥洹。<a id="a-BB"></a>以何等故。<a id="a-BC"></a>众生无有减。<a id="a-BD"></a>或作是说。<a id="a-BE"></a>汝莫计尔所数耶。<a id="a-BF"></a>有尔所众生不知减。<a id="a-BG"></a>若不能计者。<a id="a-BH"></a>何以故不知减。<a id="a-BI"></a>或作是说。<a id="a-BJ"></a>众生无有穷。<a id="a-BK"></a>是故不知减。<a id="a-BL"></a>譬如大海水无限量。<a id="a-BM"></a>千瓶往取亦无减。<a id="a-BN"></a>此亦如是。<a id="a-BO"></a>问大海江河及余泉源皆往趣。<a id="a-BP"></a>欲使众生本无今有耶。<a id="a-BQ"></a>答曰。<a id="a-BR"></a>于异方刹土众生来到此间。<a id="a-BS"></a>尊作是说。<a id="a-BT"></a>于彼刹众生无有减。<a id="a-BU"></a>此义云何。<a id="a-BV"></a>有众生游异方界。<a id="a-BW"></a>执贤圣道出界到界。<a id="a-BX"></a>志性云何。<a id="a-BY"></a>有何等希望。<a id="a-BZ"></a>当作是观。<a id="a-Ba"></a>犹如此三聚众生有损无益。<a id="a-Bb"></a>以何等故。<a id="a-Bc"></a>三聚众生不知有减。<a id="a-Bd"></a>或作是说。<a id="a-Be"></a>汝为计算尔所数耶。<a id="a-Bf"></a>尔所众生无有减。<a id="a-Bg"></a>若不数者谁知有减。<a id="a-Bh"></a>或作是说。<a id="a-Bi"></a>无量所造众生。<a id="a-Bj"></a>此亦如上所说。<a id="a-Bk"></a>尊作是说。<a id="a-Bl"></a>在处在处无有灭。<a id="a-Bm"></a>此事云何。<a id="a-Bn"></a>如阿毗昙说。<a id="a-Bo"></a>必有世不疑。<a id="a-Bp"></a>有邪聚当言灭尽。<a id="a-Bq"></a>设尔者此义不然。<a id="a-Br"></a>如今有此尽。</p>
  <p id="aBs">如此三世一世中未来有损无益。<a id="a-Bt"></a>一世中过去有增无损。<a id="a-Bu"></a>以何等故未来世无减。<a id="a-Bv"></a>过去有满。<a id="a-Bw"></a>或作是说。<a id="a-Bx"></a>汝计尔所数耶。<a id="a-By"></a>过去未来有尔所数耶。<a id="a-Bz"></a>知有减若不算计者。<a id="a-C0"></a>谁知有减。<a id="a-C1"></a>或作是说。<a id="a-C2"></a>过去已坏未来未生。<a id="a-C3"></a>或作是说。<a id="a-C4"></a>过去未来无有处所。<a id="a-C5"></a>或作是说。<a id="a-C6"></a>过去未来无有限量。<a id="a-C7"></a>世尊作是说。<a id="a-C8"></a>若二法照明。<a id="a-C9"></a>何以故。<a id="a-CA"></a>世无处所。<a id="a-CB"></a>事相应缘生。<a id="a-CC"></a>已生当坏。<a id="a-CD"></a>是其事(众生增减。<a id="a-CE"></a>乃是圣人存而不论者也。<a id="a-CF"></a>故曰。<a id="a-CG"></a>谁计豆而不说也。<a id="a-CH"></a>本无今有。<a id="a-CI"></a>若有斯言。<a id="a-CJ"></a>则亦有咎。<a id="a-CK"></a>故皆抑之耳。<a id="a-CL"></a>佛止梵志。<a id="a-CM"></a>亦其事也。<a id="a-CN"></a>圣人之教。<a id="a-CO"></a>进觉号也。<a id="a-CP"></a>众生无弃形而上事也)。<a id="a-CQ"></a>如入寂静三昧。<a id="a-CR"></a>无量无边福。<a id="a-CS"></a>彼非尽净。<a id="a-CT"></a>彼三昧为缘何等。<a id="a-CU"></a>或作是说。<a id="a-CV"></a>无量边福是其缘。<a id="a-CW"></a>问今不尽净。<a id="a-CX"></a>答曰。<a id="a-CY"></a>彼不自知。<a id="a-CZ"></a>问设自知者。<a id="a-Ca"></a>彼缘何等。<a id="a-Cb"></a>若净无量彼非邪智耶。<a id="a-Cc"></a>或作是说。<a id="a-Cd"></a>不净谓之净。<a id="a-Ce"></a>训心是义。<a id="a-Cf"></a>问若净言净者训心不常无常。<a id="a-Cg"></a>解说训心是义。<a id="a-Ch"></a>或作是说。<a id="a-Ci"></a>一切寂静此之谓也。<a id="a-Cj"></a>彼亦如是。<a id="a-Ck"></a>问如今入第二禅。<a id="a-Cl"></a>是时眼尽见黄。<a id="a-Cm"></a>是故一时自相坏败。<a id="a-Cn"></a>或作是说。<a id="a-Co"></a>净是彼缘。<a id="a-Cp"></a>问谁无此三昧。<a id="a-Cq"></a>答曰。<a id="a-Cr"></a>思惟无空缺处。<a id="a-Cs"></a>有是三昧。<a id="a-Ct"></a>问一切三昧亦无空缺处处。<a id="a-Cu"></a>欲使一切三昧作寂静三昧耶。<a id="a-Cv"></a>答曰。<a id="a-Cw"></a>非一切自相相受。<a id="a-Cx"></a>非一切造无量相。<a id="a-Cy"></a>若自相受无量相者。<a id="a-Cz"></a>彼是行人三昧。<a id="a-D0"></a>尊作是说。<a id="a-D1"></a>净是其缘。<a id="a-D2"></a>彼以此相应。<a id="a-D3"></a>如缘然薪起烟。<a id="a-D4"></a>及诸因缘各相依而生净。<a id="a-D5"></a>如是起诸相应及诸因缘。<a id="a-D6"></a>当作是观。<a id="a-D7"></a>彼三昧当言不顺当言顺。<a id="a-D8"></a>如上五事无异。<a id="a-D9"></a>尊作是说。<a id="a-DA"></a>当言非不顺渐渐近顺。</p>
  <p id="aDB">食谓观人。<a id="a-DC"></a>然食非人。<a id="a-DD"></a>彼愚观者为缘何等。<a id="a-DE"></a>或作是说。<a id="a-DF"></a>食是其缘。<a id="a-DG"></a>问彼非愚观非思惟食。<a id="a-DH"></a>设余思惟食者。<a id="a-DI"></a>复有余缘。<a id="a-DJ"></a>欲使寂静无寂静缘耶。<a id="a-DK"></a>或作是说。<a id="a-DL"></a>人是其缘。<a id="a-DM"></a>问食非是人。<a id="a-DN"></a>答曰。<a id="a-DO"></a>如彼不自知。<a id="a-DP"></a>问设自知者吾我是缘耶。<a id="a-DQ"></a>复次彼愚观者。<a id="a-DR"></a>食此处所希望求索。<a id="a-DS"></a>彼愚观当言顺当言不顺。<a id="a-DT"></a>如上二事说。<a id="a-DU"></a>尊作是说。<a id="a-DV"></a>当言顺味爱是对。<a id="a-DW"></a>若依骨琐起若干想。<a id="a-DX"></a>自知我身骨琐。<a id="a-DY"></a>亦复如是。<a id="a-DZ"></a>彼想为缘何等。<a id="a-Da"></a>或作是说。<a id="a-Db"></a>骨琐即是其缘。<a id="a-Dc"></a>问身非骨琐。<a id="a-Dd"></a>答曰。<a id="a-De"></a>此亦骨琐皮肉所缠。<a id="a-Df"></a>或作是说。<a id="a-Dg"></a>自身是缘。<a id="a-Dh"></a>此骨琐皮肉所缠。<a id="a-Di"></a>问彼想非身。<a id="a-Dj"></a>若观骨琐想则缘自身。<a id="a-Dk"></a>欲使青缘黄色耶。<a id="a-Dl"></a>复次义想缘彼自身。<a id="a-Dm"></a>分别希望彼相当言顺当言不顺。<a id="a-Dn"></a>如上二事说。<a id="a-Do"></a>尊作是说。<a id="a-Dp"></a>当言顺欲使有对。</p>
  <p id="aDq">第四偈品竟。</p>
  <p id="aDr">痛及二心　　炎影光减　　未曾有聚</p>
  <p id="aDs">青食骨琐</p>
 </body>
</html>