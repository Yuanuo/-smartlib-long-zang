<!doctype html>
<html id="z3IBW8v1C0" data-ver="1154">
 <head>
  <meta charset="utf-8">
  <meta author="僧伽跋澄">
  <meta library="龙藏">
  <meta catalog="小乘论">
  <meta period="符秦">
 </head>
 <body>
  <h1 id="a1">尊婆须蜜菩萨所集论卷第七</h1>
  <h2 id="a2">契经揵度首第六</h2>
  <p id="a3">又世尊言。<a id="a-4"></a>我弟子中第一比丘。<a id="a-5"></a>居处岩峻游止山泽。<a id="a-6"></a>名婆那伽婆蹉居处岩峻。<a id="a-7"></a>其义云何。<a id="a-8"></a>或作是说。<a id="a-9"></a>三昧得自在。<a id="a-A"></a>舍前三昧更入余三昧。<a id="a-B"></a>复舍此三昧复游余三昧。<a id="a-C"></a>如是居处岩峻。<a id="a-D"></a>或作是说。<a id="a-E"></a>入逆顺三昧。<a id="a-F"></a>如是居处岩峻。<a id="a-G"></a>或作是说。<a id="a-H"></a>入檦褰度三昧。<a id="a-I"></a>是故居处岩峻复次诸隐处岩峻。<a id="a-J"></a>于无数中解脱。<a id="a-K"></a>是故处岩峻。<a id="a-L"></a>又世尊言。<a id="a-M"></a>于是比丘有四人。<a id="a-N"></a>或有人利己不利彼。<a id="a-O"></a>或有人利彼不利己。<a id="a-P"></a>或有人利己亦利彼。<a id="a-Q"></a>或有人亦不利己亦不利彼。<a id="a-R"></a>此有何等别异。<a id="a-S"></a>答曰。<a id="a-T"></a>利己不利彼者。<a id="a-U"></a>自居平等欲使彼不平等。<a id="a-V"></a>虽依彼有居平等。<a id="a-W"></a>彼不于中得平等意。<a id="a-X"></a>利彼不利己者。<a id="a-Y"></a>欲使彼发平等意。<a id="a-Z"></a>自不居平等。<a id="a-a"></a>虽与彼说法有法想。<a id="a-b"></a>少有平等不应与彼说。<a id="a-c"></a>利己利彼者。<a id="a-d"></a>自处平等。<a id="a-e"></a>亦教余人使处平等。<a id="a-f"></a>虽彼不得教者。<a id="a-g"></a>彼二因缘说平等得。<a id="a-h"></a>不利己亦不利彼者。<a id="a-i"></a>自不处平等。<a id="a-j"></a>亦不教人使处平等。<a id="a-k"></a>又世尊言。<a id="a-l"></a>于是比丘有四人。<a id="a-m"></a>或有人所生结尽不更受余结。<a id="a-n"></a>或有人不受余结尽非所生结。<a id="a-o"></a>或有人所生结尽不受余结亦尽。<a id="a-p"></a>或有人所生亦不尽不受余结亦不尽。<a id="a-q"></a>说是语其义云何。<a id="a-r"></a>答曰。<a id="a-s"></a>所生结尽不受余结者。<a id="a-t"></a>中般涅槃。<a id="a-u"></a>不受余结尽非所生结。<a id="a-v"></a>生无色界中阿那含。<a id="a-w"></a>所生结尽不受余结尽者。<a id="a-x"></a>阿罗汉。<a id="a-y"></a>亦不受所生结尽。<a id="a-z"></a>亦不受余结尽者。<a id="a-10"></a>彼是余学人亦是凡夫人。</p>
  <p id="a11">又世尊言。<a id="a-12"></a>于是比丘有四人。<a id="a-13"></a>或有人受身痛不受命痛。<a id="a-14"></a>或有人受命痛不受身痛。<a id="a-15"></a>或有人亦受身痛亦受命痛。<a id="a-16"></a>或有人不受身痛亦不受命痛。<a id="a-17"></a>说是语言其义云何。<a id="a-18"></a>答曰。<a id="a-19"></a>受身痛不受命痛者。<a id="a-1A"></a>欲界色界命终无色界阿那含者也。<a id="a-1B"></a>受命痛不受身痛者。<a id="a-1C"></a>无色界命终便般涅槃也。<a id="a-1D"></a>受身痛亦受命痛者。<a id="a-1E"></a>欲界色界命终若阿罗汉也。<a id="a-1F"></a>亦不受身痛亦不受命痛者。<a id="a-1G"></a>除上尔所事则其义也。</p>
  <p id="a1H">又世尊言。<a id="a-1I"></a>于是比丘有四人。<a id="a-1J"></a>或有人于现法中行般涅槃及身坏。<a id="a-1K"></a>非不般涅槃也。<a id="a-1L"></a>或有无行般涅槃非行般涅槃。<a id="a-1M"></a>或有行般涅槃无行般涅槃。<a id="a-1N"></a>或有人无行般涅槃。<a id="a-1O"></a>亦无行般涅槃。<a id="a-1P"></a>说是语时其义云何。<a id="a-1Q"></a>或作是说。<a id="a-1R"></a>犹如有一人。<a id="a-1S"></a>以众多行。<a id="a-1T"></a>以大方便。<a id="a-1U"></a>以大殷勤。<a id="a-1V"></a>灭五下分结。<a id="a-1W"></a>于此间命终生色界中。<a id="a-1X"></a>众行少少方便少少。<a id="a-1Y"></a>殷勤灭上分五结。<a id="a-1Z"></a>是谓此人于法中行般涅槃及身坏无行般涅槃。<a id="a-1a"></a>第二于此间少彼多者。<a id="a-1b"></a>第三二俱不大者。<a id="a-1c"></a>第四或作是说。<a id="a-1d"></a>犹如此人缘行依三昧。<a id="a-1e"></a>灭五下分结。<a id="a-1f"></a>于此间终生色无色界。<a id="a-1g"></a>依般涅槃三昧。<a id="a-1h"></a>灭上分五结。<a id="a-1i"></a>是谓此人行般涅槃及身坏无行般涅槃。<a id="a-1j"></a>第二于现法中缘般涅槃身坏缘行。<a id="a-1k"></a>第三第二俱者缘行。<a id="a-1l"></a>第四二俱缘涅槃。<a id="a-1m"></a>或作是说。<a id="a-1n"></a>犹如人于此间为苦灭五下分结。<a id="a-1o"></a>生色无色界中受乐。<a id="a-1p"></a>灭上分五结。<a id="a-1q"></a>是谓此人行般涅槃无行般涅槃者。<a id="a-1r"></a>若人于此间受乐。<a id="a-1s"></a>灭五下分结。<a id="a-1t"></a>生彼受苦灭上分五结。<a id="a-1u"></a>是谓此人无行般涅槃。<a id="a-1v"></a>云何此人现法中行般涅槃及身坏。<a id="a-1w"></a>无行般涅槃。<a id="a-1x"></a>第三二俱苦。<a id="a-1y"></a>第四二俱乐。<a id="a-1z"></a>复次此人愚戆。<a id="a-20"></a>凡夫人灭下分结。<a id="a-21"></a>生彼得捷疾智。<a id="a-22"></a>灭上分结。<a id="a-23"></a>是谓此人于现法中行般涅槃。<a id="a-24"></a>第二于此间捷疾智故彼间愚戆。<a id="a-25"></a>第三二俱愚戆故。<a id="a-26"></a>第四二俱捷疾。<a id="a-27"></a>以何等故。<a id="a-28"></a>阿罗汉成就世间第一法。<a id="a-29"></a>然非苦法忍。<a id="a-2A"></a>或作是说。<a id="a-2B"></a>不舍苦法忍。<a id="a-2C"></a>得须陀洹果时。<a id="a-2D"></a>然不灭世间第一法。<a id="a-2E"></a>问此亦是我疑。<a id="a-2F"></a>何以故。<a id="a-2G"></a>舍苦法忍。<a id="a-2H"></a>然非世间第一法。<a id="a-2I"></a>答曰。<a id="a-2J"></a>由死处所。<a id="a-2K"></a>世间第一法果果游。<a id="a-2L"></a>灭苦法忍。<a id="a-2M"></a>阿罗汉果果游者。<a id="a-2N"></a>是故世间第一法不灭也。</p>
  <p id="a2O">或作是说。<a id="a-2P"></a>禅摄世间第一法。<a id="a-2Q"></a>学摄苦法忍。<a id="a-2R"></a>阿罗汉禅成就者非学法。<a id="a-2S"></a>是故世间第一法成就阿罗汉。<a id="a-2T"></a>非苦法忍。<a id="a-2U"></a>问若依禅等越次取证。<a id="a-2V"></a>彼禅摄苦法忍。<a id="a-2W"></a>欲使禅成就苦法忍耶。<a id="a-2X"></a>答曰。<a id="a-2Y"></a>学摄禅苦法忍不学亦不不学。<a id="a-2Z"></a>禅摄世间第一法。<a id="a-2a"></a>以舍此学。<a id="a-2b"></a>此学禅然非不学亦非不学也。<a id="a-2c"></a>问如所说若禅摄世间第一法者。<a id="a-2d"></a>是故禅成就世间第一法。<a id="a-2e"></a>是事不然。<a id="a-2f"></a>或作是说。<a id="a-2g"></a>得微妙无漏法。<a id="a-2h"></a>或有不成就。<a id="a-2i"></a>非世间第一法。<a id="a-2j"></a>是故不成就苦法忍。<a id="a-2k"></a>问得增上世间第一法。<a id="a-2l"></a>微不成就。</p>
  <p id="a2m">复次作默然想。<a id="a-2n"></a>复次诸善根。<a id="a-2o"></a>缘增上中下法。<a id="a-2p"></a>当言成就。<a id="a-2q"></a>若凡夫人五下分结尽。<a id="a-2r"></a>彼当言一处阿那含耶。<a id="a-2s"></a>或作是说。<a id="a-2t"></a>不得作是语。<a id="a-2u"></a>如阿罗汉一切结使尽。<a id="a-2v"></a>阿那含不一处所尽趣处尽。<a id="a-2w"></a>阿罗汉一处尽不。<a id="a-2x"></a>复次若彼贤圣道一处。<a id="a-2y"></a>五下分结尽斯陀含。<a id="a-2z"></a>亦当复说一处阿那含。<a id="a-30"></a>况当凡夫人。<a id="a-31"></a>若欲界结使于中间少。<a id="a-32"></a>有不尽也。</p>
  <p id="a33">又世尊言。<a id="a-34"></a>人有五恚诽谤诸贤。<a id="a-35"></a>口出恶言嗔怒无常。<a id="a-36"></a>作不倩罪人所憎嫉。<a id="a-37"></a>说是语时其义云何。<a id="a-38"></a>或作是说。<a id="a-39"></a>若人与不相得不观行作意。<a id="a-3A"></a>怀犹预诽谤诸贤。<a id="a-3B"></a>是谓此人诽谤愁恼彼人。<a id="a-3C"></a>怀颠倒意丑恶喜诤。<a id="a-3D"></a>除四所犯。<a id="a-3E"></a>诸犯罪业身怀犹预。<a id="a-3F"></a>于中复犯余事。<a id="a-3G"></a>是谓人所憎嫉。<a id="a-3H"></a>或作是说。<a id="a-3I"></a>淫欲偏多嗔怒无常。<a id="a-3J"></a>不避尊卑为人憎嫉。<a id="a-3K"></a>而前欺诈幻惑。<a id="a-3L"></a>谗人无实常习非法。<a id="a-3M"></a>复次彼人以精进意。<a id="a-3N"></a>去欲戢悉欲行头陀。<a id="a-3O"></a>威仪礼节常不失时人所信乐。<a id="a-3P"></a>叹誉彼人不还使还。<a id="a-3Q"></a>是谓此人当言犯法。<a id="a-3R"></a>此人不顺戒律。<a id="a-3S"></a>意常亲近。<a id="a-3T"></a>于其中间所得利养。<a id="a-3U"></a>亦叹誉说。<a id="a-3V"></a>常威仪礼节得不喜。<a id="a-3W"></a>亦不修行不知恩养。<a id="a-3X"></a>是谓此人当言不存。<a id="a-3Y"></a>设有人增上戒不成就戒。<a id="a-3Z"></a>喜斗诤讼诽谤诸贤。<a id="a-3a"></a>是谓此人喜怒无常。<a id="a-3b"></a>若人微妙行行中。<a id="a-3c"></a>分别戒律讽诵禁戒。<a id="a-3d"></a>事事学知。<a id="a-3e"></a>无戒无智慧者。<a id="a-3f"></a>是谓此人常怀犹预。<a id="a-3g"></a>复次有人微妙行中。<a id="a-3h"></a>分别戒律讽诵禁戒。<a id="a-3i"></a>是谓此人人所憎嫉。<a id="a-3j"></a>如忧陀那耶婆嵯罗耶说。<a id="a-3k"></a>云何尊者婆罗堕阇。<a id="a-3l"></a>以何因缘此诸比丘年少端正。<a id="a-3m"></a>出家未久修善功德。<a id="a-3n"></a>于深法中娱乐顺教。<a id="a-3o"></a>诸根柔和颜色晖晖。<a id="a-3p"></a>皮体软细乐静知足。<a id="a-3q"></a>如野鹿象。<a id="a-3r"></a>尽形寿清净修梵行知足。<a id="a-3s"></a>如野鹿象。<a id="a-3t"></a>其义云何。<a id="a-3u"></a>答曰。<a id="a-3v"></a>坐禅讽经而不顺从不着事务。<a id="a-3w"></a>是谓知足。<a id="a-3x"></a>随法乞求亦不染着。<a id="a-3y"></a>是谓如野鹿象。</p>
  <p id="a3z">又世尊言。<a id="a-40"></a>我见调达无有毫厘之善。<a id="a-41"></a>我不记之。<a id="a-42"></a>调达入地狱更历劫数不可疗救。<a id="a-43"></a>所以然者。<a id="a-44"></a>如调达入骨彻髓三归命佛。<a id="a-45"></a>当言彼调达此非善法耶。<a id="a-46"></a>或作是说。<a id="a-47"></a>此非善法。<a id="a-48"></a>此亦非归命三尊。<a id="a-49"></a>嗔恚盛故说此语。<a id="a-4A"></a>设当入地狱者。<a id="a-4B"></a>如所说。<a id="a-4C"></a>若归命佛者。<a id="a-4D"></a>彼不堕恶趣。<a id="a-4E"></a>设当实者。<a id="a-4F"></a>若不向三恶趣。<a id="a-4G"></a>如所说。<a id="a-4H"></a>调达入地狱经历一劫。<a id="a-4I"></a>是故彼调达无有善法。<a id="a-4J"></a>或作是说。<a id="a-4K"></a>调达亦有善法。<a id="a-4L"></a>犹不能拔调达还。<a id="a-4M"></a>是故彼不可疗救。<a id="a-4N"></a>调达有三不倩罪。<a id="a-4O"></a>复次彼有顶法调达。<a id="a-4P"></a>由此方便故曰有善法。</p>
  <p id="a4Q">又世尊言。<a id="a-4R"></a>我弟子中第一比丘游四空定。<a id="a-4S"></a>名跋陀婆梨。<a id="a-4T"></a>四等力成就名僧迦摩寺。<a id="a-4U"></a>此二人有何差别。<a id="a-4V"></a>或作是说。<a id="a-4W"></a>尊跋陀婆梨得软身护。<a id="a-4X"></a>以自多娱乐。<a id="a-4Y"></a>彼以此娱乐先得护堂。<a id="a-4Z"></a>尊者僧迦摩寺得增上护。<a id="a-4a"></a>然不多调习。<a id="a-4b"></a>于中先见护力成就。<a id="a-4c"></a>复次尊跋陀婆梨得四禅四等心。<a id="a-4d"></a>恒讽诵习。<a id="a-4e"></a>于中得自在先见护堂。<a id="a-4f"></a>尊者僧迦摩寺游六善来堂。<a id="a-4g"></a>是谓先发意得护力成就。<a id="a-4h"></a>云何知阿罗汉而不复更生。<a id="a-4i"></a>或作是说。<a id="a-4j"></a>以舍诸结使。<a id="a-4k"></a>有诸结使便生。<a id="a-4l"></a>阿罗汉无有结使便不生。<a id="a-4m"></a>亦未曾见无结有生者。<a id="a-4n"></a>于中知阿罗汉不复更生。<a id="a-4o"></a>复次身爱诸垢永尽。<a id="a-4p"></a>故曰阿罗汉。<a id="a-4q"></a>不于中间无明有爱更染着身。<a id="a-4r"></a>以是之故。<a id="a-4s"></a>阿罗汉不复更生中阴之中。<a id="a-4t"></a>当言如所趣。<a id="a-4u"></a>当言往不如所趣。<a id="a-4v"></a>或作是说。<a id="a-4w"></a>当言往如所趣中阴。<a id="a-4x"></a>是山神之处。<a id="a-4y"></a>如世尊言。<a id="a-4z"></a>彼有如是慢。<a id="a-50"></a>譬如极黑羊毛。<a id="a-51"></a>亦如冥室无明。<a id="a-52"></a>复次是中阴之傍。<a id="a-53"></a>复次当言往如所趣。<a id="a-54"></a>如死欲至时善恶俱至中阴。<a id="a-55"></a>亦如是随行善恶。<a id="a-56"></a>各趣其所中阴。<a id="a-57"></a>当言住过七日。<a id="a-58"></a>当言住不过七日。<a id="a-59"></a>或作是说当言。<a id="a-5A"></a>住过七日。<a id="a-5B"></a>何以故如。<a id="a-5C"></a>随行善恶亦无方便有。<a id="a-5D"></a>过七日者。<a id="a-5E"></a>问如七日中间未得处胎。<a id="a-5F"></a>便当断灭耶。<a id="a-5G"></a>答曰。<a id="a-5H"></a>不断灭故。<a id="a-5I"></a>度中阴形。<a id="a-5J"></a>复次乃至因缘集聚俱住不断。<a id="a-5K"></a>若不得生因缘者。<a id="a-5L"></a>是故久住。</p>
  <p id="a5M">步游四句中　　世俗凡夫人</p>
  <p id="a5N">王婆利毫厘　　护阿罗汉阴</p>
  <p id="a5O">又世尊言。<a id="a-5P"></a>于是比丘有四人。<a id="a-5Q"></a>强记智慧。<a id="a-5R"></a>宣布智慧。<a id="a-5S"></a>顺从顽卤齐一句。<a id="a-5T"></a>说是语时其义云何。<a id="a-5U"></a>或作是说。<a id="a-5V"></a>强记智慧人者。<a id="a-5W"></a>发语便知义如易化者。<a id="a-5X"></a>若比丘如彼法便灭。<a id="a-5Y"></a>世尊亦知。<a id="a-5Z"></a>宣布智慧说即解。<a id="a-5a"></a>如所说。<a id="a-5b"></a>比丘非汝色非汝。<a id="a-5c"></a>痛想行识非汝。<a id="a-5d"></a>世尊亦说。<a id="a-5e"></a>顺从顽卤人者。<a id="a-5f"></a>以若干行诱进便顺从。<a id="a-5g"></a>云何比丘为色。<a id="a-5h"></a>诸所有色彼尽四大。<a id="a-5i"></a>四大所造广说。<a id="a-5j"></a>顽卤齐一句人者。<a id="a-5k"></a>亦不解义。<a id="a-5l"></a>或作是说。<a id="a-5m"></a>强记智慧人者利根。<a id="a-5n"></a>心心相知。<a id="a-5o"></a>分别智慧人中根。<a id="a-5p"></a>顺从人者软根。<a id="a-5q"></a>顽卤人齐一句者无有根。<a id="a-5r"></a>或作是说。<a id="a-5s"></a>强记智慧人者。<a id="a-5t"></a>宿命求解脱力。<a id="a-5u"></a>宣布智慧人者。<a id="a-5v"></a>宿命求软解脱。<a id="a-5w"></a>顽卤齐一句人。<a id="a-5x"></a>宿命之中不求解脱。<a id="a-5y"></a>复次强记智慧人设便知。<a id="a-5z"></a>如尊者舍利弗质便默然。<a id="a-60"></a>分布智慧人者。<a id="a-61"></a>分别晓了然后能知。<a id="a-62"></a>如尊者弗迦罗婆梨审明义理。<a id="a-63"></a>顺从人者。<a id="a-64"></a>随时学增上戒律。<a id="a-65"></a>随时降伏心意。<a id="a-66"></a>随时学增上智慧。<a id="a-67"></a>此之谓也。<a id="a-68"></a>本性所习渐学戒律。<a id="a-69"></a>渐受训诲承受奉行。<a id="a-6A"></a>如尊者罗云渐渐至道。<a id="a-6B"></a>顽卤齐一句人者。<a id="a-6C"></a>受句义。<a id="a-6D"></a>亦不解义理。<a id="a-6E"></a>亦不解深法。<a id="a-6F"></a>以何等菩萨本宿命时。<a id="a-6G"></a>不等越次取证。<a id="a-6H"></a>或作是说。<a id="a-6I"></a>以盟誓故。<a id="a-6J"></a>以此誓愿当出世作佛未度当度。<a id="a-6K"></a>未解脱当使解脱。<a id="a-6L"></a>或作是说。<a id="a-6M"></a>菩萨思念观。<a id="a-6N"></a>彼以智慧意常发愿言。<a id="a-6O"></a>度诸众生。<a id="a-6P"></a>或作是说。<a id="a-6Q"></a>菩萨逮一切智以自具足。<a id="a-6R"></a>以众生故不等越次取证。<a id="a-6S"></a>复次诸根未熟故。<a id="a-6T"></a>不等越次取证。<a id="a-6U"></a>以何等故。<a id="a-6V"></a>阿那邠堤长者。<a id="a-6W"></a>供养四如来不于彼佛出家学道。<a id="a-6X"></a>或作是说。<a id="a-6Y"></a>此盟誓因缘。<a id="a-6Z"></a>以愿誓故当供养余如来。<a id="a-6a"></a>或作是说。<a id="a-6b"></a>亲族力势不能去恩爱意。<a id="a-6c"></a>或作是说。<a id="a-6d"></a>彼长者意常乐寂静。<a id="a-6e"></a>好施钝根。<a id="a-6f"></a>以寂静故。<a id="a-6g"></a>不趣恶趣之功德处处获大报。<a id="a-6h"></a>钝根者不见。<a id="a-6i"></a>家累之慈。<a id="a-6j"></a>以是故不出家作沙门。<a id="a-6k"></a>复次彼长者淫意偏多。<a id="a-6l"></a>常乐婇女之间作方便。<a id="a-6m"></a>一切诸佛如所造事得贤圣道。<a id="a-6n"></a>以何等故。<a id="a-6o"></a>不成男不应法义。<a id="a-6p"></a>或作是说。<a id="a-6q"></a>诸情阙少。<a id="a-6r"></a>是故不应法义。<a id="a-6s"></a>或作是说。<a id="a-6t"></a>心驰万端不得三昧。<a id="a-6u"></a>是故不应法义。<a id="a-6v"></a>或作是说。<a id="a-6w"></a>障诸报实宿所作缘。<a id="a-6x"></a>得受此形不依智慧。<a id="a-6y"></a>复次遂障结使彼结所盖。<a id="a-6z"></a>不得休止心无惭愧。<a id="a-70"></a>又世尊言。<a id="a-71"></a>作偷婆有三事。<a id="a-72"></a>多萨阿竭阿罗诃三耶三佛。<a id="a-73"></a>比丘漏尽者。<a id="a-74"></a>转轮圣王。<a id="a-75"></a>以何等故。<a id="a-76"></a>学辟支佛不入此三事。<a id="a-77"></a>或作是说。<a id="a-78"></a>是如来劝教语。<a id="a-79"></a>说佛则说辟支佛。<a id="a-7A"></a>说比丘漏尽者则说学。<a id="a-7B"></a>彼或有漏尽者。<a id="a-7C"></a>复次彼亦是数。<a id="a-7D"></a>以此众生故现其深义。<a id="a-7E"></a>此劝教语如上所说。</p>
  <p id="a7F">又世尊言。<a id="a-7G"></a>于是比丘有六阿罗汉。<a id="a-7H"></a>退法阿罗汉。<a id="a-7I"></a>念法护法住法分别法无疑法。<a id="a-7J"></a>此有何差别。<a id="a-7K"></a>或作是说。<a id="a-7L"></a>种种无学根。<a id="a-7M"></a>上上中上下中中上中下下上下中于彼下下中成就。<a id="a-7N"></a>谓退法阿罗汉也。<a id="a-7O"></a>下上成就者。<a id="a-7P"></a>谓念法阿罗汉也。<a id="a-7Q"></a>中下成就者。<a id="a-7R"></a>谓护法阿罗汉也。<a id="a-7S"></a>中中成就者。<a id="a-7T"></a>谓住劫阿罗汉也。<a id="a-7U"></a>中上成就者。<a id="a-7V"></a>谓分别法阿罗汉也。<a id="a-7W"></a>三上成就者。<a id="a-7X"></a>谓无疑阿罗汉也。<a id="a-7Y"></a>彼声闻增上下成就。<a id="a-7Z"></a>辟支佛者上中成就。<a id="a-7a"></a>多萨阿竭上上成就。<a id="a-7b"></a>或作是说。<a id="a-7c"></a>犹如一人方便造业。<a id="a-7d"></a>有不殷勤者。<a id="a-7e"></a>亦有钝根。<a id="a-7f"></a>彼以方便业不殷勤。<a id="a-7g"></a>钝根求等心解脱受证。<a id="a-7h"></a>彼复以方便不殷勤。<a id="a-7i"></a>钝根于等心解脱便退转。<a id="a-7j"></a>是谓退法阿罗汉。<a id="a-7k"></a>犹如一人方便求甚殷勤。<a id="a-7l"></a>钝根彼以方便甚殷勤。<a id="a-7m"></a>钝根得等心解脱受证。<a id="a-7n"></a>彼以方便殷勤。<a id="a-7o"></a>钝根护等心解脱。<a id="a-7p"></a>是谓护法阿罗汉也。<a id="a-7q"></a>犹如一人常方便求甚殷勤。<a id="a-7r"></a>然钝根彼以常方便求甚殷勤。<a id="a-7s"></a>然钝根得等心解脱证。<a id="a-7t"></a>彼以常方便求甚殷勤。<a id="a-7u"></a>然钝根等心解脱。<a id="a-7v"></a>亦不增亦不减。<a id="a-7w"></a>是谓住劫阿罗汉也。<a id="a-7x"></a>犹如一人常方便求甚殷勤。<a id="a-7y"></a>然利根彼以常方便求甚殷勤。<a id="a-7z"></a>然根利得等心解脱证。<a id="a-80"></a>彼以常方便求甚殷勤。<a id="a-81"></a>然利根方便得无疑。<a id="a-82"></a>是谓分别法阿罗汉也。<a id="a-83"></a>犹如一人常方便求甚殷勤。<a id="a-84"></a>然利根彼以常方便求甚殷勤。<a id="a-85"></a>然利根得无疑等心解脱证。<a id="a-86"></a>是谓无疑法阿罗汉也。<a id="a-87"></a>复次若人恃怙他力。<a id="a-88"></a>寻生得等心解脱证。<a id="a-89"></a>是故等心解脱。<a id="a-8A"></a>犹如羸病人寻起无持扶人便还卧床。<a id="a-8B"></a>是谓退法阿罗汉也。<a id="a-8C"></a>若复有人等心解脱不牢固。<a id="a-8D"></a>但恐失意欲求死以刀自害。<a id="a-8E"></a>是谓念法阿罗汉也。<a id="a-8F"></a>若复有人等心解脱。<a id="a-8G"></a>护等心解脱。<a id="a-8H"></a>我能护此尽形寿守持。<a id="a-8I"></a>随时育养。<a id="a-8J"></a>是谓护法阿罗汉也。<a id="a-8K"></a>若复有人等心解脱。<a id="a-8L"></a>超越钝根住中根。<a id="a-8M"></a>是故等心解脱不退转。<a id="a-8N"></a>亦不增不死。<a id="a-8O"></a>是谓住劫阿罗汉也。<a id="a-8P"></a>若复有人等心解脱。<a id="a-8Q"></a>初始有益得诸根。<a id="a-8R"></a>彼恃怙外。<a id="a-8S"></a>力得无疑。<a id="a-8T"></a>是谓分别法阿罗汉也。<a id="a-8U"></a>若复有人自以己力初始得增上根。<a id="a-8V"></a>住等解脱自知时节。<a id="a-8W"></a>是谓无疑法阿罗汉也。</p>
  <p id="a8X">又世尊言。<a id="a-8Y"></a>阿难鞞舍离甚乐无极。<a id="a-8Z"></a>跋阇复弥亦甚快乐。<a id="a-8a"></a>遮波罗寺亦甚快乐。<a id="a-8b"></a>瞿昙弥那拘驴亦甚快乐。<a id="a-8c"></a>阎浮利有若干种快乐。<a id="a-8d"></a>无比人民茂盛。<a id="a-8e"></a>以何等故世尊作是说。<a id="a-8f"></a>或作是说。<a id="a-8g"></a>正坐入定使诸比丘生乐希望。<a id="a-8h"></a>或作是说。<a id="a-8i"></a>鞞舍离城甚乐无极。<a id="a-8j"></a>谷食丰贱乞求易得。<a id="a-8k"></a>跋阇复弥甚乐无极。<a id="a-8l"></a>人民和顺不遭苦厄。<a id="a-8m"></a>遮波罗寺(转法轮处)瞿昙弥尼拘陀。<a id="a-8n"></a>种种座具少事寂静。<a id="a-8o"></a>阎浮利地有若干种园果。<a id="a-8p"></a>种种人民茂盛智慧业明。<a id="a-8q"></a>复次世尊亦复现去诸缚着。<a id="a-8r"></a>灭若干彼无欲永息。</p>
  <p id="a8s">初发意菩萨　　出家不成男</p>
  <p id="a8t">三塔六罗汉　　鞞舍离在后</p>
  <p id="a8u">又世尊言。<a id="a-8v"></a>游鞞舍离从今以后。<a id="a-8w"></a>不复更见鞞舍离更无三佛来鞞舍离。<a id="a-8x"></a>何以故。<a id="a-8y"></a>尊作是说。<a id="a-8z"></a>或作是说。<a id="a-90"></a>更不复受胎。<a id="a-91"></a>复次等智灭彼死迹。<a id="a-92"></a>欲鞞舍离城乐法众生报诸狐疑。<a id="a-93"></a>是谓彼时。<a id="a-94"></a>以何等世尊请摩诃迦葉与半座坐。<a id="a-95"></a>或作是说。<a id="a-96"></a>时诸比丘轻易迦葉起染污心。<a id="a-97"></a>不知迦葉入大法要。<a id="a-98"></a>以是故世尊与半座坐。<a id="a-99"></a>欲使比丘心开意解。<a id="a-9A"></a>惧获不善报。<a id="a-9B"></a>或作是说。<a id="a-9C"></a>彼尊者有种种功德。<a id="a-9D"></a>世尊先所化。<a id="a-9E"></a>恐诸比丘犯禁戒罪。<a id="a-9F"></a>或作是说。<a id="a-9G"></a>第一尊重尊者阿那律。<a id="a-9H"></a>世尊往视依衣。<a id="a-9I"></a>更请摩诃迦葉与半座。<a id="a-9J"></a>或作是说。<a id="a-9K"></a>世尊欲付授戒律。<a id="a-9L"></a>后来众生信受其言。<a id="a-9M"></a>复次未曾有与弟子半座者。<a id="a-9N"></a>复次世尊欲布现大德。<a id="a-9O"></a>又世尊言。<a id="a-9P"></a>诸比丘等。<a id="a-9Q"></a>若沙门婆罗门昼有夜想。<a id="a-9R"></a>夜有昼想。<a id="a-9S"></a>彼心意颠倒。<a id="a-9T"></a>比丘如我昼有昼想。<a id="a-9U"></a>夜有夜想。<a id="a-9V"></a>于我心无有颠倒。<a id="a-9W"></a>说是语时其义云何。<a id="a-9X"></a>或作是说。<a id="a-9Y"></a>彼起天眼除外想修向明想。<a id="a-9Z"></a>观昼如观夜无异。<a id="a-9a"></a>彼或无异。<a id="a-9b"></a>彼或时昼有夜想。<a id="a-9c"></a>夜有昼想。<a id="a-9d"></a>然世尊不尔。<a id="a-9e"></a>或作是说。<a id="a-9f"></a>彼沙门婆罗门。<a id="a-9g"></a>于眠寐中夜有昼想。<a id="a-9h"></a>昼有夜想。<a id="a-9i"></a>是彼颠倒。<a id="a-9j"></a>复次闲居右胁倚卧。<a id="a-9k"></a>观如是色入禅中。<a id="a-9l"></a>然世尊若行若坐常如一定。</p>
  <p id="a9m">又世尊言。<a id="a-9n"></a>于是比丘有三如来。<a id="a-9o"></a>于是比丘于现法中实有无疑。<a id="a-9p"></a>自得智慧亦教他人入智慧。<a id="a-9q"></a>云何自得智慧。<a id="a-9r"></a>或作是说。<a id="a-9s"></a>彼不可得虚无有实。<a id="a-9t"></a>况当得实。<a id="a-9u"></a>复次是世尊劝教语也。<a id="a-9v"></a>作是语。<a id="a-9w"></a>我觉此。<a id="a-9x"></a>或作是说。<a id="a-9y"></a>若彼着色心所念法。<a id="a-9z"></a>自誉戒盗自凭仰作。<a id="a-A0"></a>以实为虚。<a id="a-A1"></a>世尊观彼见盗。<a id="a-A2"></a>复次是彼邪见。<a id="a-A3"></a>五阴之中是我所实住。<a id="a-A4"></a>佛所语亦如是。<a id="a-A5"></a>不有余阴言我所以何等故。<a id="a-A6"></a>以外道尽欲爱等越次取证。<a id="a-A7"></a>相应不退转法此之谓也。<a id="a-A8"></a>或作是说。<a id="a-A9"></a>彼以二道灭诸结使。<a id="a-AA"></a>或以世俗道。<a id="a-AB"></a>或以无漏道断诸结使。<a id="a-AC"></a>或作是说。<a id="a-AD"></a>若依禅等越次取证。<a id="a-AE"></a>彼观禅便有道生。<a id="a-AF"></a>彼不见谛所断。<a id="a-AG"></a>是故不退转。<a id="a-AH"></a>复次彼等越次取证时。<a id="a-AI"></a>修行忍智得等方便力势寻益。<a id="a-AJ"></a>若力势无益者。<a id="a-AK"></a>不于力势中退转。<a id="a-AL"></a>是故不退转。</p>
  <p id="aAM">又世尊言。<a id="a-AN"></a>四双八辈几果成就几无果成就。<a id="a-AO"></a>或作是说。<a id="a-AP"></a>五果成就。<a id="a-AQ"></a>须陀洹斯陀含阿那含趣阿罗汉及阿罗汉。<a id="a-AR"></a>一非果成就。<a id="a-AS"></a>趣须陀洹果证。<a id="a-AT"></a>二人或果成就。<a id="a-AU"></a>或果不成就。<a id="a-AV"></a>趣斯陀含果证。<a id="a-AW"></a>趣阿那含果证。<a id="a-AX"></a>彼趣斯陀含果证者。<a id="a-AY"></a>方便欲爱未尽等越次取证。<a id="a-AZ"></a>当言非果成就。<a id="a-Aa"></a>有得须陀洹果。<a id="a-Ab"></a>求趣斯陀含证。<a id="a-Ac"></a>当言彼果成就也。<a id="a-Ad"></a>以无为须陀洹果。<a id="a-Ae"></a>趣阿那含果证。<a id="a-Af"></a>彼欲爱尽等越次取证。<a id="a-Ag"></a>当言非果成就。<a id="a-Ah"></a>彼复得斯陀含果。<a id="a-Ai"></a>求趣阿那含果。<a id="a-Aj"></a>当言彼果成就。<a id="a-Ak"></a>无为斯陀含果彼果有为。<a id="a-Al"></a>当言诸根坏败。<a id="a-Am"></a>是谓知有八人。</p>
  <p id="aAn">又世尊言。<a id="a-Ao"></a>四沙门无有五。<a id="a-Ap"></a>说是语时其义云何。<a id="a-Aq"></a>答曰。<a id="a-Ar"></a>道智为如来自得证果。<a id="a-As"></a>无著说道清净说法而转法轮。<a id="a-At"></a>彼故敷演道命。<a id="a-Au"></a>为学诸智慧。<a id="a-Av"></a>断诸疑网诽谤道者。<a id="a-Aw"></a>无究竟行。<a id="a-Ax"></a>无戒律威仪犯诸戒。<a id="a-Ay"></a>为沙门服皆悉觉知。<a id="a-Az"></a>彼第二沙门当言摄辟支佛。<a id="a-B0"></a>第三沙门当言摄凡夫人。<a id="a-B1"></a>第四沙门当言摄外道。<a id="a-B2"></a>异一切假沙门被服。<a id="a-B3"></a>计吾我着命计众生。<a id="a-B4"></a>彼一切于道退转。</p>
  <p id="aB5">又世尊言。<a id="a-B6"></a>无染着谓戒。</p>
  <p id="aB7">无染着袈裟　　袈裟被服始</p>
  <p id="aB8">意已得所欲　　袈裟非无著</p>
  <p id="aB9">说是语其义云何。<a id="a-BA"></a>答曰。<a id="a-BB"></a>有三种。<a id="a-BC"></a>浊身口意秽浊。<a id="a-BD"></a>彼若思惟校计。<a id="a-BE"></a>是谓无秽。<a id="a-BF"></a>袈裟服虚称诈逸。<a id="a-BG"></a>非神仙所学。<a id="a-BH"></a>彼非其宜。<a id="a-BI"></a>此谓之忍。<a id="a-BJ"></a>亦非移动。<a id="a-BK"></a>如实而对意常审谛。<a id="a-BL"></a>彼若不得忍。<a id="a-BM"></a>被骂便报骂。<a id="a-BN"></a>被打便报打。<a id="a-BO"></a>此非沙门法。<a id="a-BP"></a>况当作如此行。<a id="a-BQ"></a>是故不应袈裟。<a id="a-BR"></a>故彼袈裟无著。<a id="a-BS"></a>又世尊言。<a id="a-BT"></a>若已生刈断更不种。<a id="a-BU"></a>说是语时其义云何。<a id="a-BV"></a>答识对生受。<a id="a-BW"></a>于四禅止处生行垢因缘。<a id="a-BX"></a>所造之义便有断绝。<a id="a-BY"></a>来无有对亦不受生。<a id="a-BZ"></a>四禅止住处亦复不生。<a id="a-Ba"></a>选择取要。<a id="a-Bb"></a>设与四神止处因本行缘。<a id="a-Bc"></a>彼亦不受。<a id="a-Bd"></a>已除弃爱已尽受。<a id="a-Be"></a>第二人驰走。<a id="a-Bf"></a>当言此无学亦无威仪。<a id="a-Bg"></a>亦不观于无上智慧涅槃灭尽。<a id="a-Bh"></a>得仙人法是谓大仙人。</p>
  <p id="aBi">初迦葉睡眠　　最胜无有欲</p>
  <p id="aBj">已说四袈裟　　断灭不复生</p>
  <p id="aBk">又世尊言。</p>
  <p id="aBl">习智至无智　　降伏作牢固</p>
  <p id="aBm">有漏尽无余　　是谓为梵志</p>
  <p id="aBn">说是语其义云何。<a id="a-Bo"></a>尊者大迦葉契经是说也。<a id="a-Bp"></a>自持法比丘习智智者。<a id="a-Bq"></a>学虽诸梵行人住彼业者获法养生之具。<a id="a-Br"></a>彼亦是法戒律之义。<a id="a-Bs"></a>故曰。<a id="a-Bt"></a>智者知不于中间住已修行心得观觉照住二解脱。<a id="a-Bu"></a>彼已思惟无明爱尽。<a id="a-Bv"></a>欲说眼根此沙门法。<a id="a-Bw"></a>故曰有漏尽无欲。<a id="a-Bx"></a>故曰为梵志者。<a id="a-By"></a>世尊即是大梵志。<a id="a-Bz"></a>心垢已尽。</p>
  <p id="aC0">又世尊言。</p>
  <p id="aC1">比丘无有欲　　有欲见大惧</p>
  <p id="aC2">于欲不退转　　是谓为涅槃</p>
  <p id="aC3">说是语其义云何。<a id="a-C4"></a>答曰。<a id="a-C5"></a>智慧相应寂静。<a id="a-C6"></a>以自娱乐无有忧戚。<a id="a-C7"></a>是谓比丘无有欲。<a id="a-C8"></a>无事清净静事。<a id="a-C9"></a>为苦恼有欲。<a id="a-CA"></a>彼见法者乃能觉知。<a id="a-CB"></a>是谓有欲。<a id="a-CC"></a>见大惧于欲不退转。<a id="a-CD"></a>捐弃诸垢善渐渐益等相应。<a id="a-CE"></a>是谓三昧。<a id="a-CF"></a>一切结使尽觉贤圣道。<a id="a-CG"></a>是谓涅槃。<a id="a-CH"></a>以何等故。<a id="a-CI"></a>入慈三昧不可伤害。<a id="a-CJ"></a>或作是说。<a id="a-CK"></a>诸天卫侍而护其身。<a id="a-CL"></a>或作是说。<a id="a-CM"></a>彼三昧者闲静无事。<a id="a-CN"></a>害不加身身不有坏。<a id="a-CO"></a>复次受色界四大身。</p>
  <p id="aCP">又世尊言。</p>
  <p id="aCQ">麑鹿归野　　鸟归虚空　　法归分别</p>
  <p id="aCR">罗汉归灭</p>
  <p id="aCS">分别人者何者是。<a id="a-CT"></a>答曰。<a id="a-CU"></a>学谓之分。<a id="a-CV"></a>能分别色痛想行识贤圣之道。<a id="a-CW"></a>皆悉分别。</p>
  <p id="aCX">又世尊言。</p>
  <p id="aCY">无想有思想　　思想不有想</p>
  <p id="aCZ">如是变易色　　缘想有其数</p>
  <p id="aCa">变易色人何者是。<a id="a-Cb"></a>或作是说。<a id="a-Cc"></a>生无色界阿那含。<a id="a-Cd"></a>当言变易色想。<a id="a-Ce"></a>彼则色想变易。<a id="a-Cf"></a>复次阿罗汉。<a id="a-Cg"></a>于中亦变易想。<a id="a-Ch"></a>阿罗汉不于五阴有所变易。<a id="a-Ci"></a>修行究竟。<a id="a-Cj"></a>以何等故。<a id="a-Ck"></a>世尊谓调达食唾子。<a id="a-Cl"></a>或作是说。<a id="a-Cm"></a>尔时调达方便欲坏众僧。<a id="a-Cn"></a>以是之故。<a id="a-Co"></a>世尊呵之。<a id="a-Cp"></a>恐诸比丘意有移动。<a id="a-Cq"></a>或作是说。<a id="a-Cr"></a>淳恶之人以染和诲之。<a id="a-Cs"></a>数数住求欲坏圣躬。<a id="a-Ct"></a>尔时世尊逆其意利语诲。<a id="a-Cu"></a>或作是说。<a id="a-Cv"></a>若于佛得供养具。<a id="a-Cw"></a>调达欲使入已。<a id="a-Cx"></a>故曰食唾子。<a id="a-Cy"></a>复次调达本有大神足。<a id="a-Cz"></a>化作小儿形。<a id="a-D0"></a>金缕带腰住阿阇世太子抱上。<a id="a-D1"></a>宛转戏笑。<a id="a-D2"></a>彼时阿阇世太子抱弄呜口与唾使吮。<a id="a-D3"></a>彼时调达亦复食唾。<a id="a-D4"></a>太子亦复知此尊调达。<a id="a-D5"></a>尔时世尊以沙门息心意。<a id="a-D6"></a>呵曰。<a id="a-D7"></a>食唾子也。<a id="a-D8"></a>云何调达先善根断坏众。<a id="a-D9"></a>坏众僧仁后善根断。<a id="a-DA"></a>或作是说。<a id="a-DB"></a>调达本善根断后坏众僧。<a id="a-DC"></a>亦告人民善恶无果报。<a id="a-DD"></a>以是誓故。<a id="a-DE"></a>发意坏众僧。<a id="a-DF"></a>问非以今坏众僧有非法想或作是说。<a id="a-DG"></a>调达先坏众僧。<a id="a-DH"></a>后善根断。<a id="a-DI"></a>非以善根断坏众僧。<a id="a-DJ"></a>有劫数偿罪。<a id="a-DK"></a>设当彼告语者。<a id="a-DL"></a>善恶无果报。<a id="a-DM"></a>不以坏有非法相也。<a id="a-DN"></a>问若坏众僧非已善根。<a id="a-DO"></a>欲使向恶趣耶。<a id="a-DP"></a>世尊亦说。<a id="a-DQ"></a>我不见调达毫厘之善。<a id="a-DR"></a>契经句广说。<a id="a-DS"></a>复次调达从坏僧以来。<a id="a-DT"></a>齐是以来善根本断。<a id="a-DU"></a>如彼告语。<a id="a-DV"></a>我坏瞿昙沙门。<a id="a-DW"></a>众僧。<a id="a-DX"></a>断转法轮。<a id="a-DY"></a>便欢喜踊跃。<a id="a-DZ"></a>彼当言善根本断。<a id="a-Da"></a>从是以来作众恶事无变悔心。<a id="a-Db"></a>是故坏众僧善根本寻断。<a id="a-Dc"></a>云何善根本断得善根本。<a id="a-Dd"></a>或作是说。<a id="a-De"></a>设生泥梨中者。<a id="a-Df"></a>知受泥梨苦痛。<a id="a-Dg"></a>我作是罪今受此报。<a id="a-Dh"></a>此当言得善根本或作是说。<a id="a-Di"></a>如此受泥梨中阴。<a id="a-Dj"></a>便有观心有是果实。<a id="a-Dk"></a>当言得善根本。<a id="a-Dl"></a>复次于现法中或有得者。<a id="a-Dm"></a>于彼有善知识者。<a id="a-Dn"></a>便起悔心。<a id="a-Do"></a>渐渐教至道。<a id="a-Dp"></a>鹿[跳-兆+專]肠者其义云何。<a id="a-Dq"></a>渐渐佣髀故曰鹿[跳-兆+專]肠。<a id="a-Dr"></a>七合满盈其义云何。<a id="a-Ds"></a>肉脉平正钩锁骨。<a id="a-Dt"></a>七处满足平住色不变移。<a id="a-Du"></a>是谓七合满盈。<a id="a-Dv"></a>师子臆其义云何。<a id="a-Dw"></a>身无高下不前却。<a id="a-Dx"></a>是谓师子臆。<a id="a-Dy"></a>味味知者其义云何。<a id="a-Dz"></a>轻软微妙皆悉能知。<a id="a-E0"></a>是为味味晓了。</p>
  <p id="aE1">不养贤恐惧　　慈及诸所趣</p>
  <p id="aE2">无想有想唾　　曩昔云何相</p>
  <p id="aE3">以何等故。<a id="a-E4"></a>鸟畜生昔日皆能语。<a id="a-E5"></a>今不能语。<a id="a-E6"></a>或作是说。<a id="a-E7"></a>尔时从人中终生畜生中。<a id="a-E8"></a>以前所习故能语也。<a id="a-E9"></a>问如今从人中终生畜生者。<a id="a-EA"></a>亦复能语。<a id="a-EB"></a>或作是说。<a id="a-EC"></a>所可食啖与人无异。<a id="a-ED"></a>如今无有此食四大改异。<a id="a-EE"></a>以是之故不能语也。<a id="a-EF"></a>问如今与微妙食使啖者。<a id="a-EG"></a>能语不乎。<a id="a-EH"></a>或作是语。<a id="a-EI"></a>昔日时人无斗诤讼无杀害心。<a id="a-EJ"></a>尔时畜生见人亦不恐惧。<a id="a-EK"></a>与共止住闻其音响。<a id="a-EL"></a>故能知语。<a id="a-EM"></a>问如今生畜生人无有恐惧。<a id="a-EN"></a>复能语耶。<a id="a-EO"></a>或作是说。<a id="a-EP"></a>今亦能语。<a id="a-EQ"></a>但不可解。<a id="a-ER"></a>若得音响辩才便能解语。<a id="a-ES"></a>如夷狄语语不可解。<a id="a-ET"></a>若俱解二语者彼则能知。<a id="a-EU"></a>问昔时之人得音响辩才。<a id="a-EV"></a>便能知乎。<a id="a-EW"></a>复次不见畜生知文字者。<a id="a-EX"></a>或闻欲音响者。<a id="a-EY"></a>鹦鹉鸳鸯此便可解。<a id="a-EZ"></a>然世尊喻无有差违。<a id="a-Ea"></a>智者所说欲使人解。<a id="a-Eb"></a>是事不然精进者云何自知不堕恶趣。<a id="a-Ec"></a>或作是说。<a id="a-Ed"></a>知无解者不堕恶趣。<a id="a-Ee"></a>我无此犯戒意。<a id="a-Ef"></a>是故不堕恶趣。<a id="a-Eg"></a>或作是说。<a id="a-Eh"></a>得功德力。<a id="a-Ei"></a>如寤寐中善意不变。<a id="a-Ej"></a>彼便作是念。<a id="a-Ek"></a>我命终时有不善报不堕恶趣。<a id="a-El"></a>或作是说。<a id="a-Em"></a>不诚之思堕恶趣中。<a id="a-En"></a>亦不生恶念。<a id="a-Eo"></a>彼有炽盛众生。<a id="a-Ep"></a>我不堕恶趣。<a id="a-Eq"></a>或作是说。<a id="a-Er"></a>彼无有此方便能自觉了。<a id="a-Es"></a>世尊亦说。<a id="a-Et"></a>如是精进者觉知。<a id="a-Eu"></a>亦自知所趣。<a id="a-Ev"></a>我生彼间。<a id="a-Ew"></a>如我亦知精进所趣。<a id="a-Ex"></a>以刀自害若饮毒药。<a id="a-Ey"></a>问精进虽知故不如佛究竟。<a id="a-Ez"></a>复次若有教戒者。<a id="a-F0"></a>不恃怙戒。<a id="a-F1"></a>我不生恶趣。<a id="a-F2"></a>亦不得第四禅。<a id="a-F3"></a>心发涅槃想有趣三恶道也。<a id="a-F4"></a>远离七处。<a id="a-F5"></a>亦作是说。<a id="a-F6"></a>大行分别契经。<a id="a-F7"></a>以心秽浊众生趣恶道。<a id="a-F8"></a>世尊亦说。<a id="a-F9"></a>如寿百岁奉具足戒。<a id="a-FA"></a>然戒羸不舍能拔恶趣邪。<a id="a-FB"></a>欲使六师逼迫众。<a id="a-FC"></a>将拘利人入恶道中。<a id="a-FD"></a>此之谓之恶。<a id="a-FE"></a>彼得第一精进。<a id="a-FF"></a>彼亦好信世尊者。<a id="a-FG"></a>有恶趣法智慧自在也。<a id="a-FH"></a>诸邪定者彼一切成就邪见耶。<a id="a-FI"></a>设成就邪见者。<a id="a-FJ"></a>彼一切成就邪定耶。<a id="a-FK"></a>或作是说。<a id="a-FL"></a>诸定邪见者。<a id="a-FM"></a>彼一切成就邪见。<a id="a-FN"></a>设成就邪见。<a id="a-FO"></a>彼一切成就邪定。<a id="a-FP"></a>五逆为邪见成就邪定。<a id="a-FQ"></a>或作是说。<a id="a-FR"></a>诸成就邪见者。<a id="a-FS"></a>彼一切成就邪定。<a id="a-FT"></a>颇成就邪定非成就邪见也。<a id="a-FU"></a>断善根本不成就五逆。<a id="a-FV"></a>复次诸定邪见者。<a id="a-FW"></a>彼一切成就邪见也。<a id="a-FX"></a>颇成就邪见彼非邪定耶。<a id="a-FY"></a>想心成就邪见。<a id="a-FZ"></a>诸定等见者彼一切成就等见耶。<a id="a-Fa"></a>设成就等见。<a id="a-Fb"></a>彼一切定等见耶。<a id="a-Fc"></a>或作是说。<a id="a-Fd"></a>诸定等见彼一切成就等见也。<a id="a-Fe"></a>设成就等见彼一切定等见。<a id="a-Ff"></a>贤圣之道是等见。<a id="a-Fg"></a>彼定成就等见。<a id="a-Fh"></a>复次诸定等见者。<a id="a-Fi"></a>彼一切成就等见也。<a id="a-Fj"></a>颇成就等见非定等见耶。<a id="a-Fk"></a>等心想心一切成就等见。<a id="a-Fl"></a>诸上流者彼一切阿迦尼吒。<a id="a-Fm"></a>设阿迦尼吒处。<a id="a-Fn"></a>彼一切是上流耶。<a id="a-Fo"></a>答曰。<a id="a-Fp"></a>或有上流。<a id="a-Fq"></a>非阿迦尼吒处。<a id="a-Fr"></a>或有阿迦尼吒处非上流也。<a id="a-Fs"></a>或有上流及阿迦尼吒。<a id="a-Ft"></a>或非上流非阿迦尼吒处。<a id="a-Fu"></a>云何上流非阿迦尼吒处。<a id="a-Fv"></a>若阿那含生色界中。<a id="a-Fw"></a>然忆上事不定阿迦尼吒也。<a id="a-Fx"></a>若欲界中生若阿那含。<a id="a-Fy"></a>生无色界然忆上事。<a id="a-Fz"></a>若欲界所生。<a id="a-G0"></a>是谓上流非阿迦尼吒处。<a id="a-G1"></a>最初阿迦尼吒处。<a id="a-G2"></a>是谓阿迦尼吒非上流。<a id="a-G3"></a>若阿那含生色界中。<a id="a-G4"></a>然忆上事定在阿迦尼吒。<a id="a-G5"></a>是谓上流及阿迦尼吒。<a id="a-G6"></a>云何非上流非阿迦尼吒。</p>
  <p id="aG7">答曰。<a id="a-G8"></a>除上尔所事则其义。<a id="a-G9"></a>以何等故。<a id="a-GA"></a>阿那含阿罗汉住劫不移动。<a id="a-GB"></a>或作是说。<a id="a-GC"></a>住劫者不为世所回转也。<a id="a-GD"></a>复次得等解脱。<a id="a-GE"></a>柔软下根超越住上。<a id="a-GF"></a>是故等解脱亦不增亦不减。<a id="a-GG"></a>故曰。<a id="a-GH"></a>住不移动。<a id="a-GI"></a>然阿那含当言住已得誓愿。<a id="a-GJ"></a>凡夫人者当言善心命终。<a id="a-GK"></a>当言不善心命终。<a id="a-GL"></a>当言无记心命终。<a id="a-GM"></a>或作是说。<a id="a-GN"></a>当言不善心念。<a id="a-GO"></a>非以善心有所住处。<a id="a-GP"></a>问如世尊言。<a id="a-GQ"></a>临欲终时得善心。<a id="a-GR"></a>所念已还等见。<a id="a-GS"></a>是谓契经有相违。<a id="a-GT"></a>或作是说。<a id="a-GU"></a>若生恶趣中者。<a id="a-GV"></a>彼不善心命终也。<a id="a-GW"></a>若生天上者。<a id="a-GX"></a>彼善心命终。<a id="a-GY"></a>如最后心。<a id="a-GZ"></a>住受生亦复如是。<a id="a-Ga"></a>或作是说。<a id="a-Gb"></a>当言无记心命终也。<a id="a-Gc"></a>以无记心自住身中有报数望终。<a id="a-Gd"></a>复次若不修善。<a id="a-Ge"></a>不修善法。<a id="a-Gf"></a>不住后心亦不灭。<a id="a-Gg"></a>是故当言无记心命终。<a id="a-Gh"></a>若作是说。<a id="a-Gi"></a>必死无疑。<a id="a-Gj"></a>是时当言命终有所避处。<a id="a-Gk"></a>以何等故。<a id="a-Gl"></a>阿罗汉不得最后善心。<a id="a-Gm"></a>或作是说。<a id="a-Gn"></a>自住心受报望终。<a id="a-Go"></a>然尔时无善。<a id="a-Gp"></a>是故不得善。<a id="a-Gq"></a>复次若修善终时亦不住。<a id="a-Gr"></a>复次彼心无记本行休息。<a id="a-Gs"></a>又世尊言。<a id="a-Gt"></a>与共止住然后得知。<a id="a-Gu"></a>或有不知颜色和悦。<a id="a-Gv"></a>其义云何。<a id="a-Gw"></a>答曰。<a id="a-Gx"></a>若闻彼毁誉轻举。<a id="a-Gy"></a>信用乐受他语。<a id="a-Gz"></a>虽颜色悦。<a id="a-H0"></a>弹指顷信乐忍受。<a id="a-H1"></a>有威仪礼节身乐静寂得欢喜。<a id="a-H2"></a>外如不密内怀诈伪。<a id="a-H3"></a>若复说法之时。<a id="a-H4"></a>无义辩才无法辩才。<a id="a-H5"></a>如是不如至实。<a id="a-H6"></a>是谓愚痴。<a id="a-H7"></a>又二等信等戒等闻等智慧等施。<a id="a-H8"></a>现在前时何者最是大果。<a id="a-H9"></a>二俱清净。<a id="a-HA"></a>一俱清净。<a id="a-HB"></a>或作是说。<a id="a-HC"></a>二分别俱清净。<a id="a-HD"></a>世尊亦说。<a id="a-HE"></a>于彼比丘布施之家。<a id="a-HF"></a>二分俱清净。<a id="a-HG"></a>是谓檀越亲。<a id="a-HH"></a>第一之德。<a id="a-HI"></a>问云何两意。<a id="a-HJ"></a>或作是大果。<a id="a-HK"></a>或非大果。<a id="a-HL"></a>答曰。<a id="a-HM"></a>田业良如良谷子。<a id="a-HN"></a>犹田业良彼谷子好。<a id="a-HO"></a>问犹田犹谷子。<a id="a-HP"></a>然不随时。<a id="a-HQ"></a>是故难可齐。<a id="a-HR"></a>或作是说。<a id="a-HS"></a>二分俱清净。<a id="a-HT"></a>已得清净。<a id="a-HU"></a>作如是施。<a id="a-HV"></a>心所有因缘得诸报实。<a id="a-HW"></a>问若施胜者则施无有等。<a id="a-HX"></a>当说等施。<a id="a-HY"></a>复次量二果平等思念所行。<a id="a-HZ"></a>是故彼施二俱清净。<a id="a-Ha"></a>有诸果实。<a id="a-Hb"></a>问如向者世尊言。<a id="a-Hc"></a>于彼比丘二分俱清净。<a id="a-Hd"></a>檀嚫者第一之施。<a id="a-He"></a>如是则差违。<a id="a-Hf"></a>答曰。<a id="a-Hg"></a>多二分俱清净。<a id="a-Hh"></a>意所念行亦清净。<a id="a-Hi"></a>心意平等果亦平等。<a id="a-Hj"></a>云何杀害之虫有净法生。<a id="a-Hk"></a>或作是说。<a id="a-Hl"></a>邦国时俗使亲友明党意所思惟。<a id="a-Hm"></a>复次如水波动。<a id="a-Hn"></a>世俗等者。<a id="a-Ho"></a>彼有净行者。<a id="a-Hp"></a>或以行报故便有。<a id="a-Hq"></a>止净行者。<a id="a-Hr"></a>堕杀害中于彼生。<a id="a-Hs"></a>中间行报因缘便受其殃。<a id="a-Ht"></a>亲近善知识而听受法。<a id="a-Hu"></a>思恶露不净。<a id="a-Hv"></a>如是杀害之人也。<a id="a-Hw"></a>云何清净之人而生黑法。<a id="a-Hx"></a>或作是说。<a id="a-Hy"></a>邻国时俗使尔亲友朋党意所思惟。<a id="a-Hz"></a>复次如水波动。<a id="a-I0"></a>彼不善等者。<a id="a-I1"></a>清净行者。<a id="a-I2"></a>或以行报闭塞不善行已。<a id="a-I3"></a>得净彼生中间便受行报。<a id="a-I4"></a>彼亲近不善知识。<a id="a-I5"></a>听不善法。<a id="a-I6"></a>亦不思惟恶露之行。<a id="a-I7"></a>如是清净便生黑法。</p>
  <p id="aI8">又世尊言。<a id="a-I9"></a>二法成就。<a id="a-IA"></a>若不有善自不精进。<a id="a-IB"></a>若他精进牢固不移。<a id="a-IC"></a>云何他精进牢固不移。<a id="a-ID"></a>或作是说。<a id="a-IE"></a>以五法内自省察。<a id="a-IF"></a>教他精进牢固不移。<a id="a-IG"></a>若一切违与共相应者。<a id="a-IH"></a>则有坏败。<a id="a-II"></a>复次学他非法不应法而犯。<a id="a-IJ"></a>未曾有如义法不尔。<a id="a-IK"></a>以何等故。<a id="a-IL"></a>世尊言声闻第一耶。<a id="a-IM"></a>或作是说。<a id="a-IN"></a>现微妙法。<a id="a-IO"></a>或作是说。<a id="a-IP"></a>现声闻威仪。<a id="a-IQ"></a>或作是说。<a id="a-IR"></a>拥护法故。<a id="a-IS"></a>或作是说。<a id="a-IT"></a>为诸比丘发勇猛意等行具足。<a id="a-IU"></a>复次以二因缘故。<a id="a-IV"></a>世尊言声闻第一弟子。<a id="a-IW"></a>现授决义故。<a id="a-IX"></a>于彼解脱现变化故。</p>
  <p id="aIY">畜生语精进　　上流住不移</p>
  <p id="aIZ">凡夫人止住　　施之所供养</p>
  <p id="aIa">黑白无戒人　　此弟子第一</p>
  <p id="aIb">契经揵度第六竟。</p>
 </body>
</html>