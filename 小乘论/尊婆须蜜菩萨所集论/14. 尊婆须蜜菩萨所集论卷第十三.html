<!doctype html>
<html id="z3IBW941C6" data-ver="864">
 <head>
  <meta charset="utf-8">
  <meta author="僧伽跋澄">
  <meta library="龙藏">
  <meta catalog="小乘论">
  <meta period="符秦">
 </head>
 <body>
  <h1 id="a1">尊婆须蜜菩萨所集论卷第十三</h1>
  <h2 id="a2">见揵度首第十一</h2>
  <p id="a3">若诸法是彼法因缘。<a id="a-4"></a>颇有时彼法当言非彼法因缘耶。<a id="a-5"></a>或作是说。<a id="a-6"></a>犹如彼法未生。<a id="a-7"></a>尔时彼法非因缘。<a id="a-8"></a>或作是说。<a id="a-9"></a>以事因缘故。<a id="a-A"></a>因及余因缘非因缘。<a id="a-B"></a>次定一切诸行。<a id="a-C"></a>各各自因自果。<a id="a-D"></a>及获余果报永不复生。<a id="a-E"></a>设当尔者界有差违。<a id="a-F"></a>最有吉法。</p>
  <p id="aG">阿罗汉从阿罗汉退。<a id="a-H"></a>还复得阿罗汉果。<a id="a-I"></a>诸得根力觉道意。<a id="a-J"></a>当言本得得。<a id="a-K"></a>当言本不得得。<a id="a-L"></a>或作是说。<a id="a-M"></a>若得等解脱。<a id="a-N"></a>当言本得得。<a id="a-O"></a>若得无碍解脱。<a id="a-P"></a>当言本不得得。<a id="a-Q"></a>复次阿罗汉有六种根而有增减。<a id="a-R"></a>诸阿罗汉分别其义。<a id="a-S"></a>彼于此相应时。<a id="a-T"></a>彼本不于他得道迹。<a id="a-U"></a>有益思惟有益断。<a id="a-V"></a>有益思惟当言本得得。<a id="a-W"></a>是谓有道思惟断。<a id="a-X"></a>有长益当言本不得得。<a id="a-Y"></a>若阿罗汉作阿罗汉想布施。<a id="a-Z"></a>假使非阿罗汉。<a id="a-a"></a>而作阿罗汉想布施。<a id="a-b"></a>何者最得福多。<a id="a-c"></a>或作是说。<a id="a-d"></a>若阿罗汉作阿罗汉想布施者。<a id="a-e"></a>彼最得福多也。<a id="a-f"></a>何以故。<a id="a-g"></a>田业有增益妄处良田。<a id="a-h"></a>问如心意行如念所起。<a id="a-i"></a>云何作是说受福最多。<a id="a-j"></a>若由良田得福多者。<a id="a-k"></a>诸有施一阿罗汉。<a id="a-l"></a>彼尽得平等福。<a id="a-m"></a>是故此事不然。<a id="a-n"></a>或作是说。<a id="a-o"></a>二俱受福等。<a id="a-p"></a>何以故。<a id="a-q"></a>一以良田第二由心故。<a id="a-r"></a>问若以良田心有益者。<a id="a-s"></a>非由心故。<a id="a-t"></a>云何得平等福。<a id="a-u"></a>复次若非阿罗汉作阿罗汉想布施者。<a id="a-v"></a>彼最得福多。<a id="a-w"></a>何以故。<a id="a-x"></a>彼阿罗汉功德心最微妙。<a id="a-y"></a>问若尼揵子外道异学。<a id="a-z"></a>作阿罗汉想布施者。<a id="a-10"></a>彼最得福多耶。<a id="a-11"></a>答曰。<a id="a-12"></a>彼不知阿罗汉功德也。<a id="a-13"></a>若复彼是阿罗汉。<a id="a-14"></a>作阿罗汉想布施者。<a id="a-15"></a>如是彼最得福多。<a id="a-16"></a>彼无是力缘阿罗汉功德。<a id="a-17"></a>若得知阿罗汉功德。<a id="a-18"></a>彼不与外道异学尼揵子施。<a id="a-19"></a>复次取要言之。<a id="a-1A"></a>犹如枯朽燋柱。<a id="a-1B"></a>作阿罗汉想而惠施者。<a id="a-1C"></a>于彼亦大得功德。</p>
  <p id="a1D">不得何等。<a id="a-1E"></a>须陀洹果。<a id="a-1F"></a>设得便失。<a id="a-1G"></a>或作是说。<a id="a-1H"></a>如彼须陀洹。<a id="a-1I"></a>七反往来有信解脱。<a id="a-1J"></a>彼见谛果所摄。<a id="a-1K"></a>不得须陀洹果。<a id="a-1L"></a>彼若得见谛。<a id="a-1M"></a>彼信解脱果所摄。<a id="a-1N"></a>便弃须陀洹果。<a id="a-1O"></a>复次彼须陀洹七反周旋。<a id="a-1P"></a>彼渜须陀洹所摄。<a id="a-1Q"></a>诸钝根不得中上。<a id="a-1R"></a>如须陀洹家家游者。<a id="a-1S"></a>若二若三。<a id="a-1T"></a>于彼游行尽其苦本。<a id="a-1U"></a>彼须陀洹下根所摄便次之。<a id="a-1V"></a>已得中上。<a id="a-1W"></a>若须陀洹家家游者。<a id="a-1X"></a>二家周旋尽其苦原。<a id="a-1Y"></a>彼下中须陀洹果所摄便弃之。<a id="a-1Z"></a>非以无为须陀洹果若得若弃。</p>
  <p id="a1a">若诸法成就。<a id="a-1b"></a>彼法相成就耶。<a id="a-1c"></a>假使诸法相成就者。<a id="a-1d"></a>彼法成就耶。<a id="a-1e"></a>答曰。<a id="a-1f"></a>若诸法成就者。<a id="a-1g"></a>彼法相成就也。<a id="a-1h"></a>外众相不成就。<a id="a-1i"></a>若诸法自相成就。<a id="a-1j"></a>彼法成就也。<a id="a-1k"></a>若诸法不成就。<a id="a-1l"></a>彼诸法相不成就耶。<a id="a-1m"></a>或法相不成就。<a id="a-1n"></a>彼法非为不成就。<a id="a-1o"></a>外众相不成就。<a id="a-1p"></a>彼法自相成就。</p>
  <p id="a1q">成就者其义云何。<a id="a-1r"></a>自相相应。<a id="a-1s"></a>是谓成就。<a id="a-1t"></a>不成就者其义云何。<a id="a-1u"></a>不自相相应。<a id="a-1v"></a>是谓不成就。<a id="a-1w"></a>又世尊言。<a id="a-1x"></a>是谓生此生。<a id="a-1y"></a>作如是说。<a id="a-1z"></a>命异身异。<a id="a-20"></a>设作如是说彼二同一义。<a id="a-21"></a>分别有若干。<a id="a-22"></a>云何同一义。<a id="a-23"></a>答曰。<a id="a-24"></a>若自依己得彼缘义。<a id="a-25"></a>作如是说当亲近尊。</p>
  <p id="a26">诸作此见彼命彼身。<a id="a-27"></a>云何生此见。<a id="a-28"></a>或作是说。<a id="a-29"></a>生身便生此见。<a id="a-2A"></a>乃至有根身与相应。<a id="a-2B"></a>今亦复然。<a id="a-2C"></a>于中复有命复有身。<a id="a-2D"></a>或作是说。<a id="a-2E"></a>观众生根众生相。<a id="a-2F"></a>众生者众生根众生性众生类众生种。<a id="a-2G"></a>于中便有彼命彼身。<a id="a-2H"></a>如是所说。<a id="a-2I"></a>女身有力。<a id="a-2J"></a>于中不有短。<a id="a-2K"></a>有大身不觉更乐苦者。<a id="a-2L"></a>意根断绝。</p>
  <p id="a2M">诸所生见命异身异。<a id="a-2N"></a>云何生此见。<a id="a-2O"></a>或作是说。<a id="a-2P"></a>展转观身心心者。<a id="a-2Q"></a>亦展转相观彼心心法作我想。<a id="a-2R"></a>命异身异而有此见。<a id="a-2S"></a>或作是说。<a id="a-2T"></a>诸有禅者。<a id="a-2U"></a>观其威仪作因缘。<a id="a-2V"></a>观彼因缘。<a id="a-2W"></a>彼便作是意身异命异。<a id="a-2X"></a>身所为行回转时。<a id="a-2Y"></a>或作是说。<a id="a-2Z"></a>身不坏败便命终。<a id="a-2a"></a>便作是念。<a id="a-2b"></a>身异命异。<a id="a-2c"></a>若身未住便命终。<a id="a-2d"></a>或作是说。<a id="a-2e"></a>睡眠之中梦见身游行。<a id="a-2f"></a>于是有身。<a id="a-2g"></a>彼便作是念。<a id="a-2h"></a>命异身异。<a id="a-2i"></a>若梦中有所游行。<a id="a-2j"></a>或作是说。<a id="a-2k"></a>以三昧自忆宿命。<a id="a-2l"></a>于彼彼终生是间。<a id="a-2m"></a>彼见身住于中。<a id="a-2n"></a>便作是说。<a id="a-2o"></a>身异命异。<a id="a-2p"></a>或作是说。<a id="a-2q"></a>彻听以天眼观众生类。<a id="a-2r"></a>众生生时众生死时。<a id="a-2s"></a>身在中阴缚而见彼。<a id="a-2t"></a>便作是念。<a id="a-2u"></a>是命身俱游。<a id="a-2v"></a>复次身中间忆本所更巧便回转。<a id="a-2w"></a>彼便作是念。<a id="a-2x"></a>命异身异。<a id="a-2y"></a>若后他人曰命异身异。</p>
  <p id="a2z">诸所生见无因无缘。<a id="a-30"></a>众生垢着。<a id="a-31"></a>非有因非有缘。<a id="a-32"></a>众生染着。<a id="a-33"></a>云何生此见。<a id="a-34"></a>或作是说。<a id="a-35"></a>若处闲居。<a id="a-36"></a>或作是说。<a id="a-37"></a>观诸垢起。<a id="a-38"></a>观处宫中或见清净。<a id="a-39"></a>彼便作是念。<a id="a-3A"></a>无因起诸垢着。<a id="a-3B"></a>复次以二力故生诸垢着。<a id="a-3C"></a>若因力若境界力。<a id="a-3D"></a>由是因缘而不知无因无缘。<a id="a-3E"></a>众生染着得诸见。<a id="a-3F"></a>若他人说。<a id="a-3G"></a>诸所生见。<a id="a-3H"></a>无因无缘众生清净。<a id="a-3I"></a>非有因非有缘众生清净。<a id="a-3J"></a>云何生此见。<a id="a-3K"></a>或作是说。<a id="a-3L"></a>于此观至空闲处而不清净。<a id="a-3M"></a>处深宫中或有清净。<a id="a-3N"></a>于中便作是念。<a id="a-3O"></a>无因而有清净。<a id="a-3P"></a>复次以三力故清净。<a id="a-3Q"></a>因力境界力方便力。<a id="a-3R"></a>彼相应时因力境界力。<a id="a-3S"></a>善法如回转有清净生。<a id="a-3T"></a>由是故不知无因无缘。<a id="a-3U"></a>众生清净得此见。<a id="a-3V"></a>若以他说。</p>
  <p id="a3W">诸所生见。<a id="a-3X"></a>无因无缘众生无智无见。<a id="a-3Y"></a>非有因非有缘众生无智无见。<a id="a-3Z"></a>云何生此见。<a id="a-3a"></a>或作是说。<a id="a-3b"></a>彼便有无殷勤者。<a id="a-3c"></a>云何起无智无见。<a id="a-3d"></a>若复生者。<a id="a-3e"></a>如是无智于中便作是念。<a id="a-3f"></a>无因无缘众生无智无见也。<a id="a-3g"></a>复次生死行因缘无方便行亦不勤求。<a id="a-3h"></a>住无智无见中。<a id="a-3i"></a>不思惟彼因与余相应无智无见相应。<a id="a-3j"></a>有不相应时智相应时。<a id="a-3k"></a>无因无缘众生无智无见得诸见。<a id="a-3l"></a>若由他说。<a id="a-3m"></a>诸所生见。<a id="a-3n"></a>无因无缘。<a id="a-3o"></a>众生智见。<a id="a-3p"></a>非有因非有缘。<a id="a-3q"></a>众生智见云何此见。<a id="a-3r"></a>或作是说。<a id="a-3s"></a>观殷勤者不起智见。<a id="a-3t"></a>以少殷勤或起智见。<a id="a-3u"></a>于中便作是念。<a id="a-3v"></a>彼以无因众生有智见。<a id="a-3w"></a>复次有五事智见回转。<a id="a-3x"></a>名所摄义所摄奸伪。<a id="a-3y"></a>知彼因与余相应智见相应不相应。<a id="a-3z"></a>知是时无因无缘。<a id="a-40"></a>众生智见得诸见。<a id="a-41"></a>若由他说。</p>
  <p id="a42">诸所生见无力无精进。<a id="a-43"></a>云何生此见。<a id="a-44"></a>或作是说。<a id="a-45"></a>或见人貌有得田业。<a id="a-46"></a>有不得田业。<a id="a-47"></a>或复有人貌少有田业。<a id="a-48"></a>于中无果人貌无力无精进得诸见。<a id="a-49"></a>复次有众多相应。<a id="a-4A"></a>于今世后世或有得果报。<a id="a-4B"></a>于彼或以事而不得果报。<a id="a-4C"></a>殷勤人于中不得果时。<a id="a-4D"></a>无力无精进得诸见。<a id="a-4E"></a>若由他说。</p>
  <p id="a4F">因他本所缘　　须陀洹成就</p>
  <p id="a4G">四种及二种　　因命四种力</p>
  <p id="a4H">诸所生见无施无受者。<a id="a-4I"></a>契经云何生此见。<a id="a-4J"></a>答曰。<a id="a-4K"></a>善行恶行果所生。<a id="a-4L"></a>若亲近时。<a id="a-4M"></a>于中不可知果实无善行恶行得诸见。<a id="a-4N"></a>或由他说。<a id="a-4O"></a>无今世无后世。<a id="a-4P"></a>亦无众生类。<a id="a-4Q"></a>有生者如是有彼观无。<a id="a-4R"></a>有父因事而有。<a id="a-4S"></a>世无阿罗汉修行道人。<a id="a-4T"></a>而无有道。</p>
  <p id="a4U">诸所生见。<a id="a-4V"></a>于此间有命活。<a id="a-4W"></a>后世更不复死。<a id="a-4X"></a>云何生此见。<a id="a-4Y"></a>或作是说。<a id="a-4Z"></a>是谓人有吾我身。<a id="a-4a"></a>彼若命终时。<a id="a-4b"></a>地身还归地。<a id="a-4c"></a>水归水火归火风归风。<a id="a-4d"></a>诸根归虚空。<a id="a-4e"></a>或作是说。<a id="a-4f"></a>度世阴时不见归来。<a id="a-4g"></a>于此间命活得诸见。<a id="a-4h"></a>复次处胎中。<a id="a-4i"></a>若胎中终。<a id="a-4j"></a>而观其命彼亦见终始。<a id="a-4k"></a>于此间命活得诸见。<a id="a-4l"></a>或由他说。</p>
  <p id="a4m">又世尊言有六生。<a id="a-4n"></a>云何有六生。<a id="a-4o"></a>或作是说。<a id="a-4p"></a>如契经所称。<a id="a-4q"></a>黑生之人于黑法生。<a id="a-4r"></a>复次异学言有六生。<a id="a-4s"></a>黑生青生黄生白生赤生微妙白生。<a id="a-4t"></a>于彼黑生屠猪鱼捕鹿放鹰杀牛及余恶行。<a id="a-4u"></a>青生者尼揵子学道者。<a id="a-4v"></a>黄生者处在居家禀受于梵志。<a id="a-4w"></a>赤生者如沙门释子及诸修梵行者。<a id="a-4x"></a>白生者裸形学道。<a id="a-4y"></a>微妙白生者难陀婆磋讫梨舍僧讫栗姤瞿舍卢味迦梨子。</p>
  <p id="a4z">诸所生见实有。<a id="a-50"></a>此七大身。<a id="a-51"></a>不作不应作。<a id="a-52"></a>不化不应化。<a id="a-53"></a>寡聚离甚深住。<a id="a-54"></a>云何生此见。<a id="a-55"></a>或作是说。<a id="a-56"></a>四大性苦乐性。<a id="a-57"></a>展转回转不观有胜。<a id="a-58"></a>彼依识命相。<a id="a-59"></a>此七身不作不应作得诸见。<a id="a-5A"></a>或作是说。<a id="a-5B"></a>四大苦乐。<a id="a-5C"></a>四大以生观。<a id="a-5D"></a>彼时有七身不作不应作。<a id="a-5E"></a>如是得诸见。<a id="a-5F"></a>复次心之与色选择所见。<a id="a-5G"></a>于中不怀自觉七身不作不应作。<a id="a-5H"></a>如是得诸见。<a id="a-5I"></a>或复有时由他说。</p>
  <p id="a5J">诸所生见无有风。<a id="a-5K"></a>云何生此见。<a id="a-5L"></a>或作是说。<a id="a-5M"></a>风有命想。<a id="a-5N"></a>彼复作是念。<a id="a-5O"></a>无有风此是众生类。<a id="a-5P"></a>复次有常想坏败想。<a id="a-5Q"></a>依彼无有风得诸见。<a id="a-5R"></a>若由他说。</p>
  <p id="a5S">云何得知。<a id="a-5T"></a>此非富贵所造。<a id="a-5U"></a>或作是说。<a id="a-5V"></a>设当自富者彼则富。<a id="a-5W"></a>一切诸物俱有回转也。<a id="a-5X"></a>续生不断。<a id="a-5Y"></a>是故富贵非其因。<a id="a-5Z"></a>复作是说。<a id="a-5a"></a>若富是因者。<a id="a-5b"></a>一切诸物则相类也。<a id="a-5c"></a>与前是因展转妙物。<a id="a-5d"></a>是故富贵因。<a id="a-5e"></a>复次若富是因者。<a id="a-5f"></a>内无物事不集聚。<a id="a-5g"></a>不于中间事。<a id="a-5h"></a>不集聚不有物。<a id="a-5i"></a>是故富非因。<a id="a-5j"></a>云何得知此非因。<a id="a-5k"></a>答曰。<a id="a-5l"></a>设非因作者。<a id="a-5m"></a>集聚当有一切物续生不断。<a id="a-5n"></a>观彼因缚续不复生。<a id="a-5o"></a>复作是说。<a id="a-5p"></a>若无因物回转者。<a id="a-5q"></a>一切诸物皆当相类。<a id="a-5r"></a>因有增便果有增。<a id="a-5s"></a>是果非因。<a id="a-5t"></a>复次若物无因回转者。<a id="a-5u"></a>不于中间有进有集聚也。<a id="a-5v"></a>不于中间事不集聚。<a id="a-5w"></a>于中得知。<a id="a-5x"></a>非有因物回转。<a id="a-5y"></a>云何得知彼非命彼非身。<a id="a-5z"></a>答曰。<a id="a-60"></a>身若干种自相坏败。<a id="a-61"></a>无坏之相命所爱也。<a id="a-62"></a>于中得知彼非命非身也。<a id="a-63"></a>或作是说。<a id="a-64"></a>身因缘所缚展转而生。<a id="a-65"></a>非命展转爱。<a id="a-66"></a>于中得知彼非命非身也。<a id="a-67"></a>复次身所造若自为若他为。<a id="a-68"></a>如是不爱命。<a id="a-69"></a>于中得知于非命非身也。</p>
  <p id="a6A">云何得知非余命余身。<a id="a-6B"></a>答曰。<a id="a-6C"></a>余命身不可得。<a id="a-6D"></a>亦不有可得时亦不可说。<a id="a-6E"></a>于中得知非余命余身。<a id="a-6F"></a>复作是说。<a id="a-6G"></a>身义异无数。<a id="a-6H"></a>自然无所为。<a id="a-6I"></a>然无数爱。<a id="a-6J"></a>于中得知非余命身也。<a id="a-6K"></a>义所造我事往有展转。<a id="a-6L"></a>命非展转爱。<a id="a-6M"></a>于中得知非余命身也。</p>
  <p id="a6N">又世尊言。<a id="a-6O"></a>彼作彼自得。<a id="a-6P"></a>无记不可说。<a id="a-6Q"></a>余作余自得。<a id="a-6R"></a>此不可言说。<a id="a-6S"></a>是语其义云何。<a id="a-6T"></a>或作是说。<a id="a-6U"></a>彼作彼自得者。<a id="a-6V"></a>此顺从有常。<a id="a-6W"></a>余作余自得者。<a id="a-6X"></a>此顺从断灭。<a id="a-6Y"></a>此二物而求。<a id="a-6Z"></a>如来处中而说法。<a id="a-6a"></a>于中不记。<a id="a-6b"></a>或作是说。<a id="a-6c"></a>彼作彼自得。<a id="a-6d"></a>此无记最第一义觉知诸行。<a id="a-6e"></a>余作余自得。<a id="a-6f"></a>此无记得等谛。<a id="a-6g"></a>是故现行不可坏。<a id="a-6h"></a>非由而受行报。<a id="a-6i"></a>复次彼作彼自得。<a id="a-6j"></a>己作己自得。<a id="a-6k"></a>世尊说空。<a id="a-6l"></a>于中不说。<a id="a-6m"></a>余作余受报者富。<a id="a-6n"></a>所作余者受。<a id="a-6o"></a>如是世尊说因缘。<a id="a-6p"></a>是故不记。<a id="a-6q"></a>云何得智余行事所造。<a id="a-6r"></a>或作是说。<a id="a-6s"></a>设有行事造者。<a id="a-6t"></a>彼事一切行行。<a id="a-6u"></a>二俱所作行续生。<a id="a-6v"></a>是故事不造行。<a id="a-6w"></a>复作是说。<a id="a-6x"></a>设事造行者。<a id="a-6y"></a>一切行则非妙。<a id="a-6z"></a>一事之中展转行妙。<a id="a-70"></a>于中得知非事造行。</p>
  <p id="a71">复次设事造行者。<a id="a-72"></a>于中间有集聚行。<a id="a-73"></a>不于中间行集聚回转。<a id="a-74"></a>于中得知非事造行。<a id="a-75"></a>云何得知有余处终。<a id="a-76"></a>或作是说。<a id="a-77"></a>见心被柔心回转。<a id="a-78"></a>于中便见终心被柔心回转也。<a id="a-79"></a>如是于中得知余处终。<a id="a-7A"></a>后作说本所生根所依根。<a id="a-7B"></a>便有旷大根意因观彼若处母胎中。<a id="a-7C"></a>不于中间本根意。<a id="a-7D"></a>彼亦不于中间本根。<a id="a-7E"></a>是故宿命。<a id="a-7F"></a>彼于此至彼中。<a id="a-7G"></a>得知余处终。<a id="a-7H"></a>复次不于中间心心有所为。<a id="a-7I"></a>见心色依彼色有其心。<a id="a-7J"></a>垢相为心见色回转。<a id="a-7K"></a>于中得知见有余处。<a id="a-7L"></a>诸有物步步生者。<a id="a-7M"></a>以何等故本时不生。<a id="a-7N"></a>或作是说。<a id="a-7O"></a>事不充足。<a id="a-7P"></a>问或无二事。<a id="a-7Q"></a>答曰。<a id="a-7R"></a>无不有时得有果实。<a id="a-7S"></a>问颇不有二时耶。<a id="a-7T"></a>答曰。<a id="a-7U"></a>无不有时现在因。<a id="a-7V"></a>问此亦是我疑。<a id="a-7W"></a>何以故不生。<a id="a-7X"></a>或作是说。<a id="a-7Y"></a>诸物本时生彼现在因。<a id="a-7Z"></a>复次在未来因。<a id="a-7a"></a>犹如无因。<a id="a-7b"></a>若彼本时不生。<a id="a-7c"></a>复次诸物本生今尽因生。<a id="a-7d"></a>然本不尽本时果不生。<a id="a-7e"></a>于中便当有。<a id="a-7f"></a>况复行本时不尽耶。<a id="a-7g"></a>当作是观。<a id="a-7h"></a>论中间非以尽事故说。</p>
  <p id="a7i">如学学。<a id="a-7j"></a>作是说。<a id="a-7k"></a>物有坏败然不尽。<a id="a-7l"></a>云何得知物尽而不坏败。<a id="a-7m"></a>或作是说。<a id="a-7n"></a>设物坏败者。<a id="a-7o"></a>于彼亦有来。<a id="a-7p"></a>若子处母胎一时来。<a id="a-7q"></a>若步步知。<a id="a-7r"></a>于中得知物有尽而不坏败。<a id="a-7s"></a>或作是说。<a id="a-7t"></a>若物坏败者。<a id="a-7u"></a>彼亦当来。<a id="a-7v"></a>子处母胎形现断绝常回转。<a id="a-7w"></a>于中得知物有尽而不坏败。<a id="a-7x"></a>复次见是其事相应相思惟而生。<a id="a-7y"></a>是故集聚物。<a id="a-7z"></a>尽坏败方便。<a id="a-80"></a>嗔恚有增所可得往。<a id="a-81"></a>于中知物有尽而不坏败。</p>
  <p id="a82">若有于此生　　富贵亦无因</p>
  <p id="a83">命作余处终　　物尽及坏败</p>
  <p id="a84">见揵度第十一竟。</p>
  <p data-pb></p>
  <h2 id="a85">根揵度第十二</h2>
  <p id="a86">郁陀罗耶契经广说是语。<a id="a-87"></a>其义云何。<a id="a-88"></a>或作是说。<a id="a-89"></a>五识身境界意有回转于中。<a id="a-8A"></a>便作是说。<a id="a-8B"></a>此意游行境界意有捐弃。<a id="a-8C"></a>问如六虫契经说。<a id="a-8D"></a>种种若干种。<a id="a-8E"></a>问一切境界是意。<a id="a-8F"></a>彼五识身见境界便有威仪。<a id="a-8G"></a>或作是说。<a id="a-8H"></a>五识身根声所说。<a id="a-8I"></a>意识为意声。<a id="a-8J"></a>五识身各各相持彼义。<a id="a-8K"></a>是意识一切境界所持强记不忘。<a id="a-8L"></a>犹如五匠师各有伎艺往咨受一人。<a id="a-8M"></a>或作是说。<a id="a-8N"></a>五识身境界现在。<a id="a-8O"></a>五识身威仪。<a id="a-8P"></a>过去未来意。<a id="a-8Q"></a>此契经之要。<a id="a-8R"></a>复作是说。<a id="a-8S"></a>五识身境界五识身自相。<a id="a-8T"></a>现意识集聚而更之。<a id="a-8U"></a>复作是说。<a id="a-8V"></a>五识身境界。<a id="a-8W"></a>摄五识身与余相类。<a id="a-8X"></a>复作是说。<a id="a-8Y"></a>五识身持意识身来。<a id="a-8Z"></a>彼相似因果种法。<a id="a-8a"></a>是意识也。<a id="a-8b"></a>五识身便有境界此之谓也。<a id="a-8c"></a>复作是说。<a id="a-8d"></a>意识身有二种。<a id="a-8e"></a>有敷演有不敷演。<a id="a-8f"></a>有敷演谓之意境界。</p>
  <p id="a8g">复次此是世尊教诫之语。<a id="a-8h"></a>若说因缘。<a id="a-8i"></a>优陀罗耶那五识身。<a id="a-8j"></a>于此种义而敷演。<a id="a-8k"></a>是故当知根。<a id="a-8l"></a>欲知根者当忆身。<a id="a-8m"></a>云何界。<a id="a-8n"></a>诸根故曰意。<a id="a-8o"></a>威仪境界意有尽意有念意本忆事意本忆事往。<a id="a-8p"></a>欲知意方便者。<a id="a-8q"></a>当忆所念。<a id="a-8r"></a>云何彼意。<a id="a-8s"></a>周流悕望。<a id="a-8t"></a>本四意止而回转。<a id="a-8u"></a>是故念方便。<a id="a-8v"></a>欲知意方便者。<a id="a-8w"></a>当忆四意止。<a id="a-8x"></a>云何彼有念。<a id="a-8y"></a>故曰念婆罗门当忆四意止。<a id="a-8z"></a>四意止为本七觉意回转。<a id="a-90"></a>是故欲知意止方便。<a id="a-91"></a>当忆七觉意。<a id="a-92"></a>云何有此意止。<a id="a-93"></a>是故婆罗门四意止。<a id="a-94"></a>当忆七觉意。<a id="a-95"></a>修七觉意住明解脱。<a id="a-96"></a>是故欲知觉意方便者。<a id="a-97"></a>当忆明解脱。<a id="a-98"></a>云何有是七觉意。<a id="a-99"></a>是故婆罗门七觉意。<a id="a-9A"></a>忆明解脱也。<a id="a-9B"></a>犹如作明解脱。<a id="a-9C"></a>彼彼得二根结断。<a id="a-9D"></a>是故欲知明解脱。<a id="a-9E"></a>无明有爱爱断。<a id="a-9F"></a>当作是忆。<a id="a-9G"></a>云何住明解脱。<a id="a-9H"></a>是故婆罗门。<a id="a-9I"></a>无明解脱。<a id="a-9J"></a>忆涅槃郁陀罗耶。<a id="a-9K"></a>忆久远论以越此论。<a id="a-9L"></a>世尊亦说是谓贤圣禁戒回转。<a id="a-9M"></a>或有所觉少有所忆。<a id="a-9N"></a>彼无明断爱尽所作事办。<a id="a-9O"></a>故曰往至涅槃我梵行立。</p>
  <p id="a9P">未知根其义云何。<a id="a-9Q"></a>或作是说。<a id="a-9R"></a>未越次之人。<a id="a-9S"></a>不修行诸学智慧智慧根。<a id="a-9T"></a>诸所有根坚法。<a id="a-9U"></a>未修行四谛而修行之。<a id="a-9V"></a>是谓未知根也。<a id="a-9W"></a>何以故。<a id="a-9X"></a>彼不一切觉智。<a id="a-9Y"></a>问须陀洹一切不觉知。<a id="a-9Z"></a>亦复以此一切觉知。<a id="a-9a"></a>见谛之人便知诸根。<a id="a-9b"></a>复次未知根者。<a id="a-9c"></a>有如是相。<a id="a-9d"></a>犹如眼根。<a id="a-9e"></a>此人无有是相。<a id="a-9f"></a>是故当观阿毗昙相。<a id="a-9g"></a>已知根者其义云何。<a id="a-9h"></a>或作是说。<a id="a-9i"></a>见谛之人诸学智慧智慧根。<a id="a-9j"></a>及余根信解脱。<a id="a-9k"></a>见谛身证修行上四谛。<a id="a-9l"></a>是谓是谛已知根。<a id="a-9m"></a>何以故。<a id="a-9n"></a>无知之人。<a id="a-9o"></a>问彼人向便知欲使。<a id="a-9p"></a>彼是智慧根耶。<a id="a-9q"></a>复次我已知是谓已知根。<a id="a-9r"></a>犹如眼根。<a id="a-9s"></a>眼根是谓已知根。<a id="a-9t"></a>犹如王臣。<a id="a-9u"></a>如依贤圣。<a id="a-9v"></a>是已知根。<a id="a-9w"></a>如依果树有果。<a id="a-9x"></a>无一切相。<a id="a-9y"></a>是故当观阿毗昙相。</p>
  <p id="a9z">无知根者其义云何。<a id="a-A0"></a>答曰。<a id="a-A1"></a>漏尽阿罗汉诸无学智慧智慧根。<a id="a-A2"></a>及根已办解脱智慧解脱。<a id="a-A3"></a>若阿罗汉见法善居处。<a id="a-A4"></a>是谓无知根。<a id="a-A5"></a>何以故。<a id="a-A6"></a>以作众事此诸根也。</p>
  <p id="aA7">以何等故涅槃谓之无漏。<a id="a-A8"></a>或作是说。<a id="a-A9"></a>彼不生有漏。<a id="a-AA"></a>复作是说。<a id="a-AB"></a>不能生有漏。<a id="a-AC"></a>复作是说。<a id="a-AD"></a>彼不起有漏。<a id="a-AE"></a>复作是说。<a id="a-AF"></a>彼不与有漏相应。<a id="a-AG"></a>复次彼不造有漏。<a id="a-AH"></a>亦不希有漏。<a id="a-AI"></a>是故涅槃谓之无漏。<a id="a-AJ"></a>以何等故。<a id="a-AK"></a>涅槃谓之无智。<a id="a-AL"></a>或作是说。<a id="a-AM"></a>云第一义无智阿罗汉问此亦我疑。<a id="a-AN"></a>何以故作是说。<a id="a-AO"></a>无智果谓之无智。<a id="a-AP"></a>犹如行果。<a id="a-AQ"></a>六情谓之本行。<a id="a-AR"></a>尊作是说。<a id="a-AS"></a>诸有敬此。<a id="a-AT"></a>无智是涅槃。<a id="a-AU"></a>彼便有无智自然涅槃。<a id="a-AV"></a>是故当舍此非论也。</p>
  <p id="aAW">以何等故想不谓之根耶。<a id="a-AX"></a>或作是说。<a id="a-AY"></a>增上义是根义。<a id="a-AZ"></a>然想非增上类。<a id="a-Aa"></a>问如所说。<a id="a-Ab"></a>一切诸法各各增上。<a id="a-Ac"></a>是故想亦当有增上。<a id="a-Ad"></a>复作是说。<a id="a-Ae"></a>想不能断除结。<a id="a-Af"></a>问如所说。<a id="a-Ag"></a>修无常想尽断欲爱。<a id="a-Ah"></a>是故想亦断结。<a id="a-Ai"></a>复作是说。<a id="a-Aj"></a>想不为根所摄。<a id="a-Ak"></a>如所说修无常想。<a id="a-Al"></a>断一切欲爱。<a id="a-Am"></a>尊作是说。<a id="a-An"></a>造想相者摄持自相。<a id="a-Ao"></a>如观所持。</p>
  <p id="aAp">诸有苦者。<a id="a-Aq"></a>彼一切成就苦根耶。<a id="a-Ar"></a>设成就苦根。<a id="a-As"></a>彼一切尽苦耶。<a id="a-At"></a>答曰。<a id="a-Au"></a>诸苦者。<a id="a-Av"></a>彼一切成就苦根。<a id="a-Aw"></a>或成就苦根彼非苦也。<a id="a-Ax"></a>得苦根而不失。<a id="a-Ay"></a>及余根而现在前。</p>
  <p id="aAz">诸乐者。<a id="a-B0"></a>彼一切成就乐根耶。<a id="a-B1"></a>设成就乐根。<a id="a-B2"></a>彼一切乐耶。<a id="a-B3"></a>答曰。<a id="a-B4"></a>诸乐者。<a id="a-B5"></a>彼一切成就乐根也。<a id="a-B6"></a>或成就乐根非乐。<a id="a-B7"></a>得乐根而不失。<a id="a-B8"></a>及余根而现在前。</p>
  <p id="aB9">未知根者。<a id="a-BA"></a>为摄几根。<a id="a-BB"></a>复有几根摄未知根。<a id="a-BC"></a>答曰。<a id="a-BD"></a>未知根一根少入所摄。<a id="a-BE"></a>智慧根一根摄。<a id="a-BF"></a>未知根智慧根。<a id="a-BG"></a>或作是说。<a id="a-BH"></a>未知根者九根少入。<a id="a-BI"></a>五善意根乐根喜根护根。<a id="a-BJ"></a>九根摄未知根。<a id="a-BK"></a>此亦尊昙摩多罗作是说。<a id="a-BL"></a>未知根一根所摄。<a id="a-BM"></a>未知根也。<a id="a-BN"></a>复次一根摄未知根。<a id="a-BO"></a>即未知根也。<a id="a-BP"></a>已知根无知根亦复如是。<a id="a-BQ"></a>未知根与几根相应。<a id="a-BR"></a>几根与未知根相应。<a id="a-BS"></a>或作是说。<a id="a-BT"></a>未知根与八根相应。<a id="a-BU"></a>五善乐根喜根护。<a id="a-BV"></a>八根与未知根相应。<a id="a-BW"></a>如上无异。<a id="a-BX"></a>或作是说。<a id="a-BY"></a>未知根者与九根相应。<a id="a-BZ"></a>如上义。<a id="a-Ba"></a>九根与未知根相应。<a id="a-Bb"></a>尊亦作是说。<a id="a-Bc"></a>未知根不与诸根相应。<a id="a-Bd"></a>诸根不与未知根相应。<a id="a-Be"></a>已知根无知根亦复如是。<a id="a-Bf"></a>颇依坏败已。<a id="a-Bg"></a>依坏诸爱着先集聚然后果。<a id="a-Bh"></a>作是说。<a id="a-Bi"></a>颇眼根坏眼识不坏。<a id="a-Bj"></a>问云何不依眼识耶。<a id="a-Bk"></a>答曰。<a id="a-Bl"></a>生者不有依诸欲一时集集聚果实。<a id="a-Bm"></a>彼作是说。<a id="a-Bn"></a>无也。<a id="a-Bo"></a>眼根眼识俱生四大。<a id="a-Bp"></a>俱有色声香味四大。<a id="a-Bq"></a>依色声香味四大。<a id="a-Br"></a>此之谓也。<a id="a-Bs"></a>问此亦于中有疑。<a id="a-Bt"></a>颇依坏依不坏。<a id="a-Bu"></a>诸爱上爱色住。<a id="a-Bv"></a>彼作是说有也。<a id="a-Bw"></a>若眼识坏眼根不坏。<a id="a-Bx"></a>问若眼根有眼识者。<a id="a-By"></a>彼则今无。<a id="a-Bz"></a>云何今十二因缘而有违耶。<a id="a-C0"></a>亦因彼而有。<a id="a-C1"></a>无彼则无有。<a id="a-C2"></a>若欲空色者。<a id="a-C3"></a>彼作是说无也。<a id="a-C4"></a>所依坏彼所依尽坏也。</p>
  <p id="aC5">颇眼根与眼识俱生耶。<a id="a-C6"></a>如上义所说。<a id="a-C7"></a>以何等故五根尽善耶。<a id="a-C8"></a>然后三根善。<a id="a-C9"></a>不善无记。<a id="a-CA"></a>或作是说。<a id="a-CB"></a>五根是无漏。<a id="a-CC"></a>三根亦是有漏亦是无漏。<a id="a-CD"></a>尊作是说。<a id="a-CE"></a>五根偏等相应办大事。<a id="a-CF"></a>三根者无有定理。</p>
  <p id="aCG">以何等故忧根报不可得。<a id="a-CH"></a>答曰。<a id="a-CI"></a>现在殷勤便有忧根。<a id="a-CJ"></a>此不可得已亦失。<a id="a-CK"></a>是故彼非报。<a id="a-CL"></a>尊作是说。<a id="a-CM"></a>忧根偏染着不类其报。<a id="a-CN"></a>是故彼非报也。<a id="a-CO"></a>以何等故。<a id="a-CP"></a>欲界疑与二根相应。<a id="a-CQ"></a>忧根护根。<a id="a-CR"></a>色界相应疑与三根相应。<a id="a-CS"></a>乐根喜根护根。<a id="a-CT"></a>或作是说。<a id="a-CU"></a>色界无有忧根。<a id="a-CV"></a>是故不与彼相应。<a id="a-CW"></a>问欲界中亦有乐根喜根。<a id="a-CX"></a>欲界与彼相应耶。<a id="a-CY"></a>尊作是说。<a id="a-CZ"></a>疑无有难与忧根相应。<a id="a-Ca"></a>忧根左侧。<a id="a-Cb"></a>便有护根忧根之数。<a id="a-Cc"></a>无有疑有乐有喜。</p>
  <p id="aCd">颇世间第一法。<a id="a-Ce"></a>不于苦法忍中间缘缘。<a id="a-Cf"></a>或作是说。<a id="a-Cg"></a>有除其智慧。<a id="a-Ch"></a>及余世间第一法智慧。<a id="a-Ci"></a>智慧中间缘。<a id="a-Cj"></a>尊作是说。<a id="a-Ck"></a>识识中间缘心心法者。<a id="a-Cl"></a>于彼性回转少。<a id="a-Cm"></a>中间有多多中间有少。<a id="a-Cn"></a>是故不于中间有缘。<a id="a-Co"></a>颇世间第一法。<a id="a-Cp"></a>不与乐根喜根护根相应。<a id="a-Cq"></a>答曰。<a id="a-Cr"></a>有如上三根。<a id="a-Cs"></a>如此间第一法相应。<a id="a-Ct"></a>问如所说。<a id="a-Cu"></a>依第三禅等越次取证。<a id="a-Cv"></a>若世间第一法而现在前。<a id="a-Cw"></a>是谓世间第一法与乐根相应。<a id="a-Cx"></a>如是彼有违。<a id="a-Cy"></a>以何等故。<a id="a-Cz"></a>男根女根谓之有形耶。<a id="a-D0"></a>答曰。<a id="a-D1"></a>于中有名是男是女。<a id="a-D2"></a>问若俱有二形。<a id="a-D3"></a>亦名有二形。<a id="a-D4"></a>诸女人彼一切成就女根耶。<a id="a-D5"></a>设成就女根彼一切是女人耶。<a id="a-D6"></a>答曰。<a id="a-D7"></a>诸女人尽成就女根也。<a id="a-D8"></a>颇成就女根彼非女人耶。<a id="a-D9"></a>犹如有二形成就二根。<a id="a-DA"></a>犹如熊罴及余生种。<a id="a-DB"></a>诸男人彼一切成就男根耶。<a id="a-DC"></a>设成就男根彼一切是男人耶。<a id="a-DD"></a>或作是说。<a id="a-DE"></a>诸男人彼一切成就男根。<a id="a-DF"></a>颇成就男根彼非男人耶。<a id="a-DG"></a>犹如有二形。</p>
  <p id="aDH">复次或是男人彼不成就男根耶。<a id="a-DI"></a>犹如色无色界天。<a id="a-DJ"></a>颇成就男根彼非男人耶。<a id="a-DK"></a>犹如有二形成就二根。<a id="a-DL"></a>犹如熊罴及余生种。<a id="a-DM"></a>亦如上半月易形。<a id="a-DN"></a>嫉妒希望。<a id="a-DO"></a>外形或男人成就男根。<a id="a-DP"></a>若人生欲界中。<a id="a-DQ"></a>或非男不成就男根。<a id="a-DR"></a>女生而寡作病寡处。<a id="a-DS"></a>卵[革*莫]众生及余生。<a id="a-DT"></a>或时渐厚诸非男非女。<a id="a-DU"></a>彼一切不成就男女根耶。<a id="a-DV"></a>设不成就男根女根。<a id="a-DW"></a>彼一切非男根非女根耶。<a id="a-DX"></a>或作是说。<a id="a-DY"></a>诸不成就男根女根。<a id="a-DZ"></a>彼一切非男非女。<a id="a-Da"></a>颇非男非女。<a id="a-Db"></a>彼成就男根女根。<a id="a-Dc"></a>犹如有二形。<a id="a-Dd"></a>复次或不成就男根女根。<a id="a-De"></a>非为非男也。<a id="a-Df"></a>犹如色无色天界。<a id="a-Dg"></a>颇成就男根女根。<a id="a-Dh"></a>非为男非为女。<a id="a-Di"></a>犹如有二形成就二根。<a id="a-Dj"></a>犹如熊罴及余生种。<a id="a-Dk"></a>颇成就男根非女根。<a id="a-Dl"></a>然非为女非男根。<a id="a-Dm"></a>犹如半月易形。<a id="a-Dn"></a>嫉妒病。<a id="a-Do"></a>颇不成就男根女根。<a id="a-Dp"></a>彼不得言是男根是女根。<a id="a-Dq"></a>犹如生肿病处胎众生。<a id="a-Dr"></a>卵[革*莫]渐厚。<a id="a-Ds"></a>及余种不乱众生。</p>
  <p id="aDt">五三无漏智　　想苦乐方便</p>
  <p id="aDu">不坏有二意　　疑世间男女</p>
  <p id="aDv">根揵度第十二竟。</p>
 </body>
</html>