<!doctype html>
<html id="z3IBW911C3" data-ver="960">
 <head>
  <meta charset="utf-8">
  <meta author="僧伽跋澄">
  <meta library="龙藏">
  <meta catalog="小乘论">
  <meta period="符秦">
 </head>
 <body>
  <h1 id="a1">尊婆须蜜菩萨所集论卷第十</h1>
  <h2 id="a2">行揵度首第九之一</h2>
  <p id="a3">阿罗汉于欲界般涅槃。<a id="a-4"></a>云何受色无色界相应报。<a id="a-5"></a>或作是说。<a id="a-6"></a>速疾受报故。<a id="a-7"></a>受色无色界行受闲静身。<a id="a-8"></a>问若能受阴者。<a id="a-9"></a>何以故。<a id="a-A"></a>不究竟尽诸行。<a id="a-B"></a>不得阿罗汉。<a id="a-C"></a>受色无色界报。<a id="a-D"></a>设逮阿罗汉。<a id="a-E"></a>于现法中受报界。<a id="a-F"></a>是故后世受报缘。<a id="a-G"></a>则有微妙报。<a id="a-H"></a>若彼行还阿罗汉不舍因缘。<a id="a-I"></a>以杂行还阿罗汉。<a id="a-J"></a>则有其缘相应之行。<a id="a-K"></a>是行果未熟受妙报。<a id="a-L"></a>或作是说。<a id="a-M"></a>初第二第三禅地。<a id="a-N"></a>缘彼行受苦乐报。<a id="a-O"></a>第四禅地及无色界相应受不苦不乐报。<a id="a-P"></a>此亦如上所说。<a id="a-Q"></a>复次阿罗汉若般涅槃受善报。<a id="a-R"></a>拔诸苦原不善善者缘。<a id="a-S"></a>云何般涅槃有其处所。<a id="a-T"></a>彼作是念。<a id="a-U"></a>云何彼无所有耶。<a id="a-V"></a>当作是观。<a id="a-W"></a>设彼行无报者。<a id="a-X"></a>彼行则无所有。<a id="a-Y"></a>亦无果实。<a id="a-Z"></a>行亦无所有。<a id="a-a"></a>如仓谷欲使不得成就不生萌牙。<a id="a-b"></a>彼则无所有。<a id="a-c"></a>若阿罗汉行果已坏。<a id="a-d"></a>是谓报果。<a id="a-e"></a>阿罗汉亦无所有。<a id="a-f"></a>是故此不尔行所有。<a id="a-g"></a>颇有人自害身命。<a id="a-h"></a>非阿罗汉父母。<a id="a-i"></a>受五逆罪耶。<a id="a-j"></a>或作是说。<a id="a-k"></a>有也。<a id="a-l"></a>作父想往杀人者受五逆罪。<a id="a-m"></a>复次母化为男子。<a id="a-n"></a>彼人作母想往杀人者。<a id="a-o"></a>则受五逆罪。<a id="a-p"></a>颇杀女人。<a id="a-q"></a>非母非阿罗汉受五逆罪耶。<a id="a-r"></a>或作是说。<a id="a-s"></a>有也。<a id="a-t"></a>作母想杀他女人者。<a id="a-u"></a>则受五逆罪。<a id="a-v"></a>复次母化为女人。<a id="a-w"></a>彼女人作父想杀人者。<a id="a-x"></a>则受五逆罪也。<a id="a-y"></a>不成男杀父母。<a id="a-z"></a>当言受五逆罪。<a id="a-10"></a>当言不受五逆罪。<a id="a-11"></a>或作是说。<a id="a-12"></a>不受五逆。<a id="a-13"></a>何以故。<a id="a-14"></a>不成男愚痴不能起上结使。<a id="a-15"></a>不于中间有上结。<a id="a-16"></a>有不情罪。<a id="a-17"></a>或作是说。<a id="a-18"></a>上结不成男。<a id="a-19"></a>于中方便必受五逆。<a id="a-1A"></a>如是出要是五逆。<a id="a-1B"></a>彼不有五逆。<a id="a-1C"></a>是故不受。<a id="a-1D"></a>当作是观。<a id="a-1E"></a>或作是说。<a id="a-1F"></a>当言不受报。<a id="a-1G"></a>何以故。<a id="a-1H"></a>彼不有恩慈。<a id="a-1I"></a>向于父母心不一定。<a id="a-1J"></a>设当受报者。<a id="a-1K"></a>受五逆罪。<a id="a-1L"></a>或作是师想。<a id="a-1M"></a>当作是论。<a id="a-1N"></a>世间纯是五逆罪。<a id="a-1O"></a>若畜生还自害父母。<a id="a-1P"></a>当言受五逆罪。<a id="a-1Q"></a>当言不受五逆罪。<a id="a-1R"></a>或作是说。<a id="a-1S"></a>当言不受五逆罪。<a id="a-1T"></a>何以故。<a id="a-1U"></a>畜生无有是智。<a id="a-1V"></a>有尊卑想。<a id="a-1W"></a>于其间有是五逆罪。<a id="a-1X"></a>或作是说。<a id="a-1Y"></a>有智众生便受五逆罪。<a id="a-1Z"></a>有智能造结使。<a id="a-1a"></a>犹如御马师。<a id="a-1b"></a>以衣缠头合马牡者。<a id="a-1c"></a>便知是我母。<a id="a-1d"></a>还自啮根断。<a id="a-1e"></a>或作是说。<a id="a-1f"></a>彼法自尔。<a id="a-1g"></a>有智众生无有限量。<a id="a-1h"></a>畜生之类如闻音响。<a id="a-1i"></a>千秋(人面鸟身)生子还害其母。<a id="a-1j"></a>后逮阿罗汉果。<a id="a-1k"></a>复次当言无五逆罪。<a id="a-1l"></a>彼无有恩慈于二父母。<a id="a-1m"></a>设有慈心日日衰耗受五逆罪。<a id="a-1n"></a>当以师想作是论。<a id="a-1o"></a>设当尔者。<a id="a-1p"></a>一切世间皆是五逆。<a id="a-1q"></a>凡夫人住杀害心。<a id="a-1r"></a>当言成就善心。<a id="a-1s"></a>当言不成就善心耶。<a id="a-1t"></a>或作是说。<a id="a-1u"></a>当言不成就。<a id="a-1v"></a>彼无此智慧能悉分别。<a id="a-1w"></a>彼无禁戒。<a id="a-1x"></a>问今凡夫人不生天上。<a id="a-1y"></a>唯闻戒生天上。<a id="a-1z"></a>或作是说。<a id="a-20"></a>当言或成就或不成就。<a id="a-21"></a>若生天上彼则成就。<a id="a-22"></a>若入地狱者彼不成就。<a id="a-23"></a>问此义不然。<a id="a-24"></a>云何亦闻大行。<a id="a-25"></a>分别契经说。<a id="a-26"></a>于七处犯则入地狱。<a id="a-27"></a>不犯则生天上。<a id="a-28"></a>复次或有成就或不成就。<a id="a-29"></a>谁成就。<a id="a-2A"></a>于三昧戒具足。<a id="a-2B"></a>不犯戒律。<a id="a-2C"></a>禅不退转命终后。<a id="a-2D"></a>是谓成就。<a id="a-2E"></a>谁不成就。<a id="a-2F"></a>三昧戒不具足。<a id="a-2G"></a>犯戒律。<a id="a-2H"></a>于禅退转便命终者。<a id="a-2I"></a>是谓不成就。<a id="a-2J"></a>阿罗汉最住后心有漏界。<a id="a-2K"></a>当言成就当言不成就。<a id="a-2L"></a>或作是说。<a id="a-2M"></a>当言成就不舍戒律。<a id="a-2N"></a>问云何受果报。<a id="a-2O"></a>于彼后心而受果报。<a id="a-2P"></a>问行与报等无有异此非论。<a id="a-2Q"></a>是故无此。<a id="a-2R"></a>或作是说。<a id="a-2S"></a>当言不成就。<a id="a-2T"></a>彼三昧戒不受其报。<a id="a-2U"></a>问尽形寿三昧戒不具足。<a id="a-2V"></a>复次阿罗汉遍满世界。<a id="a-2W"></a>复次当言成就。<a id="a-2X"></a>尽形寿彼便作是念。<a id="a-2Y"></a>云何今受报。<a id="a-2Z"></a>彼言前若后。<a id="a-2a"></a>云何于其中间而受果实耶。<a id="a-2b"></a>若作讲堂房舍。<a id="a-2c"></a>当言身行当言意行。<a id="a-2d"></a>或作是说。<a id="a-2e"></a>当言身行。<a id="a-2f"></a>身求方便勤劳有功。<a id="a-2g"></a>问是何等身善行所摄。<a id="a-2h"></a>答曰。<a id="a-2i"></a>非尽身行。<a id="a-2j"></a>是身三善行所摄。<a id="a-2k"></a>或作是说。<a id="a-2l"></a>当言口行。<a id="a-2m"></a>口有所陈。<a id="a-2n"></a>我施众僧房舍。<a id="a-2o"></a>口行所作。<a id="a-2p"></a>当问是何等口善行所摄。<a id="a-2q"></a>答曰。<a id="a-2r"></a>至诚语知时语不粗犷语。<a id="a-2s"></a>或作是说。<a id="a-2t"></a>当言意行意有决了以物施彼。<a id="a-2u"></a>意已施了后发口言。<a id="a-2v"></a>我今施至诚不妄语。<a id="a-2w"></a>问是何等善行所摄。<a id="a-2x"></a>答曰。<a id="a-2y"></a>意三善行。<a id="a-2z"></a>不起贪嫉无嗔恚等见。<a id="a-30"></a>复次若身教戒我有所施。<a id="a-31"></a>彼身有教戒我有所施。<a id="a-32"></a>彼当言身行意行。<a id="a-33"></a>若口有教戒我有所施。<a id="a-34"></a>彼当言口教意教。<a id="a-35"></a>若身口有教我有所施。<a id="a-36"></a>彼当言身教口意教。<a id="a-37"></a>不于中间起房舍福念。<a id="a-38"></a>诸善根成就。<a id="a-39"></a>于此间设复还生为人。<a id="a-3A"></a>若出家若处俗修法。<a id="a-3B"></a>彼以何故不于现法中不出家修行法。<a id="a-3C"></a>或作是说。<a id="a-3D"></a>彼善根未熟已。<a id="a-3E"></a>更生诸善根便成熟。<a id="a-3F"></a>或作是说。<a id="a-3G"></a>彼以善因缘有碍不得出家。<a id="a-3H"></a>复以此因缘得豪贵家。<a id="a-3I"></a>复次于此间或有凭依外力。<a id="a-3J"></a>而有成就所依者。<a id="a-3K"></a>强诸结已尽。<a id="a-3L"></a>诸善行。<a id="a-3M"></a>具足。<a id="a-3N"></a>若无方便诸善法。<a id="a-3O"></a>衰耗。<a id="a-3P"></a>彼于此间终更生复得出家。<a id="a-3Q"></a>当作是观。<a id="a-3R"></a>有尔所事。<a id="a-3S"></a>以何等故。<a id="a-3T"></a>结有果实行无果实。<a id="a-3U"></a>或作是说。<a id="a-3V"></a>行报是其对已受此报。<a id="a-3W"></a>诸结使尽道是其对。<a id="a-3X"></a>道未生而有果实。<a id="a-3Y"></a>问行亦是道对。<a id="a-3Z"></a>道生结则灭。<a id="a-3a"></a>复次有报受其教一切消灭。<a id="a-3b"></a>或作是说。<a id="a-3c"></a>若行数数有果实。<a id="a-3d"></a>则上亦无果实。<a id="a-3e"></a>是故不断绝。<a id="a-3f"></a>问欲使不断绝耶。<a id="a-3g"></a>复次此俱有二果共一法。<a id="a-3h"></a>何以故。<a id="a-3i"></a>无果复言有果。<a id="a-3j"></a>若彼有自然行。</p>
  <p id="a3k">受报教男女　　不成男亦尔</p>
  <p id="a3l">凡夫人后心　　施讲堂房舍</p>
  <p id="a3m">如此地须弥大山王。<a id="a-3n"></a>众生受行教众生般涅槃。<a id="a-3o"></a>彼渐微小耶。<a id="a-3p"></a>答曰。<a id="a-3q"></a>不微小也。<a id="a-3r"></a>何以故。<a id="a-3s"></a>一切众生缘其行报。<a id="a-3t"></a>若不受报者。<a id="a-3u"></a>彼或有众生受报不受报者。<a id="a-3v"></a>此非彼过。<a id="a-3w"></a>有其微小谷子芩鬼芩药草树木。<a id="a-3x"></a>当言自受行报。<a id="a-3y"></a>当言受增上报。<a id="a-3z"></a>或作是说。<a id="a-40"></a>当言受行报。<a id="a-41"></a>问则无有不与取。<a id="a-42"></a>答曰。<a id="a-43"></a>他所受则无有不与取。<a id="a-44"></a>问为受谁物。<a id="a-45"></a>或作是说。<a id="a-46"></a>若有所受彼是行报。<a id="a-47"></a>若无所受彼亦是行报。<a id="a-48"></a>问彼亦是受报。<a id="a-49"></a>彼亦是不受报。<a id="a-4A"></a>欲使彼是行报。<a id="a-4B"></a>复次受行增上。<a id="a-4C"></a>何以故。<a id="a-4D"></a>不以行报故受其果实。<a id="a-4E"></a>不断苦原乐原。<a id="a-4F"></a>如草木园果。<a id="a-4G"></a>以何等故。<a id="a-4H"></a>往昔人修十善行时。<a id="a-4I"></a>延命长寿田业丰熟。<a id="a-4J"></a>如今日之人修十善行时。<a id="a-4K"></a>亦不长寿亦无田业。<a id="a-4L"></a>或作是说。<a id="a-4M"></a>往昔人长夜修十善。<a id="a-4N"></a>如今日人不长夜修十善。<a id="a-4O"></a>问如今不长夜修十善。<a id="a-4P"></a>彼则得长寿也。<a id="a-4Q"></a>亦得好田业。<a id="a-4R"></a>或作是说。<a id="a-4S"></a>彼往昔修十善。<a id="a-4T"></a>如今日人不修十善。<a id="a-4U"></a>问无始之人修清净之行。<a id="a-4V"></a>今可得受长寿耶。<a id="a-4W"></a>及大田业。<a id="a-4X"></a>或作是说。<a id="a-4Y"></a>彼非现在受行报。<a id="a-4Z"></a>余处受行报。<a id="a-4a"></a>彼时长寿及大田业。<a id="a-4b"></a>于彼行果余处受。<a id="a-4c"></a>如今日修行十善。<a id="a-4d"></a>彼时余处受报。<a id="a-4e"></a>问如今亦不观。<a id="a-4f"></a>或余处受行报。<a id="a-4g"></a>亦得长寿有大田业。<a id="a-4h"></a>复次无量众事延众生命。<a id="a-4i"></a>亦由田业。<a id="a-4j"></a>不独此行行。<a id="a-4k"></a>亦无量众事。<a id="a-4l"></a>如今可观。<a id="a-4m"></a>或有方俗诸趣。<a id="a-4n"></a>或有众行延命长寿。<a id="a-4o"></a>以何等故。<a id="a-4p"></a>持戒人教他不持戒便自堕罪。<a id="a-4q"></a>或不持戒人教他持戒使有戒律。<a id="a-4r"></a>或作是说。<a id="a-4s"></a>持戒人教他不持戒。<a id="a-4t"></a>是故犯戒若犯威仪。<a id="a-4u"></a>然精进人不精进人不得威仪。<a id="a-4v"></a>若持戒人教他不持教使不持戒。<a id="a-4w"></a>然不持戒人不教使。<a id="a-4x"></a>持戒人教使持戒。<a id="a-4y"></a>或作是说。<a id="a-4z"></a>精进人教他不持戒。<a id="a-50"></a>处在悕望。<a id="a-51"></a>悕望以坏教戒。<a id="a-52"></a>不持戒人教他持戒。<a id="a-53"></a>不起悕望。<a id="a-54"></a>悕望坏则戒坏。<a id="a-55"></a>复次持戒人教他不持戒人。<a id="a-56"></a>若起想念则曰不持戒。<a id="a-57"></a>有持戒力而不退转。<a id="a-58"></a>不持戒人教他不持戒。<a id="a-59"></a>若起想念。<a id="a-5A"></a>当言持戒人以精进力游。<a id="a-5B"></a>颇有一口行。<a id="a-5C"></a>有福无福报耶。<a id="a-5D"></a>或作是说有。<a id="a-5E"></a>爱此教彼有是二心。<a id="a-5F"></a>口有一教。<a id="a-5G"></a>本起想念作是语。<a id="a-5H"></a>收某甲缚某甲。<a id="a-5I"></a>问发善心有教有功德生。<a id="a-5J"></a>善法具足起诸教戒。<a id="a-5K"></a>若不善心有教。<a id="a-5L"></a>则有不善福生。<a id="a-5M"></a>心所念有善不善生。<a id="a-5N"></a>复次教戒有众想生。<a id="a-5O"></a>或作是说。<a id="a-5P"></a>口无善行善心有教。<a id="a-5Q"></a>不善口行。<a id="a-5R"></a>不善心口行。<a id="a-5S"></a>不以一教有善心生。<a id="a-5T"></a>是故无也。<a id="a-5U"></a>复次口教相类。<a id="a-5V"></a>亦有虚亦有实。<a id="a-5W"></a>善心生不善心亦生。<a id="a-5X"></a>无记心亦生。<a id="a-5Y"></a>复次一切属心行。<a id="a-5Z"></a>亦有善亦有不善亦有无记。<a id="a-5a"></a>是心所念口行处所。<a id="a-5b"></a>当言行口一心亦善亦不善。<a id="a-5c"></a>是故无也。<a id="a-5d"></a>以何等故。<a id="a-5e"></a>身行亦善亦不善。<a id="a-5f"></a>或作是说。<a id="a-5g"></a>有作杀害想。<a id="a-5h"></a>一处有教身本起念。<a id="a-5i"></a>当杀某甲当赏某甲。<a id="a-5j"></a>问设善心有教。<a id="a-5k"></a>则有福生善心已生。<a id="a-5l"></a>若不善心有教。<a id="a-5m"></a>则无有善福生。<a id="a-5n"></a>不善心有教心是身本。<a id="a-5o"></a>若心所念有福无福然教戒者有二杀害心。<a id="a-5p"></a>或作是说。<a id="a-5q"></a>善身行善身。<a id="a-5r"></a>口教不善身行不善。<a id="a-5s"></a>身心有教不以一教。<a id="a-5t"></a>当言善当言不善是故无也。<a id="a-5u"></a>复次教相类亦见礼敬。<a id="a-5v"></a>兴起善心。<a id="a-5w"></a>兴起不善心。<a id="a-5x"></a>兴起无记心。<a id="a-5y"></a>复次一切心所念有是教善不善无记。<a id="a-5z"></a>是故心所念不以念有善有不善。<a id="a-60"></a>是故无也。<a id="a-61"></a>云何得知阿罗汉有漏戒成就。<a id="a-62"></a>或作是说。<a id="a-63"></a>彼非具足有尽威仪。<a id="a-64"></a>犹如是威仪。<a id="a-65"></a>不还阿罗汉。<a id="a-66"></a>如还阿罗汉无异。<a id="a-67"></a>或作是说。<a id="a-68"></a>设阿罗汉有漏戒不成就者。<a id="a-69"></a>彼无有罪犯。<a id="a-6A"></a>已复还悔。<a id="a-6B"></a>或有漏戒成就阿罗汉。<a id="a-6C"></a>复次若阿罗汉不起有漏戒。<a id="a-6D"></a>亦不量有漏此是世俗。<a id="a-6E"></a>是谓因缘。<a id="a-6F"></a>亦不藏匿起众生想。<a id="a-6G"></a>以等圣谛方便之心贤圣妙法。<a id="a-6H"></a>于此戒而随空性。<a id="a-6I"></a>当作是观。<a id="a-6J"></a>又世尊言。<a id="a-6K"></a>于是阿难大爱道比丘尼。<a id="a-6L"></a>若受八重法。<a id="a-6M"></a>则是出家之要。<a id="a-6N"></a>亦是禁戒。<a id="a-6O"></a>亦是比丘尼行。<a id="a-6P"></a>云何出家要。<a id="a-6Q"></a>云何禁戒。<a id="a-6R"></a>云何比丘尼行。<a id="a-6S"></a>或作是说。<a id="a-6T"></a>承受重法。<a id="a-6U"></a>亦是出家禁戒。<a id="a-6V"></a>亦是比丘尼行。<a id="a-6W"></a>亦作是说。<a id="a-6X"></a>彼则是禁戒比丘尼行。<a id="a-6Y"></a>或作是说。<a id="a-6Z"></a>捐弃家业。<a id="a-6a"></a>是谓出家。<a id="a-6b"></a>承受重法。<a id="a-6c"></a>谓是禁戒。<a id="a-6d"></a>到时乞食不失威仪。<a id="a-6e"></a>是谓比丘尼行。<a id="a-6f"></a>复次于现法中习学威仪被沙门服。<a id="a-6g"></a>出家学道得具足戒。<a id="a-6h"></a>以方便得此禁戒。<a id="a-6i"></a>顺从不失时节。<a id="a-6j"></a>是谓比丘尼行。<a id="a-6k"></a>云何学增上戒。<a id="a-6l"></a>云何学增上心。<a id="a-6m"></a>云何学增上智慧。<a id="a-6n"></a>或作是说。<a id="a-6o"></a>身威仪口威仪众行清净。<a id="a-6p"></a>是谓增上戒。<a id="a-6q"></a>四禅。<a id="a-6r"></a>是谓学增上心。<a id="a-6s"></a>分别四谛。<a id="a-6t"></a>是谓学增上智慧。<a id="a-6u"></a>或作是说。<a id="a-6v"></a>等语等行业等方便。<a id="a-6w"></a>是谓学增上智慧。<a id="a-6x"></a>是谓学增上智慧。<a id="a-6y"></a>等念等定。<a id="a-6z"></a>是谓学增上心。<a id="a-70"></a>等见等志等治。<a id="a-71"></a>是谓学增上智慧。<a id="a-72"></a>或作是说。<a id="a-73"></a>若戒依思惟。<a id="a-74"></a>是谓学增上戒。<a id="a-75"></a>若依止观。<a id="a-76"></a>是谓学增上心。<a id="a-77"></a>若以止观断诸结使。<a id="a-78"></a>是谓学增上智慧。<a id="a-79"></a>或作是说。<a id="a-7A"></a>见不持戒志为秽能去离彼者志在禁戒。<a id="a-7B"></a>彼一一学。<a id="a-7C"></a>是谓学增上戒。<a id="a-7D"></a>见去离秽意不染着。<a id="a-7E"></a>习学三昧。<a id="a-7F"></a>于彼一一学。<a id="a-7G"></a>是谓增上心。<a id="a-7H"></a>无有方便见诸秽露能舍去离。<a id="a-7I"></a>以方便智慧亲近善友。<a id="a-7J"></a>于彼一一学。<a id="a-7K"></a>是谓学增上智慧。<a id="a-7L"></a>复次顺近贤圣八道分别威仪。<a id="a-7M"></a>是谓增上戒。<a id="a-7N"></a>尽寿奉戒当去恶就善贤圣道起诸三昧。<a id="a-7O"></a>以智慧学增上心。<a id="a-7P"></a>于此三昧有方便遂增益。<a id="a-7Q"></a>于其中间诸贤圣道智慧。<a id="a-7R"></a>是谓增上智慧。<a id="a-7S"></a>于此智慧方便修行。<a id="a-7T"></a>以何等故。<a id="a-7U"></a>舒尼二十亿(沙门名也)以一房施之。<a id="a-7V"></a>得九十一劫不堕恶趣。<a id="a-7W"></a>菩萨于此中间作无数功德而入地狱。<a id="a-7X"></a>或作是说。<a id="a-7Y"></a>舒尼二十亿心偏在施众生。<a id="a-7Z"></a>以此好施功德。<a id="a-7a"></a>所生之处常好惠施。<a id="a-7b"></a>意续不断。<a id="a-7c"></a>以是不堕恶趣。<a id="a-7d"></a>然菩萨者意偏在智慧。<a id="a-7e"></a>意甚勇猛不堕恶趣。<a id="a-7f"></a>或作是说。<a id="a-7g"></a>舒尼二十亿意在闲居。<a id="a-7h"></a>有信解脱。<a id="a-7i"></a>以此闲居之德不堕恶趣。<a id="a-7j"></a>然菩萨者修行道业。<a id="a-7k"></a>彼或时不堕恶趣。<a id="a-7l"></a>若失志便堕恶趣。<a id="a-7m"></a>若不失志不堕恶趣。<a id="a-7n"></a>便生天上。<a id="a-7o"></a>或作是说。<a id="a-7p"></a>菩萨者九十一劫不入恶趣。<a id="a-7q"></a>古昔经历出九十一劫无数生死也。<a id="a-7r"></a>尊昙摩多罗作是说。<a id="a-7s"></a>此诽谤语。<a id="a-7t"></a>菩萨方便不堕恶趣。<a id="a-7u"></a>菩萨发心以来求坐道场。<a id="a-7v"></a>从此以来不入泥犁。<a id="a-7w"></a>不入畜生饿鬼。<a id="a-7x"></a>不生贫穷处裸跣中。<a id="a-7y"></a>何以故。<a id="a-7z"></a>修行智慧不可沮坏。<a id="a-80"></a>复次菩萨发意还三不退转法。<a id="a-81"></a>勇猛好施智慧遂增益顺从。<a id="a-82"></a>是故菩萨当知不堕恶法。</p>
  <p id="a83">大王曩昔时　　持戒身口行</p>
  <p id="a84">罗汉瞿昙弥　　学不堕恶趣</p>
  <p id="a85">以何等故。<a id="a-86"></a>阿罗汉谓之福田耶。<a id="a-87"></a>或作是说。<a id="a-88"></a>心无垢着能供事彼者便获大福。<a id="a-89"></a>如田除去恶草谷好滋茂。<a id="a-8A"></a>问于彼不敬当获大罪。<a id="a-8B"></a>此当言不善福田。<a id="a-8C"></a>答曰。<a id="a-8D"></a>不有福也。<a id="a-8E"></a>如稻田中善理恶草。<a id="a-8F"></a>设有一日种异草。<a id="a-8G"></a>故名稻田如实无疑。<a id="a-8H"></a>或作是说。<a id="a-8I"></a>心修行根力觉意。<a id="a-8J"></a>便缘善心生诸福业。<a id="a-8K"></a>是故阿罗汉谓之福田也。<a id="a-8L"></a>问不善心亦生欲使非福田耶。<a id="a-8M"></a>答曰。<a id="a-8N"></a>阿罗汉无有不善念缘其德业。<a id="a-8O"></a>何以故。<a id="a-8P"></a>恶缘不善念。<a id="a-8Q"></a>然阿罗汉无有是恶。<a id="a-8R"></a>缘是非缘。<a id="a-8S"></a>或作是说。<a id="a-8T"></a>阿罗汉能使他有信。<a id="a-8U"></a>是故阿罗汉谓之福田。<a id="a-8V"></a>虽于彼生恶念者。<a id="a-8W"></a>意亦不移动。<a id="a-8X"></a>复次心当惠施诸法之本。<a id="a-8Y"></a>是谓福田。<a id="a-8Z"></a>彼生便长益广布在大果。<a id="a-8a"></a>是故阿罗汉谓之福田。<a id="a-8b"></a>于彼便作是念。<a id="a-8c"></a>彼非实福田。<a id="a-8d"></a>然实福田。<a id="a-8e"></a>虽复于彼造邪业事。<a id="a-8f"></a>不于中住随他邪事。<a id="a-8g"></a>若一揣施之福生善乐天处。<a id="a-8h"></a>于彼得种种宫殿屋舍。<a id="a-8i"></a>当一揣之施获尔所福耶。<a id="a-8j"></a>当非独一揣之施获尔所福。<a id="a-8k"></a>或作是说。<a id="a-8l"></a>当言一揣之施获尔所福也。<a id="a-8m"></a>何以故。<a id="a-8n"></a>所可由行生彼间者。<a id="a-8o"></a>此行种种宫殿屋舍。<a id="a-8p"></a>问云何一行得种种宫殿屋舍。<a id="a-8q"></a>答曰。<a id="a-8r"></a>众行集聚。<a id="a-8s"></a>或作是说。<a id="a-8t"></a>非一揣之施获尔所福。<a id="a-8u"></a>可缘善心所念法。<a id="a-8v"></a>以是之故而生彼间。<a id="a-8w"></a>彼行亦种种得彼宫殿屋舍。<a id="a-8x"></a>或作是说。<a id="a-8y"></a>非一揣之施得生彼间。<a id="a-8z"></a>持戒得生。<a id="a-90"></a>亦作是说。<a id="a-91"></a>施获大福。<a id="a-92"></a>持戒生天。<a id="a-93"></a>问如宫者说。<a id="a-94"></a>缘一揣施之福。<a id="a-95"></a>七生天上人间受福自然。<a id="a-96"></a>答曰。<a id="a-97"></a>以此因缘彼戒成就。<a id="a-98"></a>是故彼间受福。<a id="a-99"></a>设作是说。<a id="a-9A"></a>是揣施之报。<a id="a-9B"></a>七生天上人间受福自然。<a id="a-9C"></a>不以一行七反受福也。<a id="a-9D"></a>是故彼自然。<a id="a-9E"></a>如是不以揣施之报生彼间。<a id="a-9F"></a>此事如审一揣之施。<a id="a-9G"></a>复次揣施相应。<a id="a-9H"></a>彼亦在外无身根生。<a id="a-9I"></a>颇彼行是身根。<a id="a-9J"></a>展转相因增上生。<a id="a-9K"></a>因缘行相应。<a id="a-9L"></a>受种种果报。<a id="a-9M"></a>如一种行有增益。<a id="a-9N"></a>有种种藕华报。<a id="a-9O"></a>如彼画师作种种图像如实。<a id="a-9P"></a>以何等故。<a id="a-9Q"></a>声无有报。<a id="a-9R"></a>或作是说。<a id="a-9S"></a>声有响报。<a id="a-9T"></a>报中间无有报。<a id="a-9U"></a>是故声无报。<a id="a-9V"></a>问心心中间生报。<a id="a-9W"></a>欲使心非报耶。<a id="a-9X"></a>或作是说。<a id="a-9Y"></a>声现在合会而有声。<a id="a-9Z"></a>然报不尔。<a id="a-9a"></a>是故声非报。<a id="a-9b"></a>问境界现在合会而有欲。<a id="a-9c"></a>使彼非报也。<a id="a-9d"></a>或作是说。<a id="a-9e"></a>声亦是报。<a id="a-9f"></a>世尊亦说。<a id="a-9g"></a>欢喜欲闻声便有是。<a id="a-9h"></a>答曰。<a id="a-9i"></a>彼声或欢喜或非欢喜。<a id="a-9j"></a>如今无有报。<a id="a-9k"></a>如二俱当有报。<a id="a-9l"></a>闻声亦当有报。<a id="a-9m"></a>问闻或时欢喜或时非欢喜。<a id="a-9n"></a>欲使闻非是报耶。<a id="a-9o"></a>或作是说。<a id="a-9p"></a>声亦是报。<a id="a-9q"></a>菩萨梵音大人之相。<a id="a-9r"></a>受诸行报实。<a id="a-9s"></a>问咽喉四大此是行报。<a id="a-9t"></a>以有梵音彼非受报。<a id="a-9u"></a>答曰。<a id="a-9v"></a>金色四大所造。<a id="a-9w"></a>欲使彼非报耶。<a id="a-9x"></a>复次声非报亦不非报。<a id="a-9y"></a>何以故。<a id="a-9z"></a>声是巧匠。<a id="a-A0"></a>有一心还贪欲所造生喜生忧。<a id="a-A1"></a>然报不尔。<a id="a-A2"></a>是故声非报。<a id="a-A3"></a>颇有杀生口行所摄耶。<a id="a-A4"></a>或作是说。<a id="a-A5"></a>如大王所说敕彼杀生。<a id="a-A6"></a>问身行口行则无有定。<a id="a-A7"></a>复次因缘口行而造杀生。<a id="a-A8"></a>杀害不得言口行所摄。<a id="a-A9"></a>于彼便作是念。<a id="a-AA"></a>云何今敕使杀人。<a id="a-AB"></a>彼有口恶行。<a id="a-AC"></a>若杀生者则有杀妒不尽。<a id="a-AD"></a>以杀害意便堕恶趣。<a id="a-AE"></a>颇有妄语身行所摄耶。<a id="a-AF"></a>或作是说有。<a id="a-AG"></a>犹如手印。<a id="a-AH"></a>口不发言有种种教引证时人。<a id="a-AI"></a>问亦无身行口行。<a id="a-AJ"></a>复次无也。<a id="a-AK"></a>无有身行。<a id="a-AL"></a>彼便作是念。<a id="a-AM"></a>今云何手印及身行。<a id="a-AN"></a>当作是观。<a id="a-AO"></a>相行不等也。<a id="a-AP"></a>若于梦中修行十善。<a id="a-AQ"></a>当言是身行耶。<a id="a-AR"></a>当言是口行耶。<a id="a-AS"></a>当言是意行耶。<a id="a-AT"></a>或作是说。<a id="a-AU"></a>当言三种。<a id="a-AV"></a>以三种行摄十善行。<a id="a-AW"></a>问若于梦中害众生。<a id="a-AX"></a>当言犯杀戒耶。<a id="a-AY"></a>复次当言是意行。<a id="a-AZ"></a>意之所念于中便有是。<a id="a-Aa"></a>如梦中见身行口行。<a id="a-Ab"></a>此非为喻。<a id="a-Ac"></a>若非法作法想坏乱众僧。<a id="a-Ad"></a>若法作非想。<a id="a-Ae"></a>何者罪最重。<a id="a-Af"></a>答曰。<a id="a-Ag"></a>坏非法想斗乱众僧者。<a id="a-Ah"></a>彼罪最重。<a id="a-Ai"></a>问设俱作二法想。<a id="a-Aj"></a>斗乱众僧者。<a id="a-Ak"></a>二罪俱等。<a id="a-Al"></a>复次若嗔恚炽盛心发恶念。<a id="a-Am"></a>彼罪最重。<a id="a-An"></a>又世尊言。<a id="a-Ao"></a>三种德业施戒思惟。<a id="a-Ap"></a>于彼比丘施者。<a id="a-Aq"></a>戒为微妙。<a id="a-Ar"></a>戒思惟为妙。<a id="a-As"></a>以何等故。<a id="a-At"></a>施戒为妙。<a id="a-Au"></a>戒思惟为妙。<a id="a-Av"></a>或作是说。<a id="a-Aw"></a>施得大福。<a id="a-Ax"></a>戒生天上。<a id="a-Ay"></a>思惟离恶趣。<a id="a-Az"></a>微妙彼便生天。<a id="a-B0"></a>以生天离恶趣。<a id="a-B1"></a>复次以施恭敬相应获施之德。<a id="a-B2"></a>若施少与心有违。<a id="a-B3"></a>能使众生而使住戒。<a id="a-B4"></a>可使不可使众生自心解脱。<a id="a-B5"></a>是故施戒为妙。<a id="a-B6"></a>戒思惟为妙。<a id="a-B7"></a>如所说二种德业能所施。<a id="a-B8"></a>能食人信施。<a id="a-B9"></a>彼云何有所施。<a id="a-BA"></a>云何能食人信施。<a id="a-BB"></a>或作是说。<a id="a-BC"></a>若割己惠施是谓为施。<a id="a-BD"></a>若受施能消是谓食人信施。<a id="a-BE"></a>问云何得知有福德耶。<a id="a-BF"></a>或作是说。<a id="a-BG"></a>若缘施心是谓为施。<a id="a-BH"></a>若缘食施心。<a id="a-BI"></a>是谓受人信施。<a id="a-BJ"></a>或作是说。<a id="a-BK"></a>若割己惠施心是谓为施。<a id="a-BL"></a>若缘尊心是谓食人信施。<a id="a-BM"></a>复次长诸功德。<a id="a-BN"></a>如随种福德种所缠络。<a id="a-BO"></a>或作彼福德增益。<a id="a-BP"></a>若施无厌足。<a id="a-BQ"></a>数求方便。<a id="a-BR"></a>又世尊言。</p>
  <p id="aBS">种园果茂盛　　或作桥度人</p>
  <p id="aBT">病则医药救　　昼夜获大福</p>
  <p id="aBU">云何彼获大福。<a id="a-BV"></a>或作是说。<a id="a-BW"></a>受施者得福。<a id="a-BX"></a>问云何知得大福。<a id="a-BY"></a>或作是说。<a id="a-BZ"></a>由施得福于彼思惟。<a id="a-Ba"></a>是故得大福。<a id="a-Bb"></a>如前说。</p>
  <p id="aBc">善觉能觉者　　是瞿昙弟子</p>
  <p id="aBd">昼夜勤苦行　　念常不离佛</p>
  <p id="aBe">彼不作余念。<a id="a-Bf"></a>常思惟念佛。<a id="a-Bg"></a>或作是说。<a id="a-Bh"></a>如种谷子。<a id="a-Bi"></a>或时茂好或时不茂好。<a id="a-Bj"></a>福亦如是。<a id="a-Bk"></a>一切作善福随时茂好。<a id="a-Bl"></a>或作是说。<a id="a-Bm"></a>如所说获大福。<a id="a-Bn"></a>或作是说。<a id="a-Bo"></a>如所说念获大福。<a id="a-Bp"></a>复次于彼身得福。<a id="a-Bq"></a>或时彼身于彼福渐渐以方便得福。</p>
  <p id="aBr">田业善处生　　二聚梦威仪</p>
  <p id="aBs">何者最福重　　福谓之园观</p>
  <p id="aBt">若从果实天众生何塔(多廅反)鞞(净尼)天。<a id="a-Bu"></a>彼当言与行缘故生彼天。<a id="a-Bv"></a>当言以结彼生彼。<a id="a-Bw"></a>或作是说。<a id="a-Bx"></a>当言以行缘生彼。<a id="a-By"></a>四禅微妙思惟得生彼。<a id="a-Bz"></a>修行四禅而生彼间。<a id="a-C0"></a>是故当言以行因缘生彼。<a id="a-C1"></a>或作是说。<a id="a-C2"></a>俱以二事生彼受结使对。<a id="a-C3"></a>是故有结使名。<a id="a-C4"></a>便有行名。<a id="a-C5"></a>复次以行因生。<a id="a-C6"></a>世尊亦说。<a id="a-C7"></a>是故当言缘行生。<a id="a-C8"></a>又世尊言。<a id="a-C9"></a>于是不那(沙门)或有一人造恶续造身诸行。<a id="a-CA"></a>云何彼造诸身行。<a id="a-CB"></a>或作是说。<a id="a-CC"></a>身行有三种。<a id="a-CD"></a>下中上。<a id="a-CE"></a>于下为造恶。<a id="a-CF"></a>续造为上。<a id="a-CG"></a>造恶续造为中。<a id="a-CH"></a>观彼上者造恶续造。<a id="a-CI"></a>观下谓之造恶续造。<a id="a-CJ"></a>若下者二俱观。<a id="a-CK"></a>谓之造恶续造。<a id="a-CL"></a>是故中有下也。<a id="a-CM"></a>造恶作身行。<a id="a-CN"></a>或作是说。<a id="a-CO"></a>趣三恶道。<a id="a-CP"></a>是谓造恶。<a id="a-CQ"></a>生色无色界。<a id="a-CR"></a>是谓续造。<a id="a-CS"></a>欲界天人造恶续造恶也。<a id="a-CT"></a>处无定要造恶续造。<a id="a-CU"></a>作诸众行。<a id="a-CV"></a>或作是说。<a id="a-CW"></a>三种无明缘行。<a id="a-CX"></a>有福者无福者无漏福者。<a id="a-CY"></a>于彼无福行是谓造恶。<a id="a-CZ"></a>无漏福者续造也。<a id="a-Ca"></a>有福者造恶续造也。<a id="a-Cb"></a>作诸福行是谓造恶续造也。<a id="a-Cc"></a>复次人作种种行。<a id="a-Cd"></a>无数处解脱。<a id="a-Ce"></a>此不可一时而办一心所为。<a id="a-Cf"></a>如一切恶趣而有三痛。<a id="a-Cg"></a>以何等故。<a id="a-Ch"></a>一切造恶续造耶。<a id="a-Ci"></a>或作是说。<a id="a-Cj"></a>不以恶趣生诸行报。<a id="a-Ck"></a>或作是说。<a id="a-Cl"></a>不于彼中间生诸行报。<a id="a-Cm"></a>或作是说。<a id="a-Cn"></a>不以积行而生彼间。</p>
  <p id="aCo">复次诸等识盛而有定处。<a id="a-Cp"></a>不更处有苦乐行。<a id="a-Cq"></a>以何等故。<a id="a-Cr"></a>天人之中作诸善行。<a id="a-Cs"></a>谓之受报耶。<a id="a-Ct"></a>或作是说。<a id="a-Cu"></a>彼境界自尔。<a id="a-Cv"></a>问或有恶微妙数。<a id="a-Cw"></a>或作是说。<a id="a-Cx"></a>善微妙数者言是我所。<a id="a-Cy"></a>问恶趣之中亦有善言是我所。<a id="a-Cz"></a>欲使彼善生耶。<a id="a-D0"></a>或作是说。<a id="a-D1"></a>若能拔济。<a id="a-D2"></a>彼无有恶结行由结生。<a id="a-D3"></a>是故不善遍在一切。<a id="a-D4"></a>问如所说戒生天上者此事不然。<a id="a-D5"></a>答曰。<a id="a-D6"></a>戒拔恶趣不善行结而生彼间。<a id="a-D7"></a>是谓戒生天。<a id="a-D8"></a>如所说五下分结尽。<a id="a-D9"></a>谓之生上。<a id="a-DA"></a>无有尽而生者。<a id="a-DB"></a>复次无有报生无记报。<a id="a-DC"></a>复次缘禅行而生。<a id="a-DD"></a>生因缘便有名兴。<a id="a-DE"></a>如此而生彼间。<a id="a-DF"></a>如方俗处所不得处所。<a id="a-DG"></a>于彼意而生心。<a id="a-DH"></a>以此而生彼。<a id="a-DI"></a>如是善报因缘生因缘。<a id="a-DJ"></a>而有名兴则生天上。<a id="a-DK"></a>云何障行。<a id="a-DL"></a>或作是说。<a id="a-DM"></a>生诸悔心。<a id="a-DN"></a>以彼诲心而不障道。<a id="a-DO"></a>复次有贪欲处所。<a id="a-DP"></a>田业坏败。<a id="a-DQ"></a>于彼所须田业尽为障蔽。<a id="a-DR"></a>如所说有五罪行。<a id="a-DS"></a>或有人无惭愧不耻众人。<a id="a-DT"></a>揵妄无志情意迷惑。<a id="a-DU"></a>此有何差别。<a id="a-DV"></a>或作是说。<a id="a-DW"></a>于此间或有人。<a id="a-DX"></a>作彼色像而思惟。<a id="a-DY"></a>一切无有惭愧。<a id="a-DZ"></a>永住不惭愧心。<a id="a-Da"></a>已有不惭愧心加犯诸恶。<a id="a-Db"></a>于此间或有人无有尊卑。<a id="a-Dc"></a>教授戒律亦不肯受。<a id="a-Dd"></a>不润渍其心。<a id="a-De"></a>重复更犯余罪。<a id="a-Df"></a>于此间或有人如其色像而思惟一切惭愧尽灭。<a id="a-Dg"></a>住无有愧心。<a id="a-Dh"></a>复以无愧心犯诸恶行。<a id="a-Di"></a>当于此间学。<a id="a-Dj"></a>彼不复忆更犯余罪。<a id="a-Dk"></a>于此间或有人不知当作是学。<a id="a-Dl"></a>彼后不知更犯余恶。<a id="a-Dm"></a>是其同异。<a id="a-Dn"></a>又世尊言。<a id="a-Do"></a>不知迹解脱。<a id="a-Dp"></a>不知迹解脱说。<a id="a-Dq"></a>云何迹解脱。<a id="a-Dr"></a>云何为迹解脱说。<a id="a-Ds"></a>答曰。<a id="a-Dt"></a>有二迹解脱。<a id="a-Du"></a>比丘僧目前。<a id="a-Dv"></a>而说比丘戒清净与相应。<a id="a-Dw"></a>是谓比丘迹解脱。<a id="a-Dx"></a>比丘尼僧在目前。<a id="a-Dy"></a>而说与共相应。<a id="a-Dz"></a>是谓比丘尼迹解脱。<a id="a-E0"></a>此迹解脱有五相。<a id="a-E1"></a>于异僧前而说。<a id="a-E2"></a>而诵习读敷演使人奉行。<a id="a-E3"></a>是谓迹解脱。<a id="a-E4"></a>又世尊言。<a id="a-E5"></a>不解戒不解说戒。</p>
  <p id="aE6">云何为戒。<a id="a-E7"></a>云何为说戒。<a id="a-E8"></a>问戒清净是谓戒。<a id="a-E9"></a>五种贤圣聚。<a id="a-EA"></a>是谓戒行。<a id="a-EB"></a>又世尊言。<a id="a-EC"></a>还众行比丘。<a id="a-ED"></a>便运集聚。<a id="a-EE"></a>属授人往行属授。<a id="a-EF"></a>云何为属授。<a id="a-EG"></a>云何为属授行人。<a id="a-EH"></a>或作是说。<a id="a-EI"></a>四部所行得四行。<a id="a-EJ"></a>余残属授往行人。<a id="a-EK"></a>十部所行而十行。<a id="a-EL"></a>余残属授往行人。<a id="a-EM"></a>二十部所行得二十行。<a id="a-EN"></a>余残属授往人行。<a id="a-EO"></a>众所行事得众行。<a id="a-EP"></a>与戒属授往行人。<a id="a-EQ"></a>复次若比丘德行成就。<a id="a-ER"></a>彼曰得行。<a id="a-ES"></a>病不堪任入众。<a id="a-ET"></a>彼谓属授人往行。</p>
  <p id="aEU">又世尊言。<a id="a-EV"></a>于是目揵连深妙法中。<a id="a-EW"></a>渐渐布行渐渐学渐渐迹渐渐受诲。<a id="a-EX"></a>云何于深法中渐渐布行渐渐学渐渐迹惭渐受诲。<a id="a-EY"></a>或作是说。<a id="a-EZ"></a>马师满宿之徒。<a id="a-Ea"></a>于此间得信而修行之。<a id="a-Eb"></a>听微妙法。<a id="a-Ec"></a>闻法而奉行。<a id="a-Ed"></a>观察诸法量诸法。<a id="a-Ee"></a>应适不违身便受证。<a id="a-Ef"></a>智慧分别以禅而观。<a id="a-Eg"></a>或作是说。<a id="a-Eh"></a>如所说揵那目揵连契经。<a id="a-Ei"></a>身威仪口威仪。<a id="a-Ej"></a>等命清净渐渐而学。<a id="a-Ek"></a>根威仪念威仪。<a id="a-El"></a>渐渐布行四禅。<a id="a-Em"></a>谓渐渐迹也。<a id="a-En"></a>如是如来之教化。<a id="a-Eo"></a>如是受训诲。<a id="a-Ep"></a>或作是说。<a id="a-Eq"></a>初将至戒场。<a id="a-Er"></a>再唱三唱四唱四行具足。<a id="a-Es"></a>是谓渐渐行。<a id="a-Et"></a>如是受具足。<a id="a-Eu"></a>如是学增上戒。<a id="a-Ev"></a>于彼增上心后。<a id="a-Ew"></a>学增上智慧。<a id="a-Ex"></a>如是渐渐学戒若学。<a id="a-Ey"></a>是时初四谛所断结尽。<a id="a-Ez"></a>便建道迹。<a id="a-F0"></a>后思惟所断欲界相应色界相应无色界相应。<a id="a-F1"></a>如是渐渐而知。<a id="a-F2"></a>此一切渐渐而知。<a id="a-F3"></a>如是渐渐受训诲。<a id="a-F4"></a>复次以色身说法。<a id="a-F5"></a>比丘叹佛叹法叹比丘僧。<a id="a-F6"></a>意堪忍心好喜。<a id="a-F7"></a>常不远离。<a id="a-F8"></a>不以口所陈。<a id="a-F9"></a>心净为净。<a id="a-FA"></a>当受归命。<a id="a-FB"></a>亦说初出家人戒律具足。<a id="a-FC"></a>本所造行去离非行。<a id="a-FD"></a>亦不及此。<a id="a-FE"></a>亦不及彼。<a id="a-FF"></a>如是渐渐布教。<a id="a-FG"></a>如是渐渐而作。<a id="a-FH"></a>渐渐佐助众事。<a id="a-FI"></a>增上律增上迹。<a id="a-FJ"></a>解脱而说戒。<a id="a-FK"></a>如是渐渐布教。<a id="a-FL"></a>于彼学时随时学增上戒。<a id="a-FM"></a>随时学增上心。<a id="a-FN"></a>随时学增上智慧。<a id="a-FO"></a>如是布具足迹随行。<a id="a-FP"></a>彼时渐渐受训诲。<a id="a-FQ"></a>是谓断灭。<a id="a-FR"></a>是谓受证。<a id="a-FS"></a>是谓住入。<a id="a-FT"></a>要如是受训诲。</p>
 </body>
</html>