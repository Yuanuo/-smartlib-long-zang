<!doctype html>
<html id="z3IBW931C5" data-ver="903">
 <head>
  <meta charset="utf-8">
  <meta author="僧伽跋澄">
  <meta library="龙藏">
  <meta catalog="小乘论">
  <meta period="符秦">
 </head>
 <body>
  <h1 id="a1">尊婆须蜜菩萨所集论卷第十二</h1>
  <h2 id="a2">智揵度首第十</h2>
  <p id="a3">又世尊言。<a id="a-4"></a>彼于不净修念觉意。<a id="a-5"></a>云何于不净修念觉意。<a id="a-6"></a>或作是说。<a id="a-7"></a>计意作不净想。<a id="a-8"></a>挍计身中而修念觉意。<a id="a-9"></a>如是于不净修念觉意。<a id="a-A"></a>或作是说。<a id="a-B"></a>觉意分别不净。<a id="a-C"></a>觉意中间入不三昧。<a id="a-D"></a>不三昧中间修念觉意。<a id="a-E"></a>复次相各自有义。<a id="a-F"></a>当作是观。<a id="a-G"></a>然不与不净念觉意相应。</p>
  <p id="aH">又世尊言。<a id="a-I"></a>比丘汝等当修护。<a id="a-J"></a>比丘若修护已尽断除欲界爱。<a id="a-K"></a>尽色界爱。<a id="a-L"></a>尽无色界爱。<a id="a-M"></a>尽于此憍慢尽无明。<a id="a-N"></a>云何修护。<a id="a-O"></a>或作是说。<a id="a-P"></a>诸觉意四禅四等。<a id="a-Q"></a>或作是说。<a id="a-R"></a>修无漏四禅。<a id="a-S"></a>或作是说。<a id="a-T"></a>护觉意不忘失。<a id="a-U"></a>复次修道得诸果实故。<a id="a-V"></a>于此说诸所生即灭常得护也。<a id="a-W"></a>于欲界爱尽等。<a id="a-X"></a>越次取证时。<a id="a-Y"></a>云何修断欲界相应结。<a id="a-Z"></a>思惟所断而修行道。<a id="a-a"></a>或作是说。<a id="a-b"></a>彼不尽便修行道。<a id="a-c"></a>彼本以尽已世俗道。<a id="a-d"></a>问四谛所断结已尽。<a id="a-e"></a>世俗道欲使彼尽不修道耶。<a id="a-f"></a>修道法忍。<a id="a-g"></a>是故思惟所断尽而修行道。<a id="a-h"></a>答曰。<a id="a-i"></a>彼非四谛也。<a id="a-j"></a>断修法忍也。<a id="a-k"></a>以贤圣谛起此道。<a id="a-l"></a>问若四谛所断已尽不修行道者。<a id="a-m"></a>不以彼结世俗道永断结使。<a id="a-n"></a>是故见谛人不究竟尽。<a id="a-o"></a>或作是说。<a id="a-p"></a>彼灭未来结。<a id="a-q"></a>问欲界爱尽等越次取证。<a id="a-r"></a>以未来所修以思惟断。<a id="a-s"></a>答曰。<a id="a-t"></a>彼不得思惟断道。<a id="a-u"></a>设得是时世间思道。<a id="a-v"></a>若知彼力契经者。<a id="a-w"></a>或作是说。<a id="a-x"></a>未知智中间起思惟道。<a id="a-y"></a>问彼不实有阿那含须陀洹得禅。<a id="a-z"></a>答曰。<a id="a-10"></a>进前取阿那含。<a id="a-11"></a>是故修行道谛。<a id="a-12"></a>便得阿那含。<a id="a-13"></a>然须陀洹不得禅。<a id="a-14"></a>复次二种结已尽。<a id="a-15"></a>思惟彼二种事。<a id="a-16"></a>修行二事。<a id="a-17"></a>有二智修行。<a id="a-18"></a>于彼爱尽等越次取证。<a id="a-19"></a>无量之事皆悉具。<a id="a-1A"></a>净修其心。<a id="a-1B"></a>作如是行道。<a id="a-1C"></a>以三界结四谛断欲界相应。<a id="a-1D"></a>用思惟断修行谛圣。<a id="a-1E"></a>住阿那含处。<a id="a-1F"></a>彼时亦作是观。<a id="a-1G"></a>欲界相应结使用思惟断修行道时。<a id="a-1H"></a>诸得未来善根。<a id="a-1I"></a>当言灭诸结使也。<a id="a-1J"></a>或作是说。<a id="a-1K"></a>当言断灭。<a id="a-1L"></a>问云何以未来道灭。<a id="a-1M"></a>答曰。<a id="a-1N"></a>未来之道便有力势。<a id="a-1O"></a>现在不灭也。<a id="a-1P"></a>诸有力势生彼则能灭。<a id="a-1Q"></a>如是未来之道。<a id="a-1R"></a>有力势生彼则能灭。<a id="a-1S"></a>复次当言彼不能灭也。<a id="a-1T"></a>以未知智所领。<a id="a-1U"></a>当言用思惟所断以世俗之数。<a id="a-1V"></a>彼非身所习出要。<a id="a-1W"></a>以何等故五盛之阴。<a id="a-1X"></a>不言是想意止。<a id="a-1Y"></a>或作是说。<a id="a-1Z"></a>法意止所摄。<a id="a-1a"></a>当言想身意止色阴所摄。<a id="a-1b"></a>痛意止者。<a id="a-1c"></a>痛阴所摄也。<a id="a-1d"></a>法意止者。<a id="a-1e"></a>想阴所摄也。<a id="a-1f"></a>行阴者此无为也。<a id="a-1g"></a>复次心意止所摄。<a id="a-1h"></a>当言是想也。<a id="a-1i"></a>身身相观痛痛相观。<a id="a-1j"></a>于痛思惟一切心处。<a id="a-1k"></a>所作如是。<a id="a-1l"></a>观法意止者。<a id="a-1m"></a>合数之义。<a id="a-1n"></a>于阴垢着染污。<a id="a-1o"></a>当作如是观。<a id="a-1p"></a>须陀洹住果实心。<a id="a-1q"></a>于三界中当言成就等智。<a id="a-1r"></a>当言不成就等智。<a id="a-1s"></a>或作是说。<a id="a-1t"></a>当言成就。<a id="a-1u"></a>何以故。<a id="a-1v"></a>善根者。<a id="a-1w"></a>以二事灭不相应果灭缚着。<a id="a-1x"></a>于彼若去离界。<a id="a-1y"></a>然须陀洹不退转越彼界。<a id="a-1z"></a>是故当言成就。<a id="a-20"></a>复次觉知三界时以舍等智。<a id="a-21"></a>复次空于空。<a id="a-22"></a>无愿于无愿。<a id="a-23"></a>无想于无想。<a id="a-24"></a>当言成就也。<a id="a-25"></a>彼不舍意也。<a id="a-26"></a>又世尊言。</p>
  <p id="a27">法园观浴池　　婆罗门异学</p>
  <p id="a28">闲靖无垢浊　　与诸真人俱</p>
  <p id="a29">我浴神诤讼　　不渍体灭恶</p>
  <p id="a2A">说是语是义云何。<a id="a-2B"></a>答曰。<a id="a-2C"></a>贤圣沙门津。<a id="a-2D"></a>于此义中法园观浴池也。<a id="a-2E"></a>彼不颠倒结已尽。<a id="a-2F"></a>心枝叶诸垢永尽。<a id="a-2G"></a>谓之法也。<a id="a-2H"></a>不顺从戒是谓戒。<a id="a-2I"></a>梵志未越不善根。<a id="a-2J"></a>观彼不善是谓闲静。<a id="a-2K"></a>无秽无浊。<a id="a-2L"></a>于佛声闻发欢喜心。<a id="a-2M"></a>是谓与诸真人俱。<a id="a-2N"></a>成就等智分别等智。<a id="a-2O"></a>觉知深义而入其中。<a id="a-2P"></a>是谓浴神心。<a id="a-2Q"></a>无有垢秽。<a id="a-2R"></a>亦不作是想。<a id="a-2S"></a>或作是说。<a id="a-2T"></a>灭本恶心。<a id="a-2U"></a>不作是想。<a id="a-2V"></a>是谓不渍身灭恶也。<a id="a-2W"></a>以何等故空缘有漏耶。<a id="a-2X"></a>无愿者亦缘有漏亦缘无漏。<a id="a-2Y"></a>或作是说。<a id="a-2Z"></a>空者缘苦谛缘有漏。<a id="a-2a"></a>无愿者亦缘苦谛。<a id="a-2b"></a>亦缘习谛。<a id="a-2c"></a>亦缘道谛。<a id="a-2d"></a>是故无愿亦缘有漏亦缘无漏。<a id="a-2e"></a>复次各自凭已。<a id="a-2f"></a>亦不自觉。<a id="a-2g"></a>亦不得无漏法。<a id="a-2h"></a>是故空缘有漏也。<a id="a-2i"></a>现有所失能知弃舍。<a id="a-2j"></a>尔时无复有愿田业之想。<a id="a-2k"></a>如群鹿惊四面无有障碍。<a id="a-2l"></a>于中无愿亦缘有漏亦缘无漏。<a id="a-2m"></a>世俗上无我智有何差别。<a id="a-2n"></a>或作是说。<a id="a-2o"></a>世俗为下增上为世俗上。<a id="a-2p"></a>或作是说。<a id="a-2q"></a>一切无我智是谓世俗上。<a id="a-2r"></a>一切顺越世俗。<a id="a-2s"></a>复次诸分别晓了是谓世俗。<a id="a-2t"></a>诸不晓了彼谓之世俗上。<a id="a-2u"></a>复次世俗无我智。<a id="a-2v"></a>作识别观方便。<a id="a-2w"></a>非方便有如斯事。<a id="a-2x"></a>作是思惟。<a id="a-2y"></a>彼自相彼无巧便。<a id="a-2z"></a>无我自度视世俗上。<a id="a-30"></a>以何等故未知智非缘欲界。<a id="a-31"></a>或作是说。<a id="a-32"></a>法智已作缘。<a id="a-33"></a>问忍已作缘法智不作缘。<a id="a-34"></a>或作是说。<a id="a-35"></a>现有法智悬思未知智现有欲界。<a id="a-36"></a>是故而不作缘。<a id="a-37"></a>问欲界之中或有现或无有现。<a id="a-38"></a>色无色界或有现欲界爱。<a id="a-39"></a>复次此不相应。<a id="a-3A"></a>世尊亦说。<a id="a-3B"></a>彼以此法见知自过去未来。<a id="a-3C"></a>将往是谓往。<a id="a-3D"></a>是谓当言未知智。<a id="a-3E"></a>是故有未知智缘欲界。</p>
  <p id="a3F">觉意而敷演　　欲界根上阴</p>
  <p id="a3G">须陀洹法空　　差别若干界</p>
  <p id="a3H">以何等故。<a id="a-3I"></a>生终世俗智便忘失。<a id="a-3J"></a>然非世俗上。<a id="a-3K"></a>或作是说。<a id="a-3L"></a>世俗智富足。<a id="a-3M"></a>以智相佐世俗上智者。<a id="a-3N"></a>亦富足以彼相佐而不修行。<a id="a-3O"></a>或作是说。<a id="a-3P"></a>垢力势大非世俗智。<a id="a-3Q"></a>以垢所缠。<a id="a-3R"></a>然后世俗力大非结。<a id="a-3S"></a>不为结所缠。<a id="a-3T"></a>复次作世俗智想作等想。<a id="a-3U"></a>现有所说。<a id="a-3V"></a>世俗上智者。<a id="a-3W"></a>作无想与相应如实义。<a id="a-3X"></a>因长益处所缘得其章义。<a id="a-3Y"></a>依彼有功德不可沮坏。<a id="a-3Z"></a>以何等故。<a id="a-3a"></a>阿罗汉谓之不成就学法耶。<a id="a-3b"></a>或作是说。<a id="a-3c"></a>此已舍学法游果果行。<a id="a-3d"></a>或作是说。<a id="a-3e"></a>得无学法则不成就学法。<a id="a-3f"></a>此之谓也。<a id="a-3g"></a>或作是说。<a id="a-3h"></a>若成就学法者则是其学。<a id="a-3i"></a>若成就无学法则无学法也。<a id="a-3j"></a>复次根度无极则有缘果。<a id="a-3k"></a>度无极果度无极缘入度无极。<a id="a-3l"></a>于中阿罗汉当言不成就学法。<a id="a-3m"></a>彼则有此不如意。<a id="a-3n"></a>亦不学亦不不学。<a id="a-3o"></a>法不成就也。<a id="a-3p"></a>当作是观。<a id="a-3q"></a>当作限量世俗之法学无学法也。<a id="a-3r"></a>以何等故。<a id="a-3s"></a>四辩才二界有漏二于三界无漏。<a id="a-3t"></a>或作是说。<a id="a-3u"></a>不于此色界中名身句身有所系。<a id="a-3v"></a>有所敷演所有无漏智。<a id="a-3w"></a>是故二界有漏也。<a id="a-3x"></a>复有无色界第一义不回转智三昧。<a id="a-3y"></a>入彼三昧不回转智。<a id="a-3z"></a>若无漏智回转者。<a id="a-40"></a>然此三界皆悉无漏。<a id="a-41"></a>复次无色界无有辩才。<a id="a-42"></a>然辩才非有漏亦不生有漏中间有漏以何等故。<a id="a-43"></a>六通三有明三非有明。<a id="a-44"></a>或作是说。<a id="a-45"></a>一第一义明尽有漏二。<a id="a-46"></a>便招来得其明声。<a id="a-47"></a>或作是说。<a id="a-48"></a>阿罗汉因果报智明。<a id="a-49"></a>自识宿命知。<a id="a-4A"></a>我从某处终。<a id="a-4B"></a>缘此因缘而生是间。<a id="a-4C"></a>因果报者。<a id="a-4D"></a>微视通我某处终。<a id="a-4E"></a>由此因缘当生彼间。<a id="a-4F"></a>因果智而知。<a id="a-4G"></a>尽有漏智者。<a id="a-4H"></a>我已此道而尽有漏诸因果报智。<a id="a-4I"></a>复次第四通自知所从来。<a id="a-4J"></a>第五通知始生智者。<a id="a-4K"></a>第六通与共相应。<a id="a-4L"></a>是谓智尽有漏。<a id="a-4M"></a>若相应智者。<a id="a-4N"></a>彼第一义明初通者。<a id="a-4O"></a>知诸伎术。<a id="a-4P"></a>第二通者摄持诸声。<a id="a-4Q"></a>第三通者而观自相。<a id="a-4R"></a>如此三解脱门空无愿无想。<a id="a-4S"></a>以何等解脱门等越次取证。<a id="a-4T"></a>答曰。<a id="a-4U"></a>空无愿生便能越已生。<a id="a-4V"></a>当言等越次取证。<a id="a-4W"></a>如得分别智。<a id="a-4X"></a>以何等故。<a id="a-4Y"></a>未知智不与同缘色无色界。<a id="a-4Z"></a>或作是说。<a id="a-4a"></a>一时敷演见谛所断结。<a id="a-4b"></a>问此亦是我疑。<a id="a-4c"></a>何以故。<a id="a-4d"></a>二界见谛所断一敷演。<a id="a-4e"></a>然非三界二界有何差别。<a id="a-4f"></a>一见谛所断。<a id="a-4g"></a>然非思惟所断。<a id="a-4h"></a>或作是说无常苦空无我。<a id="a-4i"></a>问三界集聚是谓无常。<a id="a-4j"></a>或作是说。<a id="a-4k"></a>不现未知智。<a id="a-4l"></a>彼可量现在前。<a id="a-4m"></a>问欲界少有现色。<a id="a-4n"></a>无色界不现。<a id="a-4o"></a>是故现非义。<a id="a-4p"></a>复次是谓三界等越次取证。<a id="a-4q"></a>是谓当言未知智。<a id="a-4r"></a>此是其道等越次取证。<a id="a-4s"></a>忍与智有何差别。<a id="a-4t"></a>或作是说。<a id="a-4u"></a>忍能忍事智能知物。<a id="a-4v"></a>问无智者能忍乎。<a id="a-4w"></a>忍时有智耶。<a id="a-4x"></a>或作是说。<a id="a-4y"></a>忍为下智为上或作是说。<a id="a-4z"></a>尽道为忍道果为智。<a id="a-50"></a>复作是说。<a id="a-51"></a>断道为忍解脱道为智。<a id="a-52"></a>复作是说。<a id="a-53"></a>断道为忍无所挂碍为智。<a id="a-54"></a>复次如行道人不能前进。<a id="a-55"></a>便自劝勉安隐到处所。<a id="a-56"></a>如是等越次取证。<a id="a-57"></a>先得智慧眼导引为忍。<a id="a-58"></a>越彼岸为智。<a id="a-59"></a>忍为下。</p>
  <p id="a5A">诸不忘学法　　分别觉意门</p>
  <p id="a5B">来生及分别　　忍法是十经</p>
  <p id="a5C">用何等故以忍断结。<a id="a-5D"></a>然不用智或作是说。<a id="a-5E"></a>道已生便断。<a id="a-5F"></a>是故忍断结。<a id="a-5G"></a>忍已能舍。<a id="a-5H"></a>是智不能断。<a id="a-5I"></a>忍无不断结。<a id="a-5J"></a>或作是说。<a id="a-5K"></a>尽道为忍。<a id="a-5L"></a>道果为智。<a id="a-5M"></a>然非以道果断结。<a id="a-5N"></a>是故不以智断。<a id="a-5O"></a>或作是说。<a id="a-5P"></a>尽道为忍。<a id="a-5Q"></a>解脱道为智。<a id="a-5R"></a>非以解脱道断也。<a id="a-5S"></a>是故智不断。<a id="a-5T"></a>复次见地见谛所断结。<a id="a-5U"></a>尽道障道不等道断也。<a id="a-5V"></a>此相应是故忍断。<a id="a-5W"></a>以智覆不生。<a id="a-5X"></a>当作是观。<a id="a-5Y"></a>以何等故。<a id="a-5Z"></a>尽时忍断结断。<a id="a-5a"></a>结非生时。<a id="a-5b"></a>或作是说。<a id="a-5c"></a>尽时忍现在道断结。<a id="a-5d"></a>是故尽时忍断结。<a id="a-5e"></a>若忍生时道未生则不能断。<a id="a-5f"></a>是故生时不断。<a id="a-5g"></a>问若生时忍不断结者。<a id="a-5h"></a>彼不有违耶。<a id="a-5i"></a>答曰。<a id="a-5j"></a>然生时忍不断者。<a id="a-5k"></a>如是彼则不有违。<a id="a-5l"></a>所以生断。<a id="a-5m"></a>是故彼相佐助。<a id="a-5n"></a>问若自观者忍已生。<a id="a-5o"></a>彼便自灭无生无复闇冥。<a id="a-5p"></a>复次若所生忍灭结已生。<a id="a-5q"></a>当言便尽。<a id="a-5r"></a>犹如然明闇冥悉除。<a id="a-5s"></a>问若所生忍灭当言是结耶。<a id="a-5t"></a>已生道未知忍。<a id="a-5u"></a>一切见谛所断结尽。<a id="a-5v"></a>是故忍成就须陀洹。<a id="a-5w"></a>答曰。<a id="a-5x"></a>一切见谛所断结尽。<a id="a-5y"></a>不以智集聚名须陀洹。<a id="a-5z"></a>何以故。<a id="a-60"></a>不以此有为得须陀洹果。<a id="a-61"></a>如世尊说。<a id="a-62"></a>于是比丘诸观五盛阴如实而知。<a id="a-63"></a>是谓须陀洹。<a id="a-64"></a>不以见苦名须陀洹。<a id="a-65"></a>亦作是说。<a id="a-66"></a>三结尽名须陀洹。<a id="a-67"></a>不以忍集聚名须陀洹。</p>
  <p id="a68">又世尊言。<a id="a-69"></a>比丘说一切结时。<a id="a-6A"></a>四意止等说而说。<a id="a-6B"></a>世尊亦说。<a id="a-6C"></a>说善聚比丘时。<a id="a-6D"></a>四意止等说而说。<a id="a-6E"></a>然一切诸法非善说。<a id="a-6F"></a>是语其义云何。<a id="a-6G"></a>或作是说说一切法时。<a id="a-6H"></a>四意止等说而说道有缘。<a id="a-6I"></a>以是故说善说善聚时。<a id="a-6J"></a>四意止等说而说。<a id="a-6K"></a>亦由道说。<a id="a-6L"></a>复次说一切法时四意止等说而说。<a id="a-6M"></a>由八正道三十七品。<a id="a-6N"></a>以是故说。<a id="a-6O"></a>说善聚时。<a id="a-6P"></a>四意止等说而说。<a id="a-6Q"></a>第一义聚善聚。<a id="a-6R"></a>由是故说。<a id="a-6S"></a>诸如来相义起微妙智。<a id="a-6T"></a>诸声闻亦有此微妙智耶。<a id="a-6U"></a>设声闻有此微妙智。<a id="a-6V"></a>彼是如来相义起微妙智耶。<a id="a-6W"></a>或作是说。<a id="a-6X"></a>诸如来相义起微妙智。<a id="a-6Y"></a>彼相义声闻有也。<a id="a-6Z"></a>起微妙智。<a id="a-6a"></a>诸众生类。<a id="a-6b"></a>于彼如来声闻起微妙智。<a id="a-6c"></a>如彼智境界回转时。<a id="a-6d"></a>复次不应作是说。<a id="a-6e"></a>众生微妙智心智慧欢喜。<a id="a-6f"></a>有其誓愿微妙智者。<a id="a-6g"></a>彼声闻渐渐而智现在前。<a id="a-6h"></a>如来者于智得自在心思惟心。<a id="a-6i"></a>三昧清净。<a id="a-6j"></a>于欲便能无有挂碍起微妙智。<a id="a-6k"></a>以何等故。<a id="a-6l"></a>四意止无身意止生耶。<a id="a-6m"></a>或作是说。<a id="a-6n"></a>意止无有思惟渐渐而至。<a id="a-6o"></a>复次渐渐有益。<a id="a-6p"></a>如来之教渐渐讽诵承受者。<a id="a-6q"></a>复次身身相观作诸意。<a id="a-6r"></a>痛痛相观流行。<a id="a-6s"></a>痛痛相观作诸意。<a id="a-6t"></a>心心相观有流行。<a id="a-6u"></a>心心相观作诸意。<a id="a-6v"></a>法法相观有流行。<a id="a-6w"></a>如是渐渐修意止。<a id="a-6x"></a>以何等故。<a id="a-6y"></a>七觉意中谓先谓念觉意耶。<a id="a-6z"></a>或作是说。<a id="a-70"></a>次第言之。<a id="a-71"></a>复次如来次第所说。<a id="a-72"></a>为诵者所说。<a id="a-73"></a>复次念觉意先现在前。<a id="a-74"></a>为人次第说修说觉意。<a id="a-75"></a>如所说如彼所念法选择诸法。<a id="a-76"></a>亦复观知味诸法。<a id="a-77"></a>于彼法选择。<a id="a-78"></a>亦复觉知诸法之时。<a id="a-79"></a>便有勇猛发欢喜意。<a id="a-7A"></a>意盛不少无有异身。<a id="a-7B"></a>心有所猗受乐使。<a id="a-7C"></a>三昧观其心意。<a id="a-7D"></a>以何等故八贤圣道。<a id="a-7E"></a>先谓之等见。<a id="a-7F"></a>或作是说。<a id="a-7G"></a>贤圣道不审修行。<a id="a-7H"></a>复次如来次第说。<a id="a-7I"></a>为诵者所说。<a id="a-7J"></a>复次等见为人次第行道。<a id="a-7K"></a>犹如一切四神足中。<a id="a-7L"></a>以得自在精进心定。<a id="a-7M"></a>以何等故。<a id="a-7N"></a>一切自在三昧尽行成就是谓四神足精进三昧心三昧。<a id="a-7O"></a>三昧尽行成就。<a id="a-7P"></a>是谓神足。<a id="a-7Q"></a>或作是说。<a id="a-7R"></a>诸增上起诸三昧。<a id="a-7S"></a>彼彼所说。<a id="a-7T"></a>如所说比丘自在增上得诸三昧。<a id="a-7U"></a>彼有自在三昧精进心比丘增上得诸三昧。<a id="a-7V"></a>彼则谓三昧。<a id="a-7W"></a>复次如此诸事转增。<a id="a-7X"></a>以三昧定。<a id="a-7Y"></a>或时禅三昧增得自在。<a id="a-7Z"></a>起诸自在自在回转。<a id="a-7a"></a>或时精进增起诸精进精进回转。<a id="a-7b"></a>或时心增起心心心回转。<a id="a-7c"></a>或时味增起味味回转。<a id="a-7d"></a>于中说四神足便有增上。<a id="a-7e"></a>五根五力有差别。<a id="a-7f"></a>或作是说。<a id="a-7g"></a>增上为根义。<a id="a-7h"></a>不可沮坏为力义。<a id="a-7i"></a>复次外种力当观修根。<a id="a-7j"></a>内种力当观修力。<a id="a-7k"></a>于彼修行人诸根不牢固谓之根。<a id="a-7l"></a>不可沮坏谓之力。</p>
  <p id="a7m">又世尊言。<a id="a-7n"></a>犹言一信。<a id="a-7o"></a>余或从余处闻。<a id="a-7p"></a>或觉诸种以见观人。<a id="a-7q"></a>复次有智不可坏智。<a id="a-7r"></a>此处不然。<a id="a-7s"></a>说是语其义云何。<a id="a-7t"></a>或作是说。<a id="a-7u"></a>须陀洹种于彼心。<a id="a-7v"></a>欲亲近善知识。<a id="a-7w"></a>何以故。<a id="a-7x"></a>由信生欲礼拜承事。<a id="a-7y"></a>从彼闻现说法言得知诸种。<a id="a-7z"></a>思惟恶露。<a id="a-80"></a>见诸禅现法法相生义。<a id="a-81"></a>复次先有所闻。<a id="a-82"></a>如一切诸行无常也。<a id="a-83"></a>于彼智得诸信。<a id="a-84"></a>由有信便有智慧。<a id="a-85"></a>善亦智慧如其实义。<a id="a-86"></a>彼谓之欲。<a id="a-87"></a>欲义者已智摄。<a id="a-88"></a>彼好丑观诸行挍计算数。<a id="a-89"></a>如其实义起智慧眼。<a id="a-8A"></a>如忆彼诸法见诸忍。</p>
  <p id="a8B">二忍一切法　　诸种身为初</p>
  <p id="a8C">觉意见所堕　　种种及余处</p>
  <p id="a8D">以何等故。<a id="a-8E"></a>以苦种等越次取证。<a id="a-8F"></a>然不由恼疮痍。<a id="a-8G"></a>或作是说。<a id="a-8H"></a>疮痍有漏。<a id="a-8I"></a>然非有漏道等越次取证。<a id="a-8J"></a>苦种无漏。<a id="a-8K"></a>以无漏道等越次取证。<a id="a-8L"></a>复次疮痍种者。<a id="a-8M"></a>界柔差集聚渐渐兴起。<a id="a-8N"></a>苦种者。<a id="a-8O"></a>以苦阴相应。<a id="a-8P"></a>作如是观。<a id="a-8Q"></a>苦种疮种痍种有何差别。<a id="a-8R"></a>或作是说。<a id="a-8S"></a>苦种疮种痍种有漏。<a id="a-8T"></a>苦种无漏。<a id="a-8U"></a>复次苦种切身之相。<a id="a-8V"></a>痍种疫疾之相。<a id="a-8W"></a>疮种起漏之相。<a id="a-8X"></a>以何等故眼根谓之见耶。<a id="a-8Y"></a>或作是说。<a id="a-8Z"></a>是世俗所见语。<a id="a-8a"></a>如有见净有见不净。<a id="a-8b"></a>复次还眼便有所见。<a id="a-8c"></a>世间契经是谓眼根谓见。<a id="a-8d"></a>以何等故忍不谓智。<a id="a-8e"></a>或作是说智能知事忍不能知。<a id="a-8f"></a>是故忍不谓之智。<a id="a-8g"></a>复次已得见是谓有智。<a id="a-8h"></a>非以忍有智。<a id="a-8i"></a>是故忍非智。<a id="a-8j"></a>以何等故。<a id="a-8k"></a>尽智无生智不谓之见。<a id="a-8l"></a>或作是说。<a id="a-8m"></a>若尽智无生智是见者。<a id="a-8n"></a>则九种成就阿罗汉。<a id="a-8o"></a>亦说十种成就阿罗汉。<a id="a-8p"></a>是故彼智不谓之见。<a id="a-8q"></a>问如无学等见谓之智。<a id="a-8r"></a>有其定处。<a id="a-8s"></a>云何彼非智是见耶。<a id="a-8t"></a>彼亦有行处。<a id="a-8u"></a>复次智当见度彼岸。<a id="a-8v"></a>为见彼所度。<a id="a-8w"></a>便有是。<a id="a-8x"></a>云何不十种有定。<a id="a-8y"></a>当言是观八种为地。<a id="a-8z"></a>如此智当言无学法。<a id="a-90"></a>犹如此三解脱门。<a id="a-91"></a>空无愿无想。<a id="a-92"></a>等越次取证当言得已。<a id="a-93"></a>起等越次取证当言得。<a id="a-94"></a>答曰。<a id="a-95"></a>空无愿等越次取证当言得。<a id="a-96"></a>以越次取证当言得。<a id="a-97"></a>无想者已越次取证当言得。<a id="a-98"></a>若空三昧时彼修无愿三昧耶。<a id="a-99"></a>设修无愿三昧。<a id="a-9A"></a>彼修空三昧耶。<a id="a-9B"></a>或作是说。<a id="a-9C"></a>或空非无愿。<a id="a-9D"></a>云何空非无愿。<a id="a-9E"></a>已得空三昧现在前。<a id="a-9F"></a>是谓空非无愿。<a id="a-9G"></a>云何无愿非空。<a id="a-9H"></a>已得无愿三昧现在前。<a id="a-9I"></a>不得无愿三昧现在前。<a id="a-9J"></a>不得是时修空三昧。<a id="a-9K"></a>是谓无愿非空。<a id="a-9L"></a>云何修空无愿。<a id="a-9M"></a>不得空三昧而现在前。<a id="a-9N"></a>得是时修无愿三昧。<a id="a-9O"></a>不得无愿三昧而现在前。<a id="a-9P"></a>得是时修空三昧。<a id="a-9Q"></a>不得无想。<a id="a-9R"></a>不得世俗智而现在前。<a id="a-9S"></a>得是时修空无愿三昧。<a id="a-9T"></a>是谓修空无愿三昧。<a id="a-9U"></a>云何不修空非无愿。<a id="a-9V"></a>本得无想三昧而现在前。<a id="a-9W"></a>若本不得无想三昧而现在前。<a id="a-9X"></a>不得是时修空无愿三昧。<a id="a-9Y"></a>本得世俗智而现在前。<a id="a-9Z"></a>若本不得世俗智而现在前。<a id="a-9a"></a>不得是时修空无愿三昧。<a id="a-9b"></a>一切凡夫人染污心无记心。<a id="a-9c"></a>灭尽三昧无想三昧无想天。<a id="a-9d"></a>是谓非空非无愿。<a id="a-9e"></a>复次或空非无愿。<a id="a-9f"></a>学见迹若阿罗汉。<a id="a-9g"></a>得空而现在前。<a id="a-9h"></a>或无愿非空。<a id="a-9i"></a>修行习忍智回转时。<a id="a-9j"></a>道法忍回转时。<a id="a-9k"></a>道法智修行回转时。<a id="a-9l"></a>道未知忍回转时。<a id="a-9m"></a>学见迹若阿罗汉。<a id="a-9n"></a>得无愿三昧而现在前。<a id="a-9o"></a>或空无愿修行苦时。<a id="a-9p"></a>忍智回转修行法时。<a id="a-9q"></a>道未知智回转时。<a id="a-9r"></a>学见迹若阿罗汉。<a id="a-9s"></a>不得空无愿无想而现在前。<a id="a-9t"></a>或非空非无愿。<a id="a-9u"></a>三昧修行尽时忍智回转。<a id="a-9v"></a>学见迹若阿罗汉。<a id="a-9w"></a>本得无想三昧而现在前。<a id="a-9x"></a>一切世间心思惟。<a id="a-9y"></a>不修空不修无愿三昧。<a id="a-9z"></a>于中亦有降伏想。<a id="a-A0"></a>若修空三昧。<a id="a-A1"></a>彼修无想三昧耶。<a id="a-A2"></a>设修无想三昧。<a id="a-A3"></a>彼修空三昧耶。<a id="a-A4"></a>或作是说空非无想。<a id="a-A5"></a>云何空非无想。<a id="a-A6"></a>得空三昧而现在前。<a id="a-A7"></a>若不得空三昧而现在前。<a id="a-A8"></a>不得是时修无想三昧。<a id="a-A9"></a>不得无愿三昧而现在前。<a id="a-AA"></a>得是时修空三昧。<a id="a-AB"></a>云何无想非空。<a id="a-AC"></a>得无想三昧而现在前。<a id="a-AD"></a>若不得无想三昧而现在前。<a id="a-AE"></a>不得是时修空三昧。<a id="a-AF"></a>云何修空无想。<a id="a-AG"></a>不得空三昧而现在前。<a id="a-AH"></a>得是时修无想。<a id="a-AI"></a>若本不得无想三昧而现在前。<a id="a-AJ"></a>得是时修空三昧。<a id="a-AK"></a>不得无想三昧而现在前。<a id="a-AL"></a>得是时修空三昧。<a id="a-AM"></a>不得世俗智而现在前。<a id="a-AN"></a>得是时有空无想三昧。<a id="a-AO"></a>云何非空非无想。<a id="a-AP"></a>得无愿三昧而现在前。<a id="a-AQ"></a>不得无愿三昧而现在前。<a id="a-AR"></a>得世俗智而现在前。<a id="a-AS"></a>不得世俗智而现在前。<a id="a-AT"></a>是时不得修空无想三昧而现在前。<a id="a-AU"></a>一切染污心无记心。<a id="a-AV"></a>入无想三昧灭尽三昧。<a id="a-AW"></a>不修空三昧非无想。<a id="a-AX"></a>是谓非空非无想。<a id="a-AY"></a>复次或空非无想。<a id="a-AZ"></a>修行苦时忍智回转。<a id="a-Aa"></a>学见迹若阿罗汉。<a id="a-Ab"></a>得空三昧而现在前。<a id="a-Ac"></a>或无想非空。<a id="a-Ad"></a>修行尽时忍智回转。<a id="a-Ae"></a>学见迹若阿罗汉。<a id="a-Af"></a>得无想三昧而现在前。<a id="a-Ag"></a>或空无想。<a id="a-Ah"></a>修行道时未知智回转。<a id="a-Ai"></a>学见迹若阿罗汉。<a id="a-Aj"></a>不得空无愿无想三昧而现在前。<a id="a-Ak"></a>云何非空非无想。<a id="a-Al"></a>修行习时忍智回转。<a id="a-Am"></a>道未知智周回修行道法智。<a id="a-An"></a>道未知忍回转时。<a id="a-Ao"></a>学见迹若阿罗汉本得无愿三昧。<a id="a-Ap"></a>一切世间心思惟不修空无想三昧。<a id="a-Aq"></a>不于其有降伏。<a id="a-Ar"></a>若修无愿三昧。<a id="a-As"></a>彼修无想三昧耶。<a id="a-At"></a>设修无想三昧。<a id="a-Au"></a>彼修无愿三昧耶。<a id="a-Av"></a>或作是说。<a id="a-Aw"></a>或无愿非无想。<a id="a-Ax"></a>云何无愿非无想。<a id="a-Ay"></a>得无愿三昧而现在前。<a id="a-Az"></a>不得无愿三昧而现在前。<a id="a-B0"></a>是时不得空三昧而现在前。<a id="a-B1"></a>是时不得修无想三昧。<a id="a-B2"></a>不得空三昧而现在前。<a id="a-B3"></a>三昧而现在前。<a id="a-B4"></a>不得无想三昧而现在前。<a id="a-B5"></a>是时不得修无愿三昧。<a id="a-B6"></a>云何修无愿无想三昧。<a id="a-B7"></a>不得无想三昧而现在前。<a id="a-B8"></a>得是时修无想三昧。<a id="a-B9"></a>不得无想三昧而现在前。<a id="a-BA"></a>得是时修无愿三昧。<a id="a-BB"></a>不得空三昧而现在前。<a id="a-BC"></a>得是时修无愿无想三昧。<a id="a-BD"></a>不得世俗智而现在前。<a id="a-BE"></a>是时修无愿无想三昧。<a id="a-BF"></a>云何非修无愿无想三昧。<a id="a-BG"></a>得空三昧而现在前。<a id="a-BH"></a>得世俗智而现在前。<a id="a-BI"></a>不得世俗智而现在前。<a id="a-BJ"></a>是时不得修无愿无想三昧。<a id="a-BK"></a>一切染心无记心。<a id="a-BL"></a>无想三昧灭尽三昧无想天。<a id="a-BM"></a>修无愿无想三昧。<a id="a-BN"></a>是时谓不修无愿无想三昧。</p>
  <p id="aBO">复次或无愿非无想。<a id="a-BP"></a>修行习时忍智回转。<a id="a-BQ"></a>道未知忍回转时。<a id="a-BR"></a>修行道未知智。<a id="a-BS"></a>道未知忍回转时。<a id="a-BT"></a>学见迹若阿罗汉。<a id="a-BU"></a>得无愿三昧而现在前。<a id="a-BV"></a>或无想非无愿。<a id="a-BW"></a>修行尽前忍智回转。<a id="a-BX"></a>学见迹若阿罗汉。<a id="a-BY"></a>得无想三昧而现在前。<a id="a-BZ"></a>云何无愿无想。<a id="a-Ba"></a>修行道未知智回转时。<a id="a-Bb"></a>学见迹若阿罗汉。<a id="a-Bc"></a>不得空无愿三昧而现在前。<a id="a-Bd"></a>或非无愿非无想三昧。<a id="a-Be"></a>学见迹若阿罗汉得空三昧而现在前。<a id="a-Bf"></a>一切世俗心思惟不修无愿无想三昧。<a id="a-Bg"></a>于其中有降想。<a id="a-Bh"></a>若应时修空三昧。<a id="a-Bi"></a>彼时修无愿三昧耶。<a id="a-Bj"></a>设应时修无愿三昧。<a id="a-Bk"></a>彼时修空三昧耶。<a id="a-Bl"></a>当作是说。<a id="a-Bm"></a>如上所得然不及现在前。<a id="a-Bn"></a>复次若应时修空三昧。<a id="a-Bo"></a>彼时不修无愿三昧。<a id="a-Bp"></a>设便应时修无愿三昧。<a id="a-Bq"></a>彼时不修空三昧。<a id="a-Br"></a>何以故。<a id="a-Bs"></a>时节回转。<a id="a-Bt"></a>当作是观。<a id="a-Bu"></a>空无想亦复如是。<a id="a-Bv"></a>无愿无想亦复如是。<a id="a-Bw"></a>以何等故。<a id="a-Bx"></a>三界修行等智谓之有漏耶。<a id="a-By"></a>或作是说。<a id="a-Bz"></a>即彼三界所有。<a id="a-C0"></a>彼是有漏也。<a id="a-C1"></a>或作是说。<a id="a-C2"></a>所谓等智是以有漏也。<a id="a-C3"></a>或作是说。<a id="a-C4"></a>如彼智谛得不如彼谛此。<a id="a-C5"></a>当修行。<a id="a-C6"></a>复次三界所修等智。<a id="a-C7"></a>师意作是想。<a id="a-C8"></a>譬如空无愿无想。<a id="a-C9"></a>于无想故。<a id="a-CA"></a>曰修于彼作是想。<a id="a-CB"></a>当作是观。<a id="a-CC"></a>以何等故。<a id="a-CD"></a>色界不等越次取证。<a id="a-CE"></a>或作是说。<a id="a-CF"></a>彼无有此厌患之法犹如欲界也。<a id="a-CG"></a>问不以此患等越次取证。<a id="a-CH"></a>设有患者。<a id="a-CI"></a>恶趣中亦等越次取证。<a id="a-CJ"></a>或作是说。<a id="a-CK"></a>欲界有是行报。<a id="a-CL"></a>问若于欲界取般涅槃。<a id="a-CM"></a>云何有色无色界行报耶。<a id="a-CN"></a>答曰。<a id="a-CO"></a>欲界受报。<a id="a-CP"></a>问有何因缘。<a id="a-CQ"></a>色界无色界行报。<a id="a-CR"></a>非欲界受色无色界行报。<a id="a-CS"></a>或作是说。<a id="a-CT"></a>以其软根不等越次取证。<a id="a-CU"></a>问犹如此间利根而生彼间。<a id="a-CV"></a>云何彼间有软根。<a id="a-CW"></a>答曰。<a id="a-CX"></a>彼生自尔。<a id="a-CY"></a>问非色界无垢人起贤圣道耶。<a id="a-CZ"></a>答曰。<a id="a-Ca"></a>已得能起。<a id="a-Cb"></a>问不得无学道能起。<a id="a-Cc"></a>复次便有降伏想。<a id="a-Cd"></a>复次于此间作行。<a id="a-Ce"></a>命终生色界。<a id="a-Cf"></a>因相有力故。<a id="a-Cg"></a>彼不等越次取证。<a id="a-Ch"></a>若最初起无生智。<a id="a-Ci"></a>为几智中间起。<a id="a-Cj"></a>或作是说。<a id="a-Ck"></a>或尽智中间起。<a id="a-Cl"></a>我已知苦尽智。<a id="a-Cm"></a>然不知无生智起一切诸谛。<a id="a-Cn"></a>复次三尽智中间起。<a id="a-Co"></a>我生死尽是谓尽智。<a id="a-Cp"></a>我梵行立是谓尽智。<a id="a-Cq"></a>所作已办是谓尽智。<a id="a-Cr"></a>更不受后身是谓无生智。</p>
  <p id="aCs">已说二苦相　　眼忍智越次</p>
  <p id="aCt">思惟观三界　　有生犹如本</p>
  <p id="aCu">以何等故。<a id="a-Cv"></a>苦智知苦智。<a id="a-Cw"></a>习智知习智。<a id="a-Cx"></a>道智者唯道智耶。<a id="a-Cy"></a>或作是说。<a id="a-Cz"></a>苦谛有漏五阴。<a id="a-D0"></a>于彼苦智回转。<a id="a-D1"></a>因智亦回转。<a id="a-D2"></a>道者无漏五阴。<a id="a-D3"></a>彼出要智便回转。<a id="a-D4"></a>于彼有道智。<a id="a-D5"></a>复次于苦思苦与回转有顺。<a id="a-D6"></a>是故谓习智道智。<a id="a-D7"></a>复次苦与回转有顺。<a id="a-D8"></a>于彼有习智道智。<a id="a-D9"></a>一思惟相。<a id="a-DA"></a>若缘是说者。<a id="a-DB"></a>于中不可沮坏。<a id="a-DC"></a>世尊界根智为缘何等。<a id="a-DD"></a>或作是说。<a id="a-DE"></a>因智道智界根智也。<a id="a-DF"></a>彼因道是其缘。<a id="a-DG"></a>或作是说。<a id="a-DH"></a>诸根展转界根智是其智也。<a id="a-DI"></a>复次最第一义善缘界根。<a id="a-DJ"></a>恐畏厌患有何差别。<a id="a-DK"></a>或作是说。<a id="a-DL"></a>欲界相应为恐畏。<a id="a-DM"></a>三界为厌患。<a id="a-DN"></a>或作是说。<a id="a-DO"></a>有己为恐畏。<a id="a-DP"></a>彼我为厌患。<a id="a-DQ"></a>问结中间为畏。<a id="a-DR"></a>善根中间为厌患。<a id="a-DS"></a>复次觉知怨敌欲住障者。<a id="a-DT"></a>是为恐畏。<a id="a-DU"></a>心驰逸为厌患。<a id="a-DV"></a>强颜无畏有何差别。<a id="a-DW"></a>或作是说。<a id="a-DX"></a>结中间为强颜。<a id="a-DY"></a>善根中间为无畏。<a id="a-DZ"></a>复次意所入余处为强颜。<a id="a-Da"></a>意刚强为无畏。<a id="a-Db"></a>捷疾智速智有何差别。<a id="a-Dc"></a>答曰。<a id="a-Dd"></a>捷疾义实晓了。<a id="a-De"></a>速对以彼渐渐方便义。<a id="a-Df"></a>次第捷疾智。<a id="a-Dg"></a>利智无碍智有何差别。<a id="a-Dh"></a>答曰。<a id="a-Di"></a>断诸结为利智。<a id="a-Dj"></a>分别谛为无碍智。<a id="a-Dk"></a>甚深智慧普遍智慧有何差别。<a id="a-Dl"></a>答曰。<a id="a-Dm"></a>觉知此缘是甚深智慧。<a id="a-Dn"></a>长益众多普遍智慧。<a id="a-Do"></a>别智慧广智慧有何差别。<a id="a-Dp"></a>答曰。<a id="a-Dq"></a>种种相觉知诸义。<a id="a-Dr"></a>是谓别智慧。<a id="a-Ds"></a>一处普遍智。<a id="a-Dt"></a>是谓广智慧。<a id="a-Du"></a>所可用智逮须陀洹果。<a id="a-Dv"></a>彼智慧当言已知根所摄未知根所摄。<a id="a-Dw"></a>答曰。<a id="a-Dx"></a>所可用知无为逮须陀洹果。<a id="a-Dy"></a>彼智当言已知根未知根所摄。<a id="a-Dz"></a>犹如一切结见四谛悉断。<a id="a-E0"></a>以何等故。<a id="a-E1"></a>或见谛断或思惟断此之谓也。<a id="a-E2"></a>或作是说。<a id="a-E3"></a>见谛道断者。<a id="a-E4"></a>彼见谛所断也。<a id="a-E5"></a>思惟道断者。<a id="a-E6"></a>彼思惟断也。<a id="a-E7"></a>问彼有长益现一长益。<a id="a-E8"></a>或有余思惟。<a id="a-E9"></a>答曰。<a id="a-EA"></a>如齐眼所见。<a id="a-EB"></a>彼齐眼思惟。<a id="a-EC"></a>如齐眼思惟。<a id="a-ED"></a>彼眼所见。<a id="a-EE"></a>是故无力势。<a id="a-EF"></a>或作是说。<a id="a-EG"></a>彼最初见谛断者。<a id="a-EH"></a>彼见谛所断也。<a id="a-EI"></a>见谛者已见谛住断。<a id="a-EJ"></a>或习而断彼思惟断。<a id="a-EK"></a>或作是说。<a id="a-EL"></a>诸忍所断彼见谛断也。<a id="a-EM"></a>诸智所断彼思惟断也。<a id="a-EN"></a>或作是说。<a id="a-EO"></a>有前敌彼思惟断。<a id="a-EP"></a>诸无前敌彼见谛断也。<a id="a-EQ"></a>复次诸等智历非因缘。<a id="a-ER"></a>犹如以木钻火。<a id="a-ES"></a>彼见谛断。<a id="a-ET"></a>彼见长益断。<a id="a-EU"></a>如想心耶。<a id="a-EV"></a>彼钻彼思惟断。</p>
  <p id="aEW">苦世尊厌患　　强颜捷疾利</p>
  <p id="aEX">甚深别智慧　　须陀洹及谛</p>
  <p id="aEY">智揵度第十竟。</p>
 </body>
</html>