<!doctype html>
<html id="z3IBW8s1By" data-ver="1446">
 <head>
  <meta charset="utf-8">
  <meta author="僧伽跋澄">
  <meta library="龙藏">
  <meta catalog="小乘论">
  <meta period="符秦">
 </head>
 <body>
  <h1 id="a1">尊婆须蜜菩萨所集论卷第五</h1>
  <h2 id="a2">三昧揵度首第三</h2>
  <p id="a3">又世尊言。<a id="a-4"></a>诸比丘集聚来会有二因缘。<a id="a-5"></a>若当论经深义。<a id="a-6"></a>若当贤圣默然口不出言。<a id="a-7"></a>云何论经深义。<a id="a-8"></a>云何贤圣默然口不出言。<a id="a-9"></a>或作是说。<a id="a-A"></a>于欲不着。<a id="a-B"></a>观欲恶露不净是谓论经深义。<a id="a-C"></a>于第二禅贤圣默然思惟。<a id="a-D"></a>尊者大目揵连亦作是说。<a id="a-E"></a>于是比丘思惟第二禅。<a id="a-F"></a>是谓贤圣默然。<a id="a-G"></a>或作是说。<a id="a-H"></a>十二因缘。<a id="a-I"></a>是谓论经深义思惟十二因缘。<a id="a-J"></a>是谓贤圣默然。<a id="a-K"></a>或作是说。<a id="a-L"></a>契经偈决广布是深经义。<a id="a-M"></a>心专一不乱而听法。<a id="a-N"></a>是谓贤圣默然。<a id="a-O"></a>或作是说。<a id="a-P"></a>弃一切恶行。<a id="a-Q"></a>是深经义。<a id="a-R"></a>念弃一切行而思惟之。<a id="a-S"></a>是谓贤圣默然。<a id="a-T"></a>或作是说。<a id="a-U"></a>空无想愿分别广布。<a id="a-V"></a>是深经义。<a id="a-W"></a>思惟空无想愿。<a id="a-X"></a>是谓贤圣默然。<a id="a-Y"></a>或作是说。<a id="a-Z"></a>分别四贤圣谛。<a id="a-a"></a>是深经义。<a id="a-b"></a>善思惟四贤圣谛。<a id="a-c"></a>是贤圣默然。<a id="a-d"></a>或作是说。<a id="a-e"></a>法论者。<a id="a-f"></a>合集人民布现等法。<a id="a-g"></a>贤圣默然者。<a id="a-h"></a>思惟不净观。<a id="a-i"></a>法起则起法灭则灭。<a id="a-j"></a>或作是说。<a id="a-k"></a>说法声远闻。<a id="a-l"></a>是谓法论。<a id="a-m"></a>思惟内事。<a id="a-n"></a>是谓贤圣默然。<a id="a-o"></a>复次集聚来会。<a id="a-p"></a>亦是其事。<a id="a-q"></a>当说诸法。<a id="a-r"></a>已说当善听之。<a id="a-s"></a>于彼法论亲近贤圣。<a id="a-t"></a>譬如戒轮定轮智慧轮解脱轮解脱智慧见智慧轮。<a id="a-u"></a>乃至十二因缘轮。<a id="a-v"></a>闻此轮已持讽诵读。<a id="a-w"></a>意不染着不厌。<a id="a-x"></a>心不乱善思惟。<a id="a-y"></a>是谓贤圣默然。<a id="a-z"></a>如所说尊大目揵连贤圣默然。<a id="a-10"></a>此是其义。<a id="a-11"></a>昙摩提那比丘尼作是说。<a id="a-12"></a>彼比丘从灭尽三昧起。<a id="a-13"></a>近三更乐寂更乐不用定更乐。<a id="a-14"></a>无想更乐。<a id="a-15"></a>云何寂更乐。<a id="a-16"></a>云何不用定更乐。<a id="a-17"></a>云何无想更乐。<a id="a-18"></a>或作是说。<a id="a-19"></a>空解脱门是寂更乐。<a id="a-1A"></a>无愿解脱门不用定更乐。<a id="a-1B"></a>无想解脱门是无想更乐。<a id="a-1C"></a>或作是说。<a id="a-1D"></a>彼从灭尽三昧起缘涅槃无漏故。<a id="a-1E"></a>不用定现在前。<a id="a-1F"></a>即当言不用定。<a id="a-1G"></a>彼不用定彼无想定。<a id="a-1H"></a>无漏不用定。<a id="a-1I"></a>不用定缘涅槃无想也。<a id="a-1J"></a>复次彼从灭尽三昧起。<a id="a-1K"></a>住有想无想。<a id="a-1L"></a>起若干心。<a id="a-1M"></a>当言近无想更乐。<a id="a-1N"></a>彼住时入不用定起若干心。<a id="a-1O"></a>当言近不用定更乐。<a id="a-1P"></a>若住彼时起识处起若干心。<a id="a-1Q"></a>当言近寂更乐。<a id="a-1R"></a>是谓其义。<a id="a-1S"></a>于五三昧彼起若干心。<a id="a-1T"></a>当言起心。<a id="a-1U"></a>犹如渐渐睡眠觉便速起疾。<a id="a-1V"></a>如是渐渐入灭尽三昧不渐渐起。<a id="a-1W"></a>当言是观。<a id="a-1X"></a>颇有二斯陀含成就无漏一禅现在前第二禅不现在前耶。<a id="a-1Y"></a>或作是说有。<a id="a-1Z"></a>若应空者则现在前。<a id="a-1a"></a>若应无愿者不现在前。<a id="a-1b"></a>或作是说。<a id="a-1c"></a>若所依有力者。<a id="a-1d"></a>则现在前。<a id="a-1e"></a>若所依力少则不现在前。<a id="a-1f"></a>或作是说。<a id="a-1g"></a>若利根者则现在前。<a id="a-1h"></a>若钝根者不现在前。<a id="a-1i"></a>或作是说。<a id="a-1j"></a>若厌欲界弃欲界行则现在前。<a id="a-1k"></a>若厌三界弃三界行则不现在前。<a id="a-1l"></a>复次未曾有所造行入无漏。<a id="a-1m"></a>三昧观应无漏。<a id="a-1n"></a>颇初禅中间近灭尽三昧耶。<a id="a-1o"></a>或作是说。<a id="a-1p"></a>有若得骠骞度三昧。<a id="a-1q"></a>则于禅中间入灭尽三昧也。<a id="a-1r"></a>或作是说。<a id="a-1s"></a>若依初禅等越次取证。<a id="a-1t"></a>则于初禅中间四谛所断结使。<a id="a-1u"></a>则近灭尽三昧。<a id="a-1v"></a>问彼非近初禅中间。<a id="a-1w"></a>入三昧彼便得近。<a id="a-1x"></a>或作是说。<a id="a-1y"></a>初禅中间入第二禅时。<a id="a-1z"></a>梵天上诸相应结。<a id="a-20"></a>则得灭尽。<a id="a-21"></a>问必起禅中间。<a id="a-22"></a>是故不近禅中间。<a id="a-23"></a>或作是说。<a id="a-24"></a>若依初禅中间等越次取证。<a id="a-25"></a>彼于初禅中间四谛所断结。<a id="a-26"></a>近灭尽三昧。<a id="a-27"></a>问此非初禅中间。<a id="a-28"></a>何以故。<a id="a-29"></a>必起世俗禅中间。<a id="a-2A"></a>贤圣道而现在前。<a id="a-2B"></a>复次非入初禅中间近灭尽三昧。<a id="a-2C"></a>结使未尽。<a id="a-2D"></a>外观尽彼智种俱住之法。<a id="a-2E"></a>当无觉有观即起不灭尽。<a id="a-2F"></a>如乐众生入慈三昧。<a id="a-2G"></a>非一切众生有乐。<a id="a-2H"></a>彼三昧为缘何等。<a id="a-2I"></a>或作是说。<a id="a-2J"></a>诸乐众生即彼因缘。<a id="a-2K"></a>问不缘一切众生有其慈。<a id="a-2L"></a>或作是说。<a id="a-2M"></a>一切众生有其乐根彼即缘。<a id="a-2N"></a>问非一切众生有乐根现在前。<a id="a-2O"></a>亦有现在众生有乐根。<a id="a-2P"></a>或作是说。<a id="a-2Q"></a>若自更乐彼一切众生解脱。<a id="a-2R"></a>问非以此乐使众生乐。<a id="a-2S"></a>或作是说。<a id="a-2T"></a>非以慈堂一切众生有乐。<a id="a-2U"></a>复次以此方便坚住其心灭诸嗔恚成就诸法。<a id="a-2V"></a>问以颠倒故灭诸嗔恚。<a id="a-2W"></a>复次觉诸众生有其乐根。<a id="a-2X"></a>求众乐解脱。<a id="a-2Y"></a>施恩众生皆成就之。<a id="a-2Z"></a>如本所说。<a id="a-2a"></a>彼三昧当言颠倒。<a id="a-2b"></a>当言不颠倒。<a id="a-2c"></a>或作是说。<a id="a-2d"></a>当言非颠倒。<a id="a-2e"></a>诸乐众生是其因缘。<a id="a-2f"></a>或作是说。<a id="a-2g"></a>当言非颠倒。<a id="a-2h"></a>一切众生皆乐根。<a id="a-2i"></a>此是慈因缘。<a id="a-2j"></a>如本所说。<a id="a-2k"></a>复次当言非颠倒。<a id="a-2l"></a>嗔恚灭尽。<a id="a-2m"></a>如苦众生入慈三昧。<a id="a-2n"></a>非一切众生有苦。<a id="a-2o"></a>彼三昧为缘何等。<a id="a-2p"></a>或作是说。<a id="a-2q"></a>诸苦众生彼即其因缘。<a id="a-2r"></a>或作是说。<a id="a-2s"></a>一切众生有苦根。<a id="a-2t"></a>彼悲是其缘。<a id="a-2u"></a>或作是说。<a id="a-2v"></a>非以悲堂故一切众生有苦。<a id="a-2w"></a>复次以此方便而坚住其心。<a id="a-2x"></a>灭其害心。<a id="a-2y"></a>复次觉诸众生有苦相苦解脱。<a id="a-2z"></a>并及悲一切众生。<a id="a-30"></a>皆求使安。<a id="a-31"></a>如本所说。<a id="a-32"></a>彼三昧当言颠倒。<a id="a-33"></a>当言非颠倒。<a id="a-34"></a>或作是说。<a id="a-35"></a>言非颠倒。<a id="a-36"></a>诸苦众生即是其缘。<a id="a-37"></a>或作是说。<a id="a-38"></a>当言非颠倒。<a id="a-39"></a>灭其害心。<a id="a-3A"></a>如喜众生入喜三昧。<a id="a-3B"></a>非一切众生喜。<a id="a-3C"></a>彼三昧为缘何等。<a id="a-3D"></a>或作是说。<a id="a-3E"></a>诸喜众生是其缘。<a id="a-3F"></a>或作是说。<a id="a-3G"></a>一切众生有喜根。<a id="a-3H"></a>是喜其缘。<a id="a-3I"></a>或作是说。<a id="a-3J"></a>自得欢喜。<a id="a-3K"></a>欲使一切众生同。<a id="a-3L"></a>或作是说。<a id="a-3M"></a>非以喜堂故一切众生有喜。<a id="a-3N"></a>复次以此方便坚住其心。<a id="a-3O"></a>灭诸愁忧。<a id="a-3P"></a>复次觉诸众生欢喜相喜解脱。<a id="a-3Q"></a>于一切众生同喜。<a id="a-3R"></a>如本所说。<a id="a-3S"></a>彼三昧当言颠倒。<a id="a-3T"></a>当言非颠倒。<a id="a-3U"></a>或作是说。<a id="a-3V"></a>当言非颠倒。<a id="a-3W"></a>诸喜众生即是因缘。<a id="a-3X"></a>或作是说。<a id="a-3Y"></a>当言非颠倒。<a id="a-3Z"></a>一切众生有喜根。<a id="a-3a"></a>是故是喜因缘。<a id="a-3b"></a>如本所说。<a id="a-3c"></a>复次当言非颠倒。<a id="a-3d"></a>愁有差违。<a id="a-3e"></a>又世尊言。<a id="a-3f"></a>于是比丘当修安般守意断诸观想。<a id="a-3g"></a>云何当修安般守意断诸观想。<a id="a-3h"></a>或作是说。<a id="a-3i"></a>修安般守意入第二禅。<a id="a-3j"></a>已入第二禅观已越过。<a id="a-3k"></a>问亦有余方便入第二禅。<a id="a-3l"></a>是故余方便断诸观想。<a id="a-3m"></a>或作是说。<a id="a-3n"></a>修安般守意依色界回转。<a id="a-3o"></a>不依观想断诸观想。<a id="a-3p"></a>此亦如上所说。<a id="a-3q"></a>或作是说。<a id="a-3r"></a>计出入息。<a id="a-3s"></a>有一缘于中无观无觉。<a id="a-3t"></a>如是断诸观。<a id="a-3u"></a>此亦如上所说。<a id="a-3v"></a>复次安般守意缘近不缘为若干缘无众生。<a id="a-3w"></a>彼少生业断诸观想。<a id="a-3x"></a>又世尊言。<a id="a-3y"></a>遍观诸身觉出息。<a id="a-3z"></a>遍观诸身觉入息。<a id="a-40"></a>云何遍观诸身出息。<a id="a-41"></a>云何遍观诸身入息。<a id="a-42"></a>或作是说。<a id="a-43"></a>观身尽无常觉出入息。<a id="a-44"></a>问不从三昧起耶。<a id="a-45"></a>答曰。<a id="a-46"></a>三昧不起。<a id="a-47"></a>彼方便必作不疑。<a id="a-48"></a>或作是说。<a id="a-49"></a>观身一切不净。<a id="a-4A"></a>出息入息。<a id="a-4B"></a>俱不染着亦不舍。<a id="a-4C"></a>或作是说。<a id="a-4D"></a>一切身中出息入息皆悉觉知。<a id="a-4E"></a>或作是说。<a id="a-4F"></a>一切身中观色界观回转时。<a id="a-4G"></a>出息入息不摄其想亦不舍。<a id="a-4H"></a>复次以此方便坚住其心。<a id="a-4I"></a>以此事广思惟之。<a id="a-4J"></a>云何入第四禅尽出入息。<a id="a-4K"></a>或作是说。<a id="a-4L"></a>计出入息时。<a id="a-4M"></a>即彼觉知入第四禅。<a id="a-4N"></a>于中出入息能悉灭之。<a id="a-4O"></a>问以余方便入第四禅。<a id="a-4P"></a>彼出入息灭耶。<a id="a-4Q"></a>或作是说。<a id="a-4R"></a>入第四禅时。<a id="a-4S"></a>于四禅地息有回转。<a id="a-4T"></a>壅诸毛孔无出入息。<a id="a-4U"></a>问不从起三昧。<a id="a-4V"></a>出入息不回转耶。<a id="a-4W"></a>答曰。<a id="a-4X"></a>起更依余息回转。<a id="a-4Y"></a>或作是说。<a id="a-4Z"></a>如入初禅遂便增长。<a id="a-4a"></a>第二禅微第三亦微。<a id="a-4b"></a>如是渐渐息时第四禅无有。<a id="a-4c"></a>复次捐弃觉彼时禅出入息不回转。<a id="a-4d"></a>以何等故。<a id="a-4e"></a>生欲界众生得禅。<a id="a-4f"></a>于禅不退。<a id="a-4g"></a>命终时便生色界。<a id="a-4h"></a>已生色界得一切禅。<a id="a-4i"></a>于禅不退。<a id="a-4j"></a>便命终还生色界。<a id="a-4k"></a>或作是说。<a id="a-4l"></a>此间行对地。<a id="a-4m"></a>此间起禅而生彼间。<a id="a-4n"></a>设彼入三昧。<a id="a-4o"></a>设生彼间者有报。<a id="a-4p"></a>不以报有报。<a id="a-4q"></a>问如今无有彼没还生彼间耶。<a id="a-4r"></a>或作是说。<a id="a-4s"></a>入第三禅净气味相应。<a id="a-4t"></a>无漏禅净得生彼间。<a id="a-4u"></a>于气味相应。<a id="a-4v"></a>退以无漏般涅槃。<a id="a-4w"></a>如是生彼间。<a id="a-4x"></a>若净禅三昧即生彼间。<a id="a-4y"></a>若入气味相应禅。<a id="a-4z"></a>于彼间退。<a id="a-50"></a>若入无漏禅。<a id="a-51"></a>即于彼间而般涅槃。<a id="a-52"></a>或作是说。<a id="a-53"></a>此间入四种禅。<a id="a-54"></a>渐渐退住退增上退。<a id="a-55"></a>渐渐退住退生彼间。<a id="a-56"></a>增上退越彼间。<a id="a-57"></a>厌退般涅槃。<a id="a-58"></a>如是生彼间。<a id="a-59"></a>若入渐渐退三昧。<a id="a-5A"></a>便于彼间退。<a id="a-5B"></a>若入住退三昧即生彼间。<a id="a-5C"></a>若入增退三昧超越彼地。<a id="a-5D"></a>以无漏道于彼间般涅槃。<a id="a-5E"></a>或作是说。<a id="a-5F"></a>非以禅得生彼间。<a id="a-5G"></a>行垢染着得生彼间。<a id="a-5H"></a>若已行对死者。<a id="a-5I"></a>若复住彼间。<a id="a-5J"></a>以行对不死即生彼间。<a id="a-5K"></a>若不以禅生彼间者。<a id="a-5L"></a>非中间禅生彼间。<a id="a-5M"></a>答曰。<a id="a-5N"></a>无苦。<a id="a-5O"></a>若依未来禅还欲爱尽。<a id="a-5P"></a>于中间禅得生彼间。<a id="a-5Q"></a>复次此二俱非妙。<a id="a-5R"></a>众生生欲界得诸禅。<a id="a-5S"></a>色爱未尽便命终生色界。<a id="a-5T"></a>色爱尽无色爱未尽。<a id="a-5U"></a>命终不生色无色界。<a id="a-5V"></a>无色界爱尽。<a id="a-5W"></a>便命终生无处耶。<a id="a-5X"></a>问云何受报耶。<a id="a-5Y"></a>答曰。<a id="a-5Z"></a>若爱尽报相应则无也。<a id="a-5a"></a>如彼前则随后。<a id="a-5b"></a>中间相应报果生色界。<a id="a-5c"></a>众生得禅色爱未尽。<a id="a-5d"></a>便命终不作方便求生欲界。<a id="a-5e"></a>若不厌弃方便不增。<a id="a-5f"></a>方便求者便生。<a id="a-5g"></a>生色界爱尽。<a id="a-5h"></a>无色爱未尽。<a id="a-5i"></a>便命终不生无色界。<a id="a-5j"></a>无色界爱尽。<a id="a-5k"></a>命终生无处所。<a id="a-5l"></a>问云何今受报耶。<a id="a-5m"></a>答曰。<a id="a-5n"></a>无有定受相应行报。<a id="a-5o"></a>于色界行禅甚难得。<a id="a-5p"></a>况无色界三昧也。</p>
  <p id="a5q">更乐斯陀含　　有灭尽无量</p>
  <p id="a5r">念说一切身　　云何灭欲界</p>
  <p id="a5s">若一切超越识。<a id="a-5t"></a>入处无有。<a id="a-5u"></a>不用定云何彼无耶。<a id="a-5v"></a>少有思惟。<a id="a-5w"></a>或作是说。<a id="a-5x"></a>彼无猗处。<a id="a-5y"></a>有所恃怙无有思惟。<a id="a-5z"></a>问一切三昧思惟此事。<a id="a-60"></a>或作是说。<a id="a-61"></a>彼无有乐无有常。<a id="a-62"></a>亦有不思惟。<a id="a-63"></a>此亦如上所说。<a id="a-64"></a>或作是说。<a id="a-65"></a>彼无有吾我。<a id="a-66"></a>亦不思惟。<a id="a-67"></a>此亦如上所说。<a id="a-68"></a>复次如若干种相貌。<a id="a-69"></a>便离想解脱。<a id="a-6A"></a>以何等故不用定谓之护耶。<a id="a-6B"></a>或作是说。<a id="a-6C"></a>彼三昧无有定无有。<a id="a-6D"></a>当有以有。<a id="a-6E"></a>是故不用定谓之护也。<a id="a-6F"></a>或作是说。<a id="a-6G"></a>道护越彼道。<a id="a-6H"></a>是故不用定谓之护也。<a id="a-6I"></a>或作是说。<a id="a-6J"></a>护是果。<a id="a-6K"></a>世尊亦说。<a id="a-6L"></a>修护广布越不用定。<a id="a-6M"></a>复次无量定不选择。<a id="a-6N"></a>不造利养住也。<a id="a-6O"></a>云何净是不净义。<a id="a-6P"></a>或作是说。<a id="a-6Q"></a>诸不净相则是净义。<a id="a-6R"></a>问无有不净相。<a id="a-6S"></a>彼或有净或不净。<a id="a-6T"></a>答曰。<a id="a-6U"></a>所谓净者彼是颠倒。<a id="a-6V"></a>彼或有常或无常。<a id="a-6W"></a>欲使言无无常相耶。<a id="a-6X"></a>或作是说。<a id="a-6Y"></a>净相者言无净。<a id="a-6Z"></a>问设彼无净相者则不染着。<a id="a-6a"></a>非以净相彼染着。<a id="a-6b"></a>答曰。<a id="a-6c"></a>不净作净相则染着。<a id="a-6d"></a>设彼有净相者。<a id="a-6e"></a>如彼观之彼则染着。<a id="a-6f"></a>若不如实观者。<a id="a-6g"></a>是故彼无净相。<a id="a-6h"></a>或作是说。<a id="a-6i"></a>专意心念如是不净。<a id="a-6j"></a>问彼或终成或不终成。<a id="a-6k"></a>欲使彼是净。<a id="a-6l"></a>欲使彼不净耶。<a id="a-6m"></a>复次色无有净无有不净也。<a id="a-6n"></a>如彼所趣贪着不离。<a id="a-6o"></a>颇舍修四禅不用定生净居天耶。<a id="a-6p"></a>或作是说。<a id="a-6q"></a>无也。<a id="a-6r"></a>舍修四禅得生彼间。<a id="a-6s"></a>问诸有修第四禅生净居天。<a id="a-6t"></a>彼一切生净居天耶。<a id="a-6u"></a>答曰。<a id="a-6v"></a>以事行故不生。<a id="a-6w"></a>叙子生萌芽。<a id="a-6x"></a>行事故不生。<a id="a-6y"></a>复次颇依未来禅修无漏道。<a id="a-6z"></a>彼灭诸结生净居天。<a id="a-70"></a>诸修分别禅入第四禅。<a id="a-71"></a>彼一切生净居天耶。<a id="a-72"></a>设生净居天。<a id="a-73"></a>彼一切修分别禅。<a id="a-74"></a>入第四禅耶。<a id="a-75"></a>或作是说。<a id="a-76"></a>诸生净居天。<a id="a-77"></a>彼一切修分别禅入第四禅。<a id="a-78"></a>颇修分别禅入第四禅。<a id="a-79"></a>不生净居天耶。<a id="a-7A"></a>阿罗汉若无色界阿那含。<a id="a-7B"></a>或作是说。<a id="a-7C"></a>颇修分别禅入第四禅。<a id="a-7D"></a>彼不生净居天。<a id="a-7E"></a>得修分别入第四禅。<a id="a-7F"></a>净居天上爱尽也。<a id="a-7G"></a>颇生净居天。<a id="a-7H"></a>不修分别入第四禅耶。<a id="a-7I"></a>依未来修无漏道。<a id="a-7J"></a>彼灭诸结使也。<a id="a-7K"></a>颇修分别入第四禅。<a id="a-7L"></a>亦生净居天耶。<a id="a-7M"></a>得修分别入第四禅。<a id="a-7N"></a>净居天上爱未尽。<a id="a-7O"></a>颇不修分别入第四禅。<a id="a-7P"></a>亦不生净居天上耶。<a id="a-7Q"></a>除上尔所事。<a id="a-7R"></a>则其义也。<a id="a-7S"></a>云何修分别入第四禅耶。<a id="a-7T"></a>或作是说。<a id="a-7U"></a>入净禅三昧。<a id="a-7V"></a>以无漏思惟分别。<a id="a-7W"></a>问净禅彼非无漏思惟。<a id="a-7X"></a>如无漏思惟者。<a id="a-7Y"></a>彼不净禅。<a id="a-7Z"></a>复次无漏禅于其中间入净禅。<a id="a-7a"></a>净禅中间入无漏禅。<a id="a-7b"></a>不以无漏长养净禅。<a id="a-7c"></a>彼长养净居禅。<a id="a-7d"></a>云何知有净居天耶。<a id="a-7e"></a>或作是说。<a id="a-7f"></a>修分别第四禅生净居天。<a id="a-7g"></a>如此间见修分别第四禅。<a id="a-7h"></a>无色爱未尽命终。<a id="a-7i"></a>然后得知有净居天。<a id="a-7j"></a>如此禅因缘。<a id="a-7k"></a>复次由阿那含知。<a id="a-7l"></a>世尊亦说。<a id="a-7m"></a>此趣不易得。<a id="a-7n"></a>犹如我凡夫人长处生死。<a id="a-7o"></a>除净居天。<a id="a-7p"></a>如初第二第三禅修分别禅。<a id="a-7q"></a>以何等故。<a id="a-7r"></a>初第二第三禅不生净居天耶。<a id="a-7s"></a>或作是说。<a id="a-7t"></a>最初得顶。<a id="a-7u"></a>第四禅复能分别禅。<a id="a-7v"></a>及欲爱尽不生余地。<a id="a-7w"></a>问如不观入思惟三昧分别四禅。<a id="a-7x"></a>何故不观入第四禅分别八地。<a id="a-7y"></a>或作是说。<a id="a-7z"></a>诸得利根便能分别四禅。<a id="a-80"></a>恃怙利根复越余地。<a id="a-81"></a>问越第四禅。<a id="a-82"></a>是故不生第四禅地。<a id="a-83"></a>复次天地变易时。<a id="a-84"></a>乃至第三禅地坏。<a id="a-85"></a>然非贤地变易。<a id="a-86"></a>世尊变易时。<a id="a-87"></a>此有诸贤。<a id="a-88"></a>以行报对故。<a id="a-89"></a>得生净居天。<a id="a-8A"></a>若得第四禅。<a id="a-8B"></a>依初禅等越次取证。<a id="a-8C"></a>诸结不相应。<a id="a-8D"></a>于四禅退。<a id="a-8E"></a>当言得彼诸结。<a id="a-8F"></a>彼成就耶。<a id="a-8G"></a>或作是说。<a id="a-8H"></a>当言得。<a id="a-8I"></a>问如所说以外道灭。<a id="a-8J"></a>便得贤圣道。<a id="a-8K"></a>乃至究竟尽彼无。<a id="a-8L"></a>或作是说。<a id="a-8M"></a>当言不得。<a id="a-8N"></a>以作彼贤圣道。<a id="a-8O"></a>乃至究竟。<a id="a-8P"></a>问不于中间生四禅地。<a id="a-8Q"></a>答曰。<a id="a-8R"></a>此事无苦复越第四禅。<a id="a-8S"></a>或作是说。<a id="a-8T"></a>思惟所断非四禅所断。<a id="a-8U"></a>何以故。<a id="a-8V"></a>四谛所断是贤圣道。<a id="a-8W"></a>非思惟所断。<a id="a-8X"></a>复次依彼念复更造念。<a id="a-8Y"></a>复次于第四禅退。<a id="a-8Z"></a>何以故。<a id="a-8a"></a>彼等越次取证忍智回转。<a id="a-8b"></a>然彼等方便力。<a id="a-8c"></a>不于等方便力退。<a id="a-8d"></a>是故不于四禅退。<a id="a-8e"></a>若得想三昧。<a id="a-8f"></a>依第三禅等越次取证。<a id="a-8g"></a>无想三昧不退。<a id="a-8h"></a>命终后生无想众生。<a id="a-8i"></a>或作是说。<a id="a-8j"></a>生果实天。<a id="a-8k"></a>此三昧是彼间地。<a id="a-8l"></a>问如彼越地。<a id="a-8m"></a>云何复言彼地等越次取证。<a id="a-8n"></a>或作是说。<a id="a-8o"></a>不得无想三昧等越次取证。<a id="a-8p"></a>彼意迟钝彼三昧永寂。<a id="a-8q"></a>问入第三禅意耶无疑。<a id="a-8r"></a>复次等越次生第四禅。<a id="a-8s"></a>越次取证。<a id="a-8t"></a>想三昧不广布。<a id="a-8u"></a>亦不亲近。<a id="a-8v"></a>复次生第四禅中。</p>
  <p id="a8w">无有净不净　　云何知方便</p>
  <p id="a8x">如得三四禅　　无想名不终</p>
  <p id="a8y">如一切第四禅得念待喜。<a id="a-8z"></a>以何等故谓三禅非余禅耶。<a id="a-90"></a>或作是说。<a id="a-91"></a>此世尊教戒语也。<a id="a-92"></a>问此义云何。<a id="a-93"></a>谓第三观禅念待喜。<a id="a-94"></a>非第四禅。<a id="a-95"></a>或作是说。<a id="a-96"></a>世尊劝助语。<a id="a-97"></a>说此则说余。<a id="a-98"></a>问说初禅则说余禅耶。<a id="a-99"></a>或作是说。<a id="a-9A"></a>三禅中乐彼是最妙。<a id="a-9B"></a>是故念待护于中不退。<a id="a-9C"></a>问当护一切禅。<a id="a-9D"></a>或作是说。<a id="a-9E"></a>三禅中乐是妙者。<a id="a-9F"></a>念待是其事。<a id="a-9G"></a>如气味者。<a id="a-9H"></a>问此非第三禅念待。<a id="a-9I"></a>所以着乐。<a id="a-9J"></a>第四禅亦当有念造无教。<a id="a-9K"></a>如是我有禅。<a id="a-9L"></a>复次彼事有胜。<a id="a-9M"></a>云何第二禅相应念心不断喜处所也。<a id="a-9N"></a>如一切第四禅得护念净。<a id="a-9O"></a>以何等故得护念净。<a id="a-9P"></a>谓之四禅非余禅耶。<a id="a-9Q"></a>或作是说。<a id="a-9R"></a>是世尊教戒语。<a id="a-9S"></a>问于中念护有净相。<a id="a-9T"></a>则一切护。<a id="a-9U"></a>或作是说。<a id="a-9V"></a>于中有净护念求护喜根。<a id="a-9W"></a>或作是说。<a id="a-9X"></a>威力初禅回转是其缘。<a id="a-9Y"></a>亦依第四禅得念处所护。<a id="a-9Z"></a>若苦若乐有觉有观。<a id="a-9a"></a>及出入息以离诸恶。<a id="a-9b"></a>或作是说。<a id="a-9c"></a>于彼众生多结尽。<a id="a-9d"></a>尔时护念亦护诸禅。<a id="a-9e"></a>复次于中行有增心不移动。<a id="a-9f"></a>乐所造念息而护三昧。<a id="a-9g"></a>颇凡夫人及灭尽三昧耶。<a id="a-9h"></a>或作是说。<a id="a-9i"></a>凡夫人不及彼三昧。<a id="a-9j"></a>此非凡夫人三昧也。<a id="a-9k"></a>或作是说。<a id="a-9l"></a>凡夫人缘上界得灭上界。<a id="a-9m"></a>至有想无想。<a id="a-9n"></a>有生入处。<a id="a-9o"></a>如所缘灭有想无想处。<a id="a-9p"></a>是故不入彼三昧。<a id="a-9q"></a>或作是说。<a id="a-9r"></a>凡夫人亦有三昧。<a id="a-9s"></a>入三昧时心初得休止想心得定。<a id="a-9t"></a>复次想界彼是因缘。<a id="a-9u"></a>捐弃彼缘不欲三昧。<a id="a-9v"></a>如忧持迦罗那子入无想定。<a id="a-9w"></a>便恐惧生有想无想天。<a id="a-9x"></a>是故不入三昧。<a id="a-9y"></a>复次不入定也。<a id="a-9z"></a>何以故如如凡夫人入三昧。<a id="a-A0"></a>渐渐有力势乃至究竟。<a id="a-A1"></a>凡夫人恐惧。<a id="a-A2"></a>自见吾我灭尽想。<a id="a-A3"></a>是故不入彼三昧。<a id="a-A4"></a>颇有菩萨入灭尽三昧耶。<a id="a-A5"></a>或作是说。<a id="a-A6"></a>入彼三昧也。<a id="a-A7"></a>菩萨发大弘誓。<a id="a-A8"></a>求索一切处所。<a id="a-A9"></a>若不入此三昧者。<a id="a-AA"></a>则不能一切众生处所。<a id="a-AB"></a>或作是说。<a id="a-AC"></a>不入彼三昧。<a id="a-AD"></a>何以故。<a id="a-AE"></a>彼非凡夫三昧。<a id="a-AF"></a>此凡夫人菩萨。<a id="a-AG"></a>或作是说。<a id="a-AH"></a>不入彼三昧也。<a id="a-AI"></a>菩萨以世俗道。<a id="a-AJ"></a>缘上地灭下分结。<a id="a-AK"></a>有想无想尽无所有有缘。<a id="a-AL"></a>灭有想无想处。<a id="a-AM"></a>是故不入三昧。<a id="a-AN"></a>世尊昙摩多罗作是说。<a id="a-AO"></a>虽菩萨自观羸劣不究竟恐惧。<a id="a-AP"></a>复次菩萨以智慧越彼嗔恚。<a id="a-AQ"></a>竟无有限。<a id="a-AR"></a>非不有三昧方便。<a id="a-AS"></a>无想三昧灭尽三昧有何差别。<a id="a-AT"></a>或作是说。<a id="a-AU"></a>无想三昧是凡夫人三昧。<a id="a-AV"></a>灭尽三昧。<a id="a-AW"></a>非凡夫人三昧。<a id="a-AX"></a>问我不论此事为谁三昧。<a id="a-AY"></a>复次当说三昧相貌。<a id="a-AZ"></a>或作是说。<a id="a-Aa"></a>此无想三昧广大无边。<a id="a-Ab"></a>灭尽三昧休止不起。<a id="a-Ac"></a>问若此俱无心所念法。<a id="a-Ad"></a>此二俱非广大休止耶。<a id="a-Ae"></a>或作是说。<a id="a-Af"></a>无想三昧与色相应。<a id="a-Ag"></a>灭尽三昧与无色相应。<a id="a-Ah"></a>问我亦不论此三昧处所。<a id="a-Ai"></a>但当说三昧自相。<a id="a-Aj"></a>或作是说。<a id="a-Ak"></a>无想三昧无想众生果。<a id="a-Al"></a>灭尽三昧有想无想果。<a id="a-Am"></a>问我亦不论为谁果。<a id="a-An"></a>但当说三昧自相。<a id="a-Ao"></a>或作是说。<a id="a-Ap"></a>无想三昧自知入有想三昧。<a id="a-Aq"></a>灭尽三昧想痛自知入三昧。<a id="a-Ar"></a>此如上所说。<a id="a-As"></a>复次如所欲二俱心所念法。<a id="a-At"></a>则有是想无相。<a id="a-Au"></a>如所说有想三昧心得觉知。<a id="a-Av"></a>于心三昧广大休止。<a id="a-Aw"></a>色无色界相应果。<a id="a-Ax"></a>方便则有胜。<a id="a-Ay"></a>若依不用定。<a id="a-Az"></a>得阿罗汉。<a id="a-B0"></a>为思惟何等相应心所念法得阿罗汉。<a id="a-B1"></a>或作是说。<a id="a-B2"></a>不用定相应。<a id="a-B3"></a>世尊亦说。<a id="a-B4"></a>如彼所有痛想行识法。<a id="a-B5"></a>思惟彼法。<a id="a-B6"></a>如契经本说。<a id="a-B7"></a>或作是说。<a id="a-B8"></a>有想无想相应。<a id="a-B9"></a>自知有想无想。<a id="a-BA"></a>远有想无想。<a id="a-BB"></a>不远不用定也。<a id="a-BC"></a>得有想无想欲尽。<a id="a-BD"></a>或作是说。<a id="a-BE"></a>若不用定爱未尽。<a id="a-BF"></a>依不用定逮阿罗汉果。<a id="a-BG"></a>彼与不用定相应。<a id="a-BH"></a>有想无想相应心所念法。<a id="a-BI"></a>思惟得阿罗汉果。<a id="a-BJ"></a>若得有想无想三昧。<a id="a-BK"></a>依不用定逮阿罗汉果。<a id="a-BL"></a>彼与有想无想心所念法相应。<a id="a-BM"></a>逮阿罗汉果。<a id="a-BN"></a>复次如自思惟吾我无。<a id="a-BO"></a>吾我所缠已得断。<a id="a-BP"></a>智便得爱尽。<a id="a-BQ"></a>思惟何等苦阴行而得尽余苦。<a id="a-BR"></a>如自田业作。<a id="a-BS"></a>余者不获此。<a id="a-BT"></a>此亦当如是。<a id="a-BU"></a>以何等故。<a id="a-BV"></a>无漏三昧谓之余缘非净三昧耶。<a id="a-BW"></a>或作是说。<a id="a-BX"></a>无漏三昧缘三界。<a id="a-BY"></a>以无漏初禅觉知三界。<a id="a-BZ"></a>然净初禅无巧便觉知梵天。<a id="a-Ba"></a>是故若有因缘然非净。<a id="a-Bb"></a>或作是说。<a id="a-Bc"></a>无漏三昧者。<a id="a-Bd"></a>一一相生。<a id="a-Be"></a>是故以此初禅得无常想。<a id="a-Bf"></a>则获一切也。<a id="a-Bg"></a>然净初禅不以此同。<a id="a-Bh"></a>或作是说。<a id="a-Bi"></a>无漏三昧者。<a id="a-Bj"></a>断诸一切结使永尽无余。<a id="a-Bk"></a>依无漏初禅灭三界结。<a id="a-Bl"></a>如是一切以净初禅无巧便灭梵天上。<a id="a-Bm"></a>或作是说。<a id="a-Bn"></a>以得无漏初禅。<a id="a-Bo"></a>得已无漏色。<a id="a-Bp"></a>然不以净初禅而现在前。<a id="a-Bq"></a>亦不得第二禅。<a id="a-Br"></a>复次非以净三昧展转而得。<a id="a-Bs"></a>修行增上禅净现在前。<a id="a-Bt"></a>复以余方便第二净禅而现在前。<a id="a-Bu"></a>无漏初禅现在前时。<a id="a-Bv"></a>得增上无漏无色。<a id="a-Bw"></a>是故无漏三昧展转有因缘。<a id="a-Bx"></a>然非净。<a id="a-By"></a>以何等故。<a id="a-Bz"></a>诸三昧上气味相应。<a id="a-C0"></a>三昧与下气味相应。<a id="a-C1"></a>三昧中间因缘。<a id="a-C2"></a>谓之因缘。<a id="a-C3"></a>然非下上缘。<a id="a-C4"></a>或作是说。<a id="a-C5"></a>入三昧时起禅中间。<a id="a-C6"></a>彼退不回。<a id="a-C7"></a>如欲上梯。<a id="a-C8"></a>从一一桄始。<a id="a-C9"></a>若从梯下亦由一一下。<a id="a-CA"></a>复次入第二禅。<a id="a-CB"></a>气味相应退。<a id="a-CC"></a>复有入初禅然非初禅。<a id="a-CD"></a>气味相应入第二禅。<a id="a-CE"></a>慈大慈有何差别。<a id="a-CF"></a>或作是说。<a id="a-CG"></a>微谓之慈。<a id="a-CH"></a>广谓之大慈。<a id="a-CI"></a>或作是说。<a id="a-CJ"></a>少所入为慈。<a id="a-CK"></a>一切遍入为大慈。<a id="a-CL"></a>或作是说。<a id="a-CM"></a>慈缘身苦。<a id="a-CN"></a>大慈缘身意。<a id="a-CO"></a>或作是说。<a id="a-CP"></a>慈缘众生苦。<a id="a-CQ"></a>大慈缘救众生苦苦。<a id="a-CR"></a>复次大慈广无有边。<a id="a-CS"></a>遍至一切众生无不蒙赖。<a id="a-CT"></a>复次如来世尊护一切众生。<a id="a-CU"></a>然非声闻。<a id="a-CV"></a>有近有远。<a id="a-CW"></a>一切众生有所愍念。<a id="a-CX"></a>欲使声闻愍有色无色众生。<a id="a-CY"></a>若净解脱门。<a id="a-CZ"></a>如自因缘八现色入。<a id="a-Ca"></a>及自因缘十二入此有何差别。<a id="a-Cb"></a>或作是说。<a id="a-Cc"></a>微解脱门中。<a id="a-Cd"></a>八现色入。<a id="a-Ce"></a>增上十二入。<a id="a-Cf"></a>或作是说。<a id="a-Cg"></a>少有三昧解脱门大三昧。<a id="a-Ch"></a>谓之现色入无量三昧十二入。<a id="a-Ci"></a>或作是说。<a id="a-Cj"></a>净相谓之解脱门。<a id="a-Ck"></a>结尽八现色入无有思惟十二入。<a id="a-Cl"></a>复次增上是解脱门。<a id="a-Cm"></a>因缘十二入。<a id="a-Cn"></a>长诸结亦是十二入。</p>
  <p id="aCo">一切苦凡夫　　或菩萨威胜</p>
  <p id="aCp">无漏上下界　　胜行解脱门</p>
  <p id="aCq">又世尊言。<a id="a-Cr"></a>无禅不智。<a id="a-Cs"></a>无智不禅。<a id="a-Ct"></a>有禅有智。<a id="a-Cu"></a>是谓涅槃。<a id="a-Cv"></a>说此语其义云何。<a id="a-Cw"></a>或作是说。<a id="a-Cx"></a>以此契经得须陀洹。<a id="a-Cy"></a>得诸禅故。<a id="a-Cz"></a>说无智不禅。<a id="a-D0"></a>须陀洹亦有斯智慧。<a id="a-D1"></a>是故禅亦依彼。<a id="a-D2"></a>问平等觉观于中有禅。<a id="a-D3"></a>若如契经者。<a id="a-D4"></a>外亦有禅。<a id="a-D5"></a>是故彼有智。<a id="a-D6"></a>故说无禅不智。<a id="a-D7"></a>问外亦有世俗智慧。<a id="a-D8"></a>答曰。<a id="a-D9"></a>若彼外有智慧者。<a id="a-DA"></a>亦外涅槃。<a id="a-DB"></a>故说有禅有智。<a id="a-DC"></a>是谓涅槃。<a id="a-DD"></a>或作是说。<a id="a-DE"></a>若智慧是心地者。<a id="a-DF"></a>亦无智慧。<a id="a-DG"></a>彼无有一心禅。<a id="a-DH"></a>故说无禅不智。<a id="a-DI"></a>若无一心禅。<a id="a-DJ"></a>彼亦无有思惟智慧。<a id="a-DK"></a>故曰无智不禅。<a id="a-DL"></a>若有一心禅思惟智慧。<a id="a-DM"></a>彼灭诸结使。<a id="a-DN"></a>故曰有禅有智。<a id="a-DO"></a>是谓依涅槃。<a id="a-DP"></a>复次若有无生智得等禅法。<a id="a-DQ"></a>便有休止。<a id="a-DR"></a>况成果实。<a id="a-DS"></a>故曰无禅不智。<a id="a-DT"></a>若缚着心意得便变易。<a id="a-DU"></a>况当有果实。<a id="a-DV"></a>故曰无智不禅。<a id="a-DW"></a>彼若有止观。<a id="a-DX"></a>彼止观观外时时修行。<a id="a-DY"></a>解脱牢固不有灭尽。<a id="a-DZ"></a>故曰有禅有智。<a id="a-Da"></a>是谓涅槃。<a id="a-Db"></a>三昧义云何。<a id="a-Dc"></a>或作是说。<a id="a-Dd"></a>缘一心所念法。<a id="a-De"></a>是谓三昧。<a id="a-Df"></a>问无想三昧灭尽三昧。<a id="a-Dg"></a>无有心所念法等生。<a id="a-Dh"></a>欲使彼非三昧耶。<a id="a-Di"></a>或作是说。<a id="a-Dj"></a>众多心缘一处所。<a id="a-Dk"></a>是谓三昧。<a id="a-Dl"></a>此亦如上所说。</p>
  <p id="aDm">复次三昧有若干相。<a id="a-Dn"></a>善法三昧雄雌三昧。<a id="a-Do"></a>九次第禅护。<a id="a-Dp"></a>诸义与心等者。<a id="a-Dq"></a>是谓三昧。<a id="a-Dr"></a>颇因苦相应禅。<a id="a-Ds"></a>禅现在前耶。<a id="a-Dt"></a>或作是说。<a id="a-Du"></a>无也。<a id="a-Dv"></a>与苦相应便有念待念待禅。<a id="a-Dw"></a>是故不现在前。<a id="a-Dx"></a>或作是说。<a id="a-Dy"></a>或现在前与苦相应。<a id="a-Dz"></a>如实知之便起念。<a id="a-E0"></a>于中禅现在前。<a id="a-E1"></a>复次不戏笑时。<a id="a-E2"></a>依苦禅现在前。<a id="a-E3"></a>此大嗔恚四等。<a id="a-E4"></a>梵堂何者最胜。<a id="a-E5"></a>或作是说。<a id="a-E6"></a>慈最是胜。<a id="a-E7"></a>慈愍众生皆令安隐慈。<a id="a-E8"></a>彼而已入慈三昧无有狐疑。<a id="a-E9"></a>或作是说。<a id="a-EA"></a>悲最是胜。<a id="a-EB"></a>以大悲故来出世说法。<a id="a-EC"></a>亦不见有大慈大悲大护。<a id="a-ED"></a>或作是说。<a id="a-EE"></a>护最是胜。<a id="a-EF"></a>为良果实修护。<a id="a-EG"></a>则修不用定。<a id="a-EH"></a>复次护最是胜。<a id="a-EI"></a>众事休息是护筋力。<a id="a-EJ"></a>欲嗔恚灭。<a id="a-EK"></a>以众生故。<a id="a-EL"></a>是故护胜。<a id="a-EM"></a>以何等故初禅曰寂。<a id="a-EN"></a>第二禅曰三昧。<a id="a-EO"></a>或作是说。<a id="a-EP"></a>斯二俱寂三昧。<a id="a-EQ"></a>初禅休息众多。<a id="a-ER"></a>是故第二禅寂。<a id="a-ES"></a>复次如其地种水种。<a id="a-ET"></a>如是空寂不善法由初禅生。<a id="a-EU"></a>故曰空寂。<a id="a-EV"></a>是故意定由二禅生。<a id="a-EW"></a>故曰三昧。<a id="a-EX"></a>内喜者此义云何。<a id="a-EY"></a>或作是说。<a id="a-EZ"></a>有觉有观生心离缘。<a id="a-Ea"></a>有觉有观生心便欢喜。<a id="a-Eb"></a>如去污泥水渐渐清。<a id="a-Ec"></a>或作是说。<a id="a-Ed"></a>调戏心息便清净。<a id="a-Ee"></a>如水踊使缓流涓涓澄清。<a id="a-Ef"></a>或作是说。<a id="a-Eg"></a>彼心缘一住彼谓等清净。<a id="a-Eh"></a>如所说去浊复清。<a id="a-Ei"></a>复次入二禅意得清净。<a id="a-Ej"></a>有此彼处得初禅也。<a id="a-Ek"></a>喜乐有差别。<a id="a-El"></a>或作是说。<a id="a-Em"></a>下为喜。<a id="a-En"></a>增上为乐。<a id="a-Eo"></a>或作是说。<a id="a-Ep"></a>心所念乐痛为喜。<a id="a-Eq"></a>身乐痛为乐。<a id="a-Er"></a>或作是说。<a id="a-Es"></a>踊跃生喜猗生乐。<a id="a-Et"></a>复次彼方便心喜。<a id="a-Eu"></a>无有挂碍。<a id="a-Ev"></a>于中相应喜。<a id="a-Ew"></a>身心不乱谓之乐。<a id="a-Ex"></a>诸有不废禅者。<a id="a-Ey"></a>彼一切成就禅耶。<a id="a-Ez"></a>设成就禅。<a id="a-F0"></a>彼一切不废禅耶。<a id="a-F1"></a>或作是说。<a id="a-F2"></a>诸成就禅。<a id="a-F3"></a>彼一切不废禅也。<a id="a-F4"></a>颇不废禅彼不成就禅耶。<a id="a-F5"></a>若无垢人生无色界。<a id="a-F6"></a>复次颇不废禅不成就禅耶。<a id="a-F7"></a>诸有渐渐稍稍弹指之顷思惟眼无常也。<a id="a-F8"></a>颇成就禅非有不废禅耶。<a id="a-F9"></a>阿罗汉智慧解脱也。<a id="a-FA"></a>颇不废禅亦成就禅耶。<a id="a-FB"></a>诸得禅不失。<a id="a-FC"></a>颇不成就禅亦废禅耶。<a id="a-FD"></a>除上尔所事。<a id="a-FE"></a>则其义也。<a id="a-FF"></a>以何等故。<a id="a-FG"></a>世尊于四禅起于四禅涅槃。<a id="a-FH"></a>然不用余耶。<a id="a-FI"></a>或作是说。<a id="a-FJ"></a>愍后众生故。<a id="a-FK"></a>故现照明。<a id="a-FL"></a>以斯后众生知佛世尊常不离四禅。<a id="a-FM"></a>况当我等能离禅耶。<a id="a-FN"></a>或作是说。<a id="a-FO"></a>如檀尼宝客时欲命终。<a id="a-FP"></a>以珍奇宝物最后妙宝。<a id="a-FQ"></a>施彼贫穷。<a id="a-FR"></a>如是四禅众禅中妙。<a id="a-FS"></a>是故留在后。<a id="a-FT"></a>然非如来世尊有诸垢着。<a id="a-FU"></a>或作是说。<a id="a-FV"></a>彼有自在非有巧便。<a id="a-FW"></a>初死时入第一禅尚难。<a id="a-FX"></a>况第四禅。<a id="a-FY"></a>复次诸入一切佛。<a id="a-FZ"></a>如转轮圣王所欲便至。<a id="a-Fa"></a>佛世尊亦复如是。<a id="a-Fb"></a>自在诸法王所欲便至。<a id="a-Fc"></a>当作是观。<a id="a-Fd"></a>以何等故佛世尊般涅槃时。<a id="a-Fe"></a>一切禅解脱。<a id="a-Ff"></a>入三昧正受而现在前。<a id="a-Fg"></a>或作是说。<a id="a-Fh"></a>自将养身。<a id="a-Fi"></a>或作是说。<a id="a-Fj"></a>身体羸弱养得筋力。<a id="a-Fk"></a>或作是说。<a id="a-Fl"></a>众荼(人也)名全师子。<a id="a-Fm"></a>报其施福。<a id="a-Fn"></a>或作是说。<a id="a-Fo"></a>为后众生故现照明。<a id="a-Fp"></a>或作是说。<a id="a-Fq"></a>现有自在不有自在。<a id="a-Fr"></a>命终时入第一禅尚难。<a id="a-Fs"></a>况入一切禅解脱正受。<a id="a-Ft"></a>复次现法不尽。<a id="a-Fu"></a>如来世尊一切功德成就。<a id="a-Fv"></a>以得自在所欲便至。<a id="a-Fw"></a>禅三昧苦乐。</p>
  <p id="aFx">堂寂及心意　　欢喜念不废</p>
  <p id="aFy">四禅最在后</p>
  <p id="aFz">如所说十八缠。<a id="a-G0"></a>安般守意。<a id="a-G1"></a>贪欲恚嗔睡眠调戏疑无想摄。<a id="a-G2"></a>不思惟止。<a id="a-G3"></a>不端思惟。<a id="a-G4"></a>方便求少有方便多语。<a id="a-G5"></a>无益希望。<a id="a-G6"></a>念着多行。<a id="a-G7"></a>贪宝怨恨。<a id="a-G8"></a>从此以起集聚意。<a id="a-G9"></a>此有何差别。<a id="a-GA"></a>答曰。<a id="a-GB"></a>欲有义是谓贪欲。<a id="a-GC"></a>众生心嗔恚是谓嗔恚。<a id="a-GD"></a>心有烦闷是谓睡。<a id="a-GE"></a>睡重谓之眠。<a id="a-GF"></a>心未休止谓之调戏。<a id="a-GG"></a>心不专定谓之疑。<a id="a-GH"></a>心不究竟。<a id="a-GI"></a>流驰万端亦疑。<a id="a-GJ"></a>出息入息观不离意。<a id="a-GK"></a>摄无想。<a id="a-GL"></a>思惟处所。<a id="a-GM"></a>安般守意。<a id="a-GN"></a>于中作方便。<a id="a-GO"></a>安般守意少方便。<a id="a-GP"></a>不思惟不专意。<a id="a-GQ"></a>思惟增上方便安般守意。<a id="a-GR"></a>意少方便。<a id="a-GS"></a>不作增上方便。<a id="a-GT"></a>算数多语有觉有观力所逼。<a id="a-GU"></a>以此方便不乐怨恨增上。<a id="a-GV"></a>希望思想万端喜爱。<a id="a-GW"></a>安般守意得他处意。<a id="a-GX"></a>方便起意有所摄。<a id="a-GY"></a>二月专成行经。<a id="a-GZ"></a>如经所说。<a id="a-Ga"></a>说此语其义云何。<a id="a-Gb"></a>以何等故世尊二月专成行经。<a id="a-Gc"></a>或作是说。<a id="a-Gd"></a>此非问也。<a id="a-Ge"></a>是佛世尊威仪化导。<a id="a-Gf"></a>缘大慈悲故说此法。<a id="a-Gg"></a>或作是说。<a id="a-Gh"></a>当言于尔时无有佛事。<a id="a-Gi"></a>诸淳熟根便得度脱。<a id="a-Gj"></a>诸不淳熟根。<a id="a-Gk"></a>彼得闻法。<a id="a-Gl"></a>或作是说。<a id="a-Gm"></a>彼比丘数往亲近于如来所。<a id="a-Gn"></a>彼时世尊入三昧定。<a id="a-Go"></a>渴善易化。<a id="a-Gp"></a>或作是说。<a id="a-Gq"></a>彼比丘听深妙法。<a id="a-Gr"></a>数往承受不入正受。<a id="a-Gs"></a>是故世尊常三昧定。<a id="a-Gt"></a>我若入此定。<a id="a-Gu"></a>彼诸比丘亦当入此定。<a id="a-Gv"></a>或作是说。<a id="a-Gw"></a>以后沉溺众生故现照明。<a id="a-Gx"></a>或作是说。<a id="a-Gy"></a>于现法中自在所欲。<a id="a-Gz"></a>如所说郁多罗摩纳。<a id="a-H0"></a>或作是说。<a id="a-H1"></a>此是要言。<a id="a-H2"></a>义使诸比丘无有异行。<a id="a-H3"></a>世尊说入定福。<a id="a-H4"></a>然不自入定。<a id="a-H5"></a>或作是说。<a id="a-H6"></a>一切智长养。<a id="a-H7"></a>如种树随时溉灌因缘相成。<a id="a-H8"></a>或作是说。<a id="a-H9"></a>有异学梵志。<a id="a-HA"></a>备作是说。<a id="a-HB"></a>瞿昙沙门无有禅定。<a id="a-HC"></a>但说法耳。<a id="a-HD"></a>是故世尊入定坐禅。<a id="a-HE"></a>如所化耶见众生而摄取之。<a id="a-HF"></a>是故世尊入定坐禅。<a id="a-HG"></a>复次以二因缘故。<a id="a-HH"></a>世尊入定三昧。<a id="a-HI"></a>自所见法而游戏其中。<a id="a-HJ"></a>复以众生故现其照明。<a id="a-HK"></a>当于尔时我比丘专念入息。<a id="a-HL"></a>专念出息。<a id="a-HM"></a>现四意止。<a id="a-HN"></a>观入息短自知息短。<a id="a-HO"></a>观入息长自知息长。<a id="a-HP"></a>入定不久息出入速。<a id="a-HQ"></a>如入定三昧。<a id="a-HR"></a>亦堪任久住。<a id="a-HS"></a>一切身毛孔悉皆知之。<a id="a-HT"></a>此亦如上所说。<a id="a-HU"></a>猗身行观身行相。<a id="a-HV"></a>广布渐渐至于其中间住出入息。<a id="a-HW"></a>依欢喜喜。<a id="a-HX"></a>若初禅地。<a id="a-HY"></a>若观第二禅地。<a id="a-HZ"></a>常作是观地。<a id="a-Ha"></a>亦依其事乐初禅地。<a id="a-Hb"></a>若第二若第三禅地。<a id="a-Hc"></a>皆观其地。<a id="a-Hd"></a>心行所由亦观想痛。<a id="a-He"></a>或作是说。<a id="a-Hf"></a>观心意行猗心意行。<a id="a-Hg"></a>意行渐薄。<a id="a-Hh"></a>是谓由心观识心遂欢喜。<a id="a-Hi"></a>如来无有忧喜心等。<a id="a-Hj"></a>若当解脱。<a id="a-Hk"></a>所以菩萨心常欢喜。<a id="a-Hl"></a>若三昧若解脱。<a id="a-Hm"></a>起若干相观无常想。<a id="a-Hn"></a>观出入息常观灭尽除爱结使永尽无余。<a id="a-Ho"></a>观无欲观爱尽观诸使尽。<a id="a-Hp"></a>复作是说。<a id="a-Hq"></a>观无常观身无常。<a id="a-Hr"></a>观尽观无明尽。<a id="a-Hs"></a>观无欲观有爱尽。<a id="a-Ht"></a>观尽观有余。<a id="a-Hu"></a>有余无余涅槃果尽。<a id="a-Hv"></a>复作是说。<a id="a-Hw"></a>观无常观五阴无常。<a id="a-Hx"></a>观五阴空无我。<a id="a-Hy"></a>观无欲观无阴苦。<a id="a-Hz"></a>观尽观五阴无生法。<a id="a-I0"></a>复以微妙无欲入第四禅。<a id="a-I1"></a>彼有天曰。<a id="a-I2"></a>呜呼哀哉。<a id="a-I3"></a>如来命过无出入息。<a id="a-I4"></a>虽诸根未错命终不久。<a id="a-I5"></a>时诸贤圣堂相。<a id="a-I6"></a>诸贤圣人。<a id="a-I7"></a>持以此得贤圣道神通堂净天堂净天处。<a id="a-I8"></a>梵天堂佛堂。<a id="a-I9"></a>是佛行不还者还。<a id="a-IA"></a>阿罗汉于现法乐四禅贤圣乐行。<a id="a-IB"></a>复次专念入息有入息想。<a id="a-IC"></a>观出息有出息想。<a id="a-ID"></a>不离方便有出入息。<a id="a-IE"></a>行如是垢除。<a id="a-IF"></a>思惟念出入息想。<a id="a-IG"></a>有觉有观渐渐薄。<a id="a-IH"></a>广大休息。<a id="a-II"></a>彼复作是念。<a id="a-IJ"></a>身意连属自知息短。<a id="a-IK"></a>便自知之不舍本相。<a id="a-IL"></a>如复有余。<a id="a-IM"></a>世尊思惟。<a id="a-IN"></a>思惟渐休息。<a id="a-IO"></a>作无觉心休息。<a id="a-IP"></a>彼身心无有是念。<a id="a-IQ"></a>身心有移动。<a id="a-IR"></a>身住心住。<a id="a-IS"></a>无愿息长观出息长。<a id="a-IT"></a>观出息长亦知之不离本相。<a id="a-IU"></a>于中世尊出入息。<a id="a-IV"></a>一切身体皆悉观之不离本相。<a id="a-IW"></a>复次世尊转修行倍得休息心。<a id="a-IX"></a>出入息薄皆悉观之不离本相。<a id="a-IY"></a>是谓世尊四种思惟出入息。<a id="a-IZ"></a>是其事无量因缘自然气味。<a id="a-Ia"></a>复次世尊作是象。<a id="a-Ib"></a>彼心不移动。<a id="a-Ic"></a>心如金刚。<a id="a-Id"></a>回转欢喜和颜悦色。<a id="a-Ie"></a>皆悉观之不离本相。<a id="a-If"></a>复次世尊实生身心。<a id="a-Ig"></a>皆悉观之不离本相。<a id="a-Ih"></a>复次世尊观彼喜乐。<a id="a-Ii"></a>无命有无命想。<a id="a-Ij"></a>心行得解脱。<a id="a-Ik"></a>皆悉观之不离本相。<a id="a-Il"></a>复次世尊彼欢喜乐。<a id="a-Im"></a>有旷大想心得解脱。<a id="a-In"></a>彼心休息。<a id="a-Io"></a>行渐薄休息。<a id="a-Ip"></a>皆悉观之不离本相。<a id="a-Iq"></a>是谓如来四种痛思惟彼痛。<a id="a-Ir"></a>分别解脱无量因缘。<a id="a-Is"></a>所由除其自相。<a id="a-It"></a>复次世尊彼受化人无命有命。<a id="a-Iu"></a>想心得解脱。<a id="a-Iv"></a>皆悉观之不离本相。<a id="a-Iw"></a>彼心得欢喜。<a id="a-Ix"></a>思惟欢喜倍甚欢喜。<a id="a-Iy"></a>皆悉观之不离本相。<a id="a-Iz"></a>彼心欢喜为一水味起方便。<a id="a-J0"></a>皆悉观之不离本相。<a id="a-J1"></a>彼心缘三昧定。<a id="a-J2"></a>方便解脱如实无异。<a id="a-J3"></a>皆悉观之不离本相。<a id="a-J4"></a>是谓如来四种思惟心。<a id="a-J5"></a>分别解脱无量因缘。<a id="a-J6"></a>所由除其自相。<a id="a-J7"></a>复次世尊广解脱心。<a id="a-J8"></a>如实观之无异。<a id="a-J9"></a>以作劳勤。<a id="a-JA"></a>当于尔时出息入息展转观之。<a id="a-JB"></a>是谓观安般守意。<a id="a-JC"></a>亦观其缘。<a id="a-JD"></a>观次第缚。<a id="a-JE"></a>观罪行报。<a id="a-JF"></a>观遍一切心所行。<a id="a-JG"></a>展转观之。<a id="a-JH"></a>是谓观安般守意。<a id="a-JI"></a>次第缚罪福行报。<a id="a-JJ"></a>彼如此法无常心解脱。<a id="a-JK"></a>皆悉观之不离本相。<a id="a-JL"></a>彼如是十事住诸法意。<a id="a-JM"></a>法想诸盛阴皆悉捐弃思惟休息。<a id="a-JN"></a>皆悉观之不离本相。<a id="a-JO"></a>无相无常想者。<a id="a-JP"></a>爱永尽无欲。<a id="a-JQ"></a>思惟休息。<a id="a-JR"></a>皆悉观之不离本相。<a id="a-JS"></a>彼心所作降伏修行。<a id="a-JT"></a>作我断想思惟休息。<a id="a-JU"></a>皆悉观之不离本相。<a id="a-JV"></a>是谓如来四种思惟法。<a id="a-JW"></a>分别解脱无量因缘。<a id="a-JX"></a>所由除其自相。<a id="a-JY"></a>如是十六事者。<a id="a-JZ"></a>以更历广大安般守意堂。<a id="a-Ja"></a>世尊思惟未曾离。<a id="a-Jb"></a>彼则有相与共应。<a id="a-Jc"></a>亦与行相应。<a id="a-Jd"></a>以微妙行起第四禅。<a id="a-Je"></a>乃至灭尽三昧。<a id="a-Jf"></a>彼有一无观。<a id="a-Jg"></a>此无出息入息。<a id="a-Jh"></a>亦不摇动。<a id="a-Ji"></a>亦无所觉知。<a id="a-Jj"></a>亦无本心。<a id="a-Jk"></a>呜呼哀哉。<a id="a-Jl"></a>瞿昙沙门命过。<a id="a-Jm"></a>有第二天。<a id="a-Jn"></a>观如来身颜色未变。<a id="a-Jo"></a>便作是语。<a id="a-Jp"></a>此未命过。<a id="a-Jq"></a>今命过亦当不久。<a id="a-Jr"></a>有第三天。<a id="a-Js"></a>曾观世尊及弟子入三昧正受时。<a id="a-Jt"></a>亦见从三昧起。<a id="a-Ju"></a>便作是语。<a id="a-Jv"></a>此非命过。<a id="a-Jw"></a>亦当不命过。<a id="a-Jx"></a>所入堂作如是形象。<a id="a-Jy"></a>当成阿罗汉。<a id="a-Jz"></a>问云何今世尊知从三昧起本所回转。<a id="a-K0"></a>答曰。<a id="a-K1"></a>听时清净诸根清净。<a id="a-K2"></a>是故彼大因缘清净意识生从彼起。<a id="a-K3"></a>复作是语。<a id="a-K4"></a>自觉知无数之念修自在智。<a id="a-K5"></a>是谓贤圣堂。<a id="a-K6"></a>无垢贤圣清净天也。<a id="a-K7"></a>神通不乱乃至梵天所觉。<a id="a-K8"></a>断结学阿罗汉无学。<a id="a-K9"></a>如来堂诸学比丘不还者。<a id="a-KA"></a>还无学果实。<a id="a-KB"></a>于现法中善讲堂得无疑法。</p>
  <p id="aKC">如尊者舍利弗说。<a id="a-KD"></a>善乐休息。<a id="a-KE"></a>谓之涅槃。<a id="a-KF"></a>尊者摩诃拘絺罗问尊者舍利弗。<a id="a-KG"></a>彼云何乐无有痛痒。<a id="a-KH"></a>广说如契经。<a id="a-KI"></a>彼无痛痒故曰乐。<a id="a-KJ"></a>说此语时其义云何。<a id="a-KK"></a>或作是说。<a id="a-KL"></a>尊者拘絺罗痛乐为彼说。<a id="a-KM"></a>然乐痛不究竟。<a id="a-KN"></a>尊者舍利弗说休止乐。<a id="a-KO"></a>乃至究竟乐有常乐。<a id="a-KP"></a>或作是说。<a id="a-KQ"></a>观痛乐彼少有痛乐少有苦乐。<a id="a-KR"></a>无观乐是涅槃。<a id="a-KS"></a>故曰所以乐者彼无痛。<a id="a-KT"></a>或作是说。<a id="a-KU"></a>痛乐为苦所缚。<a id="a-KV"></a>休息乐者不与苦相应。<a id="a-KW"></a>故曰彼乐。<a id="a-KX"></a>或作是说。<a id="a-KY"></a>痛乐无有定实乐。<a id="a-KZ"></a>休息乐有定实乐。<a id="a-Ka"></a>故曰彼乐。<a id="a-Kb"></a>复次如性行回转得。<a id="a-Kc"></a>彼入初禅时欲界相应。<a id="a-Kd"></a>遂便有增。<a id="a-Ke"></a>若彼与欲缚见思惟想行嗔恚便盛。<a id="a-Kf"></a>如乐众生必当受苦。<a id="a-Kg"></a>是故生死垢外唯涅槃乐。<a id="a-Kh"></a>是谓尊者说此义。<a id="a-Ki"></a>故曰无痛痒故乐。<a id="a-Kj"></a>又世尊汝有吒婆罗色。<a id="a-Kk"></a>四大人自言。<a id="a-Kl"></a>是我所者则当久住。<a id="a-Km"></a>若更生余想者。<a id="a-Kn"></a>亦有灭尽。<a id="a-Ko"></a>说此语时此义云何。<a id="a-Kp"></a>问世尊所许汝学布。<a id="a-Kq"></a>吒披罗。<a id="a-Kr"></a>彼想起便灭欲使移转。<a id="a-Ks"></a>问云何瞿昙沙门。<a id="a-Kt"></a>我者即是想耶。<a id="a-Ku"></a>想颇有所见耶。<a id="a-Kv"></a>设当见者。<a id="a-Kw"></a>是我想者便知想若干种。<a id="a-Kx"></a>如上所说。<a id="a-Ky"></a>便知想非类。<a id="a-Kz"></a>彼时世尊逆质其义。<a id="a-L0"></a>云何汝有吒婆罗人有吾我也。<a id="a-L1"></a>彼曰。<a id="a-L2"></a>实尔瞿昙。<a id="a-L3"></a>有色四天人有吾我。<a id="a-L4"></a>彼时世尊欲生其言。<a id="a-L5"></a>汝有吒婆罗言。<a id="a-L6"></a>色妙及四天身。<a id="a-L7"></a>人有吾我住者是我所。<a id="a-L8"></a>若生余想想生便灭。<a id="a-L9"></a>如来性行志不可移动。<a id="a-LA"></a>又世尊言。<a id="a-LB"></a>如是阿难。<a id="a-LC"></a>想三昧者。<a id="a-LD"></a>教戒成就。<a id="a-LE"></a>又生有想无想天。<a id="a-LF"></a>若比丘入彼禅一一分别。<a id="a-LG"></a>说此语时其义云何。<a id="a-LH"></a>或作是说。<a id="a-LI"></a>此七三昧志如金刚众事悉备。<a id="a-LJ"></a>是故教戒成就。<a id="a-LK"></a>无想三昧及有想无想三昧灭尽三昧。<a id="a-LL"></a>心不相应休息不起。<a id="a-LM"></a>是故彼无教戒成就。<a id="a-LN"></a>或作是说。<a id="a-LO"></a>此七三昧亦有漏亦无漏。<a id="a-LP"></a>以无漏道教成就。<a id="a-LQ"></a>是故彼贤圣教戒成就。<a id="a-LR"></a>无想三昧及有想无想三昧灭尽三昧尽有漏。<a id="a-LS"></a>非以有漏道得成就教戒。<a id="a-LT"></a>是故彼无教戒成就也。<a id="a-LU"></a>或作是说。<a id="a-LV"></a>无常想苦想无我想。<a id="a-LW"></a>灭尽休息想。<a id="a-LX"></a>道出要想。<a id="a-LY"></a>便教戒成就。<a id="a-LZ"></a>无想三昧。<a id="a-La"></a>及有想无想三昧想。<a id="a-Lb"></a>游出三昧想。<a id="a-Lc"></a>是故彼无教戒成就。<a id="a-Ld"></a>复次智慧照明与身相应。<a id="a-Le"></a>等观身中。<a id="a-Lf"></a>彼无想三昧灭尽三昧相应行。<a id="a-Lg"></a>以得休息。<a id="a-Lh"></a>犹如禅人从禅中起能有所说。<a id="a-Li"></a>若亲近住入禅中。<a id="a-Lj"></a>余时不能有所说。<a id="a-Lk"></a>有想无。<a id="a-Ll"></a>世尊故说此耳。<a id="a-Lm"></a>又世尊言。<a id="a-Ln"></a>五法成就。<a id="a-Lo"></a>常处闲居山顶丛林。<a id="a-Lp"></a>衣裳粗弊不以为丑。<a id="a-Lq"></a>不择饮食床卧病瘦医药。<a id="a-Lr"></a>常作去欲之想。<a id="a-Ls"></a>观如是色法成就诸义。<a id="a-Lt"></a>常处闲居山顶丛林。<a id="a-Lu"></a>说此诸语时其义云何。<a id="a-Lv"></a>或作是说。<a id="a-Lw"></a>犹如有人淫意偏多。<a id="a-Lx"></a>欲爱未尽有此诸病。<a id="a-Ly"></a>或作是说。<a id="a-Lz"></a>是世尊劝教语。<a id="a-M0"></a>况成就五法。<a id="a-M1"></a>不乐闲居常作城傍行。<a id="a-M2"></a>虽处闲居亦少少耳。<a id="a-M3"></a>复次如山泽法。<a id="a-M4"></a>不肯修行不能至闲居所树闲空处。<a id="a-M5"></a>不修变易想。<a id="a-M6"></a>是故彼人不处闲居山顶丛林。<a id="a-M7"></a>自计吾我彼处闲居。<a id="a-M8"></a>复有是妄自计吾我者。<a id="a-M9"></a>常处人间。<a id="a-MA"></a>又世尊言。<a id="a-MB"></a>于彼比丘内起无色想外观色。<a id="a-MC"></a>乃至观白有白想。<a id="a-MD"></a>如契经说。<a id="a-ME"></a>以何等故。<a id="a-MF"></a>白像色色便有鲜。<a id="a-MG"></a>最众行中妙。<a id="a-MH"></a>或作是说。<a id="a-MI"></a>此为上色。<a id="a-MJ"></a>是故彼缘色为上。<a id="a-MK"></a>或作是说。<a id="a-ML"></a>缘白思惟生心白。<a id="a-MM"></a>复次亦天眼与诸行。<a id="a-MN"></a>以是故白色为上。<a id="a-MO"></a>又世尊言。<a id="a-MP"></a>有此三乐。<a id="a-MQ"></a>无诤讼乐。<a id="a-MR"></a>居独处乐。<a id="a-MS"></a>无欲于人乐。<a id="a-MT"></a>云何无诤讼乐。<a id="a-MU"></a>云何独处乐。<a id="a-MV"></a>云何无欲于人乐。<a id="a-MW"></a>或作是说。<a id="a-MX"></a>戒无诤讼。<a id="a-MY"></a>是故常学禁戒。<a id="a-MZ"></a>无欲于人乐者。<a id="a-Ma"></a>思惟三昧定。<a id="a-Mb"></a>居独处者。<a id="a-Mc"></a>降伏其心。<a id="a-Md"></a>居独处乐智无有乱。<a id="a-Me"></a>是故当学智慧无诤讼乐。<a id="a-Mf"></a>当学智慧身意无怒乐。<a id="a-Mg"></a>或作是说。<a id="a-Mh"></a>一切生死为苦。<a id="a-Mi"></a>无生死为乐。<a id="a-Mj"></a>彼禁戒尽无诤讼乐。<a id="a-Mk"></a>诸乱永尽居独处乐。<a id="a-Ml"></a>无有戒禁尽居闲处乐。<a id="a-Mm"></a>复次戒禁清净去苦行意。<a id="a-Mn"></a>无过行痛乐。<a id="a-Mo"></a>便生念与相应。<a id="a-Mp"></a>无欲于人乐。<a id="a-Mq"></a>念禁戒者。<a id="a-Mr"></a>身有喜恼。<a id="a-Ms"></a>于此禁戒常意修行。<a id="a-Mt"></a>生诸乐痛。<a id="a-Mu"></a>念相应者。<a id="a-Mv"></a>居闲处乐。<a id="a-Mw"></a>如尊者舍利弗说。<a id="a-Mx"></a>诸贤。<a id="a-My"></a>半月说戒。<a id="a-Mz"></a>不起法现在前作证。<a id="a-N0"></a>不起法观者何等是。<a id="a-N1"></a>或作是说。<a id="a-N2"></a>所可用道得须陀洹果。<a id="a-N3"></a>常亲近彼道。<a id="a-N4"></a>半月说戒成阿罗汉果。<a id="a-N5"></a>或作是说。<a id="a-N6"></a>彼诸贤。<a id="a-N7"></a>半月说戒以无常智。<a id="a-N8"></a>苦谛未生便见习谛。<a id="a-N9"></a>习谛中间便见尽谛。<a id="a-NA"></a>尽谛中便见道谛。<a id="a-NB"></a>或作是说。<a id="a-NC"></a>半月说戒。<a id="a-ND"></a>与长抓梵志说法时。<a id="a-NE"></a>即思惟十二事。<a id="a-NF"></a>所遭众相分别无数。<a id="a-NG"></a>乃不起法观。</p>
  <p id="aNH">垢着念身乐　　色劣想想至</p>
  <p id="aNI">闲居分别行　　三乐及止观</p>
  <p id="aNJ">三昧揵度第三竟。</p>
 </body>
</html>