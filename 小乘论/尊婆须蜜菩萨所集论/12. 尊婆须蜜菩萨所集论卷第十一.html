<!doctype html>
<html id="z3IBW921C4" data-ver="946">
 <head>
  <meta charset="utf-8">
  <meta author="僧伽跋澄">
  <meta library="龙藏">
  <meta catalog="小乘论">
  <meta period="符秦">
 </head>
 <body>
  <h1 id="a1">尊婆须蜜菩萨所集论卷第十一</h1>
  <h2 id="a2">行揵度首第九之二</h2>
  <p id="a3">又世尊言。<a id="a-4"></a>备十功德如来为沙门结戒。<a id="a-5"></a>欲使增聚使增。<a id="a-6"></a>善住不移。<a id="a-7"></a>欲使增安隐。<a id="a-8"></a>不信者令信。<a id="a-9"></a>信者重令信。<a id="a-A"></a>降伏恶人为惭愧。<a id="a-B"></a>作导师于现法中教尽。<a id="a-C"></a>尽有教未生众生。<a id="a-D"></a>使尽有漏梵行之住。<a id="a-E"></a>此有何等异。<a id="a-F"></a>答曰。<a id="a-G"></a>当学此戒本。<a id="a-H"></a>无如来声闻众。<a id="a-I"></a>便有所摄而不坏。<a id="a-J"></a>与共相应等学诸戒说。<a id="a-K"></a>当等说得等解脱同其一类。<a id="a-L"></a>此何集聚义。<a id="a-M"></a>当言有胜。<a id="a-N"></a>故曰增集聚。<a id="a-O"></a>作是学时。<a id="a-P"></a>欲降众分别义分别法。<a id="a-Q"></a>欲使成就善住沙门妙法。<a id="a-R"></a>故曰摄取增。<a id="a-S"></a>学如是戒时。<a id="a-T"></a>降伏众分别义分别法。<a id="a-U"></a>欲使成就善住沙门法。<a id="a-V"></a>故曰欲使增善住也。</p>
  <p id="aW">学如是戒时。<a id="a-X"></a>降沙门展转无欲展转无怨展转不相恼。<a id="a-Y"></a>故曰欲使增安隐。<a id="a-Z"></a>学如是戒时。<a id="a-a"></a>化自相未曾得喜今便得之。<a id="a-b"></a>故曰不信者令信。<a id="a-c"></a>学如是戒时。<a id="a-d"></a>化自相已。<a id="a-e"></a>得信重令增益。<a id="a-f"></a>界不相干。<a id="a-g"></a>故曰信者重令信。<a id="a-h"></a>如不信者已生信重令修行。<a id="a-i"></a>于中邪路众生导示大道。<a id="a-j"></a>不越戒次。<a id="a-k"></a>故曰降伏恶人。<a id="a-l"></a>已降伏恶人。<a id="a-m"></a>于中惭愧众生得恶伴侣无有苦恼。<a id="a-n"></a>恶人何等异。<a id="a-o"></a>以第三训诲第三。<a id="a-p"></a>一切众生皆作是观。<a id="a-q"></a>七事自相自相已。<a id="a-r"></a>故曰欲使惭愧者安隐降伏。<a id="a-s"></a>如是戒者于现法中于恶行中已自修行。<a id="a-t"></a>故曰于现法中尽有漏教降伏。<a id="a-u"></a>此戒便生善处。<a id="a-v"></a>闭恶趣门戒律成就。<a id="a-w"></a>故曰未生众生使尽有漏有漏。<a id="a-x"></a>当言当作是观不。<a id="a-y"></a>作如是学戒者。<a id="a-z"></a>增上戒增上心增上智慧而不断绝。<a id="a-10"></a>如是深法得久住。<a id="a-11"></a>故曰梵行久住。</p>
  <p id="a12">种种业所作　　如三善所障</p>
  <p id="a13">不惭现在戒　　嘱授及训诲</p>
  <p id="a14">又世尊言。<a id="a-15"></a>阿难今是汝过。<a id="a-16"></a>汝作不善。<a id="a-17"></a>云何三告汝而不答。<a id="a-18"></a>吾使如来住劫。<a id="a-19"></a>设当答者。<a id="a-1A"></a>如来为住劫耶。<a id="a-1B"></a>或作是说。<a id="a-1C"></a>如来住劫。<a id="a-1D"></a>然如来无处所。<a id="a-1E"></a>问今何故作是语。<a id="a-1F"></a>诸修行四神足。<a id="a-1G"></a>意欲住劫。<a id="a-1H"></a>亦能尽其劫数。<a id="a-1I"></a>答曰。<a id="a-1J"></a>现神足威力。<a id="a-1K"></a>问世尊若善修行而不住。<a id="a-1L"></a>云何现其威力。<a id="a-1M"></a>答曰。<a id="a-1N"></a>声闻住劫便能住劫。<a id="a-1O"></a>问若为声闻说。<a id="a-1P"></a>溺者则无有相根。<a id="a-1Q"></a>或作是说。<a id="a-1R"></a>亦能住劫。<a id="a-1S"></a>复次为侍卫人能久住。<a id="a-1T"></a>亦不求索。<a id="a-1U"></a>设当请使住便住。<a id="a-1V"></a>至阿难得阿罗汉果。<a id="a-1W"></a>或作是说。<a id="a-1X"></a>若缘前请若缘后请。<a id="a-1Y"></a>求世尊住者。<a id="a-1Z"></a>然世尊不作是说。<a id="a-1a"></a>今云何作是说。<a id="a-1b"></a>先何以不说。<a id="a-1c"></a>譬如有人过他邦土。<a id="a-1d"></a>人便作是念。<a id="a-1e"></a>不请使住。<a id="a-1f"></a>设请使住者便住也。<a id="a-1g"></a>乃至尊者阿难得阿罗汉果。<a id="a-1h"></a>或作是说。<a id="a-1i"></a>若前请若后请。<a id="a-1j"></a>然世尊不住也。<a id="a-1k"></a>云何今作是说。<a id="a-1l"></a>犹如有人适他邦土。<a id="a-1m"></a>还时便有人告。<a id="a-1n"></a>若前请若后请而不住。<a id="a-1o"></a>设当语何以先不告语。<a id="a-1p"></a>或作是说。<a id="a-1q"></a>不住也。<a id="a-1r"></a>何以无处所。<a id="a-1s"></a>二阿惟三佛俱出世。<a id="a-1t"></a>于此劫中弥勒世尊当出现世。<a id="a-1u"></a>是故不住。<a id="a-1v"></a>此尔所事前以叹说竟。<a id="a-1w"></a>复次设尊者阿难不闻如来告。<a id="a-1x"></a>为魔所厌。<a id="a-1y"></a>世尊知魔厌。<a id="a-1z"></a>云何告语。<a id="a-20"></a>乃至二三于中有何过。<a id="a-21"></a>厌不能应答。<a id="a-22"></a>彼便作是念。<a id="a-23"></a>虽世尊告时未疲厌。<a id="a-24"></a>于其中间魔便起厌意。<a id="a-25"></a>是故不能应答。<a id="a-26"></a>尔时告语无有力势。<a id="a-27"></a>能后便作是语。<a id="a-28"></a>我目前闻如来语承受奉行。<a id="a-29"></a>云何疲厌而忆本所作。<a id="a-2A"></a>若世尊欲住者。<a id="a-2B"></a>是故修其悕望。<a id="a-2C"></a>欲化导众生故。<a id="a-2D"></a>如所闻阿罗诃弥勒授决。<a id="a-2E"></a>亦闻无有二三三耶三菩阿惟三佛而出现世也。<a id="a-2F"></a>以何故。<a id="a-2G"></a>当言使世尊住劫。<a id="a-2H"></a>此至三事。<a id="a-2I"></a>当作是观。<a id="a-2J"></a>以何等故十二入四善不善无记八无记。<a id="a-2K"></a>或作是说。<a id="a-2L"></a>四行报八是报非行。<a id="a-2M"></a>问意入非行。<a id="a-2N"></a>欲使彼是无记耶。<a id="a-2O"></a>或作是说。<a id="a-2P"></a>四与心相应与心俱起。<a id="a-2Q"></a>问设今自然善不善。<a id="a-2R"></a>彼云何有起有方便或作是说。<a id="a-2S"></a>心自然善不善。<a id="a-2T"></a>彼相应心所念法及心不相应行俱起身口行。<a id="a-2U"></a>问彼如上所说涅槃无有善。<a id="a-2V"></a>复次色入者色不可坏。<a id="a-2W"></a>声入声不可坏。<a id="a-2X"></a>此因缘集聚如是便有善不善所作意相应。<a id="a-2Y"></a>不住色声中。<a id="a-2Z"></a>独无有侣。<a id="a-2a"></a>是故当观。<a id="a-2b"></a>若觉犯罪睡眠清净耶。<a id="a-2c"></a>或作是说。<a id="a-2d"></a>有如草五体布地而悔便睡眠。<a id="a-2e"></a>复次求请悔过。<a id="a-2f"></a>请众人解过作三行。<a id="a-2g"></a>便睡眠故眠不觉。<a id="a-2h"></a>颇有持戒不梵行。<a id="a-2i"></a>或作是说。<a id="a-2j"></a>有五戒优婆塞。<a id="a-2k"></a>以己妻为足。<a id="a-2l"></a>及余优婆塞奉贤圣戒。<a id="a-2m"></a>以己妻不净行。<a id="a-2n"></a>比丘者持戒精进。<a id="a-2o"></a>身威仪具足。<a id="a-2p"></a>然有淫意不尽而共相应。<a id="a-2q"></a>当言非梵行。<a id="a-2r"></a>及余比丘于贤圣戒精进。<a id="a-2s"></a>淫意未尽与共相应。<a id="a-2t"></a>当言非梵行。<a id="a-2u"></a>若阿罗汉已般涅槃而供养。<a id="a-2v"></a>当言彼得行报耶。<a id="a-2w"></a>当言现在有其功力。<a id="a-2x"></a>或作是说。<a id="a-2y"></a>当言得行报。<a id="a-2z"></a>若先已作福德。<a id="a-30"></a>彼便得供养。<a id="a-31"></a>若本不作福德。<a id="a-32"></a>彼生存在世求食难得。<a id="a-33"></a>说当获供养。<a id="a-34"></a>问云何今受报。<a id="a-35"></a>复次现在方便所造。<a id="a-36"></a>诸于彼功德具足者。<a id="a-37"></a>彼方便所造。<a id="a-38"></a>如空中不可受报。<a id="a-39"></a>如世尊言。<a id="a-3A"></a>犹如有人。<a id="a-3B"></a>于此间不承受请问已。<a id="a-3C"></a>此因缘报故作如是行。<a id="a-3D"></a>作如此事。<a id="a-3E"></a>生恶趣入地狱中。<a id="a-3F"></a>若还生人间无有智慧。<a id="a-3G"></a>此是何行报。<a id="a-3H"></a>或作是说。<a id="a-3I"></a>已愚痴故。<a id="a-3J"></a>彼不请问事事不明。<a id="a-3K"></a>便堕恶趣。<a id="a-3L"></a>复作是说。<a id="a-3M"></a>不请问时意谓清净。<a id="a-3N"></a>此是戒盗苦谛所断。<a id="a-3O"></a>复次如此坚信常奉持法。<a id="a-3P"></a>于中生诸方便。<a id="a-3Q"></a>是伴非伴而示现道。<a id="a-3R"></a>以此深法中信契经阿含深语。<a id="a-3S"></a>不于中忍有诸方便。<a id="a-3T"></a>如是阿毗昙阿含微妙三语身证之教。<a id="a-3U"></a>不于中而作方便。<a id="a-3V"></a>如是禁律阿含微妙之语而信趣向。<a id="a-3W"></a>不于中作方便。<a id="a-3X"></a>复以此法疑无智慧。<a id="a-3Y"></a>此是智慧之路。<a id="a-3Z"></a>设不请问趣恶道者。<a id="a-3a"></a>彼便住世满此众生。<a id="a-3b"></a>又世尊言。<a id="a-3c"></a>彼身恶行口意恶行各相牵速。<a id="a-3d"></a>云何行相牵速。<a id="a-3e"></a>或作是说。<a id="a-3f"></a>见有恶行亦见瑞应。<a id="a-3g"></a>命过时便作是语。<a id="a-3h"></a>见火炎起见狗犬。<a id="a-3i"></a>若善行命过时便作是语。<a id="a-3j"></a>我见天宝宫殿屋舍。<a id="a-3k"></a>见诸园果。<a id="a-3l"></a>或作是说。<a id="a-3m"></a>有诸缘报。<a id="a-3n"></a>有此瑞应行。<a id="a-3o"></a>是谓恶是谓善。<a id="a-3p"></a>或作是说。<a id="a-3q"></a>报渐观近怀诸悕望。<a id="a-3r"></a>如观近无善觉知成败。<a id="a-3s"></a>是谓缘无义行牵速。<a id="a-3t"></a>或作是说。<a id="a-3u"></a>于恶趣沉没。<a id="a-3v"></a>设心亦覆蔽。<a id="a-3w"></a>是谓牵速。<a id="a-3x"></a>复次云何缘过去行。<a id="a-3y"></a>复次如此恶行意便好喜。<a id="a-3z"></a>当于尔时便有证有验。<a id="a-40"></a>亦见诸疮痍结使遂增恶行。</p>
  <p id="a41">又世尊言。<a id="a-42"></a>于现法中便有悔意。<a id="a-43"></a>彼悔意当言善耶。<a id="a-44"></a>不善耶。<a id="a-45"></a>当言无记耶。<a id="a-46"></a>或作是说。<a id="a-47"></a>当言善。<a id="a-48"></a>恶自见恶于彼作恶行念。<a id="a-49"></a>问不于今堕恶趣中。<a id="a-4A"></a>答曰。<a id="a-4B"></a>彼善少不善力大。<a id="a-4C"></a>复作是语。<a id="a-4D"></a>与少善生于善处。<a id="a-4E"></a>如所说得善心念法与等见俱。<a id="a-4F"></a>或作是说。<a id="a-4G"></a>当言不善。<a id="a-4H"></a>与邪见相应。<a id="a-4I"></a>虽复忆念后更忘失。<a id="a-4J"></a>所不应忆者后便忆之。<a id="a-4K"></a>是故当言不善。<a id="a-4L"></a>复次云何世尊说。<a id="a-4M"></a>譬喻与不相应自不相应。<a id="a-4N"></a>此非譬喻也。<a id="a-4O"></a>一切作恶行者。<a id="a-4P"></a>则有悔意也。<a id="a-4Q"></a>能自修已则生天上。<a id="a-4R"></a>世尊亦说。<a id="a-4S"></a>设彼悔者亦是善心。<a id="a-4T"></a>云何善心无善命过。<a id="a-4U"></a>若悔是不善者。<a id="a-4V"></a>云何不善心多彼智相应。<a id="a-4W"></a>若悔是无记者。<a id="a-4X"></a>云何无记心无善命过。<a id="a-4Y"></a>是故此非佛语。<a id="a-4Z"></a>以何等故。<a id="a-4a"></a>未来教不得成就。<a id="a-4b"></a>或作是说。<a id="a-4c"></a>不以未来教而有教耶。<a id="a-4d"></a>问过去教者亦无教。<a id="a-4e"></a>欲使不成就过去教耶。<a id="a-4f"></a>答曰。<a id="a-4g"></a>教已过去。<a id="a-4h"></a>问未来亦当有教。<a id="a-4i"></a>复次虽不作行便有所获。<a id="a-4j"></a>如是无行而有果实。<a id="a-4k"></a>于彼便作是念。<a id="a-4l"></a>云何今不思惟。<a id="a-4m"></a>亦有福德。<a id="a-4n"></a>彼当作是观。<a id="a-4o"></a>又世尊言有缘生。<a id="a-4p"></a>云何有缘生。<a id="a-4q"></a>或作是说。<a id="a-4r"></a>中阴中五阴是谓有缘生。<a id="a-4s"></a>或作是说。<a id="a-4t"></a>所生五阴是谓有缘生。<a id="a-4u"></a>或作是说。<a id="a-4v"></a>已处母胎是谓有缘生。<a id="a-4w"></a>或作是说。<a id="a-4x"></a>所生五阴诸得行缘而受报数。<a id="a-4y"></a>是心将从受诸色报。<a id="a-4z"></a>命根心不相应行。<a id="a-50"></a>是谓有缘生。<a id="a-51"></a>复次趣恶生者最初得有。<a id="a-52"></a>是谓有缘生有。<a id="a-53"></a>有则有生。</p>
  <p id="a54">礼彼诸眠觉　　供养或罗汉</p>
  <p id="a55">不问魔所厌　　告语不还缘</p>
  <p id="a56">以何等故。<a id="a-57"></a>本所作行谓之一结缘。<a id="a-58"></a>如今无明为所作行。<a id="a-59"></a>是一切行缘。<a id="a-5A"></a>或作是说。<a id="a-5B"></a>如今过去一切缘。<a id="a-5C"></a>过去亦是一切结缘。<a id="a-5D"></a>复次过去最要言之。<a id="a-5E"></a>现在广说现其善教。<a id="a-5F"></a>问不如彼一切结缘。<a id="a-5G"></a>或作是说。<a id="a-5H"></a>本所作行一切结是缘。<a id="a-5I"></a>过去无明声。<a id="a-5J"></a>已说与无明相应。<a id="a-5K"></a>现在所造声与无明相应。<a id="a-5L"></a>现在所造声。<a id="a-5M"></a>已说无明造声相应。<a id="a-5N"></a>问不以现在无明声。<a id="a-5O"></a>作是说与无明相应。<a id="a-5P"></a>或作是说。<a id="a-5Q"></a>生无智力少足故。<a id="a-5R"></a>譬喻众生示现。<a id="a-5S"></a>若行无明于此生是缘。<a id="a-5T"></a>由结故生诸行。<a id="a-5U"></a>是故譬喻众生现在若行。<a id="a-5V"></a>问彼回转譬喻众生现其善行。<a id="a-5W"></a>过去之时一切结是缘。<a id="a-5X"></a>复次结结相生行。<a id="a-5Y"></a>缘其根生彼结。<a id="a-5Z"></a>彼结彼各相应。<a id="a-5a"></a>结由行生。<a id="a-5b"></a>行由结生。<a id="a-5c"></a>行由行生。<a id="a-5d"></a>谓无明缘行生。<a id="a-5e"></a>结缘行生。<a id="a-5f"></a>复作是说。<a id="a-5g"></a>爱缘有行已。<a id="a-5h"></a>炽然作诸行。<a id="a-5i"></a>当作是观。<a id="a-5j"></a>以何等故。<a id="a-5k"></a>色界无垢人。<a id="a-5l"></a>谓之成就无漏戒。<a id="a-5m"></a>然非有漏。<a id="a-5n"></a>答曰。<a id="a-5o"></a>此不舍贤圣道。<a id="a-5p"></a>便成就戒。<a id="a-5q"></a>界界游已灭世俗事。<a id="a-5r"></a>界界游行。<a id="a-5s"></a>无有无色界无色界定戒。<a id="a-5t"></a>是故不得名成就。<a id="a-5u"></a>以何等故。<a id="a-5v"></a>行报故生无色界天。<a id="a-5w"></a>或作是说。<a id="a-5x"></a>以无想三昧众生报故也。<a id="a-5y"></a>问无想三昧亦非心亦非心所。<a id="a-5z"></a>念法云何。<a id="a-60"></a>由是报故生。<a id="a-61"></a>答曰。<a id="a-62"></a>无想三昧有漏善心不相应行有报。<a id="a-63"></a>问设彼三昧有报。<a id="a-64"></a>彼不与行相应。<a id="a-65"></a>世尊亦说由行而生。<a id="a-66"></a>或作是说。<a id="a-67"></a>若于心中间入无想三昧。<a id="a-68"></a>缘彼心报生无色界天。<a id="a-69"></a>问云何若于心中间入第二禅。<a id="a-6A"></a>缘彼报生光音天耶。<a id="a-6B"></a>或作是说。<a id="a-6C"></a>无想三昧无心。<a id="a-6D"></a>无想三昧相应心报而生彼间。<a id="a-6E"></a>无有无想三昧相应心。<a id="a-6F"></a>何以故彼无有想。<a id="a-6G"></a>世尊亦说。<a id="a-6H"></a>彼想有教无教有心教耶此无处所。<a id="a-6I"></a>复次无想三昧彼则有。<a id="a-6J"></a>是不由行而生彼心。<a id="a-6K"></a>亦无行方便。<a id="a-6L"></a>世尊亦说。<a id="a-6M"></a>由行报而有生。<a id="a-6N"></a>复次无想三昧心相应心所生报是缘。<a id="a-6O"></a>能作是住。<a id="a-6P"></a>如生无想界天。<a id="a-6Q"></a>如善御车人所向无疑。<a id="a-6R"></a>如报缘除其报则受其有。<a id="a-6S"></a>颇缘灭尽三昧报生有想无想天耶。<a id="a-6T"></a>或作是说。<a id="a-6U"></a>彼三昧有漏之有报。<a id="a-6V"></a>非有想无想天。<a id="a-6W"></a>更受生缘。<a id="a-6X"></a>是报而生。<a id="a-6Y"></a>问灭尽三昧亦不与行相应。<a id="a-6Z"></a>世尊亦说。<a id="a-6a"></a>由行而生。<a id="a-6b"></a>或作是说。<a id="a-6c"></a>灭尽三昧有心。<a id="a-6d"></a>是故灭尽三昧相应心报故。<a id="a-6e"></a>生有想无想天。<a id="a-6f"></a>问无有灭尽三昧心相应痛。<a id="a-6g"></a>何以故彼无想世尊亦说。<a id="a-6h"></a>彼有想无想心觉当有觉。<a id="a-6i"></a>亦无处所。<a id="a-6j"></a>或作是说。<a id="a-6k"></a>不生也。<a id="a-6l"></a>何以故。<a id="a-6m"></a>已越有想无想天。<a id="a-6n"></a>以灭尽三昧。<a id="a-6o"></a>不以妙三昧报故生九地也。<a id="a-6p"></a>问彼地灭尽三缘是果报而生彼间。<a id="a-6q"></a>问如所说越有想无想天。<a id="a-6r"></a>入想忍三昧则有彼地。<a id="a-6s"></a>亦说尽越不用定处。<a id="a-6t"></a>修有想无想定。<a id="a-6u"></a>彼亦是不用定地。<a id="a-6v"></a>问灭尽三昧入是三昧。<a id="a-6w"></a>不以贪欲故。<a id="a-6x"></a>欲爱未尽。<a id="a-6y"></a>入有想无想三昧。<a id="a-6z"></a>非不欲尽。<a id="a-70"></a>不用入处有想无想定。<a id="a-71"></a>复次如所说灭尽三昧无有心。<a id="a-72"></a>彼则有是也。<a id="a-73"></a>彼无有报无有心。<a id="a-74"></a>复次有想无想天灭尽三。<a id="a-75"></a>昧报而受。<a id="a-76"></a>彼三昧非报缘。<a id="a-77"></a>又世尊言。<a id="a-78"></a>欢喜施者。<a id="a-79"></a>便得欢喜。<a id="a-7A"></a>从心所好。<a id="a-7B"></a>施真正处(偈也)。<a id="a-7C"></a>云何观是欢喜。<a id="a-7D"></a>为观受者。<a id="a-7E"></a>为观施者。<a id="a-7F"></a>或作是说。<a id="a-7G"></a>当观施者。<a id="a-7H"></a>从物因缘若施彼时。<a id="a-7I"></a>彼则受报也。<a id="a-7J"></a>问设彼受者有福欢喜。<a id="a-7K"></a>答曰。<a id="a-7L"></a>彼非真正处。<a id="a-7M"></a>亦说从心所好施真正处。<a id="a-7N"></a>或作是说。<a id="a-7O"></a>从檀越心如郁伽长者说。<a id="a-7P"></a>是谓如来二端氎我所爱者。<a id="a-7Q"></a>愿世尊纳受。<a id="a-7R"></a>以大慈故而不见逆。<a id="a-7S"></a>我从如来闻。<a id="a-7T"></a>欢喜施者。<a id="a-7U"></a>便得欢喜。<a id="a-7V"></a>复次当观施者意。<a id="a-7W"></a>从施[疊*毛]时便作是念。<a id="a-7X"></a>我今割意施。<a id="a-7Y"></a>作是心已受大报。<a id="a-7Z"></a>如尊者舍利弗说。<a id="a-7a"></a>若行后世受报者。<a id="a-7b"></a>彼不可得现世受报。<a id="a-7c"></a>设行现世受报。<a id="a-7d"></a>彼不可得后世受报。<a id="a-7e"></a>世尊亦说。<a id="a-7f"></a>或有尼揵子。<a id="a-7g"></a>若行现世受报。<a id="a-7h"></a>彼不可得后世受报耶。<a id="a-7i"></a>设行后受报。<a id="a-7j"></a>彼不可得现世受报。<a id="a-7k"></a>如是尼揵子辈愚痴尽无果实。<a id="a-7l"></a>说是语。<a id="a-7m"></a>其义云何。<a id="a-7n"></a>或作是说。<a id="a-7o"></a>尼揵子作是见。<a id="a-7p"></a>行尽苦尽行尽。<a id="a-7q"></a>谓一意识。<a id="a-7r"></a>不可得后世受报。<a id="a-7s"></a>行现世受报痛。<a id="a-7t"></a>若彼愚痴尽无有果实。<a id="a-7u"></a>于此法中垢尽苦尽。<a id="a-7v"></a>若道生时灭诸结使。<a id="a-7w"></a>若无愚痴无有果实。<a id="a-7x"></a>问若于此法中不尽行本。<a id="a-7y"></a>不得般涅槃。<a id="a-7z"></a>亦无有上。<a id="a-80"></a>答曰。<a id="a-81"></a>如阿罗汉速疾受报。<a id="a-82"></a>问如所说契经则有违。<a id="a-83"></a>或有阿罗汉。<a id="a-84"></a>行报渐薄。<a id="a-85"></a>不相应果便灭。<a id="a-86"></a>若阿罗汉能行报者。<a id="a-87"></a>亦能广博诸行。<a id="a-88"></a>或作是说。<a id="a-89"></a>犹如彼行实在者。<a id="a-8A"></a>彼行道亦复实在。<a id="a-8B"></a>或作是说。<a id="a-8C"></a>诸行实在便有集聚。<a id="a-8D"></a>设行不实在者。<a id="a-8E"></a>可使作集聚。<a id="a-8F"></a>复次此非行报义也。<a id="a-8G"></a>于深法中不失深法。<a id="a-8H"></a>如其义理游戏。<a id="a-8I"></a>其彼义无有疑。<a id="a-8J"></a>彼作是念。<a id="a-8K"></a>如今云何后身受报。<a id="a-8L"></a>当作是观。<a id="a-8M"></a>如是阿罗汉不得众行而受报也。<a id="a-8N"></a>以何等故。<a id="a-8O"></a>祭祠饿鬼得然不及余趣。<a id="a-8P"></a>或作是说。<a id="a-8Q"></a>此生趣自尔。<a id="a-8R"></a>问此是我疑。<a id="a-8S"></a>何以故生趣自尔耶。<a id="a-8T"></a>或作是说。<a id="a-8U"></a>饿鬼嫉妒心意便颠倒。<a id="a-8V"></a>河无河想。<a id="a-8W"></a>见水不净及诸饮食浆水。<a id="a-8X"></a>若饿鬼祭祀饮食。<a id="a-8Y"></a>便发欢喜意心不颠倒。<a id="a-8Z"></a>若彼饿鬼得增上行时彼受食。<a id="a-8a"></a>或作是说。<a id="a-8b"></a>饿鬼以嫉妒意。<a id="a-8c"></a>彼不能作好境界。<a id="a-8d"></a>若彼饿鬼有所祭祀发欢喜意。<a id="a-8e"></a>于彼得好心游好境界。<a id="a-8f"></a>或作是说。<a id="a-8g"></a>饿鬼以嫉妒意身体长大心常懈疲。<a id="a-8h"></a>以懈疲心不至神妙饿鬼所。<a id="a-8i"></a>若彼饿鬼而祭祀食于施发欢喜心。<a id="a-8j"></a>便得身大心广。<a id="a-8k"></a>以彼心广大故。<a id="a-8l"></a>得游诸大饿鬼所。<a id="a-8m"></a>彼亦归伏礼跪。<a id="a-8n"></a>以身大故。<a id="a-8o"></a>彼饿鬼得增上行。<a id="a-8p"></a>于彼受食。<a id="a-8q"></a>复次与人作福彼人不得如饿鬼与彼施食者。<a id="a-8r"></a>饿鬼善心好施。<a id="a-8s"></a>彼便受行若彼饮食。<a id="a-8t"></a>是故非余趣。<a id="a-8u"></a>诸心与身行俱起。<a id="a-8v"></a>口行俱起。<a id="a-8w"></a>当与心共同耶。<a id="a-8x"></a>当言不与心共同。<a id="a-8y"></a>或作是说。<a id="a-8z"></a>当言与心共同与心俱起。<a id="a-90"></a>问云何心不与行同耶。<a id="a-91"></a>或作是说。<a id="a-92"></a>当言不与心共同。<a id="a-93"></a>本所生心与行俱起。<a id="a-94"></a>若不生则不有起。<a id="a-95"></a>是故当言不与心共同。<a id="a-96"></a>或作是说。<a id="a-97"></a>或与心共同。<a id="a-98"></a>或不与心共同。<a id="a-99"></a>诸与心回转则与心共同。<a id="a-9A"></a>诸不与心回转则不与心共同。<a id="a-9B"></a>复次缘彼有心行有回转。<a id="a-9C"></a>亦各相摄。<a id="a-9D"></a>先有回转便有所摄。<a id="a-9E"></a>行与结有何差别。<a id="a-9F"></a>或作是说。<a id="a-9G"></a>行是身是口是意。<a id="a-9H"></a>然结是意。<a id="a-9I"></a>问若行是意。<a id="a-9J"></a>与彼结有何差别。<a id="a-9K"></a>或作是说。<a id="a-9L"></a>行是善不善无记。<a id="a-9M"></a>结是不善。<a id="a-9N"></a>问若行不善。<a id="a-9O"></a>与彼结有何差别。<a id="a-9P"></a>或作是说。<a id="a-9Q"></a>意行意行。<a id="a-9R"></a>结亦不意亦不不意。<a id="a-9S"></a>问云何意无有报耶。<a id="a-9T"></a>复次一切心所念。<a id="a-9U"></a>当言皆是行。<a id="a-9V"></a>然世尊视若干种行渐渐有疑。<a id="a-9W"></a>云何无虫便有杀意。<a id="a-9X"></a>或作是说。<a id="a-9Y"></a>如无有虫便有杀虫之想。<a id="a-9Z"></a>如无虫便有杀害意。<a id="a-9a"></a>若有虫处彼无有杀意。<a id="a-9b"></a>何以故。<a id="a-9c"></a>彼虫或有常或无常。<a id="a-9d"></a>设有常者。<a id="a-9e"></a>亦不能堕此无有相。<a id="a-9f"></a>设有常者。<a id="a-9g"></a>如是得断灭。<a id="a-9h"></a>复次所造五阴作虫思想。<a id="a-9i"></a>便言我尽形寿不杀。<a id="a-9j"></a>若越彼意者行各散一处。<a id="a-9k"></a>是故彼便有害想。<a id="a-9l"></a>若于彼虫便有杀意。<a id="a-9m"></a>何以故。<a id="a-9n"></a>由彼虫故。<a id="a-9o"></a>因缘合会则有差违。<a id="a-9p"></a>设不差违则不能有所起。<a id="a-9q"></a>若有差违则有所起。<a id="a-9r"></a>云何不有所起则有所起。<a id="a-9s"></a>若有违不得无违者不得。<a id="a-9t"></a>无有力能起。<a id="a-9u"></a>若得有所起。<a id="a-9v"></a>云何起无差违或不能起。<a id="a-9w"></a>又世尊言。<a id="a-9x"></a>有四不可思议。<a id="a-9y"></a>世间不可思议。<a id="a-9z"></a>众生行报不可思议。<a id="a-A0"></a>及佛境界不可思议。<a id="a-A1"></a>以何等故。<a id="a-A2"></a>此谓之不可思议。<a id="a-A3"></a>或作是说。<a id="a-A4"></a>方便力少不足思议。<a id="a-A5"></a>或作是说。<a id="a-A6"></a>无有余方便作如是知。<a id="a-A7"></a>如佛世尊或作是说。<a id="a-A8"></a>不可思议深妙难究是故不可思议。<a id="a-A9"></a>复次作我思议者成狂。<a id="a-AA"></a>愚痴思惟心亦乱。<a id="a-AB"></a>众生行报及佛境界。<a id="a-AC"></a>非己心所了。<a id="a-AD"></a>亦不可观。</p>
  <p id="aAE">无明无色界　　及彼无垢人</p>
  <p id="aAF">无想及灭尽　　舍利弗饿鬼</p>
  <p id="aAG">种种诸根相　　众生难思议</p>
  <p id="aAH">诸入不善三昧。<a id="a-AI"></a>彼尽犯二罪耶。<a id="a-AJ"></a>或作是说。<a id="a-AK"></a>诸犯不善者。<a id="a-AL"></a>彼尽犯二罪。<a id="a-AM"></a>犯彼罪时成五逆。<a id="a-AN"></a>问云何犯五逆时不犯二罪耶。<a id="a-AO"></a>复次唯犯一罪。<a id="a-AP"></a>何以故。<a id="a-AQ"></a>世尊说有五罪。<a id="a-AR"></a>若犯不善罪时而犯二罪。<a id="a-AS"></a>作是广说而思惟说。<a id="a-AT"></a>一时彼无罪。<a id="a-AU"></a>是故犯一罪。<a id="a-AV"></a>若转轮圣王女宝得色声香味。<a id="a-AW"></a>当言由行报得。<a id="a-AX"></a>当言不由行报增上得。<a id="a-AY"></a>或作是说。<a id="a-AZ"></a>当言由行报得。<a id="a-Aa"></a>问云何余行报余者受报。<a id="a-Ab"></a>答曰。<a id="a-Ac"></a>女宝者由行报故彼便得。<a id="a-Ad"></a>若彼得彼王得是报。<a id="a-Ae"></a>复次由行增上得。<a id="a-Af"></a>若由行报得。<a id="a-Ag"></a>不作行而受报。<a id="a-Ah"></a>女宝则有坏败。<a id="a-Ai"></a>转轮圣王不由他行受报。<a id="a-Aj"></a>斗乱僧若斗乱僧。<a id="a-Ak"></a>当言一劫入泥梨耶。<a id="a-Al"></a>当言中劫受泥梨罪。<a id="a-Am"></a>或作是说。<a id="a-An"></a>当言一劫受泥梨罪。<a id="a-Ao"></a>世尊亦说。<a id="a-Ap"></a>斗乱僧经历一劫。<a id="a-Aq"></a>问已过半劫。<a id="a-Ar"></a>云何全受一劫罪。<a id="a-As"></a>答曰。<a id="a-At"></a>余方刹土至彼泥梨。<a id="a-Au"></a>如犯罪重之人。<a id="a-Av"></a>数移徙入深狱。<a id="a-Aw"></a>然后脱其罪过。<a id="a-Ax"></a>若复受劫罪。<a id="a-Ay"></a>一劫泥梨中受罪。<a id="a-Az"></a>问泥梨受罪之人无有此理。<a id="a-B0"></a>至他方泥梨受罪。<a id="a-B1"></a>命未尽便死。<a id="a-B2"></a>或作是说。<a id="a-B3"></a>二十劫中及四劫劫大劫。<a id="a-B4"></a>二十中劫受罪。<a id="a-B5"></a>是谓一劫受罪。<a id="a-B6"></a>若劫融烧时。<a id="a-B7"></a>便生二十中劫。<a id="a-B8"></a>云何彼经历尔所时。<a id="a-B9"></a>复次当中劫受泥犁罪。<a id="a-BA"></a>无有欲界众生受一劫之寿。<a id="a-BB"></a>诸斗乱僧彼一切住一劫受罪耶。<a id="a-BC"></a>设住一劫受罪者。<a id="a-BD"></a>彼一切斗乱僧耶。<a id="a-BE"></a>或作是说。<a id="a-BF"></a>诸乱僧彼一切一劫受罪。<a id="a-BG"></a>破坏僧者最重之罪。<a id="a-BH"></a>或作是说。<a id="a-BI"></a>斗乱僧非住一劫受罪耶。<a id="a-BJ"></a>若坏乱意而斗僧者受五逆罪。<a id="a-BK"></a>复次或住一劫受罪。<a id="a-BL"></a>彼非斗乱僧现其报。<a id="a-BM"></a>或斗乱僧及一劫受罪耶。<a id="a-BN"></a>若非法坏斗乱意而坏僧者。<a id="a-BO"></a>或不斗乱僧。<a id="a-BP"></a>亦不一劫受罪耶。<a id="a-BQ"></a>除上尔所事也。<a id="a-BR"></a>斗乱僧当言性受罪。<a id="a-BS"></a>当言非性受罪。<a id="a-BT"></a>或作是说。<a id="a-BU"></a>当言性受罪。<a id="a-BV"></a>何以故。<a id="a-BW"></a>斗乱僧最重之罪。<a id="a-BX"></a>若此非受罪者。<a id="a-BY"></a>云何今性受罪。<a id="a-BZ"></a>问诸斗乱僧彼一切受无救之罪。<a id="a-Ba"></a>问如杀生者性受罪。<a id="a-Bb"></a>诸不杀害受罪。<a id="a-Bc"></a>害罪如是。<a id="a-Bd"></a>斗乱僧性自受罪。<a id="a-Be"></a>诸不斗乱僧。<a id="a-Bf"></a>彼一切受无救之罪。<a id="a-Bg"></a>复次当言非性受罪。<a id="a-Bh"></a>何以故。<a id="a-Bi"></a>僧成就斗乱罪。<a id="a-Bj"></a>然非无救罪。<a id="a-Bk"></a>诸恶行斗僧。<a id="a-Bl"></a>彼性当言受罪也。</p>
  <p id="aBm">又世尊言。<a id="a-Bn"></a>意行者最是重。<a id="a-Bo"></a>如法慧契经言。<a id="a-Bp"></a>一行最是重罪斗乱僧。<a id="a-Bq"></a>非意行斗乱僧也。<a id="a-Br"></a>说是语其义云何。<a id="a-Bs"></a>或作是说。<a id="a-Bt"></a>一切行最是重罪。<a id="a-Bu"></a>除其五逆。<a id="a-Bv"></a>及余行意行最是重罪。<a id="a-Bw"></a>或作是说。<a id="a-Bx"></a>意口行思惟。<a id="a-By"></a>彼行已口行。<a id="a-Bz"></a>彼最第一。<a id="a-C0"></a>意行意行最是重罪。<a id="a-C1"></a>思惟行斗乱僧最是重罪。<a id="a-C2"></a>复次不于中间意行有斗乱僧。<a id="a-C3"></a>非彼思惟而斗僧。<a id="a-C4"></a>诸恶行斗乱僧者。<a id="a-C5"></a>当言彼最是重罪。<a id="a-C6"></a>以何故。<a id="a-C7"></a>非灭五人不得斗乱僧。<a id="a-C8"></a>答曰。<a id="a-C9"></a>必当有二部僧。<a id="a-CA"></a>敕使如调达斗世尊声闻众。<a id="a-CB"></a>彼坏凡夫僧。<a id="a-CC"></a>不能坏贤圣之人。<a id="a-CD"></a>问今不受五逆罪。<a id="a-CE"></a>答曰。<a id="a-CF"></a>作僧想而坏凡夫众受五逆罪。<a id="a-CG"></a>如父作父想而杀害其命。<a id="a-CH"></a>受五逆罪。<a id="a-CI"></a>问若今世尊说斗乱僧受一劫罪。<a id="a-CJ"></a>答曰。<a id="a-CK"></a>此世尊教戒语。<a id="a-CL"></a>调达作是想我坏僧。<a id="a-CM"></a>或作是说。<a id="a-CN"></a>比丘众谓之比丘僧。<a id="a-CO"></a>于彼凡夫人敕使斗乱。<a id="a-CP"></a>或复贤圣人在世尊侧而不能坏乱。<a id="a-CQ"></a>或作是说。<a id="a-CR"></a>有十四事斗乱之章。<a id="a-CS"></a>无垢人不可坏败。<a id="a-CT"></a>不能坏世尊。<a id="a-CU"></a>是故世尊不可坏。<a id="a-CV"></a>复次世尊声闻众内无垢人。<a id="a-CW"></a>外凡夫人于彼坏外凡夫人众。<a id="a-CX"></a>内无垢人不可沮坏。<a id="a-CY"></a>是世尊众不可沮坏。<a id="a-CZ"></a>以何等故记之。<a id="a-Ca"></a>结言无报耶。<a id="a-Cb"></a>或作是说。<a id="a-Cc"></a>无记者即无报也。<a id="a-Cd"></a>或作是说。<a id="a-Ce"></a>彼不于身体有所长益。<a id="a-Cf"></a>或作是说。<a id="a-Cg"></a>不化身口意行。<a id="a-Ch"></a>复作是说。<a id="a-Ci"></a>无记心所念法。<a id="a-Cj"></a>自凭依有是苦恼。<a id="a-Ck"></a>摄持诸法而有报也。<a id="a-Cl"></a>复次无记无报法亦是有报也。<a id="a-Cm"></a>如所说我今不行。<a id="a-Cn"></a>乃至不知为趣何所。<a id="a-Co"></a>而见光明。<a id="a-Cp"></a>云何是报。<a id="a-Cq"></a>复次诸善不善法。<a id="a-Cr"></a>或有因或有缘。<a id="a-Cs"></a>有诸果实。<a id="a-Ct"></a>于彼作报想。<a id="a-Cu"></a>无记之法或有因或有缘有诸果实。<a id="a-Cv"></a>是故无记法而有报也。<a id="a-Cw"></a>须陀洹性有瑕罪。<a id="a-Cx"></a>当言性无瑕秽。<a id="a-Cy"></a>或作是说。<a id="a-Cz"></a>无有瑕罪。<a id="a-D0"></a>瑕罪者现诸秽病。<a id="a-D1"></a>或作是说。<a id="a-D2"></a>无有瑕罪。<a id="a-D3"></a>瑕罪者现诸秽病。<a id="a-D4"></a>或作是说。<a id="a-D5"></a>无瑕罪依善不诤。<a id="a-D6"></a>复次当言有瑕秽想。<a id="a-D7"></a>心邪见未灭。</p>
  <p id="aD8">犯罪乐斗乱　　住劫及性罪</p>
  <p id="aD9">不灭五坏众　　无记性净行</p>
  <p id="aDA">酒浆者。<a id="a-DB"></a>当言性罪。<a id="a-DC"></a>当言非性罪。<a id="a-DD"></a>答曰。<a id="a-DE"></a>当言非性罪。<a id="a-DF"></a>何以故。<a id="a-DG"></a>若饮酒者。<a id="a-DH"></a>淳酒有余教以入腹。<a id="a-DI"></a>若服咒术饮食术。<a id="a-DJ"></a>当作是观非梵行。<a id="a-DK"></a>当言性罪。<a id="a-DL"></a>当言非性罪。<a id="a-DM"></a>或作是说。<a id="a-DN"></a>当言性受罪。<a id="a-DO"></a>不于中间结秽有其梵行。<a id="a-DP"></a>复次当言非梵行。<a id="a-DQ"></a>心是其罪。<a id="a-DR"></a>性染污观。<a id="a-DS"></a>复结兴起当言有罪。<a id="a-DT"></a>性罪者其义云何。<a id="a-DU"></a>或作是说。<a id="a-DV"></a>性染污是谓性罪。<a id="a-DW"></a>复作是说。<a id="a-DX"></a>性不善是谓性罪。<a id="a-DY"></a>复次性有瑕秽是谓性罪。<a id="a-DZ"></a>非性罪者其义云何。<a id="a-Da"></a>答曰。<a id="a-Db"></a>不染污是谓非性罪。<a id="a-Dc"></a>复作是说。<a id="a-Dd"></a>性常不善是谓非性罪。<a id="a-De"></a>复次非性有瑕是谓非性罪。<a id="a-Df"></a>颇有比丘。<a id="a-Dg"></a>四事之中各无所犯。<a id="a-Dh"></a>然不舍戒而就白衣。<a id="a-Di"></a>当言非比丘。<a id="a-Dj"></a>或作是说。<a id="a-Dk"></a>有人根变易根已变易。<a id="a-Dl"></a>当言非比丘。<a id="a-Dm"></a>或作是说。<a id="a-Dn"></a>因缘果实邪见而现在前。<a id="a-Do"></a>若布现示人。<a id="a-Dp"></a>是谓当言非比丘。<a id="a-Dq"></a>或作是说。<a id="a-Dr"></a>若自长养此比丘非比丘也。<a id="a-Ds"></a>彼若勤修戒行于中移转。<a id="a-Dt"></a>云何当舍戒而越戒律。<a id="a-Du"></a>复次有所悕望。<a id="a-Dv"></a>悕望者流转生死。<a id="a-Dw"></a>当言于比丘法退转。<a id="a-Dx"></a>若无教诲也。<a id="a-Dy"></a>又世尊言。<a id="a-Dz"></a>若比丘于比丘受衣裳。<a id="a-E0"></a>入无量心三昧而思惟之。<a id="a-E1"></a>彼果报无量。<a id="a-E2"></a>施主檀越福增益善增益。<a id="a-E3"></a>善食无病。<a id="a-E4"></a>是谓自作。<a id="a-E5"></a>余者不受耶。<a id="a-E6"></a>答曰。<a id="a-E7"></a>非自作余者受报。<a id="a-E8"></a>复次施主檀越所受之德。<a id="a-E9"></a>问云何不成就而受其福。<a id="a-EA"></a>答曰。<a id="a-EB"></a>由田业润厚。<a id="a-EC"></a>于彼种谷子。<a id="a-ED"></a>若种人忆田好不好。<a id="a-EE"></a>必获好谷。<a id="a-EF"></a>问此亦不相应。<a id="a-EG"></a>云何于田种子不于三昧檀越有其德。<a id="a-EH"></a>复次有彼人受彼信施。<a id="a-EI"></a>施主檀越得其处所。<a id="a-EJ"></a>便有福德长益。<a id="a-EK"></a>是故不可沮坏。<a id="a-EL"></a>无嗔恚之体。<a id="a-EM"></a>彼便有休息根心意欢喜。<a id="a-EN"></a>受施之人不堪任施。<a id="a-EO"></a>施者自受福。<a id="a-EP"></a>又作是说。<a id="a-EQ"></a>以此法施彼彼为谁得。<a id="a-ER"></a>或作是说。<a id="a-ES"></a>无有得者。<a id="a-ET"></a>是谓不与取。<a id="a-EU"></a>复次受施主之语。<a id="a-EV"></a>此何由施。<a id="a-EW"></a>若依比丘者彼则有所还。<a id="a-EX"></a>若于道果。<a id="a-EY"></a>道果受其教诲无有所还。<a id="a-EZ"></a>又世尊言。<a id="a-Ea"></a>摩纳众生行。<a id="a-Eb"></a>由与由行所造。<a id="a-Ec"></a>由行因缘。<a id="a-Ed"></a>由行施为众生。<a id="a-Ee"></a>由行成若好若丑。<a id="a-Ef"></a>说是语其义云何。<a id="a-Eg"></a>答曰。<a id="a-Eh"></a>自所造行受其果报。<a id="a-Ei"></a>众人不牢固。<a id="a-Ej"></a>如所作行便受其报。<a id="a-Ek"></a>是谓行因缘受其生报。<a id="a-El"></a>行若处处生。<a id="a-Em"></a>在在受其报。<a id="a-En"></a>是谓行胎生。<a id="a-Eo"></a>若舍其行有若干相。<a id="a-Ep"></a>若舍其行此众生如上所说。<a id="a-Eq"></a>众生有上下。<a id="a-Er"></a>是故行众生有所演说。<a id="a-Es"></a>若其有好有丑。<a id="a-Et"></a>有何行故。<a id="a-Eu"></a>若本劫众生自然食身能飞行。<a id="a-Ev"></a>或作是说。<a id="a-Ew"></a>于欲界爱尽。<a id="a-Ex"></a>诸欲界炽盛善根。<a id="a-Ey"></a>由其果报也。<a id="a-Ez"></a>问今亦不有所现耶。<a id="a-F0"></a>或于彼种善根之中。<a id="a-F1"></a>果报有自然身能飞行。<a id="a-F2"></a>答曰。<a id="a-F3"></a>众行备具彼果不得生实。<a id="a-F4"></a>复次由生因缘行报因缘。<a id="a-F5"></a>有如是对。<a id="a-F6"></a>于彼自在施所造得。<a id="a-F7"></a>彼则身能飞行。<a id="a-F8"></a>由彼施主之德方便。<a id="a-F9"></a>彼则有头光明。<a id="a-FA"></a>诸尊重梵行者。<a id="a-FB"></a>病痛遭困厄车马施。<a id="a-FC"></a>彼则身能飞行。</p>
  <p id="aFD">饮酒其犯邪　　性犯最重罪</p>
  <p id="aFE">飞比丘游行　　行自造人后</p>
  <p id="aFF">行揵度第九竟。</p>
 </body>
</html>