<!doctype html>
<html id="z3IBW8o1Bw" data-ver="1796">
 <head>
  <meta charset="utf-8">
  <meta author="僧伽跋澄">
  <meta library="龙藏">
  <meta catalog="小乘论">
  <meta period="符秦">
 </head>
 <body>
  <h1 id="a1">尊婆须蜜菩萨所集论卷第三</h1>
  <h2 id="a2">聚揵度首第一之五</h2>
  <p id="a3">又世尊言。<a id="a-4"></a>四事摄人。<a id="a-5"></a>摄人者其义云何。<a id="a-6"></a>或作是说。<a id="a-7"></a>众生性坏。<a id="a-8"></a>如彼洿沙。<a id="a-9"></a>彼以此四事更相共摄。<a id="a-A"></a>故曰其义。<a id="a-B"></a>如彼沙为水所浸。<a id="a-C"></a>各相粘着。<a id="a-D"></a>亦复如是。<a id="a-E"></a>或作是说。<a id="a-F"></a>众生性自坏。<a id="a-G"></a>以此四事相摄各成办。<a id="a-H"></a>是故摄人。<a id="a-I"></a>犹是作盖升。<a id="a-J"></a>升摄诸子此亦如是。<a id="a-K"></a>或作是说。<a id="a-L"></a>集聚法众生方便故曰摄人。<a id="a-M"></a>以何等故共义谓之摄人。<a id="a-N"></a>或作是说。<a id="a-O"></a>俱有戒行。<a id="a-P"></a>或作是说。<a id="a-Q"></a>俱同境界。<a id="a-R"></a>或作是说。<a id="a-S"></a>俱同所见。<a id="a-T"></a>复次劝助义谓之摄人。<a id="a-U"></a>又世尊言。<a id="a-V"></a>无常是无常法。<a id="a-W"></a>云何无常云何无常法。<a id="a-X"></a>或作是说。<a id="a-Y"></a>过去行无常。<a id="a-Z"></a>未来现在行是无常法。<a id="a-a"></a>亦当求法亦当次住。<a id="a-b"></a>或作是说。<a id="a-c"></a>过去未来现在行无常。<a id="a-d"></a>未来行是无常法。<a id="a-e"></a>亦当往求彼法。<a id="a-f"></a>或作是说。<a id="a-g"></a>过去现在行无常。<a id="a-h"></a>未来生法不生法是无常法。<a id="a-i"></a>彼亦与法相应。<a id="a-j"></a>或作是说。<a id="a-k"></a>一切诸行亦是无常。<a id="a-l"></a>亦是无常法。<a id="a-m"></a>如所说如因是无常。<a id="a-n"></a>如果是无常法。<a id="a-o"></a>问因亦缘余果。<a id="a-p"></a>果亦缘余因。<a id="a-q"></a>岂彼不是无常无常法耶。<a id="a-r"></a>答曰。<a id="a-s"></a>惟因缘余果。<a id="a-t"></a>果缘余因。<a id="a-u"></a>如因是无常。<a id="a-v"></a>如果是无常法。<a id="a-w"></a>问如今因非无常。<a id="a-x"></a>如今果非无常法。<a id="a-y"></a>是故彼即无常即无常法。<a id="a-z"></a>复次诸行回转彼无常。<a id="a-10"></a>是法是无常法。</p>
  <p id="a11">又世尊言。<a id="a-12"></a>诸有尘垢是尘垢法。<a id="a-13"></a>云何名尘垢。<a id="a-14"></a>云何名尘垢法。<a id="a-15"></a>或作是说。<a id="a-16"></a>尘垢展转相缘。<a id="a-17"></a>是谓尘垢法。<a id="a-18"></a>或作是说。<a id="a-19"></a>彼尘垢相应法。<a id="a-1A"></a>谓之尘垢法也。<a id="a-1B"></a>或作是说。<a id="a-1C"></a>尘垢杂尘垢。<a id="a-1D"></a>彼回转法。<a id="a-1E"></a>是谓尘垢法也。<a id="a-1F"></a>或作是说。<a id="a-1G"></a>尘垢杂尘垢。<a id="a-1H"></a>彼所起身行口行。<a id="a-1I"></a>是谓尘垢法。<a id="a-1J"></a>或作是说。<a id="a-1K"></a>一切有漏行尘垢是尘垢法。<a id="a-1L"></a>如其因是尘垢。<a id="a-1M"></a>如其果是尘垢法。<a id="a-1N"></a>尊作是说。<a id="a-1O"></a>众生不坏造五阴行众恼见逼。<a id="a-1P"></a>是谓尘垢法。</p>
  <p id="a1Q">又世尊言。<a id="a-1R"></a>汝今比丘生老病死。<a id="a-1S"></a>终更受形。<a id="a-1T"></a>生更受形。<a id="a-1U"></a>逝死有何差别。<a id="a-1V"></a>或作是说。<a id="a-1W"></a>中阴诸形此是生。<a id="a-1X"></a>更转阴往生此是生。<a id="a-1Y"></a>中阴坏败谓之逝。<a id="a-1Z"></a>初死阴坏败此是死。<a id="a-1a"></a>或作是说。<a id="a-1b"></a>出母胞胎此是生。<a id="a-1c"></a>始入母胎此是更生。<a id="a-1d"></a>形展转增此是逝。<a id="a-1e"></a>初死阴坏败此是死。<a id="a-1f"></a>或作是说。<a id="a-1g"></a>卵[革*莫]合会生。<a id="a-1h"></a>此事云何。<a id="a-1i"></a>此诸根渐渐熟。<a id="a-1j"></a>受生化生合会。<a id="a-1k"></a>彼诸根不渐渐熟(软生赖成)。<a id="a-1l"></a>化生者。<a id="a-1m"></a>若彼命终时。<a id="a-1n"></a>不见其身卵[革*莫]合会。<a id="a-1o"></a>死已见其身。<a id="a-1p"></a>或作是说。<a id="a-1q"></a>无有差别。<a id="a-1r"></a>当说须臾顷。<a id="a-1s"></a>复次趣往生时。<a id="a-1t"></a>最初受阴生造阴住超越。<a id="a-1u"></a>超越造阴受生处所。<a id="a-1v"></a>是谓尔时命终。<a id="a-1w"></a>住超越造阴受生处所。<a id="a-1x"></a>阴更移转。<a id="a-1y"></a>是谓终命断绝。<a id="a-1z"></a>诸阴散落是谓死。</p>
  <p id="a20">又世尊言。<a id="a-21"></a>诸比丘结常随从。<a id="a-22"></a>彼时有死。<a id="a-23"></a>诸有死是故有数。<a id="a-24"></a>说是语时此义云何。<a id="a-25"></a>或作是说。<a id="a-26"></a>爱随从彼命终时习行。<a id="a-27"></a>彼谓死受诸有。<a id="a-28"></a>欲爱欲受欲阴。<a id="a-29"></a>色爱色受。<a id="a-2A"></a>无色爱无色受无色阴。<a id="a-2B"></a>已得彼阴。<a id="a-2C"></a>是谓有数。<a id="a-2D"></a>若欲界色无色界。<a id="a-2E"></a>故曰彼有数。<a id="a-2F"></a>或作是说。<a id="a-2G"></a>使所缠诸使缠。<a id="a-2H"></a>受阴受诸有。<a id="a-2I"></a>已得此有。<a id="a-2J"></a>是谓有数。<a id="a-2K"></a>故曰彼有数。<a id="a-2L"></a>或作是说。<a id="a-2M"></a>一切结所使若力胜者。<a id="a-2N"></a>当命终时便自忆彼谓死。<a id="a-2O"></a>故曰彼有数染怒愚。<a id="a-2P"></a>或作是说。<a id="a-2Q"></a>软色因缘起诸垢。<a id="a-2R"></a>垢色所使中色起。<a id="a-2S"></a>缘色所使起增上结。<a id="a-2T"></a>故曰有数。<a id="a-2U"></a>或作是说。<a id="a-2V"></a>色着色所使。<a id="a-2W"></a>色着色死。<a id="a-2X"></a>为色所持因生色。<a id="a-2Y"></a>故曰有数。<a id="a-2Z"></a>或作是说。<a id="a-2a"></a>诸欲有所须。<a id="a-2b"></a>为彼所使。<a id="a-2c"></a>方便求索已得竟。<a id="a-2d"></a>是故有数。<a id="a-2e"></a>如是诸有所须便求索。<a id="a-2f"></a>已得彼物彼便死。<a id="a-2g"></a>彼便有数。<a id="a-2h"></a>泥黎中若。<a id="a-2i"></a>余恶趣。<a id="a-2j"></a>或作是说。<a id="a-2k"></a>爱所使造有。<a id="a-2l"></a>持往生老病死。<a id="a-2m"></a>彼有数。<a id="a-2n"></a>或作是说。<a id="a-2o"></a>垢所使结起行。<a id="a-2p"></a>持往有悔意恶趣中。<a id="a-2q"></a>彼有数。<a id="a-2r"></a>若死时不悔便生天上。<a id="a-2s"></a>或作是说。<a id="a-2t"></a>敷演四谛世尊说法。<a id="a-2u"></a>若比丘使所使。<a id="a-2v"></a>是谓死为现习谛。<a id="a-2w"></a>彼有数。<a id="a-2x"></a>为现苦谛。<a id="a-2y"></a>于是比丘不使所使。<a id="a-2z"></a>则不死。<a id="a-30"></a>为现道谛。<a id="a-31"></a>彼有数。<a id="a-32"></a>为现尽谛。<a id="a-33"></a>尊作是说。<a id="a-34"></a>五盛阴非使。<a id="a-35"></a>唯无明有爱。<a id="a-36"></a>彼相应五阴缠裹。<a id="a-37"></a>已缠裹则有数。<a id="a-38"></a>泥黎若余恶趣。</p>
  <p id="a39">一切诸爱使　　软色自缠裹</p>
  <p id="a3A">若复有余爱　　行谛后有五</p>
  <p id="a3B">又世尊言。<a id="a-3C"></a>于是比丘色无常过去未来。<a id="a-3D"></a>况复现在。<a id="a-3E"></a>以何等故世尊说。<a id="a-3F"></a>况复现在。<a id="a-3G"></a>或作是说。<a id="a-3H"></a>过去色坏败。<a id="a-3I"></a>未来色未生。<a id="a-3J"></a>现在色生不坏。<a id="a-3K"></a>彼名无常。<a id="a-3L"></a>若坏若生及未生。<a id="a-3M"></a>况复生法有坏败。<a id="a-3N"></a>故曰况复现在。<a id="a-3O"></a>或作是说。<a id="a-3P"></a>过去未来色无处所。<a id="a-3Q"></a>现在有处所。<a id="a-3R"></a>故曰无常。<a id="a-3S"></a>如其无处所无常。<a id="a-3T"></a>况无处所。<a id="a-3U"></a>故曰况复现在。<a id="a-3V"></a>或作是说。<a id="a-3W"></a>过去未来色不可坏。<a id="a-3X"></a>现在可坏。<a id="a-3Y"></a>彼名无常。<a id="a-3Z"></a>能使坏者可坏。<a id="a-3a"></a>况复能坏。<a id="a-3b"></a>故曰况复现在。<a id="a-3c"></a>或作是说。<a id="a-3d"></a>未来色未来久远住。<a id="a-3e"></a>过去色过去久远住。<a id="a-3f"></a>现在色现在久远一时住。<a id="a-3g"></a>故曰无常。<a id="a-3h"></a>若久远住者。<a id="a-3i"></a>若当久远住。<a id="a-3j"></a>况复一时住。<a id="a-3k"></a>故曰况复现在。<a id="a-3l"></a>或作是说。<a id="a-3m"></a>寿欲终时。<a id="a-3n"></a>世尊故说。<a id="a-3o"></a>过去久远人寿命长寿八十四千岁。<a id="a-3p"></a>亦有阿僧祇岁者。<a id="a-3q"></a>未来久远人亦当寿极长寿八十四千岁。<a id="a-3r"></a>亦有阿僧祇岁。<a id="a-3s"></a>如今寿者。<a id="a-3t"></a>极寿百岁。<a id="a-3u"></a>出百岁者少少。<a id="a-3v"></a>故曰况复现在。<a id="a-3w"></a>或作是说。<a id="a-3x"></a>此世尊教戒语。<a id="a-3y"></a>况复众生现在色。<a id="a-3z"></a>言是我所意染着。<a id="a-40"></a>过去未来未必染着。<a id="a-41"></a>于中淫意偏多。<a id="a-42"></a>现无常故。<a id="a-43"></a>曰况复现在。<a id="a-44"></a>尊作是说。<a id="a-45"></a>现在暂现。<a id="a-46"></a>过去未来不常住展转往来。<a id="a-47"></a>按契经句说。<a id="a-48"></a>又世尊言。<a id="a-49"></a>比丘当取冢间五纳衣。<a id="a-4A"></a>少易得人无贪爱。<a id="a-4B"></a>云何冢间衣易得。<a id="a-4C"></a>云何少。<a id="a-4D"></a>云何易得。<a id="a-4E"></a>云何不贪爱。<a id="a-4F"></a>或作是说。<a id="a-4G"></a>人著者少故曰少。<a id="a-4H"></a>处处易得故曰易得。<a id="a-4I"></a>是佛所许。<a id="a-4J"></a>人无贪者。<a id="a-4K"></a>价数甚少故曰少。<a id="a-4L"></a>不从人求亦复无主。</p>
  <p id="a4M">又世尊言。<a id="a-4N"></a>比丘行道甚苦。<a id="a-4O"></a>比丘乞求苦。<a id="a-4P"></a>共居苦。<a id="a-4Q"></a>彼云何行道。<a id="a-4R"></a>云何乞求。<a id="a-4S"></a>云何共居。<a id="a-4T"></a>或作是说。<a id="a-4U"></a>五盛阴是行道爱身是乞求。<a id="a-4V"></a>结使是共居。<a id="a-4W"></a>尊作是说。<a id="a-4X"></a>如向者语比丘行道苦乞求苦共居苦。<a id="a-4Y"></a>众生于彼流转生死苦。<a id="a-4Z"></a>于此义故说行道苦。<a id="a-4a"></a>于三苦甚苦。<a id="a-4b"></a>身苦行苦变易苦。<a id="a-4c"></a>希望他乐亦是苦。<a id="a-4d"></a>是苦一切乞求。<a id="a-4e"></a>无方便共居苦。</p>
  <p id="a4f">处无常法界　　生诸着尘垢</p>
  <p id="a4g">使况复现在　　补纳衣甚苦</p>
  <p id="a4h">聚揵度第一之五竟。</p>
  <p data-pb></p>
  <h2 id="a4i">聚揵度首第一之六</h2>
  <p id="a4j">又世尊言。<a id="a-4k"></a>如彼偈所说。<a id="a-4l"></a>不可食彼食。<a id="a-4m"></a>以何等故。<a id="a-4n"></a>佛世尊说偈不可食。<a id="a-4o"></a>或作是说。<a id="a-4p"></a>世尊不以食故往。<a id="a-4q"></a>但欲教化彼婆罗门。<a id="a-4r"></a>是故不受。<a id="a-4s"></a>问不以偈故说不可食。<a id="a-4t"></a>食非其义故曰不可食。<a id="a-4u"></a>或作是说。<a id="a-4v"></a>彼婆罗门(耕田净意)悭贪嫉妒。<a id="a-4w"></a>受彼食时。<a id="a-4x"></a>彼便作是念。<a id="a-4y"></a>沙门瞿昙以食故而说法。<a id="a-4z"></a>如采合诗颂以钱财故叹誉乞者。<a id="a-50"></a>如彼良医叹誉药草无病不疗。<a id="a-51"></a>或作是说。<a id="a-52"></a>欲现神足变化彼婆罗门。<a id="a-53"></a>佛为现三变化而教戒之。<a id="a-54"></a>尊作是说以二事故。<a id="a-55"></a>佛世尊说偈不受取。<a id="a-56"></a>自现其义。<a id="a-57"></a>现众生应受化故。<a id="a-58"></a>使起护心。</p>
  <p id="a59">又世尊言。<a id="a-5A"></a>断栅断堑而住门阃。<a id="a-5B"></a>门阃者义云何。<a id="a-5C"></a>或作是说。<a id="a-5D"></a>于此慢怠依彼门阃。<a id="a-5E"></a>吾我所造。<a id="a-5F"></a>如婆嵯种说。<a id="a-5G"></a>如是瞿昙沙门于法化中无有枝叶茎节皮牙雹净。<a id="a-5H"></a>牢固不可移动。<a id="a-5I"></a>云何于法化中枝叶茎节皮牙雹净。<a id="a-5J"></a>言牢固者。<a id="a-5K"></a>其义云何。<a id="a-5L"></a>或作是说。<a id="a-5M"></a>戒于此法化中枝叶茎。<a id="a-5N"></a>利养是皮。<a id="a-5O"></a>三昧是雹。<a id="a-5P"></a>解脱是牢固。<a id="a-5Q"></a>问云何于法化中无有戒。<a id="a-5R"></a>无有业。<a id="a-5S"></a>无有利养。<a id="a-5T"></a>无有三昧。<a id="a-5U"></a>或作是说。<a id="a-5V"></a>戒牢固。<a id="a-5W"></a>是故枝叶茎利养。<a id="a-5X"></a>利养是牢固。<a id="a-5Y"></a>皮雹者三昧。<a id="a-5Z"></a>现其少相。<a id="a-5a"></a>解脱牢固。<a id="a-5b"></a>或作是说。<a id="a-5c"></a>有诸邪见。<a id="a-5d"></a>于此经中枝叶茎皮雹作是说。<a id="a-5e"></a>如是现其义。<a id="a-5f"></a>此非瞿昙世尊法化见牢固解脱牢固。<a id="a-5g"></a>或作是说。<a id="a-5h"></a>戒成就叶茎现其相类。<a id="a-5i"></a>三昧成就皮雹现其相类。<a id="a-5j"></a>智慧成就现其堑。<a id="a-5k"></a>如是瞿昙世尊非以是故修梵行。<a id="a-5l"></a>余解脱牢固神通之德也。</p>
  <p id="a5m">又世尊偈言。<a id="a-5n"></a>本所更历。<a id="a-5o"></a>云何色处不相类失本所更历起慈悲。<a id="a-5p"></a>或作是说。<a id="a-5q"></a>自然。<a id="a-5r"></a>或作是说。<a id="a-5s"></a>威仪自然。<a id="a-5t"></a>或作是说。<a id="a-5u"></a>以二事故。<a id="a-5v"></a>因本所迳历而起慈悲。<a id="a-5w"></a>自识宿命。<a id="a-5x"></a>或有来告语者。<a id="a-5y"></a>或作是说。<a id="a-5z"></a>如彼事说本因缘也。</p>
  <p id="a60">又世尊言。<a id="a-61"></a>矜(居进反)叔躯树喻。<a id="a-62"></a>尔时二使者。<a id="a-63"></a>如其实事往语国主已。<a id="a-64"></a>复道而还。<a id="a-65"></a>彼云何如其实事。<a id="a-66"></a>云何复道而还。<a id="a-67"></a>或作是说。<a id="a-68"></a>四贤圣谛如其实事。<a id="a-69"></a>八贤圣道是复道而还。<a id="a-6A"></a>问设道谛中云何有定处。<a id="a-6B"></a>云有何别名。<a id="a-6C"></a>答曰。<a id="a-6D"></a>无虚伪者出要为道。<a id="a-6E"></a>或作是说。<a id="a-6F"></a>如其章如其实语如其所知。<a id="a-6G"></a>复道而还。<a id="a-6H"></a>或作是说如见谛道。<a id="a-6I"></a>实语亦复如。<a id="a-6J"></a>是如思惟。<a id="a-6K"></a>道复道而还亦复如是。<a id="a-6L"></a>尊作是说。<a id="a-6M"></a>四贤圣谛如其实语。<a id="a-6N"></a>八圣道复道而还。<a id="a-6O"></a>此谛相语劝无相物。<a id="a-6P"></a>契经中清净说是语。<a id="a-6Q"></a>案经说。</p>
  <p id="a6R">又世尊言。<a id="a-6S"></a>着冢间五纳衣。<a id="a-6T"></a>有五事则不应法。<a id="a-6U"></a>臭色坏脆饶虱婆罗夜叉所居处。<a id="a-6V"></a>云何冢间。<a id="a-6W"></a>云何臭云何色坏。<a id="a-6X"></a>云何饶虱。<a id="a-6Y"></a>云何婆罗夜叉。<a id="a-6Z"></a>答曰。<a id="a-6a"></a>衣死所缠用裹死人。<a id="a-6b"></a>若卧若被在身故。<a id="a-6c"></a>曰冢间衣。<a id="a-6d"></a>被尘垢污无色阴。<a id="a-6e"></a>虽染不成色。<a id="a-6f"></a>不净臭处热暑暴。<a id="a-6g"></a>如此衣有希望。<a id="a-6h"></a>乃至虮为首置彼已。<a id="a-6i"></a>天神不往诣。<a id="a-6j"></a>恶鬼近故。<a id="a-6k"></a>曰婆罗夜叉。</p>
  <p id="a6l">又世尊言爱尽欲尽欲尽爱尽。<a id="a-6m"></a>爱与欲有何差别。<a id="a-6n"></a>或作是说。<a id="a-6o"></a>无有差别。<a id="a-6p"></a>爱即是欲。<a id="a-6q"></a>问今无爱尽欲尽。<a id="a-6r"></a>当作是说。<a id="a-6s"></a>欲尽欲尽故曰爱尽欲尽。<a id="a-6t"></a>或作是说。<a id="a-6u"></a>爱少欲多。<a id="a-6v"></a>问欲有上中下爱有中下。<a id="a-6w"></a>或作是说。<a id="a-6x"></a>念食为欲。<a id="a-6y"></a>于彼遂染着。<a id="a-6z"></a>彼是爱故曰爱。<a id="a-70"></a>问如所说。<a id="a-71"></a>如痛贪欲爱彼便灭。<a id="a-72"></a>如是彼痛当灭彼有违。<a id="a-73"></a>或作是说。<a id="a-74"></a>得欲未得爱时得便是欲。<a id="a-75"></a>问今已得无有染。<a id="a-76"></a>未得无有欲。<a id="a-77"></a>或作是说。<a id="a-78"></a>爱取为欲。<a id="a-79"></a>不爱取为爱。<a id="a-7A"></a>问爱取无有欲不爱取无有爱。<a id="a-7B"></a>或作是说。<a id="a-7C"></a>意地是爱。<a id="a-7D"></a>六身识是欲。<a id="a-7E"></a>问若意地爱。<a id="a-7F"></a>彼欲有何差别。<a id="a-7G"></a>或作是说。<a id="a-7H"></a>内是欲外是爱。<a id="a-7I"></a>问今内无染外无有欲。<a id="a-7J"></a>或作是说。<a id="a-7K"></a>敬是欲造者是爱。<a id="a-7L"></a>问如所说。<a id="a-7M"></a>痛中欲者。<a id="a-7N"></a>彼所造是爱则有差违。<a id="a-7O"></a>或作是说。<a id="a-7P"></a>未得已得诸生欢喜。<a id="a-7Q"></a>是谓欲已得食欲诸贪着。<a id="a-7R"></a>是谓爱也。<a id="a-7S"></a>尊作是说。<a id="a-7T"></a>和颜悦色是欲。<a id="a-7U"></a>娱乐志悦意回转是谓爱。</p>
  <p id="a7V">无有柔软念　　已得而染着</p>
  <p id="a7W">意及内诸爱　　悦色所娱乐</p>
  <p id="a7X">又世尊言。<a id="a-7Y"></a>因是有便有是不。<a id="a-7Z"></a>因是有非为不有。<a id="a-7a"></a>说此语时此义云何。<a id="a-7b"></a>或作是说。<a id="a-7c"></a>现在无明生诸行生过去未来。<a id="a-7d"></a>问犹如此现在无有。<a id="a-7e"></a>或作是说。<a id="a-7f"></a>无明依吾我生诸行。<a id="a-7g"></a>不依则无。<a id="a-7h"></a>故因依此吾我无有。<a id="a-7i"></a>或作是说。<a id="a-7j"></a>不尽有余无明生诸行。<a id="a-7k"></a>已尽无余则不生行。<a id="a-7l"></a>故曰此不尽有余无有。<a id="a-7m"></a>或作是说。<a id="a-7n"></a>一切众具。<a id="a-7o"></a>生无明行。<a id="a-7p"></a>无众具则不生。<a id="a-7q"></a>故曰因此具无有。<a id="a-7r"></a>尊作是说。<a id="a-7s"></a>自凭仰依意增益。<a id="a-7t"></a>故依此说。<a id="a-7u"></a>今非有无有苦谛。<a id="a-7v"></a>当言过去耶。<a id="a-7w"></a>当言未来耶。<a id="a-7x"></a>当言现在耶。<a id="a-7y"></a>或作是说。<a id="a-7z"></a>当言现在。<a id="a-80"></a>不以过去未来觉苦。<a id="a-81"></a>问过去已缚。<a id="a-82"></a>未来当缚。<a id="a-83"></a>现在或有不缚。<a id="a-84"></a>欲使彼非苦谛耶。<a id="a-85"></a>复次五盛阴中起苦谛想。<a id="a-86"></a>无数世时敷演智慧。<a id="a-87"></a>苦谛习谛亦复如是。<a id="a-88"></a>或作是说。<a id="a-89"></a>当言现在。<a id="a-8A"></a>非以过去未来爱而受有。<a id="a-8B"></a>问过去已辩未来当辩。<a id="a-8C"></a>现在爱非一切辩耶。<a id="a-8D"></a>欲使彼非习谛耶。<a id="a-8E"></a>复次有漏行中起习谛想。<a id="a-8F"></a>无数世中敷演习谛。<a id="a-8G"></a>道谛亦复如是。<a id="a-8H"></a>或作是说。<a id="a-8I"></a>当言现在。<a id="a-8J"></a>非以过去未来道断结。<a id="a-8K"></a>问过去已灭。<a id="a-8L"></a>未来当灭。<a id="a-8M"></a>现在或有不灭。<a id="a-8N"></a>欲使彼非道谛耶。<a id="a-8O"></a>复次无漏行中已起道谛想。<a id="a-8P"></a>无数世时敷演道谛。</p>
  <p id="a8Q">偈诗颂门阈　　婆嵯喜矜叔</p>
  <p id="a8R">冢间衣及欲　　因谛各有三</p>
  <p id="a8S">聚揵度第一之六竟。</p>
  <p data-pb></p>
  <h2 id="a8T">聚揵度首第一之七</h2>
  <p id="a8U">佛有五眼　　及三种生　　有为相实</p>
  <p id="a8V">不生有空</p>
  <p id="a8W">又世尊言。<a id="a-8X"></a>比丘我以佛眼观彼众生。<a id="a-8Y"></a>利根钝根可化易教。<a id="a-8Z"></a>少诸尘垢。<a id="a-8a"></a>不闻退法者。<a id="a-8b"></a>犹如此三眼。<a id="a-8c"></a>云何眼。<a id="a-8d"></a>谓之佛眼肉眼天眼慧眼。<a id="a-8e"></a>或作是说。<a id="a-8f"></a>如来三眼者。<a id="a-8g"></a>当言一切佛眼耶。<a id="a-8h"></a>何以故。<a id="a-8i"></a>一切是如来智慧眼。<a id="a-8j"></a>问如今不观一切众生。<a id="a-8k"></a>诸所观者幽冥处悉遍。<a id="a-8l"></a>尊作是说。<a id="a-8m"></a>如来圣智常住不变移。<a id="a-8n"></a>一切众生蠕动之类。<a id="a-8o"></a>谓之佛眼。<a id="a-8p"></a>佛眼者。<a id="a-8q"></a>当言善耶。<a id="a-8r"></a>当言无记耶。<a id="a-8s"></a>或作是说。<a id="a-8t"></a>当言善亦是无记。<a id="a-8u"></a>何以故。<a id="a-8v"></a>一切三眼是佛眼。<a id="a-8w"></a>尊作是说。<a id="a-8x"></a>当言善无有错乱志。<a id="a-8y"></a>佛眼者。<a id="a-8z"></a>当言有漏。<a id="a-90"></a>当言无漏耶。<a id="a-91"></a>或作是说。<a id="a-92"></a>当言有漏。<a id="a-93"></a>当言无漏。<a id="a-94"></a>当言无漏。<a id="a-95"></a>何以故。<a id="a-96"></a>三眼是佛眼。<a id="a-97"></a>尊作是说。<a id="a-98"></a>当言无漏。<a id="a-99"></a>何以故。<a id="a-9A"></a>不以有漏中间生有漏。<a id="a-9B"></a>犹如此如来十智。<a id="a-9C"></a>何等智是佛眼。<a id="a-9D"></a>或作是说。<a id="a-9E"></a>诸如来十智。<a id="a-9F"></a>彼一切当言是佛眼也。<a id="a-9G"></a>何以故。<a id="a-9H"></a>一切如来是智慧眼。<a id="a-9I"></a>或作是说。<a id="a-9J"></a>法智未知智是如来常住。<a id="a-9K"></a>不起不移不共。<a id="a-9L"></a>一切众生蠕动之类。<a id="a-9M"></a>当言佛眼也。<a id="a-9N"></a>犹如此十力。<a id="a-9O"></a>何等力是佛眼。<a id="a-9P"></a>或作是说。<a id="a-9Q"></a>根智者当言佛眼也。<a id="a-9R"></a>以此知之。<a id="a-9S"></a>或有众生利根钝根中根。<a id="a-9T"></a>或作是说。<a id="a-9U"></a>是一切十力当言佛眼。<a id="a-9V"></a>此非如来智乃至十力。<a id="a-9W"></a>犹如此诸行无数缘生。<a id="a-9X"></a>以何等故。<a id="a-9Y"></a>生者言生。<a id="a-9Z"></a>或作是说。<a id="a-9a"></a>生者最妙。<a id="a-9b"></a>譬如以众多事染衣裳。<a id="a-9c"></a>染者是人。<a id="a-9d"></a>问等无碍中是妙是非妙。<a id="a-9e"></a>此义云何。<a id="a-9f"></a>有染青衣。<a id="a-9g"></a>是故不定。<a id="a-9h"></a>或作是说。<a id="a-9i"></a>虽有此缘生不缚。<a id="a-9j"></a>是故生者生。<a id="a-9k"></a>问缘有此生缘所缚生。<a id="a-9l"></a>是故不定。<a id="a-9m"></a>或作是说。<a id="a-9n"></a>初无有实不生。<a id="a-9o"></a>问初无有生及彼缘。<a id="a-9p"></a>是故此非缘。<a id="a-9q"></a>或作是说。<a id="a-9r"></a>非生行生今合会行生。<a id="a-9s"></a>是故合会行生。<a id="a-9t"></a>或作是说。<a id="a-9u"></a>若生行生如是。<a id="a-9v"></a>彼缘无有方便。<a id="a-9w"></a>等无碍中生所生非缘生则有差违。<a id="a-9x"></a>如彼缘法生诸法。<a id="a-9y"></a>无缘则不生。<a id="a-9z"></a>如是不异。<a id="a-A0"></a>是故当舍此然生非自然造起诸法。<a id="a-A1"></a>此事不然。<a id="a-A2"></a>犹如此诸行二生等生。<a id="a-A3"></a>何以故言一生。<a id="a-A4"></a>或作是说。<a id="a-A5"></a>一者生行。<a id="a-A6"></a>余生者亦是生。<a id="a-A7"></a>问此亦是我疑。<a id="a-A8"></a>何以故。<a id="a-A9"></a>一者非生余行亦是生。<a id="a-AA"></a>或作是说。<a id="a-AB"></a>彼有一因。<a id="a-AC"></a>余者是果。<a id="a-AD"></a>问虽有各各生此二非二因。<a id="a-AE"></a>彼亦是果。<a id="a-AF"></a>或作是说。<a id="a-AG"></a>行无二生。<a id="a-AH"></a>问此众事不相应行多。<a id="a-AI"></a>云何有一生。<a id="a-AJ"></a>或作是说。<a id="a-AK"></a>此二俱不生相应则生行。<a id="a-AL"></a>复次此有欲意生自然生。<a id="a-AM"></a>以何等故。<a id="a-AN"></a>生者言生。<a id="a-AO"></a>彼非有等法。<a id="a-AP"></a>或作是说。<a id="a-AQ"></a>生者已生行。<a id="a-AR"></a>或作是说。<a id="a-AS"></a>此非生余者生。<a id="a-AT"></a>乃生若生有生者。<a id="a-AU"></a>则有流转生不绝。<a id="a-AV"></a>若行自生。<a id="a-AW"></a>行已自生此是自生。<a id="a-AX"></a>彼云何无生者生。<a id="a-AY"></a>是故此义不然。<a id="a-AZ"></a>犹如此三者有为有为相。<a id="a-Aa"></a>起尽住无变易。<a id="a-Ab"></a>云何住者有变易。<a id="a-Ac"></a>或作是说。<a id="a-Ad"></a>起者名生。<a id="a-Ae"></a>尽者无常住。<a id="a-Af"></a>老者变易。<a id="a-Ag"></a>是谓变易。<a id="a-Ah"></a>问设彼老有胜者。<a id="a-Ai"></a>胜者变易。<a id="a-Aj"></a>若无变易则无有异。<a id="a-Ak"></a>或作是说。<a id="a-Al"></a>未来久远住。<a id="a-Am"></a>过去现在则有变易。<a id="a-An"></a>如是住便有变易。<a id="a-Ao"></a>问若起未起变易有胜者。<a id="a-Ap"></a>设无有胜则无变易。<a id="a-Aq"></a>复次无有一物住有变易。<a id="a-Ar"></a>意住有变易。<a id="a-As"></a>起最初生死者。<a id="a-At"></a>灭所生处。<a id="a-Au"></a>各各相凭。<a id="a-Av"></a>身住转。<a id="a-Aw"></a>转移住则有变易。<a id="a-Ax"></a>此事当言等耶。<a id="a-Ay"></a>当言渐渐等。<a id="a-Az"></a>或作是说。<a id="a-B0"></a>当言适等一时俱起。<a id="a-B1"></a>问一时老变易则有坏败。<a id="a-B2"></a>或作是说。<a id="a-B3"></a>当言渐渐等起。<a id="a-B4"></a>所作于彼住便有变易。<a id="a-B5"></a>渐至尽俱生渐渐生。<a id="a-B6"></a>复次作众行有为相。<a id="a-B7"></a>更不造行。<a id="a-B8"></a>若得造行者。<a id="a-B9"></a>则有等则俱生。<a id="a-BA"></a>是故一时。<a id="a-BB"></a>生老变易坏败。<a id="a-BC"></a>是故此非义。<a id="a-BD"></a>云何为苦谛相习谛相尽谛相道谛相。<a id="a-BE"></a>或作是说。<a id="a-BF"></a>众恼苦谛相。<a id="a-BG"></a>转移习谛相。<a id="a-BH"></a>休息为尽谛相。<a id="a-BI"></a>出要为道谛相。<a id="a-BJ"></a>或作是说。<a id="a-BK"></a>成就为苦谛相。<a id="a-BL"></a>回转为习谛相。<a id="a-BM"></a>转住为尽谛相。<a id="a-BN"></a>能回还为道谛相。</p>
  <p id="aBO">复次章义作实谛相。<a id="a-BP"></a>于五阴聚中洋铜铁丸。<a id="a-BQ"></a>受如此三苦。<a id="a-BR"></a>染着忧恼如吞热丸。<a id="a-BS"></a>苦苦行苦变易苦。<a id="a-BT"></a>如彼烧铁丸入火与火无异。<a id="a-BU"></a>如是当观苦苦知其恼相。<a id="a-BV"></a>于此苦爱转行变易。<a id="a-BW"></a>恶趣之处奔走驰向。<a id="a-BX"></a>是谓等有。<a id="a-BY"></a>观其习谛相。<a id="a-BZ"></a>行垢造行不缚等有是谓非等有。<a id="a-Ba"></a>当观尽谛相。<a id="a-Bb"></a>修戒休息智慧生相应因灭。<a id="a-Bc"></a>如是修行观道谛相。<a id="a-Bd"></a>以何等故。<a id="a-Be"></a>过去行不复生。<a id="a-Bf"></a>或作是说。<a id="a-Bg"></a>谁见更生者。<a id="a-Bh"></a>若疑过去行。<a id="a-Bi"></a>或作是说已灭不生。<a id="a-Bj"></a>问现在复生耶。<a id="a-Bk"></a>或作是说。<a id="a-Bl"></a>若不相应彼不生也。<a id="a-Bm"></a>问如彼过去相应有。<a id="a-Bn"></a>复次一相应成一果。<a id="a-Bo"></a>非一相应成二果。<a id="a-Bp"></a>是故不生。<a id="a-Bq"></a>云何得知言有虚空。<a id="a-Br"></a>或作是说。<a id="a-Bs"></a>此现事。<a id="a-Bt"></a>问谓增上慢空无根本。<a id="a-Bu"></a>现在事得知。<a id="a-Bv"></a>亦有不可知。<a id="a-Bw"></a>或作是说。<a id="a-Bx"></a>无著无生。<a id="a-By"></a>问有著者生。<a id="a-Bz"></a>则可知无彼着则无生。<a id="a-C0"></a>或作是说。<a id="a-C1"></a>设无空者物无分齐。<a id="a-C2"></a>虽有分齐。<a id="a-C3"></a>是故有虚空。<a id="a-C4"></a>问梦中所见一切物尽住。<a id="a-C5"></a>若物所容受。<a id="a-C6"></a>容受增容受彼展转。<a id="a-C7"></a>彼展转是故不定。<a id="a-C8"></a>亦不可究竟。<a id="a-C9"></a>是故无虚空。<a id="a-CA"></a>或作是说。<a id="a-CB"></a>以世俗故。<a id="a-CC"></a>故说此耳。<a id="a-CD"></a>如众生号萨唾那罗未[口*柔]阇摩纳婆埵(睹过反)[口*柔](奴流反)。<a id="a-CE"></a>或作是说。<a id="a-CF"></a>不可究知。<a id="a-CG"></a>何以故。<a id="a-CH"></a>此智所知。<a id="a-CI"></a>何以故。<a id="a-CJ"></a>色与空不相应。<a id="a-CK"></a>无色不与空相应。<a id="a-CL"></a>于此至彼无所有言空。<a id="a-CM"></a>是世俗言数。</p>
  <p id="aCN">佛有五眼　　及三种生　　二有为谛</p>
  <p id="aCO">不生有空</p>
  <p id="aCP">世间八法摄几阴几持几入。<a id="a-CQ"></a>如章所说。<a id="a-CR"></a>有利无利粟利财利衣裳利摄四持四入。<a id="a-CS"></a>色阴所摄。<a id="a-CT"></a>象利马利男女利摄十七持十一入。<a id="a-CU"></a>五阴已获所得利。<a id="a-CV"></a>摄法持法入。<a id="a-CW"></a>行阴所摄。<a id="a-CX"></a>有名称无名称誉摄声持声入。<a id="a-CY"></a>色阴苦乐摄法持法入。<a id="a-CZ"></a>痛阴所摄一切世间八法。<a id="a-Ca"></a>摄十八持十二入。<a id="a-Cb"></a>五阴五欲若苦若乐。<a id="a-Cc"></a>当言成就。<a id="a-Cd"></a>当言不成就。<a id="a-Ce"></a>或作是说。<a id="a-Cf"></a>乐当言成就。<a id="a-Cg"></a>因彼缘生欲乐问因缘生苦欲使成就苦耶。<a id="a-Ch"></a>或作是说。<a id="a-Ci"></a>苦当言成就。<a id="a-Cj"></a>世尊亦说。<a id="a-Ck"></a>如是摩檀提(婆罗门名)。<a id="a-Cl"></a>众生欲未尽。<a id="a-Cm"></a>于欲苦中起娱乐。<a id="a-Cn"></a>乐相得诸颠倒。<a id="a-Co"></a>乃至契经说。<a id="a-Cp"></a>问如今无有生欲乐想。<a id="a-Cq"></a>答曰颠倒起乐想。<a id="a-Cr"></a>或作是说。<a id="a-Cs"></a>无有苦无有成就乐。<a id="a-Ct"></a>假号言有苦乐慢生。<a id="a-Cu"></a>如种种趣。<a id="a-Cv"></a>或有一趣。<a id="a-Cw"></a>方俗殊异思惟生苦乐慢。<a id="a-Cx"></a>阿毗昙者。<a id="a-Cy"></a>其义云何。<a id="a-Cz"></a>或作是说。<a id="a-D0"></a>契经偈决生诸法义。<a id="a-D1"></a>理深邃故曰阿毗昙。<a id="a-D2"></a>或作是说。<a id="a-D3"></a>四贤圣谛法能专修行故。<a id="a-D4"></a>曰阿毗昙。<a id="a-D5"></a>或作是说。<a id="a-D6"></a>泥洹是法修行受证故。<a id="a-D7"></a>曰阿毗昙。<a id="a-D8"></a>或作是说。<a id="a-D9"></a>十二因缘十二缘法。<a id="a-DA"></a>能自觉寤故。<a id="a-DB"></a>曰阿毗昙。<a id="a-DC"></a>或作是说。<a id="a-DD"></a>八贤圣道敷演彼义故。<a id="a-DE"></a>曰阿毗昙。<a id="a-DF"></a>复次诸缚着解脱永尽无余。<a id="a-DG"></a>于此义中分别诸法因。<a id="a-DH"></a>有名身句身味身。<a id="a-DI"></a>渐渐着渐渐住渐渐等相应。<a id="a-DJ"></a>是谓阿毗昙。<a id="a-DK"></a>诸神形人形而作人声。<a id="a-DL"></a>当言是人。<a id="a-DM"></a>当言非人声或作是说。<a id="a-DN"></a>当言此非人声。<a id="a-DO"></a>昔见揵陀越国鬼。<a id="a-DP"></a>着摩竭国人语。<a id="a-DQ"></a>作揵陀越声音。<a id="a-DR"></a>语摩竭国鬼。<a id="a-DS"></a>捉揵陀越国人。<a id="a-DT"></a>作摩竭国音声。<a id="a-DU"></a>或作是说。<a id="a-DV"></a>此是人声非鬼(夜叉罗刹)音响是人音响。<a id="a-DW"></a>遥知声响。<a id="a-DX"></a>此某甲音响。<a id="a-DY"></a>问非人着人形语。<a id="a-DZ"></a>是故有音声。<a id="a-Da"></a>复次当言此非人声。<a id="a-Db"></a>见过去人。<a id="a-Dc"></a>见未来人。<a id="a-Dd"></a>亦见方俗。<a id="a-De"></a>神着人语实无虚神(阿鞞扇提)。<a id="a-Df"></a>离不忆所说。<a id="a-Dg"></a>世尊亦说。<a id="a-Dh"></a>此非阿拘婆罗天子。<a id="a-Di"></a>阿拘婆罗天子说此偈言。<a id="a-Dj"></a>魔天波旬着阿拘婆罗天子。<a id="a-Dk"></a>说此偈言。<a id="a-Dl"></a>此魔所说非其天子。<a id="a-Dm"></a>以何等故天谓之鬼。<a id="a-Dn"></a>或作是说。<a id="a-Do"></a>居住天上故曰天。<a id="a-Dp"></a>如生水中谓之水种。<a id="a-Dq"></a>生山泽中谓之山泽种。<a id="a-Dr"></a>或作是说。<a id="a-Ds"></a>生至天上故曰天。<a id="a-Dt"></a>如其乘车谓乘车人。<a id="a-Du"></a>或作是说。<a id="a-Dv"></a>宿止天上谓之天。<a id="a-Dw"></a>如住城墎是城墎人。<a id="a-Dx"></a>若比丘着衣食。<a id="a-Dy"></a>起欲想嗔恚想。<a id="a-Dz"></a>起杀害想。<a id="a-E0"></a>彼檀越主颇有罪无耶。<a id="a-E1"></a>或作是说。<a id="a-E2"></a>彼檀越无有罪。<a id="a-E3"></a>何以故。<a id="a-E4"></a>彼人作罪已不受。<a id="a-E5"></a>问如世尊言。<a id="a-E6"></a>若比丘彼比丘身着衣裳。<a id="a-E7"></a>入无量念三昧专志不移。<a id="a-E8"></a>彼檀越主得无量善业功德。<a id="a-E9"></a>如是契经各相违。<a id="a-EA"></a>答曰彼不作是心我作欲想。<a id="a-EB"></a>问不作是念。<a id="a-EC"></a>彼受我物。<a id="a-ED"></a>入无量念三昧专志不移。<a id="a-EE"></a>问彼不作是心。<a id="a-EF"></a>施此人食。<a id="a-EG"></a>食入无量三昧。<a id="a-EH"></a>着檀越衣。<a id="a-EI"></a>答曰。<a id="a-EJ"></a>若着檀越衣食。<a id="a-EK"></a>彼使获福。<a id="a-EL"></a>问不应作是说。<a id="a-EM"></a>自身有患余人受疼痛。<a id="a-EN"></a>不于中间思惟不净。<a id="a-EO"></a>有非罪咎。<a id="a-EP"></a>应惭不惭。<a id="a-EQ"></a>应羞不羞。<a id="a-ER"></a>彼惭愧羞。<a id="a-ES"></a>当言善耶。<a id="a-ET"></a>当言不善耶。<a id="a-EU"></a>当言无记耶。<a id="a-EV"></a>或作是说。<a id="a-EW"></a>当言善与法相应。<a id="a-EX"></a>问彼不与法相应。<a id="a-EY"></a>可惭便惭。<a id="a-EZ"></a>彼当言法相应。<a id="a-Ea"></a>或作是说。<a id="a-Eb"></a>当不善有颠倒想为好。<a id="a-Ec"></a>复次当言不善。<a id="a-Ed"></a>如是彼说增益魔界。<a id="a-Ee"></a>如所说命异身异。<a id="a-Ef"></a>诸所生是命。<a id="a-Eg"></a>作是说。<a id="a-Eh"></a>此义云何。<a id="a-Ei"></a>问生者即命耶。<a id="a-Ej"></a>命非生是故命非命。<a id="a-Ek"></a>命非命余命余身。<a id="a-El"></a>此事不然。<a id="a-Em"></a>身亦不得异。<a id="a-En"></a>或作是说。<a id="a-Eo"></a>若生是命者。<a id="a-Ep"></a>又身非命。<a id="a-Eq"></a>是故身非生。<a id="a-Er"></a>身不生时命异身异身与命各各异。<a id="a-Es"></a>或作是说。<a id="a-Et"></a>生者是命。<a id="a-Eu"></a>身者即生。<a id="a-Ev"></a>是故身是命。<a id="a-Ew"></a>身与命异。<a id="a-Ex"></a>对异无有此。<a id="a-Ey"></a>若诸法因对生者。<a id="a-Ez"></a>此法当言。<a id="a-F0"></a>与法相应生。<a id="a-F1"></a>或作是说。<a id="a-F2"></a>当言生。<a id="a-F3"></a>曾一时见炎光同出。<a id="a-F4"></a>问此非譬喻。<a id="a-F5"></a>如意炎者非光。<a id="a-F6"></a>如光非炎。<a id="a-F7"></a>若俱取者则有二情。<a id="a-F8"></a>或作是说。<a id="a-F9"></a>当言俱相应生。<a id="a-FA"></a>若只生者无初火自然。<a id="a-FB"></a>犹如彼有薪然无火。<a id="a-FC"></a>设复有火然复无薪。<a id="a-FD"></a>是故当言相应生。<a id="a-FE"></a>问如彼初火自然。<a id="a-FF"></a>火当生时谓之然。<a id="a-FG"></a>如生无薪。<a id="a-FH"></a>或作是说。<a id="a-FI"></a>此当言生。<a id="a-FJ"></a>设彼只生者。<a id="a-FK"></a>十二因缘则不顺。<a id="a-FL"></a>如彼有无明无有行。<a id="a-FM"></a>如无明灭时彼便有行。<a id="a-FN"></a>问彼十二因缘则不有顺。<a id="a-FO"></a>如有无明彼行不生。<a id="a-FP"></a>行生无有无明。<a id="a-FQ"></a>或作是说。<a id="a-FR"></a>此等俱相应生。<a id="a-FS"></a>设只生者。<a id="a-FT"></a>相应无有果。<a id="a-FU"></a>果无有因。<a id="a-FV"></a>如俱生无有果。<a id="a-FW"></a>如有果无有俱相应生。<a id="a-FX"></a>问彼俱相应生。<a id="a-FY"></a>彼俱无有果。<a id="a-FZ"></a>果无有因。<a id="a-Fa"></a>如俱相应生果不生。<a id="a-Fb"></a>若果不生。<a id="a-Fc"></a>无有俱相应生。<a id="a-Fd"></a>或作是说。<a id="a-Fe"></a>当言俱相应生。<a id="a-Ff"></a>若只者本亦当只生。<a id="a-Fg"></a>是故当言。<a id="a-Fh"></a>本生若不只生。<a id="a-Fi"></a>亦复不俱相应生。<a id="a-Fj"></a>亦当只生。<a id="a-Fk"></a>是故当言本生若不只生。<a id="a-Fl"></a>亦复不俱相应生。<a id="a-Fm"></a>永不复生。<a id="a-Fn"></a>问非境界因有果。<a id="a-Fo"></a>彼相应生只生。<a id="a-Fp"></a>先亦当只生。<a id="a-Fq"></a>是故本当坏。<a id="a-Fr"></a>若本不坏俱相应生。<a id="a-Fs"></a>亦复不坏是故永不坏。<a id="a-Ft"></a>问已生我有坏。<a id="a-Fu"></a>是故本不坏。<a id="a-Fv"></a>问若只不生。<a id="a-Fw"></a>相应亦不生是故永不生相应俱生。<a id="a-Fx"></a>或作是说。<a id="a-Fy"></a>当言相应生。<a id="a-Fz"></a>先有谷种后有萌牙。<a id="a-G0"></a>问中间谷子尽。<a id="a-G1"></a>若种子时时则有生。<a id="a-G2"></a>答曰。<a id="a-G3"></a>此非譬喻。<a id="a-G4"></a>谷子腐则无。<a id="a-G5"></a>或作是说。<a id="a-G6"></a>当言相应生。<a id="a-G7"></a>若俱起相应与果二俱起。<a id="a-G8"></a>此非方便言果证。<a id="a-G9"></a>犹如牛角。<a id="a-GA"></a>问俱有炎光炎因有光。<a id="a-GB"></a>此亦当尔。<a id="a-GC"></a>问此非譬喻。<a id="a-GD"></a>二炎光二俱不可得。<a id="a-GE"></a>或作是说。<a id="a-GF"></a>当言俱相应生。<a id="a-GG"></a>设俱生者。<a id="a-GH"></a>因与果则齐等。<a id="a-GI"></a>问此义云何。<a id="a-GJ"></a>答曰。<a id="a-GK"></a>若心因心彼则有齐等。<a id="a-GL"></a>问我心已尽。<a id="a-GM"></a>俱相应在内。<a id="a-GN"></a>或作是说。<a id="a-GO"></a>若一时俱相应果心。<a id="a-GP"></a>彼亦展转相因。<a id="a-GQ"></a>不一时俱生。<a id="a-GR"></a>是故一时尽相应。<a id="a-GS"></a>问或以我过去俱相应在内。<a id="a-GT"></a>或时现在。<a id="a-GU"></a>是故非我过去。<a id="a-GV"></a>或作是说。<a id="a-GW"></a>当言相应生。<a id="a-GX"></a>设有相应生者。<a id="a-GY"></a>如俱相应在内彼无也。<a id="a-GZ"></a>俱相应生是果。<a id="a-Ga"></a>果亦俱相应在内。<a id="a-Gb"></a>彼无相应俱有果。<a id="a-Gc"></a>是故俱应生。</p>
  <p id="aGd">又世尊言。<a id="a-Ge"></a>如是相像邪命咒术畜生虫螺。<a id="a-Gf"></a>畜生咒者。<a id="a-Gg"></a>此义云何。<a id="a-Gh"></a>或作是说。<a id="a-Gi"></a>蛇虺厉毒唐畜生。<a id="a-Gj"></a>是故畜生咒。<a id="a-Gk"></a>或作是说。<a id="a-Gl"></a>诸畜生趣相应咒。<a id="a-Gm"></a>亦是咒如鹿乌鹫咒降象出蟠龙。<a id="a-Gn"></a>或作是说。<a id="a-Go"></a>一切邪命是畜咒。<a id="a-Gp"></a>复次畜生之趣常有余希望。<a id="a-Gq"></a>是畜生咒。<a id="a-Gr"></a>解脱名者是义云何。<a id="a-Gs"></a>或作是说。<a id="a-Gt"></a>解脱缚着净无染污解脱。<a id="a-Gu"></a>或作是说。<a id="a-Gv"></a>心得解脱故曰解脱。<a id="a-Gw"></a>复次增上离三界有。<a id="a-Gx"></a>故曰解脱。</p>
  <p id="aGy">法欲阿毗昙　　二鬼及衣裳</p>
  <p id="aGz">惭愧命相应　　邪命诸解脱</p>
  <p id="aH0">又世尊言。<a id="a-H1"></a>痛缘有爱。<a id="a-H2"></a>云何痛缘有爱。<a id="a-H3"></a>或作是说。<a id="a-H4"></a>乐痛起爱。<a id="a-H5"></a>如是痛缘有爱。<a id="a-H6"></a>问云何非求起爱。<a id="a-H7"></a>答曰。<a id="a-H8"></a>彼亦求乐痛有乐痛求是谓乐痛求。<a id="a-H9"></a>问今云何苦痛求起爱着。<a id="a-HA"></a>答曰。<a id="a-HB"></a>彼亦名起。<a id="a-HC"></a>苦缘起乐痛求爱。</p>
  <p id="aHD">又世尊言。<a id="a-HE"></a>彼为苦痛所逼娱乐欲想。<a id="a-HF"></a>问云何今不苦不乐痛是爱因缘。<a id="a-HG"></a>答曰。<a id="a-HH"></a>不苦不乐痛息想不复兴盛。<a id="a-HI"></a>自知息想不复更求。<a id="a-HJ"></a>或作是说。<a id="a-HK"></a>五爱。<a id="a-HL"></a>独处爱。<a id="a-HM"></a>不独处爱复求他爱。<a id="a-HN"></a>不求他爱。<a id="a-HO"></a>愚爱。<a id="a-HP"></a>于彼乐痛现在起不独处爱。<a id="a-HQ"></a>未起求他爱。<a id="a-HR"></a>苦痛起不求他爱。<a id="a-HS"></a>已起独处爱。<a id="a-HT"></a>不苦不乐痛便休息想。<a id="a-HU"></a>未起求他爱。<a id="a-HV"></a>已起不独处爱。<a id="a-HW"></a>复起愚爱。<a id="a-HX"></a>或作是说。<a id="a-HY"></a>苦痛起三恶道上。<a id="a-HZ"></a>彼众生有爱自患。<a id="a-Ha"></a>是故身自有爱。<a id="a-Hb"></a>以是爱身缘乐痛人所造。<a id="a-Hc"></a>是故苦痛爱是缘乐痛。<a id="a-Hd"></a>从人乃至遍净天。<a id="a-He"></a>生彼众生于彼已趣我想。<a id="a-Hf"></a>是故乐痛是爱缘。<a id="a-Hg"></a>不苦不乐痛至果实天。<a id="a-Hh"></a>乃至摄有想无想天。<a id="a-Hi"></a>生彼众生于己自起爱。<a id="a-Hj"></a>是故不苦不乐痛是爱缘。<a id="a-Hk"></a>或作是说。<a id="a-Hl"></a>爱乐报处当知痛。<a id="a-Hm"></a>如是爱缘此法当言相应起。<a id="a-Hn"></a>当言一一起。<a id="a-Ho"></a>或作是说。<a id="a-Hp"></a>当说相应起。<a id="a-Hq"></a>如缘细滑起爱。<a id="a-Hr"></a>与细滑相应。<a id="a-Hs"></a>如痛缘爱与爱相应。<a id="a-Ht"></a>问欲使六入缘细滑耶。<a id="a-Hu"></a>与六入相应。<a id="a-Hv"></a>或作是说。<a id="a-Hw"></a>当言相应起。<a id="a-Hx"></a>何以故。<a id="a-Hy"></a>亦作是言说。<a id="a-Hz"></a>眼更痛眼更爱。<a id="a-I0"></a>问眼更苦痛。<a id="a-I1"></a>眼更乐痛。<a id="a-I2"></a>欲使苦痛乐痛与共相应。<a id="a-I3"></a>或作是说。<a id="a-I4"></a>当言一一生。<a id="a-I5"></a>以何故痛缘爱生。<a id="a-I6"></a>非相应法各各相缘。<a id="a-I7"></a>或作是说。<a id="a-I8"></a>当言一一生。<a id="a-I9"></a>世尊亦说。<a id="a-IA"></a>眼更痛缘起眼更爱。<a id="a-IB"></a>然不眼更爱缘眼更生痛。<a id="a-IC"></a>或作是说。<a id="a-ID"></a>当言相应生。<a id="a-IE"></a>有伴侣一一生爱乐报。</p>
  <p id="aIF">又世尊言。<a id="a-IG"></a>如婆阇(清明)国人。<a id="a-IH"></a>如彼男女强相劫夺。<a id="a-II"></a>云何他男他女。<a id="a-IJ"></a>答曰。<a id="a-IK"></a>妻人自守。<a id="a-IL"></a>若为人所守下至淫。<a id="a-IM"></a>女华饰香丸。<a id="a-IN"></a>此当言他女。<a id="a-IO"></a>或女未出门嫁。<a id="a-IP"></a>或复出门嫁。<a id="a-IQ"></a>有曰期数。<a id="a-IR"></a>当出门嫁当言他女。<a id="a-IS"></a>成就者其义云何。<a id="a-IT"></a>或作是说。<a id="a-IU"></a>一切法空则不成就。<a id="a-IV"></a>问如所说人成就善法。<a id="a-IW"></a>此契经有违。<a id="a-IX"></a>或作是说。<a id="a-IY"></a>诸有所生是成就义。<a id="a-IZ"></a>问学法无学法。<a id="a-Ia"></a>欲使彼成就耶。<a id="a-Ib"></a>或作是说。<a id="a-Ic"></a>不灭尽者是成就义。<a id="a-Id"></a>问凡夫人一切法在未尽欲。<a id="a-Ie"></a>使彼成就耶。<a id="a-If"></a>或作是说。<a id="a-Ig"></a>形有所得是成就义。<a id="a-Ih"></a>问无垢人已得学法。<a id="a-Ii"></a>欲使彼得阿罗汉成就耶。<a id="a-Ij"></a>或作是说。<a id="a-Ik"></a>无弃舍法是成就义。<a id="a-Il"></a>问学人不弃舍无学法。<a id="a-Im"></a>欲使成就耶。<a id="a-In"></a>答曰。<a id="a-Io"></a>彼已不得。<a id="a-Ip"></a>问汝所说无弃舍法是成就义。<a id="a-Iq"></a>是义不然。<a id="a-Ir"></a>或作是说。<a id="a-Is"></a>设俱得者彼则成就。<a id="a-It"></a>是谓成就。<a id="a-Iu"></a>复次不相应众生法。<a id="a-Iv"></a>渐渐有碍缚彼成就。<a id="a-Iw"></a>犹如此人能有所忍。<a id="a-Ix"></a>寒热地狱众生复有冬夏不。<a id="a-Iy"></a>或作是说。<a id="a-Iz"></a>受地狱苦。<a id="a-J0"></a>彼亦受寒热自然所逼。<a id="a-J1"></a>如苦酒中虫在蜜则死。<a id="a-J2"></a>问如是行成此事不虚。<a id="a-J3"></a>答曰。<a id="a-J4"></a>何以故彼行受此罪苦。<a id="a-J5"></a>问彼身无有苦。<a id="a-J6"></a>何以故。<a id="a-J7"></a>所作因缘不堪忍展转生苦。<a id="a-J8"></a>以此因缘亦生乐亦生微苦。<a id="a-J9"></a>或作是说。<a id="a-JA"></a>彼不俱有身体疮痍。<a id="a-JB"></a>有千苦生懊恼啼哭苦。<a id="a-JC"></a>问彼不命过耶。<a id="a-JD"></a>答曰。<a id="a-JE"></a>行报未尽是故不死。<a id="a-JF"></a>如众生处胎。<a id="a-JG"></a>以何等故。<a id="a-JH"></a>泥黎畜生饿鬼及天自识宿命然非人。<a id="a-JI"></a>或作是说。<a id="a-JJ"></a>彼道自尔。<a id="a-JK"></a>以是自识宿命受阴入。<a id="a-JL"></a>是故彼自识问若彼已得生。<a id="a-JM"></a>余者何以不自识。<a id="a-JN"></a>或作是说。<a id="a-JO"></a>诸化生者自识。<a id="a-JP"></a>人处胎是故不识。<a id="a-JQ"></a>问设化生自识者。<a id="a-JR"></a>余者一切不自识耶。<a id="a-JS"></a>答曰。<a id="a-JT"></a>一切生时皆自识。<a id="a-JU"></a>诸天染着亦不自识。<a id="a-JV"></a>三恶趣中苦痛切身。<a id="a-JW"></a>意忘自识。<a id="a-JX"></a>问此不相类。<a id="a-JY"></a>何以故。<a id="a-JZ"></a>亦说化生天子展转告化生天子所从来生。<a id="a-Ja"></a>复次一切无边亦无定处。<a id="a-Jb"></a>或有众生自识不自识者。<a id="a-Jc"></a>或以三昧力自识宿命。<a id="a-Jd"></a>或以智现在前彼当言自识宿命。</p>
  <p id="aJe">又世尊言。<a id="a-Jf"></a>若有作是想思惟不净。<a id="a-Jg"></a>未生欲漏便生。<a id="a-Jh"></a>已生欲漏便增。<a id="a-Ji"></a>设尔思惟者。<a id="a-Jj"></a>欲漏为增耶。<a id="a-Jk"></a>或作是说。<a id="a-Jl"></a>若未生便生。<a id="a-Jm"></a>已生不复生。<a id="a-Jn"></a>于中便增多。<a id="a-Jo"></a>问前生不住。<a id="a-Jp"></a>或作是说。<a id="a-Jq"></a>彼不为多。<a id="a-Jr"></a>复次如未生前境界彼最初生。<a id="a-Js"></a>如是未生便生。<a id="a-Jt"></a>如奔走境界。<a id="a-Ju"></a>如是增多。<a id="a-Jv"></a>或作是说。<a id="a-Jw"></a>彼不为多。<a id="a-Jx"></a>但依少有中便增是增多。<a id="a-Jy"></a>复次得一物修行。<a id="a-Jz"></a>断诸着人。<a id="a-K0"></a>不相应缚。<a id="a-K1"></a>选择结使。</p>
  <p id="aK2">爱着相应行　　希望取他妻</p>
  <p id="aK3">二俱忆宿命　　无漏有四种</p>
  <p id="aK4">云何种种论。<a id="a-K5"></a>云何畜生论。<a id="a-K6"></a>或作是说。<a id="a-K7"></a>种种论者。<a id="a-K8"></a>复种种论。<a id="a-K9"></a>是故种种论。<a id="a-KA"></a>如王论。<a id="a-KB"></a>下至贼论畜生论造畜生论。<a id="a-KC"></a>如所说如论如象广说或作是说。<a id="a-KD"></a>无因缘论种种论。<a id="a-KE"></a>无仪论畜生论。<a id="a-KF"></a>复次诸论者。<a id="a-KG"></a>无端绪无因缘无所应无有处。<a id="a-KH"></a>是谓种种论诸所论者。<a id="a-KI"></a>趣畜生及依余。<a id="a-KJ"></a>是谓畜生论。<a id="a-KK"></a>种种论者谓畜生论者有何差别。<a id="a-KL"></a>如前所说。<a id="a-KM"></a>复次诸种种论者。<a id="a-KN"></a>及畜生论。<a id="a-KO"></a>非种种论诸所论。<a id="a-KP"></a>昔所更历生死。<a id="a-KQ"></a>亦是畜生论诸所论。<a id="a-KR"></a>是谓畜生论。<a id="a-KS"></a>以何等故。<a id="a-KT"></a>等越次取证。<a id="a-KU"></a>先从法得喜。<a id="a-KV"></a>然后佛僧。<a id="a-KW"></a>或作是说。<a id="a-KX"></a>先修行法。<a id="a-KY"></a>修行法已。<a id="a-KZ"></a>是微妙法得法喜。<a id="a-Ka"></a>叹一切智。<a id="a-Kb"></a>乃说此微妙法。<a id="a-Kc"></a>然后得佛喜。<a id="a-Kd"></a>彼善住。<a id="a-Ke"></a>住此法者。<a id="a-Kf"></a>彼更得僧喜。<a id="a-Kg"></a>复次等生法智忍。<a id="a-Kh"></a>当言法喜不可坏。<a id="a-Ki"></a>如彼法喜。<a id="a-Kj"></a>彼得佛喜。<a id="a-Kk"></a>如所说于苦无恨。<a id="a-Kl"></a>于佛法僧是等得喜。</p>
  <p id="aKm">又世尊言。<a id="a-Kn"></a>若比丘观十二缘起彼则观法。<a id="a-Ko"></a>云何观十二缘起彼则观法耶。<a id="a-Kp"></a>或作是说。<a id="a-Kq"></a>观十二缘起。<a id="a-Kr"></a>亦观法时不观人。<a id="a-Ks"></a>或作是说。<a id="a-Kt"></a>观十二缘起。<a id="a-Ku"></a>如实观之。<a id="a-Kv"></a>如人见谛此谓之法。<a id="a-Kw"></a>复次观十二缘起等越次取证。<a id="a-Kx"></a>彼已越次取证。<a id="a-Ky"></a>则见贤圣法。<a id="a-Kz"></a>证见十二缘起。<a id="a-L0"></a>彼一切观法耶。<a id="a-L1"></a>设观法。<a id="a-L2"></a>彼一切观十二缘起耶。<a id="a-L3"></a>或作是说。<a id="a-L4"></a>诸观十二缘起。<a id="a-L5"></a>彼一切观法也。<a id="a-L6"></a>设观诸法。<a id="a-L7"></a>彼一切观十二缘起。<a id="a-L8"></a>观十二缘起时。<a id="a-L9"></a>彼亦观法。<a id="a-LA"></a>观法时彼亦观十二缘起。<a id="a-LB"></a>或作是说。<a id="a-LC"></a>颇观十二缘起。<a id="a-LD"></a>不观法耶。<a id="a-LE"></a>以世间智观。<a id="a-LF"></a>不等越次取证。<a id="a-LG"></a>颇观法不观十二缘起耶。<a id="a-LH"></a>空解脱门等越次取证。<a id="a-LI"></a>颇观法及十二缘起。<a id="a-LJ"></a>以是缘观。<a id="a-LK"></a>无愿解脱门等越次取证。<a id="a-LL"></a>颇不观法不观十二缘。<a id="a-LM"></a>除上尔取事则其义也。<a id="a-LN"></a>复次诸观十二缘起。<a id="a-LO"></a>彼一切观诸法也。<a id="a-LP"></a>颇观法非十二缘起耶。<a id="a-LQ"></a>及诸方便行。</p>
  <p id="aLR">又世尊言。<a id="a-LS"></a>诸比丘我不与世俗诤。<a id="a-LT"></a>世与我诤。<a id="a-LU"></a>云何世俗与世尊诤。<a id="a-LV"></a>或作是说。<a id="a-LW"></a>世尊愍俗。<a id="a-LX"></a>是故世尊不与世俗诤。<a id="a-LY"></a>俗无此心我护世尊。<a id="a-LZ"></a>或作是说。<a id="a-La"></a>以二事故有诤讼。<a id="a-Lb"></a>起贪欲受。<a id="a-Lc"></a>意不肯离。<a id="a-Ld"></a>邪见取缠甚着爱欲。<a id="a-Le"></a>如此法世尊以尽。<a id="a-Lf"></a>是故世尊不与世俗诤。<a id="a-Lg"></a>世俗未尽。<a id="a-Lh"></a>是故世俗诤。<a id="a-Li"></a>或作是说。<a id="a-Lj"></a>犹如恶马不随正路行。<a id="a-Lk"></a>如是世俗与世尊诤。</p>
  <p id="aLl">又世尊现其义渐渐教化。<a id="a-Lm"></a>是故世尊不与世俗诤。<a id="a-Ln"></a>以何等故名阿掘摩。<a id="a-Lo"></a>是贼尽其力后逐世尊。<a id="a-Lp"></a>然不能还。<a id="a-Lq"></a>或作是说。<a id="a-Lr"></a>世尊前地卷后舒。<a id="a-Ls"></a>或作是说。<a id="a-Lt"></a>世尊威神使彼身重。<a id="a-Lu"></a>或作是说。<a id="a-Lv"></a>诸天使彼身重。<a id="a-Lw"></a>或作是说。<a id="a-Lx"></a>神足境界不可思议。<a id="a-Ly"></a>复次世尊于地上化使无色。<a id="a-Lz"></a>肉眼所不见。<a id="a-M0"></a>是故世尊行疾自在解脱。<a id="a-M1"></a>如是行时非人能测。<a id="a-M2"></a>如尊者罗吒婆罗。<a id="a-M3"></a>说彼微法言非法。<a id="a-M4"></a>云何为微法。<a id="a-M5"></a>或作是说。<a id="a-M6"></a>如王法输财。<a id="a-M7"></a>或作是说。<a id="a-M8"></a>如诸长者升斛称宝。<a id="a-M9"></a>复次如法难违甚微。<a id="a-MA"></a>如贪利强言。<a id="a-MB"></a>作想希望利。<a id="a-MC"></a>不亲强亲。<a id="a-MD"></a>托病求物。<a id="a-ME"></a>比丘佐助众事。<a id="a-MF"></a>诈病所须取服胡麻子。<a id="a-MG"></a>或诈言狂痴。<a id="a-MH"></a>求索无厌足。<a id="a-MI"></a>及诸非法现在前者。<a id="a-MJ"></a>诸病皆求利。<a id="a-MK"></a>是谓微法。</p>
  <p id="aML">又世尊言。<a id="a-MM"></a>诸比丘此八部众。<a id="a-MN"></a>刹利众婆罗门众长者众沙门众四大天众三十三天众魔众梵众。<a id="a-MO"></a>以何等故。<a id="a-MP"></a>余诸天不言是众。<a id="a-MQ"></a>或作是说。<a id="a-MR"></a>一切是众。<a id="a-MS"></a>世尊但说此世间不可思议。<a id="a-MT"></a>或作是说。<a id="a-MU"></a>是世尊劝化语。<a id="a-MV"></a>然此诸众数数来会尽流。<a id="a-MW"></a>诸天至世尊所。<a id="a-MX"></a>或作是说。<a id="a-MY"></a>此众则尽说八。<a id="a-MZ"></a>复次方便集会皆成众事。<a id="a-Ma"></a>于彼众皆有数。<a id="a-Mb"></a>皆成众事故曰八部众。<a id="a-Mc"></a>以何等故。<a id="a-Md"></a>物近眼不见远则见。<a id="a-Me"></a>然耳则闻声。<a id="a-Mf"></a>或作是说。<a id="a-Mg"></a>此非方喻境界法尔。<a id="a-Mh"></a>或作是说。<a id="a-Mi"></a>无所到是眼境界。<a id="a-Mj"></a>是故不与耳同。<a id="a-Mk"></a>复次明是眼伴晓了诸色。<a id="a-Ml"></a>近眼失明。<a id="a-Mm"></a>境界不复得明。</p>
  <p id="aMn">种种论欢喜　　观彼彼观我</p>
  <p id="aMo">无诤世自诤　　八部众观色</p>
  <p id="aMp">得等谛第一义谛。<a id="a-Mq"></a>定无有疑不可沮坏。<a id="a-Mr"></a>或作是说。<a id="a-Ms"></a>得是世俗义。<a id="a-Mt"></a>故曰等谛。<a id="a-Mu"></a>不晓了世俗。<a id="a-Mv"></a>是谓第一义谛。<a id="a-Mw"></a>或作是说。<a id="a-Mx"></a>名等谛说义。<a id="a-My"></a>名第一义谛。<a id="a-Mz"></a>复次晓了众生心意故是等谛。<a id="a-N0"></a>有此因缘晓了心意。<a id="a-N1"></a>是谓第一义谛。<a id="a-N2"></a>得名苦谛习谛。<a id="a-N3"></a>定无有疑不可破坏。<a id="a-N4"></a>或作是说。<a id="a-N5"></a>得五盛阴是苦谛。<a id="a-N6"></a>爱习谛。<a id="a-N7"></a>问爱亦是阴中。<a id="a-N8"></a>或作是说。<a id="a-N9"></a>五盛阴是苦谛。<a id="a-NA"></a>行垢是习谛。<a id="a-NB"></a>问行垢亦在阴中。<a id="a-NC"></a>或作是说。<a id="a-ND"></a>果是苦谛。<a id="a-NE"></a>因缘是习谛。<a id="a-NF"></a>问果缘他果。<a id="a-NG"></a>缘他果此非是苦是习耶。<a id="a-NH"></a>答曰。<a id="a-NI"></a>苦即是习习即是苦。<a id="a-NJ"></a>如果是苦如缘是习。<a id="a-NK"></a>问如果非习如缘非苦。<a id="a-NL"></a>是故苦即是习。<a id="a-NM"></a>习即是苦。<a id="a-NN"></a>复次得五阴有漏苦习。<a id="a-NO"></a>问修行苦时。<a id="a-NP"></a>亦有修行习耶。<a id="a-NQ"></a>答曰。<a id="a-NR"></a>修习时不修行苦。<a id="a-NS"></a>唯修行习得智通达。<a id="a-NT"></a>定无有疑不可破坏。<a id="a-NU"></a>或作是说。<a id="a-NV"></a>得诸智耶。<a id="a-NW"></a>知彼是智一一分别是通达相。<a id="a-NX"></a>问智由他知智。<a id="a-NY"></a>彼即是智耶。<a id="a-NZ"></a>通达亦复如是。<a id="a-Na"></a>或作是说。<a id="a-Nb"></a>智即是通达耶。<a id="a-Nc"></a>或有通达非智知解脱物。<a id="a-Nd"></a>复次若智耶。<a id="a-Ne"></a>知及余自然。<a id="a-Nf"></a>即是其事。<a id="a-Ng"></a>此无定义。<a id="a-Nh"></a>得味。<a id="a-Ni"></a>定无有疑不可破坏。<a id="a-Nj"></a>或作是说。<a id="a-Nk"></a>得味即是义味。<a id="a-Nl"></a>诸法是谓味。<a id="a-Nm"></a>问味味非其义。<a id="a-Nn"></a>云何义非其味。<a id="a-No"></a>或作是说。<a id="a-Np"></a>一义之中有若干味。<a id="a-Nq"></a>是故味异义异。<a id="a-Nr"></a>问一味之中有若干义。<a id="a-Ns"></a>义非味乎。<a id="a-Nt"></a>或作是说。<a id="a-Nu"></a>味即是义。<a id="a-Nv"></a>或义非味味解脱物。<a id="a-Nw"></a>复次味即是义。<a id="a-Nx"></a>或处处有味。<a id="a-Ny"></a>如彼所说。<a id="a-Nz"></a>缘无定处自相相应。<a id="a-O0"></a>相如上说。<a id="a-O1"></a>因与缘如前所说。<a id="a-O2"></a>得十二缘起。<a id="a-O3"></a>十二缘起法。<a id="a-O4"></a>定无有疑不可沮坏。<a id="a-O5"></a>或作是说。<a id="a-O6"></a>得如契经所说。<a id="a-O7"></a>此十二缘起。<a id="a-O8"></a>如性法法常住。<a id="a-O9"></a>广说十二缘起法无明行。<a id="a-OA"></a>问十二缘起诸缘起法。<a id="a-OB"></a>或作是说。<a id="a-OC"></a>十二缘起因。<a id="a-OD"></a>十二缘起法是果。<a id="a-OE"></a>问因非果果非因。<a id="a-OF"></a>十二缘起非十二缘起法耶。<a id="a-OG"></a>或作是说。<a id="a-OH"></a>十二缘起十二缘起法起。<a id="a-OI"></a>问起亦是十二缘起。<a id="a-OJ"></a>或作是说。<a id="a-OK"></a>若十二缘起。<a id="a-OL"></a>是十二缘起法耶。<a id="a-OM"></a>或十二缘起法。<a id="a-ON"></a>彼非十二缘起诸起空寂法。<a id="a-OO"></a>或作是说。<a id="a-OP"></a>诸法生时。<a id="a-OQ"></a>是十二缘起诸法。<a id="a-OR"></a>已生十二缘起法。<a id="a-OS"></a>问如是者义无有定。<a id="a-OT"></a>十二缘起即是十二缘起法。<a id="a-OU"></a>或作是说。<a id="a-OV"></a>与十二缘起相应果。<a id="a-OW"></a>实是十二缘起法。<a id="a-OX"></a>或作是说。<a id="a-OY"></a>已生诸行是十二缘起。<a id="a-OZ"></a>彼诸法生由十二缘起。<a id="a-Oa"></a>问彼所生不由十二缘起耶。<a id="a-Ob"></a>复次诸法自应尔。<a id="a-Oc"></a>十二缘起不造自相。<a id="a-Od"></a>味相应法微妙法。<a id="a-Oe"></a>成就授决有何差别。<a id="a-Of"></a>或作是说。<a id="a-Og"></a>平等说如实无虚。<a id="a-Oh"></a>或作是说。<a id="a-Oi"></a>十二缘起是平等法。<a id="a-Oj"></a>成就十二缘起相。<a id="a-Ok"></a>是授决法。<a id="a-Ol"></a>或作是说。<a id="a-Om"></a>说四圣谛是平等法。<a id="a-On"></a>顺从四谛是授法决。<a id="a-Oo"></a>或作是说。<a id="a-Op"></a>最胜功德是平等法。<a id="a-Oq"></a>弟子功德成就是授决法。<a id="a-Or"></a>复次语不粗犷是平等法。<a id="a-Os"></a>语无狐疑成就是受决法。<a id="a-Ot"></a>慈孝于父慈孝于母有何差别。<a id="a-Ou"></a>或作是说。<a id="a-Ov"></a>恩慈于母孝养于父。<a id="a-Ow"></a>故无差别。</p>
  <p id="aOx">等智苦谛　　智义自相　　缘起十二</p>
  <p id="aOy">慈孝父母</p>
  <p id="aOz">云何眼识意识分别。<a id="a-P0"></a>或作是说。<a id="a-P1"></a>以是因缘。<a id="a-P2"></a>彼境界如是。<a id="a-P3"></a>眼识意识分别。<a id="a-P4"></a>问不坏意识耶。<a id="a-P5"></a>答曰。<a id="a-P6"></a>如倒彼眼识界有意识界。<a id="a-P7"></a>然界不坏。<a id="a-P8"></a>如是倒彼色入法入不坏。<a id="a-P9"></a>或作是说。<a id="a-PA"></a>有眼识意识分别。<a id="a-PB"></a>彼相类造。<a id="a-PC"></a>是故造境界是意识。<a id="a-PD"></a>问云何造相类。<a id="a-PE"></a>设更眼识忆不忘失。<a id="a-PF"></a>彼即不分别耶。<a id="a-PG"></a>设不忆者。<a id="a-PH"></a>云何不忆造色相类。<a id="a-PI"></a>或作是说。<a id="a-PJ"></a>非更眼识意分别。<a id="a-PK"></a>设当分别识入则坏。<a id="a-PL"></a>问境界坏。<a id="a-PM"></a>答曰。<a id="a-PN"></a>亦说境界坏。<a id="a-PO"></a>或作是说。<a id="a-PP"></a>非更眼识意识分别。<a id="a-PQ"></a>何以故。<a id="a-PR"></a>世尊亦说。<a id="a-PS"></a>以二缘故。<a id="a-PT"></a>生识意缘生法。<a id="a-PU"></a>设彼更眼识意识分别者。<a id="a-PV"></a>则增诸入。<a id="a-PW"></a>意色意声亦复如是。<a id="a-PX"></a>问多有诸入。<a id="a-PY"></a>或生一或生二识。<a id="a-PZ"></a>虽有一物。<a id="a-Pa"></a>意识缘相多痛生识。<a id="a-Pb"></a>是故彼有多。<a id="a-Pc"></a>或作是说。<a id="a-Pd"></a>若眼识定青。<a id="a-Pe"></a>意识亦定青。<a id="a-Pf"></a>相类识是眼识。<a id="a-Pg"></a>此意识此是眼识义云何。<a id="a-Ph"></a>答曰。<a id="a-Pi"></a>若眼增上者彼是眼识。<a id="a-Pj"></a>若意识增上者彼是意识。<a id="a-Pk"></a>或作是说。<a id="a-Pl"></a>设眼增上不相应。<a id="a-Pm"></a>缘青起识。<a id="a-Pn"></a>意增上彼不相应。<a id="a-Po"></a>缘青起识。<a id="a-Pp"></a>是故相应坏果无有坏。<a id="a-Pq"></a>问如彼眼增上及相应。<a id="a-Pr"></a>或起诸识。<a id="a-Ps"></a>或黄相应坏果坏。<a id="a-Pt"></a>如是眼增上及相应。<a id="a-Pu"></a>意增上定青起识。<a id="a-Pv"></a>有相应坏有果坏也。<a id="a-Pw"></a>云何世尊知彼众生宿命。<a id="a-Px"></a>或作是说。<a id="a-Py"></a>劫烧流转众多众生。<a id="a-Pz"></a>生果实天。<a id="a-Q0"></a>于彼各各自相告语本宿命。<a id="a-Q1"></a>以是得知。<a id="a-Q2"></a>问若众生不生彼。<a id="a-Q3"></a>不自识宿命。<a id="a-Q4"></a>从此已来经历皆不知。<a id="a-Q5"></a>或作是说。<a id="a-Q6"></a>众生之类曾止住。<a id="a-Q7"></a>自识彼宿命。<a id="a-Q8"></a>余不止宿者观察便知。<a id="a-Q9"></a>问一切不共行。<a id="a-QA"></a>或作是说。<a id="a-QB"></a>自校计思惟则知。<a id="a-QC"></a>彼意上已说。<a id="a-QD"></a>或作是说。<a id="a-QE"></a>佛境界不可思议。<a id="a-QF"></a>或作是说。<a id="a-QG"></a>十二缘起善分别说。<a id="a-QH"></a>或作是说。<a id="a-QI"></a>自识宿命智知其力势。<a id="a-QJ"></a>或作是说。<a id="a-QK"></a>微妙智得其力势。<a id="a-QL"></a>复次各各别异于彼。<a id="a-QM"></a>如来神智便生。<a id="a-QN"></a>得阿惟三佛。<a id="a-QO"></a>故曰常住。<a id="a-QP"></a>如所说难陀摩陀优波夷说。<a id="a-QQ"></a>尊者我夫无常。<a id="a-QR"></a>犯戒恶法生饿鬼中。<a id="a-QS"></a>其妇人梦见夫主。<a id="a-QT"></a>云我生饿鬼中。<a id="a-QU"></a>云何饿鬼梦中作是语。<a id="a-QV"></a>或作是说。<a id="a-QW"></a>化作人形不作本象。<a id="a-QX"></a>造如是貌。<a id="a-QY"></a>问如今云何造。<a id="a-QZ"></a>或作是说。<a id="a-Qa"></a>饿鬼梦中不作本形。<a id="a-Qb"></a>昔造因缘有其力势。<a id="a-Qc"></a>又尽思想梦转见形。<a id="a-Qd"></a>言睹形象。<a id="a-Qe"></a>复次睡眠志不如本狂有所见。<a id="a-Qf"></a>或闻恶声响诸法定有。<a id="a-Qg"></a>彼一切法等定耶定。<a id="a-Qh"></a>设诸法等定耶定。<a id="a-Qi"></a>彼一切法定有耶。<a id="a-Qj"></a>或作是说。<a id="a-Qk"></a>诸法等定耶定。<a id="a-Ql"></a>彼一切法定有耶。<a id="a-Qm"></a>颇彼法定有。<a id="a-Qn"></a>彼非等定耶定。<a id="a-Qo"></a>自相定有。<a id="a-Qp"></a>复次当言非诸法等定耶定。<a id="a-Qq"></a>余人当言。<a id="a-Qr"></a>等定耶定。<a id="a-Qs"></a>达嚫名者何等法。<a id="a-Qt"></a>或作是说。<a id="a-Qu"></a>报施之法名曰达嚫。<a id="a-Qv"></a>导引福地亦是达嚫。<a id="a-Qw"></a>问非以所施而生上界。<a id="a-Qx"></a>如所说生上界者。<a id="a-Qy"></a>善功德报。<a id="a-Qz"></a>是达嚫业。<a id="a-R0"></a>或作是说。<a id="a-R1"></a>施法果报是达嚫法。<a id="a-R2"></a>故曰说檀嚫法。<a id="a-R3"></a>问非以施法果处所。<a id="a-R4"></a>复次割意所爱。<a id="a-R5"></a>成彼施处。<a id="a-R6"></a>于今所养义是檀嚫(秦言财施)法。<a id="a-R7"></a>如饿鬼檀嚫。<a id="a-R8"></a>以何等故。<a id="a-R9"></a>佛世尊是大法主。<a id="a-RA"></a>或作是说。<a id="a-RB"></a>如王摄统国界诛断刑罚。<a id="a-RC"></a>如是世尊为诸声闻断疑网结。<a id="a-RD"></a>故曰法主。<a id="a-RE"></a>或作是说。<a id="a-RF"></a>如王典国民无不顺。<a id="a-RG"></a>如是世尊一切善法无不成办。<a id="a-RH"></a>故曰法主。<a id="a-RI"></a>或作是说。<a id="a-RJ"></a>如王典国所作自在。<a id="a-RK"></a>刑罚榜笞皆悉自在。<a id="a-RL"></a>如是世尊于声闻中法得自在疗诸恶趣。<a id="a-RM"></a>故曰法主。<a id="a-RN"></a>或作是说。<a id="a-RO"></a>如转轮圣王施贫穷人衣裳宝物。<a id="a-RP"></a>如是世尊无财众生施以七宝。<a id="a-RQ"></a>故曰法主。<a id="a-RR"></a>或作是说。<a id="a-RS"></a>正法之主故曰法主。<a id="a-RT"></a>或作是说。<a id="a-RU"></a>如所说梵相应契经。<a id="a-RV"></a>我所觉寤法善讽诵念供养承事依彼住。<a id="a-RW"></a>如所说云何如来至真等正觉王法比丘。<a id="a-RX"></a>世尊告曰。<a id="a-RY"></a>以此契经义故。<a id="a-RZ"></a>曰世尊法主十六婆罗门(阿逸弥勒是其二)。<a id="a-Ra"></a>云何得知。<a id="a-Rb"></a>世尊有方齿四十味味皆别。<a id="a-Rc"></a>或作是说。<a id="a-Rd"></a>或观一切种好三十二相。<a id="a-Re"></a>尽知一切相。<a id="a-Rf"></a>然后得知。<a id="a-Rg"></a>复次算数者。<a id="a-Rh"></a>如观掌器无不分别。<a id="a-Ri"></a>观方颊车师子臆。<a id="a-Rj"></a>知方齿四十味味分别。<a id="a-Rk"></a>如二因缘摄生死受诸行报。<a id="a-Rl"></a>无色界众生。<a id="a-Rm"></a>以此因缘与欲界相应。<a id="a-Rn"></a>不成就行垢。<a id="a-Ro"></a>云何彼没生此间。<a id="a-Rp"></a>或作是说。<a id="a-Rq"></a>过去行垢来生此间。<a id="a-Rr"></a>如彼不成就。<a id="a-Rs"></a>云何来生。<a id="a-Rt"></a>答曰。<a id="a-Ru"></a>若退转时便得成就。<a id="a-Rv"></a>如阿罗汉不成就一切结。<a id="a-Rw"></a>从阿罗汉退转时。<a id="a-Rx"></a>复得成就诸结。<a id="a-Ry"></a>问阿罗汉云何成就诸结。<a id="a-Rz"></a>或作是说。<a id="a-S0"></a>善根功德空无有不解脱。<a id="a-S1"></a>不善根无所还。<a id="a-S2"></a>问如欲界中余善根灭尽。<a id="a-S3"></a>以何因缘彼善根灭。<a id="a-S4"></a>何等故复还善根。<a id="a-S5"></a>或作是说。<a id="a-S6"></a>欲爱未尽便生彼界。<a id="a-S7"></a>问如所说外神仙异学欲爱尽。<a id="a-S8"></a>说欲爱已尽。<a id="a-S9"></a>问爱未尽苦当言尽。<a id="a-SA"></a>如所说。<a id="a-SB"></a>在尘土戏童女厌之便弃去。<a id="a-SC"></a>后爱未尽便有尽名。<a id="a-SD"></a>如所说。<a id="a-SE"></a>乃至死便尽。<a id="a-SF"></a>如人言有吾我。<a id="a-SG"></a>或作是说。<a id="a-SH"></a>处处有一切结。<a id="a-SI"></a>于彼亦有欲界结。<a id="a-SJ"></a>问若处处有一切结者。<a id="a-SK"></a>界有坏败。<a id="a-SL"></a>答曰。<a id="a-SM"></a>犹如此间有无色界结界不有坏。<a id="a-SN"></a>如是彼间有欲界结界不有坏。<a id="a-SO"></a>或作是说。<a id="a-SP"></a>如于此间渐渐增益。<a id="a-SQ"></a>彼间渐渐减。<a id="a-SR"></a>如于此间亲近界便与彼合。<a id="a-SS"></a>问设往彼起欲界结不为终耶。<a id="a-ST"></a>答曰。<a id="a-SU"></a>如住此间起无色界结。<a id="a-SV"></a>彼则不终也。<a id="a-SW"></a>如是彼间起欲界结。<a id="a-SX"></a>则不终也。<a id="a-SY"></a>问住此间起无色界结。<a id="a-SZ"></a>欲界中色则不灭尽。<a id="a-Sa"></a>则于彼间终也。<a id="a-Sb"></a>问我喜言无色界有色。<a id="a-Sc"></a>是故彼间起欲界结。<a id="a-Sd"></a>无色界色不尽。<a id="a-Se"></a>彼便终。<a id="a-Sf"></a>如阿罗汉。<a id="a-Sg"></a>于色界化形往至色界。<a id="a-Sh"></a>欲界形体都在不除。<a id="a-Si"></a>欲使作彼形取阿那含。<a id="a-Sj"></a>生有想无想天。<a id="a-Sk"></a>入不用定。<a id="a-Sl"></a>贤圣道现在前。<a id="a-Sm"></a>欲作是言彼终耶。<a id="a-Sn"></a>复次彼行阴所缠欲界使炽盛。<a id="a-So"></a>依彼行阴。<a id="a-Sp"></a>于我爱未永尽愚痴不除。<a id="a-Sq"></a>是故生此间甚着不离。<a id="a-Sr"></a>非过去行而辩众事。</p>
  <p id="aSs">相有二貌行　　四行亦有二</p>
  <p id="aSt">四无明爱使　　相应及有弟</p>
  <p id="aSu">是谓初偈(第一品始撮以结揵度)</p>
  <p id="aSv">识是世尊母　　邪聚及檀嚫</p>
  <p id="aSw">十六婆罗门　　生死是因缘(此举七品终结揵度)</p>
  <p id="aSx">尊婆须蜜菩萨所集揵度初竟。</p>
 </body>
</html>