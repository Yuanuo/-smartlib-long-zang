<!doctype html>
<html id="z3IBW8q1Bx" data-ver="1733">
 <head>
  <meta charset="utf-8">
  <meta author="僧伽跋澄">
  <meta library="龙藏">
  <meta catalog="小乘论">
  <meta period="符秦">
 </head>
 <body>
  <h1 id="a1">尊婆须蜜菩萨所集论卷第四</h1>
  <h2 id="a2">心揵度首第二</h2>
  <p id="a3">又世尊言。<a id="a-4"></a>彼心意执持不去乎手。<a id="a-5"></a>非二心齐等。<a id="a-6"></a>云何心意执持不去乎手。<a id="a-7"></a>摩诃僧耆作是说。<a id="a-8"></a>心自然持。<a id="a-9"></a>问摄不善心非善摄不善。<a id="a-A"></a>昙摩啒作是说。<a id="a-B"></a>心相应智慧摄。<a id="a-C"></a>问不善心善智慧摄。<a id="a-D"></a>非善智慧摄不善心相应。<a id="a-E"></a>尊弥沙塞作是说。<a id="a-F"></a>心不相应智慧而摄。<a id="a-G"></a>问心不相应智慧非心非意。<a id="a-H"></a>如所说心意所摄。<a id="a-I"></a>持跋次子作是说。<a id="a-J"></a>执持人心。<a id="a-K"></a>问人无心意。<a id="a-L"></a>如所说摄心意。<a id="a-M"></a>或作是说。<a id="a-N"></a>修不善心时。<a id="a-O"></a>善心因缘便断。<a id="a-P"></a>如是彼心乃至不生。<a id="a-Q"></a>如是彼心则有所摄。<a id="a-R"></a>问不善心修不善心时。<a id="a-S"></a>善心缘断绝。<a id="a-T"></a>欲使善心成不善心耶。<a id="a-U"></a>答曰。<a id="a-V"></a>非不善心知善心因缘。<a id="a-W"></a>或作是说。<a id="a-X"></a>思惟增益心不净。<a id="a-Y"></a>犹如为欲所缚。<a id="a-Z"></a>思惟欲欲不净。<a id="a-a"></a>彼欲渐少。<a id="a-b"></a>问欲与不净二事不异。<a id="a-c"></a>或作是说。<a id="a-d"></a>思惟校计心有乱。<a id="a-e"></a>思惟心不有乱。<a id="a-f"></a>如是彼心则摄。<a id="a-g"></a>问非思惟不净。<a id="a-h"></a>及心有乱则等清净。<a id="a-i"></a>或作是说。<a id="a-j"></a>心意生时缘现在心。<a id="a-k"></a>如是当言心有摄持。<a id="a-l"></a>问心已生未生不缘未生。<a id="a-m"></a>或作是说。<a id="a-n"></a>不善心意作大方便。<a id="a-o"></a>不顺住不善心取其一缘。<a id="a-p"></a>如是摄持彼心。<a id="a-q"></a>问如不善心不作方便。<a id="a-r"></a>如其方便无不善心。<a id="a-s"></a>是故方便无有定处。<a id="a-t"></a>或作是说。<a id="a-u"></a>过去不善心意有处所。<a id="a-v"></a>秽恶厌不用心常避如是彼心则有摄持。<a id="a-w"></a>问此义不然。<a id="a-x"></a>如二人相倚人人执持。<a id="a-y"></a>复次然二心俱等不有疑错。<a id="a-z"></a>如灯燃见明。<a id="a-10"></a>复次当亲近善知识。<a id="a-11"></a>众生类闻正法思惟校计。<a id="a-12"></a>善心因缘转增益。<a id="a-13"></a>缚着展转相依渐渐多。<a id="a-14"></a>如是等相应力有增益。<a id="a-15"></a>彼力利不善心不普广修行。<a id="a-16"></a>修行善心遂有增益。<a id="a-17"></a>如是彼心则有执持。<a id="a-18"></a>如所说心广有觉心微有观。<a id="a-19"></a>云何心广。<a id="a-1A"></a>或作是说。<a id="a-1B"></a>有觉心盛心盛则广。<a id="a-1C"></a>是故心广有觉。<a id="a-1D"></a>或作是说。<a id="a-1E"></a>五识身广。<a id="a-1F"></a>意识身微。<a id="a-1G"></a>或作是说。<a id="a-1H"></a>不善心广善有漏微。<a id="a-1I"></a>或作是说。<a id="a-1J"></a>不修行心广修行心微。<a id="a-1K"></a>或作是说。<a id="a-1L"></a>见谛所断心广思惟所断心微。<a id="a-1M"></a>或作是说。<a id="a-1N"></a>造彼造广便有微。<a id="a-1O"></a>欲界相应心大色界相应心微。<a id="a-1P"></a>色界相应广无色界相应微。<a id="a-1Q"></a>或作是说。<a id="a-1R"></a>泥黎心广畜生心微。<a id="a-1S"></a>畜生心广饿鬼心微。<a id="a-1T"></a>如是相像。<a id="a-1U"></a>乃至有想无想天当是说。<a id="a-1V"></a>复次阿毗昙说。<a id="a-1W"></a>选择三界心展转生造广。<a id="a-1X"></a>照明有觉与梵天相应。<a id="a-1Y"></a>更不出梵天上。<a id="a-1Z"></a>齐是说何。<a id="a-1a"></a>以等故。<a id="a-1b"></a>五识身有欲爱。<a id="a-1c"></a>然非无欲。<a id="a-1d"></a>或作是说。<a id="a-1e"></a>如契经所说。<a id="a-1f"></a>眼见色爱着好色。<a id="a-1g"></a>问眼见色意识地爱着。<a id="a-1h"></a>当如所见。<a id="a-1i"></a>说彼契经。<a id="a-1j"></a>眼见色眼根成就见。<a id="a-1k"></a>不净思惟校计。<a id="a-1l"></a>欲使五识身无有欲耶。<a id="a-1m"></a>或作是说。<a id="a-1n"></a>如所说此六爱身及眼更爱乃至意。<a id="a-1o"></a>问眼更因缘起意地爱。<a id="a-1p"></a>彼有眼更爱。<a id="a-1q"></a>如所见说思惟六识行。<a id="a-1r"></a>欲使五识身有欢喜耶。<a id="a-1s"></a>或作是说。<a id="a-1t"></a>五识身无三昧。<a id="a-1u"></a>心无三昧。<a id="a-1v"></a>心中结则炽盛。<a id="a-1w"></a>三昧心不解脱。<a id="a-1x"></a>是故五识身有欲。<a id="a-1y"></a>非不无故。<a id="a-1z"></a>问不一切等有欲爱。<a id="a-20"></a>设当一切有者。<a id="a-21"></a>阿罗汉亦当有爱生。<a id="a-22"></a>彼阿罗汉于五识身中无有三昧。<a id="a-23"></a>修行心意便生欲爱。<a id="a-24"></a>如色爱无色爱。<a id="a-25"></a>如所喜一切十大地相应。<a id="a-26"></a>非五识身中有三昧耶。<a id="a-27"></a>或作是说。<a id="a-28"></a>不方便求。<a id="a-29"></a>五识身便有结使。<a id="a-2A"></a>不方便求使欲不生。<a id="a-2B"></a>是故五识身有爱非为无爱。<a id="a-2C"></a>问若我等不勤求者。<a id="a-2D"></a>是故有欲。<a id="a-2E"></a>一切尽相近有方便求。<a id="a-2F"></a>是故一切尽成就欲。<a id="a-2G"></a>或作是说。<a id="a-2H"></a>无有处所便有。<a id="a-2I"></a>五识身生。<a id="a-2J"></a>结使亦生。<a id="a-2K"></a>非不欲有欲便有欲尽。<a id="a-2L"></a>是故五识身有欲非为无欲。<a id="a-2M"></a>此亦如上所说。<a id="a-2N"></a>或作是说。<a id="a-2O"></a>观色欲便缚眼识回转。<a id="a-2P"></a>不于中间广出义。<a id="a-2Q"></a>方便修七觉意住求无欲。<a id="a-2R"></a>是故五识身欲非为无欲。<a id="a-2S"></a>或作是说。<a id="a-2T"></a>五识身中不越次。<a id="a-2U"></a>亲近共住中间。<a id="a-2V"></a>中间生意识。<a id="a-2W"></a>彼则有爱。<a id="a-2X"></a>彼一切是五识身全越次。<a id="a-2Y"></a>彼五识身休息。<a id="a-2Z"></a>五识身观不净欲使无欲。<a id="a-2a"></a>是故五识身有欲。<a id="a-2b"></a>非为无欲或作是说。<a id="a-2c"></a>身亦不有爱。<a id="a-2d"></a>亦不无爱。<a id="a-2e"></a>何以故。<a id="a-2f"></a>世尊亦说。</p>
  <p id="a2g">典六增上王　　于染甚染着</p>
  <p id="a2h">不染便无染　　染者谓之愚</p>
  <p id="a2i">问我受此语。<a id="a-2j"></a>思惟染便有染。<a id="a-2k"></a>思惟不染便无染。<a id="a-2l"></a>以此契经五识身亦不有欲。<a id="a-2m"></a>亦不无欲。<a id="a-2n"></a>此义云何。<a id="a-2o"></a>答曰。<a id="a-2p"></a>若无护喜五识身。<a id="a-2q"></a>思惟染便有染。<a id="a-2r"></a>思惟无染便无染。<a id="a-2s"></a>是故以此契经五识身亦不有欲亦不无欲。<a id="a-2t"></a>或作是说。<a id="a-2u"></a>五识身不错乱。<a id="a-2v"></a>设不错乱。<a id="a-2w"></a>若有欲若无欲。<a id="a-2x"></a>是故五识身亦不有欲亦不无欲。<a id="a-2y"></a>问彼相应法有错乱。<a id="a-2z"></a>无色界无有错乱。<a id="a-30"></a>欲使彼亦不有欲亦不无欲耶。<a id="a-31"></a>答曰。<a id="a-32"></a>诸相应法或有乱或无乱。<a id="a-33"></a>此义云何。<a id="a-34"></a>无色界计有吾我便有爱。<a id="a-35"></a>复次自相所摄五识身。<a id="a-36"></a>不言自相欲无欲。<a id="a-37"></a>是故五识身亦不有欲亦不无欲。<a id="a-38"></a>犹若此心所念法俱相应生。<a id="a-39"></a>云何相应义。<a id="a-3A"></a>故作是说乘载义是相应义。<a id="a-3B"></a>问眼识招致意识。<a id="a-3C"></a>欲使眼识与意识相应耶。<a id="a-3D"></a>答曰。<a id="a-3E"></a>此依余不与同。<a id="a-3F"></a>问如所说乘载义是相应义。<a id="a-3G"></a>此事不然。<a id="a-3H"></a>或作是说。<a id="a-3I"></a>不移动义是相应义。<a id="a-3J"></a>问四大不移动。<a id="a-3K"></a>欲使彼各相应耶。<a id="a-3L"></a>答曰。<a id="a-3M"></a>此非因缘。<a id="a-3N"></a>问如所说。<a id="a-3O"></a>不移动义是相应义。<a id="a-3P"></a>此事不然。<a id="a-3Q"></a>或作是说。<a id="a-3R"></a>有因缘是相应义。<a id="a-3S"></a>问眼识缘意识有因缘。<a id="a-3T"></a>欲使彼相应耶。<a id="a-3U"></a>答曰。<a id="a-3V"></a>彼依余。<a id="a-3W"></a>问如所说。<a id="a-3X"></a>不移动义是相应义。<a id="a-3Y"></a>此事不然。<a id="a-3Z"></a>或作是说。<a id="a-3a"></a>有因缘是相应义。<a id="a-3b"></a>问眼识缘意识有因缘。<a id="a-3c"></a>欲使彼相应耶。<a id="a-3d"></a>答曰。<a id="a-3e"></a>彼依余。<a id="a-3f"></a>问如所说。<a id="a-3g"></a>不移动义是相应义。<a id="a-3h"></a>此事不然。<a id="a-3i"></a>或作是说。<a id="a-3j"></a>一因缘义是相应义。<a id="a-3k"></a>问有众多众生。<a id="a-3l"></a>观月初出。<a id="a-3m"></a>欲使同一缘相应耶。<a id="a-3n"></a>答曰。<a id="a-3o"></a>彼依余。<a id="a-3p"></a>问如所说。<a id="a-3q"></a>一因缘义是相应义。<a id="a-3r"></a>此事不然。<a id="a-3s"></a>或作是说。<a id="a-3t"></a>所有希望义是相应义。<a id="a-3u"></a>问寿命暖气生。<a id="a-3v"></a>欲使彼相应耶。<a id="a-3w"></a>答曰。<a id="a-3x"></a>此无因缘。<a id="a-3y"></a>问如所说。<a id="a-3z"></a>寿命暖气是相应义。<a id="a-40"></a>是事不然。<a id="a-41"></a>或作是说。<a id="a-42"></a>俱生义是相应义。<a id="a-43"></a>问心不相应行等生。<a id="a-44"></a>欲使彼相应耶。<a id="a-45"></a>答曰。<a id="a-46"></a>此非因缘。<a id="a-47"></a>问如所说。<a id="a-48"></a>等生义是相应义。<a id="a-49"></a>是事不然。<a id="a-4A"></a>或作是说。<a id="a-4B"></a>一起一住一尽彼相应。<a id="a-4C"></a>此亦如上所说。<a id="a-4D"></a>或作是说。<a id="a-4E"></a>一希望一因缘一时造。<a id="a-4F"></a>是谓相应。<a id="a-4G"></a>问此义云何。<a id="a-4H"></a>答云。<a id="a-4I"></a>依一缘一时造。<a id="a-4J"></a>或作是说。<a id="a-4K"></a>一事所须义是相应义。<a id="a-4L"></a>问忍智是一。<a id="a-4M"></a>欲使彼相应耶。<a id="a-4N"></a>答曰。<a id="a-4O"></a>彼非一时造。<a id="a-4P"></a>问如所说。<a id="a-4Q"></a>一事义者是相应义。<a id="a-4R"></a>是事不然。<a id="a-4S"></a>或作是说。<a id="a-4T"></a>千义是相应义。<a id="a-4U"></a>识所适处各相开避。<a id="a-4V"></a>心所念法则有选数。<a id="a-4W"></a>或作是说。<a id="a-4X"></a>无有相应。<a id="a-4Y"></a>何以故。<a id="a-4Z"></a>彼非一切不俱生。<a id="a-4a"></a>问如所说心所念法。<a id="a-4b"></a>与心相应。<a id="a-4c"></a>与心缚着。<a id="a-4d"></a>依心回转彼有违。<a id="a-4e"></a>亦说俱生痛想念。<a id="a-4f"></a>彼所说不与相应。<a id="a-4g"></a>亦不俱生。<a id="a-4h"></a>如是彼无惟说无相应。<a id="a-4i"></a>亦说见谛信不坏智相应。<a id="a-4j"></a>问若相相应声。<a id="a-4k"></a>二比丘亦说。<a id="a-4l"></a>小有诤讼与共相应。<a id="a-4m"></a>欲使彼共相应耶。<a id="a-4n"></a>若已念闻声是念者。<a id="a-4o"></a>亦说眼色以二因缘生。<a id="a-4p"></a>念法识更乐痛行及因缘。<a id="a-4q"></a>欲使识是念耶。<a id="a-4r"></a>若与声俱生者。<a id="a-4s"></a>亦说比丘心俱生。<a id="a-4t"></a>毗摩质阿须伦颈有五缚。<a id="a-4u"></a>而自观见。<a id="a-4v"></a>欲使彼心俱生耶。<a id="a-4w"></a>谁依意识。<a id="a-4x"></a>或作是说。<a id="a-4y"></a>五识身已生依尽。<a id="a-4z"></a>问无色界中不生意识。<a id="a-50"></a>彼无五识身。<a id="a-51"></a>或作是说。<a id="a-52"></a>依六识身。<a id="a-53"></a>问色有增减则不可知。<a id="a-54"></a>或作是说。<a id="a-55"></a>心左右四大依意识。<a id="a-56"></a>问彼视色无有增减。<a id="a-57"></a>或作是说。<a id="a-58"></a>一切身四大依意识。<a id="a-59"></a>问所造色无有增减。<a id="a-5A"></a>答曰。<a id="a-5B"></a>以彼四大便有依名字。<a id="a-5C"></a>尊僧迦蜜作如是说。<a id="a-5D"></a>自根依身意识见一一心一切自根。<a id="a-5E"></a>身心所作处处有胜。<a id="a-5F"></a>复次心俱有四大。<a id="a-5G"></a>当言依识。<a id="a-5H"></a>识与彼四大各各相依。<a id="a-5I"></a>如索绳綖。</p>
  <p id="a5J">如菩萨梦见五事。<a id="a-5K"></a>如彼识为依何等。<a id="a-5L"></a>或作是说。<a id="a-5M"></a>见闻念知是其缘。<a id="a-5N"></a>问彼初不作如是大梦。<a id="a-5O"></a>梦见缇丽木在脐中生。<a id="a-5P"></a>问我闻阿须伦作如是大卧具。<a id="a-5Q"></a>我亦闻婆修提婆脐中生大莲花。<a id="a-5R"></a>或作是说。<a id="a-5S"></a>曩昔三耶三佛作如是大梦。<a id="a-5T"></a>彼闻某甲授决时。<a id="a-5U"></a>彼是识因缘。<a id="a-5V"></a>或作是说。<a id="a-5W"></a>彼识见闻念知本亦经历。<a id="a-5X"></a>彼非不有缘。<a id="a-5Y"></a>昼想夜梦。<a id="a-5Z"></a>是故彼梦彼识。<a id="a-5a"></a>当言颠倒当言非颠倒耶。<a id="a-5b"></a>或作是说。<a id="a-5c"></a>当言颠倒。<a id="a-5d"></a>本无今造。<a id="a-5e"></a>复次当言非颠倒等正觉果。<a id="a-5f"></a>如菩萨所说。<a id="a-5g"></a>安详降母胎。<a id="a-5h"></a>安详止住。<a id="a-5i"></a>安详出母胎。<a id="a-5j"></a>云何菩萨降母胎。<a id="a-5k"></a>云何止住。<a id="a-5l"></a>云何出母胎。<a id="a-5m"></a>或作是说。<a id="a-5n"></a>彼降神时便自知我处母胎。<a id="a-5o"></a>止住时便自知我止住母胎。<a id="a-5p"></a>后出胎时便自知我出母胎。<a id="a-5q"></a>次降时亦自知是我最后处。<a id="a-5r"></a>母胎住亦自知最后住更不复处。<a id="a-5s"></a>出母胎亦自知更不复入母胎。<a id="a-5t"></a>彼安详心。<a id="a-5u"></a>当言相应当言不相应。<a id="a-5v"></a>或作是说。<a id="a-5w"></a>当言相应。<a id="a-5x"></a>如所说。<a id="a-5y"></a>我安详降神。<a id="a-5z"></a>问着所生心不着是安详。<a id="a-60"></a>云何着与不着相应。<a id="a-61"></a>或作是说。<a id="a-62"></a>当言不相应。<a id="a-63"></a>何以故。<a id="a-64"></a>生心染着不染着心是安详。<a id="a-65"></a>是故着不与无著相应。<a id="a-66"></a>问云何今安详降神。<a id="a-67"></a>答曰。<a id="a-68"></a>自知身意。<a id="a-69"></a>如所说。<a id="a-6A"></a>先起安详心。<a id="a-6B"></a>后生染着心。<a id="a-6C"></a>复次本亦有安详。<a id="a-6D"></a>与中阴心相应。<a id="a-6E"></a>观身渐厚。</p>
  <p id="a6F">生心。<a id="a-6G"></a>与何等着相应。<a id="a-6H"></a>或作是说与欲相应。<a id="a-6I"></a>问若尔者无入地狱。<a id="a-6J"></a>或作是说。<a id="a-6K"></a>或与欲相应。<a id="a-6L"></a>或与嗔恚相应。<a id="a-6M"></a>或作是说。<a id="a-6N"></a>生恶趣中者。<a id="a-6O"></a>彼与欲嗔恚相应。<a id="a-6P"></a>生善趣中者。<a id="a-6Q"></a>彼不与染着垢相应。<a id="a-6R"></a>善心便生天上。<a id="a-6S"></a>复次不与诸垢着相应。<a id="a-6T"></a>生心与本行相应。<a id="a-6U"></a>如瓦陶轮。<a id="a-6V"></a>当作是观。<a id="a-6W"></a>以何等故。<a id="a-6X"></a>身根言是身识缘非因。<a id="a-6Y"></a>或作是说。<a id="a-6Z"></a>有嗔恚身根。<a id="a-6a"></a>无嗔恚身识。<a id="a-6b"></a>非嗔恚无嗔恚缘。<a id="a-6c"></a>问有嗔恚是四大。<a id="a-6d"></a>无嗔恚无教戒缘俱。<a id="a-6e"></a>或作是说。<a id="a-6f"></a>集聚是身根。<a id="a-6g"></a>不集聚是身识。<a id="a-6h"></a>非集聚无集聚缘。<a id="a-6i"></a>问无集聚甚微。<a id="a-6j"></a>欲使微因心耶。<a id="a-6k"></a>或作是说。<a id="a-6l"></a>色是身根。<a id="a-6m"></a>无色是身识。<a id="a-6n"></a>色非无色缘。<a id="a-6o"></a>问设当有色便有因。<a id="a-6p"></a>善不善心无色。<a id="a-6q"></a>欲使善是不善因耶。<a id="a-6r"></a>或作是说。<a id="a-6s"></a>处所是身根。<a id="a-6t"></a>无处所是身识。<a id="a-6u"></a>非处所无处所缘。<a id="a-6v"></a>或作是说。<a id="a-6w"></a>无境界是身根。<a id="a-6x"></a>有境界是身识。<a id="a-6y"></a>非无境界是境界缘。<a id="a-6z"></a>或作是说。<a id="a-70"></a>若身根是身识缘者。<a id="a-71"></a>乃至身根彼便有身识。<a id="a-72"></a>是故有一根。<a id="a-73"></a>或作是说。<a id="a-74"></a>若身根是身识缘者。<a id="a-75"></a>身根生身识。<a id="a-76"></a>是故身根有差违。<a id="a-77"></a>或作是说。<a id="a-78"></a>若身根是身识缘者。<a id="a-79"></a>则有因缘处所。<a id="a-7A"></a>不有因缘有增上缘。<a id="a-7B"></a>或作是说。<a id="a-7C"></a>自然因无自然身根身识。<a id="a-7D"></a>复次彼非自性亦非回转。<a id="a-7E"></a>及他众生回转。<a id="a-7F"></a>如一切心四因缘生。<a id="a-7G"></a>有阿罗汉最后缘心。<a id="a-7H"></a>以何等故。<a id="a-7I"></a>阿罗汉最后心不还。<a id="a-7J"></a>或作是说。<a id="a-7K"></a>次第中间希望因缘。<a id="a-7L"></a>彼非后心次第缘。<a id="a-7M"></a>或作是说。<a id="a-7N"></a>有希望。<a id="a-7O"></a>或作是说。<a id="a-7P"></a>所生因希望。<a id="a-7Q"></a>复次于彼后心。<a id="a-7R"></a>有四因缘果于彼数。<a id="a-7S"></a>当作是说。<a id="a-7T"></a>不于中间当有无明。<a id="a-7U"></a>有爱当来受此非缘。<a id="a-7V"></a>言阿罗汉有如所见法。<a id="a-7W"></a>心意所回如是身坏。<a id="a-7X"></a>以何等故。<a id="a-7Y"></a>阿罗汉善无记心终不还。<a id="a-7Z"></a>或作是说。<a id="a-7a"></a>中间缘有希望。<a id="a-7b"></a>或作是说。<a id="a-7c"></a>希望有违。<a id="a-7d"></a>或作是说。<a id="a-7e"></a>因希望。<a id="a-7f"></a>复次以二事故。<a id="a-7g"></a>于现法中心性得还。<a id="a-7h"></a>或以本行。<a id="a-7i"></a>或现在造。<a id="a-7j"></a>当来亦有。<a id="a-7k"></a>以三事故得还。<a id="a-7l"></a>行垢得还。<a id="a-7m"></a>行垢自然。<a id="a-7n"></a>阿罗汉无有行垢。<a id="a-7o"></a>是故阿罗汉不回转。</p>
  <p id="a7p">心定觉观法　　无欲相应意</p>
  <p id="a7q">睡眠诸义起　　造生四因缘</p>
  <p id="a7r">颇五识身有颠倒行耶。<a id="a-7s"></a>或作是说有。<a id="a-7t"></a>如旋杖轮。<a id="a-7u"></a>眼识谓是轮。<a id="a-7v"></a>问非眼识谓是轮。<a id="a-7w"></a>色自相境界眼识意识谓是轮。<a id="a-7x"></a>或作是说。<a id="a-7y"></a>五识身有欲。<a id="a-7z"></a>颠倒性有欲。<a id="a-80"></a>是故五识身颠倒。<a id="a-81"></a>问当言非颠倒。<a id="a-82"></a>如乐痛言有乐。<a id="a-83"></a>或作是说。<a id="a-84"></a>非移动五识身非以移动。<a id="a-85"></a>当言有颠倒见。<a id="a-86"></a>问不移动亦是颠倒。<a id="a-87"></a>如于色生邪见。<a id="a-88"></a>复次自相摄五识身。<a id="a-89"></a>不颠倒摄自相。<a id="a-8A"></a>是故颠倒移动。</p>
  <p id="a8B">如非一心。<a id="a-8C"></a>选择有胜作是得是。<a id="a-8D"></a>云何不善心心避不亲近者。<a id="a-8E"></a>善威仪一心者(一部僧名)。<a id="a-8F"></a>作是说曰。<a id="a-8G"></a>若心意空转转有实。<a id="a-8H"></a>虚空一心彼便有选择。<a id="a-8I"></a>问一心无有选择。<a id="a-8J"></a>此事不异便有增益。<a id="a-8K"></a>以选择无增益。<a id="a-8L"></a>或作是说。<a id="a-8M"></a>非一心选择有胜意有选择。<a id="a-8N"></a>问如一一心不选择胜意不有选择耶。<a id="a-8O"></a>答曰。<a id="a-8P"></a>如一一心意有多。<a id="a-8Q"></a>如是一一心无众多。<a id="a-8R"></a>有选择众多。<a id="a-8S"></a>或作是说。<a id="a-8T"></a>第一义无有心。<a id="a-8U"></a>选择行亦无不善。<a id="a-8V"></a>便生善心于中游。<a id="a-8W"></a>复次善心以生则无有不善心。<a id="a-8X"></a>问作是不得是。<a id="a-8Y"></a>复次心有选择。<a id="a-8Z"></a>不应作是说。<a id="a-8a"></a>吾我自性自累。<a id="a-8b"></a>教化众生便有和合。<a id="a-8c"></a>以作选择见功德。<a id="a-8d"></a>彼避不善缘妙行。<a id="a-8e"></a>善威仪与仪相应。<a id="a-8f"></a>颇有一心不在。<a id="a-8g"></a>此彼自相不前不后作缘也。<a id="a-8h"></a>或作是说。<a id="a-8i"></a>有譬如五欲发意相缘。<a id="a-8j"></a>欲使一时周遍耶。<a id="a-8k"></a>答曰。<a id="a-8l"></a>无有自然五欲一时周遍。<a id="a-8m"></a>设当缘者便有三痛生。<a id="a-8n"></a>或作是说。<a id="a-8o"></a>譬如青青谓青国。<a id="a-8p"></a>意一时作缘。<a id="a-8q"></a>问此非譬喻。<a id="a-8r"></a>若当作缘。<a id="a-8s"></a>如青则等如觉则有耶。<a id="a-8t"></a>是故彼有等是故彼有耶。<a id="a-8u"></a>复次作识想心当言无也。<a id="a-8v"></a>非以本作。<a id="a-8w"></a>有余识非一回有二转。<a id="a-8x"></a>惟有一我。<a id="a-8y"></a>是故无也。</p>
  <p id="a8z">如一切众生。<a id="a-90"></a>一一心回转一自相境界。<a id="a-91"></a>过去未来心不忆不知。<a id="a-92"></a>云何得知种种二自相。<a id="a-93"></a>或作是说。<a id="a-94"></a>由义说得知。<a id="a-95"></a>问设复说义。<a id="a-96"></a>云何得知。<a id="a-97"></a>或作是说。<a id="a-98"></a>余各各心空彼无所有。<a id="a-99"></a>便得知一心。<a id="a-9A"></a>忆本所更由是得知。<a id="a-9B"></a>问若一心忆彼便忆青非黄一誓愿。<a id="a-9C"></a>或作是说。<a id="a-9D"></a>一一取自相。<a id="a-9E"></a>和合取二相。<a id="a-9F"></a>由是得知。<a id="a-9G"></a>复次我自性意所一一相方便回转。<a id="a-9H"></a>如青发黄色。<a id="a-9I"></a>有种种二相非所。<a id="a-9J"></a>自相方便无。<a id="a-9K"></a>色界没生色界时。<a id="a-9L"></a>云何欲界相应心。<a id="a-9M"></a>所念法得成就。<a id="a-9N"></a>或作是说。<a id="a-9O"></a>希望得不疑希望。<a id="a-9P"></a>是吾我欲界心所念法。<a id="a-9Q"></a>问无漏心所念法有希望。<a id="a-9R"></a>欲使无漏心所念法得成就耶。<a id="a-9S"></a>或作是说。<a id="a-9T"></a>得生便有彼生。<a id="a-9U"></a>解脱欲界心所念法。<a id="a-9V"></a>问彼无漏心所念法亦复解脱。<a id="a-9W"></a>欲使得欲界成就无漏耶。<a id="a-9X"></a>或作是说。<a id="a-9Y"></a>得生有有是欲界心所念法。<a id="a-9Z"></a>亦生欲界。<a id="a-9a"></a>问生欲界中起无漏心所念法。<a id="a-9b"></a>欲使彼得无漏成就耶。<a id="a-9c"></a>复次必化作欲界形。<a id="a-9d"></a>欲界心所念法回转。<a id="a-9e"></a>无色界没生色界时。<a id="a-9f"></a>诸欲界心所念法得成就。<a id="a-9g"></a>当言彼心无威仪耶。<a id="a-9h"></a>当言伎术。<a id="a-9i"></a>答曰。<a id="a-9j"></a>当言彼伎术当言威仪。<a id="a-9k"></a>诸化化形彼是伎术。<a id="a-9l"></a>处化住处心非有移动。<a id="a-9m"></a>当言威仪无色界欲没时。<a id="a-9n"></a>来生色界诸得善根。<a id="a-9o"></a>彼善根与谁相应。<a id="a-9p"></a>云何得彼善根。<a id="a-9q"></a>或作是说。<a id="a-9r"></a>彼善根色界相应。<a id="a-9s"></a>便得希望已得生必得生。<a id="a-9t"></a>不疑定生得。<a id="a-9u"></a>复次当言欲界相应当言色界相应。<a id="a-9v"></a>得色有有本所观观。<a id="a-9w"></a>近生不得过去。<a id="a-9x"></a>当观亦还时。<a id="a-9y"></a>云何得知。<a id="a-9z"></a>一切心与十大地相应。<a id="a-A0"></a>或作是说。<a id="a-A1"></a>若彼无痛者。<a id="a-A2"></a>则无痛界。<a id="a-A3"></a>亦无想者则无心。<a id="a-A4"></a>若无念者便无心。<a id="a-A5"></a>无更乐者则无此三法。<a id="a-A6"></a>无思惟者则不生识。<a id="a-A7"></a>若无欲者一切心所念法不生。<a id="a-A8"></a>若无解脱者则无解脱。<a id="a-A9"></a>若无念者则无境界。<a id="a-AA"></a>若无三昧者心则有乱。<a id="a-AB"></a>若无智慧者境界不可分别。<a id="a-AC"></a>复次阿毗昙必有实相。<a id="a-AD"></a>依因缘等生诸法相应。<a id="a-AE"></a>一一相应不一相应。<a id="a-AF"></a>观心果也。<a id="a-AG"></a>以何等故。<a id="a-AH"></a>生心不得报。<a id="a-AI"></a>或作是说。<a id="a-AJ"></a>设生心有报者。<a id="a-AK"></a>便回转非以报有报。<a id="a-AL"></a>余者有还是彼非报。<a id="a-AM"></a>问报有福报如所说不住。<a id="a-AN"></a>乃至智知有福报有所照。<a id="a-AO"></a>或作是说。<a id="a-AP"></a>染着生心。<a id="a-AQ"></a>不染着是报。<a id="a-AR"></a>是故非报。<a id="a-AS"></a>问染著有报如所说。<a id="a-AT"></a>修行无明思惟广说等住。<a id="a-AU"></a>如是众生淫意偏多。<a id="a-AV"></a>复次行垢彼心有炽盛。<a id="a-AW"></a>云何彼报行。<a id="a-AX"></a>颇一心乱一定。<a id="a-AY"></a>或作是说。<a id="a-AZ"></a>或乱相应心心乱。<a id="a-Aa"></a>三昧相应心三昧思惟。<a id="a-Ab"></a>一乱相应心。<a id="a-Ac"></a>一三昧相应。<a id="a-Ad"></a>是故一心乱一心三昧。<a id="a-Ae"></a>问若乱相应乱。<a id="a-Af"></a>三昧相应思惟。<a id="a-Ag"></a>彼乱相应。<a id="a-Ah"></a>彼三昧相应。<a id="a-Ai"></a>是故彼有乱彼有三昧。<a id="a-Aj"></a>或作是说。<a id="a-Ak"></a>不善心乱善心三昧。<a id="a-Al"></a>一善一不善。<a id="a-Am"></a>是故一乱一三昧。<a id="a-An"></a>问不善不得言三昧。<a id="a-Ao"></a>或作是说。<a id="a-Ap"></a>一心之中无有乱无有三昧。<a id="a-Aq"></a>意有乱有三昧。<a id="a-Ar"></a>无所因缘。<a id="a-As"></a>是心意是谓乱心意。<a id="a-At"></a>一缘是谓三昧。<a id="a-Au"></a>惟一一心意乱三昧。<a id="a-Av"></a>一切有一一分别。<a id="a-Aw"></a>是故一切心无乱无三昧。<a id="a-Ax"></a>彼非微妙不可究竟。<a id="a-Ay"></a>是故此非缘。<a id="a-Az"></a>问若一心乱一心三昧。<a id="a-B0"></a>彼一切一一分别。<a id="a-B1"></a>是故一切心有乱有三昧。<a id="a-B2"></a>此非微妙。<a id="a-B3"></a>是故不缘。</p>
  <p id="aB4">颇彼心乱是三昧耶。<a id="a-B5"></a>或作是说。<a id="a-B6"></a>有乱相应心。<a id="a-B7"></a>乱三昧相应心。<a id="a-B8"></a>及乱相应。<a id="a-B9"></a>彼与三昧相应一切心十大地法。<a id="a-BA"></a>是故彼有乱有三昧。<a id="a-BB"></a>问三昧无乱相应。<a id="a-BC"></a>乱亦与三昧相应。<a id="a-BD"></a>欲使三昧与乱相应乱与三昧相应耶。<a id="a-BE"></a>此非微妙是故非缘。<a id="a-BF"></a>或作是说无也。<a id="a-BG"></a>不善心乱。<a id="a-BH"></a>善心是三昧。<a id="a-BI"></a>善与不善异。<a id="a-BJ"></a>是故乱异三昧异。<a id="a-BK"></a>问不善不得言三昧。<a id="a-BL"></a>答曰无有不善三昧。<a id="a-BM"></a>如所说三昧何者是。<a id="a-BN"></a>谓善心独处。<a id="a-BO"></a>复次无有一心有乱有三昧。<a id="a-BP"></a>此亦如上所说。</p>
  <p id="aBQ">灭尽三昧起心缘何等。<a id="a-BR"></a>或作是说。<a id="a-BS"></a>本末是缘如所说本心成具有所兴起。<a id="a-BT"></a>作如是心者无有兴起。<a id="a-BU"></a>问云何断灭心所念作缘。<a id="a-BV"></a>答曰。<a id="a-BW"></a>如断灭不善意。<a id="a-BX"></a>善意中间复起不善。<a id="a-BY"></a>问彼不断灭心意。<a id="a-BZ"></a>便有缚着心意。<a id="a-Ba"></a>复次诸有此处不可思义。<a id="a-Bb"></a>灭尽三昧若本心本意有断灭缘。<a id="a-Bc"></a>彼则有也。<a id="a-Bd"></a>心非为无因。<a id="a-Be"></a>是故缘起。<a id="a-Bf"></a>复次若心次第起心。<a id="a-Bg"></a>于彼次第缘欲起。<a id="a-Bh"></a>当言因本缘。<a id="a-Bi"></a>以何等故。<a id="a-Bj"></a>心所念法不知自然灭。<a id="a-Bk"></a>或作是说。<a id="a-Bl"></a>若自然灭者。<a id="a-Bm"></a>三等相应无有更乐。<a id="a-Bn"></a>或作是说。<a id="a-Bo"></a>若自知者。<a id="a-Bp"></a>无有二。<a id="a-Bq"></a>亦说二缘生识。<a id="a-Br"></a>如偈所说。<a id="a-Bs"></a>亲近自然断灭邪见。<a id="a-Bt"></a>有胜摄他不异于我。<a id="a-Bu"></a>如余方便苦则有等。<a id="a-Bv"></a>以何等故。<a id="a-Bw"></a>心所念法自不知相应法。<a id="a-Bx"></a>或作是说不知二俱生。<a id="a-By"></a>设当知者生缘无生。<a id="a-Bz"></a>无生缘生。<a id="a-C0"></a>生缘无作。<a id="a-C1"></a>或作是说。<a id="a-C2"></a>空一聚畜。<a id="a-C3"></a>设当知者则不空。<a id="a-C4"></a>则有无数聚摄一时顷。<a id="a-C5"></a>二分相应法。<a id="a-C6"></a>如有余缘。<a id="a-C7"></a>如有余相应法。<a id="a-C8"></a>复次不知一缘。<a id="a-C9"></a>设当知者亦知自然。<a id="a-CA"></a>设当知者识缘痛痛亦缘自然。<a id="a-CB"></a>如所说智者。<a id="a-CC"></a>彼即是痛也。<a id="a-CD"></a>以何等故。<a id="a-CE"></a>心所念法不知等有法。<a id="a-CF"></a>或作是说。<a id="a-CG"></a>此非等有。<a id="a-CH"></a>或作是说。<a id="a-CI"></a>等有不自知。<a id="a-CJ"></a>复次若还迹者。<a id="a-CK"></a>云何有因缘彼有摄持。</p>
  <p id="aCL">以何等故。<a id="a-CM"></a>相应法谓之心内入。<a id="a-CN"></a>然不余相应法。<a id="a-CO"></a>或作是说。<a id="a-CP"></a>一切是内心亦是外心。<a id="a-CQ"></a>是一切心差降。<a id="a-CR"></a>问无入处所。<a id="a-CS"></a>或作是说。<a id="a-CT"></a>内根及意根。<a id="a-CU"></a>非余相应法。<a id="a-CV"></a>问意念心所念根。<a id="a-CW"></a>如彼乐根乃至慧根。<a id="a-CX"></a>或作是说。<a id="a-CY"></a>由心故念回转。<a id="a-CZ"></a>犹如心流驰不住心所念法。<a id="a-Ca"></a>问二俱并生。<a id="a-Cb"></a>为由何等生。<a id="a-Cc"></a>若一一续生者。<a id="a-Cd"></a>由痛识念生想亦生智慧。<a id="a-Ce"></a>或作是说。<a id="a-Cf"></a>心所念法如彼境界。<a id="a-Cg"></a>心生彼亦生念。<a id="a-Ch"></a>问二俱并生为去何所。<a id="a-Ci"></a>若一一续生者。<a id="a-Cj"></a>痛识相念亦复生。<a id="a-Ck"></a>或作是说。<a id="a-Cl"></a>意心所依有识法。<a id="a-Cm"></a>问心亦依心。<a id="a-Cn"></a>欲使心非内耶。<a id="a-Co"></a>答曰。<a id="a-Cp"></a>虽复心依心。<a id="a-Cq"></a>依心有识法。<a id="a-Cr"></a>念非依心。<a id="a-Cs"></a>或作是说。<a id="a-Ct"></a>心增益上此心念法。<a id="a-Cu"></a>此亦如上所说。<a id="a-Cv"></a>或作是说。<a id="a-Cw"></a>心意不自灭念便有灭。<a id="a-Cx"></a>如灭尽三昧。<a id="a-Cy"></a>问想痛于彼尽。<a id="a-Cz"></a>然非有心。<a id="a-D0"></a>答曰。<a id="a-D1"></a>心于彼灭。<a id="a-D2"></a>何以故。<a id="a-D3"></a>心行所念彼非有。<a id="a-D4"></a>行已得休息。<a id="a-D5"></a>世尊亦说。<a id="a-D6"></a>谁当有人说有有想。<a id="a-D7"></a>而无此言亦无是念。<a id="a-D8"></a>此事不然。<a id="a-D9"></a>复次想识灭有所选择。<a id="a-DA"></a>当言内入及余相应法。<a id="a-DB"></a>意识入持常住不移。<a id="a-DC"></a>复次识依众生不牢固。<a id="a-DD"></a>牢固与余法相应。<a id="a-DE"></a>于中得知过去识。<a id="a-DF"></a>当言内入不与余法相应。</p>
  <p id="aDG">又世尊言。<a id="a-DH"></a>无常是苦。<a id="a-DI"></a>云何苦痛无常苦。<a id="a-DJ"></a>或作是说。<a id="a-DK"></a>若有常彼是苦。<a id="a-DL"></a>如无常彼是涅槃。<a id="a-DM"></a>问如自知苦痛。<a id="a-DN"></a>彼自以苦若有常。<a id="a-DO"></a>彼不自知者。<a id="a-DP"></a>非有常苦耶。<a id="a-DQ"></a>或作是说。<a id="a-DR"></a>苦痛尽时余苦则避。<a id="a-DS"></a>无常灭尽时。<a id="a-DT"></a>欲使无常是乐耶。<a id="a-DU"></a>或作是说。<a id="a-DV"></a>苦痛生时便有苦。<a id="a-DW"></a>苦痛灭时便是无常生无常。<a id="a-DX"></a>是故无常苦。<a id="a-DY"></a>问乐痛生时便有乐便生无常。<a id="a-DZ"></a>欲使无常是乐耶。<a id="a-Da"></a>或作是说。<a id="a-Db"></a>彼非无常苦所摄。<a id="a-Dc"></a>彼苦自然彼无常。<a id="a-Dd"></a>非自然苦。<a id="a-De"></a>问如所说若无常是苦者。<a id="a-Df"></a>此事不然。<a id="a-Dg"></a>答曰。<a id="a-Dh"></a>诸无常者彼一切是苦少有自然。<a id="a-Di"></a>苦少有无常。<a id="a-Dj"></a>苦少有种苦。<a id="a-Dk"></a>复次彼非无常苦。<a id="a-Dl"></a>无常义异苦义异。<a id="a-Dm"></a>复次苦痛生时无常所逼。<a id="a-Dn"></a>自然苦各各自聚集。</p>
  <p id="aDo">又世尊言。<a id="a-Dp"></a>受乐痛时彼便自知受乐痛。<a id="a-Dq"></a>云何受乐痛时彼便自知受乐痛。<a id="a-Dr"></a>如上初揵度说。<a id="a-Ds"></a>云何自知有苦。<a id="a-Dt"></a>复次乐痛放逸彼境界生意识念。<a id="a-Du"></a>彼识与意共同作吾我想。<a id="a-Dv"></a>便自知我受乐痛。<a id="a-Dw"></a>况复众生以痛见逼心便愦乱。<a id="a-Dx"></a>以何等故。<a id="a-Dy"></a>心所念法不自依处所。<a id="a-Dz"></a>或作是说。<a id="a-E0"></a>颇有见自依处所耶。<a id="a-E1"></a>如心所念法。<a id="a-E2"></a>问有色之物各自亲近。<a id="a-E3"></a>答曰。<a id="a-E4"></a>有色之物极微亦极微。<a id="a-E5"></a>各各不相触是故此非问。<a id="a-E6"></a>或作是说。<a id="a-E7"></a>无色亦不相触。<a id="a-E8"></a>问色识有教戒不自亲近。<a id="a-E9"></a>或作是说。<a id="a-EA"></a>选择不触。<a id="a-EB"></a>问选择非教戒不自亲近。<a id="a-EC"></a>是故此非义。<a id="a-ED"></a>或作是说。<a id="a-EE"></a>无对不可触。<a id="a-EF"></a>复次设当受触者。<a id="a-EG"></a>则有细滑入。<a id="a-EH"></a>问如触身根此非更乐。<a id="a-EI"></a>如是彼触者非有更入也。<a id="a-EJ"></a>颇缘不愁忧生乐痛耶。<a id="a-EK"></a>或作是说。<a id="a-EL"></a>有如人见怨家死便生乐痛。<a id="a-EM"></a>问彼乐痛非缘怨家。<a id="a-EN"></a>怨家缘彼乐痛。<a id="a-EO"></a>是故彼愁忧。<a id="a-EP"></a>或作是说。<a id="a-EQ"></a>无也。<a id="a-ER"></a>此事不定。<a id="a-ES"></a>定缘不愁忧不生苦痛。<a id="a-ET"></a>问以彼因缘或生乐痛。<a id="a-EU"></a>或生苦痛。<a id="a-EV"></a>或缘二生。<a id="a-EW"></a>不以因缘俱知二事。<a id="a-EX"></a>复次无有因缘有愁忧无愁忧成就。<a id="a-EY"></a>如彼或有愁忧或无愁忧。<a id="a-EZ"></a>或彼亦不有愁忧。<a id="a-Ea"></a>亦不无愁忧。<a id="a-Eb"></a>彼或有愁忧。<a id="a-Ec"></a>或无愁忧。<a id="a-Ed"></a>或亦不有愁忧。<a id="a-Ee"></a>亦不无愁忧。<a id="a-Ef"></a>因缘合会或生乐痛。<a id="a-Eg"></a>或生苦痛。<a id="a-Eh"></a>或生不乐痛。<a id="a-Ei"></a>或生不苦痛。</p>
  <p id="aEj">颇缘愁忧生苦痛耶。<a id="a-Ek"></a>或作是说。<a id="a-El"></a>有如见母死便生苦痛。<a id="a-Em"></a>问彼痛不缘母。<a id="a-En"></a>母缘彼痛。<a id="a-Eo"></a>是故彼愁忧。<a id="a-Ep"></a>或作是说。<a id="a-Eq"></a>无也。<a id="a-Er"></a>定缘不愁忧生乐痛。<a id="a-Es"></a>闻以彼因缘或生乐痛或生苦痛。<a id="a-Et"></a>复次无有因缘。<a id="a-Eu"></a>成就有愁忧无愁忧。<a id="a-Ev"></a>或有愁忧或无愁忧。<a id="a-Ew"></a>或亦不有愁忧亦不无愁忧。<a id="a-Ex"></a>彼因缘合会或生乐痛。<a id="a-Ey"></a>或生苦痛。<a id="a-Ez"></a>或生不苦不乐痛。<a id="a-F0"></a>二牢固及一灭尽。<a id="a-F1"></a>自然增上慢苦痛意不相触。<a id="a-F2"></a>无愁忧有愁忧。<a id="a-F3"></a>以他人为父起乐痛。<a id="a-F4"></a>彼痛缘何等。<a id="a-F5"></a>或作是说。<a id="a-F6"></a>父是其缘。<a id="a-F7"></a>问彼非亲父。<a id="a-F8"></a>答曰。<a id="a-F9"></a>起如是思想。<a id="a-FA"></a>问如有言是我痛我是其缘。<a id="a-FB"></a>或作是说。<a id="a-FC"></a>怨家缘。<a id="a-FD"></a>问彼痛非怨。<a id="a-FE"></a>若彼不造诸痛与因缘。<a id="a-FF"></a>欲使造青耶。<a id="a-FG"></a>若痛不缘青。<a id="a-FH"></a>复次痛义父相是其缘。<a id="a-FI"></a>怨是处所也。<a id="a-FJ"></a>诸身中痛彼是心痛耶。<a id="a-FK"></a>设是心痛。<a id="a-FL"></a>彼是身痛耶。<a id="a-FM"></a>或作是说。<a id="a-FN"></a>诸身中所有痛。<a id="a-FO"></a>彼一切痛与心相应也。<a id="a-FP"></a>问如所说有此二痛。<a id="a-FQ"></a>身痛心痛则有相违。<a id="a-FR"></a>或作是说。<a id="a-FS"></a>一切痛是心痛。<a id="a-FT"></a>乃至五根增上。<a id="a-FU"></a>是谓身也。<a id="a-FV"></a>色增上者乃至意根增上。<a id="a-FW"></a>彼是心痛心增上也。<a id="a-FX"></a>或作是说。<a id="a-FY"></a>诸到境界摄诸根生。<a id="a-FZ"></a>是谓身也。<a id="a-Fa"></a>无有思想诸不到境界。<a id="a-Fb"></a>摄由三根生。<a id="a-Fc"></a>彼是心有思想也。<a id="a-Fd"></a>或作是说。<a id="a-Fe"></a>诸痛依身根摄内更乐缘生。<a id="a-Ff"></a>是谓身痛。<a id="a-Fg"></a>于中有余痛生者。<a id="a-Fh"></a>是谓心痛。<a id="a-Fi"></a>复次诸身痛与心相应。<a id="a-Fj"></a>颇有心痛非身痛耶。<a id="a-Fk"></a>诸所痛外所造痛。<a id="a-Fl"></a>若知长短。<a id="a-Fm"></a>短亦知长。<a id="a-Fn"></a>彼识为缘何等。<a id="a-Fo"></a>或作是说。<a id="a-Fp"></a>若知长短彼缘短。<a id="a-Fq"></a>若短知长彼缘长也。<a id="a-Fr"></a>问长非短短非长。<a id="a-Fs"></a>答曰。<a id="a-Ft"></a>以此得知。<a id="a-Fu"></a>问若知有我。<a id="a-Fv"></a>我是缘耶。<a id="a-Fw"></a>或作是说。<a id="a-Fx"></a>若知长短彼则缘长。<a id="a-Fy"></a>若知长彼则缘短。<a id="a-Fz"></a>问如今不知如所造若知余者识则有余缘。<a id="a-G0"></a>欲使青非缘青色耶。<a id="a-G1"></a>或作是说。<a id="a-G2"></a>无有不知长短短知长。<a id="a-G3"></a>彼识不得言住。<a id="a-G4"></a>不观香味更乐造长短也。<a id="a-G5"></a>颇有盲人不得天眼以眼识见诸色耶。<a id="a-G6"></a>或作是说。<a id="a-G7"></a>有若曾与相应后获果。<a id="a-G8"></a>彼生眼识眼便坏败。<a id="a-G9"></a>是故盲人生眼识眼腐败。<a id="a-GA"></a>是故盲人眼识知色。<a id="a-GB"></a>问彼眼有余生。<a id="a-GC"></a>是故不得言盲。<a id="a-GD"></a>答曰。<a id="a-GE"></a>非以彼眼观。<a id="a-GF"></a>若观眼者眼则不盲。<a id="a-GG"></a>从生盲者。<a id="a-GH"></a>是故不盲。<a id="a-GI"></a>问非以从生盲此眼识观。<a id="a-GJ"></a>若观眼不盲者。<a id="a-GK"></a>觉诸识相相应有诸觉。<a id="a-GL"></a>或作是说。<a id="a-GM"></a>若眼没时生眼识。<a id="a-GN"></a>彼眼识坏败。<a id="a-GO"></a>彼时生眼识。<a id="a-GP"></a>是故盲人摄色问不等有。<a id="a-GQ"></a>是故彼生眼识。<a id="a-GR"></a>若尽灭生眼识。<a id="a-GS"></a>若一切灭尽生眼识者。<a id="a-GT"></a>彼生眼不起眼识。<a id="a-GU"></a>欲使盲人生眼识耶。<a id="a-GV"></a>起眼生眼识。<a id="a-GW"></a>复次不断眼有彼回转。<a id="a-GX"></a>亦有开避处。<a id="a-GY"></a>便生眼识。<a id="a-GZ"></a>已得因缘迹则有相应。<a id="a-Ga"></a>若实相应不得言是眼识。</p>
  <p id="aGb">又世尊言。<a id="a-Gc"></a>六尘界比丘。<a id="a-Gd"></a>以何等故意识言有漏耶。<a id="a-Ge"></a>或作是说。<a id="a-Gf"></a>彼界有漏所生。<a id="a-Gg"></a>是故言有漏也。<a id="a-Gh"></a>或作是说。<a id="a-Gi"></a>有漏生彼界故曰有漏也。<a id="a-Gj"></a>或作是说。<a id="a-Gk"></a>彼界行报故曰有漏。<a id="a-Gl"></a>或作是说。<a id="a-Gm"></a>彼界是人算数。<a id="a-Gn"></a>然人非无漏。<a id="a-Go"></a>故曰有漏。<a id="a-Gp"></a>或作是说。<a id="a-Gq"></a>流转生死无有穷极。<a id="a-Gr"></a>故曰有漏。<a id="a-Gs"></a>或作是说。<a id="a-Gt"></a>缘彼界降母胎中。<a id="a-Gu"></a>不缘无漏法降母胎中。<a id="a-Gv"></a>是故彼界言有漏也。<a id="a-Gw"></a>复次彼界言有吾我。<a id="a-Gx"></a>此非无漏实生有漏。<a id="a-Gy"></a>是故彼界曰有漏也。</p>
  <p id="aGz">又世尊言。<a id="a-H0"></a>摄诸相比丘识所摄。<a id="a-H1"></a>尔时命过处所趣三恶趣。<a id="a-H2"></a>展转不止。<a id="a-H3"></a>泥犁饿鬼畜生生不染污心。<a id="a-H4"></a>云何生天上。<a id="a-H5"></a>或作是说。<a id="a-H6"></a>由诸结使生天上。<a id="a-H7"></a>亦由结使或入地狱。<a id="a-H8"></a>问云何造不善行耶。<a id="a-H9"></a>或作是说。<a id="a-HA"></a>由结使故便生天上。<a id="a-HB"></a>以嗔恚故入地狱。<a id="a-HC"></a>嗔恚之相当尔时。<a id="a-HD"></a>或作是说。<a id="a-HE"></a>以小染着亦得生天。<a id="a-HF"></a>增上结使生三恶趣。<a id="a-HG"></a>增上嗔恚尔时命过。<a id="a-HH"></a>或作是说。<a id="a-HI"></a>行相重累生诸结使。<a id="a-HJ"></a>如行造不善便生恶趣。<a id="a-HK"></a>如结使所缠作诸善行便生天上。<a id="a-HL"></a>起不善行有诸衰耗尔时命过也。<a id="a-HM"></a>或作是说。<a id="a-HN"></a>一切结使拔诸善根。<a id="a-HO"></a>随行善恶各趣其道。<a id="a-HP"></a>复次从上来生。<a id="a-HQ"></a>契经句则有违。<a id="a-HR"></a>今当说要。<a id="a-HS"></a>如船度彼此。<a id="a-HT"></a>报行生行则受其果。<a id="a-HU"></a>当于尔时。<a id="a-HV"></a>无力之人。<a id="a-HW"></a>不造善本。<a id="a-HX"></a>是故有处所。<a id="a-HY"></a>不得言最是后识合会有是死。<a id="a-HZ"></a>复次识与本行相应。</p>
  <p id="aHa">又世尊言。<a id="a-Hb"></a>长夜依心思惟修行善讽诵读。<a id="a-Hc"></a>云何心长夜修行。<a id="a-Hd"></a>一心者一部僧名作是说。<a id="a-He"></a>一心长夜修行。<a id="a-Hf"></a>不得众多心修行。<a id="a-Hg"></a>修行得生。<a id="a-Hh"></a>问一心如是长夜修行。<a id="a-Hi"></a>则不有生亦无差降。<a id="a-Hj"></a>思惟差降无有异。<a id="a-Hk"></a>展转生思惟则有思惟。<a id="a-Hl"></a>展转心意则有长益。<a id="a-Hm"></a>是故生意长夜思惟。<a id="a-Hn"></a>复次心有三行不有时乃至命终。<a id="a-Ho"></a>从此发意菩萨求道。<a id="a-Hp"></a>从是思惟乃至得无学术得利。<a id="a-Hq"></a>展转心取相彼有思惟。<a id="a-Hr"></a>一时惟心所念善法当观意思惟。<a id="a-Hs"></a>以何等故。<a id="a-Ht"></a>诸相应法想及识不谓是食。<a id="a-Hu"></a>或作是说。<a id="a-Hv"></a>彼一切是食。<a id="a-Hw"></a>世尊教语说一切则说一切。<a id="a-Hx"></a>问非以说识则说一切。<a id="a-Hy"></a>或作是说。<a id="a-Hz"></a>彼一切是食。<a id="a-I0"></a>是世尊劝教语。<a id="a-I1"></a>问诸相应法等有生。<a id="a-I2"></a>或作是说二于中还食识意心。<a id="a-I3"></a>有二方便揣食乐食。<a id="a-I4"></a>问诸相应法或受有或不受。<a id="a-I5"></a>此义云何。<a id="a-I6"></a>复次相应法或有食相或无食相。<a id="a-I7"></a>如色香味声更乐。<a id="a-I8"></a>欲使二生色是眼识境界耶。<a id="a-I9"></a>余者亦尔。<a id="a-IA"></a>但欲自养。<a id="a-IB"></a>是食义揣食差违。<a id="a-IC"></a>诸根四大得长益软美饱。<a id="a-ID"></a>彼以食想则生彼界。<a id="a-IE"></a>思惟相应意所念。<a id="a-IF"></a>如彼有痛。<a id="a-IG"></a>彼生无有量如心有痛。<a id="a-IH"></a>若此诸法以乐为食想。<a id="a-II"></a>彼生受诸身根痛。<a id="a-IJ"></a>亦得将行想亦得行。<a id="a-IK"></a>彼则生受诸识将去识。<a id="a-IL"></a>乃至识意相应身根缚着。<a id="a-IM"></a>及心所念法。<a id="a-IN"></a>当言回转而有开避处痛食想。<a id="a-IO"></a>复次合会造相是其相。</p>
  <p id="aIP">供养及身名　　长短盲意界</p>
  <p id="aIQ">取非以相着　　有漏意在后</p>
  <p id="aIR">以何故诸相应法想痛是意行耶。<a id="a-IS"></a>非余相应法法。<a id="a-IT"></a>或作是说。<a id="a-IU"></a>此一切由意行兴。<a id="a-IV"></a>是世尊劝教语。<a id="a-IW"></a>说此为首则说一切意。<a id="a-IX"></a>问说一则说一切。<a id="a-IY"></a>或作是说。<a id="a-IZ"></a>此世尊劝教语。<a id="a-Ia"></a>问诸相应法等生力势。<a id="a-Ib"></a>或作是说。<a id="a-Ic"></a>由意而生是故谓意行。<a id="a-Id"></a>问诸相应法法。<a id="a-Ie"></a>或随意生或不随意生。<a id="a-If"></a>此义云何。<a id="a-Ig"></a>或作是说。<a id="a-Ih"></a>此意所作故曰意行。<a id="a-Ii"></a>问诸相应法。<a id="a-Ij"></a>或意所作或非意所作。<a id="a-Ik"></a>此义云何。<a id="a-Il"></a>复次意所缠。<a id="a-Im"></a>如是诸法不于中间有回转。<a id="a-In"></a>意识展转回转无有休止。</p>
  <p id="aIo">又世尊言。<a id="a-Ip"></a>更乐习痛习想习行习名习色习识习。<a id="a-Iq"></a>以何等故诸相应法。<a id="a-Ir"></a>更乐习痛习想习行习名色习识习。<a id="a-Is"></a>或作是说。<a id="a-It"></a>一切相应法更乐习名色习。<a id="a-Iu"></a>复次更乐胜意中名色识更乐增。<a id="a-Iv"></a>乃至痛有增名色增识有增。<a id="a-Iw"></a>问等中间此妙此非妙。<a id="a-Ix"></a>此义云何。<a id="a-Iy"></a>以一更乐非相由心生。<a id="a-Iz"></a>是故彼无也。<a id="a-J0"></a>更乐增意便有增。<a id="a-J1"></a>或作是说。<a id="a-J2"></a>眼缘色因缘等中间缘。<a id="a-J3"></a>缘名色生识。<a id="a-J4"></a>此三集聚故。<a id="a-J5"></a>曰更乐缘更乐。<a id="a-J6"></a>更乐便生痛或想或意。<a id="a-J7"></a>问惟由更乐生痛。<a id="a-J8"></a>复由余更乐生想。<a id="a-J9"></a>世尊亦说。<a id="a-JA"></a>有彼痛不言有彼痛。<a id="a-JB"></a>便言有想。<a id="a-JC"></a>此事不然。<a id="a-JD"></a>此契经有违。<a id="a-JE"></a>非以心所念法展转相应。<a id="a-JF"></a>或作是说。<a id="a-JG"></a>眼缘色生眼识。<a id="a-JH"></a>此三集聚有更乐。<a id="a-JI"></a>彼识等有便生痛。<a id="a-JJ"></a>由痛便生想。<a id="a-JK"></a>缘想便生意。<a id="a-JL"></a>复次诸相应法方便便胜。<a id="a-JM"></a>如二人共行一道所至必到。<a id="a-JN"></a>色声香味细滑萌牙。<a id="a-JO"></a>欲使二俱生耶。<a id="a-JP"></a>有增减如实。</p>
  <p id="aJQ">又世尊言。<a id="a-JR"></a>毗罽罗多鲁奚帝婆罗门。<a id="a-JS"></a>如一人色住百岁。<a id="a-JT"></a>及余行痛起便尽不生色展转不相应。<a id="a-JU"></a>说此义云何。<a id="a-JV"></a>或作是说。<a id="a-JW"></a>色色展转。<a id="a-JX"></a>此世尊教戒语。<a id="a-JY"></a>世作是相。<a id="a-JZ"></a>彼色是我所。<a id="a-Ja"></a>我着色住。<a id="a-Jb"></a>或作是说。<a id="a-Jc"></a>色亦展转生死。<a id="a-Jd"></a>无记意自回转。<a id="a-Je"></a>心所念法亦有善亦有不善。<a id="a-Jf"></a>或作是说。<a id="a-Jg"></a>色亦展转。<a id="a-Jh"></a>复次色以人回转。<a id="a-Ji"></a>心所念法有实。<a id="a-Jj"></a>复有余趣。<a id="a-Jk"></a>复次色亦展转。<a id="a-Jl"></a>然色自然乃至住不死。<a id="a-Jm"></a>如作智他自作方便。<a id="a-Jn"></a>求色亦住百岁。</p>
  <p id="aJo">又世尊言。<a id="a-Jp"></a>此四颠倒想颠倒心颠倒见颠倒。<a id="a-Jq"></a>以何等故。<a id="a-Jr"></a>诸相应法不谓痛颠倒。<a id="a-Js"></a>或作是说。<a id="a-Jt"></a>此世尊教戒语。<a id="a-Ju"></a>说此则尽说痛。<a id="a-Jv"></a>问说一则说一切。<a id="a-Jw"></a>或作是说。<a id="a-Jx"></a>此世尊劝助语。<a id="a-Jy"></a>如上所说。<a id="a-Jz"></a>结善有定。<a id="a-K0"></a>问诸相应法无有劝助。<a id="a-K1"></a>或作是说。<a id="a-K2"></a>此世尊教戒语。<a id="a-K3"></a>此教戒与世尊教戒语。<a id="a-K4"></a>此教戒与世颠倒想颠倒心颠倒见颠倒。<a id="a-K5"></a>然痛非颠倒。<a id="a-K6"></a>或作是说。<a id="a-K7"></a>此一切颠倒也。<a id="a-K8"></a>复次微想颠倒中。<a id="a-K9"></a>心颠倒增上见颠倒。<a id="a-KA"></a>复次一颠倒心所作无常想见有常想。<a id="a-KB"></a>得诸相应法。<a id="a-KC"></a>或说言不颠倒。<a id="a-KD"></a>或作是说。<a id="a-KE"></a>不可得也。<a id="a-KF"></a>如识境界回转心亦回转。<a id="a-KG"></a>问设一切有常者。<a id="a-KH"></a>我一定自相无境界。<a id="a-KI"></a>答曰。<a id="a-KJ"></a>有常是识有常。<a id="a-KK"></a>有常知痛相知想心知心。<a id="a-KL"></a>问若一切常者非一切痛耶。<a id="a-KM"></a>一切智。<a id="a-KN"></a>或作是说。<a id="a-KO"></a>得识自相摄。<a id="a-KP"></a>是故彼非颠倒心。<a id="a-KQ"></a>心亦颠倒亦非颠倒问善不颠倒。<a id="a-KR"></a>然善不与不善相应。<a id="a-KS"></a>是故此非义。<a id="a-KT"></a>复次处所相缘无由业相应。<a id="a-KU"></a>是故彼有生。<a id="a-KV"></a>一切颠倒一切不颠倒。<a id="a-KW"></a>一无有胜自造我。</p>
  <p id="aKX">又世尊言。<a id="a-KY"></a>三集聚更乐。<a id="a-KZ"></a>云何意地有三集聚更乐。<a id="a-Ka"></a>意界(一部僧名)作是说。<a id="a-Kb"></a>意持意境界等乐。<a id="a-Kc"></a>问二心俱等。<a id="a-Kd"></a>亦说心意识。<a id="a-Ke"></a>一心作是说。<a id="a-Kf"></a>若展转心。<a id="a-Kg"></a>彼无有三集聚。<a id="a-Kh"></a>复次依一心境界等有更乐。<a id="a-Ki"></a>问亦说意缘生诸法。<a id="a-Kj"></a>意识三集聚更乐。<a id="a-Kk"></a>彼不依心意。<a id="a-Kl"></a>是故无三集聚。<a id="a-Km"></a>若彼依心则有三心。<a id="a-Kn"></a>心性(一部僧名)作是说。<a id="a-Ko"></a>心灭尽时生心境界。<a id="a-Kp"></a>此三集聚。<a id="a-Kq"></a>问心生时未来未生心。<a id="a-Kr"></a>是故无三集聚。<a id="a-Ks"></a>复次过去有得意根。<a id="a-Kt"></a>现在得意识境界。<a id="a-Ku"></a>普照意识所更如是。<a id="a-Kv"></a>意地三集聚有更乐。<a id="a-Kw"></a>问云何过去现在有集聚。<a id="a-Kx"></a>答曰。<a id="a-Ky"></a>此非等集聚事集聚。<a id="a-Kz"></a>如是得彼事亦相应。<a id="a-L0"></a>云何眼识缘善。<a id="a-L1"></a>或作是说。<a id="a-L2"></a>以眼识善心等起缘身教。<a id="a-L3"></a>是谓眼识缘善。<a id="a-L4"></a>问若彼身教自然善。<a id="a-L5"></a>云何彼等起不观身。<a id="a-L6"></a>身有教色。<a id="a-L7"></a>无彼轮无有眼。<a id="a-L8"></a>唯色相现故曰轮转。<a id="a-L9"></a>此谓身教。<a id="a-LA"></a>若身乱是善者。<a id="a-LB"></a>云何读颂不如是耶。<a id="a-LC"></a>此非故当熟观。<a id="a-LD"></a>复次非自相境界眼识。<a id="a-LE"></a>非色自相境界善。<a id="a-LF"></a>是故无有眼识缘善也。<a id="a-LG"></a>云何眼识缘无记耶。<a id="a-LH"></a>或作是说。<a id="a-LI"></a>所可用眼识善不善心起。<a id="a-LJ"></a>除其身教及余色处因缘。<a id="a-LK"></a>是谓眼识缘无记。<a id="a-LL"></a>问一一无有处所。<a id="a-LM"></a>住色声香味细滑。<a id="a-LN"></a>观其所生处。<a id="a-LO"></a>复次色自相境界。<a id="a-LP"></a>眼识非色自相善不善也。<a id="a-LQ"></a>是故一切眼识缘无记也。<a id="a-LR"></a>善缘眼识。<a id="a-LS"></a>不善缘无记。<a id="a-LT"></a>缘有何差别。<a id="a-LU"></a>此亦如上所说。<a id="a-LV"></a>问若不善无记心起身教相类。<a id="a-LW"></a>是故眼识无有差降。<a id="a-LX"></a>非以所爱造有识自相。<a id="a-LY"></a>缘青心心所念法青为意喜所更。<a id="a-LZ"></a>有何差别。<a id="a-La"></a>或作是说。<a id="a-Lb"></a>识青喜识痛青喜痛想知心念。<a id="a-Lc"></a>问一二共相应。<a id="a-Ld"></a>或作是说。<a id="a-Le"></a>非一识与二相应。<a id="a-Lf"></a>复次眼识青自相回转痛痛喜忍。<a id="a-Lg"></a>此名数等所作。<a id="a-Lh"></a>心亦如是。<a id="a-Li"></a>复次如是所说。<a id="a-Lj"></a>一识与二相应。<a id="a-Lk"></a>是故如是非识自性。<a id="a-Ll"></a>我一性自性非我自性。<a id="a-Lm"></a>是故无我。<a id="a-Ln"></a>此二有秽。<a id="a-Lo"></a>是故一识。<a id="a-Lp"></a>青善成就心造意造。<a id="a-Lq"></a>是故此事不相应。<a id="a-Lr"></a>彼或有喜。<a id="a-Ls"></a>或亦不有喜。<a id="a-Lt"></a>亦不无喜。<a id="a-Lu"></a>是故或有喜或无喜。<a id="a-Lv"></a>或亦不有喜亦不无喜。<a id="a-Lw"></a>是故此事不相应。</p>
  <p id="aLx">颇心三时住耶。<a id="a-Ly"></a>答曰。<a id="a-Lz"></a>无也。<a id="a-M0"></a>何以故。<a id="a-M1"></a>心无有坏。<a id="a-M2"></a>是故初时不坏永不复坏。<a id="a-M3"></a>是故心空。<a id="a-M4"></a>若心有增住者。<a id="a-M5"></a>因缘有若干相。<a id="a-M6"></a>彼上更三缘。<a id="a-M7"></a>若心第三时住者。<a id="a-M8"></a>青黄赤无有色相。<a id="a-M9"></a>有色相亦无增减亦无希望。<a id="a-MA"></a>是故心虚空。<a id="a-MB"></a>或作是说。<a id="a-MC"></a>若心增上住者。<a id="a-MD"></a>或时欢喜而修行道。<a id="a-ME"></a>此非微妙。<a id="a-MF"></a>是故心虚空。<a id="a-MG"></a>或作是说。<a id="a-MH"></a>若心三时作者。<a id="a-MI"></a>或遭恶时希望境界便生希望境界。<a id="a-MJ"></a>过去希望境界。<a id="a-MK"></a>二希望境界不可究竟。<a id="a-ML"></a>是故心虚空。<a id="a-MM"></a>或作是说。<a id="a-MN"></a>若心自然彼三时住。<a id="a-MO"></a>初第二过时则有增减。<a id="a-MP"></a>增减有余。<a id="a-MQ"></a>是故心虚空。<a id="a-MR"></a>若无增减中究竟亦虚空。<a id="a-MS"></a>是故永不复坏。<a id="a-MT"></a>若彼不自觉知彼三时坏。<a id="a-MU"></a>何以故。<a id="a-MV"></a>彼自觉知初时则坏是故心虚空。<a id="a-MW"></a>复次若心住三昧中间心。<a id="a-MX"></a>中间心中间相应。<a id="a-MY"></a>心住相应。<a id="a-MZ"></a>心住相应。<a id="a-Ma"></a>亦虚空。<a id="a-Mb"></a>不于中间相应住。<a id="a-Mc"></a>中间不为不空。<a id="a-Md"></a>是故心虚空。<a id="a-Me"></a>以何等故言心虚空。<a id="a-Mf"></a>然不及色。<a id="a-Mg"></a>此亦所说。<a id="a-Mh"></a>上偈亦说。<a id="a-Mi"></a>声是色因。<a id="a-Mj"></a>不有命等有回转。<a id="a-Mk"></a>或作是说。<a id="a-Ml"></a>若色空者住无住。<a id="a-Mm"></a>所生之处即于彼坏败。<a id="a-Mn"></a>彼不有妙。<a id="a-Mo"></a>是故上色住。<a id="a-Mp"></a>或作是说。<a id="a-Mq"></a>色亦虚空如心。<a id="a-Mr"></a>何以故。<a id="a-Ms"></a>若色不虚空者。<a id="a-Mt"></a>爱生色住恚生恚生色。<a id="a-Mu"></a>是故一时空则不有色。<a id="a-Mv"></a>此非微妙。<a id="a-Mw"></a>是故色虚空。<a id="a-Mx"></a>或作是说。<a id="a-My"></a>若色增上住者。<a id="a-Mz"></a>命过时心生色中阴。<a id="a-N0"></a>心则有回转。<a id="a-N1"></a>此非微妙。<a id="a-N2"></a>是故色虚空。<a id="a-N3"></a>或作是说。<a id="a-N4"></a>若色自然三时。<a id="a-N5"></a>或第二时。<a id="a-N6"></a>时有增上转有增上。<a id="a-N7"></a>若初第二增时转住。<a id="a-N8"></a>若无增空。<a id="a-N9"></a>是故永不有坏。<a id="a-NA"></a>若彼自觉三时坏败。<a id="a-NB"></a>何以故。<a id="a-NC"></a>即彼自觉初时坏败。<a id="a-ND"></a>是故色虚空。<a id="a-NE"></a>复次若色增上住者。<a id="a-NF"></a>中间相应住。<a id="a-NG"></a>若中间相应住者。<a id="a-NH"></a>初时亦当中间相应住。<a id="a-NI"></a>若中间不相应住者。<a id="a-NJ"></a>相应则不虚空。<a id="a-NK"></a>不于中间相应住。<a id="a-NL"></a>相应非不虚空。<a id="a-NM"></a>是故色空。</p>
  <p id="aNN">想痛二字在　　梵志秽意行</p>
  <p id="aNO">眼觉境界青　　慢性亦虚空</p>
  <p id="aNP">如所说所观见彼是眼所知者。<a id="a-NQ"></a>是识云何眼所观识所知。<a id="a-NR"></a>或作是说。<a id="a-NS"></a>眼观视色摄境界。<a id="a-NT"></a>或作是说。<a id="a-NU"></a>依眼生识。<a id="a-NV"></a>如眼观色识为因缘。<a id="a-NW"></a>如是所知。<a id="a-NX"></a>或作是说。<a id="a-NY"></a>无有眼观视。<a id="a-NZ"></a>设当观视者。<a id="a-Na"></a>乃至有眼则观。<a id="a-Nb"></a>如识等有生。<a id="a-Nc"></a>如是识知。<a id="a-Nd"></a>是故眼不观视。<a id="a-Ne"></a>或作是说。<a id="a-Nf"></a>眼无所观。<a id="a-Ng"></a>设当观者乃至色有二相。<a id="a-Nh"></a>眼有所照。<a id="a-Ni"></a>一切观视非一切观缘。<a id="a-Nj"></a>是故眼不观视。<a id="a-Nk"></a>或作是说。<a id="a-Nl"></a>眼无所观识无所知。<a id="a-Nm"></a>复次眼缘色生眼识。<a id="a-Nn"></a>彼作观想观识所知。<a id="a-No"></a>世尊亦作是说。<a id="a-Np"></a>复次眼无所观。<a id="a-Nq"></a>设眼观者。<a id="a-Nr"></a>耳所当闻鼻闻香。<a id="a-Ns"></a>是故二根义则有所摄。<a id="a-Nt"></a>是故眼无所观。</p>
  <p id="aNu">观识有何差别。<a id="a-Nv"></a>或作是说。<a id="a-Nw"></a>眼有所观识有所知。<a id="a-Nx"></a>或作是说。<a id="a-Ny"></a>所观照是眼摄。<a id="a-Nz"></a>境界是识。<a id="a-O0"></a>或作是说无有差别。<a id="a-O1"></a>观识而无有异。<a id="a-O2"></a>此是一义。<a id="a-O3"></a>是世尊教戒语。<a id="a-O4"></a>复次有此处所。<a id="a-O5"></a>观异识异二俱不同。<a id="a-O6"></a>观他识识他。<a id="a-O7"></a>设当如观余识同者。<a id="a-O8"></a>是眼是识无有差别。<a id="a-O9"></a>设眼境界识亦是境界。<a id="a-OA"></a>眼观色识无巧便摄取境界。<a id="a-OB"></a>此事不然也。<a id="a-OC"></a>是故当舍此。</p>
  <p id="aOD">如眼缘色生眼识。<a id="a-OE"></a>以彼眼识知有色。<a id="a-OF"></a>然非眼也。<a id="a-OG"></a>以何等故。<a id="a-OH"></a>彼眼谓之识耶。<a id="a-OI"></a>非色识。<a id="a-OJ"></a>当方便说。<a id="a-OK"></a>如聚揵度依诸内入。<a id="a-OL"></a>或作是说。<a id="a-OM"></a>眼识知眼谓之眼识。<a id="a-ON"></a>或作是说。<a id="a-OO"></a>彼无有识。<a id="a-OP"></a>复次眼缘色生眼识。<a id="a-OQ"></a>于彼作十世俗想。<a id="a-OR"></a>谓眼识也。<a id="a-OS"></a>世尊亦作是说。<a id="a-OT"></a>或作是说。<a id="a-OU"></a>修诸根身识。<a id="a-OV"></a>由根有识也。<a id="a-OW"></a>如种种趣一趣之中。<a id="a-OX"></a>由食思惟随时自性造诸根。<a id="a-OY"></a>当言身识。<a id="a-OZ"></a>如无色界相应诸心所念法。<a id="a-Oa"></a>色界为妙。<a id="a-Ob"></a>高下粗细思惟此已。<a id="a-Oc"></a>云何彼作坏败色想。<a id="a-Od"></a>或作是说。<a id="a-Oe"></a>彼无有坏败想。<a id="a-Of"></a>然彼色未尽。<a id="a-Og"></a>设色尽者。<a id="a-Oh"></a>彼谓坏败想也。<a id="a-Oi"></a>或作是说。<a id="a-Oj"></a>彼有坏败想。<a id="a-Ok"></a>彼不修色想。<a id="a-Ol"></a>若以离色想。<a id="a-Om"></a>以离谓之坏败色想。<a id="a-On"></a>复次彼非坏败色想。<a id="a-Oo"></a>彼不入无色界定。<a id="a-Op"></a>若入无色界定成就彼定。<a id="a-Oq"></a>彼谓坏败色想。<a id="a-Or"></a>如此五识身不知各自相依。<a id="a-Os"></a>云何意识不自知相依耶。<a id="a-Ot"></a>或作是说。<a id="a-Ou"></a>知意依意识设意不知意识者。<a id="a-Ov"></a>则心心不相观也。<a id="a-Ow"></a>或作是说。<a id="a-Ox"></a>知自身诸根依彼意识。<a id="a-Oy"></a>彼是意识境界。<a id="a-Oz"></a>一切诸法境界是意识也。<a id="a-P0"></a>或作是说。<a id="a-P1"></a>知一切身体周遍四大比依意识。<a id="a-P2"></a>彼是意识境界。<a id="a-P3"></a>设不知者。<a id="a-P4"></a>此亦无痛有也。<a id="a-P5"></a>依意识。<a id="a-P6"></a>或作是说。<a id="a-P7"></a>不知若以意识知者。<a id="a-P8"></a>则无三聚此非微妙。<a id="a-P9"></a>是故不知。<a id="a-PA"></a>或作是说。<a id="a-PB"></a>不知。<a id="a-PC"></a>设当知者。<a id="a-PD"></a>则有二世尊。<a id="a-PE"></a>亦说二因缘生诸识。<a id="a-PF"></a>是故不知。<a id="a-PG"></a>复次诸根则依识。<a id="a-PH"></a>设意识自知相依者。<a id="a-PI"></a>如是意识则有坏败。<a id="a-PJ"></a>复次心俱生。<a id="a-PK"></a>如是四大当言依识身。<a id="a-PL"></a>彼非意识境界。<a id="a-PM"></a>未坏六识身。<a id="a-PN"></a>入无记心心所念法。<a id="a-PO"></a>根得增益四大增益。<a id="a-PP"></a>当言未得。<a id="a-PQ"></a>或作是说。<a id="a-PR"></a>当言未得。<a id="a-PS"></a>不以无记心心所念法生诸希望。<a id="a-PT"></a>问无记心性回转希望则坏败。<a id="a-PU"></a>或作是说。<a id="a-PV"></a>当言得也。<a id="a-PW"></a>观见诸根。<a id="a-PX"></a>欢喜心者。<a id="a-PY"></a>弊恶心者。<a id="a-PZ"></a>无记心者。<a id="a-Pa"></a>是故当言得也。<a id="a-Pb"></a>或作是说。<a id="a-Pc"></a>如此处所有隐没无记心。<a id="a-Pd"></a>彼则成就。<a id="a-Pe"></a>有无记心心所念法。<a id="a-Pf"></a>诸根四大增益。<a id="a-Pg"></a>欲使我等说隐没无记心耶。<a id="a-Ph"></a>复次一切心色增益一切心依色而有展转相生。<a id="a-Pi"></a>乃至眼识生诸行。<a id="a-Pj"></a>此不微细若超越彼念。<a id="a-Pk"></a>识身起眼识。<a id="a-Pl"></a>亦无法不转。<a id="a-Pm"></a>诸根四大如种子。<a id="a-Pn"></a>复次伎术诸艺成就威仪礼节皆以成办。<a id="a-Po"></a>威仪心无记。<a id="a-Pp"></a>如是伎术此则得知。<a id="a-Pq"></a>无记心所念法。<a id="a-Pr"></a>诸根四大得增益。<a id="a-Ps"></a>若心卒乱。<a id="a-Pt"></a>彼一切心解散耶。<a id="a-Pu"></a>设心解散。<a id="a-Pv"></a>彼一切心卒乱耶。<a id="a-Pw"></a>或作是说。<a id="a-Px"></a>若心卒乱彼一切心解散。<a id="a-Py"></a>设心解散彼一切心卒乱。<a id="a-Pz"></a>一切心染着。<a id="a-Q0"></a>亦卒乱亦解散。<a id="a-Q1"></a>彼与卒乱相应彼是解散。<a id="a-Q2"></a>问无有愁心不善无有三昧。<a id="a-Q3"></a>或作是说。<a id="a-Q4"></a>无有一心若乱若散。<a id="a-Q5"></a>意亦无有乱散。<a id="a-Q6"></a>颇心卒乱非解散耶。<a id="a-Q7"></a>心有一因缘。<a id="a-Q8"></a>意有所摄持。<a id="a-Q9"></a>颇心解散非乱耶。<a id="a-QA"></a>意识无数因缘亦无所摄。<a id="a-QB"></a>颇心有乱有解散耶。<a id="a-QC"></a>意性无数因缘。<a id="a-QD"></a>亦有所摄持。<a id="a-QE"></a>颇心不卒乱不解散。<a id="a-QF"></a>一缘意识无所摄持。<a id="a-QG"></a>问如一一心不卒乱不解散。<a id="a-QH"></a>彼不一切解散耶。<a id="a-QI"></a>答曰。<a id="a-QJ"></a>如一一心不在意有众多意。<a id="a-QK"></a>如是一一心嗔恚无有解散。<a id="a-QL"></a>亦无众多。<a id="a-QM"></a>复次若心解散。<a id="a-QN"></a>彼一切心有乱也。<a id="a-QO"></a>颇心乱非解散一缘回转。<a id="a-QP"></a>譬如士夫从一路走。<a id="a-QQ"></a>如缘五识身自相回转。<a id="a-QR"></a>如是想像意识。<a id="a-QS"></a>或作是说。<a id="a-QT"></a>如彼回转彼不想像。<a id="a-QU"></a>或作是说。<a id="a-QV"></a>若眼识青有定意识。<a id="a-QW"></a>意识亦青想像识。<a id="a-QX"></a>是谓眼识。<a id="a-QY"></a>是谓意识者。<a id="a-QZ"></a>此事不然。<a id="a-Qa"></a>问想像意识。<a id="a-Qb"></a>若眼增上彼是眼识。<a id="a-Qc"></a>颇意增上彼是意识耶。<a id="a-Qd"></a>答曰有。<a id="a-Qe"></a>如汝眼增上。<a id="a-Qf"></a>诸相应青黄白黑。<a id="a-Qg"></a>生识诸着亦有胜。<a id="a-Qh"></a>如是我眼增上。<a id="a-Qi"></a>诸生相应眼识。<a id="a-Qj"></a>如意增上相应生者。<a id="a-Qk"></a>彼是意识。<a id="a-Ql"></a>或作是说。<a id="a-Qm"></a>若眼增上。<a id="a-Qn"></a>及相应青黄白黑生识着。<a id="a-Qo"></a>是意增上。<a id="a-Qp"></a>诸相应青黄白黑生识着。<a id="a-Qq"></a>是故相应果坏。<a id="a-Qr"></a>问眼增上果。<a id="a-Qs"></a>乃至诸生相应意增上果。<a id="a-Qt"></a>于中则果坏。<a id="a-Qu"></a>若眼青黄白黑果不坏。<a id="a-Qv"></a>汝眼增上诸相应青黄白黑生诸识欲。<a id="a-Qw"></a>使眼增上相应不耶。<a id="a-Qx"></a>相应不增。<a id="a-Qy"></a>是故此非义。<a id="a-Qz"></a>或作是说。<a id="a-R0"></a>不如彼造彼相像。<a id="a-R1"></a>问为谁造相像。<a id="a-R2"></a>若忆彼境界则彼是缘。<a id="a-R3"></a>若不忆者为谁造想像。<a id="a-R4"></a>若忆彼境界彼即是因缘。<a id="a-R5"></a>若不忆者或作是说。<a id="a-R6"></a>不如彼回转。<a id="a-R7"></a>设如彼回转者。<a id="a-R8"></a>则二众多。<a id="a-R9"></a>世尊亦说。<a id="a-RA"></a>以二因缘生诸识。<a id="a-RB"></a>问众多生二识。<a id="a-RC"></a>或一二生诸识。<a id="a-RD"></a>如汝有众多二也。<a id="a-RE"></a>汝意缘生想痛识。<a id="a-RF"></a>是故汝众多二。<a id="a-RG"></a>或作是说。<a id="a-RH"></a>不如彼回转。<a id="a-RI"></a>设如彼回转者。<a id="a-RJ"></a>则不有坏诸入已定。<a id="a-RK"></a>是故不如彼回转。<a id="a-RL"></a>问已逮中间无有色入法入。<a id="a-RM"></a>如还中间眼识持意识。<a id="a-RN"></a>持不坏败。<a id="a-RO"></a>如是有诸入。<a id="a-RP"></a>中阴中初心为依何处色。<a id="a-RQ"></a>或中阴或初死。<a id="a-RR"></a>或作是说。<a id="a-RS"></a>初死不生作众事。<a id="a-RT"></a>问非现中阴依心而住耶。<a id="a-RU"></a>答曰。<a id="a-RV"></a>心无有住处。<a id="a-RW"></a>心生便灭。<a id="a-RX"></a>灭无所作。<a id="a-RY"></a>是故彼无所依灭不生。<a id="a-RZ"></a>复次中阴依色心耶。<a id="a-Ra"></a>念法亦是依色展转相生。<a id="a-Rb"></a>如大箂阿罗汉。<a id="a-Rc"></a>最后心为缘何等或作是说。<a id="a-Rd"></a>自缘意命等命想。<a id="a-Re"></a>空解脱门而现在前取般涅槃。<a id="a-Rf"></a>或作是说。<a id="a-Rg"></a>一切诸行是其缘。<a id="a-Rh"></a>作一切诸行作不净想。<a id="a-Ri"></a>无愿解脱门而现在前。<a id="a-Rj"></a>取般涅槃。<a id="a-Rk"></a>或作是说。<a id="a-Rl"></a>涅槃是其缘。<a id="a-Rm"></a>涅槃灭想无想。<a id="a-Rn"></a>解脱门而现在前取。<a id="a-Ro"></a>般涅槃。<a id="a-Rp"></a>复次见闻念知是其缘。<a id="a-Rq"></a>彼心无记。<a id="a-Rr"></a>自无吾我想。<a id="a-Rs"></a>取般涅槃。<a id="a-Rt"></a>本行已弃永灭不起。</p>
  <p id="aRu">诸根因缘本　　依意增益生</p>
  <p id="aRv">心广意游行　　中阴罗汉心</p>
  <p id="aRw">心揵度第二竟。</p>
 </body>
</html>