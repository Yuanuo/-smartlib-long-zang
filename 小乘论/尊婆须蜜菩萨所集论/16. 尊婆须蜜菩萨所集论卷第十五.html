<!doctype html>
<html id="z3IBW971C8" data-ver="1029">
 <head>
  <meta charset="utf-8">
  <meta author="僧伽跋澄">
  <meta library="龙藏">
  <meta catalog="小乘论">
  <meta period="符秦">
 </head>
 <body>
  <h1 id="a1">尊婆须蜜菩萨所集论卷第十五</h1>
  <h2 id="a2">偈揵度首第十四之三</h2>
  <p id="a3">尽形寿愚痴　　亲近诸智者</p>
  <p id="a4">彼不识了法　　犹杓不别味</p>
  <p id="a5">尽形寿愚痴。<a id="a-6"></a>愚痴者。<a id="a-7"></a>谓之无此力势。<a id="a-8"></a>知善语恶语义。<a id="a-9"></a>彼尽形寿亲近诸知识。<a id="a-A"></a>亦不解了法。<a id="a-B"></a>智在须臾间。<a id="a-C"></a>亲近诸智。<a id="a-D"></a>彼能识了法。<a id="a-E"></a>犹舌尽别味。<a id="a-F"></a>智在须臾间。<a id="a-G"></a>亲近诸智者。<a id="a-H"></a>智者谓之诸阴善持善入善。<a id="a-I"></a>又此力势成诸器教。<a id="a-J"></a>愚痴者。<a id="a-K"></a>谓之无此力势。<a id="a-L"></a>不能解十二因缘。<a id="a-M"></a>智者谓之有此力势说十二因缘。<a id="a-N"></a>愚痴者不成圣谛之器。<a id="a-O"></a>智者谓之数四。<a id="a-P"></a>四演谛故。<a id="a-Q"></a>曰智在须臾间亲近诸智者。</p>
  <p id="aR">彼于死不死　　住者亦不住</p>
  <p id="aS">于穷亦好施　　此法非无义</p>
  <p id="aT">彼于死不死者。<a id="a-U"></a>于嫉妒中于妒死而死。<a id="a-V"></a>好施者于妒着不死。<a id="a-W"></a>以智慧命为活。<a id="a-X"></a>住者亦不住。<a id="a-Y"></a>犹如逐商人失道。<a id="a-Z"></a>为恶狩盗贼所害。<a id="a-a"></a>犹不失道人。<a id="a-b"></a>不为恶兽盗贼所害。<a id="a-c"></a>此最是施。<a id="a-d"></a>于贫能施者。<a id="a-e"></a>彼愍孤穷。<a id="a-f"></a>此久远常法。<a id="a-g"></a>或作是说。<a id="a-h"></a>于彼死不死者。<a id="a-i"></a>悭嫉于恶趣中死。<a id="a-j"></a>好施者生天上储粮在前。<a id="a-k"></a>犹如商人粮食乏少便遭困厄。<a id="a-l"></a>于少能施者。<a id="a-m"></a>此法是孤穷。<a id="a-n"></a>是为孤穷之法。</p>
  <p id="ao">本乐得存命　　此瞿昙弟子</p>
  <p id="ap">保命自知短　　无常求所施</p>
  <p id="aq">坐具亦无常　　觉知世无常</p>
  <p id="ar">命知足易满　　本尽苦原本</p>
  <p id="as">本乐得存命者。<a id="a-t"></a>尔时诸天为诸懈惓比丘。<a id="a-u"></a>说佛语本乐得存命。<a id="a-v"></a>知足易满易养。<a id="a-w"></a>禅乐三昧善居止。<a id="a-x"></a>无常求所施者。<a id="a-y"></a>亦不留遗余。<a id="a-z"></a>以乞求为命。<a id="a-10"></a>坐具无常者。<a id="a-11"></a>在树下空处。<a id="a-12"></a>游戏其中意不专一处。<a id="a-13"></a>知世无常者。<a id="a-14"></a>本尽苦原本。<a id="a-15"></a>知六入无常度生死流。<a id="a-16"></a>复作是说。<a id="a-17"></a>本乐得存命者。<a id="a-18"></a>此瞿昙弟子。<a id="a-19"></a>本以智慧为命无常求所施。<a id="a-1A"></a>坐具亦无常者。<a id="a-1B"></a>以无常想乞求。<a id="a-1C"></a>复以无常想处彼坐具。<a id="a-1D"></a>觉世无常本尽苦原本者。<a id="a-1E"></a>修无愿解脱。<a id="a-1F"></a>觉无所造而般涅槃。</p>
  <p id="a1G">以何智慧知　　慧必不有难</p>
  <p id="a1H">以何智慧知　　是谓名为慧</p>
  <p id="a1I">以何智慧知慧必不有难。<a id="a-1J"></a>是何智。<a id="a-1K"></a>如想无有异。<a id="a-1L"></a>以何智慧知是谓名慧者。<a id="a-1M"></a>以何等智慧知。<a id="a-1N"></a>已知而知者。<a id="a-1O"></a>若法无有难诸法无有二想。<a id="a-1P"></a>于中以何智慧知。<a id="a-1Q"></a>是谓名为智慧。<a id="a-1R"></a>诸法无有二想。<a id="a-1S"></a>无有二种生。<a id="a-1T"></a>以何智慧知。<a id="a-1U"></a>是谓名为智慧。<a id="a-1V"></a>此智慧智已知。<a id="a-1W"></a>便是其知此是何智。<a id="a-1X"></a>犹如一切无常智智亦无常。<a id="a-1Y"></a>一切无我智智亦无我。<a id="a-1Z"></a>犹如有一切智亦有知。</p>
  <p id="a1a">有寡有生者　　出牛入牛者</p>
  <p id="a1b">亦有牛长大　　欲者天便雨</p>
  <p id="a1c">有寡有生。<a id="a-1d"></a>檀尼所由原寡不生牸牛。<a id="a-1e"></a>忆来导引前在。<a id="a-1f"></a>后驱牛者。<a id="a-1g"></a>牛长者。<a id="a-1h"></a>大牛长无寡。<a id="a-1i"></a>无有生者。<a id="a-1j"></a>出牛入牛者亦复无也。<a id="a-1k"></a>亦无有牛长大。<a id="a-1l"></a>欲者天便雨无寡。<a id="a-1m"></a>世尊作是说。<a id="a-1n"></a>一切无现无所取。<a id="a-1o"></a>复作是说。<a id="a-1p"></a>色无色界结无有不尽者。<a id="a-1q"></a>无生者欲界无有结不尽者也。<a id="a-1r"></a>忆牛者无明也。<a id="a-1s"></a>入者彼相应心心法。<a id="a-1t"></a>与彼回转心不相应行。<a id="a-1u"></a>牛长大者。<a id="a-1v"></a>于此慢尽所作事办。</p>
  <p id="a1w">无怒除去秽　　流水侧一宿</p>
  <p id="a1x">庐露我大覆　　若欲天便雨</p>
  <p id="a1y">无怒除去秽流水侧一宿者。<a id="a-1z"></a>现无怒。<a id="a-20"></a>除秽者现嗔恚尽大秽除尽。<a id="a-21"></a>流水侧一宿者。<a id="a-22"></a>涉道于彼宿也。<a id="a-23"></a>欲化牧牛者。<a id="a-24"></a>种种奸伪尽身奸。<a id="a-25"></a>彼不净见根。<a id="a-26"></a>奸是识身彼。<a id="a-27"></a>亦尽也。<a id="a-28"></a>我已除火三火息。</p>
  <p id="a29">我已见屋室　　更不起爱着</p>
  <p id="a2A">汝尽胁勒摧　　屋舍皆坏败</p>
  <p id="a2B">我已见屋者。<a id="a-2C"></a>爱受诸有是屋舍。<a id="a-2D"></a>复作是说。<a id="a-2E"></a>屋舍者此间慢也。<a id="a-2F"></a>复作是说。<a id="a-2G"></a>屋舍是有漏行。<a id="a-2H"></a>复作是说。<a id="a-2I"></a>屋舍者起诸识更不起爱著者。<a id="a-2J"></a>更不复受有。<a id="a-2K"></a>汝尽胁勒摧者。<a id="a-2L"></a>爱欲已尽。<a id="a-2M"></a>复作是说。<a id="a-2N"></a>胁勒者。<a id="a-2O"></a>于此慢相应法彼永尽。<a id="a-2P"></a>复作是说。<a id="a-2Q"></a>胁者起诸行结彼尽也。<a id="a-2R"></a>复作是说。<a id="a-2S"></a>胁者是爱彼尽。<a id="a-2T"></a>屋舍坏败者。<a id="a-2U"></a>五盛阴彼尽无余。<a id="a-2V"></a>复作是说。<a id="a-2W"></a>屋舍皆坏败者。<a id="a-2X"></a>身见彼尽无余。<a id="a-2Y"></a>复作是说。<a id="a-2Z"></a>屋舍是无明彼尽无余。<a id="a-2a"></a>复作是说。<a id="a-2b"></a>屋舍是识处住。<a id="a-2c"></a>彼尽无余。</p>
  <p id="a2d">人能善眠寐　　亦复忧所护</p>
  <p id="a2e">心常乐禅中　　欲使坏娱乐</p>
  <p id="a2f">人能善眠寐者。<a id="a-2g"></a>阿吒罗婆尸佉法授决中广说也。<a id="a-2h"></a>阿吒罗婆作是说。<a id="a-2i"></a>彼亦不作忧如我所忧。<a id="a-2j"></a>世尊说彼不作忧如我所忧。</p>
  <p id="a2k">彼不为比丘　　从彼乞求者</p>
  <p id="a2l">受取屋舍法　　如是非比丘</p>
  <p id="a2m">比丘契经彼非为比丘。<a id="a-2n"></a>不作比丘作比丘行法。<a id="a-2o"></a>家法者。<a id="a-2p"></a>受取屋舍作诸屋舍行。<a id="a-2q"></a>非以乞食为比丘也。</p>
  <p id="a2r">若有福有恶　　除去修梵行</p>
  <p id="a2s">练灭受不起　　彼谓之比丘</p>
  <p id="a2t">若有福有恶者。<a id="a-2u"></a>福者是善有漏行阴。<a id="a-2v"></a>恶者不善。<a id="a-2w"></a>除去者谓已断也。<a id="a-2x"></a>梵行者修行其道。<a id="a-2y"></a>练灭不受起者。<a id="a-2z"></a>降伏一切魔众。<a id="a-30"></a>降伏一切诸结。<a id="a-31"></a>行者是住也。<a id="a-32"></a>彼谓之比丘成就比丘行法。<a id="a-33"></a>复作是说。<a id="a-34"></a>福者不用定行。<a id="a-35"></a>恶者无福行。<a id="a-36"></a>已断灭彼而修梵行。<a id="a-37"></a>二二三昧二二共会。<a id="a-38"></a>练灭不起者。<a id="a-39"></a>背彼彼道意止。<a id="a-3A"></a>彼谓之比丘断诸结。</p>
  <p id="a3B">青数白所覆　　一辐车而行</p>
  <p id="a3C">不胜观此边　　断诸流结缚</p>
  <p id="a3D">广说如杂阿含。</p>
  <p id="a3E">二十九修跋陀人　　我出家行学道</p>
  <p id="a3F">我已知五十岁　　于中学修跋陀</p>
  <p id="a3G">戒定修行术　　独步思惟念</p>
  <p id="a3H">敷演说法智　　于此无沙门</p>
  <p id="a3I">戒者身律口命清净。<a id="a-3J"></a>三昧者诸善心。<a id="a-3K"></a>独步行者是其事。<a id="a-3L"></a>术者是智。<a id="a-3M"></a>独步心思惟三昧敷演说法智。<a id="a-3N"></a>于彼此无沙门者。<a id="a-3O"></a>智法是道。<a id="a-3P"></a>彼入内外无沙门。<a id="a-3Q"></a>问戒行有何差别。<a id="a-3R"></a>答曰。<a id="a-3S"></a>戒是有漏行是无漏。<a id="a-3T"></a>复作是说。<a id="a-3U"></a>戒是学行是无学。<a id="a-3V"></a>三昧心独处有何差别。<a id="a-3W"></a>答曰。<a id="a-3X"></a>三昧是有漏。<a id="a-3Y"></a>一心独处是无漏。<a id="a-3Z"></a>三昧是学。<a id="a-3a"></a>一心独处是无学。<a id="a-3b"></a>复作是说。<a id="a-3c"></a>戒是增上戒三昧是增上心行术。<a id="a-3d"></a>增上智慧是谓见谛道。<a id="a-3e"></a>一心思惟道。<a id="a-3f"></a>是谓见谛道思惟道。<a id="a-3g"></a>甚深法此少入无外沙门也。<a id="a-3h"></a>复作是说。<a id="a-3i"></a>戒行是增上戒。<a id="a-3j"></a>三昧独处学增上心术者。<a id="a-3k"></a>学增上智慧此是智法如少所入无外沙门也。<a id="a-3l"></a>复作是说。<a id="a-3m"></a>戒三昧如所说。<a id="a-3n"></a>于戒是修行。<a id="a-3o"></a>谓学增上行。<a id="a-3p"></a>行术者是增上智慧。<a id="a-3q"></a>是谓学增上智慧。<a id="a-3r"></a>独处心思惟者。<a id="a-3s"></a>是谓学增上心。<a id="a-3t"></a>是谓知法少所入外无沙门也。</p>
  <p id="a3u">有量无量集　　能仁舍诸行</p>
  <p id="a3v">自谨慎内情　　无明卵自坏</p>
  <p id="a3w">有量无量集者。<a id="a-3x"></a>有量是行报生有。<a id="a-3y"></a>诸行者是寿行舍之。<a id="a-3z"></a>能仁者是无学。<a id="a-40"></a>能仁内乐者禅解脱三昧乐。<a id="a-41"></a>三昧中自谨慎以空为首。<a id="a-42"></a>三谨慎自谨慎成就。<a id="a-43"></a>无明卵自坏者。<a id="a-44"></a>犹如坏卵[革*莫]也。<a id="a-45"></a>不复观卵[革*莫]如是世尊。<a id="a-46"></a>舍寿命不观寿命行。<a id="a-47"></a>或作是说。<a id="a-48"></a>量者是人。<a id="a-49"></a>无量者是余行也。<a id="a-4A"></a>行者受诸有行。<a id="a-4B"></a>内自乐者乐诸道也。<a id="a-4C"></a>余亦如是。</p>
  <p id="a4D">若爱无住处　　意渐得开解</p>
  <p id="a4E">彼爱能仁除　　不知天及人</p>
  <p id="a4F">若爱无住处者。<a id="a-4G"></a>情放逸流驰。<a id="a-4H"></a>彼有二种爱见也。<a id="a-4I"></a>无住处若由爱若由是。<a id="a-4J"></a>意有二种。<a id="a-4K"></a>意爱意见也。<a id="a-4L"></a>渐者俱越二三爱尽。<a id="a-4M"></a>能仁行天及人所不知。<a id="a-4N"></a>能仁行天及人所不能知。<a id="a-4O"></a>复作是说。<a id="a-4P"></a>若爱无住处。<a id="a-4Q"></a>爱是欲爱也。<a id="a-4R"></a>住处诸见也。<a id="a-4S"></a>意渐得开解者。<a id="a-4T"></a>意是有爱。<a id="a-4U"></a>渐是无明。<a id="a-4V"></a>有二爱尽。<a id="a-4W"></a>天及人所不能知。<a id="a-4X"></a>诸见无明尽。</p>
  <p id="a4Y">若内无嗔怒　　有有获种稷</p>
  <p id="a4Z">彼无恐畏恼　　诸天不往见</p>
  <p id="a4a">若内无嗔怒者。<a id="a-4b"></a>自喜无嗔恚。<a id="a-4c"></a>有有获种稷者。<a id="a-4d"></a>中有有是谓有。<a id="a-4e"></a>于此间有。<a id="a-4f"></a>彼无恐畏恼者。<a id="a-4g"></a>善修空善明十二因缘。<a id="a-4h"></a>乐者四出要乐而成就。<a id="a-4i"></a>无恼者无有遗余也。<a id="a-4j"></a>财物之忧设有遗余。<a id="a-4k"></a>财物之中若得若失亦无愁恼。<a id="a-4l"></a>诸天不往见者。<a id="a-4m"></a>已取涅槃不见五趣。<a id="a-4n"></a>复作是说。<a id="a-4o"></a>若内无嗔恚者。<a id="a-4p"></a>现嗔恚尽。<a id="a-4q"></a>有有获种稷者。<a id="a-4r"></a>现其欲尽。<a id="a-4s"></a>彼无恐畏恼者。<a id="a-4t"></a>善无有忧现愚痴尽。<a id="a-4u"></a>诸天不往见者。<a id="a-4v"></a>无欲无嗔恚亦无愚痴。<a id="a-4w"></a>已所涅槃不见涅槃。</p>
  <p id="a4x">人中等正觉　　自训专正志</p>
  <p id="a4y">游行梵迹中　　常乐心灭息</p>
  <p id="a4z">人中者。<a id="a-50"></a>生于人中。<a id="a-51"></a>等正觉者。<a id="a-52"></a>尽觉知诸法。<a id="a-53"></a>自训者。<a id="a-54"></a>自然具。<a id="a-55"></a>专正志者。<a id="a-56"></a>得三三昧。<a id="a-57"></a>游行梵迹者。<a id="a-58"></a>敬尊法中心。<a id="a-59"></a>常乐灭息者。<a id="a-5A"></a>诸三昧心得休息。<a id="a-5B"></a>害诸结心得休息。<a id="a-5C"></a>而乐其中。</p>
  <p id="a5D">众人所敬仰　　尽超一切法</p>
  <p id="a5E">诸天亦归命　　是谓闻无著</p>
  <p id="a5F">众人所敬仰者。<a id="a-5G"></a>承事归命。<a id="a-5H"></a>尽超一切法者。<a id="a-5I"></a>越诸善法。<a id="a-5J"></a>犹如超诸偈颂。<a id="a-5K"></a>亦度诸不善法。<a id="a-5L"></a>诸天亦归命者。<a id="a-5M"></a>诸天亦承事归命。<a id="a-5N"></a>是谓闻无著者。<a id="a-5O"></a>彼从世尊闻。<a id="a-5P"></a>佛天人所供养也。</p>
  <p id="a5Q">一切结过去　　于园越园果</p>
  <p id="a5R">于欲出要乐　　犹如炼真金</p>
  <p id="a5S">一切结过去者。<a id="a-5T"></a>度九结是谓一切结过去。<a id="a-5U"></a>复作是说。<a id="a-5V"></a>度于三结过去也。<a id="a-5W"></a>于园越园果者。<a id="a-5X"></a>五欲为园。<a id="a-5Y"></a>于彼爱尽越诸爱患。<a id="a-5Z"></a>越诸结越有乐。<a id="a-5a"></a>于欲出要者。<a id="a-5b"></a>于欲解脱乐初禅。<a id="a-5c"></a>复次欲中出要乐净处乐。<a id="a-5d"></a>等乐其中。<a id="a-5e"></a>是谓于欲出要乐。<a id="a-5f"></a>犹如炼真金者。<a id="a-5g"></a>如金被炼无有秽垢极妙。<a id="a-5h"></a>如是如来已越于欲尽无诸漏。</p>
  <p id="a5i">三佛名流布　　犹如日除冥</p>
  <p id="a5j">于世第一尊　　亦如安明山</p>
  <p id="a5k">三佛名流布者。<a id="a-5l"></a>功德声闻世尊四方上下。<a id="a-5m"></a>乃至阿迦尼吒天皆闻其声。<a id="a-5n"></a>犹如日除冥者。<a id="a-5o"></a>如日出时普照世间。<a id="a-5p"></a>冥皆为明无不蒙其恩。<a id="a-5q"></a>如是世尊已逮正觉。<a id="a-5r"></a>以光明普照三界。<a id="a-5s"></a>于世第一尊者。<a id="a-5t"></a>以此名为尊。<a id="a-5u"></a>彼一切为现照明。<a id="a-5v"></a>亦如安明者。<a id="a-5w"></a>如须弥山王于众山中极高最大。<a id="a-5x"></a>世尊亦如是。<a id="a-5y"></a>于一切众生中而作偈导。</p>
  <p id="a5z">我当说其义　　亦不作悕望</p>
  <p id="a60">一切名龙者　　实名为如来</p>
  <p id="a61">我当说其义者。<a id="a-62"></a>当龙功德。<a id="a-63"></a>亦不作悕望。<a id="a-64"></a>尊因陀摩那作是说。<a id="a-65"></a>是无义语。<a id="a-66"></a>尊摩醯罗作是说。<a id="a-67"></a>不作诸众行。<a id="a-68"></a>或作是说。<a id="a-69"></a>不作怨仇。<a id="a-6A"></a>如所说亦无嗔恚而有所作。<a id="a-6B"></a>复作是说。<a id="a-6C"></a>亦不造恶行。<a id="a-6D"></a>一切名龙者。<a id="a-6E"></a>实名为如来。<a id="a-6F"></a>诸有名龙者。<a id="a-6G"></a>于一切中如来最妙龙。</p>
  <p id="a6H">能忍不嫉彼　　如龙有二足</p>
  <p id="a6I">殷勤修梵行　　所行龙余迹</p>
  <p id="a6J">能忍不嫉彼如龙有二足者。<a id="a-6K"></a>彼犹龙象前脚已得隐。<a id="a-6L"></a>然后身得回。<a id="a-6M"></a>如是如来以牢固法身得回转。<a id="a-6N"></a>殷勤修梵行所行龙余迹者。<a id="a-6O"></a>犹如龙象后脚以得隐。<a id="a-6P"></a>然后身得回转。<a id="a-6Q"></a>如来亦如是。<a id="a-6R"></a>贤圣法服。<a id="a-6S"></a>曩昔诸如来。<a id="a-6T"></a>已得牢固法身得回转。</p>
  <p id="a6U">信为大龙象　　护为白双牙</p>
  <p id="a6V">念颈智慧头　　威仪用法观</p>
  <p id="a6W">信为大龙象者。<a id="a-6X"></a>犹如龙象受取皆由鼻。<a id="a-6Y"></a>如来如是。<a id="a-6Z"></a>以信弃不善法而摄善法。<a id="a-6a"></a>犹如龙象鼻最为要。<a id="a-6b"></a>尊昙摩多罗作是颂契经者之重过。<a id="a-6c"></a>不得言如来之信。<a id="a-6d"></a>更自有因缘。<a id="a-6e"></a>一切诸智算数。<a id="a-6f"></a>象为大龙。<a id="a-6g"></a>犹如龙象受取皆由鼻。<a id="a-6h"></a>如来亦如是。<a id="a-6i"></a>亲近诸法数。<a id="a-6j"></a>亦复分别观有色身。<a id="a-6k"></a>清净行如来护亦复如是。<a id="a-6l"></a>贤圣八品道清净无尘垢。<a id="a-6m"></a>复作是说。<a id="a-6n"></a>犹如龙象牙不可移动。<a id="a-6o"></a>如来亦如是。<a id="a-6p"></a>于四等中受取诸气味。<a id="a-6q"></a>便得自在。<a id="a-6r"></a>如来牙亦如是。<a id="a-6s"></a>勇猛有众相。<a id="a-6t"></a>如来亦如是。<a id="a-6u"></a>于六善来。<a id="a-6v"></a>当有众相好丈夫之才。<a id="a-6w"></a>念颈者犹如龙象颈尽取一切诸味。<a id="a-6x"></a>如来神足亦复如是。<a id="a-6y"></a>一切诸法皆悉普具。<a id="a-6z"></a>复作是说。<a id="a-70"></a>犹如龙象颈而扶持头。<a id="a-71"></a>如来亦如是。<a id="a-72"></a>念最为上头为智者。<a id="a-73"></a>犹如龙象以头为命。<a id="a-74"></a>如来亦如是。<a id="a-75"></a>以智慧为命。<a id="a-76"></a>复作是说。<a id="a-77"></a>犹如龙象色身之中头最为上。<a id="a-78"></a>如来亦如是。<a id="a-79"></a>法身之中三耶三佛最为上。<a id="a-7A"></a>威仪用法观者。<a id="a-7B"></a>或作是说。<a id="a-7C"></a>此事亦如是二眼用法观。<a id="a-7D"></a>犹如龙象左右有两肩。<a id="a-7E"></a>如来亦如是。<a id="a-7F"></a>有二种。<a id="a-7G"></a>等身习出要。<a id="a-7H"></a>等身尽出要。<a id="a-7I"></a>迹灭不复起。<a id="a-7J"></a>复作是说。<a id="a-7K"></a>犹如龙象。<a id="a-7L"></a>有诸法观速疾而知。<a id="a-7M"></a>如来亦如是。<a id="a-7N"></a>有众相知众生。<a id="a-7O"></a>或作是说。<a id="a-7P"></a>犹如龙象心意有众相。<a id="a-7Q"></a>若步若行皆悉知之。<a id="a-7R"></a>如来亦如是。<a id="a-7S"></a>于色身中头最为上。<a id="a-7T"></a>如来亦如是。<a id="a-7U"></a>阿耨多罗三藐三菩提法身中最为上。<a id="a-7V"></a>或作是说。<a id="a-7W"></a>此亦是其事。<a id="a-7X"></a>有入法观。<a id="a-7Y"></a>犹如龙象左右有二肩。<a id="a-7Z"></a>如来亦如是。<a id="a-7a"></a>有二种。<a id="a-7b"></a>等习身出要。<a id="a-7c"></a>等尽身出要。<a id="a-7d"></a>复作是说。<a id="a-7e"></a>犹如龙象法观作众相。<a id="a-7f"></a>御象知其相。<a id="a-7g"></a>如来亦如是。<a id="a-7h"></a>亦知其相解众生。<a id="a-7i"></a>或作是说。<a id="a-7j"></a>犹如龙象意之所念悉能成办。<a id="a-7k"></a>若行若住皆悉知之。<a id="a-7l"></a>本无如来亦复如是。<a id="a-7m"></a>知众生根本。<a id="a-7n"></a>或作是说。<a id="a-7o"></a>犹如龙象意之所念。<a id="a-7p"></a>若行若住皆悉知之。<a id="a-7q"></a>本无如来亦如是。<a id="a-7r"></a>知众生根相。<a id="a-7s"></a>或作是说。<a id="a-7t"></a>犹如是知众生根。<a id="a-7u"></a>或作是说。<a id="a-7v"></a>犹如龙象意之所念。<a id="a-7w"></a>若住若行皆悉知之。<a id="a-7x"></a>如来亦如是。<a id="a-7y"></a>知诸根相。<a id="a-7z"></a>亲近诸行。<a id="a-80"></a>于众生中敷演法。<a id="a-81"></a>默然承受奉行。<a id="a-82"></a>展转相应。</p>
  <p id="a83">法藏皆满具　　照明除拂去</p>
  <p id="a84">乐禅出入息　　内自善谨慎</p>
  <p id="a85">法藏皆满具者。<a id="a-86"></a>犹如龙象腹入若干种食。<a id="a-87"></a>皆依仰之。<a id="a-88"></a>如来亦如是。<a id="a-89"></a>法等诸藏依法食。<a id="a-8A"></a>照明除拂去者。<a id="a-8B"></a>犹如龙象尾拂蚊虻蝇蚤皆能拂去。<a id="a-8C"></a>如来亦如是。<a id="a-8D"></a>身中敷演教乐禅。<a id="a-8E"></a>出入息内自善谨慎。<a id="a-8F"></a>犹如龙象以出入息而养其形常以为乐。<a id="a-8G"></a>如来亦如是。<a id="a-8H"></a>常以四禅而养其形。<a id="a-8I"></a>内方便具足。</p>
  <p id="a8J">龙行求茂草　　龙住威仪盛</p>
  <p id="a8K">龙卧威仪具　　坐亦威仪成</p>
  <p id="a8L">一切龙威成　　是谓龙威仪</p>
  <p id="a8M">龙行求茂草者。<a id="a-8N"></a>乃至是谓龙威仪者。<a id="a-8O"></a>世尊于一切威仪中戒三昧成就。<a id="a-8P"></a>得三昧亦成就。<a id="a-8Q"></a>若威仪成就。<a id="a-8R"></a>意食不秽处而不食。<a id="a-8S"></a>龙食而量腹命亦不贪。<a id="a-8T"></a>意食不秽处秽处而不食者。<a id="a-8U"></a>秽处食者何等是。<a id="a-8V"></a>有贪意起与邪命俱。<a id="a-8W"></a>彼是秽处。<a id="a-8X"></a>无秽处者。<a id="a-8Y"></a>反上事也。<a id="a-8Z"></a>彼如来除去秽食。<a id="a-8a"></a>择无秽食使根充足而无众病。<a id="a-8b"></a>犹如膏拊创。<a id="a-8c"></a>亦如膏车。<a id="a-8d"></a>服众药草无有贪着。<a id="a-8e"></a>故曰不贪。</p>
  <p id="a8f">以得食断饥　　不畜积遗余</p>
  <p id="a8g">受彼信施食　　除彼不与取</p>
  <p id="a8h">以得食断饥者。<a id="a-8i"></a>草为食覆为衣。<a id="a-8j"></a>不畜积遗余。<a id="a-8k"></a>不得畜积。<a id="a-8l"></a>不露形体。<a id="a-8m"></a>得施食才欲存形。<a id="a-8n"></a>受彼信施食。<a id="a-8o"></a>除彼不与取者。<a id="a-8p"></a>以法求取。<a id="a-8q"></a>复次当说其要。<a id="a-8r"></a>若得遗长复次藏贮以为家业。<a id="a-8s"></a>彼如来皆悉知除去非行。<a id="a-8t"></a>故曰断诸饥渴者也。</p>
  <p id="a8u">断诸一切结　　亦断诸缚着</p>
  <p id="a8v">彼行在在处　　亦无忧畏患</p>
  <p id="a8w">断一切诸结者。<a id="a-8x"></a>灭七结也。<a id="a-8y"></a>亦断诸缚著者。<a id="a-8z"></a>灭三缚也。<a id="a-90"></a>复次本无如来结根。<a id="a-91"></a>使根永尽无缚着。<a id="a-92"></a>起诸照明故。<a id="a-93"></a>曰断诸一切结也。<a id="a-94"></a>如来见诸秽心不染着。<a id="a-95"></a>故曰彼行在在处处也。</p>
  <p id="a96">愚死命有二数　　有无怒见家业</p>
  <p id="a97">善眠寐二比丘　　草覆衣一切使</p>
  <p data-pb></p>
  <h2 id="a98">偈揵度首第十四之四</h2>
  <p id="a99">见色无娱娱　　无欲及诸贪</p>
  <p id="a9A">况革囊盛粪　　使五意移动</p>
  <p id="a9B">见色无娱娱者。<a id="a-9C"></a>何以故。<a id="a-9D"></a>世尊作是说。<a id="a-9E"></a>况革囊盛粪者。<a id="a-9F"></a>或作是说。<a id="a-9G"></a>现其爱尽。<a id="a-9H"></a>天乐天女。<a id="a-9I"></a>常无欲于彼。<a id="a-9J"></a>况革囊盛粪。<a id="a-9K"></a>复次欲断摩诃檀提(梵志)缚。<a id="a-9L"></a>不欲使频至佛所。</p>
  <p id="a9M">梵志慢满担　　怒烟害为灰</p>
  <p id="a9N">口净心如火　　心者火坑藏</p>
  <p id="a9O">梵志慢满者。<a id="a-9P"></a>犹如负重担不畏惧于人。<a id="a-9Q"></a>如是慢所缚不畏惧。<a id="a-9R"></a>怒烟者。<a id="a-9S"></a>犹如先有烟然后火乃然。<a id="a-9T"></a>如是失有怒然后方有教。<a id="a-9U"></a>犹如烟乱一切色。<a id="a-9V"></a>怒亦如是而乱众色。<a id="a-9W"></a>害为灰者。<a id="a-9X"></a>犹如灰无用于物。<a id="a-9Y"></a>如是害亦无用于物也。<a id="a-9Z"></a>口净者犹如净投火。<a id="a-9a"></a>如是舌长益于诸法。<a id="a-9b"></a>心者火坑藏者。<a id="a-9c"></a>犹如祠火处所。<a id="a-9d"></a>如是心为智火所然。<a id="a-9e"></a>自动人中明者。<a id="a-9f"></a>犹如自第一火。</p>
  <p id="a9g">信种自暴露　　智慧为耕犁</p>
  <p id="a9h">惭愧心所缚　　心手之执杖</p>
  <p id="a9i">信种自暴露者。<a id="a-9j"></a>犹如先有萌牙。<a id="a-9k"></a>如是信为道然后行道。<a id="a-9l"></a>暴露者暴为闲居。<a id="a-9m"></a>犹如茎生得雨润泽。<a id="a-9n"></a>如是生善功德以暴润泽。<a id="a-9o"></a>智慧为耕犁者。<a id="a-9p"></a>犹如集聚耕地。<a id="a-9q"></a>如是信成众善功德。<a id="a-9r"></a>如是智慧成众善功德。<a id="a-9s"></a>耕者结使。<a id="a-9t"></a>惭愧者犹如犁轹。<a id="a-9u"></a>如是惭愧住智慧。<a id="a-9v"></a>心缚者三三昧是。<a id="a-9w"></a>意缚犹如辐。<a id="a-9x"></a>如是三昧犹如不移动。<a id="a-9y"></a>手执杖者。<a id="a-9z"></a>犹如耕地杖用驱行。<a id="a-A0"></a>如是念耕结得善驱。</p>
  <p id="aA1">身整口亦整　　犹如往求食</p>
  <p id="aA2">实作择去秽　　受语而解脱</p>
  <p id="aA3">身整身律仪也。<a id="a-A4"></a>口整者口律仪。<a id="a-A5"></a>犹如往求食者。<a id="a-A6"></a>命命清净也。<a id="a-A7"></a>实作择去秽者。<a id="a-A8"></a>以智谛耕除诸。<a id="a-A9"></a>受语而解脱者。<a id="a-AA"></a>犹如耕犁。<a id="a-AB"></a>人事办则舍。<a id="a-AC"></a>如是等与相应而舍其行。<a id="a-AD"></a>诸已灭便有勇猛意。</p>
  <p id="aAE">勇猛共二轭　　方便获安处</p>
  <p id="aAF">已往不复还　　所至无忧畏</p>
  <p id="aAG">勇猛共二轭者。<a id="a-AH"></a>犹如牛有力势不舍其轭。<a id="a-AI"></a>如是勇猛之力。<a id="a-AJ"></a>亦不舍其轭。<a id="a-AK"></a>方便获安处者。<a id="a-AL"></a>有四方便已尽是谓涅槃。<a id="a-AM"></a>亦是安隐处勇猛志。<a id="a-AN"></a>彼已往不复还者。<a id="a-AO"></a>有力势不复还。<a id="a-AP"></a>所至无忧畏者。<a id="a-AQ"></a>已到涅槃诸忧畏患永尽无余。</p>
  <p id="aAR">如是耕田作　　彼曰甘露果</p>
  <p id="aAS">能忍如是业　　一切苦解脱</p>
  <p id="aAT">如是耕田作者。<a id="a-AU"></a>作如是修行道也。<a id="a-AV"></a>彼曰甘露果涅槃为果。<a id="a-AW"></a>能忍如是业者。<a id="a-AX"></a>修行此道。<a id="a-AY"></a>一切苦解脱者。<a id="a-AZ"></a>于三界苦而得解脱。<a id="a-Aa"></a>或作是说。<a id="a-Ab"></a>道教于彼智慧断诸结使。<a id="a-Ac"></a>身整口亦整。<a id="a-Ad"></a>犹如往求食者。<a id="a-Ae"></a>等语等业等命。<a id="a-Af"></a>勇猛共二轭者等方便也。<a id="a-Ag"></a>念为杖者等念也。<a id="a-Ah"></a>意缚者等三昧也。<a id="a-Ai"></a>已说五根彼信种信根也。<a id="a-Aj"></a>勇猛共二轭精进根也。<a id="a-Ak"></a>念为杖者念根也意缚者定。<a id="a-Al"></a>根也智慧唱导是慧根也。</p>
  <p id="aAm">专念巧便求　　亦不乐在家</p>
  <p id="aAn">群雁往奔池　　尽流除嗔恚</p>
  <p id="aAo">专念巧便求者。<a id="a-Ap"></a>出家学道。<a id="a-Aq"></a>专念者系念不移。<a id="a-Ar"></a>亦不乐在家者。<a id="a-As"></a>不乐处家恩爱之中。<a id="a-At"></a>群雁往奔池尽流除嗔恚者。<a id="a-Au"></a>犹如群雁舍大山林无恋慕情。<a id="a-Av"></a>如是彼灭于五欲无恋慕情。<a id="a-Aw"></a>所可用道灭于五欲。<a id="a-Ax"></a>如所说法之所除。<a id="a-Ay"></a>况非法也。<a id="a-Az"></a>复作是说。<a id="a-B0"></a>专念求巧便者。<a id="a-B1"></a>常乐闲居坐禅。<a id="a-B2"></a>亦不乐在家者。<a id="a-B3"></a>不乐于三界众生。<a id="a-B4"></a>群雁往奔池尽嗔恚者。<a id="a-B5"></a>流为无明。<a id="a-B6"></a>所可用道除无明。<a id="a-B7"></a>彼道亦除。<a id="a-B8"></a>复作是说。<a id="a-B9"></a>专念巧便求者。<a id="a-BA"></a>而修行道游居意山中。<a id="a-BB"></a>亦不乐在家者。<a id="a-BC"></a>远离爱着。<a id="a-BD"></a>如所说诸痛中爱此是爱也。<a id="a-BE"></a>已能舍彼亦不乐爱着。<a id="a-BF"></a>群雁往奔池尽流嗔恚者。<a id="a-BG"></a>流为六入。<a id="a-BH"></a>如所说长者眼为识流源。<a id="a-BI"></a>彼能灭六入所可用道。<a id="a-BJ"></a>灭六入者。<a id="a-BK"></a>彼道亦灭。</p>
  <p id="aBL">诸度江海者　　作桥度彼岸</p>
  <p id="aBM">有缚我求度　　智者先达岸</p>
  <p id="aBN">诸度江者。<a id="a-BO"></a>如所说如瞿昙世尊。<a id="a-BP"></a>由异学故往受恒水。<a id="a-BQ"></a>水神作是说偈。<a id="a-BR"></a>彼河恒萨牢频闹作诸桥诸不得神足。<a id="a-BS"></a>或作是说。<a id="a-BT"></a>诸受频闹者。<a id="a-BU"></a>结为频生。<a id="a-BV"></a>死为萨牢。<a id="a-BW"></a>如所说由萨罗有是池。<a id="a-BX"></a>作诸桥修行道也。<a id="a-BY"></a>舍山者灭于五欲。<a id="a-BZ"></a>缚拔求度者。<a id="a-Ba"></a>外道求道。<a id="a-Bb"></a>智者先达岸者。<a id="a-Bc"></a>说度生死岸。<a id="a-Bd"></a>复作是说。<a id="a-Be"></a>诸度频闹者。<a id="a-Bf"></a>见谛所断结灭也。<a id="a-Bg"></a>萨罗者思惟所断结灭也。<a id="a-Bh"></a>作桥者兴起道也。<a id="a-Bi"></a>舍山者灭诸盖。<a id="a-Bj"></a>缚拔者修学道。<a id="a-Bk"></a>智者先达岸。<a id="a-Bl"></a>罗汉度生死岸。</p>
  <p id="aBm">不于见健疾　　是我之齐限</p>
  <p id="aBn">非行能除往　　不染于家累</p>
  <p id="aBo">不于见健疾者。<a id="a-Bp"></a>等智成就健疾。<a id="a-Bq"></a>彼不净之见不闻健疾。<a id="a-Br"></a>非健疾者。<a id="a-Bs"></a>能净其边。<a id="a-Bt"></a>彼亦欲净于欲殷勤。<a id="a-Bu"></a>界亦不闻将往。<a id="a-Bv"></a>何以故。<a id="a-Bw"></a>不染于家累者。<a id="a-Bx"></a>彼不随此见。</p>
  <p id="aBy">若林柱牢固　　于他尽其语</p>
  <p id="aBz">若无欲善根　　能仁亦牢固</p>
  <p id="aC0">若林柱牢固者。<a id="a-C1"></a>尊者阿那律授决中广说。<a id="a-C2"></a>犹如林柱不可移动。<a id="a-C3"></a>如是彼尊者。<a id="a-C4"></a>若毁骂若叹誉不可移动。<a id="a-C5"></a>于他尽其语者。<a id="a-C6"></a>语在内若毁骂复有叹誉者。<a id="a-C7"></a>善无欲者诸结使尽。<a id="a-C8"></a>善根者于三三昧。<a id="a-C9"></a>是三昧根。<a id="a-CA"></a>能仁亦复牢固者。<a id="a-CB"></a>佛声无学智。</p>
  <p id="aCC">不二行作讲堂　　养妻子非比丘</p>
  <p id="aCD">于众生不改嗔　　能仁常护众生</p>
  <p id="aCE">不二行作讲堂者。<a id="a-CF"></a>猎师喻中已说。<a id="a-CG"></a>不二行作讲堂者。<a id="a-CH"></a>猎师所行闲居聚中。<a id="a-CI"></a>比丘行聚中聚。<a id="a-CJ"></a>闲居猎师所为非行。<a id="a-CK"></a>比丘护贤行。<a id="a-CL"></a>养妻子非比丘。<a id="a-CM"></a>猎师及妻子比丘非其行。<a id="a-CN"></a>唯自养以法聚。<a id="a-CO"></a>彼于众生不改嗔者。<a id="a-CP"></a>猎师不改于杀生能仁常护众生者。<a id="a-CQ"></a>比丘无有杀意。</p>
  <p id="aCR">于前中间后　　从他受信施</p>
  <p id="aCS">亦无怨恨心　　能仁亦护彼</p>
  <p id="aCT">于前者不食。<a id="a-CU"></a>中间者半食。<a id="a-CV"></a>后者余食未尽。<a id="a-CW"></a>从他受信施。<a id="a-CX"></a>比丘得食。<a id="a-CY"></a>亦无怨恨心者。<a id="a-CZ"></a>亦不骂亦不能伤其形。<a id="a-Ca"></a>不作强颜。<a id="a-Cb"></a>不是语我不得物。<a id="a-Cc"></a>终不离此法。<a id="a-Cd"></a>复作是说。<a id="a-Ce"></a>于前者好微妙食。<a id="a-Cf"></a>中者中食。<a id="a-Cg"></a>后者下食。<a id="a-Ch"></a>从他得信施者。<a id="a-Ci"></a>从他受信施。<a id="a-Cj"></a>不说恶语。<a id="a-Ck"></a>所得恶食处亦不避。<a id="a-Cl"></a>亦不执语所得恶食处。<a id="a-Cm"></a>亦不频往彼乞求皆悉遍。<a id="a-Cn"></a>复作是说。<a id="a-Co"></a>恶不能坏其意好不起爱着。</p>
  <p id="aCp">有说第一者　　夜叉净非净</p>
  <p id="aCq">何为此解脱　　无余名曰善</p>
  <p id="aCr">有说第一者。<a id="a-Cs"></a>此夜叉净说。<a id="a-Ct"></a>犹如此有想无想天。<a id="a-Cu"></a>何为此解脱者。<a id="a-Cv"></a>如是无余智者方便说净。</p>
  <p id="aCw">饥渴第一病　　行为第一苦</p>
  <p id="aCx">如实知是者　　涅槃第一乐</p>
  <p id="aCy">饥渴第一病者。<a id="a-Cz"></a>断手授决中已说。<a id="a-D0"></a>彼断手不大苦。<a id="a-D1"></a>如饥渴者。<a id="a-D2"></a>行为第一苦者。<a id="a-D3"></a>彼行有若干种。<a id="a-D4"></a>若如实知此者。<a id="a-D5"></a>涅槃第一乐。<a id="a-D6"></a>能知如是行。<a id="a-D7"></a>不成就所作行口。<a id="a-D8"></a>彼便有乐。<a id="a-D9"></a>复作是说。<a id="a-DA"></a>饥渴第一病者。<a id="a-DB"></a>常为所缚乃至不可治。<a id="a-DC"></a>行为第一苦者。<a id="a-DD"></a>如实知之能知此诸行。<a id="a-DE"></a>诸行涅槃第一乐者。<a id="a-DF"></a>休息为乐。<a id="a-DG"></a>无所观为乐永乐。<a id="a-DH"></a>复作是说。<a id="a-DI"></a>饥渴为第一病者。<a id="a-DJ"></a>是苦谛也。<a id="a-DK"></a>行为第一苦者。<a id="a-DL"></a>无明缘行也。<a id="a-DM"></a>受诸患是谓习谛也。<a id="a-DN"></a>如是实知者是道谛也。<a id="a-DO"></a>涅槃第一乐者是尽谛也。</p>
  <p id="aDP">惭愧梵志衣　　梵志手为净</p>
  <p id="aDQ">水常流不住　　舌陈为澡盥</p>
  <p id="aDR">惭愧梵志衣者。<a id="a-DS"></a>尊者大目揵连授决中已说。<a id="a-DT"></a>犹如衣裳用覆盖隐处。<a id="a-DU"></a>惭愧亦如是。<a id="a-DV"></a>盖覆隐处。<a id="a-DW"></a>梵志手净者。<a id="a-DX"></a>犹如已净祀火。<a id="a-DY"></a>我亦如是。<a id="a-DZ"></a>而修净行去离行。<a id="a-Da"></a>水常流不住舌陈为澡盥者。<a id="a-Db"></a>犹如以澡盥荡涤不净器。<a id="a-Dc"></a>我舌亦如是。<a id="a-Dd"></a>除去秽行昼夜不休息。</p>
  <p id="aDe">祀火有常想　　以依内心意</p>
  <p id="aDf">昼夜勤祠祀　　律仪不失节</p>
  <p id="aDg">祀火有常想者。<a id="a-Dh"></a>止观彼然智火。<a id="a-Di"></a>以依内心意者。<a id="a-Dj"></a>自依猗心彼能灭。<a id="a-Dk"></a>昼夜修行律仪。<a id="a-Dl"></a>不失节诸根。<a id="a-Dm"></a>在内彼能思惟心被教训。<a id="a-Dn"></a>是谓藏匿。<a id="a-Do"></a>复作是说。<a id="a-Dp"></a>隐处者身口意。<a id="a-Dq"></a>律仪训者诸戒具足。<a id="a-Dr"></a>复作是说。<a id="a-Ds"></a>惭愧梵志衣者。<a id="a-Dt"></a>现善行起。<a id="a-Du"></a>梵志手净者。<a id="a-Dv"></a>水常流不住。<a id="a-Dw"></a>舌陈为澡盥。<a id="a-Dx"></a>舌善行第二偈谓心善行。<a id="a-Dy"></a>于三善行名婆罗门。</p>
  <p id="aDz">度惭常呵彼　　我与况汝要</p>
  <p id="aE0">亦不作非行　　当知此非我</p>
  <p id="aE1">度惭者。<a id="a-E2"></a>可惭而不惭。<a id="a-E3"></a>彼当知不自亲。<a id="a-E4"></a>况当亲余者。<a id="a-E5"></a>常呵彼者非亲者。<a id="a-E6"></a>当知是怨仇而住我所。<a id="a-E7"></a>我与汝说要者。<a id="a-E8"></a>诸有杂秽。<a id="a-E9"></a>虽慎从众生。<a id="a-EA"></a>当知此奸秽。<a id="a-EB"></a>亦不作非行者。<a id="a-EC"></a>诸有亲厚事彼不起恼。<a id="a-ED"></a>所作方便当知慎怨家。</p>
  <p id="aEE">于欲意不离　　念亦无厌足</p>
  <p id="aEF">观彼能离者　　彼具智慧足</p>
  <p id="aEG">于欲意不离者。<a id="a-EH"></a>菩萨授决中已说。<a id="a-EI"></a>乃至意念欲心亦无厌足。<a id="a-EJ"></a>不能去离彼爱。<a id="a-EK"></a>能离者现欲想尽。<a id="a-EL"></a>于中次第观彼尽时。<a id="a-EM"></a>是说曰彼能离者。<a id="a-EN"></a>彼具慧乃足者。<a id="a-EO"></a>诸观欲不净彼着爱欲也。</p>
  <p id="aEP">谛谛而善见　　尊者转叹天</p>
  <p id="aEQ">谛谛而善见者。<a id="a-ER"></a>谛是苦谛也。<a id="a-ES"></a>习谛增上谛是道谛也。<a id="a-ET"></a>尽谛复作是说。<a id="a-EU"></a>有三谛苦谛习谛道谛。<a id="a-EV"></a>增上是尽谛。<a id="a-EW"></a>复作是说。<a id="a-EX"></a>谛是等谛。<a id="a-EY"></a>增上第一义谛。</p>
  <p id="aEZ">解脱彼此脱　　解脱复见缚</p>
  <p id="aEa">贤圣不见脱　　解脱于愚惑</p>
  <p id="aEb">一子授决中已说。<a id="a-Ec"></a>解脱彼此脱者。<a id="a-Ed"></a>于妄语中解脱。<a id="a-Ee"></a>为杀所染。<a id="a-Ef"></a>解脱复见缚者。<a id="a-Eg"></a>于一害得脱。<a id="a-Eh"></a>复为他所染也。<a id="a-Ei"></a>贤圣不得脱者。<a id="a-Ej"></a>见谛而得解脱于愚惑。<a id="a-Ek"></a>于缚系彼不得解脱。<a id="a-El"></a>如是断灭见得解脱。<a id="a-Em"></a>有常见所缚。<a id="a-En"></a>如是闻念中得解脱。<a id="a-Eo"></a>如是身见中得解脱。<a id="a-Ep"></a>为犹豫取缚。<a id="a-Eq"></a>于贪欲得解脱。<a id="a-Er"></a>为色爱所缚。<a id="a-Es"></a>于色爱得解脱。<a id="a-Et"></a>为无色爱所缚。</p>
  <p id="aEu">若于长短中　　粗细好恶行</p>
  <p id="aEv">于世不与取　　故曰名梵志</p>
  <p id="aEw">若于长短中者。<a id="a-Ex"></a>答曰。<a id="a-Ey"></a>长短不成就。<a id="a-Ez"></a>于彼少有所观便有长也。<a id="a-F0"></a>少有所观便有短也。<a id="a-F1"></a>此如来教诫语也。<a id="a-F2"></a>又粗者亦不成就。<a id="a-F3"></a>问云何量亦不成就耶。<a id="a-F4"></a>答曰。<a id="a-F5"></a>于中不说量不可持亦无来者。<a id="a-F6"></a>若受不与取。<a id="a-F7"></a>彼则粗亦不成就。<a id="a-F8"></a>于彼亦不尽有量。<a id="a-F9"></a>有清净行亦有少成就。<a id="a-FA"></a>问诸有清净行成就。<a id="a-FB"></a>答曰。<a id="a-FC"></a>非以行不与取色。<a id="a-FD"></a>于中净不净行彼则成就。<a id="a-FE"></a>是广舌教诫之语。<a id="a-FF"></a>故曰梵志者。<a id="a-FG"></a>具足众行是谓梵志。<a id="a-FH"></a>或作是说。<a id="a-FI"></a>起诸不与取结诸结尽。<a id="a-FJ"></a>是婆罗门。</p>
  <p id="aFK">不善而有善　　当依三佛家</p>
  <p id="aFL">不住益众生　　彼曰而依有</p>
  <p id="aFM">不善而有善者。<a id="a-FN"></a>于不善中终便生余处。<a id="a-FO"></a>彼先灭本想。<a id="a-FP"></a>而更得余想。<a id="a-FQ"></a>常依三佛家者。<a id="a-FR"></a>不依母胎。<a id="a-FS"></a>不住益众生者。<a id="a-FT"></a>于他家命终在母胎长大。<a id="a-FU"></a>彼曰而依有。<a id="a-FV"></a>意生有是善行。</p>
  <p id="aFW">若数于世易　　无胜况当世</p>
  <p id="aFX">永灭无烟曀　　于中乐不害</p>
  <p id="aFY">满愿子于其中求数者。<a id="a-FZ"></a>知而灭世者。<a id="a-Fa"></a>诸入异于彼外。<a id="a-Fb"></a>不异者是内。<a id="a-Fc"></a>复作是说。<a id="a-Fd"></a>异者是天。<a id="a-Fe"></a>不异者是地狱。<a id="a-Ff"></a>复作是说。<a id="a-Fg"></a>异者色无色界相应。<a id="a-Fh"></a>不异者欲界相应。<a id="a-Fi"></a>此数是无常苦空无我。<a id="a-Fj"></a>因果自相遍相。<a id="a-Fk"></a>无胜况当世者。<a id="a-Fl"></a>无明见所知。<a id="a-Fm"></a>如说染着魔所缚息者。<a id="a-Fn"></a>三火息灭休息。<a id="a-Fo"></a>常永寂有灭息永烟曀灭现嗔恚所缠尽。<a id="a-Fp"></a>复作是说。<a id="a-Fq"></a>现内缘诸结尽无烟曀。<a id="a-Fr"></a>如所说爱所行也。<a id="a-Fs"></a>有觉息亦无烟曀。<a id="a-Ft"></a>如所说有觉亦烟。<a id="a-Fu"></a>无害者现三害尽。<a id="a-Fv"></a>无望者现利望命望尽。<a id="a-Fw"></a>复次现有爱尽。<a id="a-Fx"></a>能有所越。</p>
  <p id="aFy">解脱堕复堕　　贪着复来还</p>
  <p id="aFz">已还欢乐处　　于善住善处</p>
  <p id="aG0">解脱复堕者。<a id="a-G1"></a>解脱者于欲界脱。<a id="a-G2"></a>亦脱欲界结使。<a id="a-G3"></a>色无色界爱未尽。<a id="a-G4"></a>于彼堕堕便生。<a id="a-G5"></a>贪着复来还者。<a id="a-G6"></a>彼不能展转除尽欲界相应结来住彼。<a id="a-G7"></a>于彼方便染着。<a id="a-G8"></a>欲界诸结使不能拔离。<a id="a-G9"></a>复起欲界结使。<a id="a-GA"></a>来至欲界。<a id="a-GB"></a>已还欢乐处者。<a id="a-GC"></a>谓佛声闻彼已还安隐处。<a id="a-GD"></a>无生无病死之患。<a id="a-GE"></a>欢乐处者贤圣八品道。<a id="a-GF"></a>于善住善乐三昧乐于中游行。<a id="a-GG"></a>永还安乐处者。<a id="a-GH"></a>复作是说。<a id="a-GI"></a>解脱堕复堕者。<a id="a-GJ"></a>于须陀洹得解脱堕地狱。<a id="a-GK"></a>彼堕天贪着复来还。<a id="a-GL"></a>欲界爱未尽。<a id="a-GM"></a>还来人间。<a id="a-GN"></a>还欢乐处者。<a id="a-GO"></a>无有恐惧入地狱之忧。<a id="a-GP"></a>乐者贤圣之道。<a id="a-GQ"></a>于善住善者。<a id="a-GR"></a>越一切诸结还于涅槃。<a id="a-GS"></a>复作说。<a id="a-GT"></a>堕复堕者断灭见。<a id="a-GU"></a>解脱有常见。<a id="a-GV"></a>堕贪着复来还者。<a id="a-GW"></a>地狱饿鬼畜生。<a id="a-GX"></a>于有常断灭解脱而修行道。<a id="a-GY"></a>余者亦如是。</p>
  <p id="aGZ">见慢起信意　　见偈等前后</p>
  <p id="aGa">饥依欲及谛　　解脱满愿子</p>
 </body>
</html>