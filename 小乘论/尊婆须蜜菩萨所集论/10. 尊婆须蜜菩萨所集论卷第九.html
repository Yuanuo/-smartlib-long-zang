<!doctype html>
<html id="z3IBW8z1C2" data-ver="1311">
 <head>
  <meta charset="utf-8">
  <meta author="僧伽跋澄">
  <meta library="龙藏">
  <meta catalog="小乘论">
  <meta period="符秦">
 </head>
 <body>
  <h1 id="a1">尊婆须蜜菩萨所集论卷第九</h1>
  <h2 id="a2">结使揵度首第八</h2>
  <p id="a3">垢秽当言随颠倒。<a id="a-4"></a>当言不随颠倒。<a id="a-5"></a>或作是说。<a id="a-6"></a>或随颠倒或不随颠倒。<a id="a-7"></a>四颠倒当言随颠倒。<a id="a-8"></a>欲慢嗔恚邪见当言不随颠倒。<a id="a-9"></a>问云何不如实染耶。<a id="a-A"></a>亦说如实观彼便知。<a id="a-B"></a>是故不与相应。<a id="a-C"></a>答曰。<a id="a-D"></a>集聚便可知亦非自相。<a id="a-E"></a>若观自相知者。<a id="a-F"></a>皆有厌患意。<a id="a-G"></a>无有自相意不回转。<a id="a-H"></a>问如集聚可知。<a id="a-I"></a>是集聚则有欲也。<a id="a-J"></a>观彼颠倒如自相观。<a id="a-K"></a>便染着无有不染着。<a id="a-L"></a>无有自相意不回转。<a id="a-M"></a>或作是说。<a id="a-N"></a>当言随颠倒与痴相应。<a id="a-O"></a>问愚痴不与愚痴相应。<a id="a-P"></a>欲使愚痴随颠倒耶。<a id="a-Q"></a>或作是说。<a id="a-R"></a>当言不随颠倒。<a id="a-S"></a>颠倒设当随颠倒者。<a id="a-T"></a>彼则不断灭。<a id="a-U"></a>非以颠倒还灭颠倒。<a id="a-V"></a>问如善无记心心法不随颠倒。<a id="a-W"></a>彼亦可灭。<a id="a-X"></a>垢亦如是。<a id="a-Y"></a>答曰。<a id="a-Z"></a>善无记心心法。<a id="a-a"></a>还续如故。<a id="a-b"></a>结可使永无。<a id="a-c"></a>是故彼当言颠倒。<a id="a-d"></a>复次当言不随颠倒。<a id="a-e"></a>与邪志与使相应。<a id="a-f"></a>不与相顺生不成就。<a id="a-g"></a>彼不净成就。<a id="a-h"></a>以何等故。<a id="a-i"></a>谓身见是颠倒不净无能有害者。<a id="a-j"></a>无有实我身见回转。<a id="a-k"></a>或作是说。<a id="a-l"></a>意有净相不净回转。<a id="a-m"></a>答曰。<a id="a-n"></a>无有净相。<a id="a-o"></a>彼或有净或不净。<a id="a-p"></a>问若有净彼有颠倒。<a id="a-q"></a>彼或曰有常或曰常。<a id="a-r"></a>欲使无常相不成就耶。<a id="a-s"></a>答曰。<a id="a-t"></a>无常相不成就。<a id="a-u"></a>设常无常相不成就者。<a id="a-v"></a>彼亦当有相。<a id="a-w"></a>然非相。<a id="a-x"></a>是故无常相不成就。<a id="a-y"></a>或作是说。<a id="a-z"></a>见颠倒与愚痴相应。<a id="a-10"></a>不净非颠倒与智相应。<a id="a-11"></a>问愚痴不与愚痴相应。<a id="a-12"></a>欲使愚痴非颠倒耶。<a id="a-13"></a>智不与智相应。<a id="a-14"></a>欲使智颠倒耶。<a id="a-15"></a>或作是说。<a id="a-16"></a>身见是垢。<a id="a-17"></a>垢与颠倒相随。<a id="a-18"></a>是故身见颠倒不净。<a id="a-19"></a>由智之功。<a id="a-1A"></a>智不智不随颠倒。<a id="a-1B"></a>是故不净非颠倒。<a id="a-1C"></a>问垢相应心心法。<a id="a-1D"></a>然非垢着。<a id="a-1E"></a>欲使彼随颠倒耶。<a id="a-1F"></a>智相应心心法然非智。<a id="a-1G"></a>欲使彼随颠倒耶。<a id="a-1H"></a>复次如其种类。<a id="a-1I"></a>不净相共染着。<a id="a-1J"></a>不可使诸阴自相有所染着。<a id="a-1K"></a>如阴无我成就。<a id="a-1L"></a>如其种类净成就也。<a id="a-1M"></a>是故身见颠倒然非不净。<a id="a-1N"></a>一切诸见摄六十二见。<a id="a-1O"></a>为六十二见摄一切诸见。<a id="a-1P"></a>或作是说。<a id="a-1Q"></a>一切诸见摄六十二见。<a id="a-1R"></a>为六十二见摄一切诸见。<a id="a-1S"></a>或作是说。<a id="a-1T"></a>一切诸见摄六十二见。<a id="a-1U"></a>六十二见亦摄一切诸见。<a id="a-1V"></a>问如所说萨毗梵志。<a id="a-1W"></a>三乃至三十六种种异。<a id="a-1X"></a>云何彼非诸见耶。<a id="a-1Y"></a>答曰。<a id="a-1Z"></a>此事如是。<a id="a-1a"></a>二及六十亦复如是。<a id="a-1b"></a>或作是说。<a id="a-1c"></a>一切诸见摄六十二见。<a id="a-1d"></a>非六十二见摄一切诸见。<a id="a-1e"></a>不摄何等。<a id="a-1f"></a>彼涅槃言无涅槃俱生者。<a id="a-1g"></a>至五邪见无一邪见。<a id="a-1h"></a>复次六十二见所生见。<a id="a-1i"></a>当言所摄也。</p>
  <p id="a1j">如萨毗所说。<a id="a-1k"></a>三乃至六十。<a id="a-1l"></a>沙门依智慧依智慧相依字想诸垢尽。<a id="a-1m"></a>云何六十三见。<a id="a-1n"></a>或作是说。<a id="a-1o"></a>无有六十三见。<a id="a-1p"></a>正有此二见。<a id="a-1q"></a>或作是说。<a id="a-1r"></a>言无涅槃者是邪见。<a id="a-1s"></a>是谓六十三见。<a id="a-1t"></a>或作是说。<a id="a-1u"></a>言无道者是邪见。<a id="a-1v"></a>是谓六十三见。<a id="a-1w"></a>复次所见是谓六十三见。<a id="a-1x"></a>如是五邪见身犹豫见邪见见盗戒盗。<a id="a-1y"></a>无因所生见。<a id="a-1z"></a>为何等见所摄。<a id="a-20"></a>至死不舍见。<a id="a-21"></a>为何等见所摄。<a id="a-22"></a>或作是说。<a id="a-23"></a>无因所生见。<a id="a-24"></a>言有所因。<a id="a-25"></a>是邪见习谛所断。<a id="a-26"></a>复有至死不舍见。<a id="a-27"></a>无作言有作。<a id="a-28"></a>此是戒盗苦谛所断。<a id="a-29"></a>复次无因所生见。<a id="a-2A"></a>无有见有见所摄也。<a id="a-2B"></a>至死不舍见者。<a id="a-2C"></a>当言有见所摄。<a id="a-2D"></a>以何等见使已尽心相应使更生耶。<a id="a-2E"></a>然无有因缘。<a id="a-2F"></a>或作是说。<a id="a-2G"></a>因缘者结使便尽因缘。<a id="a-2H"></a>未尽有余。<a id="a-2I"></a>尽不复生。<a id="a-2J"></a>问如是谛无漏缘。<a id="a-2K"></a>结使有尽不尽者。<a id="a-2L"></a>缘尽因缘。<a id="a-2M"></a>答曰。<a id="a-2N"></a>缘已尽无余。<a id="a-2O"></a>是谓灭也。<a id="a-2P"></a>问此缘不同诸使。<a id="a-2Q"></a>未尽缘便尽。<a id="a-2R"></a>是故非缘。<a id="a-2S"></a>是故结使便尽也。<a id="a-2T"></a>或作是说。<a id="a-2U"></a>常相应无有不相应时。<a id="a-2V"></a>问非因缘。<a id="a-2W"></a>复次或有彼不缘。<a id="a-2X"></a>或作是说。<a id="a-2Y"></a>未尽彼即是缘。<a id="a-2Z"></a>复以此缘更不复生。<a id="a-2a"></a>复次尽不复生。<a id="a-2b"></a>问若缘有漏诸结使尽。<a id="a-2c"></a>数数彼缘不复更生。<a id="a-2d"></a>不灭亦不生。<a id="a-2e"></a>欲使无漏心是彼缘耶。<a id="a-2f"></a>结使转生结使。<a id="a-2g"></a>或作是说。<a id="a-2h"></a>彼相应一生一住一灭不如其缘。<a id="a-2i"></a>已尽各散不一处。<a id="a-2j"></a>彼心有使不如其缘。<a id="a-2k"></a>问彼心未尽。<a id="a-2l"></a>诸相应使一起一住一尽不如其缘。<a id="a-2m"></a>欲使不断者是其缘耶。<a id="a-2n"></a>结使非结使缘也。<a id="a-2o"></a>或作是说。<a id="a-2p"></a>诸相应使与心共。<a id="a-2q"></a>住不如其缘。<a id="a-2r"></a>是故已尽。<a id="a-2s"></a>是相应使。<a id="a-2t"></a>彼心有使不如其缘。<a id="a-2u"></a>此亦如上所说。<a id="a-2v"></a>或作是说。<a id="a-2w"></a>诸相应使染着于心不如其缘。<a id="a-2x"></a>是故已尽相应结使。<a id="a-2y"></a>彼心有使不如其缘。<a id="a-2z"></a>此亦如上所说。<a id="a-30"></a>或作是说。<a id="a-31"></a>相应使者。<a id="a-32"></a>彼心染污不如其缘。<a id="a-33"></a>是故已尽诸相应使。<a id="a-34"></a>彼心有使不如其缘。<a id="a-35"></a>此亦如上说。<a id="a-36"></a>复次设当如彼缘者。<a id="a-37"></a>彼心有使。<a id="a-38"></a>亦见无漏心缘使。<a id="a-39"></a>彼则有使。<a id="a-3A"></a>复次诸相应使当言彼心有使也。<a id="a-3B"></a>若尽若不尽。<a id="a-3C"></a>如力势王所欲自至。<a id="a-3D"></a>以何等故。<a id="a-3E"></a>欲界相应邪见。<a id="a-3F"></a>谓色无色界苦。<a id="a-3G"></a>然非于彼界所使。<a id="a-3H"></a>或作是说。<a id="a-3I"></a>自界所使不干余界。<a id="a-3J"></a>问此亦是我疑。<a id="a-3K"></a>何以故不干余界。<a id="a-3L"></a>设于欲界造余界者。<a id="a-3M"></a>欲使有漏界造自有界。<a id="a-3N"></a>邪见故彼界亦使所使或作是说。<a id="a-3O"></a>彼界少慢渐去离。<a id="a-3P"></a>是故彼界非使所使。<a id="a-3Q"></a>问若去离者。<a id="a-3R"></a>在自界中亦当去离。<a id="a-3S"></a>是故自界亦为使所使。<a id="a-3T"></a>或作是说。<a id="a-3U"></a>非以彼见有所疑。<a id="a-3V"></a>亦不缘彼界。<a id="a-3W"></a>问云何彼有无此说法耶。<a id="a-3X"></a>答曰有。<a id="a-3Y"></a>彼若以此说使说者。<a id="a-3Z"></a>此非其义无长益。<a id="a-3a"></a>问无有苦恼。<a id="a-3b"></a>彼亦不作是念有所说。<a id="a-3c"></a>或作是说。<a id="a-3d"></a>知而言无。<a id="a-3e"></a>设当知而言无者。<a id="a-3f"></a>此非苦智耶。<a id="a-3g"></a>云何言无苦。<a id="a-3h"></a>若不知无知。<a id="a-3i"></a>云何言无。<a id="a-3j"></a>是故尽无尔所事。<a id="a-3k"></a>问知而言无。<a id="a-3l"></a>不知而言无。<a id="a-3m"></a>设无知知而言无者。<a id="a-3n"></a>若不知云何言无。<a id="a-3o"></a>是故无也。<a id="a-3p"></a>复次缘使所使。<a id="a-3q"></a>何以故。<a id="a-3r"></a>彼不为使所使。<a id="a-3s"></a>复次彼见界无定处。<a id="a-3t"></a>一切有苦而言无。<a id="a-3u"></a>欲使欲界越次彼谓不尽。<a id="a-3v"></a>然后与欲界相应。<a id="a-3w"></a>以何等故。<a id="a-3x"></a>缘涅槃邪见言无涅槃。<a id="a-3y"></a>然不于彼使所使。<a id="a-3z"></a>或作是说。<a id="a-40"></a>彼不有此使问无能诽谤彼者。<a id="a-41"></a>欲使诽谤缘涅槃耶。<a id="a-42"></a>或作是说。<a id="a-43"></a>诽谤之言去涅槃远。<a id="a-44"></a>是故不于彼所使。<a id="a-45"></a>问有漏之法亦去离诽谤。<a id="a-46"></a>是故有漏亦为使所使。<a id="a-47"></a>此亦如上所说。<a id="a-48"></a>诽谤所说。<a id="a-49"></a>亦如本无异。<a id="a-4A"></a>有是诽谤。<a id="a-4B"></a>复次若缘使不为使所使。<a id="a-4C"></a>阴持入中。<a id="a-4D"></a>彼见无生处所。<a id="a-4E"></a>已有所生。<a id="a-4F"></a>何以不为涅槃所使。<a id="a-4G"></a>以何等故。<a id="a-4H"></a>涅槃中无有嗔恚。<a id="a-4I"></a>或作是说。<a id="a-4J"></a>此非嗔恚境界。<a id="a-4K"></a>问彼诽谤境界。<a id="a-4L"></a>欲使诽谤非缘涅槃耶。<a id="a-4M"></a>或作是说。<a id="a-4N"></a>有漏之法。<a id="a-4O"></a>便有嗔恚无是涅槃。<a id="a-4P"></a>是故缘涅槃无有嗔恚。<a id="a-4Q"></a>问有漏之法便有嗔恚。<a id="a-4R"></a>无漏是涅槃。<a id="a-4S"></a>欲使嗔恚非涅槃缘耶。<a id="a-4T"></a>或作是说。<a id="a-4U"></a>以方便舍众生。<a id="a-4V"></a>便有嗔恚起。<a id="a-4W"></a>然涅槃非众生之教。<a id="a-4X"></a>是故缘涅槃无有嗔恚。<a id="a-4Y"></a>问有漏之法众数中便有名生。<a id="a-4Z"></a>复次无造之相。<a id="a-4a"></a>速有嗔恚起。<a id="a-4b"></a>然涅槃无造之事。<a id="a-4c"></a>是故涅槃中无有嗔恚。<a id="a-4d"></a>若作是说。<a id="a-4e"></a>我必堕泥犁中不须涅槃。<a id="a-4f"></a>彼心与何结相应。<a id="a-4g"></a>或作是说。<a id="a-4h"></a>与嗔恚相应。<a id="a-4i"></a>问缘涅槃有嗔恚耶。<a id="a-4j"></a>或作是说。<a id="a-4k"></a>彼染相应无明之数。<a id="a-4l"></a>彼不知涅槃。<a id="a-4m"></a>复次彼心当言与爱相应。</p>
  <p id="a4n">又世尊言。<a id="a-4o"></a>于是比丘欲界之中有欢喜乐天。<a id="a-4p"></a>契经句广说。<a id="a-4q"></a>彼云何命终更受形。<a id="a-4r"></a>便自忆我本为欢喜乐天。<a id="a-4s"></a>便作是念。<a id="a-4t"></a>我本为欢喜天。<a id="a-4u"></a>或作是说。<a id="a-4v"></a>于彼退转。<a id="a-4w"></a>复作是念。<a id="a-4x"></a>彼不于欲界起吾我想。<a id="a-4y"></a>问生欲界中怀宿命所更。<a id="a-4z"></a>我本某甲身。<a id="a-50"></a>如是起吾我想。<a id="a-51"></a>欲使彼谓退转耶。<a id="a-52"></a>复次诸所有名色相应结使欲界因缘。<a id="a-53"></a>彼则有强记。<a id="a-54"></a>复作是念。<a id="a-55"></a>寻生之时审有誓愿。<a id="a-56"></a>复次我见之想不观断灭。<a id="a-57"></a>复作是念。<a id="a-58"></a>等故凡夫本为欢乐天。<a id="a-59"></a>以何等故。<a id="a-5A"></a>凡夫人不于苦观苦。<a id="a-5B"></a>欲界相应身见犹豫见。<a id="a-5C"></a>谓之断灭耶。<a id="a-5D"></a>或作是说。<a id="a-5E"></a>不净灭贪欲。<a id="a-5F"></a>现拔一苦。<a id="a-5G"></a>亦用思惟断。<a id="a-5H"></a>问四谛所断非思惟耶。<a id="a-5I"></a>此二种所断一种乎。<a id="a-5J"></a>四谛所断以尽。<a id="a-5K"></a>若思惟所断不尽不舍。<a id="a-5L"></a>或作是说。<a id="a-5M"></a>种种结已尽永尽渐渐尽。<a id="a-5N"></a>于彼身见已尽不究竟尽。<a id="a-5O"></a>问若渐渐结尽者。<a id="a-5P"></a>更亦当不生。<a id="a-5Q"></a>亦说有三种身见。<a id="a-5R"></a>结生身见。<a id="a-5S"></a>使尽身见处所之法。<a id="a-5T"></a>便有所照。<a id="a-5U"></a>于彼作恶露观。<a id="a-5V"></a>如是身见使便生。<a id="a-5W"></a>复次生十想法所种。<a id="a-5X"></a>便作是语。<a id="a-5Y"></a>如是意所断。<a id="a-5Z"></a>不于中间贤圣道能断结使。</p>
  <p id="a5a">颠倒不净见　　萨毗五见戒</p>
  <p id="a5b">二种及嗔恚　　泥梨德本苦</p>
  <p id="a5c">以何等故。<a id="a-5d"></a>欲界相应身见犹豫见。<a id="a-5e"></a>谓之无记。<a id="a-5f"></a>然非不善耶。<a id="a-5g"></a>或作是说。<a id="a-5h"></a>彼非大身口意行所能造作。<a id="a-5i"></a>问亦有余见谛所断结。<a id="a-5j"></a>由身口生欲。<a id="a-5k"></a>使彼言无记耶。<a id="a-5l"></a>或作是说。<a id="a-5m"></a>彼身有优劣。<a id="a-5n"></a>问云何得知有优劣。<a id="a-5o"></a>或作是说。<a id="a-5p"></a>彼结长益时不生恶趣。<a id="a-5q"></a>问彼未必不善。<a id="a-5r"></a>乃至入恶趣。<a id="a-5s"></a>或作是说。<a id="a-5t"></a>不善有报结无有报。<a id="a-5u"></a>是故此无记。<a id="a-5v"></a>问如彼见受形时。<a id="a-5w"></a>云何无有报。<a id="a-5x"></a>复次设彼作是颠倒见。<a id="a-5y"></a>无有安处。<a id="a-5z"></a>云何无有不善。<a id="a-60"></a>彼便当有彼见无有报。<a id="a-61"></a>是故不善。<a id="a-62"></a>云何有垢受不善报。<a id="a-63"></a>是故无记。<a id="a-64"></a>是事不然。<a id="a-65"></a>世尊亦说。<a id="a-66"></a>如是比丘。<a id="a-67"></a>愚痴者即不善根。<a id="a-68"></a>若当言无记者。<a id="a-69"></a>此事不然。<a id="a-6A"></a>以何等故。<a id="a-6B"></a>色无色界相应使。<a id="a-6C"></a>谓之无记。<a id="a-6D"></a>然非不善。<a id="a-6E"></a>或作是说。<a id="a-6F"></a>彼非造身口行。<a id="a-6G"></a>或作是说。<a id="a-6H"></a>彼受形时无优劣。<a id="a-6I"></a>或作是说。<a id="a-6J"></a>彼不受果报。<a id="a-6K"></a>或作是说。<a id="a-6L"></a>彼无有报。<a id="a-6M"></a>此亦如上所说。<a id="a-6N"></a>复次诸欲著者彼不善耶。<a id="a-6O"></a>彼则有是意不受恶报。<a id="a-6P"></a>彼不受颠倒。<a id="a-6Q"></a>彼不回转。<a id="a-6R"></a>彼不安隐。<a id="a-6S"></a>彼亦不然。<a id="a-6T"></a>是故当离。<a id="a-6U"></a>若结非非善者。<a id="a-6V"></a>云何今不善耶。<a id="a-6W"></a>结亦由行增。<a id="a-6X"></a>是故言无记者。<a id="a-6Y"></a>是事不然。<a id="a-6Z"></a>所可用心诽谤四贤圣谛者。<a id="a-6a"></a>云何彼心因染义耶。<a id="a-6b"></a>或作是说。<a id="a-6c"></a>非可以一心能使四谛有若干相。<a id="a-6d"></a>复次彼心因缘集聚。<a id="a-6e"></a>问若四谛异因缘亦异者。<a id="a-6f"></a>则不诽谤四谛也。<a id="a-6g"></a>若四谛因缘同。<a id="a-6h"></a>心则缘四谛也。<a id="a-6i"></a>此亦如上答无异。<a id="a-6j"></a>所说不顺其理。<a id="a-6k"></a>复次非心诽谤。<a id="a-6l"></a>用邪见诽谤也。<a id="a-6m"></a>一步始苦谛处所。<a id="a-6n"></a>非因苦谛无有尽谛。<a id="a-6o"></a>尽无有道。<a id="a-6p"></a>各自求苦谛处所。<a id="a-6q"></a>此之谓也。<a id="a-6r"></a>彼无有义可从得者。<a id="a-6s"></a>以何等故。<a id="a-6t"></a>无垢人遂进断结。<a id="a-6u"></a>欲界相应结使。<a id="a-6v"></a>及思惟所断先尽。<a id="a-6w"></a>然后色无色界相应。<a id="a-6x"></a>或作是说。<a id="a-6y"></a>此渐生贤圣道。<a id="a-6z"></a>先辨欲界事。<a id="a-70"></a>后色无色界。<a id="a-71"></a>问欲使贤圣道生。<a id="a-72"></a>先辨欲界事。<a id="a-73"></a>后色界后无色。<a id="a-74"></a>或作是说。<a id="a-75"></a>欲界结使粗。<a id="a-76"></a>色界相应使细。<a id="a-77"></a>是故先断欲界相应结。<a id="a-78"></a>后色界相应。<a id="a-79"></a>后无色界相应。<a id="a-7A"></a>或作是说。<a id="a-7B"></a>欲界相应近。<a id="a-7C"></a>色界相应远。<a id="a-7D"></a>无色界相应转远。<a id="a-7E"></a>或作是说。<a id="a-7F"></a>有对之处即前灭结。<a id="a-7G"></a>欲界相应先在前。<a id="a-7H"></a>后色无色界相应也。<a id="a-7I"></a>是故欲界相应结先灭。<a id="a-7J"></a>后色界相应。<a id="a-7K"></a>后无色界相应。<a id="a-7L"></a>此亦如上所说。<a id="a-7M"></a>复次彼道渐渐益有对即灭。<a id="a-7N"></a>后则有是也。<a id="a-7O"></a>何以故思惟所断结不渐渐断耶。<a id="a-7P"></a>当作是观。<a id="a-7Q"></a>未知智观色无色界。<a id="a-7R"></a>彼不有长益齐限。<a id="a-7S"></a>亦有展转持信奉法。<a id="a-7T"></a>以未知忍知。<a id="a-7U"></a>是故彼无苦以方便观。<a id="a-7V"></a>以何等故。<a id="a-7W"></a>欲界相应行。<a id="a-7X"></a>思惟苦等越次取证。<a id="a-7Y"></a>然非色界相应无色界相应。<a id="a-7Z"></a>或作是说。<a id="a-7a"></a>此渐生贤圣道。<a id="a-7b"></a>先辨欲界事。<a id="a-7c"></a>后色无色界同。<a id="a-7d"></a>问彼欲思惟道生。<a id="a-7e"></a>先辨欲界事。<a id="a-7f"></a>后色无色界等。<a id="a-7g"></a>此亦如上所说。<a id="a-7h"></a>此苦粗以是缚着。<a id="a-7i"></a>此亦如上所说。<a id="a-7j"></a>复次此劝教方便。<a id="a-7k"></a>诸耆年虽能逆是者。<a id="a-7l"></a>于此造事一切诸行。<a id="a-7m"></a>捐弃已尽苦根本。<a id="a-7n"></a>以何等故。<a id="a-7o"></a>色界相应行于苦思苦。<a id="a-7p"></a>不还阿罗汉果。<a id="a-7q"></a>然非欲界相应色界相应。<a id="a-7r"></a>此亦如上所说。<a id="a-7s"></a>此苦粗亲近此间以是缚着。<a id="a-7t"></a>复次作无吾我想。<a id="a-7u"></a>所可缚着当言尽无欲也。<a id="a-7v"></a>欲使苦行不思惟更思惟余苦耶。<a id="a-7w"></a>如自舍田除他田中草秽。<a id="a-7x"></a>观彼亦如是。<a id="a-7y"></a>颇有一心诸法灭尽还智慧然身不受证耶。<a id="a-7z"></a>或身受证不还智慧耶。<a id="a-80"></a>或还智慧身亦受证耶。<a id="a-81"></a>或不还智慧身亦不受证耶。<a id="a-82"></a>或作是说。<a id="a-83"></a>若得尽法忍时。<a id="a-84"></a>欲界相应尽谛道谛思惟所断结尽。<a id="a-85"></a>尔时还智慧。<a id="a-86"></a>然身不受证。<a id="a-87"></a>色无色界相应苦谛习谛所断结尽。<a id="a-88"></a>尔时身受证不还智慧。<a id="a-89"></a>欲界相应苦谛习谛所断结尽。<a id="a-8A"></a>尔时还智慧身亦受证。<a id="a-8B"></a>色无色相应尽谛道谛所断结尽。<a id="a-8C"></a>思惟所断结尽。<a id="a-8D"></a>亦不还智慧亦不身证。<a id="a-8E"></a>问若尽法忍生尽谛所断结未尽亦非其类。<a id="a-8F"></a>答曰。<a id="a-8G"></a>生者便灭。<a id="a-8H"></a>已灭不生。<a id="a-8I"></a>若生者不灭则非其类。<a id="a-8J"></a>问欲使便观生尽者已尽。<a id="a-8K"></a>当作是观。<a id="a-8L"></a>或作是说。<a id="a-8M"></a>尽法忍起时。<a id="a-8N"></a>欲界相应道谛相应所断结尽。<a id="a-8O"></a>还智慧身不受证。<a id="a-8P"></a>色无色界相应苦谛习谛所断结尽。<a id="a-8Q"></a>身受证不还智慧。<a id="a-8R"></a>欲界相应苦谛习谛尽谛所断结尽。<a id="a-8S"></a>尔时还智慧身亦受证。<a id="a-8T"></a>色无色相应尽谛道谛所断结尽。<a id="a-8U"></a>亦不还智慧身亦不受证。<a id="a-8V"></a>复次得尽法智时。<a id="a-8W"></a>亦如是无异。<a id="a-8X"></a>二分俱不尽。<a id="a-8Y"></a>颇见相应痛爱结相应非见结相应耶。<a id="a-8Z"></a>或作是说。<a id="a-8a"></a>或于欲倍爱尽等越次取证。<a id="a-8b"></a>习已生尽智未生。<a id="a-8c"></a>欲界相应尽谛道谛所断。<a id="a-8d"></a>上中下见相应痛。<a id="a-8e"></a>下爱结相应非见结相应。<a id="a-8f"></a>问世尊亦说。<a id="a-8g"></a>若比丘于痛贪欲而灭尽时。<a id="a-8h"></a>贪欲尽痛便尽也。<a id="a-8i"></a>云何贪欲尽痛便尽耶。<a id="a-8j"></a>或作是说。<a id="a-8k"></a>见谛人与世俗等。<a id="a-8l"></a>见相应痛与爱结相应。<a id="a-8m"></a>不与见结相应。<a id="a-8n"></a>非见结尽彼见结。</p>
  <p id="a8o">复次习智已生。<a id="a-8p"></a>无色界爱尽。<a id="a-8q"></a>与世俗等。<a id="a-8r"></a>见相应痛与爱结相应。<a id="a-8s"></a>非见结相应。<a id="a-8t"></a>云何缘涅槃无明而随涅槃耶。<a id="a-8u"></a>或作是说。<a id="a-8v"></a>彼无智愚痴所缠。<a id="a-8w"></a>问彼作是念无智是愚痴耶。<a id="a-8x"></a>或作是说。<a id="a-8y"></a>有二种痴随涅槃也。<a id="a-8z"></a>与邪见相应。<a id="a-90"></a>无明言无涅槃。<a id="a-91"></a>疑相应无明者。<a id="a-92"></a>犹豫不定一法相应。<a id="a-93"></a>问邪见无明各不异耶。<a id="a-94"></a>如是疑无明。<a id="a-95"></a>此诸法各异。<a id="a-96"></a>复次无明随涅槃耶。<a id="a-97"></a>复次如是五盛阴言是我所。<a id="a-98"></a>如闭两目。<a id="a-99"></a>一切智有目者少。<a id="a-9A"></a>如身缘有漏生诸结使。<a id="a-9B"></a>如所缘结彼身有漏。<a id="a-9C"></a>或作是说。<a id="a-9D"></a>诸身有漏。<a id="a-9E"></a>如彼缘生结使。<a id="a-9F"></a>彼身非有漏。<a id="a-9G"></a>如缘尽缘道有诸结使。<a id="a-9H"></a>问又世尊言。<a id="a-9I"></a>于是比丘诸所有色。<a id="a-9J"></a>过去未来现在。<a id="a-9K"></a>贪欲生便生淫怒痴。<a id="a-9L"></a>其余心所念结使。<a id="a-9M"></a>是谓在漏泡。<a id="a-9N"></a>此契经则有违。<a id="a-9O"></a>或作是说。<a id="a-9P"></a>诸身有漏缘彼生诸结。<a id="a-9Q"></a>如缘生结彼身有漏。<a id="a-9R"></a>生无漏义。<a id="a-9S"></a>有漏义。<a id="a-9T"></a>结有漏义。<a id="a-9U"></a>复次若身不中间生见。<a id="a-9V"></a>彼身有漏。<a id="a-9W"></a>不如彼缘生诸结也。<a id="a-9X"></a>彼造结时染着身处所。</p>
  <p id="a9Y">二种说不善　　诽谤舍离去</p>
  <p id="a9Z">阿罗汉一忍　　冥有漏在后</p>
  <p id="a9a">以何等故。<a id="a-9b"></a>调戏有思惟断。<a id="a-9c"></a>或作是说。<a id="a-9d"></a>见谛者有调戏。<a id="a-9e"></a>故曰用思惟断。<a id="a-9f"></a>问见谛者亦有无明。<a id="a-9g"></a>彼见谛思惟所断。<a id="a-9h"></a>或作是说。<a id="a-9i"></a>二俱调戏。<a id="a-9j"></a>见谛所断亦思惟。<a id="a-9k"></a>复次此见谛所生调戏见谛所断。<a id="a-9l"></a>如彼调戏少所说。<a id="a-9m"></a>不顺此所作不辨。<a id="a-9n"></a>若越境界彼思惟所断。<a id="a-9o"></a>若少有辨逼迫碍持。<a id="a-9p"></a>是故二俱调戏。<a id="a-9q"></a>或作是说。<a id="a-9r"></a>凡夫人调戏炽盛。<a id="a-9s"></a>见谛者调戏微。<a id="a-9t"></a>是二俱调戏见谛所断。<a id="a-9u"></a>复次无恐惧有秽污意。<a id="a-9v"></a>何以故不见谛所断。<a id="a-9w"></a>若见迹者。<a id="a-9x"></a>或有随从。<a id="a-9y"></a>彼调戏思惟所断。<a id="a-9z"></a>从无色界终生欲界。<a id="a-A0"></a>云何欲相应结而现在前。<a id="a-A1"></a>如上聚揵度所说。<a id="a-A2"></a>复次若作是意。<a id="a-A3"></a>生无色界欲界相应使永断。<a id="a-A4"></a>然非无色界相应使。<a id="a-A5"></a>是欲界相应使缘彼则有是耶。<a id="a-A6"></a>彼则不生欲界。<a id="a-A7"></a>设生时中间不生。<a id="a-A8"></a>结使亦不现在前。<a id="a-A9"></a>无因缘现在前。<a id="a-AA"></a>复次凡夫人无有结尽。<a id="a-AB"></a>作不善行。<a id="a-AC"></a>彼欲界相应结谓之尽也。<a id="a-AD"></a>如世尊言。<a id="a-AE"></a>于是比丘。<a id="a-AF"></a>汝等不思惟。<a id="a-AG"></a>亦不作方便。<a id="a-AH"></a>则是结因缘。<a id="a-AI"></a>神识所止处。<a id="a-AJ"></a>彼于此间当作方便。<a id="a-AK"></a>从无色界终生色界时。<a id="a-AL"></a>云何色界结使而现在前。<a id="a-AM"></a>答曰。<a id="a-AN"></a>不拔诸结使。<a id="a-AO"></a>譬如火炎缘炎有。<a id="a-AP"></a>如是明所缠。<a id="a-AQ"></a>作不善行者。<a id="a-AR"></a>便受色有。<a id="a-AS"></a>此亦如上聚揵度所说。<a id="a-AT"></a>色界终生欲界时。<a id="a-AU"></a>云何欲界相应使而现在前。<a id="a-AV"></a>如上聚揵度所说。<a id="a-AW"></a>复次渐渐欲爱增有力势。<a id="a-AX"></a>因本彼欲爱尽此三灾变。<a id="a-AY"></a>风灾水灾火灾。<a id="a-AZ"></a>此由众生垢生此三灾。<a id="a-Aa"></a>为此三灾众生有垢。<a id="a-Ab"></a>或作是说。<a id="a-Ac"></a>由众生垢著有此灾变。<a id="a-Ad"></a>犹如众生罪有刀剑劫。<a id="a-Ae"></a>或作是说。<a id="a-Af"></a>由灾变故众生有垢着。<a id="a-Ag"></a>犹如狗犬阴阳有时。<a id="a-Ah"></a>或作是说。<a id="a-Ai"></a>由垢着故有灾变生。<a id="a-Aj"></a>彼彼众生有欲界结。<a id="a-Ak"></a>彼彼有灾变起。<a id="a-Al"></a>如彼彼有灾变。<a id="a-Am"></a>结使使增益。<a id="a-An"></a>复次众生善法常修习行。<a id="a-Ao"></a>便游余国土。<a id="a-Ap"></a>彼因行增上。<a id="a-Aq"></a>众生有坏败学本所习。<a id="a-Ar"></a>云何缘使便有所使。<a id="a-As"></a>云何相应所使。<a id="a-At"></a>或作是说。<a id="a-Au"></a>贪欲使甚爱着。<a id="a-Av"></a>是谓所使。<a id="a-Aw"></a>嗔恚使不爱着意不染着。<a id="a-Ax"></a>是谓所使。<a id="a-Ay"></a>有爱使甚爱着。<a id="a-Az"></a>是谓所使。<a id="a-B0"></a>憍慢使炽盛极炽盛心勇悍。<a id="a-B1"></a>是谓所使。<a id="a-B2"></a>见使五见。<a id="a-B3"></a>于彼身见使自依所使。<a id="a-B4"></a>犹豫见者断灭有常。<a id="a-B5"></a>是谓所使。<a id="a-B6"></a>邪见使无因诽谤无作。<a id="a-B7"></a>是谓所使。<a id="a-B8"></a>见盗使不可护持。<a id="a-B9"></a>极微妙好最为上。<a id="a-BA"></a>是谓所使。<a id="a-BB"></a>戒盗使净解脱上出要。<a id="a-BC"></a>是谓所使。<a id="a-BD"></a>无明使无智盲冥愚惑。<a id="a-BE"></a>是谓所使。<a id="a-BF"></a>疑使悕望犹豫为是。<a id="a-BG"></a>为非意不审实。<a id="a-BH"></a>是谓所使。<a id="a-BI"></a>如是缘使所使也。<a id="a-BJ"></a>未曾更与相应所使。<a id="a-BK"></a>问无漏亦缘使。<a id="a-BL"></a>如是彼所使欲使。<a id="a-BM"></a>彼缘亦是所使耶。<a id="a-BN"></a>或作是说。<a id="a-BO"></a>如彼彼有诸使缘。<a id="a-BP"></a>彼彼有使缘时。<a id="a-BQ"></a>各各相牵引。<a id="a-BR"></a>为是使所使。<a id="a-BS"></a>如是如是使缘所使。<a id="a-BT"></a>彼使染着。<a id="a-BU"></a>如是使相应所使。<a id="a-BV"></a>问无漏使如其缘。<a id="a-BW"></a>转转有增益。<a id="a-BX"></a>故使无漏缘是使耶。<a id="a-BY"></a>缘是所使。<a id="a-BZ"></a>或作是说。<a id="a-Ba"></a>缘相应不得解脱。<a id="a-Bb"></a>是谓所使。<a id="a-Bc"></a>问无漏缘亦是使缘亦是使。<a id="a-Bd"></a>无有余缘所使。</p>
  <p id="aBe">复次虽使所使者。<a id="a-Bf"></a>所回转处彼则有使。<a id="a-Bg"></a>若相应使所使者。<a id="a-Bh"></a>余亦相应。<a id="a-Bi"></a>复次众生使因缘所使也。<a id="a-Bj"></a>贪欲缘法为有几使所使。<a id="a-Bk"></a>或作是说。<a id="a-Bl"></a>欲界相应一切有漏缘也。<a id="a-Bm"></a>复次三界有漏缘退时。<a id="a-Bn"></a>而生欲界得三界结。<a id="a-Bo"></a>得是时三界结有漏缘所使使。<a id="a-Bp"></a>名者其义云何。<a id="a-Bq"></a>或作是说。<a id="a-Br"></a>次第所使使。<a id="a-Bs"></a>亦所使缘亦是使。<a id="a-Bt"></a>使为着义亦是生义。<a id="a-Bu"></a>使为持义亦是使义。<a id="a-Bv"></a>复次当说等智是彼所使。<a id="a-Bw"></a>以彼使若有漏所使也。<a id="a-Bx"></a>或用或不用。<a id="a-By"></a>垢者为何义。<a id="a-Bz"></a>或作是说。<a id="a-C0"></a>垢着人体。<a id="a-C1"></a>受诸爱亦是垢缘。<a id="a-C2"></a>苦亦是垢。<a id="a-C3"></a>复次二种垢心相应垢众生垢。<a id="a-C4"></a>彼心垢着。<a id="a-C5"></a>染着心意如垢污衣。<a id="a-C6"></a>众生垢有或随他。<a id="a-C7"></a>如负重担。<a id="a-C8"></a>以此因缘。<a id="a-C9"></a>以此事计挍。<a id="a-CA"></a>彼时便有心垢生。<a id="a-CB"></a>世尊亦说。<a id="a-CC"></a>为心垢所惑。<a id="a-CD"></a>心净行则净。<a id="a-CE"></a>合会成众生。<a id="a-CF"></a>世尊故说。<a id="a-CG"></a>此善根者其义云何。<a id="a-CH"></a>害不善根是谓善根义。<a id="a-CI"></a>起诸善行是善根义。<a id="a-CJ"></a>复次于神种善原顺从受报。<a id="a-CK"></a>是善根义。<a id="a-CL"></a>不善根者其义云何。<a id="a-CM"></a>无记为谷子义。<a id="a-CN"></a>无记为根义。<a id="a-CO"></a>无记为因缘义。<a id="a-CP"></a>无记为根。<a id="a-CQ"></a>复次形体色无记法顺从受持。<a id="a-CR"></a>是谓无记义。<a id="a-CS"></a>以何等故。<a id="a-CT"></a>身见谓之苦谛所断耶。<a id="a-CU"></a>或作是说。<a id="a-CV"></a>缘彼苦如是知苦便灭已灭。<a id="a-CW"></a>缘便尽诸结使尽。<a id="a-CX"></a>或作是说。<a id="a-CY"></a>有常想我想。<a id="a-CZ"></a>身是我所。<a id="a-Ca"></a>身见作无常想。<a id="a-Cb"></a>苦我想已尽。<a id="a-Cc"></a>是故谓之苦谛所断。<a id="a-Cd"></a>复次见身见身彼身受苦恼。<a id="a-Ce"></a>是故彼身现说苦恼是故灭。<a id="a-Cf"></a>当作是观。</p>
  <p id="aCg">调戏不复生　　如有三结使</p>
  <p id="aCh">身及诸结使　　三种根所断</p>
  <p id="aCi">以何等故。<a id="a-Cj"></a>习智生尽道见盗谓之尽耶。<a id="a-Ck"></a>或作是说。<a id="a-Cl"></a>始初有见盗染缚彼见。<a id="a-Cm"></a>彼灭尽时此亦灭也。<a id="a-Cn"></a>问结使便有见盗。<a id="a-Co"></a>是故亦是思惟所断。<a id="a-Cp"></a>或作苦谛。<a id="a-Cq"></a>有违见盗及疑。<a id="a-Cr"></a>是故四谛所断。<a id="a-Cs"></a>问苦缘结最在前为上为妙。<a id="a-Ct"></a>盗云何与苦有差违。<a id="a-Cu"></a>复次云何度苦结前为盗耶。<a id="a-Cv"></a>若苦不能在前导者。<a id="a-Cw"></a>是故见盗苦谛所断断。<a id="a-Cx"></a>如所说谛无住处言是我所。<a id="a-Cy"></a>以何等故彼谓邪见。<a id="a-Cz"></a>或作是说。<a id="a-D0"></a>由此因缘故说之耳。<a id="a-D1"></a>是故谓邪见。<a id="a-D2"></a>或作是说。<a id="a-D3"></a>若此谛实作盗。<a id="a-D4"></a>复次彼非缘空。</p>
  <p id="aD5">复次有我所便有是见。<a id="a-D6"></a>云何是上分结。<a id="a-D7"></a>或作是说。<a id="a-D8"></a>五下分结者。<a id="a-D9"></a>贪欲嗔恚身见戒盗疑。<a id="a-DA"></a>此不尽有欲界苦。<a id="a-DB"></a>上界三结不尽。<a id="a-DC"></a>受色无色界阴。<a id="a-DD"></a>欲使是上界病耶。<a id="a-DE"></a>答曰。<a id="a-DF"></a>不由此有病彼已尽。<a id="a-DG"></a>阿那含受色无色界有。<a id="a-DH"></a>是故无病。<a id="a-DI"></a>问若彼三结已尽。<a id="a-DJ"></a>受色无色界有。<a id="a-DK"></a>是故彼不生欲界无垢人已尽。<a id="a-DL"></a>复受三结有。<a id="a-DM"></a>欲使界有不回转耶。<a id="a-DN"></a>或作是说。<a id="a-DO"></a>二结属下分。<a id="a-DP"></a>贪欲嗔恚也。<a id="a-DQ"></a>若不尽受欲界有。<a id="a-DR"></a>已尽不复更受。<a id="a-DS"></a>问一切欲界结未尽受欲界有。<a id="a-DT"></a>欲使是欲界结尽耶。<a id="a-DU"></a>是上分结。<a id="a-DV"></a>或作是说。<a id="a-DW"></a>当言一切是上分结。<a id="a-DX"></a>若不尽受欲界有问如所说五上分结则无其名。<a id="a-DY"></a>或作是说。<a id="a-DZ"></a>二结未尽贪欲嗔恚。<a id="a-Da"></a>不出欲界。<a id="a-Db"></a>三结未尽复还来欲界。<a id="a-Dc"></a>是故五上分结未尽。<a id="a-Dd"></a>复次诸结使。<a id="a-De"></a>从欲界灭不在余处。<a id="a-Df"></a>彼当言上分。<a id="a-Dg"></a>云何是上五分结。<a id="a-Dh"></a>或作是说。<a id="a-Di"></a>五上分结。<a id="a-Dj"></a>色爱无色爱调戏憍慢无明。<a id="a-Dk"></a>以何等故。<a id="a-Dl"></a>此未尽受色无色有。<a id="a-Dm"></a>三结未尽修行彼时。<a id="a-Dn"></a>受色无色有。<a id="a-Do"></a>欲使上是五上分结耶。<a id="a-Dp"></a>答曰。<a id="a-Dq"></a>彼不由受有色无色界有。<a id="a-Dr"></a>是故不受彼有。<a id="a-Ds"></a>问三结已尽。<a id="a-Dt"></a>此无垢人受欲界。<a id="a-Du"></a>欲使是五上分结耶。<a id="a-Dv"></a>或作是说。<a id="a-Dw"></a>若诸结未尽离欲界。<a id="a-Dx"></a>受色无色界有。<a id="a-Dy"></a>彼谓五上分结。<a id="a-Dz"></a>或作是说。<a id="a-E0"></a>二是五上分结。<a id="a-E1"></a>色爱无色爱。<a id="a-E2"></a>于中修行受色无色界有。<a id="a-E3"></a>或作是说。<a id="a-E4"></a>一切色无色界有。<a id="a-E5"></a>一切未尽。<a id="a-E6"></a>受色无色界有。<a id="a-E7"></a>复次诸结使。<a id="a-E8"></a>可使色无色界结尽。<a id="a-E9"></a>彼是五上分结。</p>
  <p id="aEA">云何缘嗔恚。<a id="a-EB"></a>或作是说。<a id="a-EC"></a>非妙非上有愁忧苦恼。<a id="a-ED"></a>或作是说。<a id="a-EE"></a>愁忧渐去离远。<a id="a-EF"></a>或作是说。<a id="a-EG"></a>以众生之故有其嗔恚。<a id="a-EH"></a>复次永离去如去恶草。<a id="a-EI"></a>欲与念有何差别。<a id="a-EJ"></a>或作是说。<a id="a-EK"></a>欲是垢着。<a id="a-EL"></a>念非垢着。<a id="a-EM"></a>或作是说。<a id="a-EN"></a>欲是不善。<a id="a-EO"></a>念是善无记。<a id="a-EP"></a>或作是说。<a id="a-EQ"></a>欲受有念不受有。<a id="a-ER"></a>或作是说。<a id="a-ES"></a>欲与念当相应者。<a id="a-ET"></a>或有欲有念。<a id="a-EU"></a>如有人欲受尽。<a id="a-EV"></a>有念于师。<a id="a-EW"></a>复次欲以方便生。<a id="a-EX"></a>念悕望生。<a id="a-EY"></a>是故欲亦是悕望。<a id="a-EZ"></a>嗔恚秽污。<a id="a-Ea"></a>此二有何差别。<a id="a-Eb"></a>或作是说。<a id="a-Ec"></a>嗔恚是结秽污非结。<a id="a-Ed"></a>复次嗔恚是不善秽污是善无记。<a id="a-Ee"></a>复作是语。<a id="a-Ef"></a>嗔恚受有秽污不受有。<a id="a-Eg"></a>复作是语。<a id="a-Eh"></a>嗔恚彼是秽污耶。<a id="a-Ei"></a>或是秽污彼非嗔恚。<a id="a-Ej"></a>如修不净时是其义。</p>
  <p id="aEk">复次嗔恚受诸有。<a id="a-El"></a>秽污不受有。<a id="a-Em"></a>于彼嗔恚亦不受有。<a id="a-En"></a>懈怠睡眠有何差别。<a id="a-Eo"></a>或作是说。<a id="a-Ep"></a>懈怠是身睡眠属心。<a id="a-Eq"></a>或作是说。<a id="a-Er"></a>世俗义为懈怠。<a id="a-Es"></a>出世俗义为睡眠。<a id="a-Et"></a>复次初为懈怠。<a id="a-Eu"></a>疲倦为睡眠。<a id="a-Ev"></a>邪解脱四颠倒有何差别。<a id="a-Ew"></a>或作是说。<a id="a-Ex"></a>见谛所断是为颠倒。<a id="a-Ey"></a>见谛思所断是谓邪解脱。<a id="a-Ez"></a>或作是说。<a id="a-F0"></a>能为人敷演是为颠倒。<a id="a-F1"></a>不能为人说是为邪解脱。<a id="a-F2"></a>或作是说。<a id="a-F3"></a>诸颠倒者是邪解脱。<a id="a-F4"></a>或是邪解脱彼非颠倒。<a id="a-F5"></a>解脱结使。<a id="a-F6"></a>复次邪解脱者。<a id="a-F7"></a>当言是心颠倒耶。<a id="a-F8"></a>亦不离四颠倒有意颠倒耶。<a id="a-F9"></a>调戏疑有何差别。<a id="a-FA"></a>或作是说。<a id="a-FB"></a>调戏思惟所断。<a id="a-FC"></a>疑见谛所断。<a id="a-FD"></a>复次心染污有悔恨心。<a id="a-FE"></a>是为调戏。<a id="a-FF"></a>心不究竟犹豫不定。<a id="a-FG"></a>是谓疑也。<a id="a-FH"></a>以何等故。<a id="a-FI"></a>凡夫人退时见谛思惟所断结便有增益。<a id="a-FJ"></a>然世尊弟子退时。<a id="a-FK"></a>思惟所断结便增益。<a id="a-FL"></a>然非见谛所断结。<a id="a-FM"></a>或作是说。<a id="a-FN"></a>以一思惟道。<a id="a-FO"></a>凡夫人断诸结。<a id="a-FP"></a>彼思惟道退时。<a id="a-FQ"></a>一切增益。<a id="a-FR"></a>然世尊弟子或以思惟道断。<a id="a-FS"></a>非见谛所断。<a id="a-FT"></a>彼一切无有增益。<a id="a-FU"></a>或作是说。<a id="a-FV"></a>凡夫人以智灭诸结使。<a id="a-FW"></a>彼智退时一切增益。<a id="a-FX"></a>言世尊弟子以忍智灭诸结使。<a id="a-FY"></a>然不于忍退。<a id="a-FZ"></a>亦不大增益。<a id="a-Fa"></a>或作是说。<a id="a-Fb"></a>凡夫人于中间灭诸结使。<a id="a-Fc"></a>彼退转时一切有增益。<a id="a-Fd"></a>然世尊弟子于中间少有灭尽。<a id="a-Fe"></a>不究竟尽。<a id="a-Ff"></a>彼退转时于其中间。<a id="a-Fg"></a>彼退转时彼便有增益。<a id="a-Fh"></a>复次凡夫人以行。<a id="a-Fi"></a>缘有诸使。<a id="a-Fj"></a>彼尽形寿而为覆蔽。<a id="a-Fk"></a>彼行缘所系故便增益。<a id="a-Fl"></a>然世尊弟子以见等越次取证。<a id="a-Fm"></a>诸结使尽便增益。<a id="a-Fn"></a>是故彼增益不可移动。<a id="a-Fo"></a>等见想心等彼护守。<a id="a-Fp"></a>彼或时退持。<a id="a-Fq"></a>以何等色无色界相应结使谓之无报耶。<a id="a-Fr"></a>或作是说。<a id="a-Fs"></a>彼不长身口意行有所补。<a id="a-Ft"></a>或作是说。<a id="a-Fu"></a>彼虽有身口意行。<a id="a-Fv"></a>彼不有增益。<a id="a-Fw"></a>或作是说。<a id="a-Fx"></a>不有好丑之报。<a id="a-Fy"></a>或作是说。<a id="a-Fz"></a>无记无有报也。<a id="a-G0"></a>复次若结使有报者。<a id="a-G1"></a>云何有违。<a id="a-G2"></a>如彼有缘。<a id="a-G3"></a>若彼诽谤者。<a id="a-G4"></a>不受色无色界报。<a id="a-G5"></a>如是有缘亦复无也。<a id="a-G6"></a>彼不受有。<a id="a-G7"></a>是故无结亦复不定。<a id="a-G8"></a>是故舍离。</p>
  <p id="aG9">不度不败坏　　嗔恚欲嗔恚</p>
  <p id="aGA">增上解脱戏　　退转无果报</p>
  <p id="aGB">若五欲有欲无染污心。<a id="a-GC"></a>此二有何差别。<a id="a-GD"></a>或作是语。<a id="a-GE"></a>五欲有爱使。<a id="a-GF"></a>不染污心者。<a id="a-GG"></a>而不受有爱。<a id="a-GH"></a>复作是语。<a id="a-GI"></a>五欲之中有爱不善。<a id="a-GJ"></a>不染污心是善。<a id="a-GK"></a>复作是语。<a id="a-GL"></a>五欲之中有爱受有。<a id="a-GM"></a>不染污心者而不受有。<a id="a-GN"></a>复作是语。<a id="a-GO"></a>五欲之中有爱有诸善想。<a id="a-GP"></a>不染污心者不断诸苦原。<a id="a-GQ"></a>复次五欲之中有爱者。<a id="a-GR"></a>言有我缘便欢喜踊跃。<a id="a-GS"></a>不染污心者。<a id="a-GT"></a>第一义谛不移动。<a id="a-GU"></a>起众生想以得等智。<a id="a-GV"></a>真是不染污心。<a id="a-GW"></a>彼则当有。<a id="a-GX"></a>云何彼凡夫人谓非染污心。<a id="a-GY"></a>我可所缘彼非凡夫人有所造。<a id="a-GZ"></a>诸神仙人于外以巧方便。<a id="a-Ga"></a>谓无染污心。<a id="a-Gb"></a>若苦谛所断见盗。<a id="a-Gc"></a>及习谛所断。<a id="a-Gd"></a>此二有何差别。<a id="a-Ge"></a>或作是说。<a id="a-Gf"></a>苦谛所断见盗者。<a id="a-Gg"></a>彼则苦谛所断。<a id="a-Gh"></a>见盗者彼则习谛所断也。<a id="a-Gi"></a>问此二俱是见盗遍在二谛。<a id="a-Gj"></a>或作是说。<a id="a-Gk"></a>若与苦谛不相应。<a id="a-Gl"></a>则彼苦谛所断也。<a id="a-Gm"></a>若习谛不相应。<a id="a-Gn"></a>彼则习谛所断。<a id="a-Go"></a>问如苦结现在前。<a id="a-Gp"></a>最妙最上为最第一。<a id="a-Gq"></a>盗云于苦谛不相应。<a id="a-Gr"></a>复次苦谛所断结使。<a id="a-Gs"></a>以苦谛拔则有妙想。<a id="a-Gt"></a>当作是观。<a id="a-Gu"></a>与化有何差别。<a id="a-Gv"></a>答曰。<a id="a-Gw"></a>内心所摄心佞为奸诈。<a id="a-Gx"></a>外不与心同。<a id="a-Gy"></a>是多化有差别。<a id="a-Gz"></a>以何等故。<a id="a-H0"></a>心非贤圣道耶。<a id="a-H1"></a>或作是说。<a id="a-H2"></a>是世尊教化之语。<a id="a-H3"></a>说此则说心无异。<a id="a-H4"></a>彼则心相应。<a id="a-H5"></a>问何以故说心之时。<a id="a-H6"></a>不尽说心所念法。<a id="a-H7"></a>或作是说。<a id="a-H8"></a>是如来教诫之语。<a id="a-H9"></a>有是教诫而有智慧。<a id="a-HA"></a>如捣香末以香为首。<a id="a-HB"></a>色声香味亦复如是。<a id="a-HC"></a>问造一事所生之处。<a id="a-HD"></a>诸相应法无有力势。<a id="a-HE"></a>或作是说。<a id="a-HF"></a>自相所摄心集聚心。<a id="a-HG"></a>是贤圣道。<a id="a-HH"></a>是故心非贤圣道。<a id="a-HI"></a>或作是说。<a id="a-HJ"></a>心亦是贤圣道。<a id="a-HK"></a>等三昧有众多心共。<a id="a-HL"></a>一缘三昧者。<a id="a-HM"></a>心有增减无有异三昧也。</p>
  <p id="aHN">复次道心遂盛。<a id="a-HO"></a>志意所造心有所说也。<a id="a-HP"></a>欲界相应身见犹豫。<a id="a-HQ"></a>除彼相应无明。<a id="a-HR"></a>及得余法可说隐没乎。<a id="a-HS"></a>或作是说。<a id="a-HT"></a>可得诸法相应及余心所念法心解脱行。<a id="a-HU"></a>以何等故。<a id="a-HV"></a>须陀洹不净谓净灭耶。<a id="a-HW"></a>或作是说。<a id="a-HX"></a>不净有净想有颠倒。<a id="a-HY"></a>须陀洹已尽也。<a id="a-HZ"></a>问若颠倒须陀洹已尽者。<a id="a-Ha"></a>彼则不染着也。<a id="a-Hb"></a>苦想无我想不净想。<a id="a-Hc"></a>彼当染着。<a id="a-Hd"></a>复次然须陀洹不净有净想已尽也。<a id="a-He"></a>见中邪见。<a id="a-Hf"></a>当知已尽。<a id="a-Hg"></a>何等盖中疑结耶。<a id="a-Hh"></a>云何非盖中疑结耶。<a id="a-Hi"></a>或作是说。<a id="a-Hj"></a>若欲界相应。<a id="a-Hk"></a>彼是疑出要也。<a id="a-Hl"></a>若色无色界相应。<a id="a-Hm"></a>彼非疑盖也。<a id="a-Hn"></a>或作是说。<a id="a-Ho"></a>若入三昧内者。<a id="a-Hp"></a>彼是疑盖。<a id="a-Hq"></a>若真果者。<a id="a-Hr"></a>彼非疑盖也。<a id="a-Hs"></a>复次一切调戏是疑盖甚增多。<a id="a-Ht"></a>欲界相应非疑盖也。<a id="a-Hu"></a>若自计吾我者。<a id="a-Hv"></a>彼一切是身见。<a id="a-Hw"></a>设是身见。<a id="a-Hx"></a>彼一切自计吾我耶。<a id="a-Hy"></a>或作是说。<a id="a-Hz"></a>诸所有法自计吾我者。<a id="a-I0"></a>彼一切是身见也。<a id="a-I1"></a>颇是身见彼法非自计吾我。<a id="a-I2"></a>自依我见。<a id="a-I3"></a>或作是说。<a id="a-I4"></a>颇有法自计吾我彼不身见耶。<a id="a-I5"></a>我见相应心所念法。<a id="a-I6"></a>颇有身见彼不自计吾我耶。<a id="a-I7"></a>自依我见。<a id="a-I8"></a>颇有身见及自吾我见是也。<a id="a-I9"></a>颇非身见亦非自计吾我。<a id="a-IA"></a>除上尔所事则有义。<a id="a-IB"></a>复次彼有法自计吾我。<a id="a-IC"></a>彼非身见耶。<a id="a-ID"></a>又世尊言。<a id="a-IE"></a>我今当说彼说我当说。<a id="a-IF"></a>或有身见。<a id="a-IG"></a>彼不自计吾我我见。<a id="a-IH"></a>或非身见亦非自计吾我。<a id="a-II"></a>除上尔所事则其义也。<a id="a-IJ"></a>诸有见生。<a id="a-IK"></a>无病自言乐。<a id="a-IL"></a>云何生此见。<a id="a-IM"></a>或作是说。<a id="a-IN"></a>以三昧力自识宿命。<a id="a-IO"></a>初第二第三禅地。<a id="a-IP"></a>皆悉识知于此间乐故使尔耳。<a id="a-IQ"></a>知有乐。<a id="a-IR"></a>复次贪嫉见身观上方便。<a id="a-IS"></a>有寒热观诸苦。<a id="a-IT"></a>言于中便作是念。<a id="a-IU"></a>我有是乐然苦趣。<a id="a-IV"></a>其恶道诸所生见。<a id="a-IW"></a>偏有一苦无病当死。<a id="a-IX"></a>云何生此见。<a id="a-IY"></a>或作是说。<a id="a-IZ"></a>此是三昧力。<a id="a-Ia"></a>自识宿命。<a id="a-Ib"></a>堕恶道中亦自识宿命。<a id="a-Ic"></a>于此间忧苦。<a id="a-Id"></a>于中便作是念。<a id="a-Ie"></a>我已甚苦。<a id="a-If"></a>复次自计吾我。<a id="a-Ig"></a>以善方便观其所造作。<a id="a-Ih"></a>如食想。<a id="a-Ii"></a>偏见一苦乐亦是苦。<a id="a-Ij"></a>诸所生见自计苦。<a id="a-Ik"></a>乐有安隐想。<a id="a-Il"></a>此是何结。<a id="a-Im"></a>或作是说。<a id="a-In"></a>三昧力自识宿命。<a id="a-Io"></a>人天之中及欲界自识宿命。<a id="a-Ip"></a>于此间自识苦乐。<a id="a-Iq"></a>于中便作是念。<a id="a-Ir"></a>我有是苦乐。<a id="a-Is"></a>复次自计吾我。<a id="a-It"></a>观其方便受其苦乐。<a id="a-Iu"></a>于中便作是念。<a id="a-Iv"></a>苦乐是我所。<a id="a-Iw"></a>安隐处起死想。<a id="a-Ix"></a>诸所生见。<a id="a-Iy"></a>自计不苦不乐安隐处所。<a id="a-Iz"></a>作如是想。<a id="a-J0"></a>云何生此见。<a id="a-J1"></a>或作是说。<a id="a-J2"></a>此是三昧自识宿命。<a id="a-J3"></a>四禅地自悉了知。<a id="a-J4"></a>于此间受其苦乐。<a id="a-J5"></a>彼便作是念。<a id="a-J6"></a>无苦乐想。<a id="a-J7"></a>复次作我想见堕恶趣受苦乐。<a id="a-J8"></a>或时无乐。<a id="a-J9"></a>彼则有是想也。<a id="a-JA"></a>彼复作是念。<a id="a-JB"></a>无苦无乐无我见。<a id="a-JC"></a>亦作死想。<a id="a-JD"></a>诸所生见。<a id="a-JE"></a>所谓我色起者。<a id="a-JF"></a>四大所造坏败至死。<a id="a-JG"></a>如是我见趣彼等见。<a id="a-JH"></a>此是何见。<a id="a-JI"></a>答曰。<a id="a-JJ"></a>或有时见行以天眼知欲界便有生。<a id="a-JK"></a>彼不作是观。<a id="a-JL"></a>便作是念。<a id="a-JM"></a>不堕恶趣。<a id="a-JN"></a>诸所生见言有我者。<a id="a-JO"></a>断欲界痛坏败至死。<a id="a-JP"></a>如是我者等断绝。<a id="a-JQ"></a>此是何见生。<a id="a-JR"></a>答曰。<a id="a-JS"></a>或有时见行以天眼见色界形。<a id="a-JT"></a>彼不作是观。<a id="a-JU"></a>复作是念。<a id="a-JV"></a>堕恶趣中诸所生见言我。<a id="a-JW"></a>无色空处断绝坏败不成。<a id="a-JX"></a>至死不舍。<a id="a-JY"></a>如是等断绝。<a id="a-JZ"></a>云何生此见。<a id="a-Ja"></a>答曰。<a id="a-Jb"></a>或有时见行知有色界形。<a id="a-Jc"></a>彼不观余轨。<a id="a-Jd"></a>复作是念。<a id="a-Je"></a>堕恶趣中诸所生见所谓我者。<a id="a-Jf"></a>无色空处坏败不成。<a id="a-Jg"></a>至死不舍。<a id="a-Jh"></a>是谓等我见断绝。<a id="a-Ji"></a>云何生此见。<a id="a-Jj"></a>答曰。<a id="a-Jk"></a>等入三昧不观所生。<a id="a-Jl"></a>彼作念已断坏也。<a id="a-Jm"></a>识处不用处有想无想处亦复如是。<a id="a-Jn"></a>如所说命异身异乃至死。<a id="a-Jo"></a>以何等故彼无见生。<a id="a-Jp"></a>或作是说。<a id="a-Jq"></a>自计我常住有净果实。<a id="a-Jr"></a>亦不见果。<a id="a-Js"></a>此无见生复次心所念法言有常。<a id="a-Jt"></a>因彼因缘便诽谤言。<a id="a-Ju"></a>彼则生无。<a id="a-Jv"></a>如体中有现在无明使相应。<a id="a-Jw"></a>于彼体现在无明使相应。<a id="a-Jx"></a>若体中与现在爱使相应。<a id="a-Jy"></a>或作是说。<a id="a-Jz"></a>如体中有现在爱使相应。<a id="a-K0"></a>于彼体中有现在无明使相应也。<a id="a-K1"></a>颇体中与现在无明使相应。<a id="a-K2"></a>彼不与现在爱使相应也。<a id="a-K3"></a>及有余结而现在前。<a id="a-K4"></a>复次二结俱不有一时而现在前。<a id="a-K5"></a>何以故。<a id="a-K6"></a>用思惟诸结使。<a id="a-K7"></a>不一时二俱生也。<a id="a-K8"></a>是思惟譬喻有四颠倒。<a id="a-K9"></a>当言缘谛。<a id="a-KA"></a>当言不缘谛。<a id="a-KB"></a>五阴颠倒是其缘。<a id="a-KC"></a>阴中无有常无我。<a id="a-KD"></a>设当缘彼者。<a id="a-KE"></a>此事不然。<a id="a-KF"></a>答曰。<a id="a-KG"></a>无常阴者。<a id="a-KH"></a>而缘有常。<a id="a-KI"></a>设当不缘谛者。<a id="a-KJ"></a>则是颠倒无常有常。<a id="a-KK"></a>谓颠倒无者则非无常。</p>
  <p id="aKL">复次义无有颠倒。<a id="a-KM"></a>亦不缘谛。<a id="a-KN"></a>彼亦不有相诸所因缘。<a id="a-KO"></a>以何等故。<a id="a-KP"></a>色界相应使空处相应。<a id="a-KQ"></a>谓识处相应耶。<a id="a-KR"></a>或作是说。<a id="a-KS"></a>彼不可知。<a id="a-KT"></a>问一切结使可知。<a id="a-KU"></a>又世尊言。<a id="a-KV"></a>于是比丘有着耶。<a id="a-KW"></a>我及彼亦着。<a id="a-KX"></a>或作是说。<a id="a-KY"></a>三昧无常彼相应结使。<a id="a-KZ"></a>谓之无常相应。<a id="a-Ka"></a>问此亦是我疑。<a id="a-Kb"></a>何以故。<a id="a-Kc"></a>彼三昧谓之无常。<a id="a-Kd"></a>答曰。<a id="a-Ke"></a>此已休息。<a id="a-Kf"></a>问上三昧已休。<a id="a-Kg"></a>欲使彼亦是无常耶。<a id="a-Kh"></a>或作是说。<a id="a-Ki"></a>彼地有常。<a id="a-Kj"></a>然相应结使谓之无常。<a id="a-Kk"></a>此亦如上所说。<a id="a-Kl"></a>又世尊言。<a id="a-Km"></a>味欲秽露犯诸结使亦不舍离。<a id="a-Kn"></a>云何味欲。<a id="a-Ko"></a>云何有犯。<a id="a-Kp"></a>云何秽露。<a id="a-Kq"></a>云何有结。<a id="a-Kr"></a>云何为舍。<a id="a-Ks"></a>答曰。<a id="a-Kt"></a>于欲染着起欲想意想乐想。<a id="a-Ku"></a>是谓味欲。<a id="a-Kv"></a>于欲染着起欲想。<a id="a-Kw"></a>是谓味欲。<a id="a-Kx"></a>于欲染着起欲想有苦乐想。<a id="a-Ky"></a>是谓秽露。<a id="a-Kz"></a>于欲染着欲想多习爱著有众多方便。<a id="a-L0"></a>是谓犯欲。<a id="a-L1"></a>有众多缚着心染污。<a id="a-L2"></a>是谓欲结使。<a id="a-L3"></a>欲结使者。<a id="a-L4"></a>欲有若干想观知所生。<a id="a-L5"></a>是谓舍欲也。</p>
  <p id="aL6">意盗邪奸伪　　清净我苦乐</p>
  <p id="aL7">及体颠倒者　　结使贪欲慢</p>
  <p id="aL8">结使揵度第八竟。</p>
 </body>
</html>