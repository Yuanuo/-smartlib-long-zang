<!doctype html>
<html id="z3IBVw117m" data-ver="812">
 <head>
  <meta charset="utf-8">
  <meta author="世亲菩萨">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">阿毗达磨俱舍论卷第十一</h1>
  <h2 id="a2">分别世品第三之四</h2>
  <p id="a3">如是已说有情世间。<a id="a-4"></a>器世间今当说。<a id="a-5"></a>颂曰。</p>
  <p id="a6">安立器世间　　风轮最居下</p>
  <p id="a7">其量广无数　　厚十六洛叉</p>
  <p id="a8">次上水轮深　　十一亿二万</p>
  <p id="a9">下八洛叉水　　余凝结成金</p>
  <p id="aA">此水金轮广　　径十二洛叉</p>
  <p id="aB">三千四百半　　周围此三倍</p>
  <p id="aC">论曰。<a id="a-D"></a>许此三千大千世界如是安立形量不同。<a id="a-E"></a>谓诸有情业增上力。<a id="a-F"></a>先于最下依止虚空有风轮生广无数。<a id="a-G"></a>厚十六亿踰缮那。<a id="a-H"></a>如是风轮其体坚密。<a id="a-I"></a>假设有一大诺健那。<a id="a-J"></a>以金刚轮奋威悬击。<a id="a-K"></a>金刚有碎风轮无损。<a id="a-L"></a>又诸有情业增上力。<a id="a-M"></a>起大云雨澍风轮上。<a id="a-N"></a>滴如车轴积水成轮。<a id="a-O"></a>如是水轮于未凝结位深十一亿二万踰缮那。<a id="a-P"></a>如何水轮不傍流散。<a id="a-Q"></a>有余师说。<a id="a-R"></a>一切有情业力所持令不流散。<a id="a-S"></a>如所饮食未熟变时。<a id="a-T"></a>终不流移堕于熟藏。<a id="a-U"></a>有余部说。<a id="a-V"></a>由风所持令不流散。<a id="a-W"></a>如篅持谷。<a id="a-X"></a>有情业力感别风起。<a id="a-Y"></a>搏击此水上结成金。<a id="a-Z"></a>如熟乳停上凝成膜。<a id="a-a"></a>故水轮减唯厚八洛叉。<a id="a-b"></a>余转成金。<a id="a-c"></a>厚三亿二万。<a id="a-d"></a>二轮广量其数是同。<a id="a-e"></a>谓径十二亿三千四百半。<a id="a-f"></a>周围其边数成三倍。<a id="a-g"></a>谓周围量成三十六亿一万三百五十踰缮那。<a id="a-h"></a>颂曰。</p>
  <p id="ai">苏迷卢处中　　次踰健达罗</p>
  <p id="aj">伊沙驮罗山　　朅地洛迦山</p>
  <p id="ak">苏达梨舍那　　頞湿缚羯拏</p>
  <p id="al">毗那怛迦山　　尼民达罗山</p>
  <p id="am">于大洲等外　　有铁轮围山</p>
  <p id="an">前七金所成　　苏迷卢四宝</p>
  <p id="ao">入水皆八万　　妙高出亦然</p>
  <p id="ap">余八半半下　　广皆等高量</p>
  <p id="aq">论曰。<a id="a-r"></a>于金轮上有九大山。<a id="a-s"></a>妙高山王处中而住。<a id="a-t"></a>余八周匝绕妙高山。<a id="a-u"></a>于八山中前七名内。<a id="a-v"></a>第七山外有大洲等。<a id="a-w"></a>此外复有铁轮围山。<a id="a-x"></a>周匝如轮围一世界。<a id="a-y"></a>持双等七唯金所成。<a id="a-z"></a>妙高山王四宝为体。<a id="a-10"></a>谓如次四面北东南西金银吠琉璃颇胝迦宝。<a id="a-11"></a>随宝威德色显于空。<a id="a-12"></a>故赡部洲空似吠琉璃色。<a id="a-13"></a>如是宝等从何而生。<a id="a-14"></a>亦诸有情业增上力。<a id="a-15"></a>复大云起雨金轮上滴如车轴。<a id="a-16"></a>积水奔涛。<a id="a-17"></a>其水即为众宝种藏。<a id="a-18"></a>由具种种威德猛风钻击变生众宝类等。<a id="a-19"></a>如是变水生宝等时。<a id="a-1A"></a>因灭果生。<a id="a-1B"></a>体不俱有。<a id="a-1C"></a>非如数论转变所成。<a id="a-1D"></a>数论云何执转变义。<a id="a-1E"></a>谓执有法自性常存有余法生有余法灭。<a id="a-1F"></a>如是转变何理相违。<a id="a-1G"></a>谓必无容有法常住可执别有法灭法生。<a id="a-1H"></a>谁言法外别有有法。<a id="a-1I"></a>唯即此法于转变时异相所依名为有法。<a id="a-1J"></a>此亦非理。<a id="a-1K"></a>非理者何。<a id="a-1L"></a>即是此物而不如此。<a id="a-1M"></a>如是言义曾所未闻。<a id="a-1N"></a>如是变生金宝等已。<a id="a-1O"></a>复由业力引起别风。<a id="a-1P"></a>简别宝等。<a id="a-1Q"></a>摄令聚集成山成洲。<a id="a-1R"></a>分水甘碱令别成立内海外海。<a id="a-1S"></a>如是九山住金轮上。<a id="a-1T"></a>入水量皆等八万踰缮那。<a id="a-1U"></a>苏迷卢山出水亦尔。<a id="a-1V"></a>余八出水半半渐卑。<a id="a-1W"></a>谓初持双出水四万。<a id="a-1X"></a>乃至最后铁轮围山出水三百一十二半。<a id="a-1Y"></a>如是九山一一广量。<a id="a-1Z"></a>各各与自出水量同。<a id="a-1a"></a>颂曰。</p>
  <p id="a1b">山间有八海　　前七名为内</p>
  <p id="a1c">最初广八万　　四边各三倍</p>
  <p id="a1d">余六半半陜　　第八名为外</p>
  <p id="a1e">三洛叉二万　　二千踰缮那</p>
  <p id="a1f">论曰。<a id="a-1g"></a>妙高为初轮围最后。<a id="a-1h"></a>中间八海。<a id="a-1i"></a>前七名内。<a id="a-1j"></a>七中皆具八功德水。<a id="a-1k"></a>一甘。<a id="a-1l"></a>二冷。<a id="a-1m"></a>三软。<a id="a-1n"></a>四轻。<a id="a-1o"></a>五清净。<a id="a-1p"></a>六不臭。<a id="a-1q"></a>七饮时不损喉。<a id="a-1r"></a>八饮已不伤腹。<a id="a-1s"></a>如是七海初广八万。<a id="a-1t"></a>约持双山内边周量。<a id="a-1u"></a>于其四面数各三倍。<a id="a-1v"></a>谓各成二亿四万踰缮那。<a id="a-1w"></a>其余六海量半半陜。<a id="a-1x"></a>谓第二海量广四万。<a id="a-1y"></a>乃至第七量广一千二百五十。<a id="a-1z"></a>此等不说周围量者。<a id="a-20"></a>以烦多故。<a id="a-21"></a>第八名外。<a id="a-22"></a>碱水盈满。<a id="a-23"></a>量广三亿二万二千。<a id="a-24"></a>颂曰。</p>
  <p id="a25">于中大洲相　　南赡部如车</p>
  <p id="a26">三边各二千　　南边有三半</p>
  <p id="a27">东毗提诃洲　　其相如半月</p>
  <p id="a28">三边如赡部　　东边三百半</p>
  <p id="a29">西瞿陀尼洲　　其相圆无缺</p>
  <p id="a2A">径二千五百　　周围此三倍</p>
  <p id="a2B">北俱卢畟方　　面各二千等</p>
  <p id="a2C">中洲复有八　　四洲边各二</p>
  <p id="a2D">论曰。<a id="a-2E"></a>于外海中大洲有四。<a id="a-2F"></a>谓于四面对妙高山。<a id="a-2G"></a>南赡部洲北广南陜。<a id="a-2H"></a>三边量等。<a id="a-2I"></a>其相如车。<a id="a-2J"></a>南边唯广三踰缮那半。<a id="a-2K"></a>三边各有二千踰缮那。<a id="a-2L"></a>唯此洲中有金刚座。<a id="a-2M"></a>上穷地际下据金轮。<a id="a-2N"></a>一切菩萨将登正觉。<a id="a-2O"></a>皆坐此座上起金刚喻定。<a id="a-2P"></a>以无余依及余处所有坚固力能持此故。<a id="a-2Q"></a>东胜身洲东陜西广。<a id="a-2R"></a>三边量等。<a id="a-2S"></a>形如半月。<a id="a-2T"></a>东三百五十。<a id="a-2U"></a>三边各二千。<a id="a-2V"></a>西牛货洲圆如满月。<a id="a-2W"></a>径二千五百。<a id="a-2X"></a>周围七千半。<a id="a-2Y"></a>北俱卢洲形如方座。<a id="a-2Z"></a>四边量等。<a id="a-2a"></a>面各二千。<a id="a-2b"></a>等言为明无少增减。<a id="a-2c"></a>随其洲相人面亦然。<a id="a-2d"></a>复有八中洲。<a id="a-2e"></a>是大洲眷属。<a id="a-2f"></a>谓四大洲侧各有二中洲。<a id="a-2g"></a>赡部洲边二中洲者。<a id="a-2h"></a>一遮末罗洲。<a id="a-2i"></a>二筏罗遮末罗洲。<a id="a-2j"></a>胜身洲边二中洲者。<a id="a-2k"></a>一提诃洲。<a id="a-2l"></a>二毗提诃洲。<a id="a-2m"></a>牛货洲边二中洲者。<a id="a-2n"></a>一舍搋洲。<a id="a-2o"></a>二嗢怛罗漫怛里拏洲。<a id="a-2p"></a>俱卢洲边二中洲者。<a id="a-2q"></a>一矩拉婆洲。<a id="a-2r"></a>二憍拉婆洲。<a id="a-2s"></a>此一切洲皆人所住。<a id="a-2t"></a>有说。<a id="a-2u"></a>唯一逻刹娑居。<a id="a-2v"></a>颂曰。</p>
  <p id="a2w">此北九黑山　　雪香醉山内</p>
  <p id="a2x">无热池纵广　　五十踰缮那</p>
  <p id="a2y">论曰。<a id="a-2z"></a>此赡部洲从中向北。<a id="a-30"></a>三处各有三重黑山。<a id="a-31"></a>有大雪山。<a id="a-32"></a>在黑山北。<a id="a-33"></a>大雪山北有香醉山。<a id="a-34"></a>雪北香南有大池水。<a id="a-35"></a>名无热恼。<a id="a-36"></a>出四大河。<a id="a-37"></a>一殑伽河。<a id="a-38"></a>二信度河。<a id="a-39"></a>三徙多河。<a id="a-3A"></a>四缚刍河。<a id="a-3B"></a>无热恼池纵广正等。<a id="a-3C"></a>面各五十踰缮那量。<a id="a-3D"></a>八功德水盈满其中。<a id="a-3E"></a>非得通人无由能至。<a id="a-3F"></a>于此池侧有赡部林树形高大其果甘美。<a id="a-3G"></a>依此林故名赡部洲。<a id="a-3H"></a>或依此果以立洲号。<a id="a-3I"></a>复于何处置奈落迦大奈落迦。<a id="a-3J"></a>何量有几。<a id="a-3K"></a>颂曰。</p>
  <p id="a3L">此下过二万　　无间深广同</p>
  <p id="a3M">上七奈落迦　　八增皆十六</p>
  <p id="a3N">谓煻煨尸粪　　锋刃烈河增</p>
  <p id="a3O">各住彼四方　　余八寒地狱</p>
  <p id="a3P">论曰。<a id="a-3Q"></a>此赡部洲下过二万。<a id="a-3R"></a>有阿鼻旨大奈落迦。<a id="a-3S"></a>深广同前。<a id="a-3T"></a>谓各二万故。<a id="a-3U"></a>彼底去此四万踰缮那。<a id="a-3V"></a>以于其中受苦无间非如余七大奈落迦受苦非恒故名无间。<a id="a-3W"></a>且如等活奈落迦中。<a id="a-3X"></a>诸有情身虽被种种斫刺磨捣。<a id="a-3Y"></a>而彼暂遇凉风所吹还活如本。<a id="a-3Z"></a>由斯理故立等活名。<a id="a-3a"></a>阿鼻旨中无如是事。<a id="a-3b"></a>有余师说。<a id="a-3c"></a>阿鼻旨中无乐间苦。<a id="a-3d"></a>故名无间。<a id="a-3e"></a>余地狱中有乐间起。<a id="a-3f"></a>虽无异熟而有等流。<a id="a-3g"></a>七奈落迦在无间上重累而住。<a id="a-3h"></a>其七者何。<a id="a-3i"></a>一者极热。<a id="a-3j"></a>二者炎热。<a id="a-3k"></a>三者大叫。<a id="a-3l"></a>四者号叫。<a id="a-3m"></a>五者众合。<a id="a-3n"></a>六者黑绳。<a id="a-3o"></a>七者等活。<a id="a-3p"></a>有说。<a id="a-3q"></a>此七在无间傍。<a id="a-3r"></a>八奈落迦增各十六。<a id="a-3s"></a>故薄伽梵说此颂言。</p>
  <p id="a3t">此八奈落迦　　我说甚难越</p>
  <p id="a3u">以热铁为地　　周匝有铁墙</p>
  <p id="a3v">四面有四门　　关闭以铁扇</p>
  <p id="a3w">巧安布分量　　各有十六增</p>
  <p id="a3x">多百踰缮那　　满中造恶者</p>
  <p id="a3y">周遍焰交彻　　猛火恒洞然</p>
  <p id="a3z">十六增者。<a id="a-40"></a>八奈落迦四面门外各有四所。<a id="a-41"></a>一煻煨增。<a id="a-42"></a>谓此增内煻煨没膝。<a id="a-43"></a>有情游彼才下足时。<a id="a-44"></a>皮肉与血俱燋烂坠。<a id="a-45"></a>举足还生平复如本。<a id="a-46"></a>二尸粪增。<a id="a-47"></a>谓此增内尸粪泥满。<a id="a-48"></a>于中多有娘矩吒虫。<a id="a-49"></a>[此/束]利如针身白头黑。<a id="a-4A"></a>有情游彼皆为此虫钻皮破骨[口*(一/巾)]食其髓。<a id="a-4B"></a>三锋刃增。<a id="a-4C"></a>谓此增内复有三种。<a id="a-4D"></a>一刀刃路。<a id="a-4E"></a>谓于此中仰布刀刃以为大道。<a id="a-4F"></a>有情游彼才下足时。<a id="a-4G"></a>皮肉与血俱断碎坠。<a id="a-4H"></a>举足还生平复如本。<a id="a-4I"></a>二剑叶林。<a id="a-4J"></a>谓此林上纯以铦利剑刃为叶。<a id="a-4K"></a>有情游彼风吹叶坠。<a id="a-4L"></a>斩刺肢体骨肉零落。<a id="a-4M"></a>有乌驳狗摣掣食之。<a id="a-4N"></a>三铁刺林。<a id="a-4O"></a>谓此林上有利铁刺。<a id="a-4P"></a>长十六指。<a id="a-4Q"></a>有情被逼上下树时。<a id="a-4R"></a>其刺铦锋下上镵刺。<a id="a-4S"></a>有铁[此/束]鸟。<a id="a-4T"></a>探啄有情眼睛心肝争竞而食。<a id="a-4U"></a>刀刃路等三种虽殊而铁杖同故一增摄。<a id="a-4V"></a>四烈河增。<a id="a-4W"></a>谓此增量广满中热碱水。<a id="a-4X"></a>有情入中或浮或没。<a id="a-4Y"></a>或逆或顺或横或转。<a id="a-4Z"></a>被蒸被煮骨肉糜烂。<a id="a-4a"></a>如大镬中满盛灰汁置麻米等。<a id="a-4b"></a>猛火下燃。<a id="a-4c"></a>麻等于中上下回转举体糜烂。<a id="a-4d"></a>有情亦燃。<a id="a-4e"></a>设欲逃亡。<a id="a-4f"></a>于两岸上有诸狱卒。<a id="a-4g"></a>手执刀枪御捍令回。<a id="a-4h"></a>无由得出。<a id="a-4i"></a>此河如堑。<a id="a-4j"></a>前三似园。<a id="a-4k"></a>四面各四增故言皆十六。<a id="a-4l"></a>此是增上被刑害所。<a id="a-4m"></a>故说名增。<a id="a-4n"></a>本地狱中适被害已重遭害故。<a id="a-4o"></a>有说。<a id="a-4p"></a>有情从地狱出更遭此苦。<a id="a-4q"></a>故说为增。<a id="a-4r"></a>今于此中因论生论。<a id="a-4s"></a>诸地狱卒是有情不。<a id="a-4t"></a>有说。<a id="a-4u"></a>非情。<a id="a-4v"></a>如何动作。<a id="a-4w"></a>有情业力。<a id="a-4x"></a>如成劫风。<a id="a-4y"></a>若尔云何。<a id="a-4z"></a>通彼大德法善现说。<a id="a-50"></a>如彼颂言。</p>
  <p id="a51">心常怀忿毒　　好集诸恶业</p>
  <p id="a52">见他苦欣悦　　死作琰魔卒</p>
  <p id="a53">琰魔王使诸逻刹娑。<a id="a-54"></a>掷诸有情置地狱者名琰魔卒。<a id="a-55"></a>是实有情。<a id="a-56"></a>非地狱中害有情者。<a id="a-57"></a>故地狱卒非实有情。<a id="a-58"></a>有说有情。<a id="a-59"></a>若尔此恶业何处受异熟。<a id="a-5A"></a>即地狱中。<a id="a-5B"></a>以地狱中尚容无间所感异熟。<a id="a-5C"></a>此何理遮。<a id="a-5D"></a>若尔何缘火不烧彼。<a id="a-5E"></a>此定由业力所隔碍故。<a id="a-5F"></a>或感异大种故不被烧。<a id="a-5G"></a>热奈落迦已说有八。<a id="a-5H"></a>复有余八寒奈落迦。<a id="a-5I"></a>其八者何。<a id="a-5J"></a>一頞部陀。<a id="a-5K"></a>二尼剌部陀。<a id="a-5L"></a>三頞唽吒。<a id="a-5M"></a>四臛臛婆。<a id="a-5N"></a>五虎虎婆。<a id="a-5O"></a>六嗢钵罗。<a id="a-5P"></a>七钵特摩。<a id="a-5Q"></a>八摩诃钵特摩。<a id="a-5R"></a>此中有情严寒所逼随身声变以立其名。<a id="a-5S"></a>此八并居赡部洲下如前所说大地狱傍。<a id="a-5T"></a>此赡部洲其量无几。<a id="a-5U"></a>下宁容受无间等耶。<a id="a-5V"></a>洲如谷聚。<a id="a-5W"></a>上尖下阔。<a id="a-5X"></a>是故大海渐陜渐深。<a id="a-5Y"></a>如上所论十六地狱一切有情增上业感。<a id="a-5Z"></a>余孤地狱各别业招。<a id="a-5a"></a>或多或二或一所止。<a id="a-5b"></a>差别多种。<a id="a-5c"></a>处所不定。<a id="a-5d"></a>或近江河山边旷野。<a id="a-5e"></a>或在地下空及余处。<a id="a-5f"></a>诸地狱器安布如是。<a id="a-5g"></a>本处在下。<a id="a-5h"></a>支泒不定。<a id="a-5i"></a>傍生住处。<a id="a-5j"></a>谓水陆空。<a id="a-5k"></a>本处大海。<a id="a-5l"></a>后流余处。<a id="a-5m"></a>诸鬼本处琰魔王国。<a id="a-5n"></a>于此赡部洲下过五百踰缮那有琰魔王国。<a id="a-5o"></a>纵广量亦尔。<a id="a-5p"></a>从此展转散居余处。<a id="a-5q"></a>或有端严具大威德。<a id="a-5r"></a>受诸富乐自在如天。<a id="a-5s"></a>或有饥羸颜貌丑陋。<a id="a-5t"></a>如是等类广说如经。<a id="a-5u"></a>日月所居量等义者。<a id="a-5v"></a>颂曰。</p>
  <p id="a5w">日月迷卢半　　五十一五十</p>
  <p id="a5x">夜半日没中　　日出四洲等</p>
  <p id="a5y">雨际第二月　　后九夜渐增</p>
  <p id="a5z">寒第四亦然　　夜减昼翻此</p>
  <p id="a60">昼夜增腊缚　　行南北路时</p>
  <p id="a61">近日自影覆　　故见月轮缺</p>
  <p id="a62">论曰。<a id="a-63"></a>日月众星依何而住。<a id="a-64"></a>依风而住。<a id="a-65"></a>谓诸有情业增上力共引风起。<a id="a-66"></a>绕妙高山空中旋环。<a id="a-67"></a>运持日等令不停坠。<a id="a-68"></a>彼所住去此几踰缮那。<a id="a-69"></a>持双山顶齐妙高山半。<a id="a-6A"></a>日月径量几踰缮那。<a id="a-6B"></a>日五十一。<a id="a-6C"></a>月唯五十。<a id="a-6D"></a>星最小者唯一俱卢舍。<a id="a-6E"></a>其最大者十六踰缮那。<a id="a-6F"></a>日轮下面颇胝迦宝火珠所成能热能照。<a id="a-6G"></a>月轮下面颇胝迦宝水珠所成能冷能照。<a id="a-6H"></a>随有情业增上所生。<a id="a-6I"></a>能于眼身果花稼穑药草等物。<a id="a-6J"></a>如其所应为益为损。<a id="a-6K"></a>唯一日月普于四洲作所作事。<a id="a-6L"></a>一日所作事为四洲同时不。<a id="a-6M"></a>不尔。<a id="a-6N"></a>云何。<a id="a-6O"></a>北洲夜半东洲日没。<a id="a-6P"></a>南洲日中西洲日出。<a id="a-6Q"></a>此四时等。<a id="a-6R"></a>余例应知。<a id="a-6S"></a>日行此洲路有差别故令昼夜有减有增。<a id="a-6T"></a>从雨际第二月后半第九日夜渐增。<a id="a-6U"></a>从寒际第四月后半第九日夜渐减。<a id="a-6V"></a>昼增减位与此相违。<a id="a-6W"></a>夜渐增时昼便渐减。<a id="a-6X"></a>夜若渐减昼则渐增。<a id="a-6Y"></a>昼夜增时一昼夜增几。<a id="a-6Z"></a>增一腊缚。<a id="a-6a"></a>昼夜减亦然。<a id="a-6b"></a>日行此洲向南向北。<a id="a-6c"></a>如其次第夜增昼增。<a id="a-6d"></a>何故月轮于黑半末白半初位。<a id="a-6e"></a>见有缺耶。<a id="a-6f"></a>世施设中作如是释。<a id="a-6g"></a>以月宫殿行近日轮。<a id="a-6h"></a>月被日轮光所侵照。<a id="a-6i"></a>余边发影自覆月轮。<a id="a-6j"></a>令于尔时见不圆满。<a id="a-6k"></a>先旧师释。<a id="a-6l"></a>由日月轮行度不同现有圆缺。<a id="a-6m"></a>日等宫殿何有情居。<a id="a-6n"></a>四大天王所部天众。<a id="a-6o"></a>是诸天众唯住此耶。<a id="a-6p"></a>若空居天唯住如是日等宫殿。<a id="a-6q"></a>若地居天住妙高山诸层级等。<a id="a-6r"></a>有几层级。<a id="a-6s"></a>其量云何。<a id="a-6t"></a>何等诸天住何层级。<a id="a-6u"></a>颂曰。</p>
  <p id="a6v">妙高层有四　　相去各十千</p>
  <p id="a6w">傍出十六千　　八四二千量</p>
  <p id="a6x">坚手及持鬘　　恒憍大王众</p>
  <p id="a6y">如次居四级　　亦住余七山</p>
  <p id="a6z">论曰。<a id="a-70"></a>苏迷卢山有四层级。<a id="a-71"></a>始从水际尽第一层。<a id="a-72"></a>相去十千踰缮那量。<a id="a-73"></a>如是乃至从第三层尽第四层亦十千量。<a id="a-74"></a>此四层级从妙高山傍出围绕尽其下半。<a id="a-75"></a>最初层级出十六千。<a id="a-76"></a>第二第三第四层级。<a id="a-77"></a>如其次第。<a id="a-78"></a>八四二千。<a id="a-79"></a>有药叉神名为坚手住初层级。<a id="a-7A"></a>有名持鬘住第二级。<a id="a-7B"></a>有名恒憍住第三级。<a id="a-7C"></a>此三皆是四大天王所部天众。<a id="a-7D"></a>第四层级四大天王及诸眷属共所居止故。<a id="a-7E"></a>经依此说四大王众天。<a id="a-7F"></a>如妙高山四外层级四大王众及眷属居。<a id="a-7G"></a>如是持双持轴山等七金山上亦有天居。<a id="a-7H"></a>是四大王所部封邑。<a id="a-7I"></a>是名依地住四大王众天。<a id="a-7J"></a>于欲天中此天最广。<a id="a-7K"></a>三十三天住在何处。<a id="a-7L"></a>颂曰。</p>
  <p id="a7M">妙高顶八万　　三十三天居</p>
  <p id="a7N">四角有四峰　　金刚手所住</p>
  <p id="a7O">中宫名善见　　周万踰缮那</p>
  <p id="a7P">高一半金城　　杂饰地柔软</p>
  <p id="a7Q">中有殊胜殿　　周千踰缮那</p>
  <p id="a7R">外四苑庄严　　众车粗杂喜</p>
  <p id="a7S">妙池居四方　　相去各二十</p>
  <p id="a7T">东北圆生树　　西南善法堂</p>
  <p id="a7U">论曰。<a id="a-7V"></a>三十三天住迷卢顶。<a id="a-7W"></a>其顶四面各八十千。<a id="a-7X"></a>与下四边其量无别。<a id="a-7Y"></a>有余师说。<a id="a-7Z"></a>周八十千别说四边各唯二万。<a id="a-7a"></a>山顶四角各有一峰。<a id="a-7b"></a>其高广量各有五百。<a id="a-7c"></a>有药叉神名金刚手。<a id="a-7d"></a>于中止住守护诸天。<a id="a-7e"></a>于山顶中有宫名善见。<a id="a-7f"></a>面二千半。<a id="a-7g"></a>周万踰缮那。<a id="a-7h"></a>金城量高一踰缮那半。<a id="a-7i"></a>其地平坦亦真金所成。<a id="a-7j"></a>俱用百一杂宝严饰。<a id="a-7k"></a>地触柔软如妒罗绵。<a id="a-7l"></a>于践蹑时随足高下。<a id="a-7m"></a>是天帝释所都大城。<a id="a-7n"></a>于其城中有殊胜殿。<a id="a-7o"></a>种种妙宝具足庄严。<a id="a-7p"></a>蔽余天宫故名殊胜。<a id="a-7q"></a>面二百五十。<a id="a-7r"></a>周千踰缮那。<a id="a-7s"></a>是谓城中诸可爱事。<a id="a-7t"></a>城外四面四苑庄严。<a id="a-7u"></a>是彼诸天共游戏处。<a id="a-7v"></a>一众车苑。<a id="a-7w"></a>二粗恶苑。<a id="a-7x"></a>三杂林苑。<a id="a-7y"></a>四喜林苑。<a id="a-7z"></a>此为外饰庄严大城。<a id="a-80"></a>四苑四边有四妙池。<a id="a-81"></a>中间各去苑二十踰缮那。<a id="a-82"></a>是彼诸天胜游戏处。<a id="a-83"></a>诸天于彼捔胜欢娱。<a id="a-84"></a>城外东北有圆生树。<a id="a-85"></a>是三十三天受欲乐胜所。<a id="a-86"></a>盘根深广五十踰缮那。<a id="a-87"></a>耸干上升枝条傍布。<a id="a-88"></a>高广量等百踰缮那。<a id="a-89"></a>挺叶开花妙香芬馥。<a id="a-8A"></a>顺风熏满百踰缮那。<a id="a-8B"></a>若逆风时犹遍五十。<a id="a-8C"></a>顺风可尔。<a id="a-8D"></a>云何逆熏。<a id="a-8E"></a>有余师言。<a id="a-8F"></a>香无逆熏义。<a id="a-8G"></a>依不越树界故说逆熏。<a id="a-8H"></a>理实圆生有如是德。<a id="a-8I"></a>所流香气能逆风熏。<a id="a-8J"></a>虽天和风力所拥遏。<a id="a-8K"></a>然能相续流趣余方。<a id="a-8L"></a>渐劣渐微近处便歇。<a id="a-8M"></a>非能远至如顺风熏。<a id="a-8N"></a>如是花香。<a id="a-8O"></a>为依自地随风相续转至余方。<a id="a-8P"></a>为但熏风别生香气。<a id="a-8Q"></a>此义无定。<a id="a-8R"></a>诸轨范师于此二门俱许无失。<a id="a-8S"></a>若尔何故薄伽梵言。</p>
  <p id="a8T">花香不能逆风熏　　根茎等香亦复尔</p>
  <p id="a8U">善士功德香芬馥　　逆风流美遍诸方</p>
  <p id="a8V">据人间香故作是说。<a id="a-8W"></a>以世共了无如是能。<a id="a-8X"></a>化地部经说。<a id="a-8Y"></a>此香气顺风熏满百踰缮那。<a id="a-8Z"></a>若无风时唯遍五十。<a id="a-8a"></a>外西南角有善法堂。<a id="a-8b"></a>三十三天时集于彼详论如法不如法事。<a id="a-8c"></a>如是已辩三十三天所居外器。<a id="a-8d"></a>余有色天众所住器云何。<a id="a-8e"></a>颂曰。</p>
  <p id="a8f">此上有色天　　住依空宫殿</p>
  <p id="a8g">论曰。<a id="a-8h"></a>此前所说三十三天上有色诸天。<a id="a-8i"></a>住依空宫殿。<a id="a-8j"></a>云何名上有色诸天。<a id="a-8k"></a>谓夜摩天。<a id="a-8l"></a>睹史多天。<a id="a-8m"></a>乐变化天。<a id="a-8n"></a>他化自在天。<a id="a-8o"></a>及前所说梵众天等有十六处。<a id="a-8p"></a>并前合有二十二天。<a id="a-8q"></a>皆依外器。<a id="a-8r"></a>如是所说诸天众中。<a id="a-8s"></a>颂曰。</p>
  <p id="a8t">六受欲交抱　　执手笑视淫</p>
  <p id="a8u">论曰。<a id="a-8v"></a>唯六欲天受妙欲境。<a id="a-8w"></a>于中初二依地居天。<a id="a-8x"></a>形交成淫与人无别。<a id="a-8y"></a>然风气泄热恼便除。<a id="a-8z"></a>非如人间有余不净。<a id="a-90"></a>夜摩天众才抱成淫。<a id="a-91"></a>睹史多天但由执手。<a id="a-92"></a>乐变化天唯相向笑。<a id="a-93"></a>他化自在相视成淫。<a id="a-94"></a>毗婆沙师作如是释六天皆以形交成淫。<a id="a-95"></a>世施设中说相抱等。<a id="a-96"></a>但为显彼时量差别。<a id="a-97"></a>以上诸天欲境转妙贪心转捷故使之然。<a id="a-98"></a>随彼诸天男女膝上。<a id="a-99"></a>有童男童女欻尔化生。<a id="a-9A"></a>即说为彼天所生男女。<a id="a-9B"></a>初生天众身量云何。<a id="a-9C"></a>颂曰。</p>
  <p id="a9D">初如五至十　　色圆满有衣</p>
  <p id="a9E">论曰。<a id="a-9F"></a>且六欲诸天初生如次如五六七八九十岁人。<a id="a-9G"></a>生已身形速得成满。<a id="a-9H"></a>色界天众于初生时身量周圆具妙衣服。<a id="a-9I"></a>一切天众皆作圣言。<a id="a-9J"></a>谓彼言词同中印度。<a id="a-9K"></a>欲乐生别云何应知。<a id="a-9L"></a>颂曰。</p>
  <p id="a9M">欲生三人天　　乐生三九处</p>
  <p id="a9N">论曰。<a id="a-9O"></a>欲生三者。<a id="a-9P"></a>有诸有情乐受现前诸妙欲境。<a id="a-9Q"></a>彼于如是现欲境中自在而转。<a id="a-9R"></a>谓全人趣及下四天。<a id="a-9S"></a>有诸有情乐受自化诸妙欲境。<a id="a-9T"></a>彼于自化妙欲境中自在而转。<a id="a-9U"></a>谓唯第五乐变化天。<a id="a-9V"></a>有诸有情乐受他化诸妙欲境。<a id="a-9W"></a>彼于他化妙欲境中自在而转。<a id="a-9X"></a>谓第六他化自在天。<a id="a-9Y"></a>依受如生现前欲境故。<a id="a-9Z"></a>依受如乐自化欲境故。<a id="a-9a"></a>依受如乐他化欲境故。<a id="a-9b"></a>于欲界中分别欲生差别三种。<a id="a-9c"></a>乐生三者。<a id="a-9d"></a>三静虑中于九处生受三种乐。<a id="a-9e"></a>谓彼安住离生喜乐定生喜乐离喜乐故。<a id="a-9f"></a>长时安住。<a id="a-9g"></a>长时离苦。<a id="a-9h"></a>长时受乐。<a id="a-9i"></a>故名乐生。<a id="a-9j"></a>生静虑中间都无喜乐应思。<a id="a-9k"></a>何故亦号乐生天。<a id="a-9l"></a>所说诸天二十二处上下相去其量云何。<a id="a-9m"></a>颂曰。</p>
  <p id="a9n">如彼去下量　　去上数亦然</p>
  <p id="a9o">论曰。<a id="a-9p"></a>一一中间踰缮那量。<a id="a-9q"></a>非易可数。<a id="a-9r"></a>但可总举彼去下量。<a id="a-9s"></a>去上例然。<a id="a-9t"></a>随从何天去下海量。<a id="a-9u"></a>彼上所至与去下同。<a id="a-9v"></a>谓妙高山从第四层级。<a id="a-9w"></a>去下大海四万踰缮那。<a id="a-9x"></a>是四大王本所住处。<a id="a-9y"></a>从彼上去三十三天亦如彼天去下海量。<a id="a-9z"></a>如三十三天去下大海上去夜摩天其量亦尔。<a id="a-A0"></a>如是乃至如善见天去下大海踰缮那量从彼上去色究竟天亦与彼天去下海等。<a id="a-A1"></a>从此向上无复所居。<a id="a-A2"></a>此处最高名色究竟。<a id="a-A3"></a>有余师说。<a id="a-A4"></a>彼名碍究竟天。<a id="a-A5"></a>彼谓。<a id="a-A6"></a>碍名目积集色。<a id="a-A7"></a>至彼碍尽得究竟名。<a id="a-A8"></a>于下处生升见上不。<a id="a-A9"></a>颂曰。</p>
  <p id="aAA">离通力依他　　下无升见上</p>
  <p id="aAB">论曰。<a id="a-AC"></a>三十三天由自通力能从本处升夜摩天。<a id="a-AD"></a>或复依他。<a id="a-AE"></a>谓得通者及上天众接往夜摩。<a id="a-AF"></a>所余诸天升上例尔。<a id="a-AG"></a>若来若至下见上天。<a id="a-AH"></a>然下眼不能睹上界上地。<a id="a-AI"></a>非其境界故。<a id="a-AJ"></a>如不觉彼触。<a id="a-AK"></a>是故从上地来下地时非自身来。<a id="a-AL"></a>要作下地化。<a id="a-AM"></a>有余部说。<a id="a-AN"></a>彼下地天随乐亦能见上地色。<a id="a-AO"></a>如生此界下见上天。<a id="a-AP"></a>夜摩等天宫依处量有几。<a id="a-AQ"></a>有余师说。<a id="a-AR"></a>此上四天依处量同妙高山顶。<a id="a-AS"></a>有余师说。<a id="a-AT"></a>上倍倍增。<a id="a-AU"></a>有余师言。<a id="a-AV"></a>初静虑地宫殿依处等一四洲。<a id="a-AW"></a>第二静虑等小千界。<a id="a-AX"></a>第三静虑等中千界。<a id="a-AY"></a>第四静虑等大千界。<a id="a-AZ"></a>有余师言。<a id="a-Aa"></a>下三静虑如次量等小中大千。<a id="a-Ab"></a>第四静虑量无边际。<a id="a-Ac"></a>齐何量说小中大千。<a id="a-Ad"></a>颂曰。</p>
  <p id="aAe">四大洲日月　　苏迷卢欲天</p>
  <p id="aAf">梵世各一千　　名一小千界</p>
  <p id="aAg">此小千千倍　　说名一中千</p>
  <p id="aAh">此千倍大千　　皆同一成坏</p>
  <p id="aAi">论曰。<a id="a-Aj"></a>千四大洲乃至梵世。<a id="a-Ak"></a>如是总说为一小千。<a id="a-Al"></a>千倍小千名一中千界。<a id="a-Am"></a>千中千界总名一大千。<a id="a-An"></a>如是大千同成同坏。<a id="a-Ao"></a>同成坏相后当广辩。<a id="a-Ap"></a>如外器量别。<a id="a-Aq"></a>身量亦别耶。<a id="a-Ar"></a>亦别。<a id="a-As"></a>云何。<a id="a-At"></a>颂曰。</p>
  <p id="aAu">赡部洲人量　　三肘半四肘</p>
  <p id="aAv">东西北洲人　　倍倍增如次</p>
  <p id="aAw">欲天俱卢舍　　四分一一增</p>
  <p id="aAx">色天踰缮那　　初四增半半</p>
  <p id="aAy">此上增倍倍　　唯无云减三</p>
  <p id="aAz">论曰。<a id="a-B0"></a>赡部洲人身多长三肘半。<a id="a-B1"></a>于中少分有长四肘。<a id="a-B2"></a>东胜身人身长八肘。<a id="a-B3"></a>西牛货人长十六肘。<a id="a-B4"></a>北俱卢人三十二肘。<a id="a-B5"></a>欲界六天最下身量一俱卢舍四分之一。<a id="a-B6"></a>如是后后一一分增。<a id="a-B7"></a>至第六天身一俱卢舍半。<a id="a-B8"></a>色天身量初梵众天半踰缮那。<a id="a-B9"></a>梵辅全一。<a id="a-BA"></a>大梵一半。<a id="a-BB"></a>少光二全。<a id="a-BC"></a>此上余天皆增倍倍。<a id="a-BD"></a>唯无云减三踰缮那。<a id="a-BE"></a>谓无量光天倍增二至四。<a id="a-BF"></a>乃至色究竟增满万六千。<a id="a-BG"></a>身量既殊。<a id="a-BH"></a>寿量别不。<a id="a-BI"></a>亦别。<a id="a-BJ"></a>云何。<a id="a-BK"></a>颂曰。</p>
  <p id="aBL">北洲定千年　　西东半半减</p>
  <p id="aBM">此洲寿不定　　后十初叵量</p>
  <p id="aBN">人间五十年　　下天一昼夜</p>
  <p id="aBO">乘斯寿五百　　上五倍倍增</p>
  <p id="aBP">色无昼夜殊　　劫数等身量</p>
  <p id="aBQ">无色初二万　　后后二二增</p>
  <p id="aBR">少光上下天　　大全半为劫</p>
  <p id="aBS">论曰。<a id="a-BT"></a>北俱卢人定寿千岁。<a id="a-BU"></a>西牛货人寿五百岁。<a id="a-BV"></a>东胜身人寿二百五十岁。<a id="a-BW"></a>南赡部人寿无定限。<a id="a-BX"></a>劫减最后极寿十年。<a id="a-BY"></a>于劫初时人寿无量。<a id="a-BZ"></a>百千等数不能计量。<a id="a-Ba"></a>已说人间寿量长短。<a id="a-Bb"></a>要先建立天上昼夜。<a id="a-Bc"></a>方可算计天寿短长。<a id="a-Bd"></a>天上云何建立昼夜。<a id="a-Be"></a>人五十岁为六天中最在下天一昼一夜。<a id="a-Bf"></a>乘斯昼夜三十为月十二月为岁。<a id="a-Bg"></a>彼寿五百年。<a id="a-Bh"></a>上五欲天渐俱增倍。<a id="a-Bi"></a>谓人百岁为第二天一昼一夜。<a id="a-Bj"></a>乘此昼夜成月及年彼寿千岁。<a id="a-Bk"></a>夜摩等四随次如人。<a id="a-Bl"></a>二四八百千六百岁为一昼夜。<a id="a-Bm"></a>乘此昼夜成月及年。<a id="a-Bn"></a>如次彼寿二四八千万六千岁。<a id="a-Bo"></a>持双以上日月并无。<a id="a-Bp"></a>彼天云何建立昼夜及光明事依何得成。<a id="a-Bq"></a>依花开合建立昼夜。<a id="a-Br"></a>如拘物陀钵特摩等。<a id="a-Bs"></a>又依诸鸟鸣静差别。<a id="a-Bt"></a>或依天众寤寐不同。<a id="a-Bu"></a>依自身光明成外光明事。<a id="a-Bv"></a>已说欲界天寿短长。<a id="a-Bw"></a>色界天中无昼夜别。<a id="a-Bx"></a>但以劫数知寿短长。<a id="a-By"></a>彼劫寿短长与身量数等。<a id="a-Bz"></a>谓若身量半踰缮那。<a id="a-C0"></a>寿量半劫。<a id="a-C1"></a>若彼身量一踰缮那。<a id="a-C2"></a>寿量一劫。<a id="a-C3"></a>乃至身量长万六千。<a id="a-C4"></a>寿量亦同万六千劫。<a id="a-C5"></a>已说色界天寿短长。<a id="a-C6"></a>无色四天从下如次寿量二四六八万劫。<a id="a-C7"></a>上所说劫其量云何。<a id="a-C8"></a>为坏为成。<a id="a-C9"></a>为中为大。<a id="a-CA"></a>少光以上大全为劫。<a id="a-CB"></a>自下诸天大半为劫。<a id="a-CC"></a>即由此故说。<a id="a-CD"></a>大梵王过梵辅天寿一劫半。<a id="a-CE"></a>谓以成住坏各二十中劫六十中劫为一劫半。<a id="a-CF"></a>故以大半四十中劫。<a id="a-CG"></a>为下三天所寿劫量。<a id="a-CH"></a>已说善趣寿量短长。<a id="a-CI"></a>恶趣云何。<a id="a-CJ"></a>颂曰。</p>
  <p id="aCK">等活等上六　　如次以欲天</p>
  <p id="aCL">寿为一昼夜　　寿量亦同彼</p>
  <p id="aCM">极热半中劫　　无间中劫全</p>
  <p id="aCN">傍生极一中　　鬼月日五百</p>
  <p id="aCO">頞部陀寿量　　如一婆诃麻</p>
  <p id="aCP">百年除一尽　　后后倍二十</p>
  <p id="aCQ">论曰。<a id="a-CR"></a>四大王等六欲天寿。<a id="a-CS"></a>如其次第为等活等六奈落迦一昼一夜。<a id="a-CT"></a>寿量如次亦同彼天。<a id="a-CU"></a>谓四大王寿量五百于等活地狱为一昼一夜。<a id="a-CV"></a>乘此昼夜成月及年以如是年彼寿五百。<a id="a-CW"></a>乃至他化寿万六千于炎热地狱为一昼一夜。<a id="a-CX"></a>乘此昼夜成月及年。<a id="a-CY"></a>彼寿如斯万六千岁。<a id="a-CZ"></a>极热地狱寿半中劫。<a id="a-Ca"></a>无间地狱寿一中劫。<a id="a-Cb"></a>傍生寿量多无定限。<a id="a-Cc"></a>若寿极长亦一中劫。<a id="a-Cd"></a>谓难陀等诸大龙王。<a id="a-Ce"></a>故世尊言。<a id="a-Cf"></a>大龙有八。<a id="a-Cg"></a>皆住一劫能持大地。<a id="a-Ch"></a>鬼以人间一月为一日。<a id="a-Ci"></a>乘此成月岁寿五百年。<a id="a-Cj"></a>寒那落迦云何寿量。<a id="a-Ck"></a>世尊寄喻显彼寿言。<a id="a-Cl"></a>如此人间佉梨二十成摩揭陀国一麻婆诃量。<a id="a-Cm"></a>有置巨胜平满其中。<a id="a-Cn"></a>设复有能百年除一。<a id="a-Co"></a>如是巨胜易有尽期。<a id="a-Cp"></a>生頞部陀寿量难尽。<a id="a-Cq"></a>此二十倍为第二寿。<a id="a-Cr"></a>如是后后二十倍增。<a id="a-Cs"></a>是谓八寒地狱寿量。<a id="a-Ct"></a>此诸寿量有中夭耶。<a id="a-Cu"></a>颂曰。</p>
  <p id="aCv">诸处有中夭　　除北俱卢洲</p>
  <p id="aCw">论曰。<a id="a-Cx"></a>诸处寿量皆有中夭。<a id="a-Cy"></a>唯北俱卢定寿千岁。<a id="a-Cz"></a>此约处说。<a id="a-D0"></a>非别有情。<a id="a-D1"></a>有别有情不中夭故。<a id="a-D2"></a>谓住睹史多天。<a id="a-D3"></a>一生所系菩萨。<a id="a-D4"></a>及最后有佛记佛使随信法行菩萨轮王母怀彼二胎时。<a id="a-D5"></a>此等如应皆无中夭。</p>
 </body>
</html>