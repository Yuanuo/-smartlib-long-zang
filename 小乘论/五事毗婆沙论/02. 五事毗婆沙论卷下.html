<!doctype html>
<html id="z3IBW7X1BY" data-ver="726">
 <head>
  <meta charset="utf-8">
  <meta author="法救">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">五事毗婆沙论卷下</h1>
  <h2 id="a2">分别色品第一之余</h2>
  <p id="a3">问所造色内根所摄者我已了知。<a id="a-4"></a>今复欲闻非根摄者愿说其相。<a id="a-5"></a>答色声香味所触无表。<a id="a-6"></a>此中色谓好显色等。<a id="a-7"></a>若青黄等色不变坏名好显色。<a id="a-8"></a>此若变坏名恶显色。<a id="a-9"></a>若平等者名二中间。<a id="a-A"></a>似显处色。<a id="a-B"></a>问色处有二。<a id="a-C"></a>一显二形。<a id="a-D"></a>何故此中唯辩显色。<a id="a-E"></a>答今于此中应作是说。<a id="a-F"></a>色有二种。<a id="a-G"></a>一显二形。<a id="a-H"></a>显色谓青黄等。<a id="a-I"></a>形色谓长短等。<a id="a-J"></a>而不说者有何意耶。<a id="a-K"></a>谓显色粗及易知故。<a id="a-L"></a>如是诸色于六识中二识所识。<a id="a-M"></a>谓眼及意先用眼识唯了自相。<a id="a-N"></a>后用意识了自共相。<a id="a-O"></a>谓彼诸色住现在时。<a id="a-P"></a>眼识唯能了彼自相。<a id="a-Q"></a>眼识无间起分别意识。<a id="a-R"></a>重了前色自相或共相。<a id="a-S"></a>然此所起分别意识。<a id="a-T"></a>依前眼识缘前色境。<a id="a-U"></a>如是意识正现在时。<a id="a-V"></a>所依所缘并在过去。<a id="a-W"></a>由斯五境住现在时。<a id="a-X"></a>意识不能了彼自相。<a id="a-Y"></a>是故色境二识所识。<a id="a-Z"></a>谓诸眼识现在前时。<a id="a-a"></a>唯了现在自相非共。<a id="a-b"></a>若诸意识现在前时。<a id="a-c"></a>通了三世自相共相。<a id="a-d"></a>以诸意识境界遍故。<a id="a-e"></a>有分别故。<a id="a-f"></a>眼识无间非定起意识。<a id="a-g"></a>于六识身容随起一种。<a id="a-h"></a>若眼识无间定起意识者。<a id="a-i"></a>则苦根不应为苦等无间。<a id="a-j"></a>苦根唯在五识身故。<a id="a-k"></a>若尔便违根蕴所说。<a id="a-l"></a>如说苦根与苦根为因等无间增上。<a id="a-m"></a>然依眼识了别色已。<a id="a-n"></a>无间引起分别意识。<a id="a-o"></a>故作是言。<a id="a-p"></a>眼识先识眼识受已。<a id="a-q"></a>意识随识声有二种。<a id="a-r"></a>乃至广说。<a id="a-s"></a>有执受大种者。<a id="a-t"></a>谓诸大种现在刹那有情数摄。<a id="a-u"></a>无执受大种者。<a id="a-v"></a>谓诸大种过去未来有情数摄。<a id="a-w"></a>及三世非有情数摄。<a id="a-x"></a>此中有执受大种所生声。<a id="a-y"></a>名有执受大种为因。<a id="a-z"></a>有执受大种与此所生声。<a id="a-10"></a>为前生等五种因故。<a id="a-11"></a>无执受大种为因声亦尔。<a id="a-12"></a>若从口出手等合生。<a id="a-13"></a>名有执受大种因声。<a id="a-14"></a>若从林水风等所生。<a id="a-15"></a>名无执受大种因声。<a id="a-16"></a>余如前释。<a id="a-17"></a>诸所有香。<a id="a-18"></a>乃至广说。<a id="a-19"></a>诸悦意者说名好香。<a id="a-1A"></a>不悦意者说名恶香。<a id="a-1B"></a>顺舍受处名平等香。<a id="a-1C"></a>鼻所嗅者谓鼻根境。<a id="a-1D"></a>余如前释。<a id="a-1E"></a>诸所有味。<a id="a-1F"></a>乃至广说。<a id="a-1G"></a>诸悦意者名可意味。<a id="a-1H"></a>不悦意者名不可意味。<a id="a-1I"></a>与二相违名顺舍处味。<a id="a-1J"></a>舌所尝者谓舌根境。<a id="a-1K"></a>余如前释。<a id="a-1L"></a>问若尝味时为先起舌识先起身识耶。<a id="a-1M"></a>答若冷暖等增则先起身识。<a id="a-1N"></a>若碱醋等增则先起舌识。<a id="a-1O"></a>若触味平等亦先起舌识。<a id="a-1P"></a>味欲胜故。<a id="a-1Q"></a>所触一分。<a id="a-1R"></a>乃至广说。<a id="a-1S"></a>滑性者谓柔软。<a id="a-1T"></a>涩性者谓粗强。<a id="a-1U"></a>轻性者谓不可称。<a id="a-1V"></a>重性者谓可称。<a id="a-1W"></a>冷者谓彼所逼便起暖欲。<a id="a-1X"></a>饥者谓食欲。<a id="a-1Y"></a>渴者谓饮欲。<a id="a-1Z"></a>如是七种是触处摄。<a id="a-1a"></a>以所造色而为自性。<a id="a-1b"></a>前四大种虽触处摄。<a id="a-1c"></a>非所造色而为自性。<a id="a-1d"></a>是故触处有十一种。<a id="a-1e"></a>今七所造故名一分。<a id="a-1f"></a>身所触者谓身根境。<a id="a-1g"></a>余如前释。<a id="a-1h"></a>问何大种增故有滑性。<a id="a-1i"></a>广说乃至。<a id="a-1j"></a>何大种增故有渴耶。<a id="a-1k"></a>有作是说。<a id="a-1l"></a>无偏增者。<a id="a-1m"></a>然四大种性类差别。<a id="a-1n"></a>有能造滑性。<a id="a-1o"></a>广说乃至有能造渴。<a id="a-1p"></a>复有说者。<a id="a-1q"></a>水火界增故能造滑。<a id="a-1r"></a>地风界增故能造涩。<a id="a-1s"></a>火风界增故能造轻。<a id="a-1t"></a>地水界增故能造重。<a id="a-1u"></a>水风界增故能造冷。<a id="a-1v"></a>唯风界增故能造饥。<a id="a-1w"></a>唯火界增故能造渴。<a id="a-1x"></a>此言增者。<a id="a-1y"></a>谓业用增非事体增。<a id="a-1z"></a>如心心所。<a id="a-20"></a>无表云何。<a id="a-21"></a>乃至广说。<a id="a-22"></a>堕法处色者。<a id="a-23"></a>堕有六种。<a id="a-24"></a>一界堕。<a id="a-25"></a>二趣堕。<a id="a-26"></a>三补特伽罗堕。<a id="a-27"></a>四处堕。<a id="a-28"></a>五有漏堕。<a id="a-29"></a>六自体堕。<a id="a-2A"></a>界堕者。<a id="a-2B"></a>如结蕴说。<a id="a-2C"></a>诸结堕欲界。<a id="a-2D"></a>彼结在欲界等。<a id="a-2E"></a>趣堕者。<a id="a-2F"></a>谓若摄属如是趣者名堕是趣。<a id="a-2G"></a>补特伽罗堕者。<a id="a-2H"></a>如毗柰耶说。<a id="a-2I"></a>有二补特伽罗。<a id="a-2J"></a>堕僧数中令僧和合。<a id="a-2K"></a>处堕者如此中说。<a id="a-2L"></a>无表色云何。<a id="a-2M"></a>谓堕法处色。<a id="a-2N"></a>有漏堕者如此论说。<a id="a-2O"></a>云何堕法。<a id="a-2P"></a>谓有漏法。<a id="a-2Q"></a>自体堕者。<a id="a-2R"></a>如大种蕴说。<a id="a-2S"></a>有执受是何义。<a id="a-2T"></a>答此增语所显堕自体法。<a id="a-2U"></a>无表色者。<a id="a-2V"></a>谓善恶戒相续不断。<a id="a-2W"></a>此一切时一识所识。<a id="a-2X"></a>谓意识者。<a id="a-2Y"></a>以无对故。<a id="a-2Z"></a>色等五境于现在时五识所识。<a id="a-2a"></a>于三世时意识所识。<a id="a-2b"></a>此于恒时意识所识。<a id="a-2c"></a>眼等五根亦一切时意识所识。<a id="a-2d"></a>此无表色总有二种。<a id="a-2e"></a>谓善不善。<a id="a-2f"></a>无无记者。<a id="a-2g"></a>以强力心能发无表。<a id="a-2h"></a>无记心劣不发无表。<a id="a-2i"></a>诸善无表总有二种。<a id="a-2j"></a>一者律仪所摄。<a id="a-2k"></a>二者律仪所不摄。<a id="a-2l"></a>不善无表亦有二种。<a id="a-2m"></a>一者不律仪所摄。<a id="a-2n"></a>二者不律仪所不摄。<a id="a-2o"></a>律仪所摄无表复有四种。<a id="a-2p"></a>一者别解脱律仪。<a id="a-2q"></a>二者静虑律仪。<a id="a-2r"></a>三者无漏律仪。<a id="a-2s"></a>四者断律仪。<a id="a-2t"></a>别解脱律仪。<a id="a-2u"></a>谓七众戒。<a id="a-2v"></a>静虑律仪。<a id="a-2w"></a>谓色界戒。<a id="a-2x"></a>无漏律仪。<a id="a-2y"></a>谓学无学戒。<a id="a-2z"></a>断律仪者。<a id="a-30"></a>依二律仪一分建立。<a id="a-31"></a>谓静虑律仪无漏律仪。<a id="a-32"></a>离欲界染九无间道随转摄者。<a id="a-33"></a>名断律仪。<a id="a-34"></a>以能对治一切恶戒。<a id="a-35"></a>及能对治起恶戒烦恼。<a id="a-36"></a>故名为断。<a id="a-37"></a>前八无间道随转摄者。<a id="a-38"></a>唯能对治起恶戒烦恼。<a id="a-39"></a>第九无间道随转摄者。<a id="a-3A"></a>能对治恶戒。<a id="a-3B"></a>及能对治起恶戒烦恼。<a id="a-3C"></a>问别解脱律仪何缘故得何缘故舍。<a id="a-3D"></a>答由他教得四缘故舍。<a id="a-3E"></a>何等为四。<a id="a-3F"></a>一舍所学戒。<a id="a-3G"></a>二二形生。<a id="a-3H"></a>三善根断。<a id="a-3I"></a>四失众同分。<a id="a-3J"></a>问静虑律仪何缘故得何缘故舍。<a id="a-3K"></a>答色界善心若得便得。<a id="a-3L"></a>若舍便舍。<a id="a-3M"></a>此复二种。<a id="a-3N"></a>一由退故。<a id="a-3O"></a>二由界地有转易故。<a id="a-3P"></a>问无漏律仪何缘故得何缘故舍。<a id="a-3Q"></a>答与道俱得无全舍者。<a id="a-3R"></a>若随分舍则由三缘。<a id="a-3S"></a>一由退故。<a id="a-3T"></a>二由得果故。<a id="a-3U"></a>三由转根故。<a id="a-3V"></a>问断律仪何缘故得。<a id="a-3W"></a>何缘故舍。<a id="a-3X"></a>答静虑律仪所摄者。<a id="a-3Y"></a>如静虑律仪说。<a id="a-3Z"></a>无漏律仪所摄者。<a id="a-3a"></a>如无漏律仪说。<a id="a-3b"></a>律仪所摄善无表者。<a id="a-3c"></a>若强净心所发善表得此无表。<a id="a-3d"></a>若劣净心所发善表不得此无表。<a id="a-3e"></a>舍此无表由三种缘。<a id="a-3f"></a>一意乐息。<a id="a-3g"></a>二舍加行。<a id="a-3h"></a>三限势过。<a id="a-3i"></a>不律仪所摄不善无表者。<a id="a-3j"></a>谓屠羊等诸不律仪。<a id="a-3k"></a>此不律仪由二缘得。<a id="a-3l"></a>一由作业。<a id="a-3m"></a>二由受事。<a id="a-3n"></a>此不律仪由四缘舍。<a id="a-3o"></a>一由受别解脱戒。<a id="a-3p"></a>二由得静虑律仪。<a id="a-3q"></a>三由二形生。<a id="a-3r"></a>四由失众同分。<a id="a-3s"></a>然一切色略有四种。<a id="a-3t"></a>一者异熟。<a id="a-3u"></a>二者长养。<a id="a-3v"></a>三者等流。<a id="a-3w"></a>四者刹那。<a id="a-3x"></a>此中眼处唯有二种。<a id="a-3y"></a>一者异熟。<a id="a-3z"></a>二者长养。<a id="a-40"></a>无别等流。<a id="a-41"></a>以离前二更不别有。<a id="a-42"></a>等流性故。<a id="a-43"></a>耳鼻舌身处应知亦尔。<a id="a-44"></a>色处唯有三种。<a id="a-45"></a>一者异熟。<a id="a-46"></a>二者长养。<a id="a-47"></a>三者等流。<a id="a-48"></a>香味触处应知亦尔。<a id="a-49"></a>声处唯有二种。<a id="a-4A"></a>于前三除异熟。<a id="a-4B"></a>堕法处色唯有二种。<a id="a-4C"></a>初无漏心俱者刹那所摄。<a id="a-4D"></a>余等流摄。</p>
  <p data-pb></p>
  <h2 id="a4E">分别心品第二</h2>
  <p id="a4F">已知色相诳惑愚夫不可撮摩。<a id="a-4G"></a>犹如聚沫。<a id="a-4H"></a>欲闻心法。<a id="a-4I"></a>其相云何。<a id="a-4J"></a>答谓心意识不应说心。<a id="a-4K"></a>是所问故。<a id="a-4L"></a>问心意识三有何差别。<a id="a-4M"></a>答此无差别如世间事。<a id="a-4N"></a>一说为多多说一故。<a id="a-4O"></a>一说多者。<a id="a-4P"></a>如说。<a id="a-4Q"></a>士夫为人儒童等。<a id="a-4R"></a>多说一者。<a id="a-4S"></a>如说。<a id="a-4T"></a>鸟豆等同名再生。<a id="a-4U"></a>应知此中同依一事说。<a id="a-4V"></a>心意识亦复如是。<a id="a-4W"></a>复有说者。<a id="a-4X"></a>亦有差别。<a id="a-4Y"></a>过去名意。<a id="a-4Z"></a>未来名心。<a id="a-4a"></a>现在名识。<a id="a-4b"></a>复次界施设心。<a id="a-4c"></a>处施设意。<a id="a-4d"></a>蕴施设识。<a id="a-4e"></a>复次依远行业说名为心。<a id="a-4f"></a>依前行业说名为意。<a id="a-4g"></a>依续生业说名为识。<a id="a-4h"></a>复次由采集义说名为心。<a id="a-4i"></a>由依趣义说名为意。<a id="a-4j"></a>由了别义说名为识。<a id="a-4k"></a>此复云何。<a id="a-4l"></a>谓六识身者。<a id="a-4m"></a>问此何唯六非减非增。<a id="a-4n"></a>答所依等故。<a id="a-4o"></a>谓识所依唯有六种。<a id="a-4p"></a>若减识至五则一所依无识。<a id="a-4q"></a>若增识至七则一识无所依等。<a id="a-4r"></a>六所缘应知亦尔。<a id="a-4s"></a>然说识异唯约所依等识。<a id="a-4t"></a>为身者一识有多故。<a id="a-4u"></a>非一眼识名眼识身。<a id="a-4v"></a>要多眼识名眼识身。<a id="a-4w"></a>如非一象可名象身。<a id="a-4x"></a>要有多象乃名象身。<a id="a-4y"></a>此亦如是。<a id="a-4z"></a>眼识云何。<a id="a-50"></a>谓依眼根者显眼识所依。<a id="a-51"></a>各了别色者显眼识所缘。<a id="a-52"></a>复次谓依眼根者说眼识因。<a id="a-53"></a>色者说眼识缘。<a id="a-54"></a>如世尊说。<a id="a-55"></a>苾刍当知。<a id="a-56"></a>因眼缘色眼识得生。<a id="a-57"></a>问眼与眼识为何等因。<a id="a-58"></a>答此为依因。<a id="a-59"></a>譬如大种与所造色为依因义。<a id="a-5A"></a>各了别者说眼识相。<a id="a-5B"></a>识以了别为其相故。<a id="a-5C"></a>此中意说。<a id="a-5D"></a>依眼缘色有了别相。<a id="a-5E"></a>名为眼识。<a id="a-5F"></a>广说乃至依意缘法有了别相。<a id="a-5G"></a>名为意识。<a id="a-5H"></a>问何不但说谓依眼根等。<a id="a-5I"></a>或不但说各了别色等。<a id="a-5J"></a>答若随说一义不成故。<a id="a-5K"></a>谓若但说依眼根等。<a id="a-5L"></a>则彼相应受等诸法。<a id="a-5M"></a>亦依眼根等。<a id="a-5N"></a>应名眼等识。<a id="a-5O"></a>若复但说各了别色等。<a id="a-5P"></a>既有意识亦了别色等。<a id="a-5Q"></a>则应意识名眼等识。<a id="a-5R"></a>然此中说依眼根等。<a id="a-5S"></a>遮能了别色等意识。<a id="a-5T"></a>复说各能了别色等。<a id="a-5U"></a>遮眼等识相应受等。<a id="a-5V"></a>问眼色明作意为缘生眼识。<a id="a-5W"></a>何故但说眼识非余。<a id="a-5X"></a>答眼根胜故。<a id="a-5Y"></a>如舞染书。<a id="a-5Z"></a>眼不共故。<a id="a-5a"></a>如某种芽眼所依故。<a id="a-5b"></a>如鼓声等眼邻近故。<a id="a-5c"></a>如说觉支。<a id="a-5d"></a>眼耳身识各有四种。<a id="a-5e"></a>谓善不善有覆无记无覆无记。<a id="a-5f"></a>不善者唯欲界。<a id="a-5g"></a>有覆无记唯在梵世。<a id="a-5h"></a>善无覆无记通欲界梵世。<a id="a-5i"></a>非在上地。<a id="a-5j"></a>有寻伺故。<a id="a-5k"></a>鼻舌二识各有三种。<a id="a-5l"></a>除有覆无记。<a id="a-5m"></a>唯在欲界。<a id="a-5n"></a>缘段食故。<a id="a-5o"></a>意识有四种。<a id="a-5p"></a>通三界不系。<a id="a-5q"></a>问若初静虑以上诸地无三识身。<a id="a-5r"></a>生彼如何有见闻触。<a id="a-5s"></a>答以修力故。<a id="a-5t"></a>初静虑地三识现前。<a id="a-5u"></a>令彼三根有见闻触。<a id="a-5v"></a>依如是义故有问言。<a id="a-5w"></a>颇有余地身余地眼余地色余地眼识生耶。<a id="a-5x"></a>答有。<a id="a-5y"></a>谓生第二静虑地者。<a id="a-5z"></a>用第四静虑地眼。<a id="a-60"></a>见第三静虑地色。<a id="a-61"></a>彼第二静虑地身。<a id="a-62"></a>第四静虑地眼。<a id="a-63"></a>第三静虑地色。<a id="a-64"></a>初静虑地眼识生此中。<a id="a-65"></a>五识身各有二种。<a id="a-66"></a>一者异熟。<a id="a-67"></a>二者等流。<a id="a-68"></a>意识身有三种。<a id="a-69"></a>一者异熟。<a id="a-6A"></a>二者等流。<a id="a-6B"></a>三者刹那。<a id="a-6C"></a>此中刹那。<a id="a-6D"></a>谓苦法智忍相应意识。<a id="a-6E"></a>问颇有一因道现在前。<a id="a-6F"></a>一刹那顷所舍之心。<a id="a-6G"></a>或有是同类因。<a id="a-6H"></a>自性非有同类因。<a id="a-6I"></a>或有。<a id="a-6J"></a>有同类因非同类因自性。<a id="a-6K"></a>或有是同类因自性亦有同类因。<a id="a-6L"></a>或有非同类因自性亦非有同类因。<a id="a-6M"></a>答道类智忍时应作四句。<a id="a-6N"></a>第一句者。<a id="a-6O"></a>谓已生苦法智忍相应心。<a id="a-6P"></a>第二句者。<a id="a-6Q"></a>谓未来见道相应心。<a id="a-6R"></a>第三句者。<a id="a-6S"></a>谓除已生苦法智忍相应心。<a id="a-6T"></a>诸余已生见道相应心。<a id="a-6U"></a>第四句者。<a id="a-6V"></a>谓除前说。<a id="a-6W"></a>问颇有一因道现在前。<a id="a-6X"></a>一刹那顷所舍之心。<a id="a-6Y"></a>或有是有漏有漏缘。<a id="a-6Z"></a>或有是有漏无漏缘。<a id="a-6a"></a>或有是无漏无漏缘。<a id="a-6b"></a>或有是无漏有漏缘耶。<a id="a-6c"></a>答有。<a id="a-6d"></a>道类智忍时应作四句。<a id="a-6e"></a>第一句者。<a id="a-6f"></a>谓色无色界系见道所断有漏缘随眠相应心。<a id="a-6g"></a>第二句者。<a id="a-6h"></a>谓色无色界系见道所断无漏缘随眠相应心。<a id="a-6i"></a>第三句者。<a id="a-6j"></a>谓灭道忍智相应心。<a id="a-6k"></a>第四句者。<a id="a-6l"></a>谓苦集忍智相应心。<a id="a-6m"></a>问颇有无事烦恼对治道现在前。<a id="a-6n"></a>一刹那顷所舍之心。<a id="a-6o"></a>或有无漏缘非无漏缘缘。<a id="a-6p"></a>或有无漏缘缘非无漏缘。<a id="a-6q"></a>或有无漏缘亦无漏缘缘。<a id="a-6r"></a>或有非无漏缘亦非无漏缘缘。<a id="a-6s"></a>如是四句准义应思。<a id="a-6t"></a>问颇有刹那心现在前所灭之心。<a id="a-6u"></a>或有非定非定缘。<a id="a-6v"></a>或有非定是定缘。<a id="a-6w"></a>或有是定是定缘。<a id="a-6x"></a>或有是定非定缘。<a id="a-6y"></a>如是四句准义应思。<a id="a-6z"></a>问颇有刹那心现在前所灭之心。<a id="a-70"></a>或有已生非已生心为因。<a id="a-71"></a>或有已生心为因非已生。<a id="a-72"></a>或有已生亦已生心为因。<a id="a-73"></a>或有非已生亦非已生心为因。<a id="a-74"></a>如是四句准义应思。</p>
  <h2 id="a75">分别心所法品第三</h2>
  <p id="a76">问已知非一所依所缘行相流转犹如幻事。<a id="a-77"></a>极难调伏如恶象马。<a id="a-78"></a>由有贪等差别之心。<a id="a-79"></a>今复欲闻心所法相。<a id="a-7A"></a>何谓心所法如何知别有。<a id="a-7B"></a>答所有受等名心所法。<a id="a-7C"></a>经为量故知别有体。<a id="a-7D"></a>如世尊说。<a id="a-7E"></a>眼色二缘生于眼识。<a id="a-7F"></a>三和合故。<a id="a-7G"></a>触与触俱起有受想思。<a id="a-7H"></a>乃至广说。<a id="a-7I"></a>萨他筏底契经中言。<a id="a-7J"></a>复有思惟。<a id="a-7K"></a>诸心所法依心而起系属于心。<a id="a-7L"></a>又舍利子问俱胝罗。<a id="a-7M"></a>何故想思说名意行。<a id="a-7N"></a>俱胝罗言。<a id="a-7O"></a>此二心所法依心起属心。<a id="a-7P"></a>乃至广说。<a id="a-7Q"></a>由如是等无量契经。<a id="a-7R"></a>知心所法定别有体。<a id="a-7S"></a>又心所法若无别体。<a id="a-7T"></a>则奢摩他毗钵舍那。<a id="a-7U"></a>善根识住诸食念住诸蕴六六觉支道支诸结学法。<a id="a-7V"></a>及有支等契经应减。<a id="a-7W"></a>又不应立大地法等。<a id="a-7X"></a>然经所说法门无减。<a id="a-7Y"></a>大地法等实可建立。<a id="a-7Z"></a>故知别有诸心所法。<a id="a-7a"></a>问宁知心所与心相应。<a id="a-7b"></a>答经为量故。<a id="a-7c"></a>如世尊说。<a id="a-7d"></a>见为根信证智相应。<a id="a-7e"></a>故知心所有相应义。<a id="a-7f"></a>问言相应者是何义耶。<a id="a-7g"></a>答阿毗达磨诸大论师咸作是说。<a id="a-7h"></a>言相应者是平等义。<a id="a-7i"></a>问有心起位心所法多。<a id="a-7j"></a>有心生时心所法少。<a id="a-7k"></a>云何平等是相应义。<a id="a-7l"></a>答依体平等作如是说。<a id="a-7m"></a>若一心中二受一想。<a id="a-7n"></a>可非平等。<a id="a-7o"></a>是相应义。<a id="a-7p"></a>然一心中一受一想。<a id="a-7q"></a>思等亦尔。<a id="a-7r"></a>故说平等是相应义。<a id="a-7s"></a>复次等不乖违。<a id="a-7t"></a>是相应义。<a id="a-7u"></a>等不离散。<a id="a-7v"></a>是相应义。<a id="a-7w"></a>平等运转。<a id="a-7x"></a>是相应义。<a id="a-7y"></a>如车众分故名相应。<a id="a-7z"></a>复次同一时分同一所依同一行相同一所缘同一果同一等流同一异熟。<a id="a-80"></a>是相应义。<a id="a-81"></a>此复云何。<a id="a-82"></a>谓受想思乃至广说。<a id="a-83"></a>问何故先说受非先说想等。<a id="a-84"></a>答行相粗故。<a id="a-85"></a>受虽无碍不住方所。<a id="a-86"></a>而行相粗如色施设。<a id="a-87"></a>故世间说。<a id="a-88"></a>我今手痛足痛头痛。<a id="a-89"></a>乃至广说。<a id="a-8A"></a>想思触等无如是事。<a id="a-8B"></a>受云何。<a id="a-8C"></a>谓领纳性。<a id="a-8D"></a>有领纳用名领纳性。<a id="a-8E"></a>即是领受所缘境义。<a id="a-8F"></a>此有三种。<a id="a-8G"></a>谓乐受苦受不苦不乐受者。<a id="a-8H"></a>若能长养诸根大种。<a id="a-8I"></a>平等受性名为乐受。<a id="a-8J"></a>若能损减诸根大种。<a id="a-8K"></a>不平等受性名为苦受。<a id="a-8L"></a>与二相违非平等非不平等受性名不苦不乐受。<a id="a-8M"></a>复次若于此受令贪随眠二缘随增。<a id="a-8N"></a>谓所缘故。<a id="a-8O"></a>或相应故。<a id="a-8P"></a>是名乐受。<a id="a-8Q"></a>若于此受令嗔随眠二缘随增。<a id="a-8R"></a>谓所缘故。<a id="a-8S"></a>或相应故。<a id="a-8T"></a>是名苦受。<a id="a-8U"></a>若于此受令痴随眠二缘随增。<a id="a-8V"></a>谓所缘故。<a id="a-8W"></a>或相应故。<a id="a-8X"></a>名不苦不乐受。<a id="a-8Y"></a>虽痴随眠于一切受二缘随增。<a id="a-8Z"></a>而不共痴自依而起。<a id="a-8a"></a>自力而转。<a id="a-8b"></a>多与不苦不乐受俱。<a id="a-8c"></a>余明了故不作是说。<a id="a-8d"></a>由可意不可意顺舍境有差别故。<a id="a-8e"></a>建立如是三领纳性。<a id="a-8f"></a>是故但说有三种受。<a id="a-8g"></a>而实受性有无量种。<a id="a-8h"></a>有余欲令无实乐受及不苦不乐受。<a id="a-8i"></a>问彼何缘说无实乐受。<a id="a-8j"></a>答经为量故为契经说。<a id="a-8k"></a>诸所有受无非是苦。<a id="a-8l"></a>又契经说。<a id="a-8m"></a>汝应以苦观于乐受。<a id="a-8n"></a>若乐受性是实有者。<a id="a-8o"></a>如何世尊教诸弟子观乐为苦。<a id="a-8p"></a>又契经言。<a id="a-8q"></a>于苦谓乐名颠倒故。<a id="a-8r"></a>若有乐受应无于苦。<a id="a-8s"></a>谓乐想倒心倒见倒。<a id="a-8t"></a>又契经说。<a id="a-8u"></a>诸有漏受苦谛摄故。<a id="a-8v"></a>此中摄者。<a id="a-8w"></a>是自性摄。<a id="a-8x"></a>非实乐受。<a id="a-8y"></a>是苦自性。<a id="a-8z"></a>云何可言是苦谛摄。<a id="a-90"></a>既说苦谛摄故无实乐受。<a id="a-91"></a>又相异故。<a id="a-92"></a>谓逼迫相说名为苦。<a id="a-93"></a>非实乐受有逼迫相。<a id="a-94"></a>如何可言诸有漏受皆苦谛摄。<a id="a-95"></a>又现观故。<a id="a-96"></a>谓观一切有漏皆苦。<a id="a-97"></a>说名现观。<a id="a-98"></a>若乐受性是实有者。<a id="a-99"></a>观乐为苦成颠倒见。<a id="a-9A"></a>应非现观。<a id="a-9B"></a>是故定知无实乐受。<a id="a-9C"></a>阿毗达磨诸论师言。<a id="a-9D"></a>实有乐受经为量故。<a id="a-9E"></a>谓契经说。<a id="a-9F"></a>佛告大名。<a id="a-9G"></a>若色一向是苦非乐。<a id="a-9H"></a>非乐所随有情不应贪着诸色。<a id="a-9I"></a>乃至广说。<a id="a-9J"></a>又契经言。<a id="a-9K"></a>并乐并喜于四圣谛我说现观。<a id="a-9L"></a>又契经说。<a id="a-9M"></a>有三种受。<a id="a-9N"></a>谓乐受苦受不苦不乐受。<a id="a-9O"></a>又契经言。<a id="a-9P"></a>诸乐受生时乐住时。<a id="a-9Q"></a>乐由无常有过患。<a id="a-9R"></a>诸苦受生时苦住时。<a id="a-9S"></a>苦由无常有过患。<a id="a-9T"></a>若乐受性非实有者。<a id="a-9U"></a>应非如苦作一类说。<a id="a-9V"></a>应于乐受作别类说。<a id="a-9W"></a>应于苦受作别类说。<a id="a-9X"></a>又若乐受非实有性。<a id="a-9Y"></a>应无轻安。<a id="a-9Z"></a>以无因故。<a id="a-9a"></a>如契经说。<a id="a-9b"></a>由有喜故身心轻安。<a id="a-9c"></a>若无轻安亦应无乐。<a id="a-9d"></a>展转乃至应无涅槃无渐次因果非有故。<a id="a-9e"></a>彼师于此作救义言。<a id="a-9f"></a>如上地中虽无有喜。<a id="a-9g"></a>而非无有身心轻安。<a id="a-9h"></a>故引证言。<a id="a-9i"></a>非为决定。<a id="a-9j"></a>彼救非理。<a id="a-9k"></a>所以者何。<a id="a-9l"></a>以上地中都无喜故。<a id="a-9m"></a>应观此义。<a id="a-9n"></a>如健达缚三事和合。<a id="a-9o"></a>食名色经。<a id="a-9p"></a>如契经言。<a id="a-9q"></a>父母交会有健达缚正现在前。<a id="a-9r"></a>而见有时无父母会。<a id="a-9s"></a>有健达缚亦现在前。<a id="a-9t"></a>如受湿生及化生者。<a id="a-9u"></a>非受胎卵二生有情离父母合有入胎义。<a id="a-9v"></a>又如经言。<a id="a-9w"></a>三事和合谓寿暖识。<a id="a-9x"></a>然无色界虽无有暖而有寿识。<a id="a-9y"></a>非欲色界寿识离暖。<a id="a-9z"></a>又如经说。<a id="a-A0"></a>身依食住。<a id="a-A1"></a>非上二界住由三食。<a id="a-A2"></a>欲界亦然。<a id="a-A3"></a>非欲界中住由四食。<a id="a-A4"></a>上界亦尔。<a id="a-A5"></a>又如经言。<a id="a-A6"></a>名色缘识识缘名色。<a id="a-A7"></a>非无色界虽无有色而名与识展转相缘。<a id="a-A8"></a>令欲色中亦有此义。<a id="a-A9"></a>此中亦尔。<a id="a-AA"></a>若有喜处。<a id="a-AB"></a>由有喜故得有轻安。<a id="a-AC"></a>若处喜无轻安亦有。<a id="a-AD"></a>由余缘故不应为责。<a id="a-AE"></a>何谓余缘。<a id="a-AF"></a>谓先欲界有胜喜受。<a id="a-AG"></a>引未至定轻安令起。<a id="a-AH"></a>初二静虑有胜喜受。<a id="a-AI"></a>引上地中轻安令起。<a id="a-AJ"></a>若全无喜则无轻安。<a id="a-AK"></a>由此证知定有乐受。<a id="a-AL"></a>又如初果在上二界。<a id="a-AM"></a>虽不能得而彼能得阿罗汉果。<a id="a-AN"></a>先力引故。<a id="a-AO"></a>此亦应然不应为责。<a id="a-AP"></a>又如以杖先击于轮。<a id="a-AQ"></a>后舍杖时其轮犹转。<a id="a-AR"></a>此亦应尔。<a id="a-AS"></a>由先喜力引后轻安。<a id="a-AT"></a>是故轻安定由有喜。<a id="a-AU"></a>喜即喜受乐受所摄。<a id="a-AV"></a>是故定知实有乐受。<a id="a-AW"></a>又由乐受有希望故。<a id="a-AX"></a>如契经说。<a id="a-AY"></a>若有乐者于法希望。<a id="a-AZ"></a>乐受若无则应于法无希望者。<a id="a-Aa"></a>是故定知实有乐受。<a id="a-Ab"></a>又可爱业应无果故。<a id="a-Ac"></a>若无乐受诸可爱业应空无果。<a id="a-Ad"></a>诸可爱业定以乐受为其果故。<a id="a-Ae"></a>亦不应言诸可爱业以诸乐具为异熟果。<a id="a-Af"></a>乐具但是增上果故。<a id="a-Ag"></a>谓诸乐具是增上果非异熟果。<a id="a-Ah"></a>所以者何。<a id="a-Ai"></a>所有乐具可有与他共受用故。<a id="a-Aj"></a>自命终已不失坏故。<a id="a-Ak"></a>谓诸乐具与他有情可共受用。<a id="a-Al"></a>诸异熟果定无与他共受用义。<a id="a-Am"></a>堕自相续不共他故。<a id="a-An"></a>又诸乐具自命终已。<a id="a-Ao"></a>如象马等犹不失坏。<a id="a-Ap"></a>诸异熟果与身命俱。<a id="a-Aq"></a>身命若无彼定失坏。<a id="a-Ar"></a>故可爱业若无乐受应空无果。<a id="a-As"></a>其理决定。<a id="a-At"></a>又摄益故。<a id="a-Au"></a>若无乐受诸根大种应无摄益。<a id="a-Av"></a>若谓摄益。<a id="a-Aw"></a>由诸有情分别境界非由乐受。<a id="a-Ax"></a>理亦不然。<a id="a-Ay"></a>应知摄益如由苦受有损害故。<a id="a-Az"></a>又正加行必有果故。<a id="a-B0"></a>若无乐受则正加行应空无果。<a id="a-B1"></a>正加行者。<a id="a-B2"></a>应以苦受为异熟果。<a id="a-B3"></a>无乐受故。<a id="a-B4"></a>如邪如行必以苦受为异熟果故。<a id="a-B5"></a>正加行应以乐受为异熟果。<a id="a-B6"></a>更相违故。<a id="a-B7"></a>如明与闇影与光等。<a id="a-B8"></a>又由乐受起恶行故。<a id="a-B9"></a>若无乐受恶行应无。<a id="a-BA"></a>由诸有情贪着乐受。<a id="a-BB"></a>起诸恶行感苦受果。<a id="a-BC"></a>恶行若无应无苦受。<a id="a-BD"></a>苦受既有恶行非无。<a id="a-BE"></a>既有恶行定有乐受。<a id="a-BF"></a>又法受故。<a id="a-BG"></a>如契经说。<a id="a-BH"></a>有四法受。<a id="a-BI"></a>或有法受现乐后苦。<a id="a-BJ"></a>或有法受现苦后乐。<a id="a-BK"></a>或有法受现乐后乐。<a id="a-BL"></a>或有法受现苦后苦。<a id="a-BM"></a>若无乐受法受应一。<a id="a-BN"></a>不应有四。<a id="a-BO"></a>由如是等种种因缘定有乐受。<a id="a-BP"></a>问若有乐受。<a id="a-BQ"></a>世尊所说违乐受经有何理趣。<a id="a-BR"></a>答有别理趣。<a id="a-BS"></a>且初经说。<a id="a-BT"></a>诸所有受无非苦者。<a id="a-BU"></a>当知彼经依三苦说。<a id="a-BV"></a>何谓三苦。<a id="a-BW"></a>一者苦苦。<a id="a-BX"></a>二者坏苦。<a id="a-BY"></a>三者行苦。<a id="a-BZ"></a>若诸苦受由苦苦故。<a id="a-Ba"></a>说名为苦。<a id="a-Bb"></a>若诸乐受由坏苦故。<a id="a-Bc"></a>说名为苦。<a id="a-Bd"></a>若诸不苦不乐受由行苦故。<a id="a-Be"></a>说名为苦。<a id="a-Bf"></a>如契经说。<a id="a-Bg"></a>无常故苦。<a id="a-Bh"></a>应知彼经有此理趣。</p>
 </body>
</html>