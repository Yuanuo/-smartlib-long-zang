<!doctype html>
<html id="z3IBVnU15L" data-ver="1106">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第六十二</h1>
  <h2 id="a2">使犍度十门品第四之九</h2>
  <p id="a3">问曰。<a id="a-4"></a>如猗舍一切地中有。<a id="a-5"></a>何故初禅二禅。<a id="a-6"></a>立猗不立舍耶。<a id="a-7"></a>第三第四禅。<a id="a-8"></a>立舍不立猗耶。<a id="a-9"></a>答曰。<a id="a-A"></a>先作是说。<a id="a-B"></a>随顺义是枝义。<a id="a-C"></a>若法随顺彼地者立枝。<a id="a-D"></a>猗随顺初禅第二禅故立枝。<a id="a-E"></a>舍随顺第三第四禅故立枝。<a id="a-F"></a>复次势用胜故。<a id="a-G"></a>更相覆蔽。<a id="a-H"></a>如初禅第二禅。<a id="a-I"></a>猗势用胜。<a id="a-J"></a>覆蔽于舍。<a id="a-K"></a>第三第四禅。<a id="a-L"></a>舍势用胜故。<a id="a-M"></a>覆蔽于猗。<a id="a-N"></a>问曰。<a id="a-O"></a>云何此二法。<a id="a-P"></a>更相覆蔽。<a id="a-Q"></a>答曰。<a id="a-R"></a>以所行相违故。<a id="a-S"></a>如一人一时。<a id="a-T"></a>亦行亦住。<a id="a-U"></a>亦眠亦寤。<a id="a-V"></a>一向相违。<a id="a-W"></a>彼亦如是。<a id="a-X"></a>复次对治欲界五识及粗身故。<a id="a-Y"></a>初禅立猗为枝。<a id="a-Z"></a>对治初禅三识及粗身故。<a id="a-a"></a>第二禅立猗为枝。<a id="a-b"></a>第二禅无粗身故。<a id="a-c"></a>第三禅不立猗为枝。<a id="a-d"></a>第三禅无粗身故。<a id="a-e"></a>第四禅不立猗为枝。<a id="a-f"></a>复次以初禅二禅有染污喜。<a id="a-g"></a>以是事故。<a id="a-h"></a>佛作是说。<a id="a-i"></a>应猗不应舍。<a id="a-j"></a>是故初禅二禅。<a id="a-k"></a>立猗为枝。<a id="a-l"></a>第三第四禅。<a id="a-m"></a>无染污喜。<a id="a-n"></a>是故诸圣行舍。<a id="a-o"></a>复次以初禅二禅。<a id="a-p"></a>猗生有所缘如说。<a id="a-q"></a>若心喜时。<a id="a-r"></a>身则生猗。<a id="a-s"></a>第三第四禅。<a id="a-t"></a>猗生无所缘。<a id="a-u"></a>是故诸圣行舍。<a id="a-v"></a>问曰。<a id="a-w"></a>内信一切地尽有何故。<a id="a-x"></a>第二禅地立枝。<a id="a-y"></a>非初禅耶。<a id="a-z"></a>答曰。<a id="a-10"></a>先作是说。<a id="a-11"></a>随顺义是枝。<a id="a-12"></a>若法随顺彼地者立枝。<a id="a-13"></a>内信随顺第二禅地故立枝。<a id="a-14"></a>复次初禅觉观如火。<a id="a-15"></a>识身如污泥。<a id="a-16"></a>令心扰浊。<a id="a-17"></a>信不明净。<a id="a-18"></a>如热浊泥中面像不现。<a id="a-19"></a>第二禅无觉观火识身污泥。<a id="a-1A"></a>信则明净。<a id="a-1B"></a>如清冷水面像则现彼亦如是。<a id="a-1C"></a>复次行者住第二禅。<a id="a-1D"></a>于界离欲。<a id="a-1E"></a>于地离欲。<a id="a-1F"></a>生大信心。<a id="a-1G"></a>行者离不定欲界欲。<a id="a-1H"></a>起初禅现在前。<a id="a-1I"></a>作如是念。<a id="a-1J"></a>我已得离不定界欲。<a id="a-1K"></a>不知定界欲为可离不。<a id="a-1L"></a>后离初禅欲。<a id="a-1M"></a>起二禅现在前。<a id="a-1N"></a>是时于界离欲。<a id="a-1O"></a>于地离欲。<a id="a-1P"></a>生大信心。<a id="a-1Q"></a>如初禅地欲可离。<a id="a-1R"></a>当知一切地。<a id="a-1S"></a>乃至非想非非想处欲尽可离。<a id="a-1T"></a>以是事故。<a id="a-1U"></a>二禅信立枝。<a id="a-1V"></a>初禅不立。<a id="a-1W"></a>问曰。<a id="a-1X"></a>念慧一切地中有。<a id="a-1Y"></a>何故第三禅地立枝。<a id="a-1Z"></a>非余地耶。<a id="a-1a"></a>答曰。<a id="a-1b"></a>先作是说。<a id="a-1c"></a>随顺义是枝。<a id="a-1d"></a>若法随顺彼地者立枝。<a id="a-1e"></a>念慧随顺第三禅故立枝。<a id="a-1f"></a>复次第三禅道。<a id="a-1g"></a>多诸留难。<a id="a-1h"></a>自地亦有留难。<a id="a-1i"></a>他地亦有留难。<a id="a-1j"></a>他地道多诸留难者。<a id="a-1k"></a>第二禅喜漂没轻躁。<a id="a-1l"></a>犹如罗刹。<a id="a-1m"></a>令行者离第三禅欲时。<a id="a-1n"></a>生诸衰退。<a id="a-1o"></a>为对是事故。<a id="a-1p"></a>第三禅立念为枝。<a id="a-1q"></a>是故佛作是说。<a id="a-1r"></a>汝等当正念。<a id="a-1s"></a>莫为第二禅喜之所漂没。<a id="a-1t"></a>自地留难者。<a id="a-1u"></a>第三禅乐受。<a id="a-1v"></a>是一切生死中最胜乐。<a id="a-1w"></a>令行者乐着不能离上地欲。<a id="a-1x"></a>为如是事故。<a id="a-1y"></a>第三禅慧立枝。<a id="a-1z"></a>是故佛作是说。<a id="a-20"></a>汝等应于是乐莫生贪着。<a id="a-21"></a>不求上地离欲法。<a id="a-22"></a>问曰。<a id="a-23"></a>念慧一切地中有。<a id="a-24"></a>何故第四禅地立念为枝。<a id="a-25"></a>不立慧。<a id="a-26"></a>答曰。<a id="a-27"></a>先作是说。<a id="a-28"></a>随顺义是枝。<a id="a-29"></a>若法随顺彼地者立枝。<a id="a-2A"></a>念随顺第四禅故立枝慧不随顺故不立枝。<a id="a-2B"></a>复次第四禅道。<a id="a-2C"></a>多诸留难。<a id="a-2D"></a>他地有留难。<a id="a-2E"></a>自地无留难者。<a id="a-2F"></a>第三禅地乐受。<a id="a-2G"></a>于一切生死中最胜。<a id="a-2H"></a>行者贪着故。<a id="a-2I"></a>不求离上地欲。<a id="a-2J"></a>是故佛作是说。<a id="a-2K"></a>汝等应当正念。<a id="a-2L"></a>莫为第三禅地乐之所覆没。<a id="a-2M"></a>以自地无留难故。<a id="a-2N"></a>不立慧为枝。<a id="a-2O"></a>复次第四禅地。<a id="a-2P"></a>立不苦不乐受为枝。<a id="a-2Q"></a>不苦不乐受。<a id="a-2R"></a>是无明分。<a id="a-2S"></a>慧是明分。<a id="a-2T"></a>明无明。<a id="a-2U"></a>是相违法故。</p>
  <p id="a2V">问曰。<a id="a-2W"></a>若是禅枝。<a id="a-2X"></a>亦是助道分耶。<a id="a-2Y"></a>答曰。<a id="a-2Z"></a>或是禅枝非助道分。<a id="a-2a"></a>乃至广作四句。<a id="a-2b"></a>是禅枝非助道分者。<a id="a-2c"></a>初禅观第三禅乐第四禅不苦不乐是也。<a id="a-2d"></a>是助道分非禅枝者。<a id="a-2e"></a>精进正语正业正命是也。<a id="a-2f"></a>是禅枝亦是助道分者。<a id="a-2g"></a>诸余助道分是也。<a id="a-2h"></a>非禅枝非助道分者。<a id="a-2i"></a>除上尔所事。<a id="a-2j"></a>问曰。<a id="a-2k"></a>初禅观第三禅乐。<a id="a-2l"></a>第四禅不苦不乐。<a id="a-2m"></a>何故不立助道分耶。<a id="a-2n"></a>答曰。<a id="a-2o"></a>以覆蔽故。<a id="a-2p"></a>初禅地观。<a id="a-2q"></a>为觉所覆蔽故。<a id="a-2r"></a>不立助道分。<a id="a-2s"></a>第三禅地乐。<a id="a-2t"></a>为猗乐所覆蔽故。<a id="a-2u"></a>不立助道分。<a id="a-2v"></a>第四禅地。<a id="a-2w"></a>不苦不乐。<a id="a-2x"></a>为行舍所覆蔽故。<a id="a-2y"></a>不立助道分。<a id="a-2z"></a>以如是事故。<a id="a-30"></a>不立助道分。<a id="a-31"></a>问曰。<a id="a-32"></a>精进何故不立禅枝。<a id="a-33"></a>答曰。<a id="a-34"></a>禅枝于得地胜。<a id="a-35"></a>精进于他地胜。<a id="a-36"></a>初禅地精进。<a id="a-37"></a>作第二禅地方便胜。<a id="a-38"></a>乃至无所有处精进。<a id="a-39"></a>作非想非非想处方便胜。<a id="a-3A"></a>复次精进与生定法相妨。<a id="a-3B"></a>与何生定法相妨。<a id="a-3C"></a>答曰。<a id="a-3D"></a>乐如说乐故。<a id="a-3E"></a>定心生众生行精进者必苦。<a id="a-3F"></a>问曰。<a id="a-3G"></a>何故正语正业正命。<a id="a-3H"></a>不立禅枝耶。<a id="a-3I"></a>答曰。<a id="a-3J"></a>禅枝是相应。<a id="a-3K"></a>是有缘。<a id="a-3L"></a>是有行。<a id="a-3M"></a>是有依。<a id="a-3N"></a>是有势用。<a id="a-3O"></a>正语正业正命。<a id="a-3P"></a>与此相违。<a id="a-3Q"></a>故不立禅枝。<a id="a-3R"></a>问曰。<a id="a-3S"></a>若是禅枝。<a id="a-3T"></a>亦是念处耶。<a id="a-3U"></a>若是念处。<a id="a-3V"></a>亦是禅枝耶。<a id="a-3W"></a>若是禅枝。<a id="a-3X"></a>亦是正断神足根力觉道分耶。<a id="a-3Y"></a>若是正断神足根力觉道分。<a id="a-3Z"></a>亦是禅枝耶。<a id="a-3a"></a>应随相广说。<a id="a-3b"></a>复作是问曰。<a id="a-3c"></a>若是初禅枝。<a id="a-3d"></a>亦是助道分耶。<a id="a-3e"></a>若是助道分。<a id="a-3f"></a>亦是初禅枝耶。<a id="a-3g"></a>乃至第四禅问亦如是。<a id="a-3h"></a>应随相广说。<a id="a-3i"></a>复作是问。<a id="a-3j"></a>若是初禅枝。<a id="a-3k"></a>亦是念处正断神足根力觉道分耶。<a id="a-3l"></a>若是念处。<a id="a-3m"></a>乃至八道分。<a id="a-3n"></a>亦是初禅枝耶。<a id="a-3o"></a>乃至第四禅。<a id="a-3p"></a>问亦如是。<a id="a-3q"></a>应随相广说。</p>
  <p id="a3r">问曰。<a id="a-3s"></a>诸边及无色定为立枝不。<a id="a-3t"></a>若立者。<a id="a-3u"></a>此中何故不说。<a id="a-3v"></a>若不立者。<a id="a-3w"></a>施设经云何通。<a id="a-3x"></a>如说颇有空处定于空处定道胜。<a id="a-3y"></a>根胜定胜枝等耶。<a id="a-3z"></a>答曰。<a id="a-40"></a>有从空处定起次第。<a id="a-41"></a>还入空处定。<a id="a-42"></a>答曰。<a id="a-43"></a>或有说者。<a id="a-44"></a>诸边及无色定立枝。<a id="a-45"></a>施设经所说善通。<a id="a-46"></a>此中何故不说。<a id="a-47"></a>答曰。<a id="a-48"></a>应说如初禅。<a id="a-49"></a>有五枝边。<a id="a-4A"></a>亦有五枝。<a id="a-4B"></a>除喜增不苦不乐受。<a id="a-4C"></a>如根本第二禅。<a id="a-4D"></a>有四枝边。<a id="a-4E"></a>亦有四枝除喜增不苦不乐受。<a id="a-4F"></a>如根本第三禅。<a id="a-4G"></a>有五枝边。<a id="a-4H"></a>亦有五枝除乐增不苦不乐受。<a id="a-4I"></a>如根本第四禅。<a id="a-4J"></a>有四枝边。<a id="a-4K"></a>亦有四枝。<a id="a-4L"></a>如第四禅四无色定亦应尔。<a id="a-4M"></a>评曰。<a id="a-4N"></a>诸边及无色定不立枝。<a id="a-4O"></a>是故此中不说。<a id="a-4P"></a>问曰。<a id="a-4Q"></a>施设经所说云何通。<a id="a-4R"></a>答曰。<a id="a-4S"></a>此中说根胜道胜定胜者。<a id="a-4T"></a>以后定用前定为因生故枝等者说觉道枝。</p>
  <p id="a4U">问曰。<a id="a-4V"></a>何故初禅第三禅立五枝。<a id="a-4W"></a>第二第四禅立四枝耶。<a id="a-4X"></a>答曰。<a id="a-4Y"></a>先作是说。<a id="a-4Z"></a>随顺义是枝。<a id="a-4a"></a>若法随顺彼地者立枝。<a id="a-4b"></a>五枝随顺初禅第三禅故立五枝。<a id="a-4c"></a>四枝随顺第二第四禅故立四枝。<a id="a-4d"></a>复次欲界是难断难除难过之界。<a id="a-4e"></a>必须牢强对治。<a id="a-4f"></a>是故彼对治初禅立五枝。<a id="a-4g"></a>第二禅喜。<a id="a-4h"></a>难断难除难过故。<a id="a-4i"></a>必须牢强对治。<a id="a-4j"></a>是故彼对治第三禅立五枝。<a id="a-4k"></a>初禅不难断难除难过故。<a id="a-4l"></a>不须牢强对治。<a id="a-4m"></a>是故彼对治第二禅立四枝。<a id="a-4n"></a>复次为对欲界五种境界爱故。<a id="a-4o"></a>初禅立五枝为对二禅五种喜爱故。<a id="a-4p"></a>第三禅立五枝。<a id="a-4q"></a>初禅无五种境界爱故。<a id="a-4r"></a>第二禅不立五枝。<a id="a-4s"></a>第三禅无五种喜爱故。<a id="a-4t"></a>第四禅不立五枝。<a id="a-4u"></a>复次欲令行者入超越。<a id="a-4v"></a>定得随顺故。<a id="a-4w"></a>起五枝定。<a id="a-4x"></a>入五枝定。<a id="a-4y"></a>起四枝定。<a id="a-4z"></a>入四枝定。<a id="a-50"></a>问曰。<a id="a-51"></a>如起第三禅入空处定。<a id="a-52"></a>若是四枝。<a id="a-53"></a>或是无枝。<a id="a-54"></a>此中云何得随顺耶。<a id="a-55"></a>答曰。<a id="a-56"></a>一切外法内法所作。<a id="a-57"></a>初须随顺后事成时。<a id="a-58"></a>则不须随顺外法所作者。<a id="a-59"></a>曾闻有王名旃陀掘。<a id="a-5A"></a>臣名遮那伽于十二年。<a id="a-5B"></a>造出金法。<a id="a-5C"></a>始成得一麦粒许。<a id="a-5D"></a>便作师子吼。<a id="a-5E"></a>我今力能造作金山。<a id="a-5F"></a>内法所作者。<a id="a-5G"></a>如行者修神足时。<a id="a-5H"></a>初能举身离地。<a id="a-5I"></a>如半胡麻。<a id="a-5J"></a>转如胡麻。<a id="a-5K"></a>半麦一麦。<a id="a-5L"></a>半指一指。<a id="a-5M"></a>半寸一寸。<a id="a-5N"></a>半尺一尺。<a id="a-5O"></a>半肘一肘。<a id="a-5P"></a>半寻一寻。<a id="a-5Q"></a>衣钩衣架。<a id="a-5R"></a>后若成时。<a id="a-5S"></a>举身至阿迦腻吒天。<a id="a-5T"></a>如是外法内法。<a id="a-5U"></a>事未成时。<a id="a-5V"></a>必须随顺。<a id="a-5W"></a>事已成后。<a id="a-5X"></a>不须随顺。<a id="a-5Y"></a>彼超越定亦尔。<a id="a-5Z"></a>事未成时。<a id="a-5a"></a>起五枝定。<a id="a-5b"></a>入五枝定。<a id="a-5c"></a>起四枝定。<a id="a-5d"></a>入四枝定。<a id="a-5e"></a>事已成后。<a id="a-5f"></a>起五枝定。<a id="a-5g"></a>入四枝定。<a id="a-5h"></a>若无枝定。</p>
  <p id="a5i">佛经说有四种胜心数法定。<a id="a-5j"></a>受现法乐。<a id="a-5k"></a>问曰。<a id="a-5l"></a>何故名四种胜心数法定。<a id="a-5m"></a>答曰。<a id="a-5n"></a>彼定有大势力。<a id="a-5o"></a>能成大事。<a id="a-5p"></a>有大功用。<a id="a-5q"></a>是根本禅。<a id="a-5r"></a>是故根本四禅名胜心数法定。<a id="a-5s"></a>复次彼定中。<a id="a-5t"></a>多诸心数法可得故。<a id="a-5u"></a>如无量解脱胜处一切处无碍无诤愿智半多俱置等。<a id="a-5v"></a>是故名胜心数法定。<a id="a-5w"></a>复次行者于彼定。<a id="a-5x"></a>得多种心受乐。<a id="a-5y"></a>如无量解脱乃至空空三昧无相无相三昧无愿无愿三昧。<a id="a-5z"></a>是故名胜心数法定。<a id="a-60"></a>受现法乐者。<a id="a-61"></a>问曰。<a id="a-62"></a>此法亦受后法乐。<a id="a-63"></a>不但现法乐。<a id="a-64"></a>何故说言受现法乐。<a id="a-65"></a>不说受后法乐耶。<a id="a-66"></a>答曰。<a id="a-67"></a>应说如说受现法乐。<a id="a-68"></a>亦应说受后法乐。<a id="a-69"></a>而不说者。<a id="a-6A"></a>当知此说有余。<a id="a-6B"></a>复次若说现法乐。<a id="a-6C"></a>当知已说后法乐。<a id="a-6D"></a>所以者何。<a id="a-6E"></a>后法乐必因现法乐故。<a id="a-6F"></a>如说先于此修定。<a id="a-6G"></a>后生彼处。<a id="a-6H"></a>复次现法乐。<a id="a-6I"></a>能令后法乐相续。<a id="a-6J"></a>非后法乐能令现法乐相续。<a id="a-6K"></a>是故说现法乐。<a id="a-6L"></a>复次现法乐。<a id="a-6M"></a>是后法乐方便所依门。<a id="a-6N"></a>复次现法乐。<a id="a-6O"></a>是一切所信处。<a id="a-6P"></a>如愚智内道外道。<a id="a-6Q"></a>皆信现法乐后法乐。<a id="a-6R"></a>或有信者。<a id="a-6S"></a>或有不信者。<a id="a-6T"></a>不信后法乐者如外道。<a id="a-6U"></a>复次诸凡小。<a id="a-6V"></a>贪着少欲乐。<a id="a-6W"></a>不求离欲。<a id="a-6X"></a>佛作是说。<a id="a-6Y"></a>汝等若欲得广大乐者。<a id="a-6Z"></a>当断欲爱。<a id="a-6a"></a>起根本禅现在前。<a id="a-6b"></a>当受广大之乐。<a id="a-6c"></a>复次现法乐一切尽受。<a id="a-6d"></a>后法乐。<a id="a-6e"></a>有受者。<a id="a-6f"></a>有不受者。<a id="a-6g"></a>以如是等事故。<a id="a-6h"></a>佛说禅是现法乐。<a id="a-6i"></a>非后法乐。</p>
  <p id="a6j">佛经说。<a id="a-6k"></a>诸比丘有四种天道。<a id="a-6l"></a>能令众生。<a id="a-6m"></a>不净者净。<a id="a-6n"></a>净者转更明胜。<a id="a-6o"></a>问曰。<a id="a-6p"></a>云何立天道。<a id="a-6q"></a>为以得正决定。<a id="a-6r"></a>为以尽漏耶。<a id="a-6s"></a>若以得正决定立天道者。<a id="a-6t"></a>则应有六。<a id="a-6u"></a>所以者何。<a id="a-6v"></a>依六地得正决定故。<a id="a-6w"></a>六地者。<a id="a-6x"></a>未至中间根本四禅。<a id="a-6y"></a>若以尽漏者。<a id="a-6z"></a>则应有九。<a id="a-70"></a>所以者何。<a id="a-71"></a>行者依九地。<a id="a-72"></a>得尽漏故。<a id="a-73"></a>九地者。<a id="a-74"></a>谓未至中间四禅三无色定。<a id="a-75"></a>答曰。<a id="a-76"></a>应作是说。<a id="a-77"></a>亦以得正决定。<a id="a-78"></a>亦以尽漏。<a id="a-79"></a>故立天道。<a id="a-7A"></a>是说则遮无色定。<a id="a-7B"></a>问曰。<a id="a-7C"></a>若然者天道应有六。<a id="a-7D"></a>尊者波奢说曰。<a id="a-7E"></a>此中说禅及眷属故。<a id="a-7F"></a>有四无六。<a id="a-7G"></a>尊者瞿沙。<a id="a-7H"></a>作是说。<a id="a-7I"></a>此中说清净天名天。<a id="a-7J"></a>天有三种。<a id="a-7K"></a>一假名天。<a id="a-7L"></a>二生天。<a id="a-7M"></a>三清净天。<a id="a-7N"></a>假名天者。<a id="a-7O"></a>谓人王等。<a id="a-7P"></a>生天者。<a id="a-7Q"></a>从四天王天。<a id="a-7R"></a>乃至非想非非想处天。<a id="a-7S"></a>清净天者。<a id="a-7T"></a>谓阿罗汉。<a id="a-7U"></a>此中说清净天名天。<a id="a-7V"></a>得二种道。<a id="a-7W"></a>谓见道修道。<a id="a-7X"></a>忍道智道。<a id="a-7Y"></a>法智道比智道。<a id="a-7Z"></a>能令身心清净者。<a id="a-7a"></a>复次于生天道。<a id="a-7b"></a>生怖畏想。<a id="a-7c"></a>欲令安住实义天道故。<a id="a-7d"></a>佛说此经有四种天道。<a id="a-7e"></a>生天者。<a id="a-7f"></a>谓三十三天是也。<a id="a-7g"></a>彼有四种园林。<a id="a-7h"></a>一名质多罗咃。<a id="a-7i"></a>二名颇留沙。<a id="a-7j"></a>三名弥尸迦婆那。<a id="a-7k"></a>四名难陀那。<a id="a-7l"></a>彼园林中。<a id="a-7m"></a>有四种道。<a id="a-7n"></a>种种彩女所游行处。<a id="a-7o"></a>作诸音乐。<a id="a-7p"></a>烧众名香。<a id="a-7q"></a>安置种种肴膳饮食。<a id="a-7r"></a>随意生形。<a id="a-7s"></a>鸟出种种音。<a id="a-7t"></a>能令诸天。<a id="a-7u"></a>游戏园林。<a id="a-7v"></a>受于快乐。<a id="a-7w"></a>诸圣亦尔。<a id="a-7x"></a>灭尽涅槃。<a id="a-7y"></a>为园林四禅为道。<a id="a-7z"></a>种种道品善法。<a id="a-80"></a>而严饰之。<a id="a-81"></a>令诸贤圣。<a id="a-82"></a>受种种快乐。<a id="a-83"></a>入于涅槃。<a id="a-84"></a>云何四种天道。<a id="a-85"></a>如比丘离欲恶不善法。<a id="a-86"></a>乃至广说。<a id="a-87"></a>问曰。<a id="a-88"></a>尽离欲界法。<a id="a-89"></a>何故佛但说离欲恶不善法耶。<a id="a-8A"></a>答曰。<a id="a-8B"></a>如佛说离欲恶不善法。<a id="a-8C"></a>当知已说尽离欲界法。<a id="a-8D"></a>复次此法体应断。<a id="a-8E"></a>断已则不成就。<a id="a-8F"></a>与圣道相妨。<a id="a-8G"></a>有漏善法。<a id="a-8H"></a>不隐没无记法。<a id="a-8I"></a>不与圣道相妨。<a id="a-8J"></a>欲恶不善法。<a id="a-8K"></a>与圣道相妨。<a id="a-8L"></a>若断欲恶不善法。<a id="a-8M"></a>当知有漏善法不隐没无记法亦断。<a id="a-8N"></a>所以者何。<a id="a-8O"></a>同一对治断故。<a id="a-8P"></a>譬如灯不与炷油器相妨而与闇相妨。<a id="a-8Q"></a>若破闇时。<a id="a-8R"></a>亦燋炷尽油令器热。<a id="a-8S"></a>复次以此法难断难除难过故。<a id="a-8T"></a>复次以此法是重恶多诸过患故。<a id="a-8U"></a>复次此法离欲爱时。<a id="a-8V"></a>多作留难。<a id="a-8W"></a>令离欲法不得相续。<a id="a-8X"></a>如守门人。<a id="a-8Y"></a>不令他人入。<a id="a-8Z"></a>彼亦如是。<a id="a-8a"></a>复次行者为对除此法故。<a id="a-8b"></a>修初禅定道。<a id="a-8c"></a>复次行者以憎恶此法故。<a id="a-8d"></a>尽离欲界。<a id="a-8e"></a>复次此法上地所无所不行故。<a id="a-8f"></a>以如是等事故。<a id="a-8g"></a>佛说离欲恶不善法。</p>
  <p id="a8h">问曰。<a id="a-8i"></a>此中何者是欲。<a id="a-8j"></a>何者是恶不善法。<a id="a-8k"></a>答曰。<a id="a-8l"></a>资生欲是欲。<a id="a-8m"></a>烦恼欲是恶不善法。<a id="a-8n"></a>复次欲是五欲。<a id="a-8o"></a>恶不善法是五盖。<a id="a-8p"></a>复次欲是欲爱使。<a id="a-8q"></a>恶不善法是余烦恼。<a id="a-8r"></a>复次欲是欲觉。<a id="a-8s"></a>恶不善法是恚觉害觉。<a id="a-8t"></a>复次欲是欲界。<a id="a-8u"></a>恶不善法是恚界害界。<a id="a-8v"></a>复次欲是欲想。<a id="a-8w"></a>恶不善法是恚想害想。<a id="a-8x"></a>有觉有观者。<a id="a-8y"></a>与觉俱故名有觉。<a id="a-8z"></a>与观俱故名有观。<a id="a-90"></a>离生者。<a id="a-91"></a>问曰。<a id="a-92"></a>如上地离清净妙好。<a id="a-93"></a>何故但说初禅离。<a id="a-94"></a>不说上地离。<a id="a-95"></a>答曰。<a id="a-96"></a>说始以显终故。<a id="a-97"></a>世尊或说始以明终。<a id="a-98"></a>或说终以明始。<a id="a-99"></a>说始以明终者。<a id="a-9A"></a>如此中说。<a id="a-9B"></a>说终以明始者。<a id="a-9C"></a>如说何处受身。<a id="a-9D"></a>不自害命。<a id="a-9E"></a>不害他命。<a id="a-9F"></a>佛告舍利弗。<a id="a-9G"></a>非想非非想处天受身。<a id="a-9H"></a>不自害命。<a id="a-9I"></a>亦不害他命。<a id="a-9J"></a>如始终初入已度方便毕竟亦如是。<a id="a-9K"></a>复次以此离初入初得故。<a id="a-9L"></a>复次初禅离从离生。<a id="a-9M"></a>从初禅定心生。<a id="a-9N"></a>如因陆生故名陆生。<a id="a-9O"></a>因水生故名水生。<a id="a-9P"></a>彼亦如是。<a id="a-9Q"></a>因离生故名离生。<a id="a-9R"></a>复次初禅离。<a id="a-9S"></a>为二种无漏所守护。<a id="a-9T"></a>二种者谓未至中间。<a id="a-9U"></a>复次初禅离。<a id="a-9V"></a>是上地离方便所依门。<a id="a-9W"></a>复次初禅离。<a id="a-9X"></a>能生养增广上地离。<a id="a-9Y"></a>复次初禅离。<a id="a-9Z"></a>是上地离因根本有。<a id="a-9a"></a>集缘生起处。<a id="a-9b"></a>复次初禅离。<a id="a-9c"></a>对非离法故。<a id="a-9d"></a>欲界非离法。<a id="a-9e"></a>谁是近对治。<a id="a-9f"></a>谓初禅离是。<a id="a-9g"></a>复次欲令疑者得决定故。<a id="a-9h"></a>如欲界有觉观有识身有尊卑有眷属。<a id="a-9i"></a>初禅亦尔。<a id="a-9j"></a>或谓欲界有如是过故非离欲。<a id="a-9k"></a>初禅亦有如是过故非离欲。<a id="a-9l"></a>令此疑得决定故。<a id="a-9m"></a>说初禅有离。<a id="a-9n"></a>复次欲令行者心欢喜故。<a id="a-9o"></a>行者离欲恶不善法。<a id="a-9p"></a>起初禅离。<a id="a-9q"></a>生大欢喜。<a id="a-9r"></a>胜于后时。<a id="a-9s"></a>起上地离。<a id="a-9t"></a>犹如饥人初得蔬食。<a id="a-9u"></a>胜于后时得好美食。<a id="a-9v"></a>复次以初。<a id="a-9w"></a>禅能起诸离现在前。<a id="a-9x"></a>复次以依初禅。<a id="a-9y"></a>能令三种行人。<a id="a-9z"></a>入正决定。<a id="a-A0"></a>得果离欲尽漏。<a id="a-A1"></a>三种行人者。<a id="a-A2"></a>谓具缚。<a id="a-A3"></a>离欲。<a id="a-A4"></a>渐离欲人。<a id="a-A5"></a>复次以依初禅故。<a id="a-A6"></a>令三种信解脱。<a id="a-A7"></a>转根作见到。<a id="a-A8"></a>三种信解脱者。<a id="a-A9"></a>谓次第渐离欲。<a id="a-AA"></a>离欲人。<a id="a-AB"></a>复次以初禅离能对治三界。<a id="a-AC"></a>复次以初禅有得四沙门果道有九断智果道有七觉枝八道枝。<a id="a-AD"></a>是三十七助道法。<a id="a-AE"></a>有七种修道。<a id="a-AF"></a>有苦根忧根无惭无愧男根女根淫欲抟食爱五盖五欲对治法。<a id="a-AG"></a>复次以初禅是五阴十二入十八界对治法。<a id="a-AH"></a>以如是等事故。<a id="a-AI"></a>佛经说初禅是离喜乐者。<a id="a-AJ"></a>喜是喜根。<a id="a-AK"></a>乐是猗乐。<a id="a-AL"></a>复次喜是受阴摄。<a id="a-AM"></a>乐是行阴摄。<a id="a-AN"></a>入初禅者。<a id="a-AO"></a>若得成就初禅善五阴。<a id="a-AP"></a>是名入初禅。<a id="a-AQ"></a>已灭觉观。<a id="a-AR"></a>乃至广说。<a id="a-AS"></a>问曰。<a id="a-AT"></a>如离初禅欲。<a id="a-AU"></a>尽灭初禅法。<a id="a-AV"></a>何故佛但说灭觉观耶。<a id="a-AW"></a>答曰。<a id="a-AX"></a>如佛说灭觉观。<a id="a-AY"></a>当知已说灭初禅法。<a id="a-AZ"></a>复次以觉观难断难除难过故。<a id="a-Aa"></a>复次以此法是重多诸过患。<a id="a-Ab"></a>复次此法离初禅爱。<a id="a-Ac"></a>多作留难。<a id="a-Ad"></a>令离欲法不相续。<a id="a-Ae"></a>如守门人。<a id="a-Af"></a>不令他入。<a id="a-Ag"></a>彼亦如是。<a id="a-Ah"></a>复次行者为对治此法故。<a id="a-Ai"></a>修二禅定道。<a id="a-Aj"></a>复次行者憎恶此法故。<a id="a-Ak"></a>尽离初禅。<a id="a-Al"></a>复次此法上地所无不行故。<a id="a-Am"></a>以如是等事故。<a id="a-An"></a>佛说灭于觉观生内信者。<a id="a-Ao"></a>内是心。<a id="a-Ap"></a>信是信根。<a id="a-Aq"></a>心信此法故名内信。<a id="a-Ar"></a>尊者和须蜜说曰。<a id="a-As"></a>觉观扰乱定心。<a id="a-At"></a>觉观若灭。<a id="a-Au"></a>心则清净。<a id="a-Av"></a>故名内净。<a id="a-Aw"></a>如水不波浪时名为澄清。<a id="a-Ax"></a>彼亦如是。<a id="a-Ay"></a>染污喜。<a id="a-Az"></a>令定心浊。<a id="a-B0"></a>彼若灭心则清净。<a id="a-B1"></a>譬如浊水澄清则名为净。<a id="a-B2"></a>尊者达摩多罗说曰。<a id="a-B3"></a>行者入第二禅时。<a id="a-B4"></a>于彼禅心。<a id="a-B5"></a>则宽博信乐。<a id="a-B6"></a>堪忍久住。<a id="a-B7"></a>乐观彼法。<a id="a-B8"></a>心不移动。<a id="a-B9"></a>住于一处。<a id="a-BA"></a>有是处所。<a id="a-BB"></a>有是体性。<a id="a-BC"></a>我得第二禅心。<a id="a-BD"></a>住一处者。<a id="a-BE"></a>心唯行一门中故。<a id="a-BF"></a>欲界心行于六门。<a id="a-BG"></a>初禅心行于四门。<a id="a-BH"></a>第二禅心行于一门。<a id="a-BI"></a>故言心住一处。<a id="a-BJ"></a>无觉无观者。<a id="a-BK"></a>觉观已灭故。<a id="a-BL"></a>定生者。<a id="a-BM"></a>问曰。<a id="a-BN"></a>如初禅亦有定。<a id="a-BO"></a>何故第二禅说定。<a id="a-BP"></a>初禅不说耶。<a id="a-BQ"></a>答曰。<a id="a-BR"></a>以二禅定明净胜妙胜初禅定。<a id="a-BS"></a>复次二禅中定从定生。<a id="a-BT"></a>定所长养定后现在前。<a id="a-BU"></a>定者谓初禅。<a id="a-BV"></a>初禅定是初定。<a id="a-BW"></a>从不定心后现在前。<a id="a-BX"></a>不定心者。<a id="a-BY"></a>谓欲界心。<a id="a-BZ"></a>复次初禅有定不定。<a id="a-Ba"></a>心有内向心。<a id="a-Bb"></a>有外向心。<a id="a-Bc"></a>或缘外法。<a id="a-Bd"></a>或缘内法。<a id="a-Be"></a>第二禅唯定唯内向心。<a id="a-Bf"></a>唯缘内法。<a id="a-Bg"></a>复次以第二禅灭声根本。<a id="a-Bh"></a>声根本者是觉观。<a id="a-Bi"></a>如说有觉观者。<a id="a-Bj"></a>能出语声。<a id="a-Bk"></a>非无觉观。<a id="a-Bl"></a>第二禅中。<a id="a-Bm"></a>无有是事。<a id="a-Bn"></a>复次第二禅说是贤圣默然法。<a id="a-Bo"></a>如佛告目犍连。<a id="a-Bp"></a>汝莫轻蔑第二禅。<a id="a-Bq"></a>此是贤圣默然法。<a id="a-Br"></a>以如是事故。<a id="a-Bs"></a>说二禅定。<a id="a-Bt"></a>不说初禅。<a id="a-Bu"></a>喜乐者。<a id="a-Bv"></a>喜是喜根。<a id="a-Bw"></a>乐是猗乐。<a id="a-Bx"></a>复次喜是受阴摄。<a id="a-By"></a>乐是行阴摄。<a id="a-Bz"></a>入第二禅者。<a id="a-C0"></a>若得成就第二禅善五阴。<a id="a-C1"></a>名入第二禅。<a id="a-C2"></a>离喜住舍。<a id="a-C3"></a>乃至广说问曰。<a id="a-C4"></a>如离二禅欲时。<a id="a-C5"></a>尽离第二禅法。<a id="a-C6"></a>何故世尊独说离喜。<a id="a-C7"></a>答曰。<a id="a-C8"></a>如佛说离喜。<a id="a-C9"></a>当知已说离二禅法。<a id="a-CA"></a>复次以喜难断难除难过故。<a id="a-CB"></a>复次以喜是重多诸过患故复次此法离二禅爱时。<a id="a-CC"></a>多作留难。<a id="a-CD"></a>令离欲法不相续。<a id="a-CE"></a>如守门人不令他入。<a id="a-CF"></a>彼亦如是。<a id="a-CG"></a>复次行者为对治此法故。<a id="a-CH"></a>修三禅定道。<a id="a-CI"></a>复次行者憎恶此法故。<a id="a-CJ"></a>尽离二禅。<a id="a-CK"></a>复次此法上地所无不行故。<a id="a-CL"></a>以如是等事故。<a id="a-CM"></a>佛说离喜住舍。<a id="a-CN"></a>有念慧身受乐者。<a id="a-CO"></a>身者是意身。<a id="a-CP"></a>复次若说意受乐。<a id="a-CQ"></a>令四大身亦受乐。<a id="a-CR"></a>是贤圣所说应舍者。<a id="a-CS"></a>所说为他。<a id="a-CT"></a>应舍者是自身。<a id="a-CU"></a>问曰。<a id="a-CV"></a>如一切地尽是贤圣所说应舍。<a id="a-CW"></a>何故佛独说。<a id="a-CX"></a>第三禅应舍。<a id="a-CY"></a>答曰。<a id="a-CZ"></a>以第三禅道多诸留难。<a id="a-Ca"></a>有自地留难。<a id="a-Cb"></a>亦有他地留难。<a id="a-Cc"></a>他地道留难者。<a id="a-Cd"></a>第二禅喜漂没轻躁。<a id="a-Ce"></a>犹如罗刹令行者于离二禅欲法。<a id="a-Cf"></a>而便衰退。<a id="a-Cg"></a>自地道留难者第三禅地。<a id="a-Ch"></a>有一切生死中最胜乐。<a id="a-Ci"></a>行者生贪着故。<a id="a-Cj"></a>不求上地离欲法。<a id="a-Ck"></a>是故说道者。<a id="a-Cl"></a>为初行人。<a id="a-Cm"></a>说留难处。<a id="a-Cn"></a>第三禅道多诸留难。<a id="a-Co"></a>谓第二禅喜。<a id="a-Cp"></a>汝等应修正念。<a id="a-Cq"></a>离第二禅欲时。<a id="a-Cr"></a>莫为喜所漂没。<a id="a-Cs"></a>自地留难者。<a id="a-Ct"></a>谓一切生死中最胜乐。<a id="a-Cu"></a>汝等应以正慧除去贪着。<a id="a-Cv"></a>应求上地离欲法。<a id="a-Cw"></a>譬如商人。<a id="a-Cx"></a>为诸新学商人不知方土过患者。<a id="a-Cy"></a>说留难事。<a id="a-Cz"></a>此城中多诸淫女聚博饮酒欺诳之处。<a id="a-D0"></a>汝等应远离之。<a id="a-D1"></a>勿令他欺劫夺财物永尽。<a id="a-D2"></a>彼亦如是。<a id="a-D3"></a>住念乐入第三禅者。<a id="a-D4"></a>若得成就第三禅善五阴。<a id="a-D5"></a>是名入第三禅断乐。<a id="a-D6"></a>乃至广说。<a id="a-D7"></a>问曰。<a id="a-D8"></a>离第三禅欲时。<a id="a-D9"></a>尽断第三禅诸法。<a id="a-DA"></a>何故唯说断乐。<a id="a-DB"></a>答曰。<a id="a-DC"></a>如佛说断乐。<a id="a-DD"></a>当知已说断第三禅法。<a id="a-DE"></a>复次以乐难断难除难过故。<a id="a-DF"></a>复次以乐是重多诸过患故。<a id="a-DG"></a>此复次乐离第三禅爱时。<a id="a-DH"></a>多作留难。<a id="a-DI"></a>令离欲法不相续。<a id="a-DJ"></a>如守门人。<a id="a-DK"></a>不令他入。<a id="a-DL"></a>彼亦如是。<a id="a-DM"></a>复次行者为对治此法故。<a id="a-DN"></a>修第四禅定道。<a id="a-DO"></a>复次行者憎恶此法故。<a id="a-DP"></a>尽离第三禅。<a id="a-DQ"></a>复次此法上地所无不行故。<a id="a-DR"></a>以如是等事故。<a id="a-DS"></a>佛说断乐断苦者。<a id="a-DT"></a>问曰。<a id="a-DU"></a>离欲界欲时。<a id="a-DV"></a>行者已断苦根。<a id="a-DW"></a>何故离三禅欲时。<a id="a-DX"></a>言断苦耶。<a id="a-DY"></a>答曰。<a id="a-DZ"></a>此中说已断名断。<a id="a-Da"></a>说远名近。<a id="a-Db"></a>如已来名来。<a id="a-Dc"></a>如说大王从何处来。<a id="a-Dd"></a>彼已来名来。<a id="a-De"></a>此中说已来名来。<a id="a-Df"></a>余广说如上。<a id="a-Dg"></a>此亦如是。<a id="a-Dh"></a>已断名断。<a id="a-Di"></a>远名为近。<a id="a-Dj"></a>复次此中说双法毕竟断故。<a id="a-Dk"></a>苦乐是双。<a id="a-Dl"></a>离欲爱时。<a id="a-Dm"></a>虽断苦乐。<a id="a-Dn"></a>而乐不毕竟断。<a id="a-Do"></a>离第三禅欲。<a id="a-Dp"></a>毕竟断乐。<a id="a-Dq"></a>复次断乐者。<a id="a-Dr"></a>是第三禅乐。<a id="a-Ds"></a>断苦者是彼相应心心数法。<a id="a-Dt"></a>复次断乐者。<a id="a-Du"></a>是第三禅。<a id="a-Dv"></a>断苦者是第三禅。<a id="a-Dw"></a>出入息。<a id="a-Dx"></a>贤圣以出入息作苦想。<a id="a-Dy"></a>甚于凡夫受阿毗地狱苦。<a id="a-Dz"></a>复次断乐者。<a id="a-E0"></a>是第三禅乐。<a id="a-E1"></a>断苦者亦是乐根。<a id="a-E2"></a>如说无常故苦先灭。<a id="a-E3"></a>忧喜者。<a id="a-E4"></a>离欲爱时灭忧根。<a id="a-E5"></a>离二禅欲时灭喜根。<a id="a-E6"></a>故说先灭忧喜。<a id="a-E7"></a>不苦不乐者。<a id="a-E8"></a>说不苦不乐。<a id="a-E9"></a>受舍者说行舍净念者。<a id="a-EA"></a>问曰。<a id="a-EB"></a>下地无漏念亦是净。<a id="a-EC"></a>何故说第四禅念是净耶。<a id="a-ED"></a>答曰。<a id="a-EE"></a>第四禅念。<a id="a-EF"></a>以无八事故名净。<a id="a-EG"></a>谓无苦无乐忧喜觉观出入息。<a id="a-EH"></a>复次彼念无内外留难故。<a id="a-EI"></a>下三禅中。<a id="a-EJ"></a>有内外留难。<a id="a-EK"></a>初禅内留难者。<a id="a-EL"></a>有如火觉观。<a id="a-EM"></a>外留难者。<a id="a-EN"></a>为火所烧。<a id="a-EO"></a>第二禅内留难者。<a id="a-EP"></a>有如水喜。<a id="a-EQ"></a>外留难者为水所漂。<a id="a-ER"></a>第三禅内留难者。<a id="a-ES"></a>有如风出入息。<a id="a-ET"></a>外留难者。<a id="a-EU"></a>为风所散。<a id="a-EV"></a>第四禅无内外留难。<a id="a-EW"></a>复次以第四禅念不忘失故。<a id="a-EX"></a>三禅为灾所及念有忘失。<a id="a-EY"></a>第四禅念不为灾所及故。<a id="a-EZ"></a>无有忘失。<a id="a-Ea"></a>复次无烦恼及患故。<a id="a-Eb"></a>或有念无烦恼。<a id="a-Ec"></a>有患有念。<a id="a-Ed"></a>无患有烦恼。<a id="a-Ee"></a>有念无烦恼。<a id="a-Ef"></a>无患有念。<a id="a-Eg"></a>有烦恼有患。<a id="a-Eh"></a>无烦恼有患者。<a id="a-Ei"></a>三禅中无漏念。<a id="a-Ej"></a>无患有烦恼者。<a id="a-Ek"></a>第四禅中有漏念。<a id="a-El"></a>无烦恼无患者。<a id="a-Em"></a>第四禅无漏念。<a id="a-En"></a>有患有烦恼者。<a id="a-Eo"></a>三禅中有漏念。<a id="a-Ep"></a>及欲界念。<a id="a-Eq"></a>复次以依所依清净故。<a id="a-Er"></a>第四禅所依身明净。<a id="a-Es"></a>犹如灯光。<a id="a-Et"></a>如所依明净故。<a id="a-Eu"></a>彼念亦明净。<a id="a-Ev"></a>复次第四禅。<a id="a-Ew"></a>是满足依。<a id="a-Ex"></a>诸依中最胜地。<a id="a-Ey"></a>是到彼岸法。<a id="a-Ez"></a>复次第四禅是中依。<a id="a-F0"></a>犹如齐上有三地。<a id="a-F1"></a>无漏下有三地无漏。<a id="a-F2"></a>复次第四禅是遍依不动定。<a id="a-F3"></a>复次以第四禅有二事广。<a id="a-F4"></a>一处所广。<a id="a-F5"></a>二善根广。<a id="a-F6"></a>复次第四禅处。<a id="a-F7"></a>恒河沙诸菩萨等。<a id="a-F8"></a>得正决定。<a id="a-F9"></a>成阿耨多罗三藐三菩提。<a id="a-FA"></a>一切菩萨尽依第四禅得正决定。<a id="a-FB"></a>成阿耨多罗三藐三菩提。<a id="a-FC"></a>复次以三种行人尽依第四禅入正决定得果尽漏。<a id="a-FD"></a>三种行人者。<a id="a-FE"></a>谓佛辟支佛声闻。<a id="a-FF"></a>复次以第四禅四大最胜形色最胜故。<a id="a-FG"></a>复次以第四禅中念前世智。<a id="a-FH"></a>从欲界至第四禅。<a id="a-FI"></a>尽能缘以如是等事故。<a id="a-FJ"></a>佛说第四禅念名净。<a id="a-FK"></a>入第四禅者。<a id="a-FL"></a>若得成就第四禅善五阴。<a id="a-FM"></a>是名入第四禅。</p>
  <p id="aFN">佛经说忧根以初禅灭。<a id="a-FO"></a>苦根以第二禅灭。<a id="a-FP"></a>问曰。<a id="a-FQ"></a>二根俱离欲时灭。<a id="a-FR"></a>佛何故说忧根以初禅灭苦根以第二禅灭耶。<a id="a-FS"></a>答曰。<a id="a-FT"></a>佛说过对治法。<a id="a-FU"></a>离欲界欲时。<a id="a-FV"></a>虽断苦彼对治不名过。<a id="a-FW"></a>若离对治初禅欲时。<a id="a-FX"></a>彼对治名过。<a id="a-FY"></a>谁是彼对治。<a id="a-FZ"></a>答曰。<a id="a-Fa"></a>初禅是。<a id="a-Fb"></a>复次此中说性过。<a id="a-Fc"></a>离欲爱时。<a id="a-Fd"></a>虽断苦根。<a id="a-Fe"></a>不过其性。<a id="a-Ff"></a>谁是其性。<a id="a-Fg"></a>答曰。<a id="a-Fh"></a>识身是。<a id="a-Fi"></a>复次此中说过所依。<a id="a-Fj"></a>离欲爱时。<a id="a-Fk"></a>虽断苦根。<a id="a-Fl"></a>不过所依。<a id="a-Fm"></a>离初禅欲时。<a id="a-Fn"></a>过其所依。<a id="a-Fo"></a>谁是所依。<a id="a-Fp"></a>答曰。<a id="a-Fq"></a>识身是。<a id="a-Fr"></a>复次此中说觉观是苦。<a id="a-Fs"></a>贤圣于觉观作苦想。<a id="a-Ft"></a>甚于众生受地狱苦。</p>
  <p id="aFu">佛经说均陀当知此胜四心数法定受现法乐。<a id="a-Fv"></a>行禅比丘。<a id="a-Fw"></a>应知入知起。<a id="a-Fx"></a>均陀当知。<a id="a-Fy"></a>此四无色寂静解脱。<a id="a-Fz"></a>行禅比丘。<a id="a-G0"></a>应当为他解说。<a id="a-G1"></a>问曰。<a id="a-G2"></a>何故说禅言知。<a id="a-G3"></a>说无色言应当为他解说耶。<a id="a-G4"></a>答曰。<a id="a-G5"></a>以禅是粗现见了了法。<a id="a-G6"></a>行禅者。<a id="a-G7"></a>从禅起。<a id="a-G8"></a>复欲入禅。<a id="a-G9"></a>佛作是说。<a id="a-GA"></a>若欲入者。<a id="a-GB"></a>随意复入无色定。<a id="a-GC"></a>微细不现见不了了。<a id="a-GD"></a>行禅者从无色定起。<a id="a-GE"></a>不欲复入。<a id="a-GF"></a>佛作是说。<a id="a-GG"></a>若不欲复入者。<a id="a-GH"></a>出定入定之法。<a id="a-GI"></a>应为他人而解说之。<a id="a-GJ"></a>莫忘失此法。</p>
  <p id="aGK">复次禅有种种不相似法故。<a id="a-GL"></a>行禅者从禅出已。<a id="a-GM"></a>复还欲入。<a id="a-GN"></a>佛作是说。<a id="a-GO"></a>若欲入者。<a id="a-GP"></a>随意而入。<a id="a-GQ"></a>无色定无有种种不相似法。<a id="a-GR"></a>行禅者。<a id="a-GS"></a>出已不欲复入。<a id="a-GT"></a>是故佛作是说。<a id="a-GU"></a>若不欲入者。<a id="a-GV"></a>出定入定之法。<a id="a-GW"></a>应为他人解说。<a id="a-GX"></a>莫忘失此法。<a id="a-GY"></a>复次禅中有多诸功德善利故。<a id="a-GZ"></a>行禅者出已复还欲入。<a id="a-Ga"></a>是故佛作是说。<a id="a-Gb"></a>若欲入者。<a id="a-Gc"></a>随意而入。<a id="a-Gd"></a>无色定无多功德善利。<a id="a-Ge"></a>行禅者从彼定出。<a id="a-Gf"></a>不欲复入。<a id="a-Gg"></a>是故佛作是说。<a id="a-Gh"></a>若不欲入者。<a id="a-Gi"></a>应当为他人解说。<a id="a-Gj"></a>莫忘失此法。<a id="a-Gk"></a>复次禅遍照法。<a id="a-Gl"></a>能缘自地。<a id="a-Gm"></a>亦缘上下地。<a id="a-Gn"></a>行禅者出已复还欲入。<a id="a-Go"></a>佛作是说。<a id="a-Gp"></a>若欲入者。<a id="a-Gq"></a>随意而入。<a id="a-Gr"></a>无色定非遍照法。<a id="a-Gs"></a>能缘自地。<a id="a-Gt"></a>亦缘上地。<a id="a-Gu"></a>不能缘下地。<a id="a-Gv"></a>行禅者从彼定起已。<a id="a-Gw"></a>不欲复入。<a id="a-Gx"></a>是故佛作是说。<a id="a-Gy"></a>若不欲入者。<a id="a-Gz"></a>应为他人而解说之。<a id="a-H0"></a>莫忘失此法。<a id="a-H1"></a>佛经说四禅有四善利。<a id="a-H2"></a>四无色定有一善利。<a id="a-H3"></a>问曰。<a id="a-H4"></a>佛何故说四禅有四善利说四无色有一善利耶。<a id="a-H5"></a>答曰。<a id="a-H6"></a>先所说诸答此中应广说。<a id="a-H7"></a>更有二不同。<a id="a-H8"></a>答曰。<a id="a-H9"></a>一以禅有三种。<a id="a-HA"></a>谓有觉有观。<a id="a-HB"></a>无觉有观。<a id="a-HC"></a>无觉无观。<a id="a-HD"></a>故有四善利。<a id="a-HE"></a>无色定。<a id="a-HF"></a>唯无觉无观。<a id="a-HG"></a>故有一善利。<a id="a-HH"></a>二以禅有种种根。<a id="a-HI"></a>为喜根乐根舍根。<a id="a-HJ"></a>故有四善利。<a id="a-HK"></a>无色定无种种根。<a id="a-HL"></a>唯一舍根故。<a id="a-HM"></a>有一善利。<a id="a-HN"></a>问曰。<a id="a-HO"></a>禅善利有何差别。<a id="a-HP"></a>答曰。<a id="a-HQ"></a>名即差别。<a id="a-HR"></a>是名为禅是名善利。<a id="a-HS"></a>复次禅三种。<a id="a-HT"></a>善染污不隐没无记。<a id="a-HU"></a>善利唯善。<a id="a-HV"></a>复次禅有漏无漏。<a id="a-HW"></a>善利唯无漏。<a id="a-HX"></a>复次禅是色界系不系。<a id="a-HY"></a>善利唯不系。<a id="a-HZ"></a>复次禅是学无学非学非无学。<a id="a-Ha"></a>善利唯学无学。<a id="a-Hb"></a>复次禅是见道断修道断无断善利唯无断。<a id="a-Hc"></a>禅善利。<a id="a-Hd"></a>是谓差别。</p>
  <p id="aHe">佛经说四禅是床座。<a id="a-Hf"></a>问曰。<a id="a-Hg"></a>何故佛说四禅是床座。<a id="a-Hh"></a>答曰。<a id="a-Hi"></a>以是高摄故。<a id="a-Hj"></a>高者高于欲界。<a id="a-Hk"></a>摄者摄诸善法。<a id="a-Hl"></a>复次为诸圣人疲厌生死道示其座处故。<a id="a-Hm"></a>如道行疲厌坐于床座则得休息。<a id="a-Hn"></a>如是诸圣疲厌生死道。<a id="a-Ho"></a>坐于四禅床座。<a id="a-Hp"></a>则得休息。</p>
 </body>
</html>