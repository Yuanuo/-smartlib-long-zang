<!doctype html>
<html id="z3IBVkp14s" data-ver="1320">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第二十二</h1>
  <h2 id="a2">杂揵度人品第三之六</h2>
  <p id="a3">云何断界。<a id="a-4"></a>我今当先说阿毗昙名数近对治法。<a id="a-5"></a>云何断界。<a id="a-6"></a>答曰。<a id="a-7"></a>除爱结。<a id="a-8"></a>诸余结断。<a id="a-9"></a>是名断界。<a id="a-A"></a>诸余者。<a id="a-B"></a>除爱结余八结是也。<a id="a-C"></a>云何无欲界。<a id="a-D"></a>答曰。<a id="a-E"></a>爱结若断。<a id="a-F"></a>是近对治有欲对无欲故。<a id="a-G"></a>云何灭界。<a id="a-H"></a>答曰。<a id="a-I"></a>除九结。<a id="a-J"></a>诸余结法灭。<a id="a-K"></a>是名灭界。<a id="a-L"></a>此中一切有漏体。<a id="a-M"></a>说是结法。<a id="a-N"></a>复有说者。<a id="a-O"></a>八结结相应法。<a id="a-P"></a>及所起处生等若断。<a id="a-Q"></a>是名断界。<a id="a-R"></a>爱结爱结相应法。<a id="a-S"></a>及所起处生等。<a id="a-T"></a>若得离欲。<a id="a-U"></a>是无欲界。<a id="a-V"></a>若说九结。<a id="a-W"></a>则摄一切染污法尽。<a id="a-X"></a>余唯有有漏善法及不隐没无记。<a id="a-Y"></a>彼若灭。<a id="a-Z"></a>是名灭界。<a id="a-a"></a>复有说者。<a id="a-b"></a>有法缚而不染污。<a id="a-c"></a>有法亦缚亦染。<a id="a-d"></a>有法不缚不染。<a id="a-e"></a>缚而不染法若断。<a id="a-f"></a>是名断界。<a id="a-g"></a>亦缚亦染法。<a id="a-h"></a>若得离欲。<a id="a-i"></a>是无欲界。<a id="a-j"></a>不缚不染者。<a id="a-k"></a>他缚他染若灭者。<a id="a-l"></a>是名灭界。<a id="a-m"></a>如缚系义亦如是。<a id="a-n"></a>复有说者。<a id="a-o"></a>烦恼体若断。<a id="a-p"></a>是名断界。<a id="a-q"></a>烦恼于缘得离。<a id="a-r"></a>是名无欲界。<a id="a-s"></a>诸烦恼果更不生。<a id="a-t"></a>是名灭界。<a id="a-u"></a>复有说者。<a id="a-v"></a>过去诸阴若断是名断界。<a id="a-w"></a>未来诸阴离欲。<a id="a-x"></a>是名无欲界。<a id="a-y"></a>现在诸阴若灭。<a id="a-z"></a>是名灭界。<a id="a-10"></a>复有说者。<a id="a-11"></a>若苦受断。<a id="a-12"></a>是名断界。<a id="a-13"></a>若于乐受离欲。<a id="a-14"></a>是名无欲界。<a id="a-15"></a>不苦不乐受若灭。<a id="a-16"></a>是名灭界。<a id="a-17"></a>复有说者。<a id="a-18"></a>若苦苦断。<a id="a-19"></a>是名断界。<a id="a-1A"></a>坏苦若离欲。<a id="a-1B"></a>是名无欲界。<a id="a-1C"></a>行苦若灭。<a id="a-1D"></a>是名灭界。<a id="a-1E"></a>尊者奢摩达说曰。<a id="a-1F"></a>舍于重担。<a id="a-1G"></a>是名断界。<a id="a-1H"></a>无欲对治有欲。<a id="a-1I"></a>若离有欲。<a id="a-1J"></a>是名无欲界。<a id="a-1K"></a>令生不相续。<a id="a-1L"></a>相续者若灭。<a id="a-1M"></a>是名灭界。<a id="a-1N"></a>复有说者。<a id="a-1O"></a>或有言唯断爱结。<a id="a-1P"></a>问曰。<a id="a-1Q"></a>若然者。<a id="a-1R"></a>则违佛经。<a id="a-1S"></a>佛经说。<a id="a-1T"></a>诸行若断。<a id="a-1U"></a>是名断界。<a id="a-1V"></a>诸行离欲。<a id="a-1W"></a>是名无欲界诸行若灭。<a id="a-1X"></a>是名灭界。<a id="a-1Y"></a>复违波伽罗那经。<a id="a-1Z"></a>如说可断法云何。<a id="a-1a"></a>答言一切有漏法。<a id="a-1b"></a>复说断智法云何。<a id="a-1c"></a>答言一切有漏法。<a id="a-1d"></a>答曰。<a id="a-1e"></a>爱有缘八结者。<a id="a-1f"></a>有还缘爱者。<a id="a-1g"></a>有缘余法者。<a id="a-1h"></a>缘八结爱若断。<a id="a-1i"></a>是名断界。<a id="a-1j"></a>缘爱结爱若断。<a id="a-1k"></a>是名无欲界。<a id="a-1l"></a>缘余法爱若断。<a id="a-1m"></a>是名灭界。<a id="a-1n"></a>复有说者。<a id="a-1o"></a>唯断于使缘八结使若断。<a id="a-1p"></a>是名断界。<a id="a-1q"></a>缘爱结使若断。<a id="a-1r"></a>是名无欲界。<a id="a-1s"></a>缘余法使若断。<a id="a-1t"></a>是名灭界。<a id="a-1u"></a>若断界是无欲界耶。<a id="a-1v"></a>问曰。<a id="a-1w"></a>何以复作此论。<a id="a-1x"></a>答曰。<a id="a-1y"></a>先说阿毗昙名数义。<a id="a-1z"></a>今欲说真实义。<a id="a-20"></a>若不尔者。<a id="a-21"></a>人谓但自随己意不顺佛经。<a id="a-22"></a>今欲随顺佛经故作如是说。<a id="a-23"></a>若断界是无欲界耶。<a id="a-24"></a>答曰如是。<a id="a-25"></a>乃至广说。<a id="a-26"></a>所言断无欲灭。<a id="a-27"></a>此三名虽异义无差别。</p>
  <p id="a28">世尊说三想。<a id="a-29"></a>乃至广说。<a id="a-2A"></a>问曰。<a id="a-2B"></a>何以作此论。<a id="a-2C"></a>答曰。<a id="a-2D"></a>此是佛经。<a id="a-2E"></a>佛经说三想。<a id="a-2F"></a>不广分别。<a id="a-2G"></a>佛经是此论所为根本。<a id="a-2H"></a>彼中不说者。<a id="a-2I"></a>今悉说之。<a id="a-2J"></a>故作此论。</p>
  <p id="a2K">问曰。<a id="a-2L"></a>十六行外。<a id="a-2M"></a>更有圣道不耶。<a id="a-2N"></a>若有者。<a id="a-2O"></a>智揵度识身经中。<a id="a-2P"></a>何以不说耶。<a id="a-2Q"></a>若无者。<a id="a-2R"></a>此经云何通。<a id="a-2S"></a>如说受乐受时。<a id="a-2T"></a>如实知受乐受。<a id="a-2U"></a>此是何行。<a id="a-2V"></a>又如说我已知苦。<a id="a-2W"></a>为是何行。<a id="a-2X"></a>不复更知。<a id="a-2Y"></a>此是何行。<a id="a-2Z"></a>乃至我已修道。<a id="a-2a"></a>此是何行。<a id="a-2b"></a>不复更修。<a id="a-2c"></a>此是何行。<a id="a-2d"></a>我生已尽。<a id="a-2e"></a>梵行已立。<a id="a-2f"></a>所作已办。<a id="a-2g"></a>更不受后有。<a id="a-2h"></a>如摄法经所说。<a id="a-2i"></a>比丘尽欲漏。<a id="a-2j"></a>是名尽智。<a id="a-2k"></a>更不复尽。<a id="a-2l"></a>是名无生智。<a id="a-2m"></a>是何等行。<a id="a-2n"></a>有漏无明漏说亦如是。<a id="a-2o"></a>评曰。<a id="a-2p"></a>应作是说。<a id="a-2q"></a>十六行外更无圣道。<a id="a-2r"></a>问曰。<a id="a-2s"></a>若无者。<a id="a-2t"></a>先说善通。<a id="a-2u"></a>此经云何通耶。<a id="a-2v"></a>受乐受时。<a id="a-2w"></a>如实知受乐受。<a id="a-2x"></a>乃至广说。<a id="a-2y"></a>答曰。<a id="a-2z"></a>不以知受乐受故。<a id="a-30"></a>名如实知乐受。<a id="a-31"></a>知此乐受。<a id="a-32"></a>是道如迹乘。<a id="a-33"></a>故名如实知我已知苦者是二行。<a id="a-34"></a>谓无常行苦行。<a id="a-35"></a>不复更知亦是无常行苦行。<a id="a-36"></a>我已断集是集等四行。<a id="a-37"></a>更不断集。<a id="a-38"></a>亦是集等四行。<a id="a-39"></a>我已证灭是灭等四行。<a id="a-3A"></a>更不证灭。<a id="a-3B"></a>亦是灭等四行。<a id="a-3C"></a>我生已尽。<a id="a-3D"></a>是集等四行。<a id="a-3E"></a>梵行已立。<a id="a-3F"></a>是道等四行。<a id="a-3G"></a>所作已办。<a id="a-3H"></a>是灭等四行。<a id="a-3I"></a>不受后有。<a id="a-3J"></a>是苦等二行。<a id="a-3K"></a>谓无常行苦行。<a id="a-3L"></a>复有说者。<a id="a-3M"></a>我生已尽有五事。<a id="a-3N"></a>一者身。<a id="a-3O"></a>二者对治。<a id="a-3P"></a>三者所作。<a id="a-3Q"></a>四者果。<a id="a-3R"></a>五者人。<a id="a-3S"></a>身者。<a id="a-3T"></a>一切处生身尽。<a id="a-3U"></a>对治者得如此对治。<a id="a-3V"></a>能尽一切生。<a id="a-3W"></a>所作者智能所作使诸生尽。<a id="a-3X"></a>果者得智果。<a id="a-3Y"></a>能尽一切生。<a id="a-3Z"></a>人者言是人。<a id="a-3a"></a>能尽一切生。<a id="a-3b"></a>如摄法经所说。<a id="a-3c"></a>比丘尽欲漏者。<a id="a-3d"></a>是尽智。<a id="a-3e"></a>有六行。<a id="a-3f"></a>不复更尽。<a id="a-3g"></a>是无生智。<a id="a-3h"></a>亦有六行。<a id="a-3i"></a>六行者谓无常苦二行。<a id="a-3j"></a>及集四行。<a id="a-3k"></a>有漏无明漏。<a id="a-3l"></a>说亦如是。<a id="a-3m"></a>复有说者。<a id="a-3n"></a>十六行外。<a id="a-3o"></a>更有圣道。<a id="a-3p"></a>问曰。<a id="a-3q"></a>若有者。<a id="a-3r"></a>智揵度识身经中。<a id="a-3s"></a>何故不说耶。<a id="a-3t"></a>答曰。<a id="a-3u"></a>应说而不说者。<a id="a-3v"></a>当知此说有余。<a id="a-3w"></a>问曰。<a id="a-3x"></a>此有余说有何义耶。<a id="a-3y"></a>答曰。<a id="a-3z"></a>若行能得正决定。<a id="a-40"></a>得果离欲。<a id="a-41"></a>及尽诸漏者。<a id="a-42"></a>智揵度识身经则说。<a id="a-43"></a>若诸行不能得正决定。<a id="a-44"></a>不得果不离欲。<a id="a-45"></a>不尽诸漏者。<a id="a-46"></a>然是圣所得道。<a id="a-47"></a>为受现法乐故。<a id="a-48"></a>为游戏故。<a id="a-49"></a>观本所作故。<a id="a-4A"></a>受用无上圣法故。<a id="a-4B"></a>而起现在前。<a id="a-4C"></a>复有说者。<a id="a-4D"></a>若行现在断烦恼时。<a id="a-4E"></a>能害烦恼。<a id="a-4F"></a>能有所作。<a id="a-4G"></a>有大功用者则说。<a id="a-4H"></a>现在断烦恼时。<a id="a-4I"></a>彼诸行不能害结。<a id="a-4J"></a>不有所作。<a id="a-4K"></a>无大功用。<a id="a-4L"></a>是故不说。<a id="a-4M"></a>唯在未来世中修。<a id="a-4N"></a>复有说者。<a id="a-4O"></a>若行在方便无碍解脱胜进道者则说。<a id="a-4P"></a>彼说诸行不在无碍道解脱道。<a id="a-4Q"></a>或在胜进道。<a id="a-4R"></a>或在远方便道。<a id="a-4S"></a>以是事故。<a id="a-4T"></a>智揵度识身经不说。<a id="a-4U"></a>若作是说。<a id="a-4V"></a>十六行外有圣道者。<a id="a-4W"></a>想是圣道。<a id="a-4X"></a>若行于断是断想。<a id="a-4Y"></a>若行无欲是无欲想。<a id="a-4Z"></a>若行于灭是灭想。<a id="a-4a"></a>犹如一的。<a id="a-4b"></a>为若木若铁众箭所中。<a id="a-4c"></a>如是一无为体。<a id="a-4d"></a>为三想所行。<a id="a-4e"></a>诸作说。<a id="a-4f"></a>是十六行外。<a id="a-4g"></a>更有圣道者。<a id="a-4h"></a>断想非离欲想非灭想。<a id="a-4i"></a>乃至广说。<a id="a-4j"></a>诸作是说。<a id="a-4k"></a>十六行外更无圣道者。<a id="a-4l"></a>彼想是缘。<a id="a-4m"></a>若缘断是断想。<a id="a-4n"></a>若缘无欲是无欲想。<a id="a-4o"></a>若缘灭是灭想。<a id="a-4p"></a>此文应如是说。<a id="a-4q"></a>若断想是无欲想耶。<a id="a-4r"></a>答曰如是。<a id="a-4s"></a>乃至广说。</p>
  <p data-pb></p>
  <h2 id="a4t">杂揵度爱敬品第四之一</h2>
  <p id="a4u">云何为爱。<a id="a-4v"></a>云何为敬。<a id="a-4w"></a>乃至广说。<a id="a-4x"></a>如此章及解章义。<a id="a-4y"></a>此中应广说优婆提舍。<a id="a-4z"></a>问曰。<a id="a-50"></a>何故作此论。<a id="a-51"></a>答曰。<a id="a-52"></a>此是佛经。<a id="a-53"></a>佛经中说。<a id="a-54"></a>若比丘习惭愧满足。<a id="a-55"></a>则有爱敬。<a id="a-56"></a>虽作是说不广分别。<a id="a-57"></a>云何为爱。<a id="a-58"></a>云何为敬。<a id="a-59"></a>今欲说故而作此论。<a id="a-5A"></a>复有说者。<a id="a-5B"></a>所以作此论者。<a id="a-5C"></a>欲断小人法现大人法故。<a id="a-5D"></a>其事云何。<a id="a-5E"></a>答曰。<a id="a-5F"></a>小人爱则妨敬。<a id="a-5G"></a>敬则妨爱。<a id="a-5H"></a>云何爱妨敬。<a id="a-5I"></a>犹如在家法。<a id="a-5J"></a>父母于子。<a id="a-5K"></a>则有亲爱。<a id="a-5L"></a>子于父母有爱无敬。<a id="a-5M"></a>出家法中。<a id="a-5N"></a>和上阿阇梨。<a id="a-5O"></a>于诸弟子。<a id="a-5P"></a>则有亲爱。<a id="a-5Q"></a>弟子于和上阿阇梨。<a id="a-5R"></a>有爱无敬。<a id="a-5S"></a>是名爱妨敬云何敬妨爱。<a id="a-5T"></a>犹如在家法中。<a id="a-5U"></a>父母于子。<a id="a-5V"></a>教训严难。<a id="a-5W"></a>欲令诸子远恶修善。<a id="a-5X"></a>子于父母。<a id="a-5Y"></a>有敬无爱。<a id="a-5Z"></a>出家法中。<a id="a-5a"></a>和尚阿阇梨。<a id="a-5b"></a>于诸弟子教训严难。<a id="a-5c"></a>欲令诸弟子远恶修善。<a id="a-5d"></a>诸弟子于和尚阿阇梨。<a id="a-5e"></a>有敬无爱。<a id="a-5f"></a>如是小人爱则妨敬。<a id="a-5g"></a>敬则妨爱。<a id="a-5h"></a>大人不尔。<a id="a-5i"></a>若爱则加敬。<a id="a-5j"></a>敬则加爱。<a id="a-5k"></a>是故为断小人法欲现威势大人法故。<a id="a-5l"></a>而作此论。<a id="a-5m"></a>佛出世时一人具此二法者多。<a id="a-5n"></a>佛不出世一人具此二法者少。<a id="a-5o"></a>设令有者当知皆是菩萨摩诃萨。</p>
  <p id="a5p">云何为爱。<a id="a-5q"></a>答曰。<a id="a-5r"></a>若爱乃至广说。<a id="a-5s"></a>如是等言。<a id="a-5t"></a>尽说爱相。<a id="a-5u"></a>问曰。<a id="a-5v"></a>爱体性是何。<a id="a-5w"></a>答曰。<a id="a-5x"></a>爱有二种一染污。<a id="a-5y"></a>二不染污。<a id="a-5z"></a>染污者体是渴爱。<a id="a-60"></a>不染污者体是信渴。<a id="a-61"></a>爱有二种一是渴爱。<a id="a-62"></a>二是爱。<a id="a-63"></a>问曰。<a id="a-64"></a>若渴爱是爱耶。<a id="a-65"></a>答曰。<a id="a-66"></a>若渴爱则是爱。<a id="a-67"></a>颇有爱非渴爱耶。<a id="a-68"></a>答曰有。<a id="a-69"></a>不染污爱也。<a id="a-6A"></a>信亦有二种。<a id="a-6B"></a>一是信。<a id="a-6C"></a>二是爱。<a id="a-6D"></a>问曰。<a id="a-6E"></a>若信是爱耶。<a id="a-6F"></a>答曰。<a id="a-6G"></a>或有信非爱。<a id="a-6H"></a>或有信是爱。<a id="a-6I"></a>信非爱者。<a id="a-6J"></a>信而不求者是也。<a id="a-6K"></a>信是爱者。<a id="a-6L"></a>亦信亦求者是也。<a id="a-6M"></a>复有以此义作四句者。<a id="a-6N"></a>或有信非爱。<a id="a-6O"></a>或有爱非信。<a id="a-6P"></a>乃至广作四句。<a id="a-6Q"></a>信非爱者。<a id="a-6R"></a>信其事而不求也。<a id="a-6S"></a>爱非信者。<a id="a-6T"></a>染污爱是也。<a id="a-6U"></a>亦信亦爱者。<a id="a-6V"></a>爱其事而求者也。<a id="a-6W"></a>非信非爱者。<a id="a-6X"></a>除上尔所事。</p>
  <p id="a6Y">云何敬。<a id="a-6Z"></a>若敬善敬。<a id="a-6a"></a>乃至广说。<a id="a-6b"></a>如是等言。<a id="a-6c"></a>尽说敬相。<a id="a-6d"></a>问曰。<a id="a-6e"></a>此敬体性是何。<a id="a-6f"></a>答曰。<a id="a-6g"></a>体性是惭愧。<a id="a-6h"></a>云何爱敬。<a id="a-6i"></a>问曰。<a id="a-6j"></a>何故作此论。<a id="a-6k"></a>答曰。<a id="a-6l"></a>先虽说其体。<a id="a-6m"></a>未说此二法俱在一人身中。<a id="a-6n"></a>今欲说故复作此论。<a id="a-6o"></a>云何爱敬。<a id="a-6p"></a>答曰。<a id="a-6q"></a>犹如有一。<a id="a-6r"></a>以爱敬故。<a id="a-6s"></a>意常念佛。<a id="a-6t"></a>凡夫人爱敬佛者。<a id="a-6u"></a>以佛力故。<a id="a-6v"></a>使我得离赋役驱使种种苦事。<a id="a-6w"></a>使我复得种种资生随意之物。<a id="a-6x"></a>圣人爱敬佛者。<a id="a-6y"></a>以佛力故。<a id="a-6z"></a>使我断无始已来无量诸苦。<a id="a-70"></a>尽恶道因。<a id="a-71"></a>住决定法。<a id="a-72"></a>见于真谛正见清净。<a id="a-73"></a>复有说者。<a id="a-74"></a>俱爱敬佛。<a id="a-75"></a>意常念之。<a id="a-76"></a>以佛力故。<a id="a-77"></a>使我出家得比丘法及余诸善安乐之利。<a id="a-78"></a>如尊者优陀耶言。<a id="a-79"></a>世尊灭我无量恶法。<a id="a-7A"></a>益我无量善法。<a id="a-7B"></a>复次以佛出世故。<a id="a-7C"></a>净三种眼。<a id="a-7D"></a>如尊者舍利弗言。<a id="a-7E"></a>若佛不出世。<a id="a-7F"></a>则我盲无目。<a id="a-7G"></a>过此一生。<a id="a-7H"></a>复次佛于此法最尊胜故。<a id="a-7I"></a>复有说者。<a id="a-7J"></a>佛是法主故。<a id="a-7K"></a>复有说者。<a id="a-7L"></a>无始已来七依之法。<a id="a-7M"></a>隐蔽不现。<a id="a-7N"></a>佛能开示故。<a id="a-7O"></a>复有说者。<a id="a-7P"></a>佛能令无数那由他众生入涅槃城故。<a id="a-7Q"></a>复有说者。<a id="a-7R"></a>佛世尊。<a id="a-7S"></a>独出无明壳。<a id="a-7T"></a>转于法轮故。<a id="a-7U"></a>复有说者。<a id="a-7V"></a>以世尊说法故。<a id="a-7W"></a>令无量那由他众生。<a id="a-7X"></a>种诸善根。<a id="a-7Y"></a>亦令成熟。<a id="a-7Z"></a>使得解脱。<a id="a-7a"></a>以佛说法故。<a id="a-7b"></a>使有念处正断神足根力觉道禅定解脱三摩提。<a id="a-7c"></a>办如是等一切功德。<a id="a-7d"></a>尽现世间。<a id="a-7e"></a>以如是等事如凡夫圣人。<a id="a-7f"></a>爱敬于佛。<a id="a-7g"></a>亦爱敬法。<a id="a-7h"></a>意常念之。<a id="a-7i"></a>所以者何。<a id="a-7j"></a>能尽我身心等苦。<a id="a-7k"></a>亦依此法。<a id="a-7l"></a>能到涅槃。<a id="a-7m"></a>亦爱敬僧。<a id="a-7n"></a>意常念之。<a id="a-7o"></a>所以者何。<a id="a-7p"></a>以僧力故。<a id="a-7q"></a>使我出家受具足戒。<a id="a-7r"></a>得畜百一种物。<a id="a-7s"></a>得共和尚阿阇梨等梵行者。<a id="a-7t"></a>同依佛法。<a id="a-7u"></a>如是等人。<a id="a-7v"></a>我行道时。<a id="a-7w"></a>是我伴侣。<a id="a-7x"></a>以于如是等处有爱有敬。<a id="a-7y"></a>故名爱敬。<a id="a-7z"></a>有人有爱无敬。<a id="a-80"></a>有敬无爱。<a id="a-81"></a>乃至广作四句。<a id="a-82"></a>有爱无敬者。<a id="a-83"></a>如在家法。<a id="a-84"></a>父母于子。<a id="a-85"></a>和尚阿阇梨。<a id="a-86"></a>于诸弟子。<a id="a-87"></a>有爱无敬。<a id="a-88"></a>有敬无爱者。<a id="a-89"></a>如于有德他师长所不相伏习者。<a id="a-8A"></a>有敬无爱。<a id="a-8B"></a>亦敬亦爱者。<a id="a-8C"></a>如在家法。<a id="a-8D"></a>子于父母。<a id="a-8E"></a>弟子于和尚阿阇梨所。<a id="a-8F"></a>无爱无敬者。<a id="a-8G"></a>除上尔所事。<a id="a-8H"></a>爱敬四趣中尽有。<a id="a-8I"></a>此中所说爱敬。<a id="a-8J"></a>是佛法中所行者也。<a id="a-8K"></a>云何为养。<a id="a-8L"></a>云何为敬。<a id="a-8M"></a>乃至广说。<a id="a-8N"></a>问曰。<a id="a-8O"></a>何故作此论。<a id="a-8P"></a>答曰。<a id="a-8Q"></a>为断小人法现大人法故。<a id="a-8R"></a>所以者何。<a id="a-8S"></a>小人养则妨敬。<a id="a-8T"></a>敬则妨养。<a id="a-8U"></a>养妨敬者。<a id="a-8V"></a>如在家法。<a id="a-8W"></a>父母老病。<a id="a-8X"></a>以衣服饮食随病医药。<a id="a-8Y"></a>以养父母。<a id="a-8Z"></a>而无有敬。<a id="a-8a"></a>出家法中。<a id="a-8b"></a>如诸弟子。<a id="a-8c"></a>威德多闻。<a id="a-8d"></a>善解法相。<a id="a-8e"></a>众所知识。<a id="a-8f"></a>彼以衣服饮食随病医药。<a id="a-8g"></a>以养和尚阿阇梨。<a id="a-8h"></a>其师或时于弟子所。<a id="a-8i"></a>受经问义。<a id="a-8j"></a>如是等养妨于敬。<a id="a-8k"></a>大人不尔。<a id="a-8l"></a>若养则加敬。<a id="a-8m"></a>若敬则加养。<a id="a-8n"></a>佛出世时一人具此二法者多。<a id="a-8o"></a>佛不出世一人具此二法者少。<a id="a-8p"></a>设当有者。<a id="a-8q"></a>当知皆是菩萨摩诃萨也。<a id="a-8r"></a>菩萨若与人养。<a id="a-8s"></a>必加其敬。<a id="a-8t"></a>若与其敬。<a id="a-8u"></a>必加其养。<a id="a-8v"></a>以是事故。<a id="a-8w"></a>欲断小人法现大人法。<a id="a-8x"></a>甚希有故而作此论。<a id="a-8y"></a>云何为养。<a id="a-8z"></a>答曰养有二种。<a id="a-90"></a>一者财。<a id="a-91"></a>二者法。<a id="a-92"></a>问曰财养体性是何。<a id="a-93"></a>答曰或有说者。<a id="a-94"></a>所舍物是。<a id="a-95"></a>复有说者。<a id="a-96"></a>身口业舍是。<a id="a-97"></a>复有说者。<a id="a-98"></a>能令诸根四大长养者是。<a id="a-99"></a>评曰应作是说。<a id="a-9A"></a>财养体性是五阴。<a id="a-9B"></a>问曰为是何趣耶。<a id="a-9C"></a>答曰除地狱趣。<a id="a-9D"></a>余趣尽有。<a id="a-9E"></a>复有说者。<a id="a-9F"></a>六欲天中无。<a id="a-9G"></a>所以者何。<a id="a-9H"></a>诸天若欲食时。<a id="a-9I"></a>以空金钵置前。<a id="a-9J"></a>随其福力饮食自出。<a id="a-9K"></a>何须财养。<a id="a-9L"></a>复有说者。<a id="a-9M"></a>彼饮食虽等有余财物。<a id="a-9N"></a>可以与他。<a id="a-9O"></a>问曰何处施谁与谁取。<a id="a-9P"></a>答曰或有说者。<a id="a-9Q"></a>畜生趣中。<a id="a-9R"></a>还施畜生。<a id="a-9S"></a>饿鬼趣中。<a id="a-9T"></a>施于二趣。<a id="a-9U"></a>人施三趣。<a id="a-9V"></a>天施前三趣。<a id="a-9W"></a>复有说者。<a id="a-9X"></a>能施四趣。<a id="a-9Y"></a>若人以饶益他意施饮食。<a id="a-9Z"></a>他人食之。<a id="a-9a"></a>四大诸根而得长养。<a id="a-9b"></a>是名为施亦名为养。<a id="a-9c"></a>虽有饶益他意施他饮食。<a id="a-9d"></a>他人食之。<a id="a-9e"></a>不长养诸根四大。<a id="a-9f"></a>是名为施不名为养。<a id="a-9g"></a>若人害心。<a id="a-9h"></a>以杂毒食施他。<a id="a-9i"></a>他人以咒术药草力。<a id="a-9j"></a>若是有德众生。<a id="a-9k"></a>诸根四大。<a id="a-9l"></a>而更增长。<a id="a-9m"></a>是名为养不名为施。<a id="a-9n"></a>彼施者受不善报。<a id="a-9o"></a>问曰法养体是何耶。<a id="a-9p"></a>答曰或有说者。<a id="a-9q"></a>法养体性是名。<a id="a-9r"></a>复有说者。<a id="a-9s"></a>是语。<a id="a-9t"></a>复有说者。<a id="a-9u"></a>若闻法时生未曾有善巧方便。<a id="a-9v"></a>是法养体性。<a id="a-9w"></a>评曰应作是说。<a id="a-9x"></a>取其闻法巧便相应共生法者。<a id="a-9y"></a>体是五阴。<a id="a-9z"></a>问曰何处有法养耶。<a id="a-A0"></a>答曰五趣尽有。<a id="a-A1"></a>何以知地狱趣中有耶。<a id="a-A2"></a>答曰曾闻弥多达子小生地狱中谓是浴室。<a id="a-A3"></a>而便说偈。</p>
  <p id="aA4">人间空处受苦乐　　非我非他之所作</p>
  <p id="aA5">若受诸触皆缘身　　无有身者谁受苦</p>
  <p id="aA6">时诸众生闻说此偈。<a id="a-A7"></a>缘斯福故。<a id="a-A8"></a>从是命终脱地狱苦。<a id="a-A9"></a>云何知畜生道中亦有法养。<a id="a-AA"></a>答曰如迦宾阇罗鸟等。<a id="a-AB"></a>身行梵行。<a id="a-AC"></a>为他说法者是也。<a id="a-AD"></a>饿鬼中如毕陵迦等是也。<a id="a-AE"></a>人天中者。<a id="a-AF"></a>尽可现见。<a id="a-AG"></a>天中六欲天。<a id="a-AH"></a>及色界诸天。<a id="a-AI"></a>非无色界天。<a id="a-AJ"></a>何以知色界诸天亦有耶。<a id="a-AK"></a>答曰如手天子往诣佛所。<a id="a-AL"></a>作如是言。<a id="a-AM"></a>如今世尊。<a id="a-AN"></a>四众围绕而说诸法。<a id="a-AO"></a>闻者欢喜奉行。<a id="a-AP"></a>我还至无热天中。<a id="a-AQ"></a>诸天围绕而为说法。<a id="a-AR"></a>闻者欢喜奉行。<a id="a-AS"></a>亦复如是。<a id="a-AT"></a>以是事故。<a id="a-AU"></a>知色界天中亦有法养。<a id="a-AV"></a>若以饶益心。<a id="a-AW"></a>为他说法。<a id="a-AX"></a>他闻法已。<a id="a-AY"></a>生善巧便。<a id="a-AZ"></a>是名为施亦名为养。<a id="a-Aa"></a>若以饶益心。<a id="a-Ab"></a>为他说法。<a id="a-Ac"></a>他闻法已。<a id="a-Ad"></a>不生善巧方便者。<a id="a-Ae"></a>是名为施不名为养。<a id="a-Af"></a>若以讥刺心。<a id="a-Ag"></a>为他说法。<a id="a-Ah"></a>他人闻已。<a id="a-Ai"></a>以智慧心。<a id="a-Aj"></a>生善巧便。<a id="a-Ak"></a>是名为养不名为施。</p>
  <p id="aAl">云何为敬。<a id="a-Am"></a>若敬重敬。<a id="a-An"></a>乃至广说。<a id="a-Ao"></a>敬体性是惭。<a id="a-Ap"></a>如前说。</p>
  <p id="aAq">云何敬养。<a id="a-Ar"></a>问曰。<a id="a-As"></a>何以复作此论。<a id="a-At"></a>答曰。<a id="a-Au"></a>先已说敬养体性。<a id="a-Av"></a>未说一人具此二事故而作此论。<a id="a-Aw"></a>云何敬养。<a id="a-Ax"></a>答曰。<a id="a-Ay"></a>犹如有一而敬养佛。<a id="a-Az"></a>问曰。<a id="a-B0"></a>以何敬养佛。<a id="a-B1"></a>答曰。<a id="a-B2"></a>以财敬养佛。<a id="a-B3"></a>不能以法。<a id="a-B4"></a>所以者何。<a id="a-B5"></a>不能生佛未曾有善巧便故。<a id="a-B6"></a>所以者何。<a id="a-B7"></a>以阿罗呵三藐三佛陀不受用他法。<a id="a-B8"></a>法应尔故。<a id="a-B9"></a>问曰。<a id="a-BA"></a>何故此中不说敬养法耶。<a id="a-BB"></a>答曰。<a id="a-BC"></a>作缘义。<a id="a-BD"></a>是养义。<a id="a-BE"></a>彼法离缘故。<a id="a-BF"></a>问曰。<a id="a-BG"></a>若欲施法当施何处。<a id="a-BH"></a>答曰。<a id="a-BI"></a>法有二种。<a id="a-BJ"></a>一者名数。<a id="a-BK"></a>二者真实。<a id="a-BL"></a>若欲施名数法者。<a id="a-BM"></a>应施说法人。<a id="a-BN"></a>若书写经。<a id="a-BO"></a>若欲施真实法者。<a id="a-BP"></a>守护此物。<a id="a-BQ"></a>当如敬佛塔。<a id="a-BR"></a>云何施僧法养。<a id="a-BS"></a>答曰。<a id="a-BT"></a>于众僧中。<a id="a-BU"></a>作三契经偈。<a id="a-BV"></a>作娑曷遮说决定义。<a id="a-BW"></a>种种问答是也。<a id="a-BX"></a>云何财养。<a id="a-BY"></a>答曰若以种种饮食。<a id="a-BZ"></a>施作长斋。<a id="a-Ba"></a>般遮于瑟解经法会。<a id="a-Bb"></a>供养和尚阿阇梨及余清净梵行者。<a id="a-Bc"></a>问曰谁施谁受。<a id="a-Bd"></a>答曰佛能施一切众生法养财养。<a id="a-Be"></a>一切众生。<a id="a-Bf"></a>能施佛财养。<a id="a-Bg"></a>不能施法养。<a id="a-Bh"></a>辟支佛能施一切众生法养财养。<a id="a-Bi"></a>除佛世尊。<a id="a-Bj"></a>一切众生能施佛施辟支佛财养。<a id="a-Bk"></a>不能施法养。<a id="a-Bl"></a>舍利弗能施一切众生法养财养。<a id="a-Bm"></a>唯除佛辟支佛。<a id="a-Bn"></a>一切众生能施佛辟支佛舍利弗财养。<a id="a-Bo"></a>不能施法养。<a id="a-Bp"></a>目揵连能施一切众生财养法养。<a id="a-Bq"></a>唯除佛辟支佛舍利弗。<a id="a-Br"></a>一切众生能施佛辟支佛舍利弗目揵连财养。<a id="a-Bs"></a>不能施法养。<a id="a-Bt"></a>乃至利根者。<a id="a-Bu"></a>能施钝根者财养法养。<a id="a-Bv"></a>钝根者能施利根者财养。<a id="a-Bw"></a>不能施法养。<a id="a-Bx"></a>问曰。<a id="a-By"></a>若无有能施佛法养者。<a id="a-Bz"></a>世尊何故称可阿难所说。<a id="a-C0"></a>赞言善哉善哉。<a id="a-C1"></a>如汝所言。<a id="a-C2"></a>精进能生菩提。<a id="a-C3"></a>亦称赞亿耳比丘善哉善哉。<a id="a-C4"></a>汝能以微妙音声。<a id="a-C5"></a>咏诵妙法。<a id="a-C6"></a>以阿槃提国语音声遍满。<a id="a-C7"></a>其言正直易解。<a id="a-C8"></a>令多人乐闻故。<a id="a-C9"></a>此说复云何通。<a id="a-CA"></a>如佛告阿难。<a id="a-CB"></a>我亦增益出家闲静善法。<a id="a-CC"></a>答曰何故称赞阿难者。<a id="a-CD"></a>以阿难所说应时。<a id="a-CE"></a>是以称可。<a id="a-CF"></a>何以知之。<a id="a-CG"></a>曾闻世尊游行人间而患背痛。<a id="a-CH"></a>敷郁多罗僧枕僧伽梨。<a id="a-CI"></a>右胁而卧告阿难言。<a id="a-CJ"></a>汝今当为诸比丘说法。<a id="a-CK"></a>尔时阿难为诸比丘解说觉意。<a id="a-CL"></a>诸长老如来。<a id="a-CM"></a>以念觉意故而得成道。<a id="a-CN"></a>亦为他说。<a id="a-CO"></a>乃至广说。<a id="a-CP"></a>择法觉意。<a id="a-CQ"></a>精进觉意。<a id="a-CR"></a>当于阿难分别觉意时。<a id="a-CS"></a>世尊自忆念过去无数阿僧祇劫行诸方便。<a id="a-CT"></a>皆是精进力。<a id="a-CU"></a>以忆念故。<a id="a-CV"></a>而起喜心。<a id="a-CW"></a>令此有患四大速灭。<a id="a-CX"></a>无患四大速生。<a id="a-CY"></a>背痛即除。<a id="a-CZ"></a>寻起加趺而坐告阿难言。<a id="a-Ca"></a>汝说精进耶。<a id="a-Cb"></a>阿难言如是。<a id="a-Cc"></a>佛言善哉善哉。<a id="a-Cd"></a>阿难实如汝所言。<a id="a-Ce"></a>精进能生菩提。<a id="a-Cf"></a>以是事故称可阿难。<a id="a-Cg"></a>称赞亿耳比丘者。<a id="a-Ch"></a>或有说者。<a id="a-Ci"></a>欲生彼比丘无畏心故。<a id="a-Cj"></a>阿槃提国和尚大迦旃延。<a id="a-Ck"></a>曾遣亿耳。<a id="a-Cl"></a>汝往佛所请求五愿。<a id="a-Cm"></a>所谓一求常澡浴。<a id="a-Cn"></a>二求皮作敷具。<a id="a-Co"></a>三求毗尼师。<a id="a-Cp"></a>作第五人。<a id="a-Cq"></a>得受具戒。<a id="a-Cr"></a>四求着二重革屣。<a id="a-Cs"></a>五求听畜长衣过十夜。<a id="a-Ct"></a>以此五事故来诣佛所。<a id="a-Cu"></a>世尊威德。<a id="a-Cv"></a>乃至梵释护世者。<a id="a-Cw"></a>不能侧近正观。<a id="a-Cx"></a>以是事故不敢辄求。<a id="a-Cy"></a>后世尊称美乃敢求之。<a id="a-Cz"></a>是故为令彼比丘生无畏故。<a id="a-D0"></a>而称赞之。<a id="a-D1"></a>复有说者。<a id="a-D2"></a>欲饶益彼比丘故而称赞之。<a id="a-D3"></a>所以者何。<a id="a-D4"></a>彼比丘。<a id="a-D5"></a>于阿槃提土地能作佛事。<a id="a-D6"></a>欲令彼诸人加尊重心故而称赞之。<a id="a-D7"></a>复有说者。<a id="a-D8"></a>以善能诵持优陀那波罗延众义经等。<a id="a-D9"></a>适可佛意故而称赞之。<a id="a-DA"></a>复有说者。<a id="a-DB"></a>以修净业令言音清妙故而称赞之。<a id="a-DC"></a>所言增益出家闲静善法者。<a id="a-DD"></a>诸转转出家。<a id="a-DE"></a>得正决定。<a id="a-DF"></a>证于道果。<a id="a-DG"></a>能离爱欲。<a id="a-DH"></a>亦尽诸漏。<a id="a-DI"></a>种佛道因及缘觉声闻道因。<a id="a-DJ"></a>生于尊贵多财之家。<a id="a-DK"></a>眷属成就。<a id="a-DL"></a>有大威势。<a id="a-DM"></a>颜貌端正。<a id="a-DN"></a>能净天道及解脱道者。<a id="a-DO"></a>皆是我力。<a id="a-DP"></a>以我力故。<a id="a-DQ"></a>令多众生于我法中出家。<a id="a-DR"></a>有如是等利而起喜心故。<a id="a-DS"></a>言我今增益出家闲静善法。<a id="a-DT"></a>复有说者。<a id="a-DU"></a>欲离诽谤过故。<a id="a-DV"></a>赞叹阿尼卢头等。<a id="a-DW"></a>欲令其人威德尊重故。<a id="a-DX"></a>赞叹目揵连等。<a id="a-DY"></a>欲显有大功德故。<a id="a-DZ"></a>赞叹舍利弗等。<a id="a-Da"></a>欲令生无畏故。<a id="a-Db"></a>赞叹如亿耳比丘等。</p>
  <p id="aDc">云何身力。<a id="a-Dd"></a>云何身力劣。<a id="a-De"></a>乃至广说。<a id="a-Df"></a>问曰何故作此论。<a id="a-Dg"></a>答曰如毗婆阇婆提说。<a id="a-Dh"></a>身力身力劣。<a id="a-Di"></a>不由于身。<a id="a-Dj"></a>是心所为。<a id="a-Dk"></a>为止如是说者意故。<a id="a-Dl"></a>欲明力体是触入故。<a id="a-Dm"></a>而作此论。<a id="a-Dn"></a>复有说者。<a id="a-Do"></a>所以作论者。<a id="a-Dp"></a>欲止弥沙塞部意故。<a id="a-Dq"></a>彼作是说。<a id="a-Dr"></a>身力体是精进。<a id="a-Ds"></a>身力劣体是懈怠。<a id="a-Dt"></a>为止如是说者意故。<a id="a-Du"></a>欲明身力身力劣体是触入。<a id="a-Dv"></a>复有说者。<a id="a-Dw"></a>所以作此论者。<a id="a-Dx"></a>欲止譬喻者意故。<a id="a-Dy"></a>彼作是论。<a id="a-Dz"></a>说身力身力劣无有定体。<a id="a-E0"></a>如象力胜马马力胜牛。<a id="a-E1"></a>云何一体。<a id="a-E2"></a>即是身力。<a id="a-E3"></a>是身力劣。<a id="a-E4"></a>欲止如是说者意故。<a id="a-E5"></a>欲明身力身力劣是决定法故。<a id="a-E6"></a>若当身力非决定法。<a id="a-E7"></a>则非入所摄。<a id="a-E8"></a>非识所识。<a id="a-E9"></a>问曰若身力是决定者。<a id="a-EA"></a>譬喻者所说云何通。<a id="a-EB"></a>如象力胜马马力胜牛。<a id="a-EC"></a>答曰此因他故说胜。<a id="a-ED"></a>如马力于象。<a id="a-EE"></a>弱四大则多。<a id="a-EF"></a>强四大则少。<a id="a-EG"></a>牛力于马。<a id="a-EH"></a>弱四大则多。<a id="a-EI"></a>强四大则少。<a id="a-EJ"></a>然则强力常强。<a id="a-EK"></a>弱力常弱。<a id="a-EL"></a>以是事故。<a id="a-EM"></a>为止他意欲显己义故。<a id="a-EN"></a>乃至广说而作此论。<a id="a-EO"></a>一切有为法。<a id="a-EP"></a>力有强弱。<a id="a-EQ"></a>所以者何。<a id="a-ER"></a>如眼明了能见。<a id="a-ES"></a>是名强力。<a id="a-ET"></a>不如者名为弱力。<a id="a-EU"></a>乃至身亦如是。<a id="a-EV"></a>如意善能知法。<a id="a-EW"></a>是名强力。<a id="a-EX"></a>不如者名为弱力。<a id="a-EY"></a>此中说身力身力劣。<a id="a-EZ"></a>而作此论。</p>
  <p id="aEa">云何身力。<a id="a-Eb"></a>答曰若身力身勇等。<a id="a-Ec"></a>乃至广说。<a id="a-Ed"></a>如是等名。<a id="a-Ee"></a>尽显现力相。<a id="a-Ef"></a>如二力士角力。<a id="a-Eg"></a>乃至广说。<a id="a-Eh"></a>以是义故。<a id="a-Ei"></a>知身力身力劣触入所摄。<a id="a-Ej"></a>所以者何。<a id="a-Ek"></a>由触故。<a id="a-El"></a>知是人力强是人力劣。<a id="a-Em"></a>犹如二健夫捉一力劣者。<a id="a-En"></a>彼当捉时。<a id="a-Eo"></a>展转相知。<a id="a-Ep"></a>如强力者捉劣力者。<a id="a-Eq"></a>知其力劣。<a id="a-Er"></a>力劣捉强力者。<a id="a-Es"></a>亦知其力强。<a id="a-Et"></a>强力劣力。<a id="a-Eu"></a>俱一入所摄。<a id="a-Ev"></a>谓触入二识所识。<a id="a-Ew"></a>谓身识意识。<a id="a-Ex"></a>身识识别相。<a id="a-Ey"></a>意识识别相总相。<a id="a-Ez"></a>以如是义。<a id="a-F0"></a>则止说身力不定者意。<a id="a-F1"></a>所以者何。<a id="a-F2"></a>若当身力身力劣不定者。<a id="a-F3"></a>则不应定说一入所摄二识识也。</p>
  <p id="aF4">问曰身力身力劣体性是何。<a id="a-F5"></a>答曰或有说者。<a id="a-F6"></a>体是四大。<a id="a-F7"></a>问曰若然者。<a id="a-F8"></a>何大增故身力强。<a id="a-F9"></a>何大增故身力劣耶。<a id="a-FA"></a>答曰或有说者。<a id="a-FB"></a>四大无增。<a id="a-FC"></a>自有相似四大生身力则强。<a id="a-FD"></a>有相似四大生身力则劣。<a id="a-FE"></a>复有说者。<a id="a-FF"></a>地大增故。<a id="a-FG"></a>身力则强。<a id="a-FH"></a>水大增故身力则劣。<a id="a-FI"></a>外物亦尔。<a id="a-FJ"></a>如陀婆树佉陀罗树毗摩树婆陀罗树等。<a id="a-FK"></a>以地大偏多故则坚硬。<a id="a-FL"></a>如苇柳瓠胡麻[卄/幹]等。<a id="a-FM"></a>水大偏多故则弱。<a id="a-FN"></a>复有说者。<a id="a-FO"></a>身力力劣。<a id="a-FP"></a>触入所摄。<a id="a-FQ"></a>体非四大。<a id="a-FR"></a>是造色性。<a id="a-FS"></a>问曰若然者。<a id="a-FT"></a>造色性有七种。<a id="a-FU"></a>何者增故身力强。<a id="a-FV"></a>何者增故身力劣耶。<a id="a-FW"></a>答曰重偏多故身力强。<a id="a-FX"></a>轻偏多故身力劣。<a id="a-FY"></a>外物亦尔。<a id="a-FZ"></a>重者则强。<a id="a-Fa"></a>轻者则劣。<a id="a-Fb"></a>复有说者。<a id="a-Fc"></a>七种造色外。<a id="a-Fd"></a>更有身力身力劣。<a id="a-Fe"></a>评曰应作是说。<a id="a-Ff"></a>四大身等身力则强。<a id="a-Fg"></a>四大不等身力则劣。</p>
  <p id="aFh">如说菩萨有那罗延力。<a id="a-Fi"></a>那罗延力齐量云何。<a id="a-Fj"></a>答曰或有说者。<a id="a-Fk"></a>十凡牛力。<a id="a-Fl"></a>与一村天牛力等。<a id="a-Fm"></a>十村天牛力。<a id="a-Fn"></a>与一青牛力等。<a id="a-Fo"></a>十青牛力。<a id="a-Fp"></a>与一凡象力等。<a id="a-Fq"></a>十凡象力。<a id="a-Fr"></a>与一香象力等。<a id="a-Fs"></a>十香象力。<a id="a-Ft"></a>与一大力人力等。<a id="a-Fu"></a>十大力人力。<a id="a-Fv"></a>与一钵建陀力等。<a id="a-Fw"></a>十钵建陀力。<a id="a-Fx"></a>与半那罗延力等。<a id="a-Fy"></a>二半那罗延力。<a id="a-Fz"></a>与一那罗延力等。<a id="a-G0"></a>一那罗延力。<a id="a-G1"></a>与菩萨一节力等。<a id="a-G2"></a>是名菩萨身力。<a id="a-G3"></a>复有说者。<a id="a-G4"></a>此说甚少。<a id="a-G5"></a>十凡牛力。<a id="a-G6"></a>与一村天牛力等。<a id="a-G7"></a>乃至十凡象力。<a id="a-G8"></a>与一野象力等。<a id="a-G9"></a>十野象力。<a id="a-GA"></a>与一伽尼罗象力等。<a id="a-GB"></a>十伽尼罗象力。<a id="a-GC"></a>与一阿罗勒迦象力等。<a id="a-GD"></a>十阿罗勒迦象力。<a id="a-GE"></a>与一雪山象力等。<a id="a-GF"></a>十雪山象力。<a id="a-GG"></a>与一香象力等。<a id="a-GH"></a>十香象力。<a id="a-GI"></a>与一青山象力等。<a id="a-GJ"></a>十青山象力。<a id="a-GK"></a>与一黄山象力等。<a id="a-GL"></a>如是次十倍。<a id="a-GM"></a>赤白优钵罗拘物头波头摩说亦如是。<a id="a-GN"></a>十波头摩象力。<a id="a-GO"></a>与一大力人力等。<a id="a-GP"></a>十大力人力。<a id="a-GQ"></a>与一钵建陀力等。<a id="a-GR"></a>十钵建陀力。<a id="a-GS"></a>与一沙楞伽力等。<a id="a-GT"></a>十沙楞伽力。<a id="a-GU"></a>与一婆楞伽力等。<a id="a-GV"></a>十婆楞伽力。<a id="a-GW"></a>与一章[少/兔]勒力等。<a id="a-GX"></a>十章[少/兔]勒力。<a id="a-GY"></a>与一婆罗章[少/兔]勒力等。<a id="a-GZ"></a>十婆罗章[少/兔]勒力。<a id="a-Ga"></a>与一半那罗延力等。<a id="a-Gb"></a>二半那罗延力。<a id="a-Gc"></a>与一那罗延力等。<a id="a-Gd"></a>是名那罗延力量。<a id="a-Ge"></a>复有说者。<a id="a-Gf"></a>此说亦少。<a id="a-Gg"></a>千伊那拔罗龙王力。<a id="a-Gh"></a>与菩萨一节力等。<a id="a-Gi"></a>曾闻三十三天欲游戏时。<a id="a-Gj"></a>伊那拔罗龙王。<a id="a-Gk"></a>其色纯白。<a id="a-Gl"></a>如拘物头华七枝安立。<a id="a-Gm"></a>具有六牙。<a id="a-Gn"></a>头赤如因提具波色。<a id="a-Go"></a>左右胁各二由延半。<a id="a-Gp"></a>前后各一由旬。<a id="a-Gq"></a>如是绕身有七由延。<a id="a-Gr"></a>高二由旬半。<a id="a-Gs"></a>此是常身有八千眷属。<a id="a-Gt"></a>彼诸眷属。<a id="a-Gu"></a>其色赤白。<a id="a-Gv"></a>如拘物头华七枝安立。<a id="a-Gw"></a>具有六牙。<a id="a-Gx"></a>头赤如因提具波色。<a id="a-Gy"></a>三十三天欲游戏时。<a id="a-Gz"></a>伊那拔罗龙王身上。<a id="a-H0"></a>自然有香手现。<a id="a-H1"></a>便作是念。<a id="a-H2"></a>今者诸天须我。<a id="a-H3"></a>即自化身。<a id="a-H4"></a>有三十二头。<a id="a-H5"></a>头有六牙。<a id="a-H6"></a>头赤如因提具波色。<a id="a-H7"></a>第三十三者。<a id="a-H8"></a>是其常头。<a id="a-H9"></a>一一牙上。<a id="a-HA"></a>化作七池。<a id="a-HB"></a>一一池中。<a id="a-HC"></a>化作七莲花。<a id="a-HD"></a>一一花上。<a id="a-HE"></a>化作七台。<a id="a-HF"></a>一一台上。<a id="a-HG"></a>化作七绞络帐。<a id="a-HH"></a>一一帐中。<a id="a-HI"></a>有七天女。<a id="a-HJ"></a>一一天女。<a id="a-HK"></a>有七侍者。<a id="a-HL"></a>一一侍者。<a id="a-HM"></a>有七伎女。<a id="a-HN"></a>作是化已。<a id="a-HO"></a>往至诸天城中。<a id="a-HP"></a>所化三十二头。<a id="a-HQ"></a>三十二辅臣。<a id="a-HR"></a>及其眷属而乘其上。<a id="a-HS"></a>常头帝释。<a id="a-HT"></a>及其眷属。<a id="a-HU"></a>而乘其上。<a id="a-HV"></a>如是凡有一万诸天家族。<a id="a-HW"></a>其身轻举。<a id="a-HX"></a>犹如旋风吹于草叶。<a id="a-HY"></a>乘空而上。<a id="a-HZ"></a>诣游戏处。<a id="a-Ha"></a>尔时诸天。<a id="a-Hb"></a>都不自见有前后者。<a id="a-Hc"></a>到游戏处。<a id="a-Hd"></a>尔时诸天。<a id="a-He"></a>各各诣游戏园林。<a id="a-Hf"></a>欢娱快意。<a id="a-Hg"></a>尔时龙王。<a id="a-Hh"></a>亦自化身。<a id="a-Hi"></a>作天子形。<a id="a-Hj"></a>而自娱乐。<a id="a-Hk"></a>如是伊那拔罗龙王力。<a id="a-Hl"></a>菩萨身者。<a id="a-Hm"></a>有十八大节。<a id="a-Hn"></a>一一大节。<a id="a-Ho"></a>有千伊那拔罗龙王力。<a id="a-Hp"></a>如是等名菩萨身力。<a id="a-Hq"></a>复有说者此说犹少。<a id="a-Hr"></a>菩萨身力。<a id="a-Hs"></a>有十八大节。<a id="a-Ht"></a>前所说者。<a id="a-Hu"></a>是菩萨十八节中最下节力。<a id="a-Hv"></a>第二所说。<a id="a-Hw"></a>是菩萨次胜节力。<a id="a-Hx"></a>第三所说。<a id="a-Hy"></a>是第三节力。<a id="a-Hz"></a>如是次第。<a id="a-I0"></a>各转倍胜。<a id="a-I1"></a>尊者婆檀陀说曰。<a id="a-I2"></a>意力无量。<a id="a-I3"></a>当知身力亦无量。<a id="a-I4"></a>何以知之。<a id="a-I5"></a>如阿耨多罗三藐三菩提道在未来世。<a id="a-I6"></a>必生现在前。<a id="a-I7"></a>尔时三千大千世界大地震动。<a id="a-I8"></a>以是事故。<a id="a-I9"></a>知意力无量身力亦无量。<a id="a-IA"></a>问曰若然者何以言菩萨有那罗延力耶。<a id="a-IB"></a>答曰以那罗延力世人所尚。<a id="a-IC"></a>是以为喻。<a id="a-ID"></a>然则意力无量。<a id="a-IE"></a>身力亦无量。<a id="a-IF"></a>问曰以何等故。<a id="a-IG"></a>菩萨修集如是力耶。<a id="a-IH"></a>答曰欲现一切皆胜事故。<a id="a-II"></a>如菩萨于诸世间。<a id="a-IJ"></a>一切事胜。<a id="a-IK"></a>所谓色族财富眷属积集功德及诸名闻力亦应尔。<a id="a-IL"></a>如色族等益于世间力亦应尔。<a id="a-IM"></a>复有说者。<a id="a-IN"></a>为阿耨多罗三藐三菩提故。<a id="a-IO"></a>所以者何。<a id="a-IP"></a>阿耨多罗三藐三菩提。<a id="a-IQ"></a>应住如是坚牢身故。<a id="a-IR"></a>无有是处。<a id="a-IS"></a>以分别故说。<a id="a-IT"></a>若当阿耨多罗三藐三菩提住须弥山顶者。<a id="a-IU"></a>须弥山便当摧破。<a id="a-IV"></a>以力无畏甚尊重故。<a id="a-IW"></a>是以如来初成道时。<a id="a-IX"></a>举足欲行。<a id="a-IY"></a>安徐蹈地。<a id="a-IZ"></a>地故震动。<a id="a-Ia"></a>复有说者。<a id="a-Ib"></a>以阿耨多罗三藐三菩提故。<a id="a-Ic"></a>于三千大千世界中阎浮提。<a id="a-Id"></a>阎浮提中有金刚座自然而出。<a id="a-Ie"></a>菩萨坐上。<a id="a-If"></a>成等正觉。<a id="a-Ig"></a>如是亦为阿耨多罗三藐三菩提故。<a id="a-Ih"></a>积集坚牢之身。<a id="a-Ii"></a>复有说者。<a id="a-Ij"></a>以此力引致应化众生故。<a id="a-Ik"></a>是中应说化力人喻诸释子射喻般涅槃时坚石喻。<a id="a-Il"></a>曾闻世尊般涅槃时。<a id="a-Im"></a>诣波波村。<a id="a-In"></a>尔时五百力士。<a id="a-Io"></a>修治道路。<a id="a-Ip"></a>时有一石。<a id="a-Iq"></a>长十二丈。<a id="a-Ir"></a>广六丈。<a id="a-Is"></a>诸力士等。<a id="a-It"></a>尽其身力。<a id="a-Iu"></a>不能令动。<a id="a-Iv"></a>世尊既至。<a id="a-Iw"></a>问诸童子。<a id="a-Ix"></a>今何所为。<a id="a-Iy"></a>答言。<a id="a-Iz"></a>修治道路。<a id="a-J0"></a>世尊复问。<a id="a-J1"></a>我今为汝去此石耶。<a id="a-J2"></a>答言可尔。<a id="a-J3"></a>佛告诸人。<a id="a-J4"></a>汝悉远去。<a id="a-J5"></a>尔时世尊。<a id="a-J6"></a>以脚拇指。<a id="a-J7"></a>举此大石。<a id="a-J8"></a>安置右掌中。<a id="a-J9"></a>复以手掷置虚空中。<a id="a-JA"></a>下复接之。<a id="a-JB"></a>以口吹散。<a id="a-JC"></a>令如微尘。<a id="a-JD"></a>散复还合。<a id="a-JE"></a>与本无异。<a id="a-JF"></a>时诸力士。<a id="a-JG"></a>而问佛言。<a id="a-JH"></a>如是之事。<a id="a-JI"></a>为是何力。<a id="a-JJ"></a>世尊答言。<a id="a-JK"></a>以足拇指。<a id="a-JL"></a>举着掌中。<a id="a-JM"></a>是我父母生身之力。<a id="a-JN"></a>后以手掷置虚空中者。<a id="a-JO"></a>亦是父母生身之力。<a id="a-JP"></a>以口吹散。<a id="a-JQ"></a>令如微尘。<a id="a-JR"></a>是神足力。<a id="a-JS"></a>散复还合。<a id="a-JT"></a>如本无异者。<a id="a-JU"></a>是解脱力。<a id="a-JV"></a>时诸力士。<a id="a-JW"></a>复更问佛。<a id="a-JX"></a>颇更有力胜于世尊如是力不。<a id="a-JY"></a>佛答言有。<a id="a-JZ"></a>谓无常力。<a id="a-Ja"></a>佛告力士。<a id="a-Jb"></a>若是父母所生之力。<a id="a-Jc"></a>及神足解脱力。<a id="a-Jd"></a>今日中夜。<a id="a-Je"></a>当为无常力之所破坏。<a id="a-Jf"></a>尔时力士。<a id="a-Jg"></a>闻说是事。<a id="a-Jh"></a>心生厌离。<a id="a-Ji"></a>佛为说法。<a id="a-Jj"></a>得见真谛。<a id="a-Jk"></a>是故为欲引致应化众生故。<a id="a-Jl"></a>修集此力。<a id="a-Jm"></a>问曰。<a id="a-Jn"></a>菩萨何时具满此力耶。<a id="a-Jo"></a>答曰。<a id="a-Jp"></a>菩萨年二十五时。<a id="a-Jq"></a>具满此力。<a id="a-Jr"></a>从是以后至年五十。<a id="a-Js"></a>其力无减。<a id="a-Jt"></a>过是已后。<a id="a-Ju"></a>其力转减。<a id="a-Jv"></a>复有说者。<a id="a-Jw"></a>其力无减。<a id="a-Jx"></a>所以者何。<a id="a-Jy"></a>意力无减故。<a id="a-Jz"></a>身力亦尔。<a id="a-K0"></a>评曰应作是说。<a id="a-K1"></a>法身无减。<a id="a-K2"></a>生身有减。<a id="a-K3"></a>以是报故。<a id="a-K4"></a>如优陀耶言。<a id="a-K5"></a>今见世尊。<a id="a-K6"></a>身色损减。<a id="a-K7"></a>乃至广说。<a id="a-K8"></a>问曰。<a id="a-K9"></a>余众生。<a id="a-KA"></a>有那罗延力不耶。<a id="a-KB"></a>答曰。<a id="a-KC"></a>如初所说菩萨力。<a id="a-KD"></a>余众生尚无。<a id="a-KE"></a>何况余说。<a id="a-KF"></a>然世界初成时。<a id="a-KG"></a>世界众生。<a id="a-KH"></a>有那罗延力者。<a id="a-KI"></a>有半那罗延力者。<a id="a-KJ"></a>有钵建陀力者。<a id="a-KK"></a>有大力者。<a id="a-KL"></a>满阎浮提。<a id="a-KM"></a>问曰。<a id="a-KN"></a>彼诸人骨节相次云何。<a id="a-KO"></a>答曰。<a id="a-KP"></a>除彼四种人。<a id="a-KQ"></a>其余众生。<a id="a-KR"></a>骨节相远。<a id="a-KS"></a>若人力与象马等者。<a id="a-KT"></a>骨节相近。<a id="a-KU"></a>大力者。<a id="a-KV"></a>骨相接。<a id="a-KW"></a>钵建陀力者。<a id="a-KX"></a>骨节相钩。<a id="a-KY"></a>那罗延力者。<a id="a-KZ"></a>骨节连琐。<a id="a-Ka"></a>菩萨骨节。<a id="a-Kb"></a>蛟龙相结。<a id="a-Kc"></a>如渴伽角辟支佛。<a id="a-Kd"></a>名曰大力。<a id="a-Ke"></a>问曰。<a id="a-Kf"></a>转轮王。<a id="a-Kg"></a>为有那罗延力无耶。<a id="a-Kh"></a>答曰转轮王。<a id="a-Ki"></a>无那罗延力。<a id="a-Kj"></a>随轮宝德身力及余宝亦然。<a id="a-Kk"></a>若其轮是金王四天下。<a id="a-Kl"></a>其力最胜。<a id="a-Km"></a>若其轮是银王三天下。<a id="a-Kn"></a>其力转减。<a id="a-Ko"></a>若其轮是铜王二天下。<a id="a-Kp"></a>其力复减。<a id="a-Kq"></a>若其轮是铁王一天下。<a id="a-Kr"></a>其力最劣。<a id="a-Ks"></a>佛在世时。<a id="a-Kt"></a>三人有钵建陀力。<a id="a-Ku"></a>一是尊者阿难。<a id="a-Kv"></a>二是睒弥释子。<a id="a-Kw"></a>三是瞿毗迦释女。<a id="a-Kx"></a>问曰。<a id="a-Ky"></a>辟支佛出世。<a id="a-Kz"></a>为如佛独出为有俱者耶。<a id="a-L0"></a>答曰。<a id="a-L1"></a>或有说者。<a id="a-L2"></a>独出无俱所以者何辟支佛根胜舍利弗。<a id="a-L3"></a>如舍利弗。<a id="a-L4"></a>并出于世。<a id="a-L5"></a>犹无是事。<a id="a-L6"></a>何况五百功德者一时俱出。<a id="a-L7"></a>问曰。<a id="a-L8"></a>若辟支佛不并出世。<a id="a-L9"></a>言有五百功德一时出世者为是何人耶。<a id="a-LA"></a>答曰。<a id="a-LB"></a>此皆本是声闻。<a id="a-LC"></a>以缘悟菩提故。<a id="a-LD"></a>名辟支佛。<a id="a-LE"></a>若本种辟支佛。<a id="a-LF"></a>行成辟支佛者。<a id="a-LG"></a>独出世间。<a id="a-LH"></a>当知如佛。</p>
 </body>
</html>