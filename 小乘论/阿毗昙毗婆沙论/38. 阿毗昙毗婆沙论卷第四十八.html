<!doctype html>
<html id="z3IBVlz157" data-ver="1017">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第四十八</h1>
  <h2 id="a2">使犍度一行品第二之五</h2>
  <p id="a3">问曰。<a id="a-4"></a>云何立六种阿罗汉耶。<a id="a-5"></a>答曰。<a id="a-6"></a>以根故。<a id="a-7"></a>问曰。<a id="a-8"></a>根有九种。<a id="a-9"></a>上上至下下。<a id="a-A"></a>先说阿罗汉有六种。<a id="a-B"></a>云何以根故阿罗汉有九种。<a id="a-C"></a>答曰。<a id="a-D"></a>或有说者。<a id="a-E"></a>退法阿罗汉。<a id="a-F"></a>成就二种根。<a id="a-G"></a>下下下中。<a id="a-H"></a>忆法成就下上根。<a id="a-I"></a>护法成就中下根。<a id="a-J"></a>等住成就中中根。<a id="a-K"></a>能进成就中上根。<a id="a-L"></a>不动成就上下根。<a id="a-M"></a>辟支佛成就上中根。<a id="a-N"></a>佛成就上上根。<a id="a-O"></a>彼不应作是说。<a id="a-P"></a>无有一人成就二种根者。<a id="a-Q"></a>利根者尚不能。<a id="a-R"></a>何况钝根。<a id="a-S"></a>评曰。<a id="a-T"></a>应作是说。<a id="a-U"></a>退法阿罗汉。<a id="a-V"></a>成就下下根。<a id="a-W"></a>忆法下中。<a id="a-X"></a>护法下上。<a id="a-Y"></a>等住中下。<a id="a-Z"></a>能进中中。<a id="a-a"></a>不动有二种。<a id="a-b"></a>有从时解脱至不动。<a id="a-c"></a>有性不动。<a id="a-d"></a>从时解脱至不动者。<a id="a-e"></a>中上本性。<a id="a-f"></a>不动者上下。<a id="a-g"></a>辟支佛上中。<a id="a-h"></a>佛上上。</p>
  <p id="ai">退法阿罗汉作一事。<a id="a-j"></a>唯退。<a id="a-k"></a>忆法阿罗汉作二事。<a id="a-l"></a>退法忆法。<a id="a-m"></a>护法阿罗汉作三事。<a id="a-n"></a>退法忆法护法。<a id="a-o"></a>等住阿罗汉作四事。<a id="a-p"></a>退法忆法护法等住。<a id="a-q"></a>能进阿罗汉作五事。<a id="a-r"></a>退法忆法护法等住能进。<a id="a-s"></a>复有说。<a id="a-t"></a>退法阿罗汉有三事。<a id="a-u"></a>一退住学根。<a id="a-v"></a>二转至胜根。<a id="a-w"></a>三即住般涅槃。<a id="a-x"></a>忆法阿罗汉有四事。<a id="a-y"></a>一退住学根。<a id="a-z"></a>二退住退法根。<a id="a-10"></a>三转至胜根。<a id="a-11"></a>四即住般涅槃。<a id="a-12"></a>护法阿罗汉有五事。<a id="a-13"></a>一退住学根。<a id="a-14"></a>二退住退法根。<a id="a-15"></a>三退住忆法。<a id="a-16"></a>四转至胜根。<a id="a-17"></a>五即住般涅槃。<a id="a-18"></a>等住阿罗汉有六事。<a id="a-19"></a>一退住学根。<a id="a-1A"></a>二退住退法根。<a id="a-1B"></a>三退住忆法。<a id="a-1C"></a>四退住护法。<a id="a-1D"></a>五转至胜根。<a id="a-1E"></a>六即住般涅槃。<a id="a-1F"></a>能进罗汉有七事。<a id="a-1G"></a>一退住学根。<a id="a-1H"></a>二退住退法根。<a id="a-1I"></a>三退住忆法。<a id="a-1J"></a>四退住护法。<a id="a-1K"></a>五退住等住。<a id="a-1L"></a>六转至不动。<a id="a-1M"></a>七即住般涅槃。<a id="a-1N"></a>问曰。<a id="a-1O"></a>忆法阿罗汉。<a id="a-1P"></a>退住学根。<a id="a-1Q"></a>为得何等学根。<a id="a-1R"></a>为得退法学根。<a id="a-1S"></a>为得忆法学根耶。<a id="a-1T"></a>答曰。<a id="a-1U"></a>得退法学根。<a id="a-1V"></a>非忆法学根。<a id="a-1W"></a>所以者何。<a id="a-1X"></a>彼未曾得忆法学根故。<a id="a-1Y"></a>若得者是名为进。<a id="a-1Z"></a>不名为退。<a id="a-1a"></a>世尊经说。<a id="a-1b"></a>尊者瞿醯迦。<a id="a-1c"></a>是时解脱阿罗汉六反退。<a id="a-1d"></a>第七反还得时解脱身作证。<a id="a-1e"></a>以刀自害而死。<a id="a-1f"></a>问曰。<a id="a-1g"></a>彼尊者瞿醯迦。<a id="a-1h"></a>为是退法性。<a id="a-1i"></a>为是忆法性。<a id="a-1j"></a>若是退法性者。<a id="a-1k"></a>何故以刀自害。<a id="a-1l"></a>若是忆法性者。<a id="a-1m"></a>何故六反退耶。<a id="a-1n"></a>答曰。<a id="a-1o"></a>应作此论。<a id="a-1p"></a>是退法性。<a id="a-1q"></a>问曰。<a id="a-1r"></a>何故以刀自害。<a id="a-1s"></a>答曰。<a id="a-1t"></a>厌患退故。<a id="a-1u"></a>以刀自害。<a id="a-1v"></a>若不退以刀自害者。<a id="a-1w"></a>是忆法。</p>
  <p id="a1x">所可用道。<a id="a-1y"></a>断欲界结。<a id="a-1z"></a>退彼道时。<a id="a-20"></a>还得彼结得不耶。<a id="a-21"></a>答曰。<a id="a-22"></a>还得彼结得。<a id="a-23"></a>诸结得离欲时断。<a id="a-24"></a>退时还得彼结得。<a id="a-25"></a>所可用道。<a id="a-26"></a>断色无色界结。<a id="a-27"></a>退彼道时。<a id="a-28"></a>还得彼结得不耶。<a id="a-29"></a>答曰。<a id="a-2A"></a>还得彼结得。<a id="a-2B"></a>诸结得离欲时断退时还得彼结得。<a id="a-2C"></a>问曰。<a id="a-2D"></a>所可用断结道。<a id="a-2E"></a>于彼道不退。<a id="a-2F"></a>所可用退道。<a id="a-2G"></a>彼道不能断结。<a id="a-2H"></a>无碍道能断结。<a id="a-2I"></a>无有退无碍道者。<a id="a-2J"></a>住解脱道退。<a id="a-2K"></a>无有以解脱道断结者。<a id="a-2L"></a>何故作是说。<a id="a-2M"></a>所可用道。<a id="a-2N"></a>断欲界结。<a id="a-2O"></a>退彼道时。<a id="a-2P"></a>还得彼结得。<a id="a-2Q"></a>广说如上。<a id="a-2R"></a>答曰。<a id="a-2S"></a>无碍道。<a id="a-2T"></a>是解脱道因。<a id="a-2U"></a>解脱道。<a id="a-2V"></a>是无碍道果。<a id="a-2W"></a>若于果退时。<a id="a-2X"></a>亦应言因退。<a id="a-2Y"></a>复次烦恼以无碍道对治。<a id="a-2Z"></a>若成就彼烦恼时。<a id="a-2a"></a>亦当言退彼对治道。<a id="a-2b"></a>复次以烦恼故。<a id="a-2c"></a>立断烦恼无碍道。<a id="a-2d"></a>若成就烦恼时。<a id="a-2e"></a>亦当言退彼无碍道。<a id="a-2f"></a>尊者僧伽婆修说曰。<a id="a-2g"></a>住无碍道退。<a id="a-2h"></a>住解脱道亦退。<a id="a-2i"></a>所以者何。<a id="a-2j"></a>断五种结。<a id="a-2k"></a>须陀洹退时。<a id="a-2l"></a>彼非是退五无碍道五解脱道耶。<a id="a-2m"></a>评曰。<a id="a-2n"></a>应作是说。<a id="a-2o"></a>无有住无碍道退退已住无碍道者。<a id="a-2p"></a>退解脱道。<a id="a-2q"></a>还住解脱道。</p>
  <p id="a2r">九断智。<a id="a-2s"></a>欲界系苦集所断结断一断智。<a id="a-2t"></a>色无色界苦集所断结断二断智。<a id="a-2u"></a>欲界见灭所断结断三断智。<a id="a-2v"></a>色无色界见灭所断结断四断智。<a id="a-2w"></a>欲界见道所断结断五断智。<a id="a-2x"></a>色无色界见道所断结断六断智。<a id="a-2y"></a>五下分结断七断智。<a id="a-2z"></a>色爱断八断智一切结断九断智。<a id="a-30"></a>问曰。<a id="a-31"></a>九断智摄一切断智。<a id="a-32"></a>一切断智摄九断智。<a id="a-33"></a>广说如经本。<a id="a-34"></a>断者是无为。<a id="a-35"></a>问曰。<a id="a-36"></a>若断者是无为。<a id="a-37"></a>不能有所缘。<a id="a-38"></a>何故断是智耶。<a id="a-39"></a>答曰。<a id="a-3A"></a>断是智果故说智。<a id="a-3B"></a>业果说业。<a id="a-3C"></a>如说。<a id="a-3D"></a>六入是旧业。<a id="a-3E"></a>天眼天耳是通果说通。<a id="a-3F"></a>阿罗汉是智果说智如是智果故说断智。<a id="a-3G"></a>问曰。<a id="a-3H"></a>若然者。<a id="a-3I"></a>修道所断结。<a id="a-3J"></a>以智断故是智果。<a id="a-3K"></a>可言断智。<a id="a-3L"></a>见道所断结。<a id="a-3M"></a>以忍断是忍果。<a id="a-3N"></a>云何言断智耶。<a id="a-3O"></a>答曰。<a id="a-3P"></a>彼是世俗智果故言断智。<a id="a-3Q"></a>如先以世俗道。<a id="a-3R"></a>离欲界欲。<a id="a-3S"></a>乃至离无所有处欲。<a id="a-3T"></a>八地中所断结断。<a id="a-3U"></a>是世俗智果。<a id="a-3V"></a>问曰。<a id="a-3W"></a>若然者。<a id="a-3X"></a>世俗道。<a id="a-3Y"></a>能有所作处可尔。<a id="a-3Z"></a>非想非非想处世俗道。<a id="a-3a"></a>不能有所作。<a id="a-3b"></a>非想非非想处见道所断结断是忍。<a id="a-3c"></a>云何是断智耶。<a id="a-3d"></a>尊者僧伽婆修说曰。<a id="a-3e"></a>此是慧果说断智。<a id="a-3f"></a>断有二种。<a id="a-3g"></a>一是慧果。<a id="a-3h"></a>彼不应作是说。<a id="a-3i"></a>所以者何。<a id="a-3j"></a>佛经说二智。<a id="a-3k"></a>一知智。<a id="a-3l"></a>二断智。<a id="a-3m"></a>不说断慧。<a id="a-3n"></a>评曰。<a id="a-3o"></a>应作是说。<a id="a-3p"></a>实义智者。<a id="a-3q"></a>是金刚喻定。<a id="a-3r"></a>断是彼果。<a id="a-3s"></a>所以者何。<a id="a-3t"></a>得阿罗汉果时。<a id="a-3u"></a>以金刚喻定。<a id="a-3v"></a>断三界见道修道所断结。<a id="a-3w"></a>顿证解脱得故。<a id="a-3x"></a>复有说者。<a id="a-3y"></a>从智种中生故名断智。<a id="a-3z"></a>如瞿昙姓中生故名瞿昙。<a id="a-40"></a>彼亦如是。<a id="a-41"></a>复次彼断性相是断智。<a id="a-42"></a>彼断虽不能有所缘。<a id="a-43"></a>而性相是断智。<a id="a-44"></a>说名断智。<a id="a-45"></a>如过去未来眼根。<a id="a-46"></a>虽不能见。<a id="a-47"></a>而性相是眼。<a id="a-48"></a>彼亦如是。<a id="a-49"></a>尊者瞿沙说曰应言正断是最胜断相应断毕竟断。<a id="a-4A"></a>尊者波奢说曰。<a id="a-4B"></a>应言弃断。<a id="a-4C"></a>所以者何。<a id="a-4D"></a>弃一切生死。<a id="a-4E"></a>得此断故。<a id="a-4F"></a>此断亦可言断。<a id="a-4G"></a>亦可言无欲。<a id="a-4H"></a>亦可言灭。<a id="a-4I"></a>亦可言谛。<a id="a-4J"></a>亦可言断智。<a id="a-4K"></a>亦可言沙门果亦可言有余涅槃界无余涅槃界。<a id="a-4L"></a>苦法忍灭苦法智生。<a id="a-4M"></a>是时彼断名断名无欲。<a id="a-4N"></a>名灭名谛。<a id="a-4O"></a>不名断智。<a id="a-4P"></a>不名沙门果。<a id="a-4Q"></a>不名有余涅槃界无余涅槃界。<a id="a-4R"></a>苦比忍灭苦比智生。<a id="a-4S"></a>是时彼断。<a id="a-4T"></a>名断。<a id="a-4U"></a>乃至名谛。<a id="a-4V"></a>不名断智。<a id="a-4W"></a>不名沙门果。<a id="a-4X"></a>不名有余涅槃无余涅槃界。<a id="a-4Y"></a>集法忍灭集法智生。<a id="a-4Z"></a>是时彼断。<a id="a-4a"></a>名断名无欲名灭名谛名断智。<a id="a-4b"></a>谓欲界见苦见集所断结尽断智。<a id="a-4c"></a>不名沙门果。<a id="a-4d"></a>不名有余涅槃无余涅槃界。<a id="a-4e"></a>集比忍灭集比智生。<a id="a-4f"></a>是时彼断名断名无欲名灭名谛名断智。<a id="a-4g"></a>谓色无色界见苦见集所断结尽断智。<a id="a-4h"></a>不名沙门果。<a id="a-4i"></a>不名有余涅槃无余涅槃界。<a id="a-4j"></a>灭法忍灭灭法智生。<a id="a-4k"></a>是时彼断。<a id="a-4l"></a>名断名无欲名灭名谛名断智。<a id="a-4m"></a>谓欲界见灭所断结尽断智。<a id="a-4n"></a>不名沙门果。<a id="a-4o"></a>不名有余涅槃无余涅槃界。<a id="a-4p"></a>灭比忍灭灭比智生。<a id="a-4q"></a>是时彼断。<a id="a-4r"></a>名断名无欲名灭名谛名断智。<a id="a-4s"></a>谓色无色界见灭所断结尽断智。<a id="a-4t"></a>不名沙门果。<a id="a-4u"></a>不名有余涅槃无余涅槃界。<a id="a-4v"></a>道法忍灭道法智生。<a id="a-4w"></a>是时彼断。<a id="a-4x"></a>名断名无欲名灭名谛名断智。<a id="a-4y"></a>谓欲界见道所断结尽断智。<a id="a-4z"></a>不名沙门果。<a id="a-50"></a>不名有余涅槃无余涅槃界。<a id="a-51"></a>道比忍灭道比智生。<a id="a-52"></a>是时彼断。<a id="a-53"></a>名断名无欲名灭名谛名断智。<a id="a-54"></a>谓色无色界结尽断智。<a id="a-55"></a>名沙门果。<a id="a-56"></a>谓须陀洹果。<a id="a-57"></a>不名有余涅槃无余涅槃界。<a id="a-58"></a>是时三界见苦见集见灭。<a id="a-59"></a>及欲界见道所断结同一味。<a id="a-5A"></a>顿证解脱得。<a id="a-5B"></a>是时彼断。<a id="a-5C"></a>名断名无欲名灭名谛名断智。<a id="a-5D"></a>名沙门果。<a id="a-5E"></a>谓须陀洹果。<a id="a-5F"></a>不名有余涅槃无余涅槃界。<a id="a-5G"></a>须陀洹当得斯陀含果。<a id="a-5H"></a>断一种结。<a id="a-5I"></a>乃至五种结。<a id="a-5J"></a>是时彼断。<a id="a-5K"></a>名断名无欲名灭名谛。<a id="a-5L"></a>不名断智不名沙门果。<a id="a-5M"></a>不名有余涅槃无余涅槃界。<a id="a-5N"></a>第六无碍道灭。<a id="a-5O"></a>第六解脱道生。<a id="a-5P"></a>是时彼断。<a id="a-5Q"></a>名断名无欲名灭名谛。<a id="a-5R"></a>不名断智名沙门果。<a id="a-5S"></a>谓斯陀含果。<a id="a-5T"></a>不名有余涅槃无余涅槃界。<a id="a-5U"></a>是时三界见道所断。<a id="a-5V"></a>彼断名断。<a id="a-5W"></a>名无欲名灭名断智。<a id="a-5X"></a>谓先所得断智。<a id="a-5Y"></a>名沙门果。<a id="a-5Z"></a>谓斯陀含果。<a id="a-5a"></a>不名有余涅槃无余涅槃界。<a id="a-5b"></a>欲界修道所断五种结同一味。<a id="a-5c"></a>顿证解脱得。<a id="a-5d"></a>是时彼断名断。<a id="a-5e"></a>名无欲名灭名谛。<a id="a-5f"></a>不名断智名沙门果。<a id="a-5g"></a>谓斯陀含果。<a id="a-5h"></a>不名有余涅槃无余涅槃界。<a id="a-5i"></a>斯陀含当得阿那含果。<a id="a-5j"></a>断第七第八种结时。<a id="a-5k"></a>彼断名断。<a id="a-5l"></a>名无欲名灭名谛。<a id="a-5m"></a>不名断智不名沙门果。<a id="a-5n"></a>不名有余涅槃无余涅槃界。<a id="a-5o"></a>第九无碍道灭。<a id="a-5p"></a>第九解脱道生。<a id="a-5q"></a>是时彼断。<a id="a-5r"></a>名无欲名灭名谛名断智。<a id="a-5s"></a>谓五下分结尽断智。<a id="a-5t"></a>名沙门果。<a id="a-5u"></a>谓阿那含果。<a id="a-5v"></a>不名有余涅槃无余涅槃界。<a id="a-5w"></a>即彼时三界见道所断结。<a id="a-5x"></a>及欲界修道所断九种结同一味。<a id="a-5y"></a>顿证解脱得。<a id="a-5z"></a>是时彼断名无欲。<a id="a-60"></a>名灭名谛名断智。<a id="a-61"></a>谓本得断智五下分结尽断智。<a id="a-62"></a>名沙门果。<a id="a-63"></a>谓阿那含果。<a id="a-64"></a>不名有余涅槃无余涅槃界。<a id="a-65"></a>离初禅欲。<a id="a-66"></a>断一种结。<a id="a-67"></a>乃至断九种结。<a id="a-68"></a>是时彼断。<a id="a-69"></a>名断名无欲名灭名谛。<a id="a-6A"></a>不名断智。<a id="a-6B"></a>不名沙门果。<a id="a-6C"></a>不名有余涅槃无余涅槃界。<a id="a-6D"></a>乃至离第四禅欲。<a id="a-6E"></a>断一种结。<a id="a-6F"></a>乃至断八种结。<a id="a-6G"></a>说亦如是。<a id="a-6H"></a>第九无碍道灭。<a id="a-6I"></a>第九解脱道生。<a id="a-6J"></a>是时彼断。<a id="a-6K"></a>名断名无欲名灭名谛名断智。<a id="a-6L"></a>谓色爱断断智。<a id="a-6M"></a>不名沙门果不名有余涅槃无余涅槃界。<a id="a-6N"></a>离空处欲。<a id="a-6O"></a>乃至离非想非非想处。<a id="a-6P"></a>断八种结。<a id="a-6Q"></a>是时彼断。<a id="a-6R"></a>名断名无欲名灭名谛。<a id="a-6S"></a>不名断智不名沙门果不名有余涅槃无余涅槃界。<a id="a-6T"></a>金刚喻定灭。<a id="a-6U"></a>初尽智生。<a id="a-6V"></a>是时九种结断。<a id="a-6W"></a>彼断名断名无欲名灭名谛名断智。<a id="a-6X"></a>谓一切结尽断智。<a id="a-6Y"></a>名沙门果。<a id="a-6Z"></a>谓阿罗汉果。<a id="a-6a"></a>名有余涅槃界。<a id="a-6b"></a>不名无余涅槃界。<a id="a-6c"></a>即彼时三界见道所断。<a id="a-6d"></a>八地修道所断。<a id="a-6e"></a>非想非非想处修道所断。<a id="a-6f"></a>八种结同一味。<a id="a-6g"></a>顿证解脱得。<a id="a-6h"></a>是时彼断。<a id="a-6i"></a>名断名无欲名灭名谛名断智。<a id="a-6j"></a>谓一切结尽断智。<a id="a-6k"></a>名沙门果谓阿罗汉果名有余涅槃界。<a id="a-6l"></a>不名无余涅槃界。<a id="a-6m"></a>若阿罗汉阴界入。<a id="a-6n"></a>更不相续。<a id="a-6o"></a>入无余涅槃界。<a id="a-6p"></a>是时彼断。<a id="a-6q"></a>名断名无欲名灭名谛名断智。<a id="a-6r"></a>谓所得断智。<a id="a-6s"></a>名沙门果。<a id="a-6t"></a>谓阿罗汉果。<a id="a-6u"></a>不名有余涅槃界。<a id="a-6v"></a>名无余涅槃界。</p>
  <p id="a6w">问曰。<a id="a-6x"></a>诸断是无为。<a id="a-6y"></a>何以有时名断智。<a id="a-6z"></a>有时不名断智。<a id="a-70"></a>答曰。<a id="a-71"></a>尔时。<a id="a-72"></a>或有四事。<a id="a-73"></a>或有五事者。<a id="a-74"></a>名断智。<a id="a-75"></a>四事者。<a id="a-76"></a>一害俱因。<a id="a-77"></a>二俱系得解脱。<a id="a-78"></a>三得无漏解脱得。<a id="a-79"></a>四害非想非非想处一切遍使。<a id="a-7A"></a>五事者。<a id="a-7B"></a>即上四事。<a id="a-7C"></a>五永断于界。<a id="a-7D"></a>见道中有四事。<a id="a-7E"></a>修道中有五事。<a id="a-7F"></a>苦法忍灭。<a id="a-7G"></a>苦法智生。<a id="a-7H"></a>是时不害俱因。<a id="a-7I"></a>虽害见苦所断不害见集所断。<a id="a-7J"></a>不俱系得解脱。<a id="a-7K"></a>虽见苦所断系得解脱。<a id="a-7L"></a>见集所断不得解脱。<a id="a-7M"></a>虽得无漏解脱不害非想非非想处一切遍使。<a id="a-7N"></a>是时唯有一事无二事。<a id="a-7O"></a>是故彼断。<a id="a-7P"></a>名断不名断智。<a id="a-7Q"></a>苦比忍灭。<a id="a-7R"></a>苦比智生。<a id="a-7S"></a>是时不害俱因。<a id="a-7T"></a>虽断见苦所断因。<a id="a-7U"></a>不害见集所断因。<a id="a-7V"></a>不断俱系虽断见苦所断系。<a id="a-7W"></a>不断见集所断系。<a id="a-7X"></a>虽得无漏解脱得。<a id="a-7Y"></a>而不毕竟害非想非非想处一切遍使。<a id="a-7Z"></a>是时唯有二事。<a id="a-7a"></a>无有三事故。<a id="a-7b"></a>彼断不名断智。<a id="a-7c"></a>集法忍灭。<a id="a-7d"></a>集法智生。<a id="a-7e"></a>是时害俱因。<a id="a-7f"></a>先害见苦所断因。<a id="a-7g"></a>今害见集所断因俱系得解脱。<a id="a-7h"></a>先见苦所断得解脱。<a id="a-7i"></a>今见集所断得解脱。<a id="a-7j"></a>得无漏解脱得。<a id="a-7k"></a>亦害非想非非想处一切遍使。<a id="a-7l"></a>是时得名断智集比忍灭。<a id="a-7m"></a>集比智生。<a id="a-7n"></a>是时害俱因。<a id="a-7o"></a>先害见苦所断因。<a id="a-7p"></a>今害见集所断因。<a id="a-7q"></a>俱系得解脱。<a id="a-7r"></a>先见苦所断系得解脱。<a id="a-7s"></a>今见集所断系得解脱。<a id="a-7t"></a>得无漏解脱得。<a id="a-7u"></a>害非想非非想处一切遍使。<a id="a-7v"></a>是时具四事故。<a id="a-7w"></a>彼断名断智。<a id="a-7x"></a>灭法忍灭。<a id="a-7y"></a>灭法智生。<a id="a-7z"></a>是时害俱因。<a id="a-80"></a>先害见苦见集所断因。<a id="a-81"></a>今害见灭所断因俱系得解脱。<a id="a-82"></a>先见苦见集所断系得解脱。<a id="a-83"></a>今见灭所断系得解脱。<a id="a-84"></a>得无漏解脱得。<a id="a-85"></a>害非想非非想处一切遍使。<a id="a-86"></a>是时具四事故。<a id="a-87"></a>彼断名断智。<a id="a-88"></a>灭比忍灭。<a id="a-89"></a>灭比智生。<a id="a-8A"></a>道法忍灭。<a id="a-8B"></a>道法智生。<a id="a-8C"></a>道比忍灭。<a id="a-8D"></a>道比智生。<a id="a-8E"></a>说亦如是。<a id="a-8F"></a>如是则说见道断智。<a id="a-8G"></a>修道中有五事名断智。<a id="a-8H"></a>离欲界一种欲。<a id="a-8I"></a>乃至离八种欲。<a id="a-8J"></a>是时不害俱因。<a id="a-8K"></a>虽断八种因。<a id="a-8L"></a>不断下下因。<a id="a-8M"></a>所以者何。<a id="a-8N"></a>九种结展转为因故。<a id="a-8O"></a>俱系不得解脱。<a id="a-8P"></a>虽八种系得解脱。<a id="a-8Q"></a>一种系不得解脱。<a id="a-8R"></a>所以者何。<a id="a-8S"></a>九种结展转相系故。<a id="a-8T"></a>虽得无漏解脱得害非想非非想处一切遍使。<a id="a-8U"></a>而不永离界。<a id="a-8V"></a>是时唯有二事无三事。<a id="a-8W"></a>是故彼断不名断智。<a id="a-8X"></a>断第九种结。<a id="a-8Y"></a>是时害俱因。<a id="a-8Z"></a>先断八种因。<a id="a-8a"></a>今断下下因。<a id="a-8b"></a>俱系得解脱。<a id="a-8c"></a>先八种系得解脱。<a id="a-8d"></a>今下下系得解脱。<a id="a-8e"></a>得无漏解脱得。<a id="a-8f"></a>害非想非非想处一切遍使。<a id="a-8g"></a>毕竟离界。<a id="a-8h"></a>谓离欲界。<a id="a-8i"></a>是时有五事故。<a id="a-8j"></a>彼断名断智。<a id="a-8k"></a>离初禅欲断一种结。<a id="a-8l"></a>乃至断八种结。<a id="a-8m"></a>广说如欲界断第九种时。<a id="a-8n"></a>害俱因。<a id="a-8o"></a>先断八种因。<a id="a-8p"></a>今断下下因。<a id="a-8q"></a>俱系得解脱。<a id="a-8r"></a>先八种系得解脱。<a id="a-8s"></a>今下下系得解脱。<a id="a-8t"></a>得无漏解脱得。<a id="a-8u"></a>害非想非非想处一切遍使。<a id="a-8v"></a>而非毕竟离界。<a id="a-8w"></a>是时唯有四事无五事。<a id="a-8x"></a>是故彼断不名断智。<a id="a-8y"></a>第二第三禅。<a id="a-8z"></a>说亦如是。<a id="a-90"></a>离第四禅欲。<a id="a-91"></a>断一种结。<a id="a-92"></a>乃至断八种结。<a id="a-93"></a>不害俱因。<a id="a-94"></a>俱系不得解脱。<a id="a-95"></a>虽得无漏解脱得害非想非非想处一切遍使。<a id="a-96"></a>而不毕竟离界。<a id="a-97"></a>是时唯有二事无三事。<a id="a-98"></a>是故彼断不名断智。<a id="a-99"></a>断第九种结。<a id="a-9A"></a>时害俱因。<a id="a-9B"></a>俱系得解脱。<a id="a-9C"></a>得无漏解脱得。<a id="a-9D"></a>害非想非非想处一切遍使。<a id="a-9E"></a>毕竟离界。<a id="a-9F"></a>是时有五事故。<a id="a-9G"></a>彼断名断智。<a id="a-9H"></a>谓色爱尽断智。<a id="a-9I"></a>如离初禅欲。<a id="a-9J"></a>乃至离三禅欲。<a id="a-9K"></a>离空处欲。<a id="a-9L"></a>乃至离无所有处欲。<a id="a-9M"></a>说亦如是。<a id="a-9N"></a>离非想非非想处欲。<a id="a-9O"></a>断一种结乃至断八种结时。<a id="a-9P"></a>不害俱因。<a id="a-9Q"></a>俱系不得解脱。<a id="a-9R"></a>虽得无漏解脱得害非想非非想处一切遍使。<a id="a-9S"></a>而不毕竟离界。<a id="a-9T"></a>是时唯有二事而无三事。<a id="a-9U"></a>是故彼断不名断智。<a id="a-9V"></a>断第九种结。<a id="a-9W"></a>是时害俱因。<a id="a-9X"></a>俱系得解脱。<a id="a-9Y"></a>得无漏解脱得。<a id="a-9Z"></a>害非想非非想处一切遍使。<a id="a-9a"></a>毕竟离界。<a id="a-9b"></a>是时有五事故。<a id="a-9c"></a>彼断名断智。<a id="a-9d"></a>谓一切结尽断智。<a id="a-9e"></a>问曰。<a id="a-9f"></a>为离四禅修道所断爱名断智。<a id="a-9g"></a>为唯离第四禅修道所断爱名断智耶。<a id="a-9h"></a>答曰。<a id="a-9i"></a>或有说。<a id="a-9j"></a>离四禅爱名断智。<a id="a-9k"></a>复有说离第四禅九种爱名断智。<a id="a-9l"></a>复有说唯离第四禅下下种爱名断智。<a id="a-9m"></a>评曰。<a id="a-9n"></a>应作是说。<a id="a-9o"></a>离色界一切修道所断爱名断智。<a id="a-9p"></a>所以者何。<a id="a-9q"></a>若离第四禅下下爱色界一切修道所断爱尽。<a id="a-9r"></a>乃名断智。<a id="a-9s"></a>问曰。<a id="a-9t"></a>断法是最胜法。<a id="a-9u"></a>何故二断得通证。<a id="a-9v"></a>谓阿那含阿罗汉果时。<a id="a-9w"></a>答曰。<a id="a-9x"></a>此二时毕竟离界亦得果。<a id="a-9y"></a>得须陀洹果斯陀含果时。<a id="a-9z"></a>虽得果不毕竟离界。<a id="a-A0"></a>离第四禅欲。<a id="a-A1"></a>虽毕竟离界。<a id="a-A2"></a>而非得果。<a id="a-A3"></a>得阿那含果时。<a id="a-A4"></a>毕竟离界。<a id="a-A5"></a>谓离欲界得果。<a id="a-A6"></a>得阿那含果。<a id="a-A7"></a>得阿罗汉果时。<a id="a-A8"></a>毕竟离界。<a id="a-A9"></a>谓离无色界得果得阿罗汉果时。<a id="a-AA"></a>复次是时毕竟离界。<a id="a-AB"></a>断下分上分结。<a id="a-AC"></a>得须陀洹果斯陀含果时。<a id="a-AD"></a>不毕竟离界。<a id="a-AE"></a>不断下分上分结。<a id="a-AF"></a>离色爱时。<a id="a-AG"></a>虽毕竟离界。<a id="a-AH"></a>谓离色界不毕竟断上分结。<a id="a-AI"></a>得阿那含果时。<a id="a-AJ"></a>毕竟离界。<a id="a-AK"></a>谓离欲界。<a id="a-AL"></a>毕竟断下分结。<a id="a-AM"></a>得阿罗汉果时。<a id="a-AN"></a>毕竟离界。<a id="a-AO"></a>谓离无色界。<a id="a-AP"></a>毕竟断上分结。<a id="a-AQ"></a>复次是时毕竟离界。<a id="a-AR"></a>毕竟断不善无记烦恼。<a id="a-AS"></a>得须陀洹果斯陀含果时。<a id="a-AT"></a>不毕竟离界。<a id="a-AU"></a>亦不毕竟断不善烦恼离色界时。<a id="a-AV"></a>虽毕竟离界。<a id="a-AW"></a>不毕竟断无记烦恼。<a id="a-AX"></a>得阿那含果时。<a id="a-AY"></a>毕竟离界谓离欲界。<a id="a-AZ"></a>毕竟断不善烦恼。<a id="a-Aa"></a>得阿罗汉果时。<a id="a-Ab"></a>毕竟离界。<a id="a-Ac"></a>谓离无色界。<a id="a-Ad"></a>毕竟断无记烦恼。<a id="a-Ae"></a>如不善无记。<a id="a-Af"></a>有报无报。<a id="a-Ag"></a>生二果一果。<a id="a-Ah"></a>无惭无愧相应。<a id="a-Ai"></a>无惭无愧不相应。<a id="a-Aj"></a>当知说亦如是。</p>
  <p id="aAk">九断智谁舍几谁得几。<a id="a-Al"></a>答曰。<a id="a-Am"></a>或有无舍无得者。<a id="a-An"></a>如凡夫人是也。<a id="a-Ao"></a>问曰。<a id="a-Ap"></a>此中不问凡夫不答凡夫。<a id="a-Aq"></a>复有圣人不舍不得者。<a id="a-Ar"></a>如住本性者是也。<a id="a-As"></a>胜进者亦是如苦法忍灭苦法智生。<a id="a-At"></a>是时不舍不得。<a id="a-Au"></a>苦比忍灭。<a id="a-Av"></a>苦比智生。<a id="a-Aw"></a>是时亦不舍不得。<a id="a-Ax"></a>集法忍灭。<a id="a-Ay"></a>集法智生。<a id="a-Az"></a>是时得一。<a id="a-B0"></a>而无所舍。<a id="a-B1"></a>集比忍灭。<a id="a-B2"></a>集比智生。<a id="a-B3"></a>是时得一。<a id="a-B4"></a>而无所舍。<a id="a-B5"></a>灭法忍灭。<a id="a-B6"></a>灭法智生。<a id="a-B7"></a>是时得一。<a id="a-B8"></a>而无所舍。<a id="a-B9"></a>灭比忍灭。<a id="a-BA"></a>灭比智生。<a id="a-BB"></a>是时得一。<a id="a-BC"></a>而无所舍。<a id="a-BD"></a>道法忍灭。<a id="a-BE"></a>道法智生。<a id="a-BF"></a>是时得一。<a id="a-BG"></a>而无所舍。<a id="a-BH"></a>道比忍灭。<a id="a-BI"></a>道比智生。<a id="a-BJ"></a>若非离欲人得一。<a id="a-BK"></a>而无所舍。<a id="a-BL"></a>若是离欲人。<a id="a-BM"></a>舍五得一(谓道比智时所得断智即是五下分结尽断智)。<a id="a-BN"></a>圣人离欲界欲。<a id="a-BO"></a>断一种乃至八种结。<a id="a-BP"></a>无得舍。<a id="a-BQ"></a>断第九种结。<a id="a-BR"></a>是时舍六得一。<a id="a-BS"></a>谓五下分结尽断智是也。<a id="a-BT"></a>离初禅欲。<a id="a-BU"></a>断一种乃至九种结。<a id="a-BV"></a>无得无舍。<a id="a-BW"></a>第二第三禅亦如是。<a id="a-BX"></a>离第四禅欲。<a id="a-BY"></a>断一种乃至八种。<a id="a-BZ"></a>无得舍。<a id="a-Ba"></a>断第九种。<a id="a-Bb"></a>得一而无所舍。<a id="a-Bc"></a>如初禅二禅三禅。<a id="a-Bd"></a>空处识处无所有处亦如是。<a id="a-Be"></a>离非想非非想处欲断一种乃至八种结。<a id="a-Bf"></a>亦无得无舍。<a id="a-Bg"></a>断第九种时。<a id="a-Bh"></a>舍二得一。<a id="a-Bi"></a>谓一切结尽断智。<a id="a-Bj"></a>是则说胜进时。<a id="a-Bk"></a>退时亦有舍有得。<a id="a-Bl"></a>阿罗汉起无色界烦恼退时。<a id="a-Bm"></a>舍一得二。<a id="a-Bn"></a>起色界烦恼退时。<a id="a-Bo"></a>舍一得一。<a id="a-Bp"></a>起欲界烦恼退时。<a id="a-Bq"></a>舍一得六。<a id="a-Br"></a>离色爱阿那含。<a id="a-Bs"></a>起色界烦恼退时。<a id="a-Bt"></a>舍一而无所得。<a id="a-Bu"></a>起欲界烦恼退时。<a id="a-Bv"></a>舍二得六。<a id="a-Bw"></a>未离色爱阿那含。<a id="a-Bx"></a>起欲界烦恼退时。<a id="a-By"></a>舍一得六。<a id="a-Bz"></a>退斯陀含果时。<a id="a-C0"></a>无舍无得。</p>
  <p id="aC1">此九断智。<a id="a-C2"></a>几是禅果几是无色定果。<a id="a-C3"></a>几是根本禅果。<a id="a-C4"></a>几是禅边果。<a id="a-C5"></a>几是根本无色定果。<a id="a-C6"></a>几是无色定边果。<a id="a-C7"></a>几是见道果几是修道果。<a id="a-C8"></a>几是忍果几是智果。<a id="a-C9"></a>几是法智果。<a id="a-CA"></a>几是比智果。<a id="a-CB"></a>几是法智分果几是比智分果。<a id="a-CC"></a>几是世俗道果几是无漏道果。<a id="a-CD"></a>几是禅果者。<a id="a-CE"></a>答曰。<a id="a-CF"></a>九是禅。<a id="a-CG"></a>及眷属果。<a id="a-CH"></a>几是无色定果者。<a id="a-CI"></a>答曰。<a id="a-CJ"></a>二是无色定。<a id="a-CK"></a>及眷属果。<a id="a-CL"></a>几是根本禅果者。<a id="a-CM"></a>答曰。<a id="a-CN"></a>阿毗昙者作如是说。<a id="a-CO"></a>五是根本禅果。<a id="a-CP"></a>尊者瞿沙作如是说。<a id="a-CQ"></a>八是根本禅果。<a id="a-CR"></a>几是禅边果者。<a id="a-CS"></a>答曰。<a id="a-CT"></a>九谓未至依是也。<a id="a-CU"></a>非余禅边。<a id="a-CV"></a>几是根本无色定果者。<a id="a-CW"></a>答曰一。<a id="a-CX"></a>几是无色定边果者。<a id="a-CY"></a>答曰一。<a id="a-CZ"></a>谓空处边。<a id="a-Ca"></a>非余处无色定边。<a id="a-Cb"></a>几是见道果者。<a id="a-Cc"></a>答曰七。<a id="a-Cd"></a>几是修道果者。<a id="a-Ce"></a>答曰三。<a id="a-Cf"></a>几是忍果。<a id="a-Cg"></a>应说如见道。<a id="a-Ch"></a>几是智果者。<a id="a-Ci"></a>应说如修道。<a id="a-Cj"></a>几是法智果者。<a id="a-Ck"></a>答曰三。<a id="a-Cl"></a>几是比智果者。<a id="a-Cm"></a>答曰二。<a id="a-Cn"></a>几是法智分果者。<a id="a-Co"></a>答曰六。<a id="a-Cp"></a>几是比智分果者。<a id="a-Cq"></a>答曰五。<a id="a-Cr"></a>几是世俗道果者。<a id="a-Cs"></a>答曰二。<a id="a-Ct"></a>几是无漏道果者。<a id="a-Cu"></a>答曰九。<a id="a-Cv"></a>若离色爱。<a id="a-Cw"></a>得正决定。<a id="a-Cx"></a>色爱尽断智何时得耶。<a id="a-Cy"></a>尊者僧伽婆修说曰。<a id="a-Cz"></a>道比智现在前时得。<a id="a-D0"></a>所以者何。<a id="a-D1"></a>道比智亦是向道。<a id="a-D2"></a>亦是果道。<a id="a-D3"></a>不应作是说。<a id="a-D4"></a>住果而言是向。<a id="a-D5"></a>彼未曾起一刹那顷向道现在前。<a id="a-D6"></a>何故说言向道耶。<a id="a-D7"></a>复有说。<a id="a-D8"></a>若离空处欲。<a id="a-D9"></a>是时于未来世。<a id="a-DA"></a>修无漏禅。<a id="a-DB"></a>是时得色爱尽断智。<a id="a-DC"></a>此说亦不应尔。<a id="a-DD"></a>所以者何。<a id="a-DE"></a>是时对治无色界禅未来修。<a id="a-DF"></a>不对治色界禅修。<a id="a-DG"></a>复有说。<a id="a-DH"></a>当得阿罗汉果。<a id="a-DI"></a>住金刚喻定。<a id="a-DJ"></a>三界见道修道所断结同一味。<a id="a-DK"></a>通证解脱得。<a id="a-DL"></a>是时得色爱尽断智。<a id="a-DM"></a>评曰。<a id="a-DN"></a>应作是说。<a id="a-DO"></a>彼从果必起胜果道现在前。<a id="a-DP"></a>是时得色爱尽断智。<a id="a-DQ"></a>若不从果。<a id="a-DR"></a>更起胜果道现在前者。<a id="a-DS"></a>离三禅欲人依下地。<a id="a-DT"></a>得正决定。<a id="a-DU"></a>彼若命终。<a id="a-DV"></a>生四禅中。<a id="a-DW"></a>若无色界。<a id="a-DX"></a>彼不应成就乐根。<a id="a-DY"></a>若然者则与十门所说相违。<a id="a-DZ"></a>如说谁成就乐根。<a id="a-Da"></a>若生遍净。<a id="a-Db"></a>若圣人生遍净上。<a id="a-Dc"></a>欲令无如是过故。<a id="a-Dd"></a>从果起必起胜果道现在前。<a id="a-De"></a>是时得色爱尽断智。</p>
  <p id="aDf">九断智摄一切断智。<a id="a-Dg"></a>一切断智摄九断智耶。<a id="a-Dh"></a>答曰。<a id="a-Di"></a>一切摄九非九摄一切。<a id="a-Dj"></a>九者如此中说。<a id="a-Dk"></a>一切者此九。<a id="a-Dl"></a>及诸余断是。<a id="a-Dm"></a>一切者多九者少。<a id="a-Dn"></a>一切断智摄九断智。<a id="a-Do"></a>余者犹多。<a id="a-Dp"></a>譬如大器覆于小器。<a id="a-Dq"></a>余者犹多。<a id="a-Dr"></a>彼亦如是。<a id="a-Ds"></a>不摄何者。<a id="a-Dt"></a>答曰。<a id="a-Du"></a>见谛具足世尊弟子。<a id="a-Dv"></a>未离欲者。<a id="a-Dw"></a>欲界系修道所断九断智所不摄。<a id="a-Dx"></a>圣人离欲界欲时。<a id="a-Dy"></a>断初种结乃至断八种结。<a id="a-Dz"></a>此断非九断智所摄。<a id="a-E0"></a>已离欲爱。<a id="a-E1"></a>未离色爱。<a id="a-E2"></a>色界修道所断结断。<a id="a-E3"></a>非九断智所摄。<a id="a-E4"></a>已断色爱。<a id="a-E5"></a>乃至第四禅。<a id="a-E6"></a>断八种结。<a id="a-E7"></a>彼断非九断智所摄。<a id="a-E8"></a>已离色爱。<a id="a-E9"></a>未离无色爱无色界修道所断结。<a id="a-EA"></a>非九断智所摄。<a id="a-EB"></a>离空处欲。<a id="a-EC"></a>乃至断非想非非想处八种结。<a id="a-ED"></a>彼断非九断智所摄。<a id="a-EE"></a>问曰。<a id="a-EF"></a>苦智已生。<a id="a-EG"></a>集智未生。<a id="a-EH"></a>三界见苦所断结断。<a id="a-EI"></a>彼断非九断智所摄。<a id="a-EJ"></a>何故此中不说耶。<a id="a-EK"></a>答曰。<a id="a-EL"></a>应说此文应如是说。<a id="a-EM"></a>一切摄九。<a id="a-EN"></a>非九摄一切。<a id="a-EO"></a>不摄何等。<a id="a-EP"></a>答苦智已生。<a id="a-EQ"></a>集智未生。<a id="a-ER"></a>三界见苦所断烦恼断。<a id="a-ES"></a>彼断非九断智所摄。<a id="a-ET"></a>余说如上。<a id="a-EU"></a>而不说者。<a id="a-EV"></a>有何意耶。<a id="a-EW"></a>答曰。<a id="a-EX"></a>此中所说断。<a id="a-EY"></a>是有断智人断。<a id="a-EZ"></a>彼虽是断。<a id="a-Ea"></a>非是有断智人断。<a id="a-Eb"></a>问曰。<a id="a-Ec"></a>虽作是说。<a id="a-Ed"></a>于义不尽。<a id="a-Ee"></a>所以者何。<a id="a-Ef"></a>不说凡夫人断故。<a id="a-Eg"></a>答曰。<a id="a-Eh"></a>此是略说现初入门故。<a id="a-Ei"></a>而作是说。</p>
  <p id="aEj">八人。<a id="a-Ek"></a>向须陀洹果证人住须陀洹果人。<a id="a-El"></a>向斯陀含果证人住斯陀含果。<a id="a-Em"></a>向阿那含果证人住阿那含果。<a id="a-En"></a>向阿罗汉果证人住阿罗汉果。<a id="a-Eo"></a>问曰。<a id="a-Ep"></a>人名有八实体有几。<a id="a-Eq"></a>答曰。<a id="a-Er"></a>阿毗昙者作如是说。<a id="a-Es"></a>人名有八实体有五。<a id="a-Et"></a>向须陀洹果证人。<a id="a-Eu"></a>阿罗汉果。<a id="a-Ev"></a>名有二实体有二。<a id="a-Ew"></a>须陀洹果。<a id="a-Ex"></a>向斯陀含果证人。<a id="a-Ey"></a>名有二实体有一。<a id="a-Ez"></a>斯陀含果。<a id="a-F0"></a>向阿那含果证人。<a id="a-F1"></a>名有二实体有一。<a id="a-F2"></a>阿那含果。<a id="a-F3"></a>向阿罗汉果证人。<a id="a-F4"></a>名有二实体有一。<a id="a-F5"></a>尊者瞿沙作如是说。<a id="a-F6"></a>八人名有八。<a id="a-F7"></a>实体有八。<a id="a-F8"></a>彼作是说。<a id="a-F9"></a>须陀洹人。<a id="a-FA"></a>住须陀洹果。<a id="a-FB"></a>不胜进时。<a id="a-FC"></a>名成就。<a id="a-FD"></a>须陀洹果人。<a id="a-FE"></a>若胜进时。<a id="a-FF"></a>名向斯陀含果证人。<a id="a-FG"></a>舍须陀洹果。<a id="a-FH"></a>斯陀含果人住斯陀含果。<a id="a-FI"></a>不胜进时。<a id="a-FJ"></a>名成就斯陀含果人。<a id="a-FK"></a>若胜进时。<a id="a-FL"></a>名向阿那含果证人。<a id="a-FM"></a>舍斯陀含果。<a id="a-FN"></a>阿那含人。<a id="a-FO"></a>住阿那含果。<a id="a-FP"></a>不胜进时。<a id="a-FQ"></a>名成就阿那含果人。<a id="a-FR"></a>若胜进时。<a id="a-FS"></a>名向阿罗汉果证人。<a id="a-FT"></a>舍阿那含果。<a id="a-FU"></a>所以者何。<a id="a-FV"></a>以根故。<a id="a-FW"></a>说人差别。<a id="a-FX"></a>是故生智论作如是说。<a id="a-FY"></a>向斯陀含果证人。<a id="a-FZ"></a>当言成就须陀洹果不耶。<a id="a-Fa"></a>答曰。<a id="a-Fb"></a>不成就。<a id="a-Fc"></a>乃至向阿罗汉果证人。<a id="a-Fd"></a>当言成就阿那含果不耶。<a id="a-Fe"></a>答曰。<a id="a-Ff"></a>不成就。<a id="a-Fg"></a>评曰八人名有八实体有五。<a id="a-Fh"></a>如是说者好。<a id="a-Fi"></a>如名体名数体数。<a id="a-Fj"></a>名差别体差别。<a id="a-Fk"></a>名异体异。<a id="a-Fl"></a>名别体别。<a id="a-Fm"></a>知名知义。<a id="a-Fn"></a>当知亦如是。<a id="a-Fo"></a>问曰。<a id="a-Fp"></a>若八人身有八实体有五。<a id="a-Fq"></a>云何说八人差别耶。<a id="a-Fr"></a>答曰。<a id="a-Fs"></a>以行圣道故。<a id="a-Ft"></a>须陀洹若于须陀洹果。<a id="a-Fu"></a>不胜进时。<a id="a-Fv"></a>于须陀洹果。<a id="a-Fw"></a>名得名在身。<a id="a-Fx"></a>名成就名现前行。<a id="a-Fy"></a>若于须陀洹果胜进者。<a id="a-Fz"></a>是时住向于须陀洹果名得。<a id="a-G0"></a>不在身中名成就。<a id="a-G1"></a>不现前行于向。<a id="a-G2"></a>名得名在身中。<a id="a-G3"></a>名成就。<a id="a-G4"></a>名现前行。<a id="a-G5"></a>乃至若于阿那含果。<a id="a-G6"></a>不胜进时。<a id="a-G7"></a>于阿那含果。<a id="a-G8"></a>名得名在身中。<a id="a-G9"></a>名成就名现前行。<a id="a-GA"></a>若于阿那含果胜进者。<a id="a-GB"></a>是时住向于阿那含果名得。<a id="a-GC"></a>不在身中名成就。<a id="a-GD"></a>不现前行于向。<a id="a-GE"></a>名得名在身中。<a id="a-GF"></a>名成就名现前行。<a id="a-GG"></a>向须陀洹果证人。<a id="a-GH"></a>于此九断智。<a id="a-GI"></a>成就几。<a id="a-GJ"></a>不成就几。<a id="a-GK"></a>此中以人为章。<a id="a-GL"></a>以断智为门。<a id="a-GM"></a>答曰。<a id="a-GN"></a>或不成就。<a id="a-GO"></a>或一二三四五广说如经本。</p>
 </body>
</html>