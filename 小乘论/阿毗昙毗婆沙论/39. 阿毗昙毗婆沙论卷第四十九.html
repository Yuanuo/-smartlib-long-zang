<!doctype html>
<html id="z3IBVm1158" data-ver="1269">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第四十九</h1>
  <h2 id="a2">使犍度人品第三之一</h2>
  <p id="a3">结有二种。<a id="a-4"></a>谓见道断种。<a id="a-5"></a>欲修道断种。<a id="a-6"></a>欲界有二种。<a id="a-7"></a>色界有二种。<a id="a-8"></a>无色界有二种。<a id="a-9"></a>颇欲界系见道所断修道所断结顿得耶。<a id="a-A"></a>乃至广说。<a id="a-B"></a>章及解章义。<a id="a-C"></a>此中应广说优波提舍。<a id="a-D"></a>问曰。<a id="a-E"></a>何故作此论。<a id="a-F"></a>答曰。<a id="a-G"></a>此诸烦恼。<a id="a-H"></a>于生死中。<a id="a-I"></a>作大系缚。<a id="a-J"></a>无利崄难。<a id="a-K"></a>犹如怨家藏伏。<a id="a-L"></a>欲界受大苦恼。<a id="a-M"></a>于色无色界。<a id="a-N"></a>受大苦恼。<a id="a-O"></a>于生死中。<a id="a-P"></a>数数回转。<a id="a-Q"></a>处在母胎闇冥之处。<a id="a-R"></a>生藏熟藏之所逼切。<a id="a-S"></a>不知云何推求此结。<a id="a-T"></a>如实知见而除断之。<a id="a-U"></a>欲令知故。<a id="a-V"></a>犹如怨家藏伏。<a id="a-W"></a>不知则害。<a id="a-X"></a>知则可避。<a id="a-Y"></a>彼亦如是。<a id="a-Z"></a>是故应思量观察种种善语。<a id="a-a"></a>乃至生生之处。<a id="a-b"></a>而不忘失。<a id="a-c"></a>如尊者弥多达子初生时。<a id="a-d"></a>而作是语。<a id="a-e"></a>结有二种。<a id="a-f"></a>谓见道断种。<a id="a-g"></a>修道断种。<a id="a-h"></a>欲界有二种。<a id="a-i"></a>色界有二。<a id="a-j"></a>无色界有二。<a id="a-k"></a>问曰。<a id="a-l"></a>何故彼生时。<a id="a-m"></a>作如是语。<a id="a-n"></a>答曰。<a id="a-o"></a>彼在母胎。<a id="a-p"></a>为众苦所逼。<a id="a-q"></a>而作是念。<a id="a-r"></a>众生何故数处母胎。<a id="a-s"></a>受如是等苦。<a id="a-t"></a>皆以此二种结故。<a id="a-u"></a>欲说此二结过患故。<a id="a-v"></a>生时便作此语。<a id="a-w"></a>结有二种。<a id="a-x"></a>欲界有二。<a id="a-y"></a>乃至广说。<a id="a-z"></a>问曰。<a id="a-10"></a>何故名种。<a id="a-11"></a>答曰。<a id="a-12"></a>此中说聚是种。<a id="a-13"></a>如众多比丘聚名比丘种。<a id="a-14"></a>如婆罗门聚名婆罗门种。<a id="a-15"></a>彼亦如是。<a id="a-16"></a>所言种者。<a id="a-17"></a>亦可言聚。<a id="a-18"></a>亦可言群。<a id="a-19"></a>实义是一。<a id="a-1A"></a>名有差别。<a id="a-1B"></a>顿得耶。<a id="a-1C"></a>云何名顿得。<a id="a-1D"></a>答曰。<a id="a-1E"></a>顿得名一时。<a id="a-1F"></a>何以知之。<a id="a-1G"></a>答曰。<a id="a-1H"></a>有经者。<a id="a-1I"></a>波斯匿王。<a id="a-1J"></a>往诣佛所。<a id="a-1K"></a>面共世尊。<a id="a-1L"></a>种种言论。<a id="a-1M"></a>在一面坐。<a id="a-1N"></a>而白佛言。<a id="a-1O"></a>我闻沙门瞿昙。<a id="a-1P"></a>作如是说。<a id="a-1Q"></a>于去来今。<a id="a-1R"></a>无有沙门婆罗门能如实知见一切法。<a id="a-1S"></a>若言知见无有是处。<a id="a-1T"></a>沙门瞿昙为忆念有此语不。<a id="a-1U"></a>佛答王言。<a id="a-1V"></a>我不忆念王复言。<a id="a-1W"></a>沙门瞿昙。<a id="a-1X"></a>世或有人。<a id="a-1Y"></a>不善受文义闻时异。<a id="a-1Z"></a>为他说异。<a id="a-1a"></a>唯愿世尊。<a id="a-1b"></a>忆念此事。<a id="a-1c"></a>而解说之。<a id="a-1d"></a>佛答王言。<a id="a-1e"></a>我曾作是说。<a id="a-1f"></a>于去来今。<a id="a-1g"></a>无有顿得如实知见一切法者。<a id="a-1h"></a>若言顿得知见无有是处。<a id="a-1i"></a>皆从三阿僧祇劫。<a id="a-1j"></a>渐渐修行六波罗蜜。<a id="a-1k"></a>然后乃知。<a id="a-1l"></a>非一时知。<a id="a-1m"></a>以是事故知顿得是一时。<a id="a-1n"></a>颇欲界系见道修道所断结顿得耶。<a id="a-1o"></a>答曰。<a id="a-1p"></a>顿得。<a id="a-1q"></a>离欲凡夫人。<a id="a-1r"></a>于彼无欲退。<a id="a-1s"></a>问曰。<a id="a-1t"></a>谁顿得耶。<a id="a-1u"></a>答曰。<a id="a-1v"></a>凡夫人离欲爱时。<a id="a-1w"></a>欲界系见道修道所断结。<a id="a-1x"></a>总为一聚。<a id="a-1y"></a>如刈草法。<a id="a-1z"></a>九种结一时断。<a id="a-20"></a>以下下无碍道。<a id="a-21"></a>断上上结。<a id="a-22"></a>乃至以上上无碍道。<a id="a-23"></a>断下下结。<a id="a-24"></a>凡夫人以下下结。<a id="a-25"></a>于彼无欲退。<a id="a-26"></a>顿得欲界系见道修道所断一种结。<a id="a-27"></a>下中退顿得二种。<a id="a-28"></a>乃至以上上结退。<a id="a-29"></a>顿得欲界系见道修道所断九种结。<a id="a-2A"></a>色界无色界命终生欲界时。<a id="a-2B"></a>凡夫以下下结乃至上上结。<a id="a-2C"></a>令生相续顿得欲界系见道修道所断九种结。<a id="a-2D"></a>顿舍耶。<a id="a-2E"></a>答曰舍。<a id="a-2F"></a>凡夫人离欲爱时。<a id="a-2G"></a>问曰。<a id="a-2H"></a>谁顿舍耶。<a id="a-2I"></a>答曰。<a id="a-2J"></a>凡夫人离欲爱时。<a id="a-2K"></a>欲界系见道修道所断九种结。<a id="a-2L"></a>总为一聚。<a id="a-2M"></a>如刈草法。<a id="a-2N"></a>九种结一时断。<a id="a-2O"></a>以下下无碍道。<a id="a-2P"></a>断上上结。<a id="a-2Q"></a>乃至以上上无碍道。<a id="a-2R"></a>断下下结。<a id="a-2S"></a>彼欲界系见道修道所断下下。<a id="a-2T"></a>顿舍渐得耶。<a id="a-2U"></a>答曰不得。<a id="a-2V"></a>所以者何。<a id="a-2W"></a>若先得见道所断结。<a id="a-2X"></a>后得修道所断结若先得修道所断结。<a id="a-2Y"></a>后得见道所断结。<a id="a-2Z"></a>无有是处。<a id="a-2a"></a>渐舍耶。<a id="a-2b"></a>答曰舍。<a id="a-2c"></a>世尊弟子。<a id="a-2d"></a>先舍见道所断结。<a id="a-2e"></a>后舍修道所断结。<a id="a-2f"></a>见道所断结。<a id="a-2g"></a>以见道断修道所断结。<a id="a-2h"></a>以修道断。<a id="a-2i"></a>颇色界系见道修道所断结顿得耶。<a id="a-2j"></a>答曰顿得。<a id="a-2k"></a>离色爱凡夫人。<a id="a-2l"></a>于彼无欲退。<a id="a-2m"></a>问曰。<a id="a-2n"></a>谁顿得耶。<a id="a-2o"></a>答曰。<a id="a-2p"></a>凡夫人离色爱时。<a id="a-2q"></a>色界系见道修道所断结。<a id="a-2r"></a>总为一聚。<a id="a-2s"></a>如刈草法。<a id="a-2t"></a>九种结一时断。<a id="a-2u"></a>以下下无碍道。<a id="a-2v"></a>断上上结。<a id="a-2w"></a>乃至以上上无碍道。<a id="a-2x"></a>断下下结。<a id="a-2y"></a>于彼无欲退。<a id="a-2z"></a>若以色界系下下结退者。<a id="a-30"></a>彼顿得色界系见道修道所断一种结。<a id="a-31"></a>下中退顿得二种。<a id="a-32"></a>乃至以上上结退。<a id="a-33"></a>顿得色界系见道修道所断九种结。<a id="a-34"></a>若以欲界下下结乃至上上结退。<a id="a-35"></a>彼时顿得色界系见道修道所断九种结。<a id="a-36"></a>复有说者。<a id="a-37"></a>此文应如是说。<a id="a-38"></a>离色爱凡夫人。<a id="a-39"></a>以欲界梵世地结退。<a id="a-3A"></a>不应作是说。<a id="a-3B"></a>所以者何。<a id="a-3C"></a>此中说于界顿得。<a id="a-3D"></a>不说地顿得。<a id="a-3E"></a>若以第四禅结退。<a id="a-3F"></a>乃至以欲界结退。<a id="a-3G"></a>是时顿得色界系见道修道所断结。<a id="a-3H"></a>无色界命终。<a id="a-3I"></a>生欲色界时。<a id="a-3J"></a>顿得色界系见道修道所断结。<a id="a-3K"></a>凡夫人无色界命终。<a id="a-3L"></a>生欲色界中。<a id="a-3M"></a>以下下结乃至上上结。<a id="a-3N"></a>令生相续。<a id="a-3O"></a>顿得色界系见道修道所断九种结顿舍耶。<a id="a-3P"></a>答曰舍。<a id="a-3Q"></a>凡夫人离色爱时。<a id="a-3R"></a>问曰谁顿舍耶。<a id="a-3S"></a>答曰。<a id="a-3T"></a>凡夫人离色爱时。<a id="a-3U"></a>色界系见道修道所断结。<a id="a-3V"></a>总为一聚。<a id="a-3W"></a>如刈草法。<a id="a-3X"></a>九种结一时断。<a id="a-3Y"></a>以下下无碍道。<a id="a-3Z"></a>断上上结。<a id="a-3a"></a>彼顿舍色界系见道修道所断结。<a id="a-3b"></a>乃至以上上无碍道。<a id="a-3c"></a>断下下结。<a id="a-3d"></a>顿舍色界系见道修道所断结。<a id="a-3e"></a>渐得耶。<a id="a-3f"></a>答曰不得。<a id="a-3g"></a>所以者何。<a id="a-3h"></a>无有先得见道所断后得修道所断者。<a id="a-3i"></a>无有先得修道所断后得见道所断者。<a id="a-3j"></a>渐舍耶。<a id="a-3k"></a>答曰舍。<a id="a-3l"></a>世尊弟子。<a id="a-3m"></a>先舍见道所断结。<a id="a-3n"></a>后舍修道所断结。<a id="a-3o"></a>见道舍见道所断。<a id="a-3p"></a>修道舍修道所断。<a id="a-3q"></a>颇顿得无色界系见道修道所断结耶。<a id="a-3r"></a>答曰不得。<a id="a-3s"></a>所以者何。<a id="a-3t"></a>顿得是凡夫人。<a id="a-3u"></a>无有凡夫人能尽断。<a id="a-3v"></a>无色界结。<a id="a-3w"></a>于彼退。<a id="a-3x"></a>顿得无色界见道修道所断结者。<a id="a-3y"></a>顿舍耶。<a id="a-3z"></a>答曰不舍。<a id="a-40"></a>所以者何。<a id="a-41"></a>顿舍者是凡夫人。<a id="a-42"></a>无有凡夫人顿舍。<a id="a-43"></a>无色界烦恼者渐得耶。<a id="a-44"></a>答曰不得。<a id="a-45"></a>所以者何。<a id="a-46"></a>无有先得见道所断结后得修道所断。<a id="a-47"></a>先得修道所断。<a id="a-48"></a>后得见道所断者。<a id="a-49"></a>渐舍耶。<a id="a-4A"></a>答曰舍。<a id="a-4B"></a>世尊弟子。<a id="a-4C"></a>先舍见道所断结。<a id="a-4D"></a>后舍修道所断结。<a id="a-4E"></a>见道舍见道所断结。<a id="a-4F"></a>修道舍修道所断结。</p>
  <p id="a4G">有世俗行。<a id="a-4H"></a>问曰。<a id="a-4I"></a>凡夫人以世俗道离欲时。<a id="a-4J"></a>断九种结。<a id="a-4K"></a>几无碍道舍。<a id="a-4L"></a>几解脱道舍。<a id="a-4M"></a>圣人以无漏道。<a id="a-4N"></a>断九种结。<a id="a-4O"></a>几无碍道舍。<a id="a-4P"></a>几解脱道舍。<a id="a-4Q"></a>答曰。<a id="a-4R"></a>或有说者。<a id="a-4S"></a>凡夫人断九种结。<a id="a-4T"></a>以三无碍道三解脱道断。<a id="a-4U"></a>谓下下无碍道。<a id="a-4V"></a>下下解脱道。<a id="a-4W"></a>断上三种结。<a id="a-4X"></a>下中无碍道。<a id="a-4Y"></a>下中解脱道。<a id="a-4Z"></a>断中三种结。<a id="a-4a"></a>下上无碍道。<a id="a-4b"></a>下上解脱道。<a id="a-4c"></a>断下三种结。<a id="a-4d"></a>圣人亦如是。<a id="a-4e"></a>复有说者。<a id="a-4f"></a>凡夫人断九种结以一无碍道一解脱道断。<a id="a-4g"></a>圣人断九种结。<a id="a-4h"></a>以九无碍道九解脱道断。<a id="a-4i"></a>问曰。<a id="a-4j"></a>何故凡夫人断九种结。<a id="a-4k"></a>以一无碍道一解脱道断。<a id="a-4l"></a>圣人断九种结。<a id="a-4m"></a>以九无碍道九解脱道断耶答曰。<a id="a-4n"></a>凡夫人所用道。<a id="a-4o"></a>钝于前法。<a id="a-4p"></a>不能观察思量一一分别。<a id="a-4q"></a>圣人所用道。<a id="a-4r"></a>猛利于前法。<a id="a-4s"></a>能观察思量一一分别。</p>
  <p id="a4t">问曰。<a id="a-4u"></a>若作是说。<a id="a-4v"></a>欲令凡夫人下而说是胜。<a id="a-4w"></a>欲令圣人胜而说是下。<a id="a-4x"></a>所以者何。<a id="a-4y"></a>凡夫人断九种结。<a id="a-4z"></a>以一无碍道一解脱道断。<a id="a-50"></a>圣人断九种结。<a id="a-51"></a>以九无碍道九解脱道断。<a id="a-52"></a>是则凡夫人胜于圣人。<a id="a-53"></a>如人多服毒药。<a id="a-54"></a>一时吐出谁不可耶。<a id="a-55"></a>评曰。<a id="a-56"></a>应作如是说。<a id="a-57"></a>凡夫人断九种结。<a id="a-58"></a>以九无碍道九解脱道断。<a id="a-59"></a>圣人亦尔。<a id="a-5A"></a>问曰。<a id="a-5B"></a>若凡夫人断九种结。<a id="a-5C"></a>以九无碍道九解脱道断。<a id="a-5D"></a>圣人亦尔者。<a id="a-5E"></a>凡夫圣人。<a id="a-5F"></a>有何差别。<a id="a-5G"></a>答曰。<a id="a-5H"></a>凡夫人。<a id="a-5I"></a>见道所断。<a id="a-5J"></a>修道所断结。<a id="a-5K"></a>总为一聚。<a id="a-5L"></a>如刈草法。<a id="a-5M"></a>九种结一时以九无碍道九解脱道断。<a id="a-5N"></a>圣人见道所断九种结。<a id="a-5O"></a>以一无碍道一解脱道修道所断。<a id="a-5P"></a>九种结以九无碍道九解脱道断。<a id="a-5Q"></a>凡夫圣人。<a id="a-5R"></a>是谓差别。</p>
  <p id="a5S">问曰。<a id="a-5T"></a>以世俗道断结时。<a id="a-5U"></a>以几方便。<a id="a-5V"></a>以几入定。<a id="a-5W"></a>答曰。<a id="a-5X"></a>以三方便。<a id="a-5Y"></a>以三入定。<a id="a-5Z"></a>以初方便。<a id="a-5a"></a>以初入定断上三种结。<a id="a-5b"></a>以第二方便。<a id="a-5c"></a>以第二入定。<a id="a-5d"></a>断中三种结。<a id="a-5e"></a>以第三方便。<a id="a-5f"></a>以第三入定。<a id="a-5g"></a>断下三种结。<a id="a-5h"></a>问曰。<a id="a-5i"></a>为起定断耶。<a id="a-5j"></a>为不起定断耶。<a id="a-5k"></a>答曰。<a id="a-5l"></a>或有说者。<a id="a-5m"></a>凡夫人不起定断。<a id="a-5n"></a>圣人或起定。<a id="a-5o"></a>或不起定断。<a id="a-5p"></a>复有说者。<a id="a-5q"></a>凡夫人或起定。<a id="a-5r"></a>不起定断。<a id="a-5s"></a>圣人不起定断。<a id="a-5t"></a>评曰。<a id="a-5u"></a>应作是说。<a id="a-5v"></a>此事不定。<a id="a-5w"></a>凡夫人或不起定。<a id="a-5x"></a>圣人或起定不起定。<a id="a-5y"></a>凡夫人或起定不起定。<a id="a-5z"></a>圣人或不起定而断结。<a id="a-60"></a>复有说者。<a id="a-61"></a>断欲界结不起定。<a id="a-62"></a>断色无色界结。<a id="a-63"></a>或起定或不起定。<a id="a-64"></a>复有说者。<a id="a-65"></a>断欲界结。<a id="a-66"></a>或起定或不起定。<a id="a-67"></a>断色无色界结不起定。<a id="a-68"></a>评曰。<a id="a-69"></a>此事不定。<a id="a-6A"></a>断欲界结。<a id="a-6B"></a>起定不起定。<a id="a-6C"></a>断色无色界结不起定。<a id="a-6D"></a>断欲界结不起定。<a id="a-6E"></a>断色无色界结。<a id="a-6F"></a>起定不起定。<a id="a-6G"></a>则说胜进时。</p>
  <p id="a6H">凡夫人。<a id="a-6I"></a>起下结退时。<a id="a-6J"></a>成就下三种结。<a id="a-6K"></a>起中结退时。<a id="a-6L"></a>成就六种结。<a id="a-6M"></a>起上结退时。<a id="a-6N"></a>成就九种结。<a id="a-6O"></a>圣人起下下结退时。<a id="a-6P"></a>成就下下结。<a id="a-6Q"></a>乃至起上上结退时。<a id="a-6R"></a>成就九种结。<a id="a-6S"></a>复有说者。<a id="a-6T"></a>凡夫人起下下结退时。<a id="a-6U"></a>乃至起上上结退时。<a id="a-6V"></a>成就九种结。<a id="a-6W"></a>圣人如前说。</p>
  <p id="a6X">问曰。<a id="a-6Y"></a>何故凡夫人。<a id="a-6Z"></a>起下下结退。<a id="a-6a"></a>乃至起上上结退成就九种结。<a id="a-6b"></a>圣人起下下结退时。<a id="a-6c"></a>成就下下结。<a id="a-6d"></a>起下中结退时。<a id="a-6e"></a>成就二种。<a id="a-6f"></a>乃至起上上结退时。<a id="a-6g"></a>成就九种结。<a id="a-6h"></a>答曰。<a id="a-6i"></a>凡夫人以世俗定自持。<a id="a-6j"></a>彼定性羸劣。<a id="a-6k"></a>圣人无漏定自持。<a id="a-6l"></a>彼定牢固。<a id="a-6m"></a>应作是说。<a id="a-6n"></a>凡夫人不服毒药而死。<a id="a-6o"></a>评曰。<a id="a-6p"></a>应作是说。<a id="a-6q"></a>凡夫人起下下结退。<a id="a-6r"></a>还成就下下结。<a id="a-6s"></a>乃至起上上结退。<a id="a-6t"></a>成就九种结。</p>
  <p id="a6u">问曰。<a id="a-6v"></a>若然者凡夫人圣人。<a id="a-6w"></a>有何差别。<a id="a-6x"></a>答曰。<a id="a-6y"></a>凡夫人若起下下结退。<a id="a-6z"></a>成就见道修道所断下下结。<a id="a-70"></a>乃至起上上结退。<a id="a-71"></a>成就见道修道所断九种结。<a id="a-72"></a>圣人起下下结退时。<a id="a-73"></a>成就修道所断下下结。<a id="a-74"></a>乃至起上上结退时。<a id="a-75"></a>成就修道所断九种结。<a id="a-76"></a>不成就见道所断结。<a id="a-77"></a>凡夫人圣人。<a id="a-78"></a>是谓差别。</p>
  <p id="a79">在欲界圣人有三事。<a id="a-7A"></a>一毕竟离欲而命终。<a id="a-7B"></a>二退已而命终。<a id="a-7C"></a>三渐离欲已而命终凡夫人有二事。<a id="a-7D"></a>一毕竟离欲而命终。<a id="a-7E"></a>二退已而命终。<a id="a-7F"></a>在色界圣人。<a id="a-7G"></a>有二事。<a id="a-7H"></a>一毕竟离色爱而命终。<a id="a-7I"></a>二渐离欲而命终不退。<a id="a-7J"></a>所以者何。<a id="a-7K"></a>色界无有退者。<a id="a-7L"></a>凡夫人有一事。<a id="a-7M"></a>毕竟离色爱而命终不退。<a id="a-7N"></a>所以者何。<a id="a-7O"></a>色界无退。<a id="a-7P"></a>无渐离欲而命终者。</p>
  <p id="a7Q">问曰。<a id="a-7R"></a>何故圣人有渐离欲而命终。<a id="a-7S"></a>凡夫人不尔耶。<a id="a-7T"></a>答曰。<a id="a-7U"></a>圣人以无漏道自持。<a id="a-7V"></a>彼道牢固。<a id="a-7W"></a>凡夫人以世俗道自持。<a id="a-7X"></a>彼道羸劣。<a id="a-7Y"></a>复次圣人成就定慧分故。<a id="a-7Z"></a>渐断结而命终。<a id="a-7a"></a>凡夫人不成就定慧分故。<a id="a-7b"></a>不能渐断结而命终。<a id="a-7c"></a>复次圣人成就无漏分故。<a id="a-7d"></a>渐断结而命终。<a id="a-7e"></a>凡夫人无无漏分故。<a id="a-7f"></a>不能渐断结而命终。<a id="a-7g"></a>复次圣人有业力道力。<a id="a-7h"></a>以业力故。<a id="a-7i"></a>能渐断结而命终。<a id="a-7j"></a>以道力故。<a id="a-7k"></a>能毕竟离欲而命终。<a id="a-7l"></a>凡夫人无业力。<a id="a-7m"></a>以道力强。<a id="a-7n"></a>能毕竟离欲而命终者则退。<a id="a-7o"></a>复次欲界圣人分中。<a id="a-7p"></a>有渐离欲人。<a id="a-7q"></a>若断三种四种结名家家。<a id="a-7r"></a>若断六种结。<a id="a-7s"></a>名斯陀含。<a id="a-7t"></a>若断七种八种结。<a id="a-7u"></a>名一种子。<a id="a-7v"></a>是故圣人有渐离欲而命终者。<a id="a-7w"></a>凡夫人分中。<a id="a-7x"></a>无渐离欲而命终。<a id="a-7y"></a>是故凡夫人无渐离欲而命终者。<a id="a-7z"></a>尊者僧伽婆修说曰。<a id="a-80"></a>凡夫人亦有渐离欲而命终者。<a id="a-81"></a>住相续心。<a id="a-82"></a>还成就本所断结。<a id="a-83"></a>评曰。<a id="a-84"></a>不应作是说。<a id="a-85"></a>如前说者好。</p>
  <p id="a86">以世俗道。<a id="a-87"></a>离欲时。<a id="a-88"></a>无碍道有几行。<a id="a-89"></a>解脱道有几行。<a id="a-8A"></a>答曰。<a id="a-8B"></a>无碍道有三行。<a id="a-8C"></a>谓粗行。<a id="a-8D"></a>苦行。<a id="a-8E"></a>粗坏行。<a id="a-8F"></a>解脱道有三行。<a id="a-8G"></a>谓止行。<a id="a-8H"></a>妙行。<a id="a-8I"></a>离行。</p>
  <p id="a8J">问曰。<a id="a-8K"></a>若无碍道中。<a id="a-8L"></a>有粗行。<a id="a-8M"></a>彼解脱道中有止行耶。<a id="a-8N"></a>若无碍道中有苦行。<a id="a-8O"></a>彼解脱道中有妙行耶。<a id="a-8P"></a>若无碍道中有粗坏行。<a id="a-8Q"></a>彼解脱道中。<a id="a-8R"></a>有离行耶。<a id="a-8S"></a>答曰。<a id="a-8T"></a>或有说者如所问。<a id="a-8U"></a>若无碍道有粗行者。<a id="a-8V"></a>彼解脱道必有止行。<a id="a-8W"></a>若无碍道。<a id="a-8X"></a>有苦行者彼解脱道必有妙行。<a id="a-8Y"></a>若无碍道有粗坏行者。<a id="a-8Z"></a>彼解脱道必有离行。<a id="a-8a"></a>评曰。<a id="a-8b"></a>此事不定。<a id="a-8c"></a>若无碍道中有粗行。<a id="a-8d"></a>彼解脱道中三行。<a id="a-8e"></a>展转现在前。<a id="a-8f"></a>若无碍道中。<a id="a-8g"></a>有苦行粗坏行者。<a id="a-8h"></a>解脱道中三行。<a id="a-8i"></a>展转现在前。</p>
  <p id="a8j">问曰。<a id="a-8k"></a>以世俗道离欲爱时。<a id="a-8l"></a>无碍道为缘何法。<a id="a-8m"></a>解脱道为缘何法。<a id="a-8n"></a>答曰。<a id="a-8o"></a>九无碍道缘于欲界。<a id="a-8p"></a>九解脱道缘于初禅。<a id="a-8q"></a>问曰。<a id="a-8r"></a>若然者。<a id="a-8s"></a>根犍度说善通。<a id="a-8t"></a>如说颇思惟色界法。<a id="a-8u"></a>能知欲界耶。<a id="a-8v"></a>答言能知。<a id="a-8w"></a>云何不缘倒错行倒错。<a id="a-8x"></a>若缘行倒错。<a id="a-8y"></a>云何不为离欲法作障碍留难耶。<a id="a-8z"></a>答曰。<a id="a-90"></a>假令缘行倒错。<a id="a-91"></a>而不能为离欲法作障碍留难。<a id="a-92"></a>所以者何。<a id="a-93"></a>于彼离欲法。<a id="a-94"></a>已善修习径路已成就。<a id="a-95"></a>如见道中。<a id="a-96"></a>缘欲界忍智。<a id="a-97"></a>后缘色无色界忍智现在前。<a id="a-98"></a>缘色无色界忍智。<a id="a-99"></a>后缘欲界忍智现在前。<a id="a-9A"></a>如此虽复缘行倒错。<a id="a-9B"></a>而不为得正决定而作障碍留难。<a id="a-9C"></a>所以者何。<a id="a-9D"></a>于彼见道。<a id="a-9E"></a>已善修习。<a id="a-9F"></a>径路已成就。<a id="a-9G"></a>彼亦如是。<a id="a-9H"></a>复有说者。<a id="a-9I"></a>九无碍道。<a id="a-9J"></a>八解脱道缘于欲界。<a id="a-9K"></a>最后解脱道缘于初禅。<a id="a-9L"></a>如以灭道智离非想非非想处爱。<a id="a-9M"></a>彼九无碍道。<a id="a-9N"></a>八解脱道。<a id="a-9O"></a>缘于灭道。<a id="a-9P"></a>最后解脱道。<a id="a-9Q"></a>缘于非想非非想处四阴。<a id="a-9R"></a>彼亦如是。<a id="a-9S"></a>复有说者。<a id="a-9T"></a>若离欲爱时起定。<a id="a-9U"></a>断一种结已。<a id="a-9V"></a>而住彼一无碍道。<a id="a-9W"></a>缘于欲界。<a id="a-9X"></a>一解脱道。<a id="a-9Y"></a>缘于初禅。<a id="a-9Z"></a>若断二种结已。<a id="a-9a"></a>而住彼二无碍道。<a id="a-9b"></a>一解脱道。<a id="a-9c"></a>缘于欲界。<a id="a-9d"></a>一解脱道。<a id="a-9e"></a>缘于初禅。<a id="a-9f"></a>若乃至断八种结已。<a id="a-9g"></a>而住彼八无碍道。<a id="a-9h"></a>七解脱道。<a id="a-9i"></a>缘于欲界。<a id="a-9j"></a>第八解脱道。<a id="a-9k"></a>缘于初禅。<a id="a-9l"></a>复有说者。<a id="a-9m"></a>九无碍道。<a id="a-9n"></a>九解脱道。<a id="a-9o"></a>尽缘欲界。<a id="a-9p"></a>如以苦集智离欲爱时。<a id="a-9q"></a>九无碍道。<a id="a-9r"></a>九解脱道。<a id="a-9s"></a>缘于欲界。<a id="a-9t"></a>彼亦如是。<a id="a-9u"></a>问曰。<a id="a-9v"></a>若然者。<a id="a-9w"></a>则不行倒错。<a id="a-9x"></a>于离欲法。<a id="a-9y"></a>不作障碍留难。<a id="a-9z"></a>根犍度说云何通耶。<a id="a-A0"></a>如说颇思惟色界法。<a id="a-A1"></a>能知欲界耶。<a id="a-A2"></a>答言能知。<a id="a-A3"></a>答曰。<a id="a-A4"></a>此说先观察分别时行者。<a id="a-A5"></a>先作如是分别观察。<a id="a-A6"></a>欲界是粗。<a id="a-A7"></a>初禅是止。</p>
  <p id="aA8">问曰。<a id="a-A9"></a>根犍度次说。<a id="a-AA"></a>复云何通。<a id="a-AB"></a>如说颇思惟无色界法。<a id="a-AC"></a>能知欲界耶。<a id="a-AD"></a>答言不能知。<a id="a-AE"></a>行者是时不先分别观察欲界是粗无色界是止耶。<a id="a-AF"></a>何故言不能知耶。<a id="a-AG"></a>答曰。<a id="a-AH"></a>行者亦分别观察。<a id="a-AI"></a>而所观是远。<a id="a-AJ"></a>非于如是远观后而能离欲。<a id="a-AK"></a>复有说者。<a id="a-AL"></a>九无碍道。<a id="a-AM"></a>九解脱道。<a id="a-AN"></a>尽缘初禅。<a id="a-AO"></a>问曰。<a id="a-AP"></a>若然者根犍度说善通。<a id="a-AQ"></a>如说颇思惟色界法。<a id="a-AR"></a>能知欲界耶。<a id="a-AS"></a>答言能知。<a id="a-AT"></a>亦非缘行倒错。<a id="a-AU"></a>云何缘于他处。<a id="a-AV"></a>离他处欲耶。<a id="a-AW"></a>答曰。<a id="a-AX"></a>若缘余处。<a id="a-AY"></a>离他处欲。<a id="a-AZ"></a>此亦无过。<a id="a-Aa"></a>如以灭道智缘于灭道。<a id="a-Ab"></a>而离苦集所断欲。<a id="a-Ac"></a>彼亦如是。<a id="a-Ad"></a>如是所说。<a id="a-Ae"></a>尽为生弟子觉意故。<a id="a-Af"></a>然此义最初说。<a id="a-Ag"></a>九无碍道。<a id="a-Ah"></a>缘于欲界。<a id="a-Ai"></a>九解脱道。<a id="a-Aj"></a>缘于初禅者好。</p>
  <p id="aAk">问曰。<a id="a-Al"></a>无碍道中。<a id="a-Am"></a>为修几行。<a id="a-An"></a>解脱道中。<a id="a-Ao"></a>有修几行。<a id="a-Ap"></a>答曰。<a id="a-Aq"></a>凡夫人。<a id="a-Ar"></a>离欲爱时。<a id="a-As"></a>无碍道中。<a id="a-At"></a>修粗等三行。<a id="a-Au"></a>八解脱道中。<a id="a-Av"></a>修六行。<a id="a-Aw"></a>谓粗等三行。<a id="a-Ax"></a>止等三行。<a id="a-Ay"></a>最后解脱道中。<a id="a-Az"></a>即修此六行。<a id="a-B0"></a>亦修未至初禅无量行。<a id="a-B1"></a>乃至离无所有处爱亦如是。<a id="a-B2"></a>圣人离欲爱时。<a id="a-B3"></a>无碍道中。<a id="a-B4"></a>修十九行。<a id="a-B5"></a>谓粗等三行。<a id="a-B6"></a>有漏无漏十六圣行。<a id="a-B7"></a>八解脱道中。<a id="a-B8"></a>修二十二行。<a id="a-B9"></a>谓粗等三行。<a id="a-BA"></a>止等三行。<a id="a-BB"></a>有漏无漏十六圣行。<a id="a-BC"></a>最后解脱道中。<a id="a-BD"></a>即修此二十二行。<a id="a-BE"></a>亦修未至初禅无量行。<a id="a-BF"></a>圣人离初禅欲时。<a id="a-BG"></a>无碍道中。<a id="a-BH"></a>修十九行。<a id="a-BI"></a>谓粗等三行。<a id="a-BJ"></a>十六圣行。<a id="a-BK"></a>唯修无漏非有漏。<a id="a-BL"></a>八解脱道中。<a id="a-BM"></a>修二十二行。<a id="a-BN"></a>谓粗等三行。<a id="a-BO"></a>止等三行。<a id="a-BP"></a>十六圣行。<a id="a-BQ"></a>唯修无漏非有漏。<a id="a-BR"></a>最后解脱道。<a id="a-BS"></a>即修此二十二行。<a id="a-BT"></a>亦修未至初禅无量行。<a id="a-BU"></a>乃至离无所有处爱亦如是。<a id="a-BV"></a>问曰。<a id="a-BW"></a>何故初禅边修有漏无漏行。<a id="a-BX"></a>上地边唯修无漏不修有漏耶。<a id="a-BY"></a>答曰。<a id="a-BZ"></a>初禅边有有漏无漏圣行是故修。<a id="a-Ba"></a>上地边唯有有漏行。<a id="a-Bb"></a>无有漏无漏圣行。<a id="a-Bc"></a>是故唯修无漏行。<a id="a-Bd"></a>复有说者。<a id="a-Be"></a>凡夫人离欲爱时。<a id="a-Bf"></a>无碍道中修九行。<a id="a-Bg"></a>谓粗等三行。<a id="a-Bh"></a>慈悲喜舍。<a id="a-Bi"></a>不净观安般念。<a id="a-Bj"></a>八解脱道中。<a id="a-Bk"></a>修十二行。<a id="a-Bl"></a>即上九行。<a id="a-Bm"></a>及止等三行。<a id="a-Bn"></a>最后解脱道中。<a id="a-Bo"></a>即修此十二行。<a id="a-Bp"></a>亦修未至初禅无量行。<a id="a-Bq"></a>圣人离欲爱时。<a id="a-Br"></a>无碍道中。<a id="a-Bs"></a>修二十五行。<a id="a-Bt"></a>谓粗等三行。<a id="a-Bu"></a>慈悲喜舍。<a id="a-Bv"></a>不净观安般念。<a id="a-Bw"></a>有漏无漏十六圣行。<a id="a-Bx"></a>八解脱道中。<a id="a-By"></a>修二十八行。<a id="a-Bz"></a>即此二十五行。<a id="a-C0"></a>及止等三行。<a id="a-C1"></a>最后解脱道中。<a id="a-C2"></a>即修此二十八行。<a id="a-C3"></a>及修未至初禅无量行。<a id="a-C4"></a>上地边如上说。</p>
  <p id="aC5">问曰。<a id="a-C6"></a>何故初禅边修如是等诸行。<a id="a-C7"></a>上地边不修耶。<a id="a-C8"></a>答曰。<a id="a-C9"></a>初禅边有种种善根故。<a id="a-CA"></a>修如是等诸行。<a id="a-CB"></a>上地边诸善根少故。<a id="a-CC"></a>不修如是等诸行。<a id="a-CD"></a>复次欲界有种种烦恼故。<a id="a-CE"></a>须种种对治。<a id="a-CF"></a>上地无种种烦恼故。<a id="a-CG"></a>不须种种对治。<a id="a-CH"></a>此中所说诸行。<a id="a-CI"></a>在于现在俱行。<a id="a-CJ"></a>负重同。<a id="a-CK"></a>所作同者。<a id="a-CL"></a>所缘如上说。<a id="a-CM"></a>未来世所修行。<a id="a-CN"></a>为何所缘耶。<a id="a-CO"></a>答曰。<a id="a-CP"></a>离欲爱时。<a id="a-CQ"></a>九无碍道中。<a id="a-CR"></a>粗等三行修者。<a id="a-CS"></a>缘于欲界。<a id="a-CT"></a>八解脱道中粗等三行修者。<a id="a-CU"></a>缘欲界初禅。<a id="a-CV"></a>止等三行修者。<a id="a-CW"></a>缘于初禅。<a id="a-CX"></a>最后解脱道中。<a id="a-CY"></a>粗等三行修者。<a id="a-CZ"></a>缘于三界。<a id="a-Ca"></a>止等三行修者。<a id="a-Cb"></a>缘于初禅乃至非想非非想处。<a id="a-Cc"></a>离初禅欲时。<a id="a-Cd"></a>九无碍道中。<a id="a-Ce"></a>粗等三行修者。<a id="a-Cf"></a>缘于初禅。<a id="a-Cg"></a>八解脱道中。<a id="a-Ch"></a>粗等三行修者。<a id="a-Ci"></a>缘初禅二禅。<a id="a-Cj"></a>止等三行修者。<a id="a-Ck"></a>缘于二禅。<a id="a-Cl"></a>最后解脱道中。<a id="a-Cm"></a>粗等三行修者。<a id="a-Cn"></a>缘于三界。<a id="a-Co"></a>止等三行修者。<a id="a-Cp"></a>缘于二禅乃至非想非非想处。<a id="a-Cq"></a>离第二禅欲第三禅欲。<a id="a-Cr"></a>应随相说。<a id="a-Cs"></a>离第四禅欲时。<a id="a-Ct"></a>九无碍道中。<a id="a-Cu"></a>粗等三行修者。<a id="a-Cv"></a>缘第四禅。<a id="a-Cw"></a>八解脱道中。<a id="a-Cx"></a>粗等三行修者。<a id="a-Cy"></a>缘第四禅及空处。<a id="a-Cz"></a>止等三行修者。<a id="a-D0"></a>缘空处。<a id="a-D1"></a>最后解脱道中。<a id="a-D2"></a>粗等三行。<a id="a-D3"></a>止等三行修者。<a id="a-D4"></a>缘于空处乃至非想非非想处。<a id="a-D5"></a>问曰。<a id="a-D6"></a>若离第四禅欲时。<a id="a-D7"></a>八解脱道中。<a id="a-D8"></a>粗等行修者。<a id="a-D9"></a>缘第四禅及空处者。<a id="a-DA"></a>识身经说云何通。<a id="a-DB"></a>如说颇有无色界系心。<a id="a-DC"></a>能知色无色界耶。<a id="a-DD"></a>答言不知。<a id="a-DE"></a>答曰。<a id="a-DF"></a>彼中遮一刹那顷。<a id="a-DG"></a>不遮多相续。<a id="a-DH"></a>若于一刹那顷。<a id="a-DI"></a>能知色无色界者。<a id="a-DJ"></a>无有是处。<a id="a-DK"></a>彼解脱道。<a id="a-DL"></a>起现在前者。<a id="a-DM"></a>未来修行者。<a id="a-DN"></a>或缘色界。<a id="a-DO"></a>或缘无色界。<a id="a-DP"></a>是故一刹那顷不知。<a id="a-DQ"></a>多相续则知。<a id="a-DR"></a>二说便为善通。<a id="a-DS"></a>离空处欲时。<a id="a-DT"></a>九无碍道中。<a id="a-DU"></a>粗等三行修者。<a id="a-DV"></a>缘于空处。<a id="a-DW"></a>八解脱道中。<a id="a-DX"></a>粗等三行修者。<a id="a-DY"></a>缘于空处识处。<a id="a-DZ"></a>止等三行修者。<a id="a-Da"></a>缘于识处。<a id="a-Db"></a>最后解脱道中。<a id="a-Dc"></a>粗等三行。<a id="a-Dd"></a>止等三行修者。<a id="a-De"></a>缘于识处。<a id="a-Df"></a>乃至非想非非想处。<a id="a-Dg"></a>离识处欲。<a id="a-Dh"></a>离无所有处欲。<a id="a-Di"></a>应随相说。</p>
  <p id="aDj">问曰。<a id="a-Dk"></a>何故禅中所修诸行。<a id="a-Dl"></a>缘于三界。<a id="a-Dm"></a>无色中所修诸行。<a id="a-Dn"></a>唯缘无色界耶。<a id="a-Do"></a>答曰。<a id="a-Dp"></a>禅能遍缘。<a id="a-Dq"></a>能缘自地。<a id="a-Dr"></a>能缘下地。<a id="a-Ds"></a>亦缘上地。<a id="a-Dt"></a>无色定不能遍缘。<a id="a-Du"></a>唯能缘自地。<a id="a-Dv"></a>及缘上地。<a id="a-Dw"></a>不缘下地。<a id="a-Dx"></a>以是事故。<a id="a-Dy"></a>禅中所修诸行。<a id="a-Dz"></a>能缘三界。<a id="a-E0"></a>无色中所修诸行。<a id="a-E1"></a>唯缘无色界。<a id="a-E2"></a>欲界系见道所断结种断。<a id="a-E3"></a>为何沙门果摄。<a id="a-E4"></a>问曰。<a id="a-E5"></a>何以作此论。<a id="a-E6"></a>答曰。<a id="a-E7"></a>诸烦恼。<a id="a-E8"></a>先分别在界。<a id="a-E9"></a>未分别种。<a id="a-EA"></a>今欲分别种故。<a id="a-EB"></a>而作此论。<a id="a-EC"></a>欲界系见道所断结种断。<a id="a-ED"></a>为何沙门果摄。<a id="a-EE"></a>答曰。<a id="a-EF"></a>四沙门果摄。<a id="a-EG"></a>或无处所。<a id="a-EH"></a>四沙门果者。<a id="a-EI"></a>须陀洹须陀洹果摄。<a id="a-EJ"></a>乃至阿罗汉阿罗汉果摄。<a id="a-EK"></a>无处所者。<a id="a-EL"></a>凡夫人离欲。<a id="a-EM"></a>无处所离欲人得正决定。<a id="a-EN"></a>见道中十五心顷。<a id="a-EO"></a>无处所次第人。<a id="a-EP"></a>见道中见道谛二心顷。<a id="a-EQ"></a>无处所。<a id="a-ER"></a>如是等时。<a id="a-ES"></a>欲界见道所断结种断。<a id="a-ET"></a>无处所欲界系修道所断结种断。<a id="a-EU"></a>为何果摄。<a id="a-EV"></a>答曰。<a id="a-EW"></a>阿那含果阿罗汉果摄。<a id="a-EX"></a>阿那含阿那含果摄。<a id="a-EY"></a>阿罗汉阿罗汉界摄。<a id="a-EZ"></a>无处所者。<a id="a-Ea"></a>凡夫人离欲。<a id="a-Eb"></a>无处所离欲人。<a id="a-Ec"></a>得正决定。<a id="a-Ed"></a>十五心顷。<a id="a-Ee"></a>无处所次第人。<a id="a-Ef"></a>不得言无处所。<a id="a-Eg"></a>所以者何。<a id="a-Eh"></a>离欲爱时。<a id="a-Ei"></a>最后无碍道。<a id="a-Ej"></a>断修道所断结。<a id="a-Ek"></a>解脱道生时。<a id="a-El"></a>即阿那含果所摄。<a id="a-Em"></a>色界系见道所断结种断。<a id="a-En"></a>为何果摄。<a id="a-Eo"></a>答曰。<a id="a-Ep"></a>四沙门果摄。<a id="a-Eq"></a>或无处所。<a id="a-Er"></a>四沙门果。<a id="a-Es"></a>如上说。<a id="a-Et"></a>或无处所者。<a id="a-Eu"></a>凡夫人。<a id="a-Ev"></a>离色爱时。<a id="a-Ew"></a>无处所离色爱人。<a id="a-Ex"></a>得正决定。<a id="a-Ey"></a>十五心顷。<a id="a-Ez"></a>无处所次第人。<a id="a-F0"></a>不得言无处所。<a id="a-F1"></a>所以者何。<a id="a-F2"></a>道比忍毕竟断此结。<a id="a-F3"></a>道比智生时。<a id="a-F4"></a>彼断即为果摄。<a id="a-F5"></a>色界系修道所断结种断。<a id="a-F6"></a>为何果摄。<a id="a-F7"></a>答曰。<a id="a-F8"></a>阿罗汉果摄。<a id="a-F9"></a>或无处所。<a id="a-FA"></a>阿罗汉阿罗汉果摄。<a id="a-FB"></a>无处所者。<a id="a-FC"></a>凡夫人。<a id="a-FD"></a>离色爱。<a id="a-FE"></a>无处所离色爱人。<a id="a-FF"></a>得正决定。<a id="a-FG"></a>见道中十五心顷。<a id="a-FH"></a>道比智现在前。<a id="a-FI"></a>无处所次第人。<a id="a-FJ"></a>离第四禅欲时。<a id="a-FK"></a>最后解脱道无处所。<a id="a-FL"></a>离空处爱时。<a id="a-FM"></a>九无碍道。<a id="a-FN"></a>九解脱道无处所。<a id="a-FO"></a>乃至离无所有处爱时亦如是。<a id="a-FP"></a>离非想非非想处爱时。<a id="a-FQ"></a>九无碍道。<a id="a-FR"></a>八解脱道时。<a id="a-FS"></a>及色界系修道所断。<a id="a-FT"></a>已断已知结无处所无色界系。<a id="a-FU"></a>见道所断结种断为何果摄。<a id="a-FV"></a>答曰。<a id="a-FW"></a>四沙门果摄。<a id="a-FX"></a>四沙门果如上说。<a id="a-FY"></a>此中不说凡夫人无处所。<a id="a-FZ"></a>所以者何。<a id="a-Fa"></a>无有凡夫人能离非想非非想处爱者。<a id="a-Fb"></a>次第人亦不得言无处所。<a id="a-Fc"></a>所以者何。<a id="a-Fd"></a>道比忍毕竟断此结。<a id="a-Fe"></a>道比智现在前时。<a id="a-Ff"></a>彼断即为果摄。<a id="a-Fg"></a>无色界系修道所断结种断。<a id="a-Fh"></a>为何果摄。<a id="a-Fi"></a>答曰。<a id="a-Fj"></a>唯阿罗汉果摄。<a id="a-Fk"></a>此中无离欲凡夫人。<a id="a-Fl"></a>所以者何。<a id="a-Fm"></a>无有凡夫人能离非想非非想处爱者。<a id="a-Fn"></a>次第人亦不得言无处所。<a id="a-Fo"></a>所以者何。<a id="a-Fp"></a>金刚喻定毕竟断此结。<a id="a-Fq"></a>初尽智生时。<a id="a-Fr"></a>彼断即为果摄。<a id="a-Fs"></a>谓阿罗汉果。</p>
  <p id="aFt">结有五种。<a id="a-Fu"></a>谓见苦所断种。<a id="a-Fv"></a>乃至修道所断种。<a id="a-Fw"></a>问曰。<a id="a-Fx"></a>何故作此论。<a id="a-Fy"></a>答曰。<a id="a-Fz"></a>先分别烦恼在界有二种。<a id="a-G0"></a>未分别五种。<a id="a-G1"></a>今欲分别故而作此论。<a id="a-G2"></a>见苦所断结种断。<a id="a-G3"></a>为何果摄。<a id="a-G4"></a>答曰。<a id="a-G5"></a>四沙门果摄。<a id="a-G6"></a>或无处所。<a id="a-G7"></a>四沙门果如上说。<a id="a-G8"></a>无处所者。<a id="a-G9"></a>此中不应说凡夫人离欲。<a id="a-GA"></a>次第人见苦时一心顷。<a id="a-GB"></a>见集时四心顷。<a id="a-GC"></a>见灭时四心顷。<a id="a-GD"></a>见道时三心顷。<a id="a-GE"></a>是时见苦所断结种断。<a id="a-GF"></a>彼断非果摄。<a id="a-GG"></a>见集所断结种断。<a id="a-GH"></a>为何果摄。<a id="a-GI"></a>答曰。<a id="a-GJ"></a>四沙门果或无处所。<a id="a-GK"></a>四沙门果如上说。<a id="a-GL"></a>无处所者此中无有凡夫人离欲。<a id="a-GM"></a>次第人见集时一心顷。<a id="a-GN"></a>见灭时四心顷。<a id="a-GO"></a>见道时三心顷。<a id="a-GP"></a>是时见集所断结种断。<a id="a-GQ"></a>彼断非沙门果摄。<a id="a-GR"></a>见灭所断结种断。<a id="a-GS"></a>彼断何果摄。<a id="a-GT"></a>答曰。<a id="a-GU"></a>四沙门果。<a id="a-GV"></a>或无处所。<a id="a-GW"></a>此中不说凡夫人离欲。<a id="a-GX"></a>次第人见灭一心顷。<a id="a-GY"></a>见道三心顷。<a id="a-GZ"></a>是时见灭所断结种断。<a id="a-Ga"></a>彼断非沙门果摄。<a id="a-Gb"></a>见道所断结种断。<a id="a-Gc"></a>彼断为何果摄。<a id="a-Gd"></a>答曰。<a id="a-Ge"></a>四沙门果。<a id="a-Gf"></a>此中不说凡夫人离欲。<a id="a-Gg"></a>亦不说次第人。<a id="a-Gh"></a>所以者何。<a id="a-Gi"></a>道比智忍毕竟断此结。<a id="a-Gj"></a>道比智现在前。<a id="a-Gk"></a>彼断即为果摄。<a id="a-Gl"></a>修道所断结种断。<a id="a-Gm"></a>彼断为何果摄。<a id="a-Gn"></a>答曰。<a id="a-Go"></a>阿罗汉果摄。<a id="a-Gp"></a>此中不说凡夫人离欲。<a id="a-Gq"></a>亦不说次第人。<a id="a-Gr"></a>所以者何。<a id="a-Gs"></a>金刚喻定毕竟断此结。<a id="a-Gt"></a>初尽智现在前。<a id="a-Gu"></a>彼断即为果摄。<a id="a-Gv"></a>谓阿罗汉果。</p>
  <p id="aGw">结有九种。<a id="a-Gx"></a>苦法智所断结种。<a id="a-Gy"></a>苦比智所断结种。<a id="a-Gz"></a>集法智所断结种。<a id="a-H0"></a>集比智所断结种。<a id="a-H1"></a>灭法智所断结种。<a id="a-H2"></a>灭比智所断结种。<a id="a-H3"></a>道法智所断结种。<a id="a-H4"></a>道比智所断结种。<a id="a-H5"></a>修道所断结种。</p>
  <p id="aH6">问曰。<a id="a-H7"></a>何故复作此论。<a id="a-H8"></a>答曰。<a id="a-H9"></a>先分别烦恼在界。<a id="a-HA"></a>有二种有五种。<a id="a-HB"></a>未分别对治断种。<a id="a-HC"></a>今欲分别故。<a id="a-HD"></a>而作此论。<a id="a-HE"></a>苦法智所断结种断。<a id="a-HF"></a>彼断为何果摄。<a id="a-HG"></a>答曰。<a id="a-HH"></a>四沙门果。<a id="a-HI"></a>或无处所。<a id="a-HJ"></a>四沙门果如上说。<a id="a-HK"></a>无处所者。<a id="a-HL"></a>凡夫人离欲。<a id="a-HM"></a>无处所离欲人。<a id="a-HN"></a>得正决定。<a id="a-HO"></a>见道中十五心顷。<a id="a-HP"></a>次第人见苦三心顷。<a id="a-HQ"></a>见集四心顷。<a id="a-HR"></a>见灭四心顷。<a id="a-HS"></a>见道三心顷。<a id="a-HT"></a>是时苦法智所断结种断。<a id="a-HU"></a>彼断非沙门果摄。<a id="a-HV"></a>苦比智所断结种断。<a id="a-HW"></a>彼断为何果摄。<a id="a-HX"></a>答曰。<a id="a-HY"></a>四沙门果或无处所。<a id="a-HZ"></a>四沙门果如上说。<a id="a-Ha"></a>无处所者。<a id="a-Hb"></a>此中不说凡夫人离欲。<a id="a-Hc"></a>次第人见苦一心顷。<a id="a-Hd"></a>见集四心顷。<a id="a-He"></a>见灭四心顷。<a id="a-Hf"></a>见道三心顷。<a id="a-Hg"></a>是时苦比智所断结种断。<a id="a-Hh"></a>彼断非沙门果摄。<a id="a-Hi"></a>集法智所断结种断。<a id="a-Hj"></a>彼断为何果摄。<a id="a-Hk"></a>答曰。<a id="a-Hl"></a>四沙门果或无处所。<a id="a-Hm"></a>四沙门果如上说。<a id="a-Hn"></a>无处所者。<a id="a-Ho"></a>凡夫人离欲。<a id="a-Hp"></a>无处所离欲人。<a id="a-Hq"></a>得正决定。<a id="a-Hr"></a>见道中十五心顷。<a id="a-Hs"></a>无处所次第人。<a id="a-Ht"></a>见集三心顷。<a id="a-Hu"></a>见灭四心顷。<a id="a-Hv"></a>见道三心顷。<a id="a-Hw"></a>是时集法智所断结种断。<a id="a-Hx"></a>彼断非沙门果摄。<a id="a-Hy"></a>集比智所断结种断。<a id="a-Hz"></a>彼断为何果摄。<a id="a-I0"></a>答曰。<a id="a-I1"></a>四沙门果。<a id="a-I2"></a>或无处所。<a id="a-I3"></a>四沙门果如上说。<a id="a-I4"></a>无处所者。<a id="a-I5"></a>此中不说凡夫人离欲。<a id="a-I6"></a>次第人见集一心顷。<a id="a-I7"></a>见灭四心顷。<a id="a-I8"></a>见道三心顷。<a id="a-I9"></a>是时集比智所断结种断。<a id="a-IA"></a>彼断非沙门果摄。<a id="a-IB"></a>灭法智所断结种断。<a id="a-IC"></a>彼断为何果摄。<a id="a-ID"></a>答曰。<a id="a-IE"></a>四沙门果。<a id="a-IF"></a>或无处所。<a id="a-IG"></a>四沙门果如上说。<a id="a-IH"></a>无处所者。<a id="a-II"></a>凡夫人离欲。<a id="a-IJ"></a>无处所离欲人。<a id="a-IK"></a>得正决定。<a id="a-IL"></a>见道中十五心顷。<a id="a-IM"></a>无处所次第人。<a id="a-IN"></a>见灭三心顷。<a id="a-IO"></a>见道三心顷。<a id="a-IP"></a>是时灭法智所断结种断。<a id="a-IQ"></a>彼断非沙门果摄。<a id="a-IR"></a>灭比智所断结种断。<a id="a-IS"></a>彼断为何果摄。<a id="a-IT"></a>答曰。<a id="a-IU"></a>四沙门果。<a id="a-IV"></a>或无处所。<a id="a-IW"></a>四沙门果如上说。<a id="a-IX"></a>无处所者。<a id="a-IY"></a>此中不说凡夫人离欲。<a id="a-IZ"></a>次第人见灭一心顷。<a id="a-Ia"></a>见道三心顷。<a id="a-Ib"></a>是时灭比智所断结种断。<a id="a-Ic"></a>彼断非沙门果摄。<a id="a-Id"></a>道法智所断结种断。<a id="a-Ie"></a>彼断为何果摄。<a id="a-If"></a>答曰。<a id="a-Ig"></a>四沙门果。<a id="a-Ih"></a>或无处所。<a id="a-Ii"></a>四沙门果如上说。<a id="a-Ij"></a>无处所者。<a id="a-Ik"></a>凡夫人离欲。<a id="a-Il"></a>无处所离欲人。<a id="a-Im"></a>得正决定。<a id="a-In"></a>见道中十五心顷。<a id="a-Io"></a>无处所次第人。<a id="a-Ip"></a>见道二心顷。<a id="a-Iq"></a>是时道法智所断结种断。<a id="a-Ir"></a>彼断非沙门果摄。<a id="a-Is"></a>道比智所断结种断。<a id="a-It"></a>彼断为何果摄。<a id="a-Iu"></a>答曰。<a id="a-Iv"></a>四沙门果。<a id="a-Iw"></a>四沙门果如上说。<a id="a-Ix"></a>此中不说凡夫人离欲。<a id="a-Iy"></a>亦不说次第人。<a id="a-Iz"></a>所以者何。<a id="a-J0"></a>道比智毕竟断此结。<a id="a-J1"></a>道比智现在前。<a id="a-J2"></a>彼断即为果摄。<a id="a-J3"></a>修道所断结种断。<a id="a-J4"></a>彼断为何果摄。<a id="a-J5"></a>答曰。<a id="a-J6"></a>阿罗汉果摄。<a id="a-J7"></a>此中不说凡夫人离欲。<a id="a-J8"></a>亦不说次第人。<a id="a-J9"></a>所以者何。<a id="a-JA"></a>金刚喻定毕竟断此结。<a id="a-JB"></a>初尽智现在前。<a id="a-JC"></a>彼断即为果摄。<a id="a-JD"></a>谓阿罗汉果。<a id="a-JE"></a>问曰。<a id="a-JF"></a>为无碍道断结。<a id="a-JG"></a>为解脱道断结耶。<a id="a-JH"></a>若无碍道断结者。<a id="a-JI"></a>此文所说云何通。<a id="a-JJ"></a>如说苦法智所断结种。<a id="a-JK"></a>乃至道比智所断结种。<a id="a-JL"></a>若解脱道断结者。<a id="a-JM"></a>智揵度说云何通。<a id="a-JN"></a>如说诸结见苦断。<a id="a-JO"></a>彼结苦智断耶。<a id="a-JP"></a>答言。<a id="a-JQ"></a>彼结苦忍断。<a id="a-JR"></a>诸结乃至见道断。<a id="a-JS"></a>彼结道智断耶。<a id="a-JT"></a>答言诸结道忍断。<a id="a-JU"></a>答曰。<a id="a-JV"></a>应作是说。<a id="a-JW"></a>诸结无碍道断。<a id="a-JX"></a>问曰。<a id="a-JY"></a>若然者智犍度说善通。<a id="a-JZ"></a>此文所说云何通。<a id="a-Ja"></a>如说苦法智所断结种。<a id="a-Jb"></a>乃至广说。<a id="a-Jc"></a>答曰。<a id="a-Jd"></a>此文应如是说。<a id="a-Je"></a>结有九种。<a id="a-Jf"></a>苦法忍所断结种。<a id="a-Jg"></a>乃至道法忍所断结种。<a id="a-Jh"></a>而不说者有何意耶。<a id="a-Ji"></a>答曰。<a id="a-Jj"></a>忍属于智。<a id="a-Jk"></a>是智眷属。<a id="a-Jl"></a>若忍所断。<a id="a-Jm"></a>亦名智断。<a id="a-Jn"></a>犹如属王之人。<a id="a-Jo"></a>若有所作。<a id="a-Jp"></a>亦名王作。<a id="a-Jq"></a>彼亦如是。<a id="a-Jr"></a>复次无碍道断结。<a id="a-Js"></a>解脱道持令不动。<a id="a-Jt"></a>若解脱道不重持者。<a id="a-Ju"></a>则烦恼更生而为过患。<a id="a-Jv"></a>如人先扑怨家。<a id="a-Jw"></a>卧于地上。<a id="a-Jx"></a>后一人来。<a id="a-Jy"></a>重持令不动。<a id="a-Jz"></a>若后来人不重持者。<a id="a-K0"></a>则怨更起而为过患。<a id="a-K1"></a>又如有人从其舍内。<a id="a-K2"></a>逐怨家出。<a id="a-K3"></a>后一人来。<a id="a-K4"></a>牢闭其门。<a id="a-K5"></a>虽复一人逐怨家出。<a id="a-K6"></a>后人若不牢闭门者。<a id="a-K7"></a>则怨家还入而为过患。<a id="a-K8"></a>亦如有人先盛毒蛇。<a id="a-K9"></a>着于瓶中。<a id="a-KA"></a>后一人来牢盖其口。<a id="a-KB"></a>虽复一人先盛。<a id="a-KC"></a>后来之人不牢盖口。<a id="a-KD"></a>则毒蛇还出而为过患。<a id="a-KE"></a>彼亦如是。<a id="a-KF"></a>复次无碍道断结。<a id="a-KG"></a>解脱道功多。<a id="a-KH"></a>如根犍度说。<a id="a-KI"></a>此中复广分别。<a id="a-KJ"></a>复次无碍道断结。<a id="a-KK"></a>彼断解脱得。<a id="a-KL"></a>与解脱俱生。<a id="a-KM"></a>以俱生故。<a id="a-KN"></a>解脱道亦名断结。<a id="a-KO"></a>复次无碍道断结。<a id="a-KP"></a>解脱道共无碍道。<a id="a-KQ"></a>同作一事。<a id="a-KR"></a>以同作一事故。<a id="a-KS"></a>解脱道亦名断结。</p>
 </body>
</html>