<!doctype html>
<html id="z3IBVne15O" data-ver="1177">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第六十五</h1>
  <h2 id="a2">使犍度十门品第四之十二</h2>
  <p id="a3">以药草与他者。<a id="a-4"></a>曾闻佛在婆尸国游行。<a id="a-5"></a>至波罗柰国仙人住处施鹿林中。<a id="a-6"></a>尔时波罗柰国。<a id="a-7"></a>有一居士。<a id="a-8"></a>名摩诃先那。<a id="a-9"></a>其妇名摩诃先尼。<a id="a-A"></a>时彼居士夫妇请佛及僧。<a id="a-B"></a>当施一切所须资产之物。<a id="a-C"></a>尔时有一比丘。<a id="a-D"></a>服吐下药。<a id="a-E"></a>发其风病。<a id="a-F"></a>医处当服肉汁看病。<a id="a-G"></a>比丘即以是事。<a id="a-H"></a>往告摩诃先尼。<a id="a-I"></a>时摩诃先尼。<a id="a-J"></a>敕使持钱。<a id="a-K"></a>买肉作汁。<a id="a-L"></a>与彼比丘。<a id="a-M"></a>其日梵摩达王。<a id="a-N"></a>生子欢喜。<a id="a-O"></a>宣令不杀。<a id="a-P"></a>时婢遍波罗柰城。<a id="a-Q"></a>求肉不得。<a id="a-R"></a>还白大家。<a id="a-S"></a>尔时摩诃先尼作是念。<a id="a-T"></a>我请佛及僧。<a id="a-U"></a>施一切所须资产之物。<a id="a-V"></a>彼病比丘若不得肉者。<a id="a-W"></a>或因此病而死。<a id="a-X"></a>复作是念。<a id="a-Y"></a>世尊本行菩萨道时。<a id="a-Z"></a>数数为他命故。<a id="a-a"></a>以自身肉布施。<a id="a-b"></a>今我亦应如菩萨法。<a id="a-c"></a>以自身肉施他。<a id="a-d"></a>即入静室。<a id="a-e"></a>自持利刀。<a id="a-f"></a>割其髀肉与婢。<a id="a-g"></a>令办肉汁施病比丘。<a id="a-h"></a>时婢如敕。<a id="a-i"></a>成熟肉汁。<a id="a-j"></a>施病比丘。<a id="a-k"></a>尔时比丘不忆念故。<a id="a-l"></a>即便服之。<a id="a-m"></a>所患即除。<a id="a-n"></a>尔时摩诃先尼身体苦痛。<a id="a-o"></a>不安一处。<a id="a-p"></a>尔时摩诃先那从外来入。<a id="a-q"></a>不见其妇。<a id="a-r"></a>问其家人。<a id="a-s"></a>摩诃先尼今在何所。<a id="a-t"></a>家人答言。<a id="a-u"></a>今在舍内。<a id="a-v"></a>身体苦痛。<a id="a-w"></a>不安一处。<a id="a-x"></a>具说上事尔时摩诃先那极生嗔恚。<a id="a-y"></a>而作是言。<a id="a-z"></a>沙门释子不知时宜。<a id="a-10"></a>又无厌足。<a id="a-11"></a>虽施者无量。<a id="a-12"></a>受者应当知量。<a id="a-13"></a>当以是事往白世尊。<a id="a-14"></a>即诣佛所。<a id="a-15"></a>尔时世尊百千眷属围绕说法。<a id="a-16"></a>世尊妙色。<a id="a-17"></a>见者欢喜。<a id="a-18"></a>居士以见佛故。<a id="a-19"></a>恚盖即除。<a id="a-1A"></a>心生欢喜。<a id="a-1B"></a>便作是念。<a id="a-1C"></a>我今不应以是事白佛。<a id="a-1D"></a>当请佛及僧。<a id="a-1E"></a>至我家中。<a id="a-1F"></a>乃当说之。<a id="a-1G"></a>即头面礼佛。<a id="a-1H"></a>在一面坐。<a id="a-1I"></a>佛说法讫。<a id="a-1J"></a>即从座起。<a id="a-1K"></a>正衣服偏袒右肩。<a id="a-1L"></a>合掌白佛。<a id="a-1M"></a>而作是言。<a id="a-1N"></a>唯愿世尊及比丘僧。<a id="a-1O"></a>于我家食。<a id="a-1P"></a>尔时世尊默然受请。<a id="a-1Q"></a>摩诃先那知佛许已。<a id="a-1R"></a>礼佛而退。<a id="a-1S"></a>还家即夜办具肴膳种种所须。<a id="a-1T"></a>晨朝敷座。<a id="a-1U"></a>遣使白佛。<a id="a-1V"></a>饮食已具。<a id="a-1W"></a>唯圣知时。<a id="a-1X"></a>尔时世尊以日初分。<a id="a-1Y"></a>着衣持钵。<a id="a-1Z"></a>将比丘僧。<a id="a-1a"></a>入摩诃先那舍。<a id="a-1b"></a>坐所敷座。<a id="a-1c"></a>佛知故问摩诃先尼。<a id="a-1d"></a>今何所在。<a id="a-1e"></a>其夫答言。<a id="a-1f"></a>今在舍内。<a id="a-1g"></a>身体苦痛。<a id="a-1h"></a>不安其所。<a id="a-1i"></a>佛告居士。<a id="a-1j"></a>往语汝妻。<a id="a-1k"></a>世尊唤汝。<a id="a-1l"></a>世尊善知内缘起法。<a id="a-1m"></a>亦复善知外缘起法。<a id="a-1n"></a>即以神力至香山中。<a id="a-1o"></a>取涂斫创香药。<a id="a-1p"></a>与摩诃先尼。<a id="a-1q"></a>使用涂创。<a id="a-1r"></a>即得除愈。<a id="a-1s"></a>时彼创处。<a id="a-1t"></a>肌毛皮色。<a id="a-1u"></a>平复如故。<a id="a-1v"></a>尔时摩诃先那。<a id="a-1w"></a>往至其妻摩诃先尼所。<a id="a-1x"></a>而语之言。<a id="a-1y"></a>世尊唤汝。<a id="a-1z"></a>妻便答言。<a id="a-20"></a>居士当知世尊神力不可思议。<a id="a-21"></a>汝语我言。<a id="a-22"></a>世尊唤汝。<a id="a-23"></a>如是时间。<a id="a-24"></a>我身创苦。<a id="a-25"></a>平复如故。<a id="a-26"></a>是时夫妻。<a id="a-27"></a>倍加信敬。<a id="a-28"></a>共诣佛所。<a id="a-29"></a>头面礼佛。<a id="a-2A"></a>在一面坐。<a id="a-2B"></a>尔时世尊随宜说法。<a id="a-2C"></a>俱得见谛。<a id="a-2D"></a>世人皆言。<a id="a-2E"></a>世尊遍慈。<a id="a-2F"></a>乃至及摩诃先尼。<a id="a-2G"></a>是中遍慈者。<a id="a-2H"></a>谓以药草与他。<a id="a-2I"></a>余处亦以药与他。<a id="a-2J"></a>曾闻波斯匿王断贼手足。<a id="a-2K"></a>掷弃堑中。<a id="a-2L"></a>尔时世尊以日初分。<a id="a-2M"></a>着衣持钵。<a id="a-2N"></a>入舍卫城乞食。<a id="a-2O"></a>时贼见佛。<a id="a-2P"></a>举声大唤。<a id="a-2Q"></a>我今苦厄。<a id="a-2R"></a>愿见哀愍。<a id="a-2S"></a>世尊善知内缘起法。<a id="a-2T"></a>亦复善知外缘起法。<a id="a-2U"></a>即以神力。<a id="a-2V"></a>至香山中。<a id="a-2W"></a>取涂斫创。<a id="a-2X"></a>香药涂其创上。<a id="a-2Y"></a>苦痛即除。<a id="a-2Z"></a>亦为彼贼。<a id="a-2a"></a>随宜说法。<a id="a-2b"></a>即得见谛。<a id="a-2c"></a>世人皆言。<a id="a-2d"></a>世尊遍慈。<a id="a-2e"></a>乃至及贼。<a id="a-2f"></a>此中遍慈者。<a id="a-2g"></a>以药草与他。<a id="a-2h"></a>以迦陵伽触触者。<a id="a-2i"></a>曾闻佛住王舍城耆阇崛山如来住山一边。<a id="a-2j"></a>提婆达多住一边。<a id="a-2k"></a>尔时提婆达多患于头痛。<a id="a-2l"></a>昼夜不得眠寐。<a id="a-2m"></a>极用苦恼。<a id="a-2n"></a>尔时阿难具以白佛。<a id="a-2o"></a>尔时如来如申象王鼻臂。<a id="a-2p"></a>穿耆阇崛山。<a id="a-2q"></a>以迦陵伽。<a id="a-2r"></a>触摩提婆达多头。<a id="a-2s"></a>作至诚言。<a id="a-2t"></a>我于罗睺罗提婆达多。<a id="a-2u"></a>心无增减。<a id="a-2v"></a>此言诚实者。<a id="a-2w"></a>提婆达多头痛当除。<a id="a-2x"></a>以诚言故。<a id="a-2y"></a>提婆达多头痛即除。<a id="a-2z"></a>时提婆达多。<a id="a-30"></a>作如是念。<a id="a-31"></a>此是谁手。<a id="a-32"></a>知是佛手。<a id="a-33"></a>而作是言。<a id="a-34"></a>快哉悉达。<a id="a-35"></a>善知医方。<a id="a-36"></a>可以自活。<a id="a-37"></a>世人皆言。<a id="a-38"></a>世尊遍慈。<a id="a-39"></a>乃至及提婆达多。<a id="a-3A"></a>此中遍慈。<a id="a-3B"></a>以迦陵伽触。<a id="a-3C"></a>余处亦有迦陵伽触。<a id="a-3D"></a>曾闻世尊巡行房舍。<a id="a-3E"></a>至一房内。<a id="a-3F"></a>有一病比丘。<a id="a-3G"></a>不能起居。<a id="a-3H"></a>卧粪秽中。<a id="a-3I"></a>见佛世尊高声而言世尊。<a id="a-3J"></a>我今无依无救。<a id="a-3K"></a>佛告病比丘。<a id="a-3L"></a>汝不以三界世尊故。<a id="a-3M"></a>而出家耶。<a id="a-3N"></a>答言。<a id="a-3O"></a>如是。<a id="a-3P"></a>佛告病比丘。<a id="a-3Q"></a>汝以我故出家。<a id="a-3R"></a>何以言无依无救。<a id="a-3S"></a>病比丘。<a id="a-3T"></a>汝不病时。<a id="a-3U"></a>颇曾瞻养病比丘不。<a id="a-3V"></a>答言。<a id="a-3W"></a>不也。<a id="a-3X"></a>佛告病比丘。<a id="a-3Y"></a>汝不瞻养他故。<a id="a-3Z"></a>今使汝若此。<a id="a-3a"></a>尔时世尊自去身衣。<a id="a-3b"></a>从草敷中起。<a id="a-3c"></a>病比丘复以竹片。<a id="a-3d"></a>刮其身上粪秽以白土泥洗。<a id="a-3e"></a>帝释注水。<a id="a-3f"></a>尔时世尊除其粪秽。<a id="a-3g"></a>更涂房舍。<a id="a-3h"></a>浣所污衣。<a id="a-3i"></a>更敷新草。<a id="a-3j"></a>以所食半食。<a id="a-3k"></a>而以饭之。<a id="a-3l"></a>复以迦陵伽触手。<a id="a-3m"></a>摩其顶上。<a id="a-3n"></a>时病比丘苦痛即除。<a id="a-3o"></a>佛随宜为其说法。<a id="a-3p"></a>即得阿罗汉果。<a id="a-3q"></a>世人皆言。<a id="a-3r"></a>世尊遍慈。<a id="a-3s"></a>乃至及病比丘。<a id="a-3t"></a>此中遍慈者。<a id="a-3u"></a>以迦陵伽触。</p>
  <p id="a3v">以安乐影覆者。<a id="a-3w"></a>曾闻佛共尊者舍利弗。<a id="a-3x"></a>一处经行。<a id="a-3y"></a>时有一鸟。<a id="a-3z"></a>为恐怖逼切故。<a id="a-40"></a>趣舍利弗影。<a id="a-41"></a>犹故恐怖。<a id="a-42"></a>举身战栗。<a id="a-43"></a>复趣佛影中。<a id="a-44"></a>恐怖即除。<a id="a-45"></a>止不战栗。<a id="a-46"></a>尔时尊者舍利弗。<a id="a-47"></a>合十爪指掌而白佛言。<a id="a-48"></a>世尊。<a id="a-49"></a>此鸟在我影中。<a id="a-4A"></a>恐怖战栗。<a id="a-4B"></a>在世尊影中。<a id="a-4C"></a>止不恐怖战栗。<a id="a-4D"></a>佛告舍利弗。<a id="a-4E"></a>汝于六十劫中。<a id="a-4F"></a>习不杀心。<a id="a-4G"></a>我于三阿僧祇劫。<a id="a-4H"></a>习不杀心故。<a id="a-4I"></a>世人皆言。<a id="a-4J"></a>世尊遍慈。<a id="a-4K"></a>乃至及鸟。<a id="a-4L"></a>此中遍慈者。<a id="a-4M"></a>以安乐影覆。<a id="a-4N"></a>余处亦以安乐影覆。<a id="a-4O"></a>曾闻愚痴毗琉璃王毁坏。<a id="a-4P"></a>如天宫迦毗罗城。<a id="a-4Q"></a>断诸释命。<a id="a-4R"></a>将五百释女。<a id="a-4S"></a>还舍卫国。<a id="a-4T"></a>共升高楼。<a id="a-4U"></a>向诸释女。<a id="a-4V"></a>而自叹誉。<a id="a-4W"></a>诸释勇健。<a id="a-4X"></a>心怀憍慢。<a id="a-4Y"></a>我已杀之。<a id="a-4Z"></a>诸女答言。<a id="a-4a"></a>所以为汝杀者。<a id="a-4b"></a>为戒所缚故。<a id="a-4c"></a>时王嗔恚。<a id="a-4d"></a>诸释慢心。<a id="a-4e"></a>而今犹有。<a id="a-4f"></a>即断五百释女手足。<a id="a-4g"></a>掷城堑中。<a id="a-4h"></a>极大苦恼。<a id="a-4i"></a>诸释女等。<a id="a-4j"></a>各作是念。<a id="a-4k"></a>我等苦恼。<a id="a-4l"></a>世尊岂不怜我等。<a id="a-4m"></a>佛知诸女心之所念。<a id="a-4n"></a>亦以大悲心故。<a id="a-4o"></a>往到其所。<a id="a-4p"></a>起世俗心。<a id="a-4q"></a>帝释可以衣覆此诸女。<a id="a-4r"></a>尔时帝释知佛心念。<a id="a-4s"></a>即以天衣。<a id="a-4t"></a>覆此诸女。<a id="a-4u"></a>佛放光明。<a id="a-4v"></a>遍诸女上。<a id="a-4w"></a>佛光触故。<a id="a-4x"></a>苦痛即除。<a id="a-4y"></a>亦随宜为说法。<a id="a-4z"></a>时诸释女皆得见谛。<a id="a-50"></a>身坏命终。<a id="a-51"></a>生三十三天。<a id="a-52"></a>世人皆言。<a id="a-53"></a>世尊遍慈。<a id="a-54"></a>乃至及诸释女。<a id="a-55"></a>此中遍慈者。<a id="a-56"></a>以安乐光覆。</p>
  <p id="a57">佛经说。<a id="a-58"></a>修行广布慈心。<a id="a-59"></a>报不过遍净。<a id="a-5A"></a>修行广布悲心。<a id="a-5B"></a>报不过空处。<a id="a-5C"></a>修行广布喜心。<a id="a-5D"></a>报不过识处。<a id="a-5E"></a>修行广布舍心。<a id="a-5F"></a>报不过无所有处。<a id="a-5G"></a>问曰。<a id="a-5H"></a>慈报不过遍净可尔。<a id="a-5I"></a>所以者何。<a id="a-5J"></a>是彼果是彼系故。<a id="a-5K"></a>余三无量。<a id="a-5L"></a>是色界系善根可于无色界受报耶。<a id="a-5M"></a>答曰。<a id="a-5N"></a>此义味弥勒下生。<a id="a-5O"></a>乃当显说。<a id="a-5P"></a>复有说者。<a id="a-5Q"></a>尊者奢摩达多。<a id="a-5R"></a>能知此义时入定故。<a id="a-5S"></a>尊者迦旃延子。<a id="a-5T"></a>不问此义。<a id="a-5U"></a>复有说者。<a id="a-5V"></a>世尊为教化众生故。<a id="a-5W"></a>无色定以无量名说。<a id="a-5X"></a>若以无量名。<a id="a-5Y"></a>说无色定者。<a id="a-5Z"></a>受化者则易悟解。<a id="a-5a"></a>如受化者应闻解脱。<a id="a-5b"></a>以方名说。<a id="a-5c"></a>而得悟解。<a id="a-5d"></a>佛即以方名说解脱。<a id="a-5e"></a>复有说者。<a id="a-5f"></a>无色定对治觉支以无量名说。<a id="a-5g"></a>第三禅对治觉支以慈名说。<a id="a-5h"></a>空处对治以悲名说。<a id="a-5i"></a>识处对治以喜名说。<a id="a-5j"></a>无所有处对治以舍名说。<a id="a-5k"></a>复有说者。<a id="a-5l"></a>以相似故。<a id="a-5m"></a>慈行乐行乐受。<a id="a-5n"></a>从欲界乃至第三禅可得故。<a id="a-5o"></a>悲行苦行。<a id="a-5p"></a>色处则有断手足耳鼻头苦。<a id="a-5q"></a>空处呵责于色。<a id="a-5r"></a>喜行欢喜。<a id="a-5s"></a>识处起识现在前。<a id="a-5t"></a>心则多喜舍行放舍无所有处。<a id="a-5u"></a>说名舍观。<a id="a-5v"></a>以如是等相似事故。<a id="a-5w"></a>而作是说。<a id="a-5x"></a>复次以乐住是处故。<a id="a-5y"></a>或有乐观慈心。<a id="a-5z"></a>以慈心故求离欲。<a id="a-60"></a>起初禅现在前。<a id="a-61"></a>心不喜乐。<a id="a-62"></a>有余求心。<a id="a-63"></a>不能住意。<a id="a-64"></a>离初禅欲起二禅现在前亦如是。<a id="a-65"></a>若离第二禅欲。<a id="a-66"></a>起三禅现在前。<a id="a-67"></a>便生喜乐受无余求。<a id="a-68"></a>能令意住。<a id="a-69"></a>或有乐观悲心故。<a id="a-6A"></a>离欲爱。<a id="a-6B"></a>乃至离第三禅爱。<a id="a-6C"></a>起第四禅现在前。<a id="a-6D"></a>广说如上。<a id="a-6E"></a>若离第四禅爱起空处现在前。<a id="a-6F"></a>心不喜乐。<a id="a-6G"></a>广说如上。<a id="a-6H"></a>若离空处爱。<a id="a-6I"></a>起识处现在前。<a id="a-6J"></a>心则喜乐。<a id="a-6K"></a>广说如上。<a id="a-6L"></a>或有乐观于舍心。<a id="a-6M"></a>以舍心故。<a id="a-6N"></a>求离欲爱。<a id="a-6O"></a>乃至离空处爱。<a id="a-6P"></a>起识处现在前。<a id="a-6Q"></a>心不喜不乐。<a id="a-6R"></a>广说如上。<a id="a-6S"></a>若离识处爱。<a id="a-6T"></a>起无所有处现在前。<a id="a-6U"></a>心则喜乐。<a id="a-6V"></a>广说如上。<a id="a-6W"></a>是故以乐住彼处故。<a id="a-6X"></a>作如是说。<a id="a-6Y"></a>复次随顺故。<a id="a-6Z"></a>作如是说。<a id="a-6a"></a>从第三禅。<a id="a-6b"></a>起欲界诸根。<a id="a-6c"></a>四大润益。<a id="a-6d"></a>随顺慈心。<a id="a-6e"></a>从慈心起欲界诸根。<a id="a-6f"></a>四大润益。<a id="a-6g"></a>随顺第三禅。<a id="a-6h"></a>从空处定。<a id="a-6i"></a>起欲界诸根。<a id="a-6j"></a>四大润益。<a id="a-6k"></a>随顺悲心。<a id="a-6l"></a>从悲心起欲界诸根。<a id="a-6m"></a>四大润益。<a id="a-6n"></a>随顺空处定。<a id="a-6o"></a>从识处定。<a id="a-6p"></a>起欲界诸根。<a id="a-6q"></a>四大润益。<a id="a-6r"></a>随顺喜心。<a id="a-6s"></a>从喜心起欲界诸根。<a id="a-6t"></a>四大润益。<a id="a-6u"></a>随顺识处定。<a id="a-6v"></a>从无所有处定。<a id="a-6w"></a>起欲界诸根。<a id="a-6x"></a>四大润益。<a id="a-6y"></a>随顺舍心。<a id="a-6z"></a>从舍心起欲界诸根。<a id="a-70"></a>四大润益。<a id="a-71"></a>随顺无所有处定。<a id="a-72"></a>是故以随顺故。<a id="a-73"></a>而作是说。<a id="a-74"></a>复次为对治外道故。<a id="a-75"></a>外道于无色定。<a id="a-76"></a>作解脱想。<a id="a-77"></a>谓无身无边意净聚世塔为对外道。<a id="a-78"></a>如是想故。<a id="a-79"></a>无色定。<a id="a-7A"></a>以无量名说。<a id="a-7B"></a>是故尊者瞿沙。<a id="a-7C"></a>作如是说。<a id="a-7D"></a>外道于灭尽法中。<a id="a-7E"></a>愚计无色定以为灭尽。<a id="a-7F"></a>为对外道故。<a id="a-7G"></a>是以佛经说无色定。<a id="a-7H"></a>无量俱非解脱。<a id="a-7I"></a>等无有异。</p>
  <p id="a7J">四无色定。<a id="a-7K"></a>无边空处。<a id="a-7L"></a>无边识处。<a id="a-7M"></a>无所有处。<a id="a-7N"></a>非想非非想处。<a id="a-7O"></a>问曰。<a id="a-7P"></a>何故作此论。<a id="a-7Q"></a>答曰。<a id="a-7R"></a>为止并义者意故。<a id="a-7S"></a>如毗婆阇婆提说无色界有色。<a id="a-7T"></a>育多婆提说。<a id="a-7U"></a>无色界无色。<a id="a-7V"></a>问曰。<a id="a-7W"></a>毗婆阇婆提。<a id="a-7X"></a>为信何经。<a id="a-7Y"></a>言无色界有色耶。<a id="a-7Z"></a>答曰。<a id="a-7a"></a>依佛经。<a id="a-7b"></a>佛经说名色缘识。<a id="a-7c"></a>无色界有识故。<a id="a-7d"></a>亦应有名色。<a id="a-7e"></a>余经亦说。<a id="a-7f"></a>寿暖气识。<a id="a-7g"></a>此三法常相随。<a id="a-7h"></a>不相离。<a id="a-7i"></a>无有分散。<a id="a-7j"></a>各在异处。<a id="a-7k"></a>无色界有寿识故。<a id="a-7l"></a>亦应有暖气。<a id="a-7m"></a>余经复说。<a id="a-7n"></a>比丘当知。<a id="a-7o"></a>若除色受想行识。<a id="a-7p"></a>说有来有去有生有死有住者。<a id="a-7q"></a>不应作是说。<a id="a-7r"></a>无色中有识故。<a id="a-7s"></a>亦应有识住处。<a id="a-7t"></a>亦说过难。<a id="a-7u"></a>若当无色界无色者。<a id="a-7v"></a>欲色界命终。<a id="a-7w"></a>生无色界。<a id="a-7x"></a>或经二万劫色断。<a id="a-7y"></a>或经四万劫色断。<a id="a-7z"></a>或经六万劫色断。<a id="a-80"></a>或经八万劫色断。<a id="a-81"></a>若无色界命终。<a id="a-82"></a>还生欲色界。<a id="a-83"></a>久远断色。<a id="a-84"></a>还与色相续。<a id="a-85"></a>如是入无余涅槃界。<a id="a-86"></a>久远灭行。<a id="a-87"></a>亦应还与行相续。<a id="a-88"></a>欲令无如是过故。<a id="a-89"></a>说无色界有色。<a id="a-8A"></a>问曰。<a id="a-8B"></a>育多婆提。<a id="a-8C"></a>依何经。<a id="a-8D"></a>说无色界无色耶。<a id="a-8E"></a>答曰。<a id="a-8F"></a>依佛经。<a id="a-8G"></a>佛经说。<a id="a-8H"></a>寂静解脱。<a id="a-8I"></a>过于色入。<a id="a-8J"></a>如是无色定身作证。<a id="a-8K"></a>若说过色入无色定。<a id="a-8L"></a>当知无色界无色。<a id="a-8M"></a>余经亦说。<a id="a-8N"></a>以色离欲。<a id="a-8O"></a>以无色离色离一切心法。<a id="a-8P"></a>离一切所作。<a id="a-8Q"></a>入灭尽涅槃。<a id="a-8R"></a>若说离色界入无色界。<a id="a-8S"></a>当知无色界无色。<a id="a-8T"></a>如说禅经说若有色。<a id="a-8U"></a>若有受。<a id="a-8V"></a>若有想。<a id="a-8W"></a>若有识。<a id="a-8X"></a>当观此法。<a id="a-8Y"></a>如病乃至广说。<a id="a-8Z"></a>如说无色定。<a id="a-8a"></a>经说。<a id="a-8b"></a>若有受。<a id="a-8c"></a>若有想。<a id="a-8d"></a>若有行。<a id="a-8e"></a>若有识。<a id="a-8f"></a>当观此法。<a id="a-8g"></a>如病乃至广说。<a id="a-8h"></a>若说禅时说色。<a id="a-8i"></a>若说。<a id="a-8j"></a>无色定时不说色。<a id="a-8k"></a>以是事故。<a id="a-8l"></a>知无色界无色。<a id="a-8m"></a>亦说过难。<a id="a-8n"></a>若无色界有色者。<a id="a-8o"></a>则不应施设次第灭法。<a id="a-8p"></a>若无次第灭法。<a id="a-8q"></a>亦无毕竟灭法。<a id="a-8r"></a>若无毕竟灭法。<a id="a-8s"></a>则无解脱出要。<a id="a-8t"></a>欲令无如是过故。<a id="a-8u"></a>说无色界无色。<a id="a-8v"></a>如是一说无色界有色。<a id="a-8w"></a>一说无色界无色。<a id="a-8x"></a>此二说中。<a id="a-8y"></a>何者为胜。<a id="a-8z"></a>答曰。<a id="a-90"></a>育多婆提所说。<a id="a-91"></a>无色界无色者胜。<a id="a-92"></a>问曰。<a id="a-93"></a>育多婆提。<a id="a-94"></a>云何通毗婆阇婆提所依经。<a id="a-95"></a>答曰。<a id="a-96"></a>彼经是未了义。<a id="a-97"></a>是假名有余意。<a id="a-98"></a>问曰。<a id="a-99"></a>彼经有何义未了有何义假名有。<a id="a-9A"></a>何余意耶。<a id="a-9B"></a>答曰。<a id="a-9C"></a>佛经或说欲界法。<a id="a-9D"></a>或说色界法。<a id="a-9E"></a>或说无色界法。<a id="a-9F"></a>或说欲色界法。<a id="a-9G"></a>或语色无色界法。<a id="a-9H"></a>或说三界法。<a id="a-9I"></a>或说非三界法。<a id="a-9J"></a>说欲界法者。<a id="a-9K"></a>如说三界。<a id="a-9L"></a>谓欲界恚界害界。<a id="a-9M"></a>三觉。<a id="a-9N"></a>欲觉恚觉害觉。<a id="a-9O"></a>三想。<a id="a-9P"></a>欲想恚想害想。<a id="a-9Q"></a>说色界法者。<a id="a-9R"></a>如说四禅。<a id="a-9S"></a>说无色界法者。<a id="a-9T"></a>如说四无色定。<a id="a-9U"></a>说欲色界法者。<a id="a-9V"></a>如此经说。<a id="a-9W"></a>说色无色界法者。<a id="a-9X"></a>如说定。<a id="a-9Y"></a>如说摩[少/兔]摩。<a id="a-9Z"></a>说三界法者。<a id="a-9a"></a>如欲界色界无色界欲有色有无色有。<a id="a-9b"></a>说非三界法者。<a id="a-9c"></a>如说我今当说涅槃及趣涅槃法。<a id="a-9d"></a>如说名色缘识。<a id="a-9e"></a>当知此说欲色界法。<a id="a-9f"></a>所以者何。<a id="a-9g"></a>欲。<a id="a-9h"></a>色界有色故。<a id="a-9i"></a>名色为识作缘。<a id="a-9j"></a>无色界无色故。<a id="a-9k"></a>名为识作缘。<a id="a-9l"></a>此是通彼经。<a id="a-9m"></a>若如彼经说者。<a id="a-9n"></a>彼经说六入缘触。<a id="a-9o"></a>无色有触。<a id="a-9p"></a>亦应有六入。<a id="a-9q"></a>如经说。<a id="a-9r"></a>寿暖气识。<a id="a-9s"></a>常相随。<a id="a-9t"></a>不相离。<a id="a-9u"></a>乃至广说此经亦说欲色界法。<a id="a-9v"></a>所以者何。<a id="a-9w"></a>欲色界有暖气故。<a id="a-9x"></a>三法常相随。<a id="a-9y"></a>不相离。<a id="a-9z"></a>无色界无暖气。<a id="a-A0"></a>寿识二法。<a id="a-A1"></a>常相随。<a id="a-A2"></a>不相离。<a id="a-A3"></a>此是通彼经。<a id="a-A4"></a>若如彼经说者。<a id="a-A5"></a>彼经说。<a id="a-A6"></a>此三法常相随不相离无有分。<a id="a-A7"></a>散各在异处。<a id="a-A8"></a>而此法可施设在异处。<a id="a-A9"></a>或在阴中。<a id="a-AA"></a>或在界中。<a id="a-AB"></a>或在入中。<a id="a-AC"></a>在阴中者。<a id="a-AD"></a>暖气是色阴。<a id="a-AE"></a>寿是行阴。<a id="a-AF"></a>识是识阴。<a id="a-AG"></a>在界中者。<a id="a-AH"></a>暖气是触界。<a id="a-AI"></a>寿是法界。<a id="a-AJ"></a>识是七心界。<a id="a-AK"></a>在入中者。<a id="a-AL"></a>寿是法入。<a id="a-AM"></a>暖气是触入。<a id="a-AN"></a>识是意入。<a id="a-AO"></a>以是事故。<a id="a-AP"></a>彼法可施设。<a id="a-AQ"></a>各在异处。<a id="a-AR"></a>是故不应尽依彼经说。<a id="a-AS"></a>应解其义。<a id="a-AT"></a>如经说比丘当知若除色受想行识。<a id="a-AU"></a>说有来有去有生有死有住者。<a id="a-AV"></a>不应作是说者。<a id="a-AW"></a>此经亦说欲色界法。<a id="a-AX"></a>所以者何。<a id="a-AY"></a>欲色界有色故。<a id="a-AZ"></a>识依此四法而住。<a id="a-Aa"></a>无色界无色故。<a id="a-Ab"></a>识依三法而住。<a id="a-Ac"></a>此是通彼经。<a id="a-Ad"></a>若如经说者。<a id="a-Ae"></a>余经亦说。<a id="a-Af"></a>一切众生。<a id="a-Ag"></a>皆依食存。<a id="a-Ah"></a>色无色界。<a id="a-Ai"></a>亦有抟食耶。<a id="a-Aj"></a>彼说过难。<a id="a-Ak"></a>复云何通。<a id="a-Al"></a>答曰。<a id="a-Am"></a>此不必须通。<a id="a-An"></a>所以者何。<a id="a-Ao"></a>此非修多罗毗尼阿毗昙。<a id="a-Ap"></a>若必欲通者。<a id="a-Aq"></a>有何意耶。<a id="a-Ar"></a>答曰。<a id="a-As"></a>如我义。<a id="a-At"></a>色续色。<a id="a-Au"></a>色续无色。<a id="a-Av"></a>无色续无色。<a id="a-Aw"></a>无色续色。<a id="a-Ax"></a>色续色者。<a id="a-Ay"></a>如欲色界命终还生欲色界。<a id="a-Az"></a>色续无色者。<a id="a-B0"></a>如欲色界命终生无色界。<a id="a-B1"></a>无色续无色者。<a id="a-B2"></a>无色界命终。<a id="a-B3"></a>还生无色界。<a id="a-B4"></a>无色续色者。<a id="a-B5"></a>无色界命终。<a id="a-B6"></a>生欲色界。<a id="a-B7"></a>问曰。<a id="a-B8"></a>若然者如欲色界命终生无色界。<a id="a-B9"></a>或经二万劫色断。<a id="a-BA"></a>或经四万劫。<a id="a-BB"></a>或经六万劫。<a id="a-BC"></a>或经八万劫色断。<a id="a-BD"></a>若无色界命终。<a id="a-BE"></a>还生欲色界。<a id="a-BF"></a>久远断色。<a id="a-BG"></a>还与色相续者。<a id="a-BH"></a>如是入无余涅槃界。<a id="a-BI"></a>久远灭行。<a id="a-BJ"></a>亦应还与行相续。<a id="a-BK"></a>答曰。<a id="a-BL"></a>断有二种。<a id="a-BM"></a>有须臾断。<a id="a-BN"></a>有毕竟断。<a id="a-BO"></a>若须臾断者还相续。<a id="a-BP"></a>若毕竟断者不相续。<a id="a-BQ"></a>问曰。<a id="a-BR"></a>毗婆阇婆提。<a id="a-BS"></a>云何通育多婆提所依经。<a id="a-BT"></a>答曰。<a id="a-BU"></a>彼作是说。<a id="a-BV"></a>彼经是未了义。<a id="a-BW"></a>是假名有余意。<a id="a-BX"></a>问曰。<a id="a-BY"></a>有何义未了。<a id="a-BZ"></a>有何假名有何余意。<a id="a-Ba"></a>答曰。<a id="a-Bb"></a>彼作是说。<a id="a-Bc"></a>经说。<a id="a-Bd"></a>过色入无色者。<a id="a-Be"></a>过于粗色。<a id="a-Bf"></a>入于细色。<a id="a-Bg"></a>无色界有色而细。<a id="a-Bh"></a>经说。<a id="a-Bi"></a>以色界离欲界。<a id="a-Bj"></a>而色界有色。<a id="a-Bk"></a>以无色界离色界。<a id="a-Bl"></a>而无色界亦应有色。<a id="a-Bm"></a>问曰。<a id="a-Bn"></a>若色界以离欲界色故。<a id="a-Bo"></a>名离欲界者。<a id="a-Bp"></a>此事可尔。<a id="a-Bq"></a>但色界以离欲故。<a id="a-Br"></a>名离欲界。<a id="a-Bs"></a>而色界无欲。<a id="a-Bt"></a>是故此事不尔。<a id="a-Bu"></a>亦非通经说。<a id="a-Bv"></a>禅经说无色定。<a id="a-Bw"></a>经及说过难。<a id="a-Bx"></a>则不能通。<a id="a-By"></a>然毗婆阇婆提所说。<a id="a-Bz"></a>是无明果。<a id="a-C0"></a>闇果。<a id="a-C1"></a>痴果。<a id="a-C2"></a>不勤方便果。<a id="a-C3"></a>说无色界有色。<a id="a-C4"></a>而无色界无色。<a id="a-C5"></a>是故为止他义欲显己义。<a id="a-C6"></a>亦欲说法相相应义故。<a id="a-C7"></a>而作此论。<a id="a-C8"></a>莫止他义。<a id="a-C9"></a>亦莫为显己义。<a id="a-CA"></a>但欲说法相如实义故。<a id="a-CB"></a>而作此论。</p>
  <p id="aCC">四无色定。<a id="a-CD"></a>无边空处。<a id="a-CE"></a>无边识处。<a id="a-CF"></a>无所有处。<a id="a-CG"></a>非想非非想处。<a id="a-CH"></a>云何空处。<a id="a-CI"></a>波伽罗那说。<a id="a-CJ"></a>云何空处。<a id="a-CK"></a>答曰。<a id="a-CL"></a>空处有二种。<a id="a-CM"></a>谓定生及生。<a id="a-CN"></a>彼中不隐没无记受想行识。<a id="a-CO"></a>是名空处。<a id="a-CP"></a>如空处识处无所有处非想非非想处说亦如是。<a id="a-CQ"></a>定者是无色定。<a id="a-CR"></a>生者是无色界生及生。<a id="a-CS"></a>彼中不隐没无记受想行识者。<a id="a-CT"></a>是无色报。<a id="a-CU"></a>佛经说云何空处。<a id="a-CV"></a>过一切色想。<a id="a-CW"></a>灭有对想。<a id="a-CX"></a>无种种想思惟。<a id="a-CY"></a>入无边空处。<a id="a-CZ"></a>是名空处。<a id="a-Ca"></a>问曰。<a id="a-Cb"></a>色想是眼识相应想。<a id="a-Cc"></a>离初禅欲时已过。<a id="a-Cd"></a>何故此处说过色想。<a id="a-Ce"></a>答曰。<a id="a-Cf"></a>此中说过所依名过。<a id="a-Cg"></a>过有二种。<a id="a-Ch"></a>一过依二过所依。<a id="a-Ci"></a>离初禅欲时过色想依。<a id="a-Cj"></a>离第四禅欲时过色想所依。<a id="a-Ck"></a>复次此说过所行。<a id="a-Cl"></a>过有二种。<a id="a-Cm"></a>一过所断。<a id="a-Cn"></a>二过现行。<a id="a-Co"></a>离初禅欲时过所断色想。<a id="a-Cp"></a>离第四禅欲时过现行色想。<a id="a-Cq"></a>复次此说过住处。<a id="a-Cr"></a>过有二种。<a id="a-Cs"></a>一过欲爱。<a id="a-Ct"></a>二过住处。<a id="a-Cu"></a>离初禅欲时过色想欲爱。<a id="a-Cv"></a>离第四禅欲时过色想住处。<a id="a-Cw"></a>复次生第四禅中。<a id="a-Cx"></a>以眼识故。<a id="a-Cy"></a>起色爱现在前。<a id="a-Cz"></a>以是事故。<a id="a-D0"></a>说过一切色想灭有对想者。<a id="a-D1"></a>问曰。<a id="a-D2"></a>有对想者。<a id="a-D3"></a>是耳鼻舌身识相应想。<a id="a-D4"></a>彼或有离欲时灭者。<a id="a-D5"></a>或有离欲时不灭者。<a id="a-D6"></a>何故言此处灭有对想。<a id="a-D7"></a>答曰。<a id="a-D8"></a>先所说答。<a id="a-D9"></a>此中尽应说之。<a id="a-DA"></a>复有说者。<a id="a-DB"></a>有对想者。<a id="a-DC"></a>名恚相应想。<a id="a-DD"></a>问曰。<a id="a-DE"></a>离欲爱时。<a id="a-DF"></a>灭有对想。<a id="a-DG"></a>何故此处说灭有对想。<a id="a-DH"></a>答曰。<a id="a-DI"></a>灭所为事故。<a id="a-DJ"></a>诸所为事。<a id="a-DK"></a>能生恚想者。<a id="a-DL"></a>离第四禅欲时都灭。<a id="a-DM"></a>无种种想思惟者。<a id="a-DN"></a>云何种种想思惟。<a id="a-DO"></a>谓第四禅中诸散想。<a id="a-DP"></a>问曰。<a id="a-DQ"></a>何故名种种想。<a id="a-DR"></a>答曰。<a id="a-DS"></a>此想缘种种入故。<a id="a-DT"></a>染污者缘十入。<a id="a-DU"></a>不染污者。<a id="a-DV"></a>缘十二入。<a id="a-DW"></a>问曰。<a id="a-DX"></a>何故说无种种想思惟。<a id="a-DY"></a>答曰。<a id="a-DZ"></a>种种想。<a id="a-Da"></a>离第四禅欲时。<a id="a-Db"></a>极作留难。<a id="a-Dc"></a>令离欲法不相续。<a id="a-Dd"></a>如守门人。<a id="a-De"></a>不令他入。<a id="a-Df"></a>彼亦如是。<a id="a-Dg"></a>是故佛作是说。<a id="a-Dh"></a>不应思惟种种相。<a id="a-Di"></a>应离第四禅欲。<a id="a-Dj"></a>无边空处者。<a id="a-Dk"></a>问曰。<a id="a-Dl"></a>何故名无边空处。<a id="a-Dm"></a>为以自体。<a id="a-Dn"></a>为以所缘。<a id="a-Do"></a>若以自体者。<a id="a-Dp"></a>自体是四阴。<a id="a-Dq"></a>非无边空。<a id="a-Dr"></a>若以缘者。<a id="a-Ds"></a>则缘四谛虚空非数灭。<a id="a-Dt"></a>答曰。<a id="a-Du"></a>应作是说。<a id="a-Dv"></a>非以自体。<a id="a-Dw"></a>亦非以缘故。<a id="a-Dx"></a>以方便故。<a id="a-Dy"></a>如施设经所说。<a id="a-Dz"></a>以何方便。<a id="a-E0"></a>求无边空处定。<a id="a-E1"></a>答曰。<a id="a-E2"></a>初行者。<a id="a-E3"></a>若观垣头空。<a id="a-E4"></a>若观树头空。<a id="a-E5"></a>若观屋上空。<a id="a-E6"></a>取如是空相已。<a id="a-E7"></a>观是虚空。<a id="a-E8"></a>作如是想。<a id="a-E9"></a>作如是观察。<a id="a-EA"></a>以缘空故。<a id="a-EB"></a>生于彼定。<a id="a-EC"></a>是故名空处定。<a id="a-ED"></a>复次法应如是。<a id="a-EE"></a>离色初地。<a id="a-EF"></a>必名空处。<a id="a-EG"></a>行者先观上色地。<a id="a-EH"></a>离下色地欲。<a id="a-EI"></a>离第四禅欲时。<a id="a-EJ"></a>观空处四阴离第四禅欲。<a id="a-EK"></a>是故彼中作虚空想。<a id="a-EL"></a>如人上树。<a id="a-EM"></a>缘上枝舍下枝。<a id="a-EN"></a>若至树头。<a id="a-EO"></a>更无上枝。<a id="a-EP"></a>便作空想。<a id="a-EQ"></a>彼亦如是。<a id="a-ER"></a>复次以依故。<a id="a-ES"></a>说名空处。<a id="a-ET"></a>所以者何。<a id="a-EU"></a>从彼定起。<a id="a-EV"></a>犹有余依。<a id="a-EW"></a>曾闻有一比丘。<a id="a-EX"></a>得空处定。<a id="a-EY"></a>从彼定起。<a id="a-EZ"></a>扪摸虚空。<a id="a-Ea"></a>余比丘问言。<a id="a-Eb"></a>为何所求。<a id="a-Ec"></a>答言。<a id="a-Ed"></a>我求我身。<a id="a-Ee"></a>比丘说言。<a id="a-Ef"></a>汝身即在床上。<a id="a-Eg"></a>入空处定者。<a id="a-Eh"></a>若得成就空处善四阴。<a id="a-Ei"></a>是名为入。<a id="a-Ej"></a>云何无边识处。<a id="a-Ek"></a>过一切空处。<a id="a-El"></a>入识处定。<a id="a-Em"></a>是名识处。<a id="a-En"></a>问曰。<a id="a-Eo"></a>何故名识处。<a id="a-Ep"></a>为以自体。<a id="a-Eq"></a>为以所缘。<a id="a-Er"></a>若以自体。<a id="a-Es"></a>体是四阴。<a id="a-Et"></a>若以所缘者。<a id="a-Eu"></a>则缘四谛虚空非数灭。<a id="a-Ev"></a>答曰。<a id="a-Ew"></a>非以自体。<a id="a-Ex"></a>亦非以所缘。<a id="a-Ey"></a>但以方便故。<a id="a-Ez"></a>如施设经说。<a id="a-F0"></a>云何方便求识处定。<a id="a-F1"></a>答曰。<a id="a-F2"></a>初行者。<a id="a-F3"></a>取净眼耳鼻舌身意识。<a id="a-F4"></a>取是相已。<a id="a-F5"></a>思惟观察于识。<a id="a-F6"></a>以方便观识故。<a id="a-F7"></a>生识处定。<a id="a-F8"></a>复次以余依故。<a id="a-F9"></a>从识处定起识则欢喜。<a id="a-FA"></a>入者若得成就识处定善四阴。<a id="a-FB"></a>是名为入。<a id="a-FC"></a>云何无所有处。<a id="a-FD"></a>答曰。<a id="a-FE"></a>过一切识处。<a id="a-FF"></a>更无所有。<a id="a-FG"></a>入无所有定。<a id="a-FH"></a>问曰。<a id="a-FI"></a>有何无所有耶。<a id="a-FJ"></a>答曰。<a id="a-FK"></a>彼有无我无我所。<a id="a-FL"></a>问曰。<a id="a-FM"></a>一切地尽无我无我所。<a id="a-FN"></a>答曰。<a id="a-FO"></a>虽一切地无我无我所。<a id="a-FP"></a>见无我令我见。<a id="a-FQ"></a>羸劣穿薄。<a id="a-FR"></a>少苦无势。<a id="a-FS"></a>莫如无所有观者。<a id="a-FT"></a>复次彼中无常恒不变故。<a id="a-FU"></a>名无所有。<a id="a-FV"></a>复次无覆无依无救故。<a id="a-FW"></a>名无所有。<a id="a-FX"></a>复次无所有。<a id="a-FY"></a>名无边行。<a id="a-FZ"></a>彼中无故。<a id="a-Fa"></a>名无所有。<a id="a-Fb"></a>尊者和须蜜说曰。<a id="a-Fc"></a>此定是无所属法故。<a id="a-Fd"></a>名无所有。<a id="a-Fe"></a>如说我不属彼。<a id="a-Ff"></a>彼不属我。<a id="a-Fg"></a>故名无所有。<a id="a-Fh"></a>入者。<a id="a-Fi"></a>若得成就无所有处善四阴。<a id="a-Fj"></a>是名为入。<a id="a-Fk"></a>佛经说无所有处是舍。<a id="a-Fl"></a>问曰。<a id="a-Fm"></a>何故佛经说无所有处是舍。<a id="a-Fn"></a>答曰。<a id="a-Fo"></a>圣道是舍。<a id="a-Fp"></a>彼是最后可得处。<a id="a-Fq"></a>是故名舍。<a id="a-Fr"></a>尊者和须蜜说曰。<a id="a-Fs"></a>无边行是粗观。<a id="a-Ft"></a>离彼欢喜。<a id="a-Fu"></a>得寂静故名舍。<a id="a-Fv"></a>尊者佛陀提婆说曰。<a id="a-Fw"></a>更不念无边行。<a id="a-Fx"></a>心无势用。<a id="a-Fy"></a>而住于舍。<a id="a-Fz"></a>云何非想非非想处。<a id="a-G0"></a>答曰。<a id="a-G1"></a>过一切无所有处。<a id="a-G2"></a>入非想非非想处。<a id="a-G3"></a>是名非想非非想处。<a id="a-G4"></a>问曰。<a id="a-G5"></a>何故名非想非非想处。<a id="a-G6"></a>答曰。<a id="a-G7"></a>无了了想相。<a id="a-G8"></a>无了了无想相。<a id="a-G9"></a>无了了想相者。<a id="a-GA"></a>无如七想定相。<a id="a-GB"></a>无了了无想相者。<a id="a-GC"></a>无如灭尽定无想定相。<a id="a-GD"></a>而彼想痴騃不了了不决定故。<a id="a-GE"></a>名非想非非想。<a id="a-GF"></a>入者若得成就非想非非想处善四阴。<a id="a-GG"></a>是名入。</p>
  <p id="aGH">欲界非想非非想处无无漏。<a id="a-GI"></a>问曰。<a id="a-GJ"></a>何故欲界非想非非想处无无漏耶。<a id="a-GK"></a>答曰。<a id="a-GL"></a>非其田器。<a id="a-GM"></a>乃至广说。<a id="a-GN"></a>复次对治有根本故。<a id="a-GO"></a>有根本有二。<a id="a-GP"></a>一是欲界。<a id="a-GQ"></a>二是非想非非想处无漏道。<a id="a-GR"></a>是有根本对治故。<a id="a-GS"></a>不同一处。<a id="a-GT"></a>复次对治二边故。<a id="a-GU"></a>边有二种。<a id="a-GV"></a>一是欲界。<a id="a-GW"></a>二是非想非非想处。<a id="a-GX"></a>无漏道对治二边故。<a id="a-GY"></a>住于中道。<a id="a-GZ"></a>复次欲界是不定界。<a id="a-Ga"></a>非离欲地。<a id="a-Gb"></a>非修地。<a id="a-Gc"></a>非想非非想处。<a id="a-Gd"></a>是愚騃不了了。<a id="a-Ge"></a>不决定。<a id="a-Gf"></a>不猛利。<a id="a-Gg"></a>圣道是定是猛利。<a id="a-Gh"></a>复次欲界掉偏多。<a id="a-Gi"></a>非想非非想处定偏多。<a id="a-Gj"></a>圣道定慧多。<a id="a-Gk"></a>复次非想非非想处。<a id="a-Gl"></a>不决定如疑。<a id="a-Gm"></a>圣道决定。</p>
  <p id="aGn">佛经说禅名入。<a id="a-Go"></a>说无色定名过。<a id="a-Gp"></a>问曰。<a id="a-Gq"></a>何故佛经说无色定名过。<a id="a-Gr"></a>不说禅耶。<a id="a-Gs"></a>答曰。<a id="a-Gt"></a>佛经亦说禅名过。<a id="a-Gu"></a>如优陀耶经说。<a id="a-Gv"></a>优陀耶比丘。<a id="a-Gw"></a>离欲恶不善法。<a id="a-Gx"></a>有觉有观。<a id="a-Gy"></a>离生喜乐入初禅。<a id="a-Gz"></a>优陀耶。<a id="a-H0"></a>我亦说此法。<a id="a-H1"></a>是不定。<a id="a-H2"></a>是断是过。<a id="a-H3"></a>乃至第四禅说亦如是。<a id="a-H4"></a>问曰。<a id="a-H5"></a>唯一经中。<a id="a-H6"></a>佛说禅是过。<a id="a-H7"></a>诸经中。<a id="a-H8"></a>多说无色定是过。<a id="a-H9"></a>答曰。<a id="a-HA"></a>以禅有种种不相似相故。<a id="a-HB"></a>不名为过。<a id="a-HC"></a>无色定无种种不相似相故说名过。<a id="a-HD"></a>复次禅中多说功德善利。<a id="a-HE"></a>不名为过。<a id="a-HF"></a>无色定中。<a id="a-HG"></a>无多功德善利故说名过。<a id="a-HH"></a>复次禅是粗是现见。<a id="a-HI"></a>不名为过。<a id="a-HJ"></a>无色定微细难见故说名过。<a id="a-HK"></a>复次禅是遍照法缘于上地。<a id="a-HL"></a>亦缘下地。<a id="a-HM"></a>亦缘自地。<a id="a-HN"></a>故不名为过。<a id="a-HO"></a>无色定虽缘自地。<a id="a-HP"></a>亦缘上地。<a id="a-HQ"></a>不缘下地。<a id="a-HR"></a>故说名过。<a id="a-HS"></a>复次以禅有往来躁动。<a id="a-HT"></a>生欲界中。<a id="a-HU"></a>不死不生。<a id="a-HV"></a>以神足力。<a id="a-HW"></a>到第四禅。<a id="a-HX"></a>第四禅中。<a id="a-HY"></a>亦来欲界。<a id="a-HZ"></a>似如不能有所过故。<a id="a-Ha"></a>不名为过。<a id="a-Hb"></a>无色定无来去故说名过。<a id="a-Hc"></a>复次禅有中有扰乱故。<a id="a-Hd"></a>欲界中乃至第四禅中有现在前。<a id="a-He"></a>第四禅乃至欲界中有现在前。<a id="a-Hf"></a>无色中无中有故说名过。<a id="a-Hg"></a>复次禅中生上起下地心现在前。<a id="a-Hh"></a>如识身变化心。<a id="a-Hi"></a>不名为过。<a id="a-Hj"></a>无色定生上不起下地心现在前故说名过。<a id="a-Hk"></a>复次禅生上有下地法相续。<a id="a-Hl"></a>如识身变化心。<a id="a-Hm"></a>不名为过。<a id="a-Hn"></a>无色定生上无下地相续法故说名过。<a id="a-Ho"></a>以如是等事故。<a id="a-Hp"></a>说无色。<a id="a-Hq"></a>定是过。<a id="a-Hr"></a>不说于禅。<a id="a-Hs"></a>空处寿二万劫。<a id="a-Ht"></a>识处寿四万劫。<a id="a-Hu"></a>无所有处寿六万劫。<a id="a-Hv"></a>非想非非想处寿八万劫。<a id="a-Hw"></a>问曰。<a id="a-Hx"></a>何故无色界生处。<a id="a-Hy"></a>或增倍寿。<a id="a-Hz"></a>或不增者。<a id="a-I0"></a>答曰。<a id="a-I1"></a>彼有尔许报因势故。<a id="a-I2"></a>有尔许报。<a id="a-I3"></a>复次空处识处。<a id="a-I4"></a>有无边行。<a id="a-I5"></a>亦有余行。<a id="a-I6"></a>空处无边行报寿万劫。<a id="a-I7"></a>余行报寿万劫。<a id="a-I8"></a>识处二万劫。<a id="a-I9"></a>是无边行报二万劫。<a id="a-IA"></a>是余行报。<a id="a-IB"></a>上地无无边行故无报。<a id="a-IC"></a>复次以空处识处有定有慧。<a id="a-ID"></a>空处定报寿万劫。<a id="a-IE"></a>慧报寿万劫。<a id="a-IF"></a>识处定报寿二万劫。<a id="a-IG"></a>慧报寿二万劫。<a id="a-IH"></a>上地慧少故报亦少。<a id="a-II"></a>复次无色生处二万劫是定寿。<a id="a-IJ"></a>以离欲故。<a id="a-IK"></a>一地增二万劫寿。<a id="a-IL"></a>识处二万劫。<a id="a-IM"></a>是定寿二万劫。<a id="a-IN"></a>是离空处欲寿。<a id="a-IO"></a>无所有处二万劫。<a id="a-IP"></a>是定寿四万劫。<a id="a-IQ"></a>是离空处识处欲寿。<a id="a-IR"></a>非想非非想处二万劫。<a id="a-IS"></a>是定寿六万劫。<a id="a-IT"></a>是离空处识处无所有处欲寿。</p>
  <p id="aIU">八解脱。<a id="a-IV"></a>观色是色是初解脱。<a id="a-IW"></a>内无色想观外色是第二解脱。<a id="a-IX"></a>净解脱身作证得成就是第三解脱。<a id="a-IY"></a>过一切色想灭有对想无种种想思惟。<a id="a-IZ"></a>入无边空处是第四解脱。<a id="a-Ia"></a>过一切空处。<a id="a-Ib"></a>入无边识处是第五解脱。<a id="a-Ic"></a>过一切识处。<a id="a-Id"></a>入无所有处是第六解脱。<a id="a-Ie"></a>过一切无所有处。<a id="a-If"></a>入非想非非想处是第七解脱。<a id="a-Ig"></a>过一切非想非非想处。<a id="a-Ih"></a>入灭受想身作证得成就是第八解脱。<a id="a-Ii"></a>问曰。<a id="a-Ij"></a>解脱体性是何。<a id="a-Ik"></a>答曰。<a id="a-Il"></a>初解脱第二第三解脱。<a id="a-Im"></a>是无贪善根。<a id="a-In"></a>对治于贪取。<a id="a-Io"></a>其相应回转。<a id="a-Ip"></a>欲界是四阴色界是五阴。<a id="a-Iq"></a>空处。<a id="a-Ir"></a>识处。<a id="a-Is"></a>无所有处。<a id="a-It"></a>非想非非想处解脱。<a id="a-Iu"></a>是四阴。<a id="a-Iv"></a>灭受想解脱。<a id="a-Iw"></a>是不相应行阴所摄。<a id="a-Ix"></a>此是解脱体性。<a id="a-Iy"></a>乃至广说。</p>
 </body>
</html>