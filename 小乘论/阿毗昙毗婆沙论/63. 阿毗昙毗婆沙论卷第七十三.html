<!doctype html>
<html id="z3IBVnr15W" data-ver="1056">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第七十三</h1>
  <h2 id="a2">智犍度八道品第一之三</h2>
  <p id="a3">云何为见。<a id="a-4"></a>答曰。<a id="a-5"></a>眼根五见世俗正见学见无学见是也。<a id="a-6"></a>问曰。<a id="a-7"></a>眼根何故名见耶。<a id="a-8"></a>答曰。<a id="a-9"></a>以四事故名见。<a id="a-A"></a>一以贤圣人说故。<a id="a-B"></a>二以世俗人说故。<a id="a-C"></a>三以经说故。<a id="a-D"></a>四以世间现见故。<a id="a-E"></a>贤圣世俗人说者。<a id="a-F"></a>如说我见是人行住坐卧。<a id="a-G"></a>若见人颠蹶迷错者。<a id="a-H"></a>作如是说。<a id="a-I"></a>如有见邪经说者。<a id="a-J"></a>佛说。<a id="a-K"></a>若眼见色。<a id="a-L"></a>不应分别。<a id="a-M"></a>是男是女。<a id="a-N"></a>生于染爱。<a id="a-O"></a>复说。<a id="a-P"></a>若眼见色。<a id="a-Q"></a>好不生爱。<a id="a-R"></a>恶不生恚。<a id="a-S"></a>复说。<a id="a-T"></a>若见适意。<a id="a-U"></a>色不适意。<a id="a-V"></a>色非适意。<a id="a-W"></a>色非不适意。<a id="a-X"></a>色应当观察。<a id="a-Y"></a>复说。<a id="a-Z"></a>若眼见色。<a id="a-a"></a>不应生爱恚。<a id="a-b"></a>应生舍心。<a id="a-c"></a>复说。<a id="a-d"></a>若见色应当正观是不净法世间现见者。<a id="a-e"></a>尊者和须蜜说曰。<a id="a-f"></a>此是世人言说。<a id="a-g"></a>我现见是事净。<a id="a-h"></a>现见是事不净。<a id="a-i"></a>尊者佛陀提婆说曰。<a id="a-j"></a>经亦说。<a id="a-k"></a>世人亦说。<a id="a-l"></a>眼所及识所更。<a id="a-m"></a>是名为见。<a id="a-n"></a>五见名见者。<a id="a-o"></a>以四事故。<a id="a-p"></a>广说如见揵度见处中所说。<a id="a-q"></a>世俗正见名见者。<a id="a-r"></a>以是见性故。<a id="a-s"></a>学见无学见。<a id="a-t"></a>所以名见者。<a id="a-u"></a>以是见性故。<a id="a-v"></a>如夜有云时见色。<a id="a-w"></a>染污慧见法亦尔。<a id="a-x"></a>如夜无云时见色。<a id="a-y"></a>善有漏慧见亦尔。<a id="a-z"></a>如昼有云时见色。<a id="a-10"></a>学慧见法亦尔。<a id="a-11"></a>如昼无云时见色。<a id="a-12"></a>无学慧见法亦尔。<a id="a-13"></a>云何为智。<a id="a-14"></a>答曰。<a id="a-15"></a>除见道中忍。<a id="a-16"></a>余意识相应慧是也。<a id="a-17"></a>彼有三种。<a id="a-18"></a>善染污不隐没无记。<a id="a-19"></a>善有二种。<a id="a-1A"></a>有漏无漏。<a id="a-1B"></a>有漏者。<a id="a-1C"></a>是世俗正见。<a id="a-1D"></a>无漏者。<a id="a-1E"></a>是学无学八智。<a id="a-1F"></a>染污者。<a id="a-1G"></a>是五见及爱恚慢疑无明相应者。<a id="a-1H"></a>不隐没无记者。<a id="a-1I"></a>威仪工巧报生变化心俱者是也。<a id="a-1J"></a>及五识身相应慧。<a id="a-1K"></a>彼亦有三种。<a id="a-1L"></a>善秽污不隐没无记善者是生得善。<a id="a-1M"></a>秽污者。<a id="a-1N"></a>与爱恚俱。<a id="a-1O"></a>不隐没无记者。<a id="a-1P"></a>与报心俱。<a id="a-1Q"></a>云何为慧。<a id="a-1R"></a>答曰。<a id="a-1S"></a>意识相应慧是也。<a id="a-1T"></a>彼亦有三种。<a id="a-1U"></a>善秽污不隐没无记善者。<a id="a-1V"></a>有二种。<a id="a-1W"></a>有漏无漏。<a id="a-1X"></a>有漏者。<a id="a-1Y"></a>是世俗正见。<a id="a-1Z"></a>无漏者。<a id="a-1a"></a>是见道中八忍学无学八智。<a id="a-1b"></a>余如先说。<a id="a-1c"></a>五识相应慧。<a id="a-1d"></a>如先说。<a id="a-1e"></a>已说自体。<a id="a-1f"></a>今当说同异相。<a id="a-1g"></a>若见是智耶。<a id="a-1h"></a>乃至广作四句。<a id="a-1i"></a>是见非智者。<a id="a-1j"></a>眼根见见道中诸忍是也。<a id="a-1k"></a>问曰。<a id="a-1l"></a>何故眼根非智耶。<a id="a-1m"></a>答曰。<a id="a-1n"></a>眼根是色智非是色。<a id="a-1o"></a>复次眼根是非相应非依非行非缘。<a id="a-1p"></a>智是相应是依是行是缘。<a id="a-1q"></a>见道中诸忍。<a id="a-1r"></a>何故非智耶。<a id="a-1s"></a>答曰。<a id="a-1t"></a>是忍非已忍。<a id="a-1u"></a>是观非知是观非已观。<a id="a-1v"></a>是求觅非已足。<a id="a-1w"></a>是施设止息方便。<a id="a-1x"></a>复次忍是疑对治。<a id="a-1y"></a>彼疑得与此忍俱生故。<a id="a-1z"></a>决定义是智义。<a id="a-20"></a>复次无碍。<a id="a-21"></a>道解脱道。<a id="a-22"></a>虽同作一事。<a id="a-23"></a>不得同在一刹那中生。<a id="a-24"></a>尊者和须蜜说曰。<a id="a-25"></a>堪忍故名忍。<a id="a-26"></a>不可以堪忍是智。<a id="a-27"></a>尊者佛陀提婆说曰。<a id="a-28"></a>己见名智忍非己见。<a id="a-29"></a>是名见非智。<a id="a-2A"></a>智非见者。<a id="a-2B"></a>除五见及世俗正见。<a id="a-2C"></a>诸余意识相应有漏慧。<a id="a-2D"></a>彼有二种。<a id="a-2E"></a>染污不隐没无记。<a id="a-2F"></a>染污者。<a id="a-2G"></a>与爱恚慢疑无明相应者是也。<a id="a-2H"></a>问曰。<a id="a-2I"></a>何故与爱等相应染污慧非见耶。<a id="a-2J"></a>答曰。<a id="a-2K"></a>见所行猛利。<a id="a-2L"></a>彼慧所行不猛利。<a id="a-2M"></a>复次见于缘深入。<a id="a-2N"></a>慧于缘不深入。<a id="a-2O"></a>复次爱相应慧。<a id="a-2P"></a>为二结所覆蔽遍故。<a id="a-2Q"></a>二结者。<a id="a-2R"></a>谓爱及相应无明。<a id="a-2S"></a>余亦如是。<a id="a-2T"></a>问曰。<a id="a-2U"></a>不共无明相应慧。<a id="a-2V"></a>不为二结所覆。<a id="a-2W"></a>何以故。<a id="a-2X"></a>不名见耶。<a id="a-2Y"></a>答曰。<a id="a-2Z"></a>不共无明覆慧重于三结。<a id="a-2a"></a>不隐没无记者。<a id="a-2b"></a>是威仪工巧报生变化心俱者是也。<a id="a-2c"></a>问曰。<a id="a-2d"></a>何故不隐没无记慧非见耶。<a id="a-2e"></a>答曰。<a id="a-2f"></a>见所行猛利。<a id="a-2g"></a>彼慧所行不猛利。<a id="a-2h"></a>复次见于缘深入。<a id="a-2i"></a>彼慧于缘不深入。<a id="a-2j"></a>复次见有势力。<a id="a-2k"></a>彼慧微劣。<a id="a-2l"></a>问曰。<a id="a-2m"></a>如报慧微劣可尔。<a id="a-2n"></a>威仪工巧者。<a id="a-2o"></a>亦有势用。<a id="a-2p"></a>如世尊威仪。<a id="a-2q"></a>毗首羯磨天工巧。<a id="a-2r"></a>乃似愿智所作。<a id="a-2s"></a>答曰。<a id="a-2t"></a>虽极工巧。<a id="a-2u"></a>为邪命所覆。<a id="a-2v"></a>复次虽是极巧。<a id="a-2w"></a>犹为他人所讥言。<a id="a-2x"></a>是处不好五识相应慧。<a id="a-2y"></a>何故非见耶。<a id="a-2z"></a>答曰。<a id="a-30"></a>见所行猛利。<a id="a-31"></a>于缘深入。<a id="a-32"></a>彼慧所行不猛利。<a id="a-33"></a>于缘不深入。<a id="a-34"></a>复次见能分别。<a id="a-35"></a>彼慧不能分别。<a id="a-36"></a>复次见缘三世及无为。<a id="a-37"></a>彼慧唯缘现在。<a id="a-38"></a>复次见缘总相别相。<a id="a-39"></a>彼慧唯缘别相。<a id="a-3A"></a>复次见于缘数数行。<a id="a-3B"></a>彼慧不尔。<a id="a-3C"></a>复次见于缘筹量观察。<a id="a-3D"></a>彼慧不尔。<a id="a-3E"></a>问曰。<a id="a-3F"></a>尽智无生智。<a id="a-3G"></a>何故非见耶。<a id="a-3H"></a>答曰。<a id="a-3I"></a>见所行猛利。<a id="a-3J"></a>彼智所行不猛利。<a id="a-3K"></a>复次见生时。<a id="a-3L"></a>于施设有所作。<a id="a-3M"></a>彼智生止息方便无所作。<a id="a-3N"></a>如鸟住安隐处。<a id="a-3O"></a>复次见现在前有所求。<a id="a-3P"></a>彼智现前无所求。<a id="a-3Q"></a>是故尊者瞿沙作。<a id="a-3R"></a>如是说。<a id="a-3S"></a>于胜法更无所求故。<a id="a-3T"></a>尽智无生智非见。<a id="a-3U"></a>复次一切无漏慧有二种。<a id="a-3V"></a>或对治邪见。<a id="a-3W"></a>或对治无智。<a id="a-3X"></a>复有说者。<a id="a-3Y"></a>无漏法三种。<a id="a-3Z"></a>或对治邪见非无智。<a id="a-3a"></a>或对治无智非邪见。<a id="a-3b"></a>或对治邪见亦对治无智。<a id="a-3c"></a>若对治邪见非无智者。<a id="a-3d"></a>是见非智。<a id="a-3e"></a>如见道中诸忍。<a id="a-3f"></a>若对治无智非邪见者。<a id="a-3g"></a>是智非见。<a id="a-3h"></a>如尽智无生智。<a id="a-3i"></a>对治邪见亦对治无智者。<a id="a-3j"></a>诸余无漏慧。<a id="a-3k"></a>尊者和须蜜。<a id="a-3l"></a>说曰。<a id="a-3m"></a>尽智无生智。<a id="a-3n"></a>何故非见耶。<a id="a-3o"></a>答曰。<a id="a-3p"></a>若尽智无生智。<a id="a-3q"></a>是见性者。<a id="a-3r"></a>阿罗汉则成就九种道。<a id="a-3s"></a>然佛世尊说阿罗汉成就十种道。<a id="a-3t"></a>问曰。<a id="a-3u"></a>如世俗正见是见性智性。<a id="a-3v"></a>学见是见性智性。<a id="a-3w"></a>无学见是见性智性。<a id="a-3x"></a>若尽智无生智。<a id="a-3y"></a>亦是见性智性者。<a id="a-3z"></a>有何过耶。<a id="a-40"></a>答曰。<a id="a-41"></a>若如方便初入法时。<a id="a-42"></a>世俗正见是见是智。<a id="a-43"></a>立是正见支。<a id="a-44"></a>非正智支。<a id="a-45"></a>学见是见是智。<a id="a-46"></a>立正见支非正智支。<a id="a-47"></a>无学见是见是智。<a id="a-48"></a>立正见支。<a id="a-49"></a>不立正智支如是尽智无生智体。<a id="a-4A"></a>亦是见是智者。<a id="a-4B"></a>亦应立正见支不立正智支。<a id="a-4C"></a>则阿罗汉成就九种道无十。<a id="a-4D"></a>世尊说阿罗汉成就十种道。<a id="a-4E"></a>尊者佛陀提婆说曰。<a id="a-4F"></a>决定无疑。<a id="a-4G"></a>此智是见所以者何。<a id="a-4H"></a>以猛利故。<a id="a-4I"></a>若作是问。<a id="a-4J"></a>阿罗汉成就九种道。<a id="a-4K"></a>然佛说有十种道。<a id="a-4L"></a>应如是答。<a id="a-4M"></a>十道二在无学地。<a id="a-4N"></a>八在学无学地。<a id="a-4O"></a>亦见亦智者。<a id="a-4P"></a>除见道中诸忍尽智无生智。<a id="a-4Q"></a>诸余无漏慧。<a id="a-4R"></a>彼是何耶。<a id="a-4S"></a>谓学八智无学正见五见世俗正见。<a id="a-4T"></a>亦是见相。<a id="a-4U"></a>亦是智相。<a id="a-4V"></a>非智非见者。<a id="a-4W"></a>除上尔所事。<a id="a-4X"></a>若法第一第二第三句已立名已称说。<a id="a-4Y"></a>除之诸余法。<a id="a-4Z"></a>未立名未称说者。<a id="a-4a"></a>作第四句。<a id="a-4b"></a>彼是何耶。<a id="a-4c"></a>色阴中除眼根。<a id="a-4d"></a>诸余色阴是也。<a id="a-4e"></a>行阴中除一切慧。<a id="a-4f"></a>谓善染污不隐没无记。<a id="a-4g"></a>亦在意地。<a id="a-4h"></a>亦五识地。<a id="a-4i"></a>亦有漏无漏。<a id="a-4j"></a>诸余相应不相应行阴是也。<a id="a-4k"></a>三阴及无为法。<a id="a-4l"></a>如是等作第四句。<a id="a-4m"></a>是名除上尔所事。<a id="a-4n"></a>若见是慧耶。<a id="a-4o"></a>乃至广作四句。<a id="a-4p"></a>见非慧者眼根是也。<a id="a-4q"></a>慧非见者。<a id="a-4r"></a>除五见世俗正见。<a id="a-4s"></a>诸余意识相应有漏慧。<a id="a-4t"></a>五识相应慧。<a id="a-4u"></a>及尽智无生智。<a id="a-4v"></a>余广说如前四句。<a id="a-4w"></a>亦见亦慧者。<a id="a-4x"></a>除尽智无生智。<a id="a-4y"></a>诸余无漏慧彼是何耶。<a id="a-4z"></a>谓见道中诸忍。<a id="a-50"></a>学八智无学正见五见世俗正见。<a id="a-51"></a>是诸法有见相慧相。<a id="a-52"></a>非见非慧者。<a id="a-53"></a>除上尔所事。<a id="a-54"></a>如先说。<a id="a-55"></a>若智是慧耶。<a id="a-56"></a>答曰。<a id="a-57"></a>诸智是慧。<a id="a-58"></a>颇有是慧非智耶。<a id="a-59"></a>答曰。<a id="a-5A"></a>有见道中诸忍是也。<a id="a-5B"></a>广说摄亦如是。</p>
  <p id="a5C">若成就见亦成就智耶。<a id="a-5D"></a>答曰如是。<a id="a-5E"></a>若成就智亦成就见耶。<a id="a-5F"></a>答曰如是。<a id="a-5G"></a>若成就见亦成就慧耶。<a id="a-5H"></a>答曰如是。<a id="a-5I"></a>若成就慧亦成就见耶。<a id="a-5J"></a>答曰如是。<a id="a-5K"></a>若成就智亦成就慧耶。<a id="a-5L"></a>答曰如是。<a id="a-5M"></a>若成就慧亦成就智耶。<a id="a-5N"></a>答曰如是。<a id="a-5O"></a>谁成就见智慧耶。<a id="a-5P"></a>答曰。<a id="a-5Q"></a>一切众生。<a id="a-5R"></a>总而言之。<a id="a-5S"></a>一切众生。<a id="a-5T"></a>然有多少断善根者。<a id="a-5U"></a>成就三界见道所断见智慧。<a id="a-5V"></a>三界修道所断染污智慧。<a id="a-5W"></a>欲界系不隐没无记智慧。<a id="a-5X"></a>不断善根者。<a id="a-5Y"></a>若不得色界善心。<a id="a-5Z"></a>成就三界见道所断见智慧。<a id="a-5a"></a>三界修道所断染污智慧。<a id="a-5b"></a>欲界系善见智慧。<a id="a-5c"></a>欲界系不隐没无记智慧。<a id="a-5d"></a>若得色界善心。<a id="a-5e"></a>未离欲界欲。<a id="a-5f"></a>成就三界见道所断见智慧。<a id="a-5g"></a>三界修道所断染污智慧。<a id="a-5h"></a>欲色界善见智慧。<a id="a-5i"></a>欲界系不隐没无记智慧已离欲界欲。<a id="a-5j"></a>若不得无色界善心。<a id="a-5k"></a>成就色无色界见道所断见智慧。<a id="a-5l"></a>修道所断染污智慧。<a id="a-5m"></a>欲色界善见智慧。<a id="a-5n"></a>欲色界不隐没。<a id="a-5o"></a>无记智慧。<a id="a-5p"></a>若得无色界善心。<a id="a-5q"></a>未离色界欲。<a id="a-5r"></a>成就色无色界见道。<a id="a-5s"></a>所断见智慧修道所断染污智慧。<a id="a-5t"></a>三界善见智慧。<a id="a-5u"></a>欲色界不隐没无记智慧。<a id="a-5v"></a>若离色界欲。<a id="a-5w"></a>成就无色界见道所断见智慧修道所断染污智慧三界善见智慧。<a id="a-5x"></a>欲色界不隐没无记智慧。<a id="a-5y"></a>生色界凡夫。<a id="a-5z"></a>不得无色界善心。<a id="a-60"></a>成就色无色界见道所断见智慧修道所断染污智慧。<a id="a-61"></a>成就色界系善见智慧。<a id="a-62"></a>欲色界不隐没无记智慧。<a id="a-63"></a>若得无色界善心。<a id="a-64"></a>未离色界欲。<a id="a-65"></a>成就色无色界见道所断见智慧修道所断染污智慧。<a id="a-66"></a>色无色界善见智慧。<a id="a-67"></a>欲色界不隐没无记智慧。<a id="a-68"></a>已离色界欲。<a id="a-69"></a>成就无色界见道所断见智慧。<a id="a-6A"></a>修道所断染污智慧。<a id="a-6B"></a>色无色界善见智慧。<a id="a-6C"></a>欲色界不隐没无记智慧。<a id="a-6D"></a>生无色界凡夫。<a id="a-6E"></a>报心不现在前。<a id="a-6F"></a>成就无色界系见道所断见智慧。<a id="a-6G"></a>修道所断染污智慧。<a id="a-6H"></a>无色界善见智慧。<a id="a-6I"></a>若报心现在前。<a id="a-6J"></a>成就无色界见道所断见智慧。<a id="a-6K"></a>修道所断染污智慧。<a id="a-6L"></a>无色界善见智慧。<a id="a-6M"></a>不隐没无记智慧。<a id="a-6N"></a>是则说凡夫人。<a id="a-6O"></a>坚信坚法人者。<a id="a-6P"></a>苦智未生。<a id="a-6Q"></a>成就三界见道所断见智慧。<a id="a-6R"></a>修道所断染污智慧。<a id="a-6S"></a>欲色界善见智慧。<a id="a-6T"></a>欲界不隐没无记智慧。<a id="a-6U"></a>无漏见慧苦智已生集智未生。<a id="a-6V"></a>成就三界集灭道所断见智慧。<a id="a-6W"></a>修道所断染污智慧。<a id="a-6X"></a>欲色界善见智慧。<a id="a-6Y"></a>欲界不隐没无记智慧。<a id="a-6Z"></a>无漏见智慧。<a id="a-6a"></a>乃至灭智已生道智未生。<a id="a-6b"></a>成就三界见道所断见智慧。<a id="a-6c"></a>修道所断染污智慧。<a id="a-6d"></a>欲色界善见智慧。<a id="a-6e"></a>欲界不隐没无记智慧。<a id="a-6f"></a>无漏见智慧。<a id="a-6g"></a>须陀洹斯陀含。<a id="a-6h"></a>成就三界修道所断染污智慧。<a id="a-6i"></a>欲色界善见智慧。<a id="a-6j"></a>欲色界不隐没无记智慧。<a id="a-6k"></a>无漏见智慧。<a id="a-6l"></a>生欲界阿那含。<a id="a-6m"></a>若不得无色界善心。<a id="a-6n"></a>成就色无色界修道所断染污智慧。<a id="a-6o"></a>欲色界善见智慧。<a id="a-6p"></a>欲色界不隐没无记智慧。<a id="a-6q"></a>无漏见智慧。<a id="a-6r"></a>若得无色界善心未离色界欲。<a id="a-6s"></a>成就色无色界修道所断染污智慧。<a id="a-6t"></a>三界善见智慧。<a id="a-6u"></a>欲色界不隐没无记智慧。<a id="a-6v"></a>无漏见智慧。<a id="a-6w"></a>已离色界欲。<a id="a-6x"></a>成就无色界修道所断染污智慧。<a id="a-6y"></a>三界善见智慧。<a id="a-6z"></a>欲色界不隐没无记智慧。<a id="a-70"></a>无漏见智慧。<a id="a-71"></a>生色界阿那含。<a id="a-72"></a>若不得无色界善心。<a id="a-73"></a>成就色无色界修道所断染污智慧。<a id="a-74"></a>色界善见智慧。<a id="a-75"></a>欲色界不隐没无记智慧。<a id="a-76"></a>无漏见智慧。<a id="a-77"></a>若得无色界善心未离色界欲。<a id="a-78"></a>成就色无色界修道所断染污智慧。<a id="a-79"></a>色无色界善见智慧。<a id="a-7A"></a>欲色界不隐没无记智慧。<a id="a-7B"></a>无漏见智慧。<a id="a-7C"></a>已离色界欲。<a id="a-7D"></a>成就无色界修道所断染污智慧。<a id="a-7E"></a>色无色界善见智慧。<a id="a-7F"></a>欲色界不隐没无记智慧。<a id="a-7G"></a>无漏见智慧。<a id="a-7H"></a>生色界阿罗汉。<a id="a-7I"></a>成就色无色界善见智慧。<a id="a-7J"></a>欲色界不隐没无记智慧。<a id="a-7K"></a>无漏见智慧。<a id="a-7L"></a>生无色界阿那含。<a id="a-7M"></a>报心不现在前。<a id="a-7N"></a>成就无色界修道所断染污智慧。<a id="a-7O"></a>善见智慧无漏见智慧。<a id="a-7P"></a>若报心现在前。<a id="a-7Q"></a>成就不隐没无记智慧。<a id="a-7R"></a>余如先说。<a id="a-7S"></a>生无色界阿罗汉。<a id="a-7T"></a>报心不现在前成就无色界善见智慧。<a id="a-7U"></a>无漏见智慧。<a id="a-7V"></a>若报心现在前。<a id="a-7W"></a>成就不隐没无记智慧。<a id="a-7X"></a>余如先说。<a id="a-7Y"></a>若见断彼智断耶。<a id="a-7Z"></a>答曰如是。<a id="a-7a"></a>若智断彼见断耶。<a id="a-7b"></a>答曰如是。<a id="a-7c"></a>若见断彼慧断耶。<a id="a-7d"></a>答曰。<a id="a-7e"></a>如是。<a id="a-7f"></a>若慧断彼见断耶。<a id="a-7g"></a>答曰。<a id="a-7h"></a>如是。<a id="a-7i"></a>若智断彼慧断耶。<a id="a-7j"></a>答曰如是。<a id="a-7k"></a>若慧断彼智断耶。<a id="a-7l"></a>答曰如是。<a id="a-7m"></a>谁断见智慧耶。<a id="a-7n"></a>答曰。<a id="a-7o"></a>是阿罗汉。<a id="a-7p"></a>余断有多有少者。<a id="a-7q"></a>已离无所有处欲阿那含。<a id="a-7r"></a>断三界见道所断八地修道所断见智慧。<a id="a-7s"></a>乃至未离初禅欲阿那含。<a id="a-7t"></a>断三界见道所断欲界修所道断见智慧须陀洹斯陀含。<a id="a-7u"></a>断三界见道所断见智慧。<a id="a-7v"></a>坚信坚法人。<a id="a-7w"></a>苦智已生集智未生。<a id="a-7x"></a>断三界见苦所断见智慧。<a id="a-7y"></a>乃至灭智已生道智未至。<a id="a-7z"></a>断三界见苦集灭所断见智慧离无所有处欲凡夫人。<a id="a-80"></a>离八地见道修道所断见智慧。<a id="a-81"></a>乃至离欲界欲凡夫人。<a id="a-82"></a>断一地见道修道所断见智慧。<a id="a-83"></a>诸正见是择法觉支耶。<a id="a-84"></a>问曰。<a id="a-85"></a>何故作此论。<a id="a-86"></a>答曰。<a id="a-87"></a>前论是此论所为根本。<a id="a-88"></a>前作是说。<a id="a-89"></a>云何为见。<a id="a-8A"></a>云何为智。<a id="a-8B"></a>云何为慧。<a id="a-8C"></a>而不作是说。<a id="a-8D"></a>诸正见是择法觉支耶。<a id="a-8E"></a>以前所说。<a id="a-8F"></a>是此论所为根本。<a id="a-8G"></a>今欲广说故而作此论。</p>
  <p id="a8H">此阿毗昙中。<a id="a-8I"></a>有是决定相。<a id="a-8J"></a>若觉支后说道支者。<a id="a-8K"></a>当知道支一向无漏。<a id="a-8L"></a>若道支后说觉支者。<a id="a-8M"></a>当知道支是有漏无漏。<a id="a-8N"></a>此中道支。<a id="a-8O"></a>后说觉支故。<a id="a-8P"></a>当知道支是有漏无漏。<a id="a-8Q"></a>或有正见非择法觉支。<a id="a-8R"></a>乃至广作四句。<a id="a-8S"></a>是正见非择法觉支者。<a id="a-8T"></a>世俗正见是也。<a id="a-8U"></a>所以者何。<a id="a-8V"></a>觉支一向是无漏故。<a id="a-8W"></a>是择法觉支非正见者。<a id="a-8X"></a>尽智无生智是也。<a id="a-8Y"></a>所以者何。<a id="a-8Z"></a>彼无见相故。<a id="a-8a"></a>是正见亦是择法觉支者。<a id="a-8b"></a>除尽智无生智。<a id="a-8c"></a>诸余无漏慧是也。<a id="a-8d"></a>彼是何耶。<a id="a-8e"></a>谓见道中诸忍。<a id="a-8f"></a>学八智无学正见是也。<a id="a-8g"></a>所以者何。<a id="a-8h"></a>彼有见相觉相故。<a id="a-8i"></a>非正见非择法觉支者。<a id="a-8j"></a>除上尔所事。<a id="a-8k"></a>若法已立名已称说者。<a id="a-8l"></a>作第一第二第三句。<a id="a-8m"></a>未立名未称说者。<a id="a-8n"></a>作第四句。<a id="a-8o"></a>彼是何耶。<a id="a-8p"></a>行阴作此四句。<a id="a-8q"></a>意识地善慧有漏无漏者。<a id="a-8r"></a>作前三句。<a id="a-8s"></a>余有相应不相应行阴。<a id="a-8t"></a>作第四句。<a id="a-8u"></a>余有四阴及无为法。<a id="a-8v"></a>亦作第四句。<a id="a-8w"></a>是名除上尔所事。<a id="a-8x"></a>诸正智是择法觉支耶。<a id="a-8y"></a>答曰。<a id="a-8z"></a>或正智非择法觉支。<a id="a-90"></a>乃至广作四句。<a id="a-91"></a>是正智非择法觉支者。<a id="a-92"></a>世俗正智是也。<a id="a-93"></a>所以者何。<a id="a-94"></a>彼无觉支相故。<a id="a-95"></a>是择法觉支非正智者。<a id="a-96"></a>见道中八忍是也。<a id="a-97"></a>所以者何。<a id="a-98"></a>彼无智相故。<a id="a-99"></a>是正智亦是择法觉支者。<a id="a-9A"></a>除见道中诸忍。<a id="a-9B"></a>诸余无漏慧是也。<a id="a-9C"></a>彼是何耶。<a id="a-9D"></a>学无学八智。<a id="a-9E"></a>所以者何。<a id="a-9F"></a>彼有智相觉支相故。<a id="a-9G"></a>非正智非择法觉支者。<a id="a-9H"></a>除上尔所事。<a id="a-9I"></a>如先说。<a id="a-9J"></a>此中异者。<a id="a-9K"></a>尽说一切善慧意地及五识地有漏无漏者。<a id="a-9L"></a>问曰。<a id="a-9M"></a>何故不问余觉支耶。<a id="a-9N"></a>答曰。<a id="a-9O"></a>亦应作是问。<a id="a-9P"></a>若正方便是精进觉支耶。<a id="a-9Q"></a>答曰。<a id="a-9R"></a>若是精进觉支。<a id="a-9S"></a>亦是正方便。<a id="a-9T"></a>颇有正方便非精进觉支耶。<a id="a-9U"></a>答曰有。<a id="a-9V"></a>世俗正方便是也。<a id="a-9W"></a>余觉支道支亦应如是问而不问者有何意耶。<a id="a-9X"></a>答曰。<a id="a-9Y"></a>应知此彼所说有余。<a id="a-9Z"></a>复次此中说始终者始者是正见。<a id="a-9a"></a>终者是正智。<a id="a-9b"></a>如始入时。<a id="a-9c"></a>出时方便毕竟亦如是。<a id="a-9d"></a>复次若满足作四句义者则说。<a id="a-9e"></a>若唯有顺后句者。<a id="a-9f"></a>此中不说。<a id="a-9g"></a>复次此是智揵度。<a id="a-9h"></a>若法是见智慧性者。<a id="a-9i"></a>此中广分别。</p>
  <p id="a9j">念觉支现在前时。<a id="a-9k"></a>几觉支道支现在前耶。<a id="a-9l"></a>问曰。<a id="a-9m"></a>何故作此论。<a id="a-9n"></a>答曰。<a id="a-9o"></a>有说。<a id="a-9p"></a>法生时次第非一时。<a id="a-9q"></a>如譬喻者。<a id="a-9r"></a>佛陀提婆作如是说。<a id="a-9s"></a>法生时次第不一时生。<a id="a-9t"></a>犹如多伴狭道中行。<a id="a-9u"></a>一出一入。<a id="a-9v"></a>不得一时二人并行何况多耶。<a id="a-9w"></a>如是有为法。<a id="a-9x"></a>各各从生相而生。<a id="a-9y"></a>有何势力。<a id="a-9z"></a>能一时生耶。<a id="a-A0"></a>问曰。<a id="a-A1"></a>彼何故作是说耶。<a id="a-A2"></a>答曰。<a id="a-A3"></a>彼依佛经。<a id="a-A4"></a>佛经说若心微劣。<a id="a-A5"></a>修三觉支者。<a id="a-A6"></a>便为非时。<a id="a-A7"></a>谓猗定舍觉支。<a id="a-A8"></a>是时应修三觉支。<a id="a-A9"></a>谓择法精进喜觉支。<a id="a-AA"></a>若心掉动修三觉支者。<a id="a-AB"></a>便为非时。<a id="a-AC"></a>谓择法精进喜觉支。<a id="a-AD"></a>是时应修三觉支。<a id="a-AE"></a>谓猗定舍觉支。<a id="a-AF"></a>若佛经说三觉支。<a id="a-AG"></a>是时三觉支非时者。<a id="a-AH"></a>当知法生时。<a id="a-AI"></a>次第而生。<a id="a-AJ"></a>非一时生。<a id="a-AK"></a>亦更引余经如尊者舍利弗。<a id="a-AL"></a>作如是说。<a id="a-AM"></a>诸长老当知我得七觉支。<a id="a-AN"></a>随意自在。<a id="a-AO"></a>我于日初分。<a id="a-AP"></a>欲住如是觉支随意得住。<a id="a-AQ"></a>以日中分后分。<a id="a-AR"></a>欲住如是觉支随意得住。<a id="a-AS"></a>以此二经所说。<a id="a-AT"></a>知法生时次第而生非一时生。<a id="a-AU"></a>欲止如是说者意。<a id="a-AV"></a>亦明法一时而生。<a id="a-AW"></a>问曰。<a id="a-AX"></a>若法一时而生。<a id="a-AY"></a>非次第生者。<a id="a-AZ"></a>佛经云何通。<a id="a-Aa"></a>如说修三觉支。<a id="a-Ab"></a>是时三是非时。<a id="a-Ac"></a>答曰。<a id="a-Ad"></a>此经说。<a id="a-Ae"></a>法生时一时而生。<a id="a-Af"></a>非不一时。<a id="a-Ag"></a>所以者何。<a id="a-Ah"></a>若心中有二有三觉支者。<a id="a-Ai"></a>已明法一时而生非次第。<a id="a-Aj"></a>问曰。<a id="a-Ak"></a>此助道法。<a id="a-Al"></a>随其地无减少修者。<a id="a-Am"></a>何故言修三觉支。<a id="a-An"></a>是时三觉支非时耶。<a id="a-Ao"></a>答曰。<a id="a-Ap"></a>觉支有二分。<a id="a-Aq"></a>一是定分。<a id="a-Ar"></a>二是慧分。<a id="a-As"></a>若定分觉支现在前时。<a id="a-At"></a>修慧分三觉支便为非时。<a id="a-Au"></a>所以者何。<a id="a-Av"></a>以定分势用偏多故。<a id="a-Aw"></a>是时应修三觉支与上相违。<a id="a-Ax"></a>说慧分亦如是。<a id="a-Ay"></a>复次或有为定入圣道者。<a id="a-Az"></a>或有为慧入圣道者。<a id="a-B0"></a>若为定入圣道者。<a id="a-B1"></a>修定分三觉支。<a id="a-B2"></a>是时修慧分三觉支是非时。<a id="a-B3"></a>若为慧入圣道者。<a id="a-B4"></a>修慧分三觉支。<a id="a-B5"></a>是时修定分三觉支是非时。<a id="a-B6"></a>尊者舍利弗所说经。<a id="a-B7"></a>复云何通。<a id="a-B8"></a>答曰。<a id="a-B9"></a>尊者舍利弗善知出定入定身心相。<a id="a-BA"></a>若欲以日初分入如是觉支。<a id="a-BB"></a>便得随意自在。<a id="a-BC"></a>日中分后分亦如是。<a id="a-BD"></a>故作是说。<a id="a-BE"></a>复次此经说三地觉支。<a id="a-BF"></a>谓有觉有观地。<a id="a-BG"></a>无觉有观地。<a id="a-BH"></a>无觉无观地。<a id="a-BI"></a>若欲以日初分入有觉有观地觉支。<a id="a-BJ"></a>以日中分。<a id="a-BK"></a>入无觉有观地觉支。<a id="a-BL"></a>以日后分。<a id="a-BM"></a>入无觉无观地觉支。<a id="a-BN"></a>皆得随意故作是说。<a id="a-BO"></a>复次此中说三根俱觉支。<a id="a-BP"></a>谓乐根喜根舍根俱觉支。<a id="a-BQ"></a>若欲以日初分入乐根俱觉支。<a id="a-BR"></a>以日中分入喜根俱觉支。<a id="a-BS"></a>以日后分。<a id="a-BT"></a>入舍根俱觉支。<a id="a-BU"></a>皆得随意。<a id="a-BV"></a>故作是说。<a id="a-BW"></a>空无相无愿俱尽智无生智无学正见俱觉支说亦如是。<a id="a-BX"></a>譬喻者作如是说。<a id="a-BY"></a>此中说七地觉支。<a id="a-BZ"></a>谓根本四禅三无色定觉支。<a id="a-Ba"></a>在此七地中。<a id="a-Bb"></a>若欲以日初分入初禅地觉支。<a id="a-Bc"></a>乃至入无所有处地觉支。<a id="a-Bd"></a>以日中分。<a id="a-Be"></a>以日后分。<a id="a-Bf"></a>入初禅地觉支。<a id="a-Bg"></a>乃至入无所有处地觉支。<a id="a-Bh"></a>皆得随意。<a id="a-Bi"></a>故作是说。<a id="a-Bj"></a>复有说者。<a id="a-Bk"></a>所以作论者。<a id="a-Bl"></a>或有说诸边禅中有喜无戒。<a id="a-Bm"></a>或说上地有正觉。<a id="a-Bn"></a>或说无色地中有戒。<a id="a-Bo"></a>为止如是等说者意故。<a id="a-Bp"></a>而作此论。</p>
  <p id="aBq">念觉支现在前时。<a id="a-Br"></a>几觉支道支现在前。<a id="a-Bs"></a>答曰。<a id="a-Bt"></a>若依有觉有观未至禅。<a id="a-Bu"></a>学念觉支现在前时。<a id="a-Bv"></a>六觉支八道支现在前。<a id="a-Bw"></a>无学六。<a id="a-Bx"></a>觉支九道支现在前。<a id="a-By"></a>以是说用止诸边禅中有喜无戒者意。<a id="a-Bz"></a>问曰。<a id="a-C0"></a>如未至禅定无有觉有观。<a id="a-C1"></a>何故作是说。<a id="a-C2"></a>依有觉有观未至禅耶。<a id="a-C3"></a>答曰。<a id="a-C4"></a>应作是说。<a id="a-C5"></a>若依未至禅定。<a id="a-C6"></a>应说有觉有观而作是说。<a id="a-C7"></a>有何意耶。<a id="a-C8"></a>答曰。<a id="a-C9"></a>欲令疑者得决定故。<a id="a-CA"></a>如四大揵度说。<a id="a-CB"></a>上地诸边。<a id="a-CC"></a>亦言未至。<a id="a-CD"></a>或有闻说未至。<a id="a-CE"></a>谓是上地未至。<a id="a-CF"></a>若说有觉有观。<a id="a-CG"></a>当知必是初禅未至。<a id="a-CH"></a>若依初禅。<a id="a-CI"></a>学念觉支现在前。<a id="a-CJ"></a>七觉支八道支现在前。<a id="a-CK"></a>无学七觉支九道支现在前。<a id="a-CL"></a>若依禅中间。<a id="a-CM"></a>学念觉支现在前时。<a id="a-CN"></a>六觉支七道支现在前。<a id="a-CO"></a>无学六觉支八道支现在前。<a id="a-CP"></a>若作是说。<a id="a-CQ"></a>则止说上地有正觉者意。<a id="a-CR"></a>如禅中间第三第四禅亦如是。<a id="a-CS"></a>若依第二禅。<a id="a-CT"></a>学念觉支现在前。<a id="a-CU"></a>七觉支七道支现在前。<a id="a-CV"></a>无学七觉支八道支现在前。<a id="a-CW"></a>若依无色界定。<a id="a-CX"></a>学念觉支现在前时。<a id="a-CY"></a>六觉支四道支现在前。<a id="a-CZ"></a>无学六觉支五道支现在前。<a id="a-Ca"></a>若作是说。<a id="a-Cb"></a>则止说无色界有戒者意。<a id="a-Cc"></a>诸觉支道支。<a id="a-Cd"></a>一切地一切无漏心中所得者。<a id="a-Ce"></a>说亦如念觉支。<a id="a-Cf"></a>何者是耶谓择法精进猗定舍觉支正见正方便正念正定喜觉支现在前时。<a id="a-Cg"></a>几觉支道支现在前。<a id="a-Ch"></a>答曰。<a id="a-Ci"></a>若依初禅。<a id="a-Cj"></a>学喜觉支现在前时。<a id="a-Ck"></a>七觉支八道支现在前。<a id="a-Cl"></a>无学七觉支九道支现在前。<a id="a-Cm"></a>若依第二禅。<a id="a-Cn"></a>学喜觉支现在前时。<a id="a-Co"></a>七觉支七道支现在前。<a id="a-Cp"></a>无学七觉支八道支现在前。<a id="a-Cq"></a>正觉支现在前时。<a id="a-Cr"></a>几觉支道支现在前耶。<a id="a-Cs"></a>答曰。<a id="a-Ct"></a>若依未至禅。<a id="a-Cu"></a>学正觉现在前时。<a id="a-Cv"></a>六觉支八道支现在前。<a id="a-Cw"></a>无学六觉支九道支现在前。<a id="a-Cx"></a>若依初禅。<a id="a-Cy"></a>学正觉现在前时。<a id="a-Cz"></a>七觉支八道支现在前。<a id="a-D0"></a>无学七觉支九道支现在前。</p>
  <p id="aD1">问曰。<a id="a-D2"></a>何故诸边中无喜耶答曰。<a id="a-D3"></a>诸边离欲未离欲。<a id="a-D4"></a>能起现在前故。<a id="a-D5"></a>不能生喜。<a id="a-D6"></a>如人多处被缚。<a id="a-D7"></a>有解不解处。<a id="a-D8"></a>不能生喜。<a id="a-D9"></a>彼亦如是。<a id="a-DA"></a>问曰。<a id="a-DB"></a>何故上地无正觉耶答曰。<a id="a-DC"></a>非其田器故。<a id="a-DD"></a>乃至广说。<a id="a-DE"></a>复次为除正觉故求上地。<a id="a-DF"></a>若上地有觉者则下地不作方便。<a id="a-DG"></a>求于上地。<a id="a-DH"></a>若法下地有上地亦有者。<a id="a-DI"></a>则无次第灭。<a id="a-DJ"></a>若无次第灭。<a id="a-DK"></a>则无究竟灭。<a id="a-DL"></a>所以者何。<a id="a-DM"></a>以次第灭。<a id="a-DN"></a>能到究竟灭。<a id="a-DO"></a>若无究竟灭。<a id="a-DP"></a>则无解脱。<a id="a-DQ"></a>复次若有身业口业处。<a id="a-DR"></a>有正觉上地。<a id="a-DS"></a>无身业口业故无正觉。<a id="a-DT"></a>问曰。<a id="a-DU"></a>何故无色界无戒耶答曰。<a id="a-DV"></a>无田器故。<a id="a-DW"></a>乃至广说。<a id="a-DX"></a>复次为除戒故。<a id="a-DY"></a>求无色界。<a id="a-DZ"></a>若无色界有戒者。<a id="a-Da"></a>则下地众生。<a id="a-Db"></a>不作方便。<a id="a-Dc"></a>求无色界。<a id="a-Dd"></a>若法下地有上地。<a id="a-De"></a>亦有者。<a id="a-Df"></a>则无次第灭。<a id="a-Dg"></a>若无次第灭。<a id="a-Dh"></a>则无究竟灭。<a id="a-Di"></a>所以者何。<a id="a-Dj"></a>次第灭能到究竟灭。<a id="a-Dk"></a>若无究竟灭。<a id="a-Dl"></a>则无解脱。<a id="a-Dm"></a>复次戒是色少分。<a id="a-Dn"></a>无色中无色戒。<a id="a-Do"></a>是四大造。<a id="a-Dp"></a>无色界无四大。<a id="a-Dq"></a>问曰。<a id="a-Dr"></a>无无漏四大。<a id="a-Ds"></a>何故有无漏戒耶。<a id="a-Dt"></a>答曰。<a id="a-Du"></a>无漏戒不以四大力故是无漏。<a id="a-Dv"></a>以心力故是无漏。<a id="a-Dw"></a>复次戒对治恶戒。<a id="a-Dx"></a>无色界无恶戒故无戒。<a id="a-Dy"></a>所以者何。<a id="a-Dz"></a>恶戒在欲界。<a id="a-E0"></a>欲界于无色界。<a id="a-E1"></a>有四事远。<a id="a-E2"></a>一以所依远二以所行远。<a id="a-E3"></a>三以所缘远。<a id="a-E4"></a>四以对治远。</p>
  <p id="aE5">三十七助道法。<a id="a-E6"></a>四念处。<a id="a-E7"></a>四正断。<a id="a-E8"></a>四如意足。<a id="a-E9"></a>五根。<a id="a-EA"></a>五力。<a id="a-EB"></a>七觉支。<a id="a-EC"></a>八道支。<a id="a-ED"></a>佛说助道法。<a id="a-EE"></a>无三十七觉支是助道法。<a id="a-EF"></a>何以知之经说有一比丘往诣佛所。<a id="a-EG"></a>到已头面礼足。<a id="a-EH"></a>却住一面。<a id="a-EI"></a>而白佛言。<a id="a-EJ"></a>世尊。<a id="a-EK"></a>所言觉支者。<a id="a-EL"></a>何故名觉支耶。<a id="a-EM"></a>佛告比丘。<a id="a-EN"></a>是七助道法故名觉支。<a id="a-EO"></a>谓念觉支。<a id="a-EP"></a>择法觉支。<a id="a-EQ"></a>精进觉支。<a id="a-ER"></a>喜觉支。<a id="a-ES"></a>猗觉支。<a id="a-ET"></a>定觉支。<a id="a-EU"></a>舍觉支。<a id="a-EV"></a>以是事故。<a id="a-EW"></a>知觉支是助道法。<a id="a-EX"></a>问曰。<a id="a-EY"></a>助道法有三十七。<a id="a-EZ"></a>世尊。<a id="a-Ea"></a>何故说七觉支是助道法耶。<a id="a-Eb"></a>答曰。<a id="a-Ec"></a>随彼比丘所问佛说七觉支是助道法。<a id="a-Ed"></a>若彼比丘问四念处者。<a id="a-Ee"></a>佛亦说四念处是助道法。<a id="a-Ef"></a>复次彼经一向说无漏助道法。<a id="a-Eg"></a>余则不定如念处有二种。<a id="a-Eh"></a>谓有漏无漏。<a id="a-Ei"></a>乃至道支有漏无漏。<a id="a-Ej"></a>复有说者。<a id="a-Ek"></a>佛说三十七助道法。<a id="a-El"></a>以经久时故。<a id="a-Em"></a>而亡失之。<a id="a-En"></a>如陀罗达多所说助道法。<a id="a-Eo"></a>应言一支。<a id="a-Ep"></a>乃至三十七支。<a id="a-Eq"></a>如三十七助道法。<a id="a-Er"></a>如斧柯喻经中亦说。<a id="a-Es"></a>无漏三十七助道法。<a id="a-Et"></a>若取决定修道。<a id="a-Eu"></a>则是七觉支。<a id="a-Ev"></a>若取不决定。<a id="a-Ew"></a>则有六支种。<a id="a-Ex"></a>所以者何。<a id="a-Ey"></a>念处有二种。<a id="a-Ez"></a>或有漏无漏。<a id="a-F0"></a>乃至道支亦如是。<a id="a-F1"></a>问曰。<a id="a-F2"></a>助道法。<a id="a-F3"></a>名有三十七。<a id="a-F4"></a>体有几耶。<a id="a-F5"></a>答曰。<a id="a-F6"></a>助道法。<a id="a-F7"></a>名有三十七。<a id="a-F8"></a>体有十一或十二。<a id="a-F9"></a>若说尽在觉支中。<a id="a-FA"></a>觉支名有七体亦七。<a id="a-FB"></a>四念处慧根慧力正见。<a id="a-FC"></a>尽在择法觉支中。<a id="a-FD"></a>四正断精进根精进力正方便。<a id="a-FE"></a>尽在精进觉支中。<a id="a-FF"></a>四如意足定根定力正定。<a id="a-FG"></a>尽在定觉支中。<a id="a-FH"></a>念根念力正念。<a id="a-FI"></a>尽在念觉支中。<a id="a-FJ"></a>余者有信根道支中。<a id="a-FK"></a>有正语正业正命。<a id="a-FL"></a>若尽说在道支中者。<a id="a-FM"></a>若说正语正业外。<a id="a-FN"></a>更无正命者。<a id="a-FO"></a>八道支。<a id="a-FP"></a>名有八体有七。<a id="a-FQ"></a>若说正语正业外。<a id="a-FR"></a>别有正命者。<a id="a-FS"></a>道支名有八体有八。<a id="a-FT"></a>四念处慧根慧力择法觉支。<a id="a-FU"></a>尽在正见中。<a id="a-FV"></a>四正断精进根精进力精进觉支。<a id="a-FW"></a>尽在正方便中。<a id="a-FX"></a>四如意足定根定力定觉支。<a id="a-FY"></a>尽在正定中。<a id="a-FZ"></a>念根念力念觉支。<a id="a-Fa"></a>尽在正念中。<a id="a-Fb"></a>余有信根觉支中。<a id="a-Fc"></a>有喜猗舍。<a id="a-Fd"></a>以是事故。<a id="a-Fe"></a>助道法。<a id="a-Ff"></a>名有三十七。<a id="a-Fg"></a>体有十一或十二。<a id="a-Fh"></a>如名体。<a id="a-Fi"></a>名数体数。<a id="a-Fj"></a>名异体异。<a id="a-Fk"></a>名异相体异相。<a id="a-Fl"></a>知名知体亦如是。<a id="a-Fm"></a>此是助道法体法性。<a id="a-Fn"></a>乃至广说。</p>
  <p id="aFo">何故名助道法。<a id="a-Fp"></a>助道是何义。<a id="a-Fq"></a>答曰。<a id="a-Fr"></a>尽智无生智是菩提。<a id="a-Fs"></a>此诸法随顺彼法。<a id="a-Ft"></a>助彼法是彼法分势用胜故。<a id="a-Fu"></a>名助道法。<a id="a-Fv"></a>已总说助道法所以。<a id="a-Fw"></a>今当各各别说所以。<a id="a-Fx"></a>何故名念处耶。<a id="a-Fy"></a>答曰。<a id="a-Fz"></a>分别聚义是念处义。<a id="a-G0"></a>聚名五取阴。<a id="a-G1"></a>若欲分别。<a id="a-G2"></a>应以念处。<a id="a-G3"></a>而烧然义是正断义。<a id="a-G4"></a>积聚义法义是如意足义。<a id="a-G5"></a>增上胜义是根义。<a id="a-G6"></a>不可坏义是力义。<a id="a-G7"></a>觉知义是觉支义。<a id="a-G8"></a>求觅义是道支义。</p>
  <p id="aG9">已别说助道法所以。<a id="a-GA"></a>今当别说觉支道支所以。<a id="a-GB"></a>何故名觉支。<a id="a-GC"></a>为以觉故名觉支。<a id="a-GD"></a>为以是觉支故名觉支耶。<a id="a-GE"></a>若以觉故名觉支者。<a id="a-GF"></a>一是六非。<a id="a-GG"></a>若以是觉支故名觉支者。<a id="a-GH"></a>六是一非。<a id="a-GI"></a>答曰。<a id="a-GJ"></a>应作是说。<a id="a-GK"></a>以觉故名觉支。<a id="a-GL"></a>问曰。<a id="a-GM"></a>若然者。<a id="a-GN"></a>一是六非。<a id="a-GO"></a>答曰。<a id="a-GP"></a>此诸法尽是彼法分。<a id="a-GQ"></a>尽随顺彼法势用胜故名觉支。<a id="a-GR"></a>复有说者。<a id="a-GS"></a>以是觉支故名觉支。<a id="a-GT"></a>问曰。<a id="a-GU"></a>若然者。<a id="a-GV"></a>六是一非。<a id="a-GW"></a>答曰。<a id="a-GX"></a>择法觉支。<a id="a-GY"></a>是觉是觉支。<a id="a-GZ"></a>余唯是觉支。<a id="a-Ga"></a>何故名道支耶。<a id="a-Gb"></a>为以求觅故是道支。<a id="a-Gc"></a>为以是求觅支故是道支。<a id="a-Gd"></a>若以求觅是道支者。<a id="a-Ge"></a>一是七非。<a id="a-Gf"></a>若以是求觅支故是道支者。<a id="a-Gg"></a>七是一非。<a id="a-Gh"></a>答曰。<a id="a-Gi"></a>应作是说。<a id="a-Gj"></a>以求觅故是道支。<a id="a-Gk"></a>问曰。<a id="a-Gl"></a>若然者。<a id="a-Gm"></a>一是七非。<a id="a-Gn"></a>答曰。<a id="a-Go"></a>此诸法尽是彼法分。<a id="a-Gp"></a>随顺彼法势用胜故名道支。<a id="a-Gq"></a>复有说者。<a id="a-Gr"></a>求觅支故是道支。<a id="a-Gs"></a>问曰。<a id="a-Gt"></a>若然者。<a id="a-Gu"></a>七是一非。<a id="a-Gv"></a>答曰。<a id="a-Gw"></a>正见是求觅是求觅支。<a id="a-Gx"></a>余是求觅支。<a id="a-Gy"></a>如择法觉支是觉是觉支。<a id="a-Gz"></a>如正定是禅。<a id="a-H0"></a>是禅支不非时食是斋是斋支正见亦如是。<a id="a-H1"></a>是求觅是求觅支。</p>
 </body>
</html>