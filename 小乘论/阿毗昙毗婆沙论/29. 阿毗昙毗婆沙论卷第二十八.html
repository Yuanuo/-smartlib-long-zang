<!doctype html>
<html id="z3IBVlS14y" data-ver="1075">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第二十八</h1>
  <h2 id="a2">杂揵度无惭愧品第五之三</h2>
  <p id="a3">一切掉尽悔相应耶。<a id="a-4"></a>乃至广说。<a id="a-5"></a>问曰。<a id="a-6"></a>何故作此论。<a id="a-7"></a>答曰。<a id="a-8"></a>世尊说掉与悔作一盖。<a id="a-9"></a>或谓掉外无悔悔外无掉。<a id="a-A"></a>欲说悔外有掉掉外有悔。<a id="a-B"></a>决定义故。<a id="a-C"></a>而作此论。</p>
  <p id="aD">一切掉尽悔相应耶。<a id="a-E"></a>乃至广说作四句。<a id="a-F"></a>云何掉不与悔相应。<a id="a-G"></a>答曰非悔时心不休不息。<a id="a-H"></a>乃至广说。<a id="a-I"></a>彼是何耶。<a id="a-J"></a>答曰。<a id="a-K"></a>一切色无色界掉。<a id="a-L"></a>欲界见道所断。<a id="a-M"></a>四种掉。<a id="a-N"></a>修道所断。<a id="a-O"></a>五识身掉。<a id="a-P"></a>意识地欲恚慢悭愱相应掉。<a id="a-Q"></a>如是等掉。<a id="a-R"></a>不与悔相应。<a id="a-S"></a>所以者何。<a id="a-T"></a>彼品中无悔故。<a id="a-U"></a>云何悔不与掉相应。<a id="a-V"></a>答曰。<a id="a-W"></a>不染污心悔。<a id="a-X"></a>乃至广说。<a id="a-Y"></a>彼是何耶。<a id="a-Z"></a>如比丘畏戒故悔。<a id="a-a"></a>若不自举。<a id="a-b"></a>若使人举。<a id="a-c"></a>露地卧具。<a id="a-d"></a>若自闭若使人闭。<a id="a-e"></a>大小行处门。<a id="a-f"></a>若为作福悔。<a id="a-g"></a>何者是耶。<a id="a-h"></a>有悔因不善悔亦不善。<a id="a-i"></a>有悔不善因善。<a id="a-j"></a>有悔因善悔亦善。<a id="a-k"></a>有悔善因不善。<a id="a-l"></a>有悔因不善悔亦不善者。<a id="a-m"></a>犹如有一作恶悔我所作恶少应当益作。<a id="a-n"></a>有悔不善因善者。<a id="a-o"></a>犹如有一作善后悔我何故作此善耶。<a id="a-p"></a>如彼居士施辟支佛食。<a id="a-q"></a>后便悔言。<a id="a-r"></a>我宁以此食与奴婢作人何用施是人为。<a id="a-s"></a>有悔因善悔亦善者。<a id="a-t"></a>犹如有一作善后悔便悔言我作善少应当益作。<a id="a-u"></a>如尊者阿尼卢头。<a id="a-v"></a>作如是言。<a id="a-w"></a>我若知此大德有如是威神者。<a id="a-x"></a>我当益施其食。<a id="a-y"></a>有悔善因不善者。<a id="a-z"></a>犹如有一于戒不犯我作如是事非是善好。<a id="a-10"></a>如不举露地敷具如是等戒是也。<a id="a-11"></a>此四种中。<a id="a-12"></a>悔善因善。<a id="a-13"></a>悔善因不善。<a id="a-14"></a>是悔不与掉相应。<a id="a-15"></a>云何掉与悔相应。<a id="a-16"></a>谓染污心悔是也。<a id="a-17"></a>乃至广说。<a id="a-18"></a>问曰。<a id="a-19"></a>何故问掉应悔。<a id="a-1A"></a>而答悔应掉耶。<a id="a-1B"></a>答曰。<a id="a-1C"></a>此文应如是说。<a id="a-1D"></a>云何掉应悔。<a id="a-1E"></a>若心悔时。<a id="a-1F"></a>不休不息。<a id="a-1G"></a>乃至广说。<a id="a-1H"></a>而无说者。<a id="a-1I"></a>有何意耶。<a id="a-1J"></a>答曰。<a id="a-1K"></a>此说染污心悔。<a id="a-1L"></a>应于掉时。<a id="a-1M"></a>诸余染污心。<a id="a-1N"></a>唯掉相应。<a id="a-1O"></a>不与悔相应。<a id="a-1P"></a>复有说者。<a id="a-1Q"></a>悔之与掉。<a id="a-1R"></a>体俱是盖。<a id="a-1S"></a>应作是问。<a id="a-1T"></a>云何掉与悔相应。<a id="a-1U"></a>悔云何与掉相应。<a id="a-1V"></a>云何掉不与悔相应。<a id="a-1W"></a>悔不与掉相应。<a id="a-1X"></a>除上尔所事。<a id="a-1Y"></a>诸法已立名已称说者。<a id="a-1Z"></a>作第一第二第三句。<a id="a-1a"></a>未立名未称说者。<a id="a-1b"></a>作第四句。<a id="a-1c"></a>一切睡眠相应耶。<a id="a-1d"></a>乃至广说。<a id="a-1e"></a>问曰。<a id="a-1f"></a>何故作此论。<a id="a-1g"></a>答曰。<a id="a-1h"></a>世尊说。<a id="a-1i"></a>睡与眠作一盖。<a id="a-1j"></a>或谓睡外无眠。<a id="a-1k"></a>眠外无睡。<a id="a-1l"></a>今欲说睡外有眠。<a id="a-1m"></a>眠外有睡。<a id="a-1n"></a>决定义故。<a id="a-1o"></a>而作此论。</p>
  <p id="a1p">一切睡眠相应耶。<a id="a-1q"></a>乃至广作四句。<a id="a-1r"></a>云何睡不与眠相应。<a id="a-1s"></a>若身未动时。<a id="a-1t"></a>身重是说五识身睡。<a id="a-1u"></a>心重是说意识身睡。<a id="a-1v"></a>身心瞪瞢等余句亦如是。<a id="a-1w"></a>彼是何耶。<a id="a-1x"></a>一切色无色界睡。<a id="a-1y"></a>欲界不眠时睡。<a id="a-1z"></a>是谓睡不与眠相应。<a id="a-20"></a>云何眠不与睡相应。<a id="a-21"></a>不染污心眠梦。<a id="a-22"></a>身动心不散心不行。<a id="a-23"></a>五识在意。<a id="a-24"></a>识中眠。<a id="a-25"></a>不污染心者。<a id="a-26"></a>善心不隐没无记心。<a id="a-27"></a>是名眠不与睡相应。<a id="a-28"></a>云何睡与眠相应。<a id="a-29"></a>答曰。<a id="a-2A"></a>染污心眠梦。<a id="a-2B"></a>乃至广说。<a id="a-2C"></a>余句答余句如上掉悔中说。</p>
  <p id="a2D">眠当言善耶乃至广说。<a id="a-2E"></a>问曰。<a id="a-2F"></a>何故作此论。<a id="a-2G"></a>答曰。<a id="a-2H"></a>此因论生论。<a id="a-2I"></a>先说不染污心眠梦。<a id="a-2J"></a>乃至广说。<a id="a-2K"></a>不说眠是善不善无记。<a id="a-2L"></a>彼中不说者。<a id="a-2M"></a>今欲说故。<a id="a-2N"></a>而作此论。</p>
  <p id="a2O">眠当言善耶。<a id="a-2P"></a>乃至广说。<a id="a-2Q"></a>答曰。<a id="a-2R"></a>眠或善不善无记。<a id="a-2S"></a>云何善。<a id="a-2T"></a>善心眠梦。<a id="a-2U"></a>是谓善。<a id="a-2V"></a>问曰。<a id="a-2W"></a>为是生得善心眠梦。<a id="a-2X"></a>为是方便善心眠梦耶。<a id="a-2Y"></a>答曰。<a id="a-2Z"></a>生得善。<a id="a-2a"></a>非方便善。<a id="a-2b"></a>问曰。<a id="a-2c"></a>何等众生善心中眠耶。<a id="a-2d"></a>答曰。<a id="a-2e"></a>不眠时。<a id="a-2f"></a>多修行善者。<a id="a-2g"></a>以多修行善故眠时亦善。<a id="a-2h"></a>如行者不眠时念其境界耶。<a id="a-2i"></a>念境界而眠。<a id="a-2j"></a>眠中还见本境界。<a id="a-2k"></a>诵经施主亦如是。<a id="a-2l"></a>如是众生善心眠。<a id="a-2m"></a>何等众生不善心眠耶。<a id="a-2n"></a>答曰。<a id="a-2o"></a>不眠时多作恶行者。<a id="a-2p"></a>如屠儿猎师昼作不善。<a id="a-2q"></a>眠梦亦然。<a id="a-2r"></a>如屠猎师盗贼淫人亦如是。<a id="a-2s"></a>如是等众生不善心眠。<a id="a-2t"></a>何等众生无记心眠耶。<a id="a-2u"></a>答曰。<a id="a-2v"></a>不眠时。<a id="a-2w"></a>多作无记行。<a id="a-2x"></a>亦无记心眠。<a id="a-2y"></a>还见无记事报。<a id="a-2z"></a>无记心中亦眠。<a id="a-30"></a>威仪工巧心亦眠。<a id="a-31"></a>还作威仪工巧事。<a id="a-32"></a>身见边见隐没无记心亦眠。<a id="a-33"></a>如本有阴。<a id="a-34"></a>多修行善不善无记。<a id="a-35"></a>善不善无记心而死不眠时。<a id="a-36"></a>多行善不善无记。<a id="a-37"></a>眠时亦善不善无记心而眠。</p>
  <p id="a38">眠中所作善增益。<a id="a-39"></a>当言回耶。<a id="a-3A"></a>乃至广说。<a id="a-3B"></a>问曰。<a id="a-3C"></a>何故作此论。<a id="a-3D"></a>答曰。<a id="a-3E"></a>前说善心眠。<a id="a-3F"></a>乃至广说。<a id="a-3G"></a>不说眠所作善增益当言回耶不回耶。<a id="a-3H"></a>彼中不说者。<a id="a-3I"></a>今欲说故而作此论。</p>
  <p id="a3J">眠中所作善增益当言回耶。<a id="a-3K"></a>乃至广说。<a id="a-3L"></a>或有说。<a id="a-3M"></a>得是增益。<a id="a-3N"></a>或有说。<a id="a-3O"></a>生是增益。<a id="a-3P"></a>云何说得是增益耶。<a id="a-3Q"></a>如定揵度说。<a id="a-3R"></a>以何等故。<a id="a-3S"></a>凡夫人退时。<a id="a-3T"></a>见道修道所断烦恼增益。<a id="a-3U"></a>世尊弟子退时。<a id="a-3V"></a>唯修道所断烦恼增益。<a id="a-3W"></a>云何说生是增益。<a id="a-3X"></a>如施设经说。<a id="a-3Y"></a>凡夫人若生欲界爱。<a id="a-3Z"></a>必生五法。<a id="a-3a"></a>何谓为五。<a id="a-3b"></a>一欲界爱。<a id="a-3c"></a>二欲界爱增益。<a id="a-3d"></a>三无明。<a id="a-3e"></a>四无明增益五掉。<a id="a-3f"></a>此中说善不善思。<a id="a-3g"></a>得爱不爱果。<a id="a-3h"></a>说名增益。<a id="a-3i"></a>彼增益。<a id="a-3j"></a>为生爱果。<a id="a-3k"></a>为生不爱果耶。<a id="a-3l"></a>答曰。<a id="a-3m"></a>若善生爱果。<a id="a-3n"></a>若不善生不爱果。<a id="a-3o"></a>云何善增益。<a id="a-3p"></a>如眠梦时施与。<a id="a-3q"></a>如人常行布施。<a id="a-3r"></a>彼眠梦时。<a id="a-3s"></a>亦行是事。<a id="a-3t"></a>若好行多闻。<a id="a-3u"></a>彼眠梦时。<a id="a-3v"></a>亦行是事。<a id="a-3w"></a>读修多罗阿毗昙持戒善亦如是。<a id="a-3x"></a>若好修定。<a id="a-3y"></a>彼眠梦时。<a id="a-3z"></a>亦行是事。<a id="a-40"></a>如修不净等善眠。<a id="a-41"></a>是名善增益。<a id="a-42"></a>云何不善增益。<a id="a-43"></a>若好恶事。<a id="a-44"></a>彼眠梦时。<a id="a-45"></a>亦行是事。<a id="a-46"></a>如猎师屠儿梦作杀事。<a id="a-47"></a>贼取他财。<a id="a-48"></a>淫人犯他女色。<a id="a-49"></a>是名不善增益。<a id="a-4A"></a>云何非善增益。<a id="a-4B"></a>非不善增益。<a id="a-4C"></a>如人好行威仪工巧事。<a id="a-4D"></a>彼眠梦时。<a id="a-4E"></a>亦行是事。<a id="a-4F"></a>如行者梦作农夫种植。<a id="a-4G"></a>如铜铁师等梦作铜铁等物。</p>
  <p id="a4H">问曰。<a id="a-4I"></a>若眠时所作善增益者。<a id="a-4J"></a>何以佛说愚人眠时无有果报。<a id="a-4K"></a>答曰。<a id="a-4L"></a>如不眠人。<a id="a-4M"></a>能作田种等作。<a id="a-4N"></a>以眠故不作。<a id="a-4O"></a>佛说是人言无果报。<a id="a-4P"></a>如不眠人。<a id="a-4Q"></a>能读诵经。<a id="a-4R"></a>能修不净等善根。<a id="a-4S"></a>能生念处。<a id="a-4T"></a>能生暖等达分善根。<a id="a-4U"></a>能得须陀洹果斯陀含阿那含阿罗汉果。<a id="a-4V"></a>以眠故不得如是等果报。<a id="a-4W"></a>是故佛说愚人眠时无有果报。<a id="a-4X"></a>尊者和须蜜说曰以眠时得果少故。<a id="a-4Y"></a>佛说无果。</p>
  <p id="a4Z">佛经中说。<a id="a-4a"></a>宁当眠莫起恶觉。<a id="a-4b"></a>问曰。<a id="a-4c"></a>若眠不善增益者。<a id="a-4d"></a>何故佛说宁当眠不起恶觉耶。<a id="a-4e"></a>答曰。<a id="a-4f"></a>以不眠时数数多起恶觉故。<a id="a-4g"></a>眠时则少。<a id="a-4h"></a>以是事故。<a id="a-4i"></a>佛说宁当眠不起恶觉。</p>
  <p id="a4j">问曰。<a id="a-4k"></a>眠时能作生处造业不耶。<a id="a-4l"></a>答曰。<a id="a-4m"></a>或有说者。<a id="a-4n"></a>能作恶道生处造业。<a id="a-4o"></a>如婆罗地迦虫曲蝉虫等。<a id="a-4p"></a>受此微怯弱之身是也。</p>
  <p id="a4q">梦名何法。<a id="a-4r"></a>乃至广说。<a id="a-4s"></a>问曰。<a id="a-4t"></a>何故作此论。<a id="a-4u"></a>答曰。<a id="a-4v"></a>先说梦所作事。<a id="a-4w"></a>未说梦体。<a id="a-4x"></a>今欲说故而作此论。<a id="a-4y"></a>复次佛经说。<a id="a-4z"></a>我为菩萨时。<a id="a-50"></a>梦见五事。<a id="a-51"></a>波斯匿王梦见十事。<a id="a-52"></a>如难陀迦母优婆斯。<a id="a-53"></a>白佛言。<a id="a-54"></a>我夫命过。<a id="a-55"></a>为我现梦。<a id="a-56"></a>余经说偈。</p>
  <p id="a57">梦中共人会　　寤已便不见</p>
  <p id="a58">一切所有物　　死已亦不见</p>
  <p id="a59">余经亦说。<a id="a-5A"></a>汝等当舍如梦之法。<a id="a-5B"></a>云何如梦法。<a id="a-5C"></a>五阴是也。<a id="a-5D"></a>乃至广说。<a id="a-5E"></a>佛经虽处处说梦而不分别。<a id="a-5F"></a>佛经是此论所为根本。<a id="a-5G"></a>彼中不说者。<a id="a-5H"></a>今欲说故而作此论。<a id="a-5I"></a>复有说者。<a id="a-5J"></a>譬喻者说梦。<a id="a-5K"></a>非实有法。<a id="a-5L"></a>彼以何故。<a id="a-5M"></a>作如是说。<a id="a-5N"></a>答曰。<a id="a-5O"></a>以世现事故。<a id="a-5P"></a>作如是说。<a id="a-5Q"></a>如人梦中饮食饱足。<a id="a-5R"></a>诸根增益寤已饥渴。<a id="a-5S"></a>梦中梦作五乐。<a id="a-5T"></a>寤已都不复见。<a id="a-5U"></a>梦四种兵而自围绕。<a id="a-5V"></a>寤已独己。<a id="a-5W"></a>以是事故。<a id="a-5X"></a>梦非实有。<a id="a-5Y"></a>为止如是说者意亦明梦是实有法故。<a id="a-5Z"></a>而作此论。</p>
  <p id="a5a">梦名何法。<a id="a-5b"></a>答曰。<a id="a-5c"></a>眠时心心数法。<a id="a-5d"></a>随其所缘。<a id="a-5e"></a>寤已不忘向他人说我梦见如是事。<a id="a-5f"></a>是名为梦。<a id="a-5g"></a>问曰。<a id="a-5h"></a>如梦所见事。<a id="a-5i"></a>寤已不忆。<a id="a-5j"></a>设忆不向他人说为是梦不。<a id="a-5k"></a>答曰。<a id="a-5l"></a>此亦是梦。<a id="a-5m"></a>此中所说。<a id="a-5n"></a>是满足梦。<a id="a-5o"></a>满足梦者。<a id="a-5p"></a>梦中所见。<a id="a-5q"></a>寤已不忘。<a id="a-5r"></a>亦向他人说者是也。</p>
  <p id="a5s">问曰。<a id="a-5t"></a>梦体性是何。<a id="a-5u"></a>答曰。<a id="a-5v"></a>体性是意。<a id="a-5w"></a>所以者何以意力故心心数法生。<a id="a-5x"></a>复有说者。<a id="a-5y"></a>梦体性是心心数法。<a id="a-5z"></a>所以者何。<a id="a-60"></a>如经本说。<a id="a-61"></a>心心数法随其所缘。<a id="a-62"></a>复有说者。<a id="a-63"></a>心心数法境。<a id="a-64"></a>是梦体性。<a id="a-65"></a>所以者何。<a id="a-66"></a>如经本说。<a id="a-67"></a>心心数法随其所缘。<a id="a-68"></a>复有说者。<a id="a-69"></a>梦体性是五阴。</p>
  <p id="a6A">问曰。<a id="a-6B"></a>何处有梦耶。<a id="a-6C"></a>答曰。<a id="a-6D"></a>欲界非色无色界。<a id="a-6E"></a>或有说者。<a id="a-6F"></a>欲界不尽有梦。<a id="a-6G"></a>如地狱众生。<a id="a-6H"></a>所以者何。<a id="a-6I"></a>以苦痛所逼故不得眠。<a id="a-6J"></a>复有说者。<a id="a-6K"></a>地狱亦有眠时。<a id="a-6L"></a>所以者何。<a id="a-6M"></a>如说活地狱中。<a id="a-6N"></a>或时有冷风来。<a id="a-6O"></a>如是唱言。<a id="a-6P"></a>众生活。<a id="a-6Q"></a>众生活。<a id="a-6R"></a>时诸众生即便还活。<a id="a-6S"></a>冷风吹故暂时得眠。<a id="a-6T"></a>以是事故。<a id="a-6U"></a>知地狱中亦有眠梦。<a id="a-6V"></a>畜生饿鬼人亦有眠梦。<a id="a-6W"></a>问曰。<a id="a-6X"></a>何等人有梦耶。<a id="a-6Y"></a>答曰。<a id="a-6Z"></a>凡夫圣人俱梦。<a id="a-6a"></a>圣人从须陀洹至辟支佛尽梦。<a id="a-6b"></a>唯有诸佛不梦。<a id="a-6c"></a>所以者何。<a id="a-6d"></a>唯有诸佛。<a id="a-6e"></a>无有疑故。<a id="a-6f"></a>亦离一切无巧便习气故。<a id="a-6g"></a>问曰。<a id="a-6h"></a>梦中所见。<a id="a-6i"></a>为是所更事为非所更事耶。<a id="a-6j"></a>答曰。<a id="a-6k"></a>是所更事。<a id="a-6l"></a>非不所更事。<a id="a-6m"></a>问曰。<a id="a-6n"></a>若然者。<a id="a-6o"></a>梦见人有角。<a id="a-6p"></a>何处曾见有角人耶。<a id="a-6q"></a>答曰。<a id="a-6r"></a>此是乱想故。<a id="a-6s"></a>异处见人。<a id="a-6t"></a>异处见角。<a id="a-6u"></a>以乱想故。<a id="a-6v"></a>言是一处见人有角。<a id="a-6w"></a>复有说者。<a id="a-6x"></a>大海中有人形虫。<a id="a-6y"></a>头上有角。<a id="a-6z"></a>以曾见故。<a id="a-70"></a>今亦梦见。<a id="a-71"></a>问曰。<a id="a-72"></a>如菩萨梦见五事。<a id="a-73"></a>为于何处曾见是事耶。<a id="a-74"></a>答曰。<a id="a-75"></a>所更有二种。<a id="a-76"></a>一者曾见。<a id="a-77"></a>二者曾闻。<a id="a-78"></a>菩萨所梦是曾闻。<a id="a-79"></a>于何处闻。<a id="a-7A"></a>过去诸佛。<a id="a-7B"></a>为诸弟子说此五梦。<a id="a-7C"></a>菩萨于彼而得闻之。<a id="a-7D"></a>以曾闻故今亦梦见。<a id="a-7E"></a>问曰。<a id="a-7F"></a>谁现此梦耶。<a id="a-7G"></a>答曰。<a id="a-7H"></a>或有说者。<a id="a-7I"></a>是诸鬼神。<a id="a-7J"></a>为现吉不吉事。<a id="a-7K"></a>尊者和须蜜说曰。<a id="a-7L"></a>以五事故现梦。<a id="a-7M"></a>如偈说。</p>
  <p id="a7N">以疑心分别　　觉习因现事</p>
  <p id="a7O">非人来相语　　因此五见梦</p>
  <p id="a7P">医方说。<a id="a-7Q"></a>有七事故梦。<a id="a-7R"></a>如偈说。</p>
  <p id="a7S">或所更闻见　　所求亦分别</p>
  <p id="a7T">觉习及诸患　　因此七见梦</p>
  <p id="a7U">问曰。<a id="a-7V"></a>如现在意识不能见色等。<a id="a-7W"></a>云何言梦是意地而能见色等耶。<a id="a-7X"></a>答曰。<a id="a-7Y"></a>以见吉不吉相故言见。<a id="a-7Z"></a>诸仙人说梦亦如是。<a id="a-7a"></a>尊者佛陀提婆说曰。<a id="a-7b"></a>眠时五识不现在前。<a id="a-7c"></a>不能见色等。<a id="a-7d"></a>如难陀迦母优婆斯所梦。<a id="a-7e"></a>以眠势衰微。<a id="a-7f"></a>是以能见色等。<a id="a-7g"></a>问曰。<a id="a-7h"></a>梦所念事多。<a id="a-7i"></a>第四禅地宿命智所念事多耶。<a id="a-7j"></a>答曰。<a id="a-7k"></a>梦所念事多。<a id="a-7l"></a>非第四禅地宿命智所念事多。<a id="a-7m"></a>以是事故。<a id="a-7n"></a>而作是说。<a id="a-7o"></a>颇不入禅。<a id="a-7p"></a>不起通现在前。<a id="a-7q"></a>能忆念阿僧祇劫事不。<a id="a-7r"></a>答曰有。<a id="a-7s"></a>谓梦中所念是也。</p>
  <p id="a7t">仙人所说梦书。<a id="a-7u"></a>若人梦见如是事。<a id="a-7v"></a>当有如是果。<a id="a-7w"></a>问曰。<a id="a-7x"></a>如知未来世事。<a id="a-7y"></a>是愿智境界。<a id="a-7z"></a>彼不得愿智。<a id="a-80"></a>何由能知耶。<a id="a-81"></a>答曰。<a id="a-82"></a>以过去现在事。<a id="a-83"></a>比未来世事故能知。<a id="a-84"></a>如诸仙曾有如是梦有如是果。<a id="a-85"></a>今有如是梦。<a id="a-86"></a>亦当有如是果。<a id="a-87"></a>如此皆以比相故知。</p>
  <p id="a88">如经说。<a id="a-89"></a>当舍如梦等法。<a id="a-8A"></a>云何是如梦等法。<a id="a-8B"></a>答曰。<a id="a-8C"></a>五阴等是也。<a id="a-8D"></a>问曰。<a id="a-8E"></a>以何等故。<a id="a-8F"></a>说五阴如梦。<a id="a-8G"></a>答曰。<a id="a-8H"></a>以不适人意。<a id="a-8I"></a>暂有不经久故。<a id="a-8J"></a>说阴如梦。<a id="a-8K"></a>问曰。<a id="a-8L"></a>于何处眠耶。<a id="a-8M"></a>答曰。<a id="a-8N"></a>如经先说。<a id="a-8O"></a>五道中有眠。<a id="a-8P"></a>中阴中亦眠。<a id="a-8Q"></a>在母胎诸根具者亦眠。<a id="a-8R"></a>乃至佛世尊亦眠。<a id="a-8S"></a>问曰。<a id="a-8T"></a>如萨遮尼揵所说。<a id="a-8U"></a>若人眠者。<a id="a-8V"></a>其人亦愚所以者何。<a id="a-8W"></a>以是盖故。<a id="a-8X"></a>此云何通。<a id="a-8Y"></a>答曰。<a id="a-8Z"></a>非一切眠尽是盖。<a id="a-8a"></a>有眠是盖。<a id="a-8b"></a>有眠非盖。<a id="a-8c"></a>眠非盖者。<a id="a-8d"></a>佛起现在前。<a id="a-8e"></a>欲调适身故。<a id="a-8f"></a>眠是盖者。<a id="a-8g"></a>佛不起现在前。<a id="a-8h"></a>所以者何。<a id="a-8i"></a>已离一切愚故有五盖。<a id="a-8j"></a>五盖摄一切盖耶。<a id="a-8k"></a>乃至广说。<a id="a-8l"></a>问曰。<a id="a-8m"></a>何故作此论。<a id="a-8n"></a>答曰。<a id="a-8o"></a>佛经说五盖。<a id="a-8p"></a>或谓唯五盖更无余盖。<a id="a-8q"></a>欲明五盖外更有无明盖故。<a id="a-8r"></a>而作此论。<a id="a-8s"></a>五盖摄一切盖一切盖摄五盖耶。<a id="a-8t"></a>答曰。<a id="a-8u"></a>一切盖摄五盖非五盖摄一切盖。<a id="a-8v"></a>乃至广说。<a id="a-8w"></a>五盖者所说者是也。<a id="a-8x"></a>一切盖者第六无明盖是也。<a id="a-8y"></a>彼一切盖能摄五盖。<a id="a-8z"></a>以多故。<a id="a-90"></a>五不摄一切。<a id="a-91"></a>以有余故。<a id="a-92"></a>如以大器覆小器则遍。<a id="a-93"></a>小器覆大器则不遍。<a id="a-94"></a>彼亦如是。<a id="a-95"></a>一切摄五。<a id="a-96"></a>非五摄一切。<a id="a-97"></a>不摄何等。<a id="a-98"></a>谓无明盖。</p>
  <p id="a99">佛说无明覆爱结系愚小得此身聪明亦然。<a id="a-9A"></a>问曰。<a id="a-9B"></a>如无明是盖亦是结。<a id="a-9C"></a>爱亦是盖亦是结。<a id="a-9D"></a>何以唯说无明覆不说爱覆耶。<a id="a-9E"></a>答曰。<a id="a-9F"></a>或有说者。<a id="a-9G"></a>欲现种种文种种说故。<a id="a-9H"></a>若有种种文义则易解。<a id="a-9I"></a>复有说者。<a id="a-9J"></a>盖义是覆义。<a id="a-9K"></a>更无有结覆众生慧眼如无明者。<a id="a-9L"></a>系义是结义。<a id="a-9M"></a>更无有结系于众生如爱结者。<a id="a-9N"></a>犹如一人有二怨家。<a id="a-9O"></a>一缚其手足。<a id="a-9P"></a>二以土坌其目。<a id="a-9Q"></a>是人被缚无目。<a id="a-9R"></a>不能有所至。<a id="a-9S"></a>如是无明覆众生慧眼。<a id="a-9T"></a>爱结系之。<a id="a-9U"></a>不能起向涅槃。<a id="a-9V"></a>以是事故。<a id="a-9W"></a>尊者瞿沙作如是说。<a id="a-9X"></a>以无明覆爱结系故。<a id="a-9Y"></a>不善法得生。<a id="a-9Z"></a>是中应说。<a id="a-9a"></a>一名伊利摩。<a id="a-9b"></a>二名摩舍输贼。<a id="a-9c"></a>尊者佛陀罗测说曰。<a id="a-9d"></a>此现二门。<a id="a-9e"></a>乃至广说。<a id="a-9f"></a>如说。<a id="a-9g"></a>无明覆爱结系。<a id="a-9h"></a>说爱结覆无明系亦如是。<a id="a-9i"></a>以是故。<a id="a-9j"></a>欲现二门义。<a id="a-9k"></a>乃至广说。<a id="a-9l"></a>问曰。<a id="a-9m"></a>以何等故。<a id="a-9n"></a>不说无明盖在五盖中耶。<a id="a-9o"></a>答曰。<a id="a-9p"></a>覆义是盖义。<a id="a-9q"></a>此五法覆势用等无明覆势用偏多。<a id="a-9r"></a>如一无明盖覆势用胜于五盖所覆势用。<a id="a-9s"></a>复有说者。<a id="a-9t"></a>以无明体重故不立无明盖。<a id="a-9u"></a>在五盖中。</p>
  <p id="a9v">诸盖尽覆耶。<a id="a-9w"></a>乃至广说。<a id="a-9x"></a>问曰。<a id="a-9y"></a>何故作此论。<a id="a-9z"></a>答曰。<a id="a-A0"></a>先解经中五盖所不摄无明盖。<a id="a-A1"></a>今欲说阿毗昙义一切烦恼尽是盖。<a id="a-A2"></a>所以者何。<a id="a-A3"></a>一切烦恼尽覆此身中故。<a id="a-A4"></a>以是事故。<a id="a-A5"></a>尊者迦旃延子。<a id="a-A6"></a>作如是问。<a id="a-A7"></a>诸盖覆耶。<a id="a-A8"></a>乃至广作四句。<a id="a-A9"></a>云何是盖非覆。<a id="a-AA"></a>过去未来五盖是也。<a id="a-AB"></a>所以者何。<a id="a-AC"></a>以是盖相故言盖。<a id="a-AD"></a>过去盖所作已竟。<a id="a-AE"></a>未来盖所作未生。<a id="a-AF"></a>故不名为覆。<a id="a-AG"></a>云何覆非盖。<a id="a-AH"></a>除五盖诸余烦恼现在前。<a id="a-AI"></a>何者是耶谓色无色界一切结。<a id="a-AJ"></a>欲界系诸见慢无明盖所不摄。<a id="a-AK"></a>诸缠现在前时是也。<a id="a-AL"></a>云何盖亦覆。<a id="a-AM"></a>五盖展转现在前。<a id="a-AN"></a>若不眠欲爱盖现在前时。<a id="a-AO"></a>三盖现在前。<a id="a-AP"></a>谓欲爱睡掉盖。<a id="a-AQ"></a>眠时有四。<a id="a-AR"></a>即增眠盖。<a id="a-AS"></a>嗔恚痴悔说亦如是。<a id="a-AT"></a>不眠睡盖现在前时。<a id="a-AU"></a>二盖现在前。<a id="a-AV"></a>谓睡掉盖。<a id="a-AW"></a>眠时三盖现在前。<a id="a-AX"></a>即增眠是也。<a id="a-AY"></a>云何非盖非覆。<a id="a-AZ"></a>除上尔所事。<a id="a-Aa"></a>诸法已立名已称说者。<a id="a-Ab"></a>作第一第二第三句。<a id="a-Ac"></a>未立名未称说者作第四句。<a id="a-Ad"></a>何者是耶。<a id="a-Ae"></a>行阴作四句。<a id="a-Af"></a>在三世五盖。<a id="a-Ag"></a>现在烦恼五盖所不摄者。<a id="a-Ah"></a>如是法。<a id="a-Ai"></a>作第一第二第三句。<a id="a-Aj"></a>诸余相应不相应行阴全四阴无为法。<a id="a-Ak"></a>如是等法。<a id="a-Al"></a>作第四句。<a id="a-Am"></a>问曰。<a id="a-An"></a>如过去烦恼覆过去法。<a id="a-Ao"></a>未来烦恼覆未来法。<a id="a-Ap"></a>现在烦恼覆现在法。<a id="a-Aq"></a>何以故但说现在烦恼是覆。<a id="a-Ar"></a>不说过去未来耶。<a id="a-As"></a>答曰。<a id="a-At"></a>或有说者。<a id="a-Au"></a>若说现在。<a id="a-Av"></a>当知亦说过去未来。<a id="a-Aw"></a>复有说者。<a id="a-Ax"></a>现在烦恼。<a id="a-Ay"></a>能障圣道。<a id="a-Az"></a>过去未来烦恼。<a id="a-B0"></a>不能障圣道。<a id="a-B1"></a>复有说者。<a id="a-B2"></a>现在烦恼。<a id="a-B3"></a>能取依果报果。<a id="a-B4"></a>非过去未来。<a id="a-B5"></a>复有说者。<a id="a-B6"></a>现在烦恼能取果与果。<a id="a-B7"></a>非过去未来。<a id="a-B8"></a>复有说者。<a id="a-B9"></a>现在烦恼现呵责。<a id="a-BA"></a>染污此身堕不是处。<a id="a-BB"></a>非过去未来。<a id="a-BC"></a>复有说者。<a id="a-BD"></a>现在烦恼能生世愚及缘中愚。<a id="a-BE"></a>复有说者。<a id="a-BF"></a>现在烦恼。<a id="a-BG"></a>有所作。<a id="a-BH"></a>复有说者。<a id="a-BI"></a>现在烦恼障碍所依所行所缘。<a id="a-BJ"></a>复有说者。<a id="a-BK"></a>或有为法。<a id="a-BL"></a>或有为人。<a id="a-BM"></a>若为法而言。<a id="a-BN"></a>过去法为过去烦恼所覆。<a id="a-BO"></a>未来现在法为未来现在烦恼所覆。<a id="a-BP"></a>若为人而言。<a id="a-BQ"></a>则现在烦恼名覆人。<a id="a-BR"></a>如世人言。<a id="a-BS"></a>谁为烦恼所覆。<a id="a-BT"></a>谓不得解脱人为烦恼所覆。<a id="a-BU"></a>现在阴界入假名为人。<a id="a-BV"></a>过去未来阴界入假名为法。<a id="a-BW"></a>以是事故。<a id="a-BX"></a>现在烦恼名覆。<a id="a-BY"></a>非过去未来也。</p>
  <p id="aBZ">一切欲界系无明使。<a id="a-Ba"></a>尽不善耶。<a id="a-Bb"></a>乃至广说。<a id="a-Bc"></a>问曰。<a id="a-Bd"></a>何故作此论。<a id="a-Be"></a>答曰。<a id="a-Bf"></a>或有说。<a id="a-Bg"></a>一切结使尽是不善。<a id="a-Bh"></a>如譬喻者作如是说。<a id="a-Bi"></a>一切烦恼尽是不善。<a id="a-Bj"></a>所以者何。<a id="a-Bk"></a>无巧便故欲止如是说者意。<a id="a-Bl"></a>亦欲说欲界身见边见及相应无明色无色界一切结尽是无记故。<a id="a-Bm"></a>复有说者。<a id="a-Bn"></a>一切欲界烦恼。<a id="a-Bo"></a>尽是不善。<a id="a-Bp"></a>一切色无色界烦恼。<a id="a-Bq"></a>尽是无记。<a id="a-Br"></a>今欲现欲界身见边见及相应无明亦是无记。<a id="a-Bs"></a>以是事故。<a id="a-Bt"></a>欲止他义显于己义。<a id="a-Bu"></a>亦欲说法相相应义故。<a id="a-Bv"></a>而作此论。</p>
  <p id="aBw">一切欲界系无明使尽不善耶。<a id="a-Bx"></a>答曰。<a id="a-By"></a>诸不善者。<a id="a-Bz"></a>尽欲界系无明使。<a id="a-C0"></a>颇有欲界无明使非不善耶。<a id="a-C1"></a>答曰有。<a id="a-C2"></a>欲界身见边见相应无明使是也。<a id="a-C3"></a>问曰。<a id="a-C4"></a>何故欲界身见边见相应无明非不善耶。<a id="a-C5"></a>答曰。<a id="a-C6"></a>若体是无惭无愧。<a id="a-C7"></a>与无惭无愧相应。<a id="a-C8"></a>从无惭无愧生。<a id="a-C9"></a>是无惭无愧依果者是不善。<a id="a-CA"></a>彼与此相违故非不善。<a id="a-CB"></a>复次此法非一向坏于期心。<a id="a-CC"></a>云何非一向坏于期心耶。<a id="a-CD"></a>答曰。<a id="a-CE"></a>体非无惭愧等故。<a id="a-CF"></a>复次此法不妨布施持戒修定等故。<a id="a-CG"></a>所以者何。<a id="a-CH"></a>计我见者。<a id="a-CI"></a>为我乐故行于布施。<a id="a-CJ"></a>为我生善道故行于持戒。<a id="a-CK"></a>为我得解脱故而修于定。<a id="a-CL"></a>边见随身见后生。<a id="a-CM"></a>彼相应无明亦尔。<a id="a-CN"></a>复次此二见。<a id="a-CO"></a>于自法中愚不逼切他。<a id="a-CP"></a>所以者何。<a id="a-CQ"></a>我见者。<a id="a-CR"></a>不如是说眼能见色是可见。<a id="a-CS"></a>作如是说。<a id="a-CT"></a>我能见我所是可见。<a id="a-CU"></a>乃至意知法说亦如是。<a id="a-CV"></a>此见未曾逼切于他。<a id="a-CW"></a>边见随身见后生故。<a id="a-CX"></a>相应无明亦尔。<a id="a-CY"></a>复次以此见不能生报故。<a id="a-CZ"></a>尊者和须蜜作如是说。<a id="a-Ca"></a>何故身见边见是无记耶。<a id="a-Cb"></a>答曰。<a id="a-Cc"></a>以不能生身口粗业故。<a id="a-Cd"></a>问曰。<a id="a-Ce"></a>不善烦恼亦有不能生身口粗业者。<a id="a-Cf"></a>可是无记耶。<a id="a-Cg"></a>答曰。<a id="a-Ch"></a>现在虽不起后增益时。<a id="a-Ci"></a>能起身口粗业。<a id="a-Cj"></a>身见边见终不能起。<a id="a-Ck"></a>复次此见不能令众生堕于恶道。<a id="a-Cl"></a>问曰。<a id="a-Cm"></a>不善烦恼亦有不能令众生堕恶道者。<a id="a-Cn"></a>可是无记耶。<a id="a-Co"></a>答曰。<a id="a-Cp"></a>不善烦恼后增长时。<a id="a-Cq"></a>能令众生堕于恶道。<a id="a-Cr"></a>身见边见终不能令众生堕恶道故。<a id="a-Cs"></a>复次此见不能生不爱果故。<a id="a-Ct"></a>问曰。<a id="a-Cu"></a>若能得未来有。<a id="a-Cv"></a>即是生不爱果。<a id="a-Cw"></a>世尊亦说。<a id="a-Cx"></a>比丘我不称美乃至弹指顷生未来有者。<a id="a-Cy"></a>所以者何。<a id="a-Cz"></a>有皆是苦故。<a id="a-D0"></a>边见随身见后生。<a id="a-D1"></a>相应无明亦尔。<a id="a-D2"></a>尊者佛陀提婆说曰。<a id="a-D3"></a>此二见是颠倒。<a id="a-D4"></a>能生诸烦恼。<a id="a-D5"></a>非安隐法故是不善。<a id="a-D6"></a>若当身见非是不善者谁是不善。<a id="a-D7"></a>世尊亦说。<a id="a-D8"></a>比丘若无明是不善。<a id="a-D9"></a>边见随身见后生。<a id="a-DA"></a>相应无明亦尔。</p>
  <p id="aDB">一切色无色界无明使尽无记耶。<a id="a-DC"></a>答曰。<a id="a-DD"></a>一切色无色界无明使尽是无记。<a id="a-DE"></a>广说如经本。<a id="a-DF"></a>问曰。<a id="a-DG"></a>何故色无色界烦恼是无记耶。<a id="a-DH"></a>答曰。<a id="a-DI"></a>若体是无惭无愧。<a id="a-DJ"></a>乃至是无惭无愧依果者是不善。<a id="a-DK"></a>色无色界烦恼。<a id="a-DL"></a>与此相违故非不善。<a id="a-DM"></a>复次此诸烦恼不一向坏期心。<a id="a-DN"></a>如上所说。<a id="a-DO"></a>复次以不能生报故。<a id="a-DP"></a>如是因论生论。<a id="a-DQ"></a>以何等故。<a id="a-DR"></a>彼诸烦恼不能生报。<a id="a-DS"></a>答曰。<a id="a-DT"></a>此诸烦恼。<a id="a-DU"></a>为四支五支三昧所制持故。<a id="a-DV"></a>犹如毒蛇为咒所持不能螫人。<a id="a-DW"></a>彼亦如是。<a id="a-DX"></a>复次彼无报器故。<a id="a-DY"></a>若当色无色界烦恼当生报者。<a id="a-DZ"></a>应生何报。<a id="a-Da"></a>必生苦报。<a id="a-Db"></a>苦报在欲界。<a id="a-Dc"></a>不可以色无色界行欲界中受报。<a id="a-Dd"></a>复次彼烦恼。<a id="a-De"></a>非一向受于颠倒。<a id="a-Df"></a>亦少有所因。<a id="a-Dg"></a>如色无色界邪见谤苦。<a id="a-Dh"></a>彼有少乐故。<a id="a-Di"></a>亦有少胜见取见第一。<a id="a-Dj"></a>亦有少净戒取见净。<a id="a-Dk"></a>如色界道能净欲界。<a id="a-Dl"></a>色无色界道。<a id="a-Dm"></a>能净色无色界道。<a id="a-Dn"></a>能净无色界。<a id="a-Do"></a>尊者和须蜜说曰以何等故。<a id="a-Dp"></a>色无色界烦恼是无记。<a id="a-Dq"></a>答言。<a id="a-Dr"></a>不能生身口粗业。<a id="a-Ds"></a>广说如上。<a id="a-Dt"></a>尊者佛陀提婆说曰。<a id="a-Du"></a>若当色无色界烦恼非是不善者。<a id="a-Dv"></a>谁是不善。<a id="a-Dw"></a>世尊亦说烦恼生业。<a id="a-Dx"></a>一切见苦集所断无明使。<a id="a-Dy"></a>尽是一切遍耶。<a id="a-Dz"></a>问曰。<a id="a-E0"></a>何故作此论。<a id="a-E1"></a>答应如上一切遍因中说。<a id="a-E2"></a>一切见苦集所断无明使。<a id="a-E3"></a>尽是一切遍使耶。<a id="a-E4"></a>答曰。<a id="a-E5"></a>诸一切遍。<a id="a-E6"></a>尽是见苦集所断无明使。<a id="a-E7"></a>颇见苦集所断无明使非一切遍耶。<a id="a-E8"></a>答曰有。<a id="a-E9"></a>非一切遍使相应无明。<a id="a-EA"></a>何者是耶。<a id="a-EB"></a>欲恚慢等相应无明。<a id="a-EC"></a>随相而说。</p>
  <p id="aED">云何不共无明使。<a id="a-EE"></a>答曰。<a id="a-EF"></a>不说苦于苦不忍不可。<a id="a-EG"></a>余谛亦尔。<a id="a-EH"></a>此心一向愚。<a id="a-EI"></a>一向劣。<a id="a-EJ"></a>一向痴。<a id="a-EK"></a>是故说不共无明。<a id="a-EL"></a>问曰。<a id="a-EM"></a>若然者。<a id="a-EN"></a>云何非是邪见耶。<a id="a-EO"></a>答曰。<a id="a-EP"></a>邪见谤言无苦。<a id="a-EQ"></a>此不欲忍苦。<a id="a-ER"></a>犹如宿食不消憎于乳食。<a id="a-ES"></a>彼亦如是。<a id="a-ET"></a>或有说者。<a id="a-EU"></a>上已说体。<a id="a-EV"></a>所行云何。<a id="a-EW"></a>答曰。<a id="a-EX"></a>无知黑闇愚痴是也。<a id="a-EY"></a>复有说者。<a id="a-EZ"></a>先说所行。<a id="a-Ea"></a>如不说苦于苦不忍不可是也。<a id="a-Eb"></a>问曰。<a id="a-Ec"></a>若然者。<a id="a-Ed"></a>波伽罗那经所说云何通。<a id="a-Ee"></a>如说云何无明使所使。<a id="a-Ef"></a>答言若无知黑闇愚痴是也。<a id="a-Eg"></a>答曰。<a id="a-Eh"></a>彼说无明所行不尽有烦恼所行彼中不说。<a id="a-Ei"></a>复有说者。<a id="a-Ej"></a>不说苦等。<a id="a-Ek"></a>是说无明所缘。</p>
  <p id="aEl">问曰。<a id="a-Em"></a>云何是不共义耶。<a id="a-En"></a>答曰。<a id="a-Eo"></a>罽宾沙门作如是说。<a id="a-Ep"></a>不与缘四谛烦恼相应故名不共。<a id="a-Eq"></a>复有说者。<a id="a-Er"></a>此使缘于四谛。<a id="a-Es"></a>唯是凡夫所行故名不共。<a id="a-Et"></a>尊者婆已说曰。<a id="a-Eu"></a>不共余烦恼故名不共。<a id="a-Ev"></a>所以者何。<a id="a-Ew"></a>以远离烦恼所行各异不待烦恼而生故名不共。<a id="a-Ex"></a>尊者婆摩勒说曰。<a id="a-Ey"></a>与烦恼别异不共一意故名不共。<a id="a-Ez"></a>复有说者。<a id="a-F0"></a>与烦恼别异不共方便故名不共。<a id="a-F1"></a>问曰。<a id="a-F2"></a>不共无明。<a id="a-F3"></a>为是五种所断。<a id="a-F4"></a>为是见道所断耶。<a id="a-F5"></a>若是见道所断者。<a id="a-F6"></a>识身经所说云何通。<a id="a-F7"></a>如说彼是修道所断。<a id="a-F8"></a>不共无明相应心。<a id="a-F9"></a>若是五种者。<a id="a-FA"></a>此中何以不说耶。<a id="a-FB"></a>答曰。<a id="a-FC"></a>或有说者。<a id="a-FD"></a>见道所断。<a id="a-FE"></a>问曰。<a id="a-FF"></a>若然者。<a id="a-FG"></a>识身经所说云何通。<a id="a-FH"></a>答曰。<a id="a-FI"></a>此文应如是说。<a id="a-FJ"></a>彼是修道所断。<a id="a-FK"></a>无明使相应心。<a id="a-FL"></a>应作是说。<a id="a-FM"></a>而不说者有何意。<a id="a-FN"></a>答曰。<a id="a-FO"></a>识身经所说。<a id="a-FP"></a>不说不共无明使。<a id="a-FQ"></a>若以自功力不因他生者。<a id="a-FR"></a>是不共无明。<a id="a-FS"></a>彼虽不与烦恼相应。<a id="a-FT"></a>不以自功力因他而生。<a id="a-FU"></a>是故不是不共。<a id="a-FV"></a>复有说者是五种断。<a id="a-FW"></a>问曰。<a id="a-FX"></a>此中何以不说耶。<a id="a-FY"></a>答曰。<a id="a-FZ"></a>或有说者。<a id="a-Fa"></a>若无明缘四谛。<a id="a-Fb"></a>不与余使相应故名不共。<a id="a-Fc"></a>修道所断无明。<a id="a-Fd"></a>有不与烦恼相应者。<a id="a-Fe"></a>不缘四谛。<a id="a-Ff"></a>复有说者。<a id="a-Fg"></a>若不与诸使相应。<a id="a-Fh"></a>唯凡夫所行者。<a id="a-Fi"></a>是中则说彼修道所断。<a id="a-Fj"></a>虽有不与烦恼相应。<a id="a-Fk"></a>而是凡夫圣人所行。<a id="a-Fl"></a>是故不说。<a id="a-Fm"></a>问曰。<a id="a-Fn"></a>修道所断不共无明使何等心边可得耶。<a id="a-Fo"></a>答曰。<a id="a-Fp"></a>欲界十小烦恼大地。<a id="a-Fq"></a>色界初禅地谄放逸。<a id="a-Fr"></a>第二禅乃至非想非非想处放逸俱者是也。<a id="a-Fs"></a>问曰。<a id="a-Ft"></a>于何时现在前行耶。<a id="a-Fu"></a>答曰。<a id="a-Fv"></a>若人起正见。<a id="a-Fw"></a>若人起见。<a id="a-Fx"></a>心疲劳已。<a id="a-Fy"></a>或时起如是等不共无明不共无明不说苦。<a id="a-Fz"></a>乃至广说。<a id="a-G0"></a>问曰。<a id="a-G1"></a>如一切心中尽有慧。<a id="a-G2"></a>何以说不忍可苦耶。<a id="a-G3"></a>答曰。<a id="a-G4"></a>为无明所蔽故彼慧不明不了。<a id="a-G5"></a>颇有使不为俱使所使耶。<a id="a-G6"></a>答曰有。<a id="a-G7"></a>缘使已断不共无明使是也。<a id="a-G8"></a>颇有使不为使所使耶。<a id="a-G9"></a>答曰有。<a id="a-GA"></a>即前者是也。<a id="a-GB"></a>颇有使不能使耶。<a id="a-GC"></a>答曰有。<a id="a-GD"></a>无漏缘不共无明使是也。<a id="a-GE"></a>云何不共掉缠耶。<a id="a-GF"></a>答曰。<a id="a-GG"></a>无不共掉缠。<a id="a-GH"></a>问曰。<a id="a-GI"></a>何故作此论。<a id="a-GJ"></a>答曰。<a id="a-GK"></a>为止人疑故。<a id="a-GL"></a>如有不与烦恼相应不共无明使亦谓有不共掉缠为止如是疑意故。<a id="a-GM"></a>答曰无不共掉缠。<a id="a-GN"></a>所以者何一切染污心中。<a id="a-GO"></a>尽有无明使。<a id="a-GP"></a>复次如有不与烦恼相应不共无明使。<a id="a-GQ"></a>亦谓有不与缠相应不共掉缠。<a id="a-GR"></a>为断如是疑意。<a id="a-GS"></a>答言。<a id="a-GT"></a>无不共掉缠。<a id="a-GU"></a>所以者何。<a id="a-GV"></a>一切染污心有睡掉故。<a id="a-GW"></a>以是事故而作此论。</p>
  <p id="aGX">问曰。<a id="a-GY"></a>如睡掉通三界五种断。<a id="a-GZ"></a>六识身一切染污心可得。<a id="a-Ga"></a>何故不问睡。<a id="a-Gb"></a>但问掉耶。<a id="a-Gc"></a>答曰。<a id="a-Gd"></a>或有说者。<a id="a-Ge"></a>作经者意欲尔。<a id="a-Gf"></a>乃至广说。<a id="a-Gg"></a>复有说者。<a id="a-Gh"></a>以掉多放逸过生诸罪咎故。<a id="a-Gi"></a>以多过患故波伽罗那经。<a id="a-Gj"></a>立掉为烦恼大地。<a id="a-Gk"></a>此经本中问。<a id="a-Gl"></a>云何不共掉缠。<a id="a-Gm"></a>亦立为上分结。<a id="a-Gn"></a>施设经亦说。<a id="a-Go"></a>凡夫起欲爱使时。<a id="a-Gp"></a>五法现在前。<a id="a-Gq"></a>谓欲爱使欲爱使增益。<a id="a-Gr"></a>无明使。<a id="a-Gs"></a>无明使增益。<a id="a-Gt"></a>掉睡无如上等过故不问。<a id="a-Gu"></a>复次掉能发动四支五支定觉心。<a id="a-Gv"></a>睡随顺三昧。<a id="a-Gw"></a>与三昧相似若睡现在前时。<a id="a-Gx"></a>如入禅者。<a id="a-Gy"></a>复次睡为无明所蔽。<a id="a-Gz"></a>似无明所行。<a id="a-H0"></a>愚小不猛利。<a id="a-H1"></a>掉不与无明相似猛利。<a id="a-H2"></a>是故问掉不问于睡。<a id="a-H3"></a>复次睡依于无明。<a id="a-H4"></a>若说无明。<a id="a-H5"></a>当知已说睡复有说者。<a id="a-H6"></a>修善时掉能令远善退失。<a id="a-H7"></a>令人心退故。<a id="a-H8"></a>发动睡则不尔复有说者。<a id="a-H9"></a>掉能令三昧中心心数法散乱。<a id="a-HA"></a>亦于所缘事移动睡则不尔。<a id="a-HB"></a>复有说者。<a id="a-HC"></a>亦应问睡。<a id="a-HD"></a>此文应如是说云何不共睡缠答言。<a id="a-HE"></a>无不共睡缠。<a id="a-HF"></a>而不说者。<a id="a-HG"></a>当知此说有余。<a id="a-HH"></a>复有说者。<a id="a-HI"></a>若说掉当知亦说睡。<a id="a-HJ"></a>所以者何。<a id="a-HK"></a>一切处共俱故。</p>
 </body>
</html>