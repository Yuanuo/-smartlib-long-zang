<!doctype html>
<html id="z3IBViU14X" data-ver="1323">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第一</h1>
  <p id="a2">云何世第一法。<a id="a-3"></a>何故名世第一法。<a id="a-4"></a>如是章及解章义。<a id="a-5"></a>是中应广说。<a id="a-6"></a>优波提舍问曰。<a id="a-7"></a>谁造此经。<a id="a-8"></a>答曰。<a id="a-9"></a>佛世尊。<a id="a-A"></a>所以然者。<a id="a-B"></a>诸法性相甚深微妙。<a id="a-C"></a>唯一切智乃能究尽。<a id="a-D"></a>问曰。<a id="a-E"></a>谁问谁答。<a id="a-F"></a>答曰。<a id="a-G"></a>或有说者。<a id="a-H"></a>尊者舍利弗问佛答。<a id="a-I"></a>复有说者。<a id="a-J"></a>五百阿罗汉问佛答。<a id="a-K"></a>复有说者。<a id="a-L"></a>诸天问佛答。<a id="a-M"></a>复有说者。<a id="a-N"></a>化人问佛答。<a id="a-O"></a>所以者何。<a id="a-P"></a>诸法性相应当广说。<a id="a-Q"></a>然无问者。<a id="a-R"></a>尔时世尊。<a id="a-S"></a>作化比丘。<a id="a-T"></a>剃除须发。<a id="a-U"></a>着僧伽梨。<a id="a-V"></a>形容端政。<a id="a-W"></a>彼问佛答。<a id="a-X"></a>如问众义经因缘问曰。<a id="a-Y"></a>若然者。<a id="a-Z"></a>何故复言迦旃延子造耶。<a id="a-a"></a>答曰。<a id="a-b"></a>彼尊者常好受持读诵。<a id="a-c"></a>为他解说广令流布。<a id="a-d"></a>名称归彼故言其造。<a id="a-e"></a>复有说者。<a id="a-f"></a>即彼尊者迦旃延子造作此经。<a id="a-g"></a>问曰。<a id="a-h"></a>向言诸法性相甚深微妙。<a id="a-i"></a>唯一切智乃能究竟。<a id="a-j"></a>尊者迦旃延子云何能造。<a id="a-k"></a>答曰。<a id="a-l"></a>彼尊者迦旃延子。<a id="a-m"></a>亦有猛利甚深智慧。<a id="a-n"></a>善知总相别相。<a id="a-o"></a>又知文义及前后际。<a id="a-p"></a>通达三藏。<a id="a-q"></a>三明六通具八解脱。<a id="a-r"></a>离三界欲获得愿智。<a id="a-s"></a>于五百佛所修行立愿。<a id="a-t"></a>愿使我于未来世释迦牟尼佛遗法之中。<a id="a-u"></a>造阿毗昙经。<a id="a-v"></a>问曰。<a id="a-w"></a>若然者。<a id="a-x"></a>佛阿毗昙何者是耶。<a id="a-y"></a>答曰。<a id="a-z"></a>世尊于处处方邑。<a id="a-10"></a>为化众生作种种说。<a id="a-11"></a>彼尊者迦旃延子。<a id="a-12"></a>于种种说中。<a id="a-13"></a>立章门造偈颂。<a id="a-14"></a>制品名作犍度。<a id="a-15"></a>若说种种不相似义立杂犍度。<a id="a-16"></a>若说使相立使揵度。<a id="a-17"></a>若说智相立智犍度。<a id="a-18"></a>若说业相立业犍度。<a id="a-19"></a>若说四大相立四大犍度。<a id="a-1A"></a>若说根相立根犍度。<a id="a-1B"></a>若说定相立定犍度。<a id="a-1C"></a>若说见相立见犍度。<a id="a-1D"></a>如法句经。<a id="a-1E"></a>世尊于处处方邑。<a id="a-1F"></a>为众生故种种演说。<a id="a-1G"></a>尊者达摩多罗。<a id="a-1H"></a>于佛灭后种种说中。<a id="a-1I"></a>无常义者立无常品。<a id="a-1J"></a>乃至梵志义者立梵志品。<a id="a-1K"></a>此迦旃延子亦复如是。<a id="a-1L"></a>又诸佛出世尽说三藏。<a id="a-1M"></a>所谓修多罗毗尼阿毗昙。</p>
  <p id="a1N">问曰。<a id="a-1O"></a>修多罗毗尼阿毗昙有何差别。<a id="a-1P"></a>答曰。<a id="a-1Q"></a>或有说者无有差别。<a id="a-1R"></a>所以者何。<a id="a-1S"></a>从一智海佛河出故。<a id="a-1T"></a>因大慈心说故。<a id="a-1U"></a>复有说者亦有差别。<a id="a-1V"></a>云何差别。<a id="a-1W"></a>名即差别。<a id="a-1X"></a>所谓此修多罗此毗尼此阿毗昙。<a id="a-1Y"></a>复次为分别心名修多罗。<a id="a-1Z"></a>为分别戒名为毗尼。<a id="a-1a"></a>为分别慧名阿毗昙。<a id="a-1b"></a>问曰。<a id="a-1c"></a>若然者。<a id="a-1d"></a>修多罗中亦分别戒亦分别慧。<a id="a-1e"></a>毗尼中亦分别心。<a id="a-1f"></a>亦分别慧。<a id="a-1g"></a>阿毗昙中亦分别心。<a id="a-1h"></a>亦分别戒。<a id="a-1i"></a>如是三藏。<a id="a-1j"></a>有何差别。<a id="a-1k"></a>答曰。<a id="a-1l"></a>从多分故。<a id="a-1m"></a>修多罗中多说心法。<a id="a-1n"></a>毗尼中多说戒法。<a id="a-1o"></a>阿毗昙中多说慧法。<a id="a-1p"></a>复次修多罗中。<a id="a-1q"></a>若分别心名修多罗。<a id="a-1r"></a>若分别戒名毗尼。<a id="a-1s"></a>若分别慧名阿毗昙。<a id="a-1t"></a>阿毗昙中。<a id="a-1u"></a>若分别戒名毗尼。<a id="a-1v"></a>若分别心名修多罗。<a id="a-1w"></a>若分别慧名阿毗昙。<a id="a-1x"></a>毗尼中。<a id="a-1y"></a>若分别慧名阿毗昙。<a id="a-1z"></a>若分别戒名毗尼。<a id="a-20"></a>若分别心名修多罗。<a id="a-21"></a>如是三藏。<a id="a-22"></a>是名差别。<a id="a-23"></a>复次修多罗中应次第求。<a id="a-24"></a>以何等故。<a id="a-25"></a>世尊说此。<a id="a-26"></a>次复说此(如说信佛次应信法是次第求义)。<a id="a-27"></a>毗尼中。<a id="a-28"></a>应因缘求。<a id="a-29"></a>如说此戒缘何事制。<a id="a-2A"></a>阿毗昙中。<a id="a-2B"></a>应以相求。<a id="a-2C"></a>不以次第。<a id="a-2D"></a>复次修多罗依力故说。<a id="a-2E"></a>毗尼依大慈故说。<a id="a-2F"></a>阿毗昙依无畏故说。<a id="a-2G"></a>复次种种杂说名修多罗。<a id="a-2H"></a>广说戒律名曰毗尼。<a id="a-2I"></a>说总相别相名阿毗昙。<a id="a-2J"></a>复次未种善根令种善根名修多罗。<a id="a-2K"></a>已种善根欲令成熟名曰毗尼。<a id="a-2L"></a>善根已熟得正解脱名阿毗昙。<a id="a-2M"></a>复次为初入法名修多罗。<a id="a-2N"></a>已入法中为受持戒名曰毗尼。<a id="a-2O"></a>已受戒者为令正解名阿毗昙。<a id="a-2P"></a>修多罗毗尼阿毗昙。<a id="a-2Q"></a>是名差别。</p>
  <p id="a2R">问曰。<a id="a-2S"></a>彼尊者以何因缘造作此经。<a id="a-2T"></a>答曰。<a id="a-2U"></a>为饶益他故。<a id="a-2V"></a>若有受持读诵通利说正忆念。<a id="a-2W"></a>无量烦恼及诸恶行不现在前。<a id="a-2X"></a>以此勤修能入法相。<a id="a-2Y"></a>譬如有人。<a id="a-2Z"></a>欲饶益他于黑闇中。<a id="a-2a"></a>然大灯明。<a id="a-2b"></a>为有目者见种种色。<a id="a-2c"></a>彼尊者亦复如是。<a id="a-2d"></a>为饶益他造作此经。<a id="a-2e"></a>佛亦如是为饶益他说十二部经。<a id="a-2f"></a>一修多罗。<a id="a-2g"></a>二祇夜。<a id="a-2h"></a>三婆伽罗那。<a id="a-2i"></a>四伽他。<a id="a-2j"></a>五优陀那。<a id="a-2k"></a>六尼陀那。<a id="a-2l"></a>七阿波陀那。<a id="a-2m"></a>八伊帝目多伽。<a id="a-2n"></a>九阇陀伽。<a id="a-2o"></a>十毗佛略。<a id="a-2p"></a>十一阿浮陀达摩。<a id="a-2q"></a>十二优婆提舍。<a id="a-2r"></a>所以者何。<a id="a-2s"></a>若有众生。<a id="a-2t"></a>虽有内因无外缘者。<a id="a-2u"></a>终不能修胜进之行。<a id="a-2v"></a>若遇外缘则能修行。<a id="a-2w"></a>譬如钵头摩分陀利拘物头优钵罗华在池水中。<a id="a-2x"></a>日光不照不开不敷不香。<a id="a-2y"></a>日光若照则开敷出香。<a id="a-2z"></a>如闇室中有种种物。<a id="a-30"></a>若无灯照终不可见。<a id="a-31"></a>有灯则见。<a id="a-32"></a>众生亦然。<a id="a-33"></a>虽有内因若无外缘。<a id="a-34"></a>终不能修胜进之行。<a id="a-35"></a>若遇外缘。<a id="a-36"></a>则能修习胜进之行。<a id="a-37"></a>以是缘故。<a id="a-38"></a>佛说偈言。</p>
  <p id="a39">譬如闇室中　　虽有种种物</p>
  <p id="a3A">若无灯明照　　有目不能见</p>
  <p id="a3B">若人虽有智　　不从他闻法</p>
  <p id="a3C">是人终不能　　分别善恶义</p>
  <p id="a3D">譬如有目人　　因灯见众色</p>
  <p id="a3E">有智依多闻　　能别善恶义</p>
  <p id="a3F">多闻能知法　　多闻能远恶</p>
  <p id="a3G">多闻离无义　　多闻得涅槃</p>
  <p id="a3H">佛经亦说。<a id="a-3I"></a>有二因二缘发于正见。<a id="a-3J"></a>一从他闻法。<a id="a-3K"></a>二内正思惟。<a id="a-3L"></a>又说。<a id="a-3M"></a>人有四法甚为希有。<a id="a-3N"></a>一亲近善知识。<a id="a-3O"></a>二从他闻法。<a id="a-3P"></a>三内正思惟。<a id="a-3Q"></a>四如法修行。<a id="a-3R"></a>又说。<a id="a-3S"></a>若我弟子。<a id="a-3T"></a>一心听法能断五盖。<a id="a-3U"></a>具足修行七觉分法。<a id="a-3V"></a>如佛世尊为饶益他故说十二部经。<a id="a-3W"></a>彼尊者亦复如是。<a id="a-3X"></a>复次为破无明闇故。<a id="a-3Y"></a>如灯破闇作明。<a id="a-3Z"></a>阿毗昙者亦复如是。<a id="a-3a"></a>破无明闇与智慧明。<a id="a-3b"></a>复次欲令无我像得分明故。<a id="a-3c"></a>譬如明镜照诸色像。<a id="a-3d"></a>若人能以阿毗昙慧。<a id="a-3e"></a>善分别总相别相。<a id="a-3f"></a>无我人像自然显现。<a id="a-3g"></a>复次为度生死河故。<a id="a-3h"></a>譬如百千那由他众生。<a id="a-3i"></a>依坚牢船而无所畏。<a id="a-3j"></a>能从此岸到于彼岸。<a id="a-3k"></a>如是百千那由他诸佛世尊。<a id="a-3l"></a>及诸眷属亦复如是。<a id="a-3m"></a>依阿毗昙船而无所畏。<a id="a-3n"></a>能从此岸到于彼岸。<a id="a-3o"></a>复次为诸修多罗经作灯明故。<a id="a-3p"></a>如人执炬于诸闇中终无所畏。<a id="a-3q"></a>如是行者执阿毗昙炬。<a id="a-3r"></a>于诸修多罗义中而无所畏。<a id="a-3s"></a>复次为观察善不善无记法故。<a id="a-3t"></a>如善识宝人善别金刚等宝。<a id="a-3u"></a>如是知者。<a id="a-3v"></a>以阿毗昙慧。<a id="a-3w"></a>分别善不善无记法。<a id="a-3x"></a>复次为现阿毗昙人须弥山不倾动故。<a id="a-3y"></a>如须弥山王安住金轮地上。<a id="a-3z"></a>四方猛风不能倾动。<a id="a-40"></a>如是智者。<a id="a-41"></a>以阿毗昙慧须弥山。<a id="a-42"></a>安置于戒金轮地上。<a id="a-43"></a>四倒邪风不能倾动。<a id="a-44"></a>复次以三因缘故。<a id="a-45"></a>尊者迦旃延子造作此经。<a id="a-46"></a>一为增益智故。<a id="a-47"></a>二为开觉意故。<a id="a-48"></a>三为断我人故。<a id="a-49"></a>增益智者。<a id="a-4A"></a>于内外法中一切经论莫若阿毗昙。<a id="a-4B"></a>开觉意者。<a id="a-4C"></a>众生常眠无有觉时。<a id="a-4D"></a>不知何者是一切遍使何者不遍使。<a id="a-4E"></a>何者自界缘遍使。<a id="a-4F"></a>何者他界缘遍使。<a id="a-4G"></a>何者有漏缘。<a id="a-4H"></a>何者无漏缘。<a id="a-4I"></a>何者有为缘。<a id="a-4J"></a>何者无为缘。<a id="a-4K"></a>云何为摄。<a id="a-4L"></a>云何相应。<a id="a-4M"></a>云何因。<a id="a-4N"></a>云何缘。<a id="a-4O"></a>谁成就。<a id="a-4P"></a>谁不成就。<a id="a-4Q"></a>能了知如是等远近法者。<a id="a-4R"></a>是阿毗昙力。<a id="a-4S"></a>断我人者。<a id="a-4T"></a>彼尊者造阿毗昙经。<a id="a-4U"></a>未曾说有我人。<a id="a-4V"></a>于一切处常说无我无人。<a id="a-4W"></a>以如是等众因缘故。<a id="a-4X"></a>彼尊者造阿毗昙经。<a id="a-4Y"></a>问曰。<a id="a-4Z"></a>阿毗昙体为何者是耶。<a id="a-4a"></a>答曰。<a id="a-4b"></a>无漏慧根。<a id="a-4c"></a>自体摄一界一入一阴。<a id="a-4d"></a>一界者法界。<a id="a-4e"></a>一入者法入。<a id="a-4f"></a>一阴者行阴若取相应共有摄三界二入五阴。<a id="a-4g"></a>三界者意界识界法界。<a id="a-4h"></a>二入者。<a id="a-4i"></a>意入法入。<a id="a-4j"></a>五阴者色受想行识。<a id="a-4k"></a>又修多罗说。<a id="a-4l"></a>此帝释长夜其心质直无有谄曲。<a id="a-4m"></a>诸有所问。<a id="a-4n"></a>为了知故不为娆乱。<a id="a-4o"></a>我当以甚深阿毗昙。<a id="a-4p"></a>恣汝所问。<a id="a-4q"></a>此中何者是甚深义。<a id="a-4r"></a>所谓无漏慧根。<a id="a-4s"></a>又如经说。<a id="a-4t"></a>有梵志姓犊子。<a id="a-4u"></a>其性质直无有谄曲。<a id="a-4v"></a>诸有所问。<a id="a-4w"></a>为了知故不为娆乱。<a id="a-4x"></a>我当以甚深阿毗昙。<a id="a-4y"></a>恣汝所问。<a id="a-4z"></a>此中何者是甚深义。<a id="a-50"></a>所谓无漏慧根。<a id="a-51"></a>复有梵摩瑜婆罗门须跋梵志。<a id="a-52"></a>亦如上说。<a id="a-53"></a>如佛告先尼梵志。<a id="a-54"></a>我法甚深。<a id="a-55"></a>难解难了难知难见。<a id="a-56"></a>非思量分别之所能及。<a id="a-57"></a>唯有微妙决定智者。<a id="a-58"></a>乃能知之。<a id="a-59"></a>非汝浅智之所能及。<a id="a-5A"></a>所以者何。<a id="a-5B"></a>空即无我。<a id="a-5C"></a>而汝计我。<a id="a-5D"></a>汝常长夜有异见异欲异心。<a id="a-5E"></a>以是之故。<a id="a-5F"></a>非汝浅智之所及也。<a id="a-5G"></a>此中何者。<a id="a-5H"></a>是甚深义。<a id="a-5I"></a>所谓空三昧也。<a id="a-5J"></a>如说愚人无眼。<a id="a-5K"></a>而与上座智慧比丘论甚深义。<a id="a-5L"></a>此中何者是甚深义。<a id="a-5M"></a>所谓退法是也。<a id="a-5N"></a>如佛告阿难。<a id="a-5O"></a>此十二因缘法甚深。<a id="a-5P"></a>难解难了难知难见。<a id="a-5Q"></a>非思量分别之所能及。<a id="a-5R"></a>唯有微妙决定智者。<a id="a-5S"></a>乃能知之。<a id="a-5T"></a>非汝浅智之所能及。<a id="a-5U"></a>此中何者是甚深义。<a id="a-5V"></a>所谓因缘是也。<a id="a-5W"></a>如说此处甚深。<a id="a-5X"></a>所谓缘起。<a id="a-5Y"></a>此法离欲寂灭涅槃。<a id="a-5Z"></a>此中何者是甚深义。<a id="a-5a"></a>所谓因缘寂静灭性也。<a id="a-5b"></a>如说诸法甚深故难见。<a id="a-5c"></a>难见故甚深。<a id="a-5d"></a>此中何者是甚深。<a id="a-5e"></a>一切诸法体性甚深是也。<a id="a-5f"></a>问曰。<a id="a-5g"></a>阿毗昙体。<a id="a-5h"></a>何者是耶。<a id="a-5i"></a>答曰。<a id="a-5j"></a>无漏慧根。<a id="a-5k"></a>以无漏慧根力故。<a id="a-5l"></a>令生处得慧。<a id="a-5m"></a>能受持十二部经。<a id="a-5n"></a>读诵通利。<a id="a-5o"></a>亦名阿毗昙也。<a id="a-5p"></a>又以无漏慧根力故。<a id="a-5q"></a>能令闻慧知总相别相。<a id="a-5r"></a>又令闻慧建立总相别相。<a id="a-5s"></a>又令闻慧断自性愚及缘中愚。<a id="a-5t"></a>于法不谬。<a id="a-5u"></a>又以无漏慧根力故。<a id="a-5v"></a>能令思慧。<a id="a-5w"></a>不净安般念处等。<a id="a-5x"></a>亦名阿毗昙。<a id="a-5y"></a>又以无漏慧根力故。<a id="a-5z"></a>能令修慧。<a id="a-60"></a>暖顶忍世第一法。<a id="a-61"></a>亦名阿毗昙。<a id="a-62"></a>又以如是等慧。<a id="a-63"></a>令无漏慧根。<a id="a-64"></a>转得明净。<a id="a-65"></a>名阿毗昙。</p>
  <p id="a66">问曰。<a id="a-67"></a>若无漏慧根。<a id="a-68"></a>是阿毗昙体者。<a id="a-69"></a>何故此经复名阿毗昙。<a id="a-6A"></a>答曰。<a id="a-6B"></a>阿毗昙具故亦名阿毗昙。<a id="a-6C"></a>如处处经中说。<a id="a-6D"></a>因种种具立种种名。<a id="a-6E"></a>以漏具故说漏。<a id="a-6F"></a>如说七漏。<a id="a-6G"></a>是烦恼。<a id="a-6H"></a>是炽然。<a id="a-6I"></a>是苦恼。<a id="a-6J"></a>实漏有三。<a id="a-6K"></a>所谓欲漏有漏无明漏。<a id="a-6L"></a>垢具故说垢。<a id="a-6M"></a>如偈说。</p>
  <p id="a6N">女垢梵行　　女缚众生　　苦行梵行</p>
  <p id="a6O">不因水净</p>
  <p id="a6P">女实非垢。<a id="a-6Q"></a>实垢有三。<a id="a-6R"></a>所谓贪嗔痴垢。<a id="a-6S"></a>乐具故说乐。<a id="a-6T"></a>如偈说。</p>
  <p id="a6U">饮食时乐　　着衣亦乐　　经行山窟</p>
  <p id="a6V">斯亦复乐</p>
  <p id="a6W">饮食等非乐。<a id="a-6X"></a>实乐者是乐受。<a id="a-6Y"></a>使具故说使。<a id="a-6Z"></a>如说比丘为色所使为色所系。<a id="a-6a"></a>色非是使。<a id="a-6b"></a>实使有七。<a id="a-6c"></a>味具说味。<a id="a-6d"></a>如说比丘眼味于色。<a id="a-6e"></a>色是魔钩。<a id="a-6f"></a>眼非是味。<a id="a-6g"></a>实味是爱。<a id="a-6h"></a>欲具说欲。<a id="a-6i"></a>如说五欲美好能令爱心增长染着。<a id="a-6j"></a>色等非欲。<a id="a-6k"></a>实欲是爱。<a id="a-6l"></a>退具说退。<a id="a-6m"></a>如说时解脱阿罗汉有五因缘退。<a id="a-6n"></a>一者营事勤劳。<a id="a-6o"></a>二者多诵经。<a id="a-6p"></a>三者诤讼。<a id="a-6q"></a>四者远行。<a id="a-6r"></a>五者长病。<a id="a-6s"></a>非营事等是退。<a id="a-6t"></a>实退是不善隐没无记法。<a id="a-6u"></a>业具说业。<a id="a-6v"></a>如说比丘有三种意不善业生苦果报。<a id="a-6w"></a>所谓贪恚邪见。<a id="a-6x"></a>贪恚邪见。<a id="a-6y"></a>体非是业。<a id="a-6z"></a>实业有三。<a id="a-70"></a>谓身口意。<a id="a-71"></a>报具故说报。<a id="a-72"></a>如尊者阿泥卢头说。<a id="a-73"></a>我以一食施报。<a id="a-74"></a>七生三十三天。<a id="a-75"></a>七生波罗柰国。<a id="a-76"></a>食非生报。<a id="a-77"></a>生报者是不善。<a id="a-78"></a>善有漏法。<a id="a-79"></a>如是等处处经中说。<a id="a-7A"></a>因种种具说种种名。<a id="a-7B"></a>此亦如是。<a id="a-7C"></a>阿毗昙具故说阿毗昙问曰。<a id="a-7D"></a>以何义故名阿毗昙。<a id="a-7E"></a>答曰。<a id="a-7F"></a>尊者和须蜜说。<a id="a-7G"></a>能决定分别十二部经名阿毗昙。<a id="a-7H"></a>复说能觉了十二因缘名阿毗昙复次于四圣谛。<a id="a-7I"></a>能次第得正决定名阿毗昙。<a id="a-7J"></a>复说能解说修习八圣道法。<a id="a-7K"></a>名阿毗昙复说能证涅槃名阿毗昙。<a id="a-7L"></a>尊者婆檀陀说曰。<a id="a-7M"></a>烦恼出要。<a id="a-7N"></a>系缚解脱。<a id="a-7O"></a>生死涅槃。<a id="a-7P"></a>如是等法。<a id="a-7Q"></a>以名味句身。<a id="a-7R"></a>次第撰集。<a id="a-7S"></a>分别解说。<a id="a-7T"></a>名阿毗昙。<a id="a-7U"></a>尊者瞿沙说曰。<a id="a-7V"></a>求解脱者诸所施行。<a id="a-7W"></a>未分别者皆分别之。<a id="a-7X"></a>所谓是苦是苦因。<a id="a-7Y"></a>是道是道果。<a id="a-7Z"></a>是方便道。<a id="a-7a"></a>是无碍道。<a id="a-7b"></a>是解脱道。<a id="a-7c"></a>是胜进道。<a id="a-7d"></a>是向果道。<a id="a-7e"></a>是得果。<a id="a-7f"></a>名阿毗昙。<a id="a-7g"></a>尊者波奢说曰此智是究竟智。<a id="a-7h"></a>此智是第一智。<a id="a-7i"></a>此智是不谬智。<a id="a-7j"></a>名阿毗昙。<a id="a-7k"></a>阿毗昙人说曰。<a id="a-7l"></a>能种种选择觉了。<a id="a-7m"></a>证知一切诸法。<a id="a-7n"></a>名阿毗昙。<a id="a-7o"></a>复说法性甚深。<a id="a-7p"></a>能尽其原底。<a id="a-7q"></a>名阿毗昙。<a id="a-7r"></a>复说能净法眼名阿毗昙。<a id="a-7s"></a>复说显发幽隐甚深智慧。<a id="a-7t"></a>名阿毗昙。<a id="a-7u"></a>复说若人以阿毗昙慧。<a id="a-7v"></a>分别总相别相。<a id="a-7w"></a>无有人能如法说其过者。<a id="a-7x"></a>名阿毗昙。<a id="a-7y"></a>弥沙塞部说曰。<a id="a-7z"></a>如灯能照名阿毗昙。<a id="a-80"></a>如说一切照中慧照最上昙摩掘部说曰。<a id="a-81"></a>此法增上名阿毗昙。<a id="a-82"></a>如说一切诸法慧为最上。<a id="a-83"></a>譬喻者说曰。<a id="a-84"></a>种种诸法涅槃为上。<a id="a-85"></a>此法次故名阿毗昙。<a id="a-86"></a>声论者说曰。<a id="a-87"></a>阿毗言除弃亦言选择。<a id="a-88"></a>除弃者所谓结缚使缠烦恼。<a id="a-89"></a>选择者所谓阴入界缘起道品等诸法。<a id="a-8A"></a>复次阿毗言增上慢。<a id="a-8B"></a>如说名增上慢。<a id="a-8C"></a>如说上者名增上者。<a id="a-8D"></a>如说上逸名增上逸。<a id="a-8E"></a>此经增上名阿毗昙。<a id="a-8F"></a>复次阿毗言现前。<a id="a-8G"></a>一切诸善道品等法皆现在前。<a id="a-8H"></a>名阿毗昙。<a id="a-8I"></a>复次阿毗言恭敬。<a id="a-8J"></a>此法尊重可敬。<a id="a-8K"></a>名阿毗昙。<a id="a-8L"></a>此经名智慧基本。<a id="a-8M"></a>问曰。<a id="a-8N"></a>何故名智慧基本。<a id="a-8O"></a>答曰。<a id="a-8P"></a>诸究竟智皆出此经。<a id="a-8Q"></a>故名基本。<a id="a-8R"></a>复次此经名安智足处。<a id="a-8S"></a>诸究竟智皆因此经而得成立。<a id="a-8T"></a>是故名安智足处。<a id="a-8U"></a>问曰。<a id="a-8V"></a>此经有何利益。<a id="a-8W"></a>答曰。<a id="a-8X"></a>随顺解脱。<a id="a-8Y"></a>随顺无我。<a id="a-8Z"></a>断计我人。<a id="a-8a"></a>显明无我。<a id="a-8b"></a>发人觉意。<a id="a-8c"></a>出生智慧。<a id="a-8d"></a>除愚痴。<a id="a-8e"></a>断疑网。<a id="a-8f"></a>得决定。<a id="a-8g"></a>背炽然。<a id="a-8h"></a>向出要。<a id="a-8i"></a>得相续。<a id="a-8j"></a>乐寂静。<a id="a-8k"></a>止生死轮。<a id="a-8l"></a>随顺空法。<a id="a-8m"></a>到涅槃岸。<a id="a-8n"></a>能断一切外道异见。<a id="a-8o"></a>于佛法中。<a id="a-8p"></a>能生一切欣乐之心。<a id="a-8q"></a>此经有如是等利。<a id="a-8r"></a>名阿毗昙。</p>
  <p data-pb></p>
  <h2 id="a8s">杂犍度世第一法品第一之一</h2>
  <p id="a8t">云何世第一法。<a id="a-8u"></a>问曰。<a id="a-8v"></a>何故此经先说世第一法。<a id="a-8w"></a>为顺次说为逆次说耶。<a id="a-8x"></a>若顺次说者。<a id="a-8y"></a>应先说不净。<a id="a-8z"></a>次说安般。<a id="a-90"></a>次说念处。<a id="a-91"></a>次说七处。<a id="a-92"></a>善三种观义暖顶忍。<a id="a-93"></a>然后应说世第一法。<a id="a-94"></a>若逆次说者。<a id="a-95"></a>应先说阿罗汉果。<a id="a-96"></a>次说阿那含果。<a id="a-97"></a>次说斯陀含果。<a id="a-98"></a>次说须陀洹果。<a id="a-99"></a>次说见道。<a id="a-9A"></a>然后应说世第一法。<a id="a-9B"></a>又问。<a id="a-9C"></a>为以初入法故说。<a id="a-9D"></a>为以达分善根故说。<a id="a-9E"></a>为以最胜功德故说。<a id="a-9F"></a>若以初入法说者。<a id="a-9G"></a>应说不净若说安般。<a id="a-9H"></a>若以达分善根说者。<a id="a-9I"></a>应先说暖法。<a id="a-9J"></a>以暖法最在初故。<a id="a-9K"></a>如尊者瞿沙论中先说暖法。<a id="a-9L"></a>若以最胜功德说者。<a id="a-9M"></a>应先说阿罗汉果。<a id="a-9N"></a>有如是等事。<a id="a-9O"></a>如佛在世。<a id="a-9P"></a>尊者大迦旃延有正观智慧。<a id="a-9Q"></a>成就无量功德无碍精进。<a id="a-9R"></a>入阿毗昙海。<a id="a-9S"></a>心无增减。<a id="a-9T"></a>觉意无边。<a id="a-9U"></a>言论难胜。<a id="a-9V"></a>一切义论无能当者。<a id="a-9W"></a>第二迦栴延子亦有如是智慧功德。<a id="a-9X"></a>何故造作此经。<a id="a-9Y"></a>先说世第一法。<a id="a-9Z"></a>答曰。<a id="a-9a"></a>诸论师说世第一法种种不同。<a id="a-9b"></a>或有说者不以顺次故说。<a id="a-9c"></a>亦不以逆次故说。<a id="a-9d"></a>但彼作经者意尔。<a id="a-9e"></a>随彼意故造作此经。<a id="a-9f"></a>不违法相。<a id="a-9g"></a>是故先说世第一法。<a id="a-9h"></a>或有说者。<a id="a-9i"></a>阿毗昙应以相求。<a id="a-9j"></a>不求次第。<a id="a-9k"></a>修多罗经应求次第。<a id="a-9l"></a>毗尼应求因缘。<a id="a-9m"></a>阿毗昙经若求次第于文烦乱。<a id="a-9n"></a>是故不应求其次第。<a id="a-9o"></a>或有说者。<a id="a-9p"></a>世尊经说。<a id="a-9q"></a>若人不能正观诸行性相。<a id="a-9r"></a>能起世第一法者。<a id="a-9s"></a>无有是处。<a id="a-9t"></a>若能正观诸行性相。<a id="a-9u"></a>能起世第一法者。<a id="a-9v"></a>斯有是处。<a id="a-9w"></a>如世尊经中先说世第一法。<a id="a-9x"></a>彼作经者。<a id="a-9y"></a>因经造论。<a id="a-9z"></a>故亦应先说世第一法。<a id="a-A0"></a>问曰。<a id="a-A1"></a>置作经者。<a id="a-A2"></a>世尊何故先说世第一法。<a id="a-A3"></a>答曰。<a id="a-A4"></a>世尊为化众生次第说法。<a id="a-A5"></a>诸受化者已得下忍中忍。<a id="a-A6"></a>未得上忍及世第一法。<a id="a-A7"></a>欲令得故。<a id="a-A8"></a>世尊说正观思惟诸行性相。<a id="a-A9"></a>当知即是上忍。<a id="a-AA"></a>次得此世第一法。<a id="a-AB"></a>是故先说。<a id="a-AC"></a>或有说者。<a id="a-AD"></a>为止诸诽谤故。<a id="a-AE"></a>世第一法多诸诽谤。<a id="a-AF"></a>所谓名受诽谤。<a id="a-AG"></a>体受诽谤。<a id="a-AH"></a>界受诽谤。<a id="a-AI"></a>现前受诽谤。<a id="a-AJ"></a>退受诽谤。<a id="a-AK"></a>名受诽谤者。<a id="a-AL"></a>或言是性地法非世第一法。<a id="a-AM"></a>体受诽谤者。<a id="a-AN"></a>或言是五根性。<a id="a-AO"></a>界受诽谤者。<a id="a-AP"></a>或言是欲界系。<a id="a-AQ"></a>或是色无色界系。<a id="a-AR"></a>或是三界系。<a id="a-AS"></a>或是不系。<a id="a-AT"></a>现前受诽谤。<a id="a-AU"></a>或是多心相续非是一心。<a id="a-AV"></a>退受诽谤者。<a id="a-AW"></a>或言世第一法退。<a id="a-AX"></a>为止如是等诸诽谤故。<a id="a-AY"></a>先说世第一法。<a id="a-AZ"></a>复次一切生死非牢固法。<a id="a-Aa"></a>如粪扫污泥。<a id="a-Ab"></a>此中谁最胜谁牢固谁如醍醐所谓世第一法。<a id="a-Ac"></a>是故先说。<a id="a-Ad"></a>复次以随顺无我故。<a id="a-Ae"></a>此经常说无我。<a id="a-Af"></a>非如外典说我说欲法说有法说财。<a id="a-Ag"></a>此经唯说无我解脱涅槃。<a id="a-Ah"></a>此世第一法。<a id="a-Ai"></a>亦观无我。<a id="a-Aj"></a>随顺此经故。<a id="a-Ak"></a>是以先说。<a id="a-Al"></a>复次此经于一切论中最胜。<a id="a-Am"></a>世第一法于一切世俗善法中最胜。<a id="a-An"></a>以此经胜故应先说胜法。<a id="a-Ao"></a>复次若住世第一法时。<a id="a-Ap"></a>名真佛出世。<a id="a-Aq"></a>能得自在受用圣法。<a id="a-Ar"></a>佛出世间。<a id="a-As"></a>众生入法凡有二种。<a id="a-At"></a>一假名。<a id="a-Au"></a>二真实。<a id="a-Av"></a>假名者。<a id="a-Aw"></a>剃除须发而被法服正信出家。<a id="a-Ax"></a>真实者。<a id="a-Ay"></a>起世第一法。<a id="a-Az"></a>次第能入苦法忍。<a id="a-B0"></a>是假名沙门有二过患。<a id="a-B1"></a>一者破戒。<a id="a-B2"></a>二者舍戒。<a id="a-B3"></a>入正法者无如是过。<a id="a-B4"></a>真实沙门。<a id="a-B5"></a>受用圣法能得自在。<a id="a-B6"></a>随其性分终无退失。<a id="a-B7"></a>复次住世第一法时。<a id="a-B8"></a>无始生死已来。<a id="a-B9"></a>圣道门闭今始能开。<a id="a-BA"></a>未曾能舍凡夫之性今始能舍。<a id="a-BB"></a>未曾能得无漏圣道今始能得。<a id="a-BC"></a>是故先说世第一法。<a id="a-BD"></a>复次住世第一法时。<a id="a-BE"></a>舍名得名。<a id="a-BF"></a>舍数得数。<a id="a-BG"></a>舍界得界。<a id="a-BH"></a>舍性得性。<a id="a-BI"></a>舍名得名者。<a id="a-BJ"></a>舍凡夫名得圣人名。<a id="a-BK"></a>数界性亦如是。<a id="a-BL"></a>复次住世第一法时。<a id="a-BM"></a>得心不得心因。<a id="a-BN"></a>得明不得明因。<a id="a-BO"></a>得受不得受因。<a id="a-BP"></a>复次住彼法时。<a id="a-BQ"></a>舍旧缘得新缘。<a id="a-BR"></a>舍共得不共。<a id="a-BS"></a>舍世间得出世间。<a id="a-BT"></a>复次为断疑故。<a id="a-BU"></a>众生谓凡夫性。<a id="a-BV"></a>无始亦谓无终。<a id="a-BW"></a>今说世第一法即示其终。<a id="a-BX"></a>复次住彼法时。<a id="a-BY"></a>凡夫退患。<a id="a-BZ"></a>凡夫变异。<a id="a-Ba"></a>凡夫刚强。<a id="a-Bb"></a>悉不复起。<a id="a-Bc"></a>暖顶忍法或有起。<a id="a-Bd"></a>复次住彼法时。<a id="a-Be"></a>无有不得圣法而命终者。<a id="a-Bf"></a>暖顶忍不尔。<a id="a-Bg"></a>住彼法时。<a id="a-Bh"></a>无有不得圣道而命终者。<a id="a-Bi"></a>不得正决定。<a id="a-Bj"></a>而得正决定。<a id="a-Bk"></a>不得果得果。<a id="a-Bl"></a>出不定聚入正定聚。<a id="a-Bm"></a>无圣道有圣道。<a id="a-Bn"></a>无不坏净有不坏净亦如是。<a id="a-Bo"></a>复次住此善根。<a id="a-Bp"></a>无有止滞。<a id="a-Bq"></a>暖顶忍法而有止滞。<a id="a-Br"></a>复次住彼法时。<a id="a-Bs"></a>凡夫人所修念处究竟满足。<a id="a-Bt"></a>余则不尔。<a id="a-Bu"></a>复次住彼法时。<a id="a-Bv"></a>漏无漏心。<a id="a-Bw"></a>有断有续。<a id="a-Bx"></a>断者有漏心。<a id="a-By"></a>续者无漏心。<a id="a-Bz"></a>余则不尔。<a id="a-C0"></a>复次如须弥山王安金轮上。<a id="a-C1"></a>四方猛风不能倾动。<a id="a-C2"></a>住此法时。<a id="a-C3"></a>四倒邪风不能倾动。<a id="a-C4"></a>复次住彼法时。<a id="a-C5"></a>示始终故犹如明相。<a id="a-C6"></a>是夜末昼初。<a id="a-C7"></a>彼亦如是。<a id="a-C8"></a>世俗之末圣道之初。<a id="a-C9"></a>如示始终。<a id="a-CA"></a>度已度入出方便究竟亦如是。<a id="a-CB"></a>复次欲示相似法有异相故。<a id="a-CC"></a>世第一法。<a id="a-CD"></a>苦谛所摄。<a id="a-CE"></a>能生灭苦道。<a id="a-CF"></a>以苦摄。<a id="a-CG"></a>世俗摄。<a id="a-CH"></a>生死摄。<a id="a-CI"></a>诸有摄。<a id="a-CJ"></a>身见所使摄法。<a id="a-CK"></a>生灭苦道。<a id="a-CL"></a>余则不尔。<a id="a-CM"></a>复次世第一法体。<a id="a-CN"></a>是世俗缘。<a id="a-CO"></a>能生出世缘。<a id="a-CP"></a>是故先说。<a id="a-CQ"></a>如是有垢无垢。<a id="a-CR"></a>有过无过。<a id="a-CS"></a>有毒无毒。<a id="a-CT"></a>有浊无浊。<a id="a-CU"></a>有身见聚无身见聚。<a id="a-CV"></a>有颠倒聚无颠倒聚。<a id="a-CW"></a>有爱聚无爱聚。<a id="a-CX"></a>有使聚无使聚。<a id="a-CY"></a>亦如是。<a id="a-CZ"></a>复次以世第一法有势有力。<a id="a-Ca"></a>能有所作犹如健夫。<a id="a-Cb"></a>住此法中得正决定故。<a id="a-Cc"></a>复次以三事故。<a id="a-Cd"></a>一以经义故。<a id="a-Ce"></a>二止诽谤故。<a id="a-Cf"></a>三即此刹那得果故。<a id="a-Cg"></a>经义止谤如上说。<a id="a-Ch"></a>即此刹那得果者。<a id="a-Ci"></a>世第一法。<a id="a-Cj"></a>次第能生苦法忍。<a id="a-Ck"></a>名功用果。<a id="a-Cl"></a>以是次第诸因缘故。<a id="a-Cm"></a>先说世第一法。<a id="a-Cn"></a>复次欲逆次说凡夫所得法故。<a id="a-Co"></a>如说世第一法。<a id="a-Cp"></a>乃至暖法。<a id="a-Cq"></a>是名凡夫所得出要法。<a id="a-Cr"></a>如说二十身见等。<a id="a-Cs"></a>是名凡夫烦恼法。<a id="a-Ct"></a>此二种法。<a id="a-Cu"></a>谁能知者。<a id="a-Cv"></a>唯无我智。<a id="a-Cw"></a>是故第二品中。<a id="a-Cx"></a>作如是说。<a id="a-Cy"></a>颇有一智知一切法。<a id="a-Cz"></a>乃至广说。<a id="a-D0"></a>此无我智。<a id="a-D1"></a>何由而生。<a id="a-D2"></a>由觉缘起。<a id="a-D3"></a>是故第三品中。<a id="a-D4"></a>作如是说。<a id="a-D5"></a>一人此生十二种缘。<a id="a-D6"></a>乃至广说。<a id="a-D7"></a>所以能觉缘起。<a id="a-D8"></a>由于爱敬。<a id="a-D9"></a>是故第四品中。<a id="a-DA"></a>作如是说。<a id="a-DB"></a>云何为爱。<a id="a-DC"></a>云何为敬。<a id="a-DD"></a>乃至广说。<a id="a-DE"></a>此爱敬何因而起。<a id="a-DF"></a>由有惭愧。<a id="a-DG"></a>是故第五品中。<a id="a-DH"></a>作如是说。<a id="a-DI"></a>云何惭云何愧。<a id="a-DJ"></a>乃至广说。<a id="a-DK"></a>谁能惭愧。<a id="a-DL"></a>由解法相。<a id="a-DM"></a>是故第六品中。<a id="a-DN"></a>作如是说。<a id="a-DO"></a>色中生住老无常。<a id="a-DP"></a>当言色也非色也。<a id="a-DQ"></a>乃至广说。<a id="a-DR"></a>何由能解法相。<a id="a-DS"></a>由断无义修习有义。<a id="a-DT"></a>是故第七品中。<a id="a-DU"></a>作如是说。<a id="a-DV"></a>诸他修苦行。<a id="a-DW"></a>当知无义俱。<a id="a-DX"></a>乃至广说。<a id="a-DY"></a>何由断无义修有义。<a id="a-DZ"></a>由正思忆。<a id="a-Da"></a>是故第八品中。<a id="a-Db"></a>作如是说。<a id="a-Dc"></a>云何为思云何为忆。<a id="a-Dd"></a>乃至广说。<a id="a-De"></a>以是众因缘事。<a id="a-Df"></a>欲逆次说凡夫所得法。<a id="a-Dg"></a>是故先说世第一法。</p>
  <p id="aDh">云何世第一法。<a id="a-Di"></a>答曰。<a id="a-Dj"></a>于诸心心数法。<a id="a-Dk"></a>次第得正决定。<a id="a-Dl"></a>是名世第一法。<a id="a-Dm"></a>问曰。<a id="a-Dn"></a>已能得正决定。<a id="a-Do"></a>当能得正决定。<a id="a-Dp"></a>复是世第一法不。<a id="a-Dq"></a>答曰。<a id="a-Dr"></a>亦是。<a id="a-Ds"></a>若说现在当知则说过去未来。<a id="a-Dt"></a>问曰。<a id="a-Du"></a>世第一法。<a id="a-Dv"></a>得正决定。<a id="a-Dw"></a>为住时得为灭已得。<a id="a-Dx"></a>若住时得者。<a id="a-Dy"></a>亦是凡夫亦是圣人。<a id="a-Dz"></a>若灭已得者。<a id="a-E0"></a>何故不言已得正决定而言今得。<a id="a-E1"></a>答曰。<a id="a-E2"></a>应说已得。<a id="a-E3"></a>所以经文不说已得。<a id="a-E4"></a>自有已得说言今得。<a id="a-E5"></a>如说大王从何处来。<a id="a-E6"></a>此名已来而说今来。<a id="a-E7"></a>已觉诸受。<a id="a-E8"></a>已断漏。<a id="a-E9"></a>已得解脱亦如是。<a id="a-EA"></a>或有说者。<a id="a-EB"></a>应作是说。<a id="a-EC"></a>无间得正决定。<a id="a-ED"></a>是名世第一法。<a id="a-EE"></a>评曰。<a id="a-EF"></a>无间得正决定。<a id="a-EG"></a>次第得正决定。<a id="a-EH"></a>有何差别。<a id="a-EI"></a>复有说者。<a id="a-EJ"></a>苦法忍虽未生。<a id="a-EK"></a>此第一法决定为次第缘。<a id="a-EL"></a>是故言今得正决定。<a id="a-EM"></a>或有说者。<a id="a-EN"></a>于诸五根。<a id="a-EO"></a>次第得正决定。<a id="a-EP"></a>是名世第一法。<a id="a-EQ"></a>问曰。<a id="a-ER"></a>谁作此说答曰。<a id="a-ES"></a>旧阿毗昙人说。<a id="a-ET"></a>问曰。<a id="a-EU"></a>彼何故说五根。<a id="a-EV"></a>是世第一法。<a id="a-EW"></a>答曰。<a id="a-EX"></a>彼不必欲令五根是世第一法。<a id="a-EY"></a>为断异论故。<a id="a-EZ"></a>异论者毗婆阇婆提说。<a id="a-Ea"></a>信等五根一向无漏故。<a id="a-Eb"></a>一切凡夫悉不成就。<a id="a-Ec"></a>问曰。<a id="a-Ed"></a>彼以何故作如是说。<a id="a-Ee"></a>答曰。<a id="a-Ef"></a>彼依佛经。<a id="a-Eg"></a>佛经说言。<a id="a-Eh"></a>五根猛利。<a id="a-Ei"></a>通达满足。<a id="a-Ej"></a>向阿罗汉。<a id="a-Ek"></a>若无五根堕凡夫数。<a id="a-El"></a>彼以经作如是说故。<a id="a-Em"></a>言信等五根悉是无漏。<a id="a-En"></a>为断彼人如是论故。<a id="a-Eo"></a>说信等五根是世第一法。<a id="a-Ep"></a>若信等五根是无漏者。<a id="a-Eq"></a>无始已来未曾能起一念无漏。<a id="a-Er"></a>而得世第一法。<a id="a-Es"></a>是故当知五根非纯无漏。<a id="a-Et"></a>复次若五根是无漏者。<a id="a-Eu"></a>违佛正经。<a id="a-Ev"></a>如说若我于信等五根。<a id="a-Ew"></a>不能如实观是集是灭是味是患是舍者。<a id="a-Ex"></a>则不能得阿耨多罗三藐三菩提。<a id="a-Ey"></a>乃至广说。<a id="a-Ez"></a>不应以如是相观无漏法。<a id="a-F0"></a>毗婆阇婆提曰。<a id="a-F1"></a>应以如是相观无漏法。<a id="a-F2"></a>云何应观如经说。<a id="a-F3"></a>不能如实观信等五根者。<a id="a-F4"></a>是别相观信等五根。<a id="a-F5"></a>何由而得。<a id="a-F6"></a>由亲近善知识积集而得。<a id="a-F7"></a>是名观集。<a id="a-F8"></a>云何观灭。<a id="a-F9"></a>未知欲知根灭。<a id="a-FA"></a>已知根生。<a id="a-FB"></a>是名观灭。<a id="a-FC"></a>云何观味。<a id="a-FD"></a>此无漏法。<a id="a-FE"></a>亦为爱缘。<a id="a-FF"></a>是名观味。<a id="a-FG"></a>问曰。<a id="a-FH"></a>无漏法亦为爱所系耶。<a id="a-FI"></a>答曰不也。<a id="a-FJ"></a>如汝法中有无漏缘使缘而不缚。<a id="a-FK"></a>我亦如是。<a id="a-FL"></a>云何观患。<a id="a-FM"></a>诸无漏法。<a id="a-FN"></a>是无爱故。<a id="a-FO"></a>是名观患。<a id="a-FP"></a>云何观舍。<a id="a-FQ"></a>一切有为涅槃时舍。<a id="a-FR"></a>是名观舍。<a id="a-FS"></a>为断如是种种诸论故作是说。<a id="a-FT"></a>于诸五根次第得正决定。<a id="a-FU"></a>是名世第一法。<a id="a-FV"></a>复次若当五根一向无漏。<a id="a-FW"></a>复违佛经。<a id="a-FX"></a>如说我以佛眼。<a id="a-FY"></a>观众生根有上中下。<a id="a-FZ"></a>毗婆阇婆提说曰。<a id="a-Fa"></a>佛经说上根者阿罗汉。<a id="a-Fb"></a>中根者阿那含。<a id="a-Fc"></a>下根者斯陀含须陀洹。<a id="a-Fd"></a>育多婆提说曰。<a id="a-Fe"></a>若尔者。<a id="a-Ff"></a>世尊不转法轮名转法轮。<a id="a-Fg"></a>一切圣人已满世间。<a id="a-Fh"></a>佛亦不须复转法轮。<a id="a-Fi"></a>毗婆阇婆提说曰。<a id="a-Fj"></a>世尊所以说诸众生上中下根者。<a id="a-Fk"></a>说根所依处。<a id="a-Fl"></a>不说根体。<a id="a-Fm"></a>育多婆提说曰。<a id="a-Fn"></a>若然者复违此经。<a id="a-Fo"></a>如说阇提输那婆罗门。<a id="a-Fp"></a>往至佛所白佛言。<a id="a-Fq"></a>沙门瞿昙说有几根。<a id="a-Fr"></a>佛答言。<a id="a-Fs"></a>有二十二根。<a id="a-Ft"></a>此亦说根所依处。<a id="a-Fu"></a>然俱同说是根。<a id="a-Fv"></a>一是根所依。<a id="a-Fw"></a>一是根体无有是处。<a id="a-Fx"></a>是故信等五根。<a id="a-Fy"></a>应有漏无漏。<a id="a-Fz"></a>问曰。<a id="a-G0"></a>毗婆阇婆提所引佛经。<a id="a-G1"></a>当云何通。<a id="a-G2"></a>答曰。<a id="a-G3"></a>信等五根有二种。<a id="a-G4"></a>有漏无漏。<a id="a-G5"></a>彼经唯说无漏。<a id="a-G6"></a>所以者何。<a id="a-G7"></a>因诸根故说。<a id="a-G8"></a>圣人差别。<a id="a-G9"></a>复次五根有漏无漏。<a id="a-GA"></a>彼经唯说无漏。<a id="a-GB"></a>所以者何。<a id="a-GC"></a>以圣为对治法故。<a id="a-GD"></a>圣人差别。<a id="a-GE"></a>问曰。<a id="a-GF"></a>上言若无五根堕凡夫数。<a id="a-GG"></a>此云何通。<a id="a-GH"></a>答曰。<a id="a-GI"></a>彼言堕凡夫数者。<a id="a-GJ"></a>谓断善根凡夫。<a id="a-GK"></a>或有说者。<a id="a-GL"></a>犊子部说。<a id="a-GM"></a>五根。<a id="a-GN"></a>是世第一法。<a id="a-GO"></a>何以故五根是善性。<a id="a-GP"></a>以五根善故余数法亦善。<a id="a-GQ"></a>亦以根故。<a id="a-GR"></a>圣人差别。<a id="a-GS"></a>如说五根猛利通达满足。<a id="a-GT"></a>得阿罗汉。<a id="a-GU"></a>广说如上。<a id="a-GV"></a>问曰。<a id="a-GW"></a>以何事故。<a id="a-GX"></a>尊者迦旃延子引犊子部所立义耶。<a id="a-GY"></a>答曰。<a id="a-GZ"></a>彼犊子部所说而与此经少有相违。<a id="a-Ga"></a>所谓五根是世第一法凡夫性一向染污。<a id="a-Gb"></a>彼以欲界苦谛所断十使。<a id="a-Gc"></a>是凡夫性。<a id="a-Gd"></a>涅槃有三种。<a id="a-Ge"></a>学无学非学非无学。<a id="a-Gf"></a>阿须罗是第六道。<a id="a-Gg"></a>说有我人。<a id="a-Gh"></a>为如是等。<a id="a-Gi"></a>若五若六。<a id="a-Gj"></a>与此经相违。<a id="a-Gk"></a>莫谓彼部所说尽与此经同。<a id="a-Gl"></a>彼作经者。<a id="a-Gm"></a>为断如是意故。<a id="a-Gn"></a>次作是说。<a id="a-Go"></a>如我义。<a id="a-Gp"></a>于诸心心数法。<a id="a-Gq"></a>次第得正决定。<a id="a-Gr"></a>是名世第一法。<a id="a-Gs"></a>问曰。<a id="a-Gt"></a>如汝所说。<a id="a-Gu"></a>五根性善。<a id="a-Gv"></a>余心心数法性非是善者。<a id="a-Gw"></a>应是不善无记。<a id="a-Gx"></a>若以五根性善不善无记亲近五根。<a id="a-Gy"></a>亦名善者。<a id="a-Gz"></a>今五根亦亲近不善无记。<a id="a-H0"></a>应是不善无记。<a id="a-H1"></a>此则不然。<a id="a-H2"></a>何以故根与心心数法。<a id="a-H3"></a>同一所依。<a id="a-H4"></a>同一行。<a id="a-H5"></a>同一所缘。<a id="a-H6"></a>同一果。<a id="a-H7"></a>同一依。<a id="a-H8"></a>同一报。<a id="a-H9"></a>共成一事。<a id="a-HA"></a>而云其性善是亲近善者。<a id="a-HB"></a>是妄想耳。<a id="a-HC"></a>或有说者。<a id="a-HD"></a>诵持修多罗者。<a id="a-HE"></a>说言五根是世第一法。<a id="a-HF"></a>尊者达摩多罗说曰。<a id="a-HG"></a>世第一法。<a id="a-HH"></a>体性是思名差别耳。<a id="a-HI"></a>尊者佛陀提婆说曰。<a id="a-HJ"></a>世第一法。<a id="a-HK"></a>体性是心。<a id="a-HL"></a>名差别耳。<a id="a-HM"></a>所以者何信心异。<a id="a-HN"></a>乃至慧心异。<a id="a-HO"></a>若有众生。<a id="a-HP"></a>能于一时以五种心。<a id="a-HQ"></a>次第得正决定。<a id="a-HR"></a>无有是处。<a id="a-HS"></a>若一一次第得正决定。<a id="a-HT"></a>斯有是处。<a id="a-HU"></a>问曰。<a id="a-HV"></a>若然者。<a id="a-HW"></a>以不相应法得正决定耶。<a id="a-HX"></a>答曰。<a id="a-HY"></a>不也。<a id="a-HZ"></a>所以者何。<a id="a-Ha"></a>汝法心不与心相应。<a id="a-Hb"></a>有为所缘。<a id="a-Hc"></a>有为所缘故。<a id="a-Hd"></a>能次第得正决定。<a id="a-He"></a>我信亦尔。<a id="a-Hf"></a>不与信相应。<a id="a-Hg"></a>能有所缘。<a id="a-Hh"></a>有所缘故。<a id="a-Hi"></a>次第得正决定。<a id="a-Hj"></a>乃至慧亦如是。<a id="a-Hk"></a>问曰。<a id="a-Hl"></a>若然者则有大过。<a id="a-Hm"></a>所以者何。<a id="a-Hn"></a>若但信心得正决定。<a id="a-Ho"></a>不以精进念定慧等得正决定者。<a id="a-Hp"></a>懈怠失念乱意恶慧。<a id="a-Hq"></a>亦应次第得正决定。<a id="a-Hr"></a>乃至慧亦如是。<a id="a-Hs"></a>为断彼人如是意故故作是说。<a id="a-Ht"></a>如我义于诸心心数法。<a id="a-Hu"></a>次第得正决定。<a id="a-Hv"></a>是世第一法。<a id="a-Hw"></a>如我义者谓不颠倒如法性顺。<a id="a-Hx"></a>经文同我等意。<a id="a-Hy"></a>而作是说。<a id="a-Hz"></a>诸心心数法。<a id="a-I0"></a>次第得正决定。<a id="a-I1"></a>是名世第一法。<a id="a-I2"></a>彼迦旃延子。<a id="a-I3"></a>欲显正义故。<a id="a-I4"></a>言世第一法。<a id="a-I5"></a>亦是根亦非根。<a id="a-I6"></a>问曰。<a id="a-I7"></a>如世第一法。<a id="a-I8"></a>现在前未来世中心心数法。<a id="a-I9"></a>亦修彼为是第一法不耶。<a id="a-IA"></a>答曰。<a id="a-IB"></a>或有说者。<a id="a-IC"></a>依如经本非世第一法。<a id="a-ID"></a>何以故经本说诸心心数法。<a id="a-IE"></a>次第得正决定。<a id="a-IF"></a>是世第一法。<a id="a-IG"></a>彼未来者。<a id="a-IH"></a>不能作次第。<a id="a-II"></a>是故非世第一法。<a id="a-IJ"></a>复次若当是者复违经本。<a id="a-IK"></a>如说世第一法。<a id="a-IL"></a>当言一心非众多心。<a id="a-IM"></a>评曰。<a id="a-IN"></a>应作是说。<a id="a-IO"></a>彼未来者。<a id="a-IP"></a>亦是世第一法。<a id="a-IQ"></a>问曰。<a id="a-IR"></a>彼未来者不能作次第缘。<a id="a-IS"></a>云何是世第一法耶。<a id="a-IT"></a>答曰。<a id="a-IU"></a>彼未来者虽不能作次第。<a id="a-IV"></a>而能随顺作次第法。<a id="a-IW"></a>譬如比丘布萨时。<a id="a-IX"></a>不在僧中。<a id="a-IY"></a>而与僧欲名得布萨。<a id="a-IZ"></a>僧事亦成。<a id="a-Ia"></a>如是彼在未来世中。<a id="a-Ib"></a>为现在得如与欲者。<a id="a-Ic"></a>若未来世中。<a id="a-Id"></a>无现在得不与欲者。<a id="a-Ie"></a>今现在者。<a id="a-If"></a>亦不能作次第。<a id="a-Ig"></a>若作次第。<a id="a-Ih"></a>当知皆是未来者力。<a id="a-Ii"></a>何以故彼未来者。<a id="a-Ij"></a>不与圣道作障碍故。<a id="a-Ik"></a>复次若彼未来非世第一法者。<a id="a-Il"></a>与智犍度经文相违。<a id="a-Im"></a>所以者何。<a id="a-In"></a>如未曾得道。<a id="a-Io"></a>今现在前。<a id="a-Ip"></a>彼未来世中。<a id="a-Iq"></a>相似种修。<a id="a-Ir"></a>若彼未来不作世第一法者。<a id="a-Is"></a>云何名彼种相似修。<a id="a-It"></a>以是事故。<a id="a-Iu"></a>彼未来者亦是世第一法。<a id="a-Iv"></a>问曰。<a id="a-Iw"></a>若未来是世第一法者。<a id="a-Ix"></a>经文何故不说耶。<a id="a-Iy"></a>答曰。<a id="a-Iz"></a>若能与次第缘者经文则说。<a id="a-J0"></a>彼不能与次第缘。<a id="a-J1"></a>是故不说。<a id="a-J2"></a>复次若流转三世者则说。<a id="a-J3"></a>未来不尔。<a id="a-J4"></a>或有说者。<a id="a-J5"></a>从因而生。<a id="a-J6"></a>成就此法。<a id="a-J7"></a>住在身中。<a id="a-J8"></a>是故说之。<a id="a-J9"></a>彼未来者。<a id="a-JA"></a>虽从因生成就此法。<a id="a-JB"></a>不住身中。<a id="a-JC"></a>是故不说。<a id="a-JD"></a>问曰。<a id="a-JE"></a>若然者。<a id="a-JF"></a>云何非是众多心耶。<a id="a-JG"></a>答曰。<a id="a-JH"></a>此中唯说现在刹那能成事者。<a id="a-JI"></a>故非众多心。<a id="a-JJ"></a>或有说者。<a id="a-JK"></a>若能令未来世中修者则说。<a id="a-JL"></a>未来不尔。<a id="a-JM"></a>或有说者。<a id="a-JN"></a>若心彼因彼心此果。<a id="a-JO"></a>是以故说。<a id="a-JP"></a>未来不尔。<a id="a-JQ"></a>或有说者。<a id="a-JR"></a>能与因能取果住身中。<a id="a-JS"></a>能有所缘。<a id="a-JT"></a>是以故说。<a id="a-JU"></a>未来不尔。<a id="a-JV"></a>或有说者。<a id="a-JW"></a>有二修义。<a id="a-JX"></a>是以故说。<a id="a-JY"></a>彼未来者。<a id="a-JZ"></a>唯有得修无有行修。<a id="a-Ja"></a>是故不说。<a id="a-Jb"></a>问曰。<a id="a-Jc"></a>彼世第一法。<a id="a-Jd"></a>俱生色心不相应行。<a id="a-Je"></a>为是世第一法不耶。<a id="a-Jf"></a>答曰。<a id="a-Jg"></a>或有说者。<a id="a-Jh"></a>如经本说。<a id="a-Ji"></a>彼非世第一法。<a id="a-Jj"></a>所以者何。<a id="a-Jk"></a>彼不能与次第缘故。<a id="a-Jl"></a>评曰。<a id="a-Jm"></a>应作是说。<a id="a-Jn"></a>彼亦是世第一法。<a id="a-Jo"></a>问曰。<a id="a-Jp"></a>彼不能与次第缘。<a id="a-Jq"></a>云何名世第一法耶。<a id="a-Jr"></a>答曰。<a id="a-Js"></a>彼虽不能与次第缘。<a id="a-Jt"></a>而能随顺次第缘义。<a id="a-Ju"></a>所以者何。<a id="a-Jv"></a>彼与世第一法。<a id="a-Jw"></a>俱生住灭。<a id="a-Jx"></a>同一果一依一报。<a id="a-Jy"></a>是以故说。<a id="a-Jz"></a>问曰。<a id="a-K0"></a>彼若是世第一法者。<a id="a-K1"></a>经本何故不说耶。<a id="a-K2"></a>答曰。<a id="a-K3"></a>彼不能与次第缘故。<a id="a-K4"></a>是以不说。<a id="a-K5"></a>或有说者。<a id="a-K6"></a>若从因生成就此法。<a id="a-K7"></a>能有所缘是以说之。<a id="a-K8"></a>彼虽从因生成就此法。<a id="a-K9"></a>不能有所缘。<a id="a-KA"></a>是故不说。<a id="a-KB"></a>或有说者。<a id="a-KC"></a>若是相应。<a id="a-KD"></a>有依有势。<a id="a-KE"></a>有行有缘。<a id="a-KF"></a>是以故说。<a id="a-KG"></a>彼非相应。<a id="a-KH"></a>无依无势。<a id="a-KI"></a>无行无缘。<a id="a-KJ"></a>是故不说。<a id="a-KK"></a>问曰彼世第一法。<a id="a-KL"></a>得为是世第一法不耶。<a id="a-KM"></a>答曰。<a id="a-KN"></a>彼非世第一法。<a id="a-KO"></a>问曰。<a id="a-KP"></a>以何等故。<a id="a-KQ"></a>生住无常。<a id="a-KR"></a>是世第一法。<a id="a-KS"></a>而得非耶。<a id="a-KT"></a>答曰。<a id="a-KU"></a>生等一事。<a id="a-KV"></a>世第一法。<a id="a-KW"></a>同一果。<a id="a-KX"></a>共行不相离。<a id="a-KY"></a>常相随无前后。<a id="a-KZ"></a>得则不尔。<a id="a-Ka"></a>不同一果。<a id="a-Kb"></a>不共行相离。<a id="a-Kc"></a>不相随有前后。<a id="a-Kd"></a>或离所得法。<a id="a-Ke"></a>如树皮离树。<a id="a-Kf"></a>以是义故非世第一法。<a id="a-Kg"></a>问曰。<a id="a-Kh"></a>以何义故。<a id="a-Ki"></a>沙门果得即沙门果。<a id="a-Kj"></a>而此第一法。<a id="a-Kk"></a>得非世第一法耶。<a id="a-Kl"></a>答曰。<a id="a-Km"></a>以成就得故。<a id="a-Kn"></a>名沙门果。<a id="a-Ko"></a>是以得即沙门果。<a id="a-Kp"></a>能与次第缘。<a id="a-Kq"></a>亦能随顺次第缘义。<a id="a-Kr"></a>名世第一法。<a id="a-Ks"></a>得则不尔。<a id="a-Kt"></a>是故非世第一法。<a id="a-Ku"></a>如是余达分善根。<a id="a-Kv"></a>得非达分善根。<a id="a-Kw"></a>何以故若得即是达分善根者。<a id="a-Kx"></a>已得圣果。<a id="a-Ky"></a>应重起达分善根现在前。<a id="a-Kz"></a>以成就得故而实不尔。<a id="a-L0"></a>是故得非达分善根。<a id="a-L1"></a>或有说者。<a id="a-L2"></a>若共起世第一法。<a id="a-L3"></a>俱生者名世第一法。<a id="a-L4"></a>后生者非。<a id="a-L5"></a>余达分善根亦如是。<a id="a-L6"></a>或有说者。<a id="a-L7"></a>得即是世第一法。<a id="a-L8"></a>其余达分善根得。<a id="a-L9"></a>即是达分善根。<a id="a-LA"></a>问曰。<a id="a-LB"></a>若然者已得圣果。<a id="a-LC"></a>应重起达分善根现在前。<a id="a-LD"></a>答曰。<a id="a-LE"></a>或现前。<a id="a-LF"></a>或不现在前。<a id="a-LG"></a>何者现前所谓得也。<a id="a-LH"></a>何者不现在前所谓诸相应法也。<a id="a-LI"></a>评曰。<a id="a-LJ"></a>不应作如是说。<a id="a-LK"></a>如先所说者好。</p>
 </body>
</html>