<!doctype html>
<html id="z3IBVku14v" data-ver="1085">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第二十五</h1>
  <h2 id="a2">杂揵度爱敬品第四之四</h2>
  <p id="a3">世尊说无学成就戒身。<a id="a-4"></a>乃至广说。<a id="a-5"></a>问曰。<a id="a-6"></a>何故作此论。<a id="a-7"></a>答曰。<a id="a-8"></a>此是佛经。<a id="a-9"></a>佛经中说无学成就戒身。<a id="a-A"></a>虽作是说而不分别。<a id="a-B"></a>佛经是此论根本。<a id="a-C"></a>今欲广解佛经故而作此论。<a id="a-D"></a>复次所以作论者。<a id="a-E"></a>先说有余身涅槃界无余身涅槃界。<a id="a-F"></a>涅槃当言学无学非学非无学。<a id="a-G"></a>如此皆说无为阿罗汉果。<a id="a-H"></a>今说有为阿罗汉果故而作此论。<a id="a-I"></a>云何无学戒身。<a id="a-J"></a>答曰。<a id="a-K"></a>无学身戒口戒及净命。<a id="a-L"></a>如余处无学支中说。<a id="a-M"></a>正业即是此中无学身戒。<a id="a-N"></a>正语即是口戒。<a id="a-O"></a>正命是净命。<a id="a-P"></a>问曰。<a id="a-Q"></a>如身口戒外更无净命。<a id="a-R"></a>云何立此三名耶。<a id="a-S"></a>答曰。<a id="a-T"></a>以净不净相对故。<a id="a-U"></a>而立三名。<a id="a-V"></a>七不善业。<a id="a-W"></a>从贪嗔痴生。<a id="a-X"></a>从贪生者。<a id="a-Y"></a>是名邪命。<a id="a-Z"></a>从嗔痴生者。<a id="a-a"></a>身业是邪业。<a id="a-b"></a>口业是邪语。<a id="a-c"></a>从贪生者。<a id="a-d"></a>不复更作。<a id="a-e"></a>是正命从嗔痴生。<a id="a-f"></a>不复更作。<a id="a-g"></a>身业是正业。<a id="a-h"></a>口业是正语。<a id="a-i"></a>复有说者。<a id="a-j"></a>或有为命故。<a id="a-k"></a>或以游戏故。<a id="a-l"></a>或以怨心故。<a id="a-m"></a>起七不善业。<a id="a-n"></a>若为命故。<a id="a-o"></a>是名邪命。<a id="a-p"></a>若不为命。<a id="a-q"></a>起身业是邪业起口业是邪语复有说者。<a id="a-r"></a>或有为命故。<a id="a-s"></a>行于种种医方咒术。<a id="a-t"></a>或有为余事故。<a id="a-u"></a>余如前说。<a id="a-v"></a>复有说者。<a id="a-w"></a>或为四种爱故。<a id="a-x"></a>行诸恶行。<a id="a-y"></a>或为余事者。<a id="a-z"></a>若为四种爱。<a id="a-10"></a>行诸恶行。<a id="a-11"></a>是名邪命。<a id="a-12"></a>余如前说。<a id="a-13"></a>复有说者。<a id="a-14"></a>若行谄诳等五事。<a id="a-15"></a>是名邪命。<a id="a-16"></a>若为余事。<a id="a-17"></a>余如前说。<a id="a-18"></a>复有说者。<a id="a-19"></a>或有遮罪。<a id="a-1A"></a>或有性罪。<a id="a-1B"></a>若作遮罪。<a id="a-1C"></a>是名邪命。<a id="a-1D"></a>若作性罪。<a id="a-1E"></a>余如前说。<a id="a-1F"></a>所以者何。<a id="a-1G"></a>遮罪难除者故。<a id="a-1H"></a>复有说者。<a id="a-1I"></a>有根本不善业。<a id="a-1J"></a>有方便不善业。<a id="a-1K"></a>若行方便不善业。<a id="a-1L"></a>是名邪命。<a id="a-1M"></a>若行根本不善业。<a id="a-1N"></a>余如前说。<a id="a-1O"></a>所以者何以方便业难除者故。<a id="a-1P"></a>与上所说相违。<a id="a-1Q"></a>是名正命。<a id="a-1R"></a>无学成就戒身。<a id="a-1S"></a>乃至广说。<a id="a-1T"></a>问曰。<a id="a-1U"></a>如学非学非无学。<a id="a-1V"></a>亦成就戒身。<a id="a-1W"></a>何以但说无学耶。<a id="a-1X"></a>答曰。<a id="a-1Y"></a>或有说者。<a id="a-1Z"></a>此是如来教化有余略胜之说。<a id="a-1a"></a>复有说者。<a id="a-1b"></a>说最胜义故。<a id="a-1c"></a>所以者何。<a id="a-1d"></a>若以法而言则无学法胜。<a id="a-1e"></a>若以人而言则无学人胜。<a id="a-1f"></a>广说如上。<a id="a-1g"></a>无学法胜学法。<a id="a-1h"></a>复有说者。<a id="a-1i"></a>世尊或称誉叹说最胜弟子。<a id="a-1j"></a>或称中者。<a id="a-1k"></a>或称下者。<a id="a-1l"></a>称最胜者。<a id="a-1m"></a>如偈说。</p>
  <p id="a1n">阿罗汉最乐　　以无渴爱故</p>
  <p id="a1o">亦断于我慢　　坏裂无明网</p>
  <p id="a1p">称中者如赞七善人。<a id="a-1q"></a>经中所说。<a id="a-1r"></a>称下者如池喻经说。<a id="a-1s"></a>此中唯说称誉赞说最胜弟子。<a id="a-1t"></a>问曰。<a id="a-1u"></a>云何是尸罗义耶。<a id="a-1v"></a>答曰。<a id="a-1w"></a>冷义是尸罗义。<a id="a-1x"></a>所以者何。<a id="a-1y"></a>破戒能令身心热。<a id="a-1z"></a>持戒能令身心冷。<a id="a-20"></a>复有说者。<a id="a-21"></a>学习义是尸罗义。<a id="a-22"></a>所以者何。<a id="a-23"></a>数数修习善福故。</p>
  <p id="a24">云何无学定身。<a id="a-25"></a>答曰。<a id="a-26"></a>无学空三昧。<a id="a-27"></a>无相三昧。<a id="a-28"></a>无愿三昧。<a id="a-29"></a>问曰。<a id="a-2A"></a>定体是一。<a id="a-2B"></a>云何说三耶。<a id="a-2C"></a>答曰。<a id="a-2D"></a>以三事故说三。<a id="a-2E"></a>一以对治。<a id="a-2F"></a>二以期心。<a id="a-2G"></a>三以境界。<a id="a-2H"></a>以对治故说空。<a id="a-2I"></a>空是我见近对治法。<a id="a-2J"></a>问曰。<a id="a-2K"></a>身见有二种。<a id="a-2L"></a>一行于我。<a id="a-2M"></a>二行我所。<a id="a-2N"></a>空有二种。<a id="a-2O"></a>一行于空。<a id="a-2P"></a>二行无我。<a id="a-2Q"></a>此行与彼何行作近对治耶。<a id="a-2R"></a>答曰。<a id="a-2S"></a>无我行。<a id="a-2T"></a>对于我见。<a id="a-2U"></a>空行对我所见。<a id="a-2V"></a>复次无我行对五我见。<a id="a-2W"></a>空行对十五我所见。<a id="a-2X"></a>复次无我行对己见。<a id="a-2Y"></a>空行对己所见。<a id="a-2Z"></a>复次无我行对我亲爱。<a id="a-2a"></a>空行对我所亲爱。<a id="a-2b"></a>复次阴非是我。<a id="a-2c"></a>是无我行。<a id="a-2d"></a>阴中无我是空行。<a id="a-2e"></a>复次眼入非我。<a id="a-2f"></a>是无我行。<a id="a-2g"></a>眼入中无我是空行。<a id="a-2h"></a>乃至意入说亦如是。<a id="a-2i"></a>复次性空是无我行。<a id="a-2j"></a>无所行是空行。<a id="a-2k"></a>以期心故说无愿。<a id="a-2l"></a>无愿者不愿于有。<a id="a-2m"></a>问曰。<a id="a-2n"></a>若以期心。<a id="a-2o"></a>不愿于有。<a id="a-2p"></a>名无愿者。<a id="a-2q"></a>亦期心不愿圣道。<a id="a-2r"></a>而言无愿耶。<a id="a-2s"></a>答曰。<a id="a-2t"></a>期心不愿于阴。<a id="a-2u"></a>而圣道依阴。<a id="a-2v"></a>期心不愿于世。<a id="a-2w"></a>而圣道在世。<a id="a-2x"></a>期心不愿于苦。<a id="a-2y"></a>而圣道依苦。<a id="a-2z"></a>期心不愿增长。<a id="a-30"></a>而圣道依于增长。<a id="a-31"></a>问曰。<a id="a-32"></a>若然者。<a id="a-33"></a>圣人何以修道耶。<a id="a-34"></a>答曰。<a id="a-35"></a>欲至涅槃故。<a id="a-36"></a>所以者何。<a id="a-37"></a>圣人观察。<a id="a-38"></a>除于圣道。<a id="a-39"></a>更无有法能至涅槃。<a id="a-3A"></a>是以修道。<a id="a-3B"></a>以境界故说无相。<a id="a-3C"></a>无相者。<a id="a-3D"></a>无十相。<a id="a-3E"></a>无十相故言无相。<a id="a-3F"></a>十相者。<a id="a-3G"></a>谓色声香味触男女三有为相。<a id="a-3H"></a>涅槃无如是相。<a id="a-3I"></a>而彼定缘之。<a id="a-3J"></a>复次阴是有相。<a id="a-3K"></a>彼定缘阴不生。<a id="a-3L"></a>复次前后法是有相。<a id="a-3M"></a>彼定缘无前后复次若法有上中下。<a id="a-3N"></a>是名有相。<a id="a-3O"></a>彼定缘无上中下。<a id="a-3P"></a>复有说者。<a id="a-3Q"></a>以行故说三。<a id="a-3R"></a>彼空定行于二行。<a id="a-3S"></a>谓空无我行。<a id="a-3T"></a>无愿定行于十行。<a id="a-3U"></a>谓苦无常行。<a id="a-3V"></a>集谛四行道谛四行无相定行于四行。<a id="a-3W"></a>谓灭谛四行。<a id="a-3X"></a>复有说者。<a id="a-3Y"></a>以对治故说三。<a id="a-3Z"></a>空行是我见近。<a id="a-3a"></a>对治。<a id="a-3b"></a>无愿是戒取近对治。<a id="a-3c"></a>无相是痴近对治。</p>
  <p id="a3d">云何无学慧身。<a id="a-3e"></a>答曰。<a id="a-3f"></a>若智若见。<a id="a-3g"></a>若明若觉。<a id="a-3h"></a>若现观。<a id="a-3i"></a>乃至广说。<a id="a-3j"></a>评曰。<a id="a-3k"></a>此说可尔。<a id="a-3l"></a>但此中说正慧身。<a id="a-3m"></a>不说分别慧身。<a id="a-3n"></a>此文应如是说。<a id="a-3o"></a>云何无学慧身。<a id="a-3p"></a>答曰。<a id="a-3q"></a>尽智无生智不摄无学慧是也。<a id="a-3r"></a>云何无学解脱身。<a id="a-3s"></a>答曰。<a id="a-3t"></a>无学正观相应解脱。<a id="a-3u"></a>此解脱是大地。<a id="a-3v"></a>是尽智无生智。<a id="a-3w"></a>无学正见相应解脱。</p>
  <p id="a3x">云何无学解脱知见身。<a id="a-3y"></a>答曰。<a id="a-3z"></a>尽智无生智是也。<a id="a-40"></a>问曰。<a id="a-41"></a>何故说尽智无生智是无学解脱知见身耶。<a id="a-42"></a>答曰。<a id="a-43"></a>以是解脱人身中生故。</p>
  <p id="a44">问曰。<a id="a-45"></a>无学慧身。<a id="a-46"></a>无学解脱。<a id="a-47"></a>知见身。<a id="a-48"></a>有何差别。<a id="a-49"></a>答曰。<a id="a-4A"></a>无学苦智集智。<a id="a-4B"></a>是无学慧身。<a id="a-4C"></a>所以者何。<a id="a-4D"></a>此二智缘缚法故。<a id="a-4E"></a>无学灭智道智。<a id="a-4F"></a>是无学解脱知见身。<a id="a-4G"></a>所以者何。<a id="a-4H"></a>缘无缚法故。<a id="a-4I"></a>复次无学苦智集智灭智。<a id="a-4J"></a>是无学慧身。<a id="a-4K"></a>所以者何。<a id="a-4L"></a>此三智缘于解脱。<a id="a-4M"></a>不缘缘解脱。<a id="a-4N"></a>无漏智无学道智。<a id="a-4O"></a>是无学解脱知见身。<a id="a-4P"></a>所以者何。<a id="a-4Q"></a>此道智缘于解脱。<a id="a-4R"></a>亦缘缘解脱无漏智解脱有二种。<a id="a-4S"></a>谓有为解脱。<a id="a-4T"></a>无为解脱。<a id="a-4U"></a>有为者苦集智所缘。<a id="a-4V"></a>无为者灭智所缘。<a id="a-4W"></a>智解脱无漏见。<a id="a-4X"></a>是道智所缘。<a id="a-4Y"></a>是故道智是无学解脱知见身。<a id="a-4Z"></a>以道智缘三智故。<a id="a-4a"></a>复有说者。<a id="a-4b"></a>慧或对治邪慧。<a id="a-4c"></a>或对治无知。<a id="a-4d"></a>若对治邪慧。<a id="a-4e"></a>是无学慧身。<a id="a-4f"></a>若对治无知。<a id="a-4g"></a>是无学解脱知见身。<a id="a-4h"></a>如邪慧无知。<a id="a-4i"></a>利钝愚智亦如是。<a id="a-4j"></a>戒身在六地。<a id="a-4k"></a>谓未至中间根本四禅。<a id="a-4l"></a>余身在九地。<a id="a-4m"></a>问曰。<a id="a-4n"></a>佛辟支佛声闻。<a id="a-4o"></a>此五种身。<a id="a-4p"></a>为有差别不耶。<a id="a-4q"></a>答曰。<a id="a-4r"></a>若以地以体。<a id="a-4s"></a>则无差别。<a id="a-4t"></a>若以根者。<a id="a-4u"></a>则有差别。<a id="a-4v"></a>利根者说胜。<a id="a-4w"></a>中根者说中。<a id="a-4x"></a>下根者说下。<a id="a-4y"></a>如佛告诸比丘。<a id="a-4z"></a>一究竟非众究竟。<a id="a-50"></a>乃至广说。<a id="a-51"></a>问曰。<a id="a-52"></a>何故作此论。<a id="a-53"></a>答曰。<a id="a-54"></a>此是佛经。<a id="a-55"></a>佛经说一究竟。<a id="a-56"></a>非众究竟。<a id="a-57"></a>佛经虽说一究竟。<a id="a-58"></a>而不分别。<a id="a-59"></a>为以发心故言究竟。<a id="a-5A"></a>为以事成故言究竟。<a id="a-5B"></a>佛经是此论所为根本。<a id="a-5C"></a>诸佛经所不说者今欲说故而作此论。</p>
  <p id="a5D">问曰。<a id="a-5E"></a>究竟有二。<a id="a-5F"></a>何以世尊唯说一耶。<a id="a-5G"></a>尊者波奢答曰。<a id="a-5H"></a>一究竟谓发心究竟无二发心究竟一事成究竟。<a id="a-5I"></a>无二事成就究竟。<a id="a-5J"></a>世尊亦说一谛。<a id="a-5K"></a>无有二谛。<a id="a-5L"></a>谓一苦谛。<a id="a-5M"></a>无第二苦谛。<a id="a-5N"></a>乃至一道谛。<a id="a-5O"></a>无第二道谛。<a id="a-5P"></a>复有说者。<a id="a-5Q"></a>唯一究竟。<a id="a-5R"></a>无二究竟。<a id="a-5S"></a>谓事成究竟。<a id="a-5T"></a>发心究竟者。<a id="a-5U"></a>皆为事成故发心。<a id="a-5V"></a>复有说者。<a id="a-5W"></a>诸外道等。<a id="a-5X"></a>各各自于所行法中。<a id="a-5Y"></a>生究竟想。<a id="a-5Z"></a>佛作是说。<a id="a-5a"></a>唯善说法中。<a id="a-5b"></a>有究竟法。<a id="a-5c"></a>恶说法中。<a id="a-5d"></a>无究竟法。<a id="a-5e"></a>复有说者。<a id="a-5f"></a>此中不说第一究竟。<a id="a-5g"></a>但欲说诸外道过失。<a id="a-5h"></a>诸外道等。<a id="a-5i"></a>断见者非于常见。<a id="a-5j"></a>常见者非于断见。<a id="a-5k"></a>佛作是言。<a id="a-5l"></a>若常见者是究竟。<a id="a-5m"></a>断见应非。<a id="a-5n"></a>若断见者是究竟。<a id="a-5o"></a>常见应非。<a id="a-5p"></a>然常断俱非究竟法。<a id="a-5q"></a>是故欲说外道过故说一究竟。<a id="a-5r"></a>非众究竟。</p>
  <p id="a5s">如说一究竟非众究竟。<a id="a-5t"></a>乃至广说。<a id="a-5u"></a>究竟名为何法。<a id="a-5v"></a>答曰。<a id="a-5w"></a>世尊或说道究竟。<a id="a-5x"></a>或说涅槃究竟。<a id="a-5y"></a>云何说道究竟。<a id="a-5z"></a>如偈说。</p>
  <p id="a60">若不知道　　是聪明慢　　未到究竟</p>
  <p id="a61">不调而死</p>
  <p id="a62">不知道者。<a id="a-63"></a>谓不见八道也。<a id="a-64"></a>是聪明慢者。<a id="a-65"></a>外道愚小自谓聪明。<a id="a-66"></a>而生憍慢未到究竟者。<a id="a-67"></a>虽复发意。<a id="a-68"></a>不到究竟。<a id="a-69"></a>不调而死者。<a id="a-6A"></a>如有烦恼而生有烦恼而死。<a id="a-6B"></a>如偈说道究竟。<a id="a-6C"></a>云何涅槃究竟。<a id="a-6D"></a>如偈说。</p>
  <p id="a6E">到究竟无畏　　无说亦无悔</p>
  <p id="a6F">能尽于有箭　　此身是后边</p>
  <p id="a6G">到究竟者。<a id="a-6H"></a>究竟有二种。<a id="a-6I"></a>一发心究竟。<a id="a-6J"></a>二成事究竟。<a id="a-6K"></a>是到第一事成究竟也。<a id="a-6L"></a>无畏者。<a id="a-6M"></a>善修空三昧。<a id="a-6N"></a>深解缘起法故。<a id="a-6O"></a>不畏恶道及生死苦。<a id="a-6P"></a>无说者不如诸外道说邪智邪见无义之言也。<a id="a-6Q"></a>无悔者善除戒取生毕竟智故。<a id="a-6R"></a>能尽于有箭者。<a id="a-6S"></a>以善修圣道。<a id="a-6T"></a>能令有爱已尽永灭寂静住不流法中。<a id="a-6U"></a>此身是后边者。<a id="a-6V"></a>已尽其因故更不生。<a id="a-6W"></a>更不生故。<a id="a-6X"></a>此身是后边也。</p>
  <p id="a6Y">此是最究竟　　无上寂灭道</p>
  <p id="a6Z">能尽一切相　　出要到不死</p>
  <p id="a6a">此是最究竟者。<a id="a-6b"></a>说事成究竟也。<a id="a-6c"></a>寂灭者离三火故。<a id="a-6d"></a>道者智所立处。<a id="a-6e"></a>无上者无所依故。<a id="a-6f"></a>能尽一切相者。<a id="a-6g"></a>显现断一切业断一切烦恼相。<a id="a-6h"></a>出要者除诸烦恼。<a id="a-6i"></a>得清净故。<a id="a-6j"></a>到不死者毕竟到不灭法故。</p>
  <p id="a6k">如数目揵连婆罗门。<a id="a-6l"></a>往至佛所而白佛言。<a id="a-6m"></a>沙门瞿昙所化弟子。<a id="a-6n"></a>一切尽到究竟耶。<a id="a-6o"></a>世尊告言。<a id="a-6p"></a>婆罗门此事不定。<a id="a-6q"></a>或有到者有不到者。<a id="a-6r"></a>此中说涅槃是事成究竟有发心有发心究竟。<a id="a-6s"></a>有事成有事成究竟。<a id="a-6t"></a>云何发心究竟。<a id="a-6u"></a>乃至事成究竟。<a id="a-6v"></a>答曰。<a id="a-6w"></a>或有说者。<a id="a-6x"></a>世俗道是名发心非究竟。<a id="a-6y"></a>圣道名发心亦名究竟。<a id="a-6z"></a>世俗道所断是名事成不名究竟。<a id="a-70"></a>无漏道所断。<a id="a-71"></a>是名事成亦名究竟复有说者。<a id="a-72"></a>果中间道。<a id="a-73"></a>是名发心不名究竟。<a id="a-74"></a>根本沙门果道。<a id="a-75"></a>是名发心亦名究竟。<a id="a-76"></a>果中间道所断。<a id="a-77"></a>是名事成不名究竟。<a id="a-78"></a>根本果道所断。<a id="a-79"></a>是名事成亦名究竟。<a id="a-7A"></a>复有说者。<a id="a-7B"></a>学道是名发心不名究竟。<a id="a-7C"></a>无学道。<a id="a-7D"></a>是名发心亦名究竟。<a id="a-7E"></a>学道所断。<a id="a-7F"></a>是名事成不名究竟。<a id="a-7G"></a>无学道所断。<a id="a-7H"></a>是名事成亦名究竟。</p>
  <p id="a7I">如世尊说。<a id="a-7J"></a>有诸外道梵志。<a id="a-7K"></a>乃至广说。<a id="a-7L"></a>问曰。<a id="a-7M"></a>何故作此论。<a id="a-7N"></a>答曰。<a id="a-7O"></a>此是佛经。<a id="a-7P"></a>佛经中说。<a id="a-7Q"></a>有诸外道梵志。<a id="a-7R"></a>作如是论。<a id="a-7S"></a>我断诸取。<a id="a-7T"></a>乃至广说。<a id="a-7U"></a>佛经虽作是说而不分别。<a id="a-7V"></a>佛经是此论所为根本。<a id="a-7W"></a>诸佛经中所不说者。<a id="a-7X"></a>今阿毗昙尽欲说故而作此论。</p>
  <p id="a7Y">此中问三事。<a id="a-7Z"></a>一问诸外道实不断诸取。<a id="a-7a"></a>何以佛说诸外道言断诸取。<a id="a-7b"></a>二问如诸外道不施设断诸取。<a id="a-7c"></a>何以言诸外道施设断欲取戒取见取。<a id="a-7d"></a>三问如诸外道施设断欲取戒取见取。<a id="a-7e"></a>不施设断我取。<a id="a-7f"></a>于此三种问中。<a id="a-7g"></a>尊者迦旃延子。<a id="a-7h"></a>先答中者。<a id="a-7i"></a>问曰。<a id="a-7j"></a>如诸外道。<a id="a-7k"></a>不断诸取。<a id="a-7l"></a>何以言断欲取戒见取。<a id="a-7m"></a>乃至广说。<a id="a-7n"></a>答曰。<a id="a-7o"></a>或有说者。<a id="a-7p"></a>此是世尊小小说法之言。<a id="a-7q"></a>此言应当违逆。<a id="a-7r"></a>不应随顺。<a id="a-7s"></a>所以者何。<a id="a-7t"></a>世尊说法。<a id="a-7u"></a>不以无因缘。<a id="a-7v"></a>亦不以少因缘。<a id="a-7w"></a>诸佛所说。<a id="a-7x"></a>尽有因缘。<a id="a-7y"></a>非无因缘。<a id="a-7z"></a>尽有所为。<a id="a-80"></a>非无所为。<a id="a-81"></a>尽有所化。<a id="a-82"></a>非无所化。<a id="a-83"></a>若他人无缘者。<a id="a-84"></a>佛终不说。<a id="a-85"></a>复有说者。<a id="a-86"></a>世尊现少分断故。<a id="a-87"></a>作如是说。<a id="a-88"></a>此言亦应违逆。<a id="a-89"></a>不应随顺。<a id="a-8A"></a>所以者何。<a id="a-8B"></a>如凡夫人。<a id="a-8C"></a>断欲界戒取见取。<a id="a-8D"></a>乃至断无所有处戒取见取。<a id="a-8E"></a>凡夫亦断初禅地我取。<a id="a-8F"></a>乃至断无所有处我取。<a id="a-8G"></a>是故此言亦不中用。<a id="a-8H"></a>然佛世尊。<a id="a-8I"></a>广说诸法。<a id="a-8J"></a>乃至广说此说。<a id="a-8K"></a>是真实义。<a id="a-8L"></a>佛未出世时。<a id="a-8M"></a>外道异学。<a id="a-8N"></a>得名誉利养。<a id="a-8O"></a>后佛出世。<a id="a-8P"></a>蔽于外道。<a id="a-8Q"></a>犹如日光蔽于荧火。<a id="a-8R"></a>外道弟子。<a id="a-8S"></a>归伏世尊。<a id="a-8T"></a>外道利养。<a id="a-8U"></a>转转减少。<a id="a-8V"></a>时诸外道。<a id="a-8W"></a>尽集一处。<a id="a-8X"></a>而共议言。<a id="a-8Y"></a>沙门瞿昙。<a id="a-8Z"></a>未出世时。<a id="a-8a"></a>世间所有名誉利养。<a id="a-8b"></a>皆归我等。<a id="a-8c"></a>瞿昙既出。<a id="a-8d"></a>如是等事。<a id="a-8e"></a>转转减少。<a id="a-8f"></a>然彼瞿昙。<a id="a-8g"></a>无有实德。<a id="a-8h"></a>但形容端正。<a id="a-8i"></a>善于经论。<a id="a-8j"></a>我等形容粗足相况。<a id="a-8k"></a>然彼所说经法难及。<a id="a-8l"></a>我等今当作何方便得彼经法。<a id="a-8m"></a>若当得者。<a id="a-8n"></a>世间利养。<a id="a-8o"></a>还归我等。<a id="a-8p"></a>作是议言。<a id="a-8q"></a>如我众中苏尸摩纳等。<a id="a-8r"></a>聪明利根兼有念力。<a id="a-8s"></a>必能受持沙门瞿昙所说经法。<a id="a-8t"></a>今可遣往为彼弟子。<a id="a-8u"></a>沙门瞿昙必为此人广说经法。<a id="a-8v"></a>彼诵读已。<a id="a-8w"></a>当为我等而来解说。<a id="a-8x"></a>时诸外道作是议已。<a id="a-8y"></a>即便喻遣苏尸摩纳等。<a id="a-8z"></a>汝当往诣瞿昙沙门所求为弟子。<a id="a-90"></a>乃至出家于佛法中所闻经法。<a id="a-91"></a>而能受持。<a id="a-92"></a>是时如来以十力四无所畏。<a id="a-93"></a>于大众中。<a id="a-94"></a>广为人天。<a id="a-95"></a>解说诸法。<a id="a-96"></a>有诸外道。<a id="a-97"></a>在大众边。<a id="a-98"></a>彷徉而行。<a id="a-99"></a>以窃法故。<a id="a-9A"></a>心怀恐怖。<a id="a-9B"></a>以恐怖故。<a id="a-9C"></a>受持者少。<a id="a-9D"></a>忘失者多。<a id="a-9E"></a>以是义故。<a id="a-9F"></a>当知世尊广说诸法。<a id="a-9G"></a>诸外道等。<a id="a-9H"></a>唯诵断三受。<a id="a-9I"></a>忘断我受。<a id="a-9J"></a>复有说者。<a id="a-9K"></a>世尊说法。<a id="a-9L"></a>或有满足。<a id="a-9M"></a>有不满足。<a id="a-9N"></a>其所为事。<a id="a-9O"></a>无不满足。<a id="a-9P"></a>如经说。<a id="a-9Q"></a>四念处于念处义。<a id="a-9R"></a>便为满足。<a id="a-9S"></a>如说一念处。<a id="a-9T"></a>名不满足。<a id="a-9U"></a>如说众生住身身观者。<a id="a-9V"></a>如爪甲上土。<a id="a-9W"></a>不住身身观者。<a id="a-9X"></a>如大地土。<a id="a-9Y"></a>如说五盖七觉支六界。<a id="a-9Z"></a>此说亦是不满足。<a id="a-9a"></a>如说十盖十四觉支十八界。<a id="a-9b"></a>是名满足。<a id="a-9c"></a>以是事故。<a id="a-9d"></a>其所为事。<a id="a-9e"></a>无不满足。<a id="a-9f"></a>说法有满足不满足。<a id="a-9g"></a>有诸外道异学受佛法名者。<a id="a-9h"></a>乃至广说。<a id="a-9i"></a>为作证故。<a id="a-9j"></a>而引佛经。<a id="a-9k"></a>如经说。<a id="a-9l"></a>有诸外道梵志。<a id="a-9m"></a>诣诸比丘所集会堂。<a id="a-9n"></a>作如是语。<a id="a-9o"></a>诸长老。<a id="a-9p"></a>如汝师瞿昙。<a id="a-9q"></a>为诸弟子。<a id="a-9r"></a>作如是说。<a id="a-9s"></a>当断五盖。<a id="a-9t"></a>于四念处。<a id="a-9u"></a>安止其心。<a id="a-9v"></a>修七觉支。<a id="a-9w"></a>我等为诸弟子。<a id="a-9x"></a>亦说如是法。<a id="a-9y"></a>乃至广说。<a id="a-9z"></a>彼诸外道。<a id="a-A0"></a>与盖俱生俱死。<a id="a-A1"></a>犹不识盖。<a id="a-A2"></a>何况知见念处觉支。<a id="a-A3"></a>尚不闻香。<a id="a-A4"></a>况知其味。<a id="a-A5"></a>然佛广说诸法。<a id="a-A6"></a>乃至广说。<a id="a-A7"></a>如摩揵提梵志。<a id="a-A8"></a>来诣佛所。<a id="a-A9"></a>被郁多罗僧。<a id="a-AA"></a>以手摩此。<a id="a-AB"></a>如病如痈。<a id="a-AC"></a>如箭如疮之身。<a id="a-AD"></a>作如是言。<a id="a-AE"></a>沙门瞿昙。<a id="a-AF"></a>此身无病。<a id="a-AG"></a>即是涅槃。<a id="a-AH"></a>彼梵志身无疹病。<a id="a-AI"></a>常得饮食身无病故。<a id="a-AJ"></a>言身无病。<a id="a-AK"></a>得饮食故。<a id="a-AL"></a>言是涅槃。<a id="a-AM"></a>彼梵志犹尚不识四大调适无病。<a id="a-AN"></a>何况结尽涅槃。<a id="a-AO"></a>复有说者。<a id="a-AP"></a>无病是道。<a id="a-AQ"></a>涅槃是道果。<a id="a-AR"></a>彼梵志尚不识无病道。<a id="a-AS"></a>何况无病道果。<a id="a-AT"></a>然佛广演说法。<a id="a-AU"></a>乃至广说。<a id="a-AV"></a>彼所问者今当说之。<a id="a-AW"></a>何故外道梵志。<a id="a-AX"></a>不施设断我取。<a id="a-AY"></a>答曰。<a id="a-AZ"></a>如经本说。<a id="a-Aa"></a>外道梵志。<a id="a-Ab"></a>长夜着我着众生。<a id="a-Ac"></a>乃至广说。<a id="a-Ad"></a>复有说者。<a id="a-Ae"></a>外道异学。<a id="a-Af"></a>于我取心生恐怖。<a id="a-Ag"></a>如人在于山岸上立怖畏于下。<a id="a-Ah"></a>彼亦如是。<a id="a-Ai"></a>复有说者。<a id="a-Aj"></a>畏舍己见。<a id="a-Ak"></a>随逐他见。<a id="a-Al"></a>外道异学。<a id="a-Am"></a>以我见为己见根本。<a id="a-An"></a>而不欲舍。<a id="a-Ao"></a>复有说者。<a id="a-Ap"></a>畏断我命故。<a id="a-Aq"></a>复有说者。<a id="a-Ar"></a>畏为同梵行者所轻贱故。<a id="a-As"></a>前所问者今当说之。<a id="a-At"></a>如诸外道。<a id="a-Au"></a>不知断诸取。<a id="a-Av"></a>何以言断诸取耶。<a id="a-Aw"></a>答曰。<a id="a-Ax"></a>此是世尊随世言说。<a id="a-Ay"></a>为作证故而引佛经。<a id="a-Az"></a>如说有诸众生见灭断坏。<a id="a-B0"></a>实义中无有众生。<a id="a-B1"></a>为随外道世俗言。<a id="a-B2"></a>说有众生。<a id="a-B3"></a>此亦如是乃至广说。</p>
  <p id="aB4">有二智。<a id="a-B5"></a>一断智。<a id="a-B6"></a>二知智。<a id="a-B7"></a>乃至广说。<a id="a-B8"></a>问曰。<a id="a-B9"></a>何故作此论。<a id="a-BA"></a>答曰。<a id="a-BB"></a>前说外道异学。<a id="a-BC"></a>施设断诸取。<a id="a-BD"></a>不施设断我取。<a id="a-BE"></a>虽作是说。<a id="a-BF"></a>不分别为是断智为是知智。<a id="a-BG"></a>今欲说故而作此论。</p>
  <p id="aBH">有二智。<a id="a-BI"></a>谓断智知智。<a id="a-BJ"></a>云何知智。<a id="a-BK"></a>若知见明觉现观是也。<a id="a-BL"></a>智对无智。<a id="a-BM"></a>见对邪慧。<a id="a-BN"></a>明对无明。<a id="a-BO"></a>觉对邪见。<a id="a-BP"></a>现观对邪观。<a id="a-BQ"></a>复有说者。<a id="a-BR"></a>此中说无漏知智。<a id="a-BS"></a>所以者何。<a id="a-BT"></a>无有世俗道能现观者。<a id="a-BU"></a>以是事故唯说无漏知智。<a id="a-BV"></a>复有说者。<a id="a-BW"></a>此中亦说有漏无漏知智。<a id="a-BX"></a>何以知之世俗智亦有知见明觉现观相故。<a id="a-BY"></a>问曰。<a id="a-BZ"></a>世俗道无现观义。<a id="a-Ba"></a>云何言现观耶。<a id="a-Bb"></a>答曰。<a id="a-Bc"></a>现前观了了是现前观义。<a id="a-Bd"></a>世俗道亦能现观故。<a id="a-Be"></a>问曰。<a id="a-Bf"></a>若然者。<a id="a-Bg"></a>为说何等世俗知智耶。<a id="a-Bh"></a>答曰。<a id="a-Bi"></a>除虚现观相应慧。<a id="a-Bj"></a>所谓无量初第二第三解脱八胜处十一切处。<a id="a-Bk"></a>除如是等观相应慧。<a id="a-Bl"></a>诸总相别相观者。<a id="a-Bm"></a>去缘中愚者。<a id="a-Bn"></a>去物体愚者。<a id="a-Bo"></a>诸余实观。<a id="a-Bp"></a>如闻思修暖顶忍世第一法。<a id="a-Bq"></a>如是等也。<a id="a-Br"></a>问曰。<a id="a-Bs"></a>何以定知世俗慧是现观也。<a id="a-Bt"></a>答曰。<a id="a-Bu"></a>如说现前观了了义是现观义。<a id="a-Bv"></a>世俗慧亦能了了现观。<a id="a-Bw"></a>何以知之。<a id="a-Bx"></a>如城喻经说。<a id="a-By"></a>我未成三菩提等。<a id="a-Bz"></a>亦能生是现观。<a id="a-C0"></a>以是事故。<a id="a-C1"></a>知世俗慧能作云何断智。<a id="a-C2"></a>答曰。<a id="a-C3"></a>若一切爱恚痴断。<a id="a-C4"></a>一切烦恼断名为断智。<a id="a-C5"></a>问曰。<a id="a-C6"></a>如断无所缘智有所缘。<a id="a-C7"></a>何以说断名智耶。<a id="a-C8"></a>答曰。<a id="a-C9"></a>或有说者。<a id="a-CA"></a>以断是智果故。<a id="a-CB"></a>断名为智。<a id="a-CC"></a>如阿罗汉。<a id="a-CD"></a>是智果以智名说。<a id="a-CE"></a>如天眼天耳是通果。<a id="a-CF"></a>以通名说。<a id="a-CG"></a>如六入是业果。<a id="a-CH"></a>以业名说。<a id="a-CI"></a>如此六入是本业。<a id="a-CJ"></a>如是断是智果。<a id="a-CK"></a>故说名断智。<a id="a-CL"></a>问曰。<a id="a-CM"></a>如修道中断是智果见道中断是忍果。<a id="a-CN"></a>何以说名断智耶。<a id="a-CO"></a>答曰。<a id="a-CP"></a>彼是世俗智果故。<a id="a-CQ"></a>若以世俗道。<a id="a-CR"></a>离欲界欲。<a id="a-CS"></a>乃至离无所有处欲。<a id="a-CT"></a>彼欲界乃至离无所有处。<a id="a-CU"></a>是世俗智果。<a id="a-CV"></a>问曰。<a id="a-CW"></a>世俗道有功处可尔。<a id="a-CX"></a>世俗道于非想非非想处无功。<a id="a-CY"></a>非想非非想处。<a id="a-CZ"></a>见道所断。<a id="a-Ca"></a>尽是忍果。<a id="a-Cb"></a>云何彼断复是断智耶。<a id="a-Cc"></a>尊者僧伽婆修答曰。<a id="a-Cd"></a>有二断智。<a id="a-Ce"></a>一是慧果。<a id="a-Cf"></a>二是智果。<a id="a-Cg"></a>彼是慧果。<a id="a-Ch"></a>评曰。<a id="a-Ci"></a>不应作是说。<a id="a-Cj"></a>所以者何。<a id="a-Ck"></a>世尊说二智。<a id="a-Cl"></a>一是断智。<a id="a-Cm"></a>二是知智。<a id="a-Cn"></a>不说断慧。<a id="a-Co"></a>复有说者。<a id="a-Cp"></a>断智是无漏知智功用果。<a id="a-Cq"></a>所以者何。<a id="a-Cr"></a>如须陀洹。<a id="a-Cs"></a>以无漏道当得斯陀含果。<a id="a-Ct"></a>第六无碍道。<a id="a-Cu"></a>当通证三界见道所断及欲界修道所断六品结。<a id="a-Cv"></a>斯陀含以无漏道。<a id="a-Cw"></a>当得阿那含果。<a id="a-Cx"></a>第九无碍道。<a id="a-Cy"></a>当通证三界见道所断及欲界修道所断。<a id="a-Cz"></a>阿那含当得阿罗汉果金刚喻定。<a id="a-D0"></a>当通证三界见道修道所断断。<a id="a-D1"></a>是金刚喻定功用果。<a id="a-D2"></a>以是事故。<a id="a-D3"></a>断是无漏知智功用果。<a id="a-D4"></a>尊者佛陀罗测说曰。<a id="a-D5"></a>当言断法。<a id="a-D6"></a>所以者何。<a id="a-D7"></a>此是诸圣道第一所应。<a id="a-D8"></a>第一毕竟。<a id="a-D9"></a>第一胜法故。<a id="a-DA"></a>尊者瞿沙说曰。<a id="a-DB"></a>此当言断舍。<a id="a-DC"></a>所以者何。<a id="a-DD"></a>舍弃一切生死法。<a id="a-DE"></a>得此断故。<a id="a-DF"></a>复次从智种中生故言断智。<a id="a-DG"></a>如瞿昙姓中生名瞿昙。<a id="a-DH"></a>彼亦如是。<a id="a-DI"></a>复有说者。<a id="a-DJ"></a>彼断虽无所缘而住智相。<a id="a-DK"></a>如过去未来眼。<a id="a-DL"></a>虽不能见。<a id="a-DM"></a>而是见相。<a id="a-DN"></a>如过去未来受。<a id="a-DO"></a>虽无所觉。<a id="a-DP"></a>而是受相。<a id="a-DQ"></a>乃至慧说亦如是。<a id="a-DR"></a>如是断虽无所缘。<a id="a-DS"></a>而是智相。<a id="a-DT"></a>是故名断智。<a id="a-DU"></a>问曰。<a id="a-DV"></a>如断身见一结。<a id="a-DW"></a>亦名断智。<a id="a-DX"></a>何以说一切结。<a id="a-DY"></a>尽名断智耶。<a id="a-DZ"></a>答曰。<a id="a-Da"></a>断一身见。<a id="a-Db"></a>亦是断智。<a id="a-Dc"></a>此中说断一切结尽断智。<a id="a-Dd"></a>不说渐渐断智。</p>
  <p id="aDe">复次世尊或说智是知智。<a id="a-Df"></a>或说智是断智。<a id="a-Dg"></a>云何智是知智。<a id="a-Dh"></a>如偈说。</p>
  <p id="aDi">此贤年少者　　欲饶益世间</p>
  <p id="aDj">爱能生诸苦　　能知是聪明</p>
  <p id="aDk">多求王此论根本。<a id="a-Dl"></a>曾闻有王名曰多求。<a id="a-Dm"></a>受性暴恶为人轻躁。<a id="a-Dn"></a>多劫人民种种财货。<a id="a-Do"></a>是时人民普共集议。<a id="a-Dp"></a>退其王位。<a id="a-Dq"></a>以其次弟立以为王。<a id="a-Dr"></a>时多求王。<a id="a-Ds"></a>至国边邑。<a id="a-Dt"></a>编草作屣。<a id="a-Du"></a>以自存活。<a id="a-Dv"></a>是时弟王问诸臣言。<a id="a-Dw"></a>我有大兄今何所在。<a id="a-Dx"></a>诸臣答曰。<a id="a-Dy"></a>闻在边邑。<a id="a-Dz"></a>编草作屣。<a id="a-E0"></a>以自存活。<a id="a-E1"></a>王闻此言。<a id="a-E2"></a>心生愁恼作是思惟。<a id="a-E3"></a>唯有一兄勤苦如此。<a id="a-E4"></a>我今何用在此王位。<a id="a-E5"></a>即遣使往追命使还封一村落。<a id="a-E6"></a>是时人民亲附者众。<a id="a-E7"></a>所得封邑不供食用。<a id="a-E8"></a>复更封与二村三村。<a id="a-E9"></a>乃至半国犹故不足。<a id="a-EA"></a>是时其兄以半国人力。<a id="a-EB"></a>兴兵杀弟自立为王。<a id="a-EC"></a>尔时帝释作是思惟。<a id="a-ED"></a>今此国王不识恩义。<a id="a-EE"></a>作如是恶。<a id="a-EF"></a>我当往诳而苦恼之。<a id="a-EG"></a>尔时帝释自化其身。<a id="a-EH"></a>作婆罗门像。<a id="a-EI"></a>顶戴螺髻身着粗衣。<a id="a-EJ"></a>左执军[土*遲]右把法杖。<a id="a-EK"></a>往诣王所以语告言。<a id="a-EL"></a>赞美于王在一面立。<a id="a-EM"></a>时王问言。<a id="a-EN"></a>大婆罗门从何所来。<a id="a-EO"></a>婆罗门言。<a id="a-EP"></a>我从大海外来。<a id="a-EQ"></a>王复问言。<a id="a-ER"></a>大海之外有何奇事。<a id="a-ES"></a>婆罗门言。<a id="a-ET"></a>我见一国。<a id="a-EU"></a>人民炽盛。<a id="a-EV"></a>丰乐无极。<a id="a-EW"></a>王复问言。<a id="a-EX"></a>如我今日。<a id="a-EY"></a>多诸兵众。<a id="a-EZ"></a>若当讨罸。<a id="a-Ea"></a>为可得不。<a id="a-Eb"></a>婆罗门言。<a id="a-Ec"></a>往必可得。<a id="a-Ed"></a>王复问言。<a id="a-Ee"></a>谁当为我导引在前婆罗门言。<a id="a-Ef"></a>我当导引。<a id="a-Eg"></a>王复问言。<a id="a-Eh"></a>若可尔者。<a id="a-Ei"></a>后更几日当示我路。<a id="a-Ej"></a>婆罗门言。<a id="a-Ek"></a>却后七日言已便去。<a id="a-El"></a>时王日日下算计所期日。<a id="a-Em"></a>至七日旦处处推求先婆罗门而都不见。<a id="a-En"></a>以不见故心生愁苦。<a id="a-Eo"></a>坐于静室。<a id="a-Ep"></a>时释迦菩萨。<a id="a-Eq"></a>在彼王国内。<a id="a-Er"></a>婆罗门村中生有小因缘来诣王城。<a id="a-Es"></a>闻王愁苦无能止者。<a id="a-Et"></a>是时菩萨。<a id="a-Eu"></a>语诸臣言。<a id="a-Ev"></a>我能去王心中愁苦。<a id="a-Ew"></a>是时诸臣。<a id="a-Ex"></a>便将菩萨。<a id="a-Ey"></a>诣其王所。<a id="a-Ez"></a>尔时菩萨。<a id="a-F0"></a>为其国王。<a id="a-F1"></a>说众义经偈。</p>
  <p id="aF2">追求五欲　　若获得时　　以称意故</p>
  <p id="aF3">必生欢喜</p>
  <p id="aF4">乃至尽说染欲品偈。<a id="a-F5"></a>是时菩萨诵此偈已。<a id="a-F6"></a>心生厌离得离欲爱。<a id="a-F7"></a>以离欲故。<a id="a-F8"></a>复说此偈。</p>
  <p id="aF9">能行说为正　　不行何所说</p>
  <p id="aFA">若说不能行　　不名为智者</p>
  <p id="aFB">菩萨说此一偈。<a id="a-FC"></a>半为帝释。<a id="a-FD"></a>半为国王。<a id="a-FE"></a>若不能行不应许他。<a id="a-FF"></a>若许他者便应即行。<a id="a-FG"></a>而不行者。<a id="a-FH"></a>是不善事。<a id="a-FI"></a>汝亦应当筹量。<a id="a-FJ"></a>彼人为能去不能去。<a id="a-FK"></a>复于何时曾见有人从大海外来。<a id="a-FL"></a>而信其言耶。<a id="a-FM"></a>是时国王。<a id="a-FN"></a>于菩萨所。<a id="a-FO"></a>心生欢喜。<a id="a-FP"></a>便说此偈。</p>
  <p id="aFQ">此贤年少者　　欲饶益世间</p>
  <p id="aFR">爱能生诸苦　　能知是聪明</p>
  <p id="aFS">以此偈说智是知智。</p>
  <p id="aFT">云何说智是断智。<a id="a-FU"></a>如说。<a id="a-FV"></a>佛告比丘。<a id="a-FW"></a>我今当说智所知法智成就智者。<a id="a-FX"></a>云何智所知法。<a id="a-FY"></a>答曰。<a id="a-FZ"></a>五阴是也。<a id="a-Fa"></a>问曰。<a id="a-Fb"></a>如智知一切法。<a id="a-Fc"></a>何以但说知五阴耶。<a id="a-Fd"></a>答曰。<a id="a-Fe"></a>若作是问者。<a id="a-Ff"></a>如下章答。<a id="a-Fg"></a>所以唯知苦。<a id="a-Fh"></a>此中应尽说之。<a id="a-Fi"></a>评曰。<a id="a-Fj"></a>不应作是说。<a id="a-Fk"></a>所以者何。<a id="a-Fl"></a>此中说断智。<a id="a-Fm"></a>不说知智。<a id="a-Fn"></a>知五阴不知一切法故。<a id="a-Fo"></a>问曰。<a id="a-Fp"></a>若然者应作此论。<a id="a-Fq"></a>如五阴是二智所知。<a id="a-Fr"></a>谓知智断智。<a id="a-Fs"></a>何以世尊。<a id="a-Ft"></a>舍知智说断智耶。<a id="a-Fu"></a>答曰。<a id="a-Fv"></a>或有说者。<a id="a-Fw"></a>以因此五阴得断知智故。<a id="a-Fx"></a>下答知灭等。<a id="a-Fy"></a>是中尽应说。<a id="a-Fz"></a>云何为智。<a id="a-G0"></a>答曰。<a id="a-G1"></a>一切结尽。<a id="a-G2"></a>乃至广说。<a id="a-G3"></a>问曰。<a id="a-G4"></a>如佛说一切尽是名断界。<a id="a-G5"></a>此中何以说一切结尽是断智耶。<a id="a-G6"></a>答曰。<a id="a-G7"></a>此是如来教化有余略胜之言。<a id="a-G8"></a>复有说者。<a id="a-G9"></a>若说结尽。<a id="a-GA"></a>当知尽说一切有漏行断。<a id="a-GB"></a>如上说。<a id="a-GC"></a>若过去者。<a id="a-GD"></a>一切尽灭耶。<a id="a-GE"></a>彼中答者。<a id="a-GF"></a>此尽应说。<a id="a-GG"></a>云何成就智者。<a id="a-GH"></a>答曰。<a id="a-GI"></a>漏尽阿罗汉是也。<a id="a-GJ"></a>问曰。<a id="a-GK"></a>如学人处处有智。<a id="a-GL"></a>何以唯说阿罗汉是智人耶。<a id="a-GM"></a>答曰。<a id="a-GN"></a>或有说者。<a id="a-GO"></a>此是如来有余之说。<a id="a-GP"></a>乃至广说。<a id="a-GQ"></a>复有说者。<a id="a-GR"></a>以胜故如上答。<a id="a-GS"></a>无学人胜学人。<a id="a-GT"></a>此中应广说。<a id="a-GU"></a>复有说者。<a id="a-GV"></a>学人随其所知。<a id="a-GW"></a>不悉舍有。<a id="a-GX"></a>无学人。<a id="a-GY"></a>随其所知。<a id="a-GZ"></a>悉能舍有。<a id="a-Ga"></a>此中亦说。<a id="a-Gb"></a>云何为说。<a id="a-Gc"></a>答曰。<a id="a-Gd"></a>一切结尽。<a id="a-Ge"></a>谁尽一切结。<a id="a-Gf"></a>唯是无学人。<a id="a-Gg"></a>复有说者。<a id="a-Gh"></a>此文应如是说。<a id="a-Gi"></a>云何知智。<a id="a-Gj"></a>答曰。<a id="a-Gk"></a>若知见明觉现观等。<a id="a-Gl"></a>乃至广说。<a id="a-Gm"></a>亦如说贤年少等。<a id="a-Gn"></a>乃至广说。<a id="a-Go"></a>云何断智。<a id="a-Gp"></a>答曰。<a id="a-Gq"></a>一切结尽。<a id="a-Gr"></a>亦如说我今当说法智。<a id="a-Gs"></a>乃至广说。</p>
  <p id="aGt">若归佛趣彼何归趣。<a id="a-Gu"></a>乃至广说。<a id="a-Gv"></a>问曰。<a id="a-Gw"></a>何故作此论。<a id="a-Gx"></a>答曰。<a id="a-Gy"></a>为非归处生归处想故。<a id="a-Gz"></a>欲显真实归趣处故。<a id="a-H0"></a>而作此论。<a id="a-H1"></a>如偈说。</p>
  <p id="aH2">多有归趣　　山川树林　　园观塔庙</p>
  <p id="aH3">以畏他故　　此归非安　　此归非胜</p>
  <p id="aH4">其所归趣　　不能免苦　　若归趣佛</p>
  <p id="aH5">法及众僧　　于四圣谛　　能以慧见</p>
  <p id="aH6">此趣是安　　此趣是胜　　此趣能免</p>
  <p id="aH7">一切众苦</p>
  <p id="aH8">是故为非归趣作归趣想。<a id="a-H9"></a>欲现真实归趣处故。<a id="a-HA"></a>而作此论。<a id="a-HB"></a>复有说者。<a id="a-HC"></a>为止众生愚归趣故。<a id="a-HD"></a>众生或谓归佛者谓归趣如来父母所生之身头足等分。<a id="a-HE"></a>为止如是意故。<a id="a-HF"></a>若归趣佛者。<a id="a-HG"></a>当归趣佛菩提。<a id="a-HH"></a>无学法者。<a id="a-HI"></a>若归趣法者。<a id="a-HJ"></a>谓归善不善无记法及诸比丘所行。<a id="a-HK"></a>是应作是。<a id="a-HL"></a>不应作法。<a id="a-HM"></a>若归趣法者。<a id="a-HN"></a>当归趣爱尽涅槃法。<a id="a-HO"></a>若归趣僧者。<a id="a-HP"></a>谓归趣四性出家之人。<a id="a-HQ"></a>欲令众生于此法中得决定。<a id="a-HR"></a>若归趣僧者。<a id="a-HS"></a>当归趣学无学法。<a id="a-HT"></a>是故欲止众生愚归趣故。<a id="a-HU"></a>而作此论。</p>
 </body>
</html>