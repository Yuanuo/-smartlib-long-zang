<!doctype html>
<html id="z3IBVkI14p" data-ver="980">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第十九</h1>
  <h2 id="a2">杂揵度人品第三之三</h2>
  <p id="a3">问曰凡夫人生欲界中。<a id="a-4"></a>为造几种业耶。<a id="a-5"></a>答曰凡夫人生欲界中未离欲能造四种善不善业。<a id="a-6"></a>已离欲界欲。<a id="a-7"></a>未离初禅欲。<a id="a-8"></a>能造欲界四种善业。<a id="a-9"></a>造初禅三种业。<a id="a-A"></a>除现报业。<a id="a-B"></a>如是乃至离无所有处欲。<a id="a-C"></a>能造欲界四种善业。<a id="a-D"></a>能造四禅四无色定三种业。<a id="a-E"></a>除现报业。<a id="a-F"></a>凡夫人生初禅中未离欲。<a id="a-G"></a>能造初禅中四种业。<a id="a-H"></a>若离初禅欲。<a id="a-I"></a>未离第二禅欲。<a id="a-J"></a>能造初禅中三种业。<a id="a-K"></a>除生报业。<a id="a-L"></a>能造二禅中三种业。<a id="a-M"></a>除现报业。<a id="a-N"></a>离二禅欲。<a id="a-O"></a>未离三禅欲。<a id="a-P"></a>能造初禅中三种业。<a id="a-Q"></a>除生报业。<a id="a-R"></a>能造二禅中二种业。<a id="a-S"></a>除生报现报业。<a id="a-T"></a>能造三禅中三种业。<a id="a-U"></a>除现报业。<a id="a-V"></a>乃至离无所有处欲。<a id="a-W"></a>能造初禅中三种业。<a id="a-X"></a>除生报业。<a id="a-Y"></a>三禅三无色定中。<a id="a-Z"></a>能造二种业。<a id="a-a"></a>除生报现报业。<a id="a-b"></a>能造非想非非想处三种业。<a id="a-c"></a>除现报业。<a id="a-d"></a>如是凡夫人。<a id="a-e"></a>乃至生无所有处未离欲。<a id="a-f"></a>能造无所有处四种业。<a id="a-g"></a>已离欲能造无所有处三种业。<a id="a-h"></a>除生报业。<a id="a-i"></a>能造非想非非想处三种业。<a id="a-j"></a>除现报业。<a id="a-k"></a>凡夫人生非想非非想处。<a id="a-l"></a>能造四种业。<a id="a-m"></a>圣人生欲界中未离欲。<a id="a-n"></a>能造四种业。<a id="a-o"></a>若离欲界欲未离初禅欲。<a id="a-p"></a>能造欲界二种善业。<a id="a-q"></a>除生报后报业。<a id="a-r"></a>能造初禅三种业。<a id="a-s"></a>除现报业。<a id="a-t"></a>离初禅欲未离二禅欲。<a id="a-u"></a>能造欲界二种业如前说。<a id="a-v"></a>若是不退法。<a id="a-w"></a>唯能造初禅一种业。<a id="a-x"></a>谓不定报业。<a id="a-y"></a>若是退法。<a id="a-z"></a>能造三种业。<a id="a-10"></a>除现报业。<a id="a-11"></a>能造二禅中三种业。<a id="a-12"></a>除现报业。<a id="a-13"></a>离二禅三禅四禅欲。<a id="a-14"></a>当知说亦如是。<a id="a-15"></a>未离空处欲。<a id="a-16"></a>能造欲界二种业。<a id="a-17"></a>除生报后报业。<a id="a-18"></a>若是不退法。<a id="a-19"></a>能造四禅中一种业。<a id="a-1A"></a>谓不定报业。<a id="a-1B"></a>若是退法。<a id="a-1C"></a>能造三种业。<a id="a-1D"></a>除现报业。<a id="a-1E"></a>能造空处三种业。<a id="a-1F"></a>除现报业。<a id="a-1G"></a>若造生报业。<a id="a-1H"></a>不造后报业。<a id="a-1I"></a>若造后报业。<a id="a-1J"></a>不造生报业。<a id="a-1K"></a>乃至离无所有处欲。<a id="a-1L"></a>未离非想非非想处欲。<a id="a-1M"></a>能造欲界二种业如前说。<a id="a-1N"></a>若是不退法。<a id="a-1O"></a>能造四禅三无色一种业如前说。<a id="a-1P"></a>若是退法。<a id="a-1Q"></a>能造三种业如前说。<a id="a-1R"></a>能造非想非非想处三种业。<a id="a-1S"></a>如空处说。<a id="a-1T"></a>圣人生初禅中。<a id="a-1U"></a>未离初禅欲。<a id="a-1V"></a>能造初禅三种业。<a id="a-1W"></a>除后报业。<a id="a-1X"></a>离初禅欲未离二禅欲。<a id="a-1Y"></a>能造初禅二种业。<a id="a-1Z"></a>除生报后报业。<a id="a-1a"></a>能造二禅三种业。<a id="a-1b"></a>除现报业。<a id="a-1c"></a>离二禅欲未离三禅欲。<a id="a-1d"></a>造初禅二种业。<a id="a-1e"></a>除生报后报业。<a id="a-1f"></a>能造二禅一种业。<a id="a-1g"></a>谓不定报业。<a id="a-1h"></a>能造三禅三种业。<a id="a-1i"></a>除现报业。<a id="a-1j"></a>乃至离四禅欲。<a id="a-1k"></a>未离空处欲。<a id="a-1l"></a>能造初禅二种业如前说。<a id="a-1m"></a>能造余三禅一种业。<a id="a-1n"></a>谓不定报业。<a id="a-1o"></a>能造空处二种业。<a id="a-1p"></a>除现报后报业。<a id="a-1q"></a>乃至离无所有处欲未离非想非非想处欲。<a id="a-1r"></a>能造初禅二种业如前说。<a id="a-1s"></a>能造余三禅三无色定一种业。<a id="a-1t"></a>谓不定报业。<a id="a-1u"></a>能造非想非非想处二种业。<a id="a-1v"></a>除现报后报业。<a id="a-1w"></a>如说生初禅。<a id="a-1x"></a>当知生余三禅亦如是。<a id="a-1y"></a>是中差别者。<a id="a-1z"></a>生余三禅中未离自地欲。<a id="a-20"></a>能造四种业。<a id="a-21"></a>圣人生空处未离彼地欲。<a id="a-22"></a>能造空处二种业。<a id="a-23"></a>除生报后报业。<a id="a-24"></a>离空处欲未离识处欲。<a id="a-25"></a>能造空处二种业如前说。<a id="a-26"></a>能造识处二种业。<a id="a-27"></a>除现报后报业。<a id="a-28"></a>乃至离无所有处欲未离非想非非想处欲。<a id="a-29"></a>能造空处二种业如前说。<a id="a-2A"></a>能造识处无所有处一种业。<a id="a-2B"></a>谓不定报业。<a id="a-2C"></a>能造非想非非想处二种业。<a id="a-2D"></a>除现报后报业。<a id="a-2E"></a>如是生无所有处。<a id="a-2F"></a>说亦如是。<a id="a-2G"></a>圣人生非想非非想处。<a id="a-2H"></a>若离欲若未离欲。<a id="a-2I"></a>能造彼处二种业。<a id="a-2J"></a>除生报后报业。<a id="a-2K"></a>住欲界中阴中。<a id="a-2L"></a>能造二十二种业。<a id="a-2M"></a>还中阴受定不定报。<a id="a-2N"></a>如是歌罗罗阿浮陀卑尸伽那波罗耆佉婴孩童子。<a id="a-2O"></a>少年中年老时。<a id="a-2P"></a>皆受定不定报。<a id="a-2Q"></a>住歌罗罗时。<a id="a-2R"></a>能造二十种业。<a id="a-2S"></a>还歌罗罗时。<a id="a-2T"></a>受定不定报。<a id="a-2U"></a>乃至老时。<a id="a-2V"></a>皆受定不定报。<a id="a-2W"></a>乃至住老时。<a id="a-2X"></a>造二种业。<a id="a-2Y"></a>还于老时受二种报。<a id="a-2Z"></a>谓定不定报。<a id="a-2a"></a>问曰住中阴中造业。<a id="a-2b"></a>生阴中受报。<a id="a-2c"></a>此报为是生报为是现报耶。<a id="a-2d"></a>答曰当言现报。<a id="a-2e"></a>不当言生报。<a id="a-2f"></a>所以者何。<a id="a-2g"></a>中阴即是此生身故。</p>
  <p id="a2h">颇行缘无明。<a id="a-2i"></a>不缘明耶。<a id="a-2j"></a>乃至广说。<a id="a-2k"></a>问曰何故因无明与明而作此论。<a id="a-2l"></a>答曰或有说者。<a id="a-2m"></a>作经者意欲尔。<a id="a-2n"></a>乃至广说。<a id="a-2o"></a>复有说者。<a id="a-2p"></a>无明与明相违。<a id="a-2q"></a>明与无明相违。<a id="a-2r"></a>无明与明作对治。<a id="a-2s"></a>明与无明作对治。<a id="a-2t"></a>复有说者。<a id="a-2u"></a>以俱是无首俱是九种俱是根本。<a id="a-2v"></a>无明是起作法根本。<a id="a-2w"></a>明是寂灭分根本。</p>
  <p id="a2x">颇行缘无明。<a id="a-2y"></a>乃至广说。<a id="a-2z"></a>处处广说诸行名。<a id="a-30"></a>如说无明缘行。<a id="a-31"></a>阿毗昙人作如是说。<a id="a-32"></a>此中说时五阴是行。<a id="a-33"></a>尊者瞿沙作如是说。<a id="a-34"></a>此中说业是行。<a id="a-35"></a>如说有害他行。<a id="a-36"></a>此中说不善业是行。<a id="a-37"></a>如说无有害他行。<a id="a-38"></a>此中说善业是行。<a id="a-39"></a>如说造有为行。<a id="a-3A"></a>如说一造有为行此中说思是行。<a id="a-3B"></a>如说五阴色心心数法心不相应行无为。<a id="a-3C"></a>此中说心不相应行阴是行。<a id="a-3D"></a>如说有此色受想行识。<a id="a-3E"></a>此中说心相应不相应五阴是行。<a id="a-3F"></a>如说三行。<a id="a-3G"></a>谓身口意。<a id="a-3H"></a>身行者谓出入息。<a id="a-3I"></a>口行者谓觉观。<a id="a-3J"></a>意行者谓想思。<a id="a-3K"></a>此中说想阴及二阴少分是行。<a id="a-3L"></a>如说三行有福分非福分不动分。<a id="a-3M"></a>此中说善不善业是行。<a id="a-3N"></a>如说行有五过患。<a id="a-3O"></a>此中说不善法是行。<a id="a-3P"></a>亦说是苦触。<a id="a-3Q"></a>复有说者。<a id="a-3R"></a>此中说五取阴是行。<a id="a-3S"></a>如说聪明者。<a id="a-3T"></a>不以行舍行。<a id="a-3U"></a>如说诸行无常。<a id="a-3V"></a>此中说五取阴是行。<a id="a-3W"></a>如说寂灭为乐。<a id="a-3X"></a>此中说寂灭为乐。<a id="a-3Y"></a>此中说寂灭是数法无漏行非以数灭。<a id="a-3Z"></a>如说诸行无常。<a id="a-3a"></a>诸法无我。<a id="a-3b"></a>涅槃寂静。<a id="a-3c"></a>此中说一切有为法是行。<a id="a-3d"></a>此经亦说一切有为法是行。<a id="a-3e"></a>若说相似行。<a id="a-3f"></a>凡有十一种。<a id="a-3g"></a>欲界有四善不善隐没不隐没。<a id="a-3h"></a>色界有三善隐没不隐没。<a id="a-3i"></a>无色界亦尔及无漏行。<a id="a-3j"></a>无明与明。<a id="a-3k"></a>非欲界善行因。<a id="a-3l"></a>为作三缘。<a id="a-3m"></a>谓次第境界威势缘。<a id="a-3n"></a>无明与不善行作四因。<a id="a-3o"></a>谓相应共生相似遍因。<a id="a-3p"></a>为作四缘。<a id="a-3q"></a>明非其因。<a id="a-3r"></a>为作二缘。<a id="a-3s"></a>谓境界威势缘。<a id="a-3t"></a>欲界隐没无记说亦如是。<a id="a-3u"></a>无明非欲界不隐没无记因。<a id="a-3v"></a>除无明报。<a id="a-3w"></a>为作三缘。<a id="a-3x"></a>谓次第境界威势缘。<a id="a-3y"></a>明非其因。<a id="a-3z"></a>为作一缘。<a id="a-40"></a>谓威势缘。<a id="a-41"></a>无明与无明报。<a id="a-42"></a>作一因谓报因。<a id="a-43"></a>作四缘谓因次第境界威势缘。<a id="a-44"></a>明非其因。<a id="a-45"></a>为作一缘谓威势缘。<a id="a-46"></a>无明与明。<a id="a-47"></a>非色界善行因。<a id="a-48"></a>为作三因除因缘。<a id="a-49"></a>无明与色界隐没无记行作四因。<a id="a-4A"></a>谓相应共生相似遍因。<a id="a-4B"></a>为作四缘。<a id="a-4C"></a>明非其因。<a id="a-4D"></a>为作二缘谓境界威势缘。<a id="a-4E"></a>明与无明。<a id="a-4F"></a>非色界不隐没行因。<a id="a-4G"></a>无明为作三缘除因缘。<a id="a-4H"></a>明为作一缘谓威势缘。<a id="a-4I"></a>无色界亦如是。<a id="a-4J"></a>无明与无漏行。<a id="a-4K"></a>除初明。<a id="a-4L"></a>诸余无漏行非因。<a id="a-4M"></a>为作二缘谓境界威势缘。<a id="a-4N"></a>明与其相似者。<a id="a-4O"></a>作三因谓相应共生相似因。<a id="a-4P"></a>为作四缘。<a id="a-4Q"></a>初明与无明非因。<a id="a-4R"></a>为作二缘谓境界威势缘。<a id="a-4S"></a>无明与初明非因。<a id="a-4T"></a>为作一缘威势缘。<a id="a-4U"></a>如此说。<a id="a-4V"></a>是略毗婆沙。</p>
  <p id="a4W">颇行缘无明不缘明耶。<a id="a-4X"></a>答曰无也。<a id="a-4Y"></a>所以者何。<a id="a-4Z"></a>无有行于无明有缘于明无缘。<a id="a-4a"></a>颇行于明有缘。<a id="a-4b"></a>于无明无缘耶。<a id="a-4c"></a>答曰此亦无也所以者何。<a id="a-4d"></a>无有行于明有缘于无明无缘。<a id="a-4e"></a>颇行于无明与明有缘耶。<a id="a-4f"></a>答曰有。<a id="a-4g"></a>所以者何。<a id="a-4h"></a>众生从久来。<a id="a-4i"></a>无有不谤道言非道者。<a id="a-4j"></a>彼于后时。<a id="a-4k"></a>作地利行。<a id="a-4l"></a>亦令增长。<a id="a-4m"></a>乃至广说。<a id="a-4n"></a>地利行者。<a id="a-4o"></a>得田地园林果者是也王行者得作边地王。<a id="a-4p"></a>如摩菟罗王等大王行者。<a id="a-4q"></a>得王于一方。<a id="a-4r"></a>如瞿沙王无仑荼王秦天子等是也。<a id="a-4s"></a>转轮王行者得王四天下。<a id="a-4t"></a>复有说者。<a id="a-4u"></a>王行者得王一方。<a id="a-4v"></a>如瞿沙王无仑荼王秦天子等是也。<a id="a-4w"></a>大王行者得为转轮王太子已登王位。<a id="a-4x"></a>七宝未至是也。<a id="a-4y"></a>转轮王行者。<a id="a-4z"></a>已登王位。<a id="a-50"></a>七宝自至是也。<a id="a-51"></a>复有说者。<a id="a-52"></a>地利行者。<a id="a-53"></a>谓一切地处。<a id="a-54"></a>于中尊贵。<a id="a-55"></a>王行者。<a id="a-56"></a>得为转轮王眷属小王。<a id="a-57"></a>大王行者。<a id="a-58"></a>居转轮王太子位。<a id="a-59"></a>转轮王行者。<a id="a-5A"></a>得王四天下。<a id="a-5B"></a>七宝自至。<a id="a-5C"></a>以是因缘。<a id="a-5D"></a>展转生故。<a id="a-5E"></a>使诸众生及种子药草树木皆得生长。<a id="a-5F"></a>亦以如法赋税。<a id="a-5G"></a>以此业力故。<a id="a-5H"></a>使外种子皆得增长。<a id="a-5I"></a>如此义今当广说。<a id="a-5J"></a>如诸外道见。<a id="a-5K"></a>寿命有增有减。<a id="a-5L"></a>心生厌离。<a id="a-5M"></a>复为怨憎会苦爱别离苦。<a id="a-5N"></a>在家诸苦之所逼切而便出家。<a id="a-5O"></a>既出家已少欲知足。<a id="a-5P"></a>精勤苦行持崄难戒。<a id="a-5Q"></a>种种苦行欲求解脱。<a id="a-5R"></a>彼依邪道故。<a id="a-5S"></a>转远圣道。<a id="a-5T"></a>以转远故。<a id="a-5U"></a>不能得道。<a id="a-5V"></a>不得道故。<a id="a-5W"></a>便生诽谤。<a id="a-5X"></a>言无有道。<a id="a-5Y"></a>虽有解脱。<a id="a-5Z"></a>而无其道。<a id="a-5a"></a>若当有者。<a id="a-5b"></a>我等种种苦行应得此道。<a id="a-5c"></a>以不得故当知无道。<a id="a-5d"></a>于修行法而便退还。<a id="a-5e"></a>作是思惟。<a id="a-5f"></a>于生死中多修福者。<a id="a-5g"></a>犹有崄难。<a id="a-5h"></a>况不作者。<a id="a-5i"></a>我今当修施福。<a id="a-5j"></a>即作大祀。<a id="a-5k"></a>以诸饮食充足多人。<a id="a-5l"></a>作如是愿。<a id="a-5m"></a>使我为王。<a id="a-5n"></a>乃至转轮王。<a id="a-5o"></a>如佛弟子见。<a id="a-5p"></a>寿命有增有减。<a id="a-5q"></a>心生厌离。<a id="a-5r"></a>复为怨憎会苦爱别离苦在家诸苦之所逼切而便出家。<a id="a-5s"></a>既出家已。<a id="a-5t"></a>初夜后夜勤修方便。<a id="a-5u"></a>一七二七日没。<a id="a-5v"></a>于其中间。<a id="a-5w"></a>结加趺坐。<a id="a-5x"></a>顶安禅镇行禅鞠法杖。<a id="a-5y"></a>常住山顶岩石间修行精进。<a id="a-5z"></a>虽然以二事故不得道。<a id="a-60"></a>一善根未熟。<a id="a-61"></a>二行邪方便。<a id="a-62"></a>善根未熟者。<a id="a-63"></a>始于此身而求解脱。<a id="a-64"></a>佛法之中。<a id="a-65"></a>速得解脱者。<a id="a-66"></a>一身中种解脱分善根。<a id="a-67"></a>二身中成熟。<a id="a-68"></a>三身中得解脱。<a id="a-69"></a>而彼未种解脱分善根而求解脱。<a id="a-6A"></a>是名善根未熟。<a id="a-6B"></a>行邪方便者。<a id="a-6C"></a>受错谬对治。<a id="a-6D"></a>以是事故不能得道。<a id="a-6E"></a>以不得故便谤于道。<a id="a-6F"></a>虽有解脱而无其道。<a id="a-6G"></a>若当有者我今种种精进苦行。<a id="a-6H"></a>则应当得。<a id="a-6I"></a>以是事故而便退还。<a id="a-6J"></a>复更思惟。<a id="a-6K"></a>于生死中。<a id="a-6L"></a>多作福者犹为崄难。<a id="a-6M"></a>何况不作。<a id="a-6N"></a>我今当修福业自作亦教他作。<a id="a-6O"></a>施设长斋般阇于瑟因讲经法会等。<a id="a-6P"></a>以种种饮食充足多人。<a id="a-6Q"></a>发如是愿。<a id="a-6R"></a>使我为王至转轮位。<a id="a-6S"></a>如愿皆得。<a id="a-6T"></a>若当无道邪见无由生谤。<a id="a-6U"></a>以有道故。<a id="a-6V"></a>邪见便谤。<a id="a-6W"></a>是故无漏道作近缘。<a id="a-6X"></a>若邪见不谤道。<a id="a-6Y"></a>后则不生施俱心。<a id="a-6Z"></a>如是染污心与不染心作缘。<a id="a-6a"></a>若无施俱心。<a id="a-6b"></a>则外种子不增长。<a id="a-6c"></a>如是内法与外法作近缘。<a id="a-6d"></a>此前心具有四缘。<a id="a-6e"></a>前心者。<a id="a-6f"></a>谓邪见俱心。<a id="a-6g"></a>彼相应共有。<a id="a-6h"></a>是因缘疑。<a id="a-6i"></a>是次第缘。<a id="a-6j"></a>道是境界缘。<a id="a-6k"></a>除其自体。<a id="a-6l"></a>余一切法。<a id="a-6m"></a>是威势缘。<a id="a-6n"></a>彼后心有一威势缘。<a id="a-6o"></a>后心者。<a id="a-6p"></a>谓施俱心也。<a id="a-6q"></a>问曰以何等故。<a id="a-6r"></a>前心有四缘。<a id="a-6s"></a>后心有一缘耶。<a id="a-6t"></a>答曰或有说者。<a id="a-6u"></a>此文应如是说。<a id="a-6v"></a>前心有四缘。<a id="a-6w"></a>后心亦应有四缘。<a id="a-6x"></a>应如是说。<a id="a-6y"></a>而不说者。<a id="a-6z"></a>当知此说有余。<a id="a-70"></a>复有说者。<a id="a-71"></a>此中一向说近缘。<a id="a-72"></a>如识身经所说。<a id="a-73"></a>不为心作障碍是威势缘。<a id="a-74"></a>诸法为作境界者是境界缘。<a id="a-75"></a>前灭心是次第缘。<a id="a-76"></a>俱生法是因缘。<a id="a-77"></a>如是皆说近缘。<a id="a-78"></a>当知此文亦说近缘。<a id="a-79"></a>前心四缘是近缘。<a id="a-7A"></a>前心四缘于后心。<a id="a-7B"></a>是一威势缘。<a id="a-7C"></a>非因缘非次第缘非境界缘。<a id="a-7D"></a>所以者何。<a id="a-7E"></a>前心与邪见作因缘。<a id="a-7F"></a>邪见相应心。<a id="a-7G"></a>不行布施。<a id="a-7H"></a>疑心不能与施心开次第缘。<a id="a-7I"></a>道心不行施。<a id="a-7J"></a>问曰如后生心体。<a id="a-7K"></a>以在四缘中。<a id="a-7L"></a>前心四缘。<a id="a-7M"></a>于后心。<a id="a-7N"></a>是威势缘故。<a id="a-7O"></a>云何不自体还与自体作威势缘耶。<a id="a-7P"></a>答曰或有说者。<a id="a-7Q"></a>此文应如是说。<a id="a-7R"></a>前心四缘。<a id="a-7S"></a>与后心作一威势缘。<a id="a-7T"></a>除其自体。<a id="a-7U"></a>而不说者。<a id="a-7V"></a>当知此说有余。<a id="a-7W"></a>乃至广说。<a id="a-7X"></a>复有说者。<a id="a-7Y"></a>我先作是说。<a id="a-7Z"></a>此中一向说近缘。<a id="a-7a"></a>后心于前心四缘。<a id="a-7b"></a>是远缘是为舍远取近。<a id="a-7c"></a>复有说者。<a id="a-7d"></a>先已除自体是余论。<a id="a-7e"></a>余日诵余揵度中说。<a id="a-7f"></a>除其自体者。<a id="a-7g"></a>犹当信受。<a id="a-7h"></a>何况此论。<a id="a-7i"></a>此揵度同曰诵前品中说。<a id="a-7j"></a>一切诸法。<a id="a-7k"></a>除其自体。<a id="a-7l"></a>作威势缘而不信受。<a id="a-7m"></a>以是事故。<a id="a-7n"></a>此中虽不言除其自体亦复无过。</p>
  <p id="a7o">颇行不缘无明。<a id="a-7p"></a>亦不缘明耶。<a id="a-7q"></a>答曰无也。<a id="a-7r"></a>无有行不缘无明亦不缘明。<a id="a-7s"></a>复次若别为一法说者则有。<a id="a-7t"></a>颇行缘无明不缘明乃至广说。<a id="a-7u"></a>缘无明不缘明者。<a id="a-7v"></a>谓无明报染污行无明报者。<a id="a-7w"></a>无明为作报因明非其因。<a id="a-7x"></a>所以者何。<a id="a-7y"></a>明无因义故。<a id="a-7z"></a>无明与染污行作四因。<a id="a-80"></a>谓相应共生相似遍因。<a id="a-81"></a>明非其因。<a id="a-82"></a>无因义故。<a id="a-83"></a>缘明不缘无明者除初明。<a id="a-84"></a>诸余无漏行。<a id="a-85"></a>明与彼作三因。<a id="a-86"></a>谓相应共生相似因。<a id="a-87"></a>无明非其因。<a id="a-88"></a>无因义故。<a id="a-89"></a>缘无明缘明者此则无也。<a id="a-8A"></a>所以者何。<a id="a-8B"></a>无有行缘无明。<a id="a-8C"></a>亦缘明者远故。<a id="a-8D"></a>如偈说。</p>
  <p id="a8E">虚空大地相去远　　海彼此岸亦复远</p>
  <p id="a8F">日出没处斯亦远　　正法邪法远中远</p>
  <p id="a8G">不缘无明不缘明者。<a id="a-8H"></a>除无明报。<a id="a-8I"></a>诸余不隐没无记行。<a id="a-8J"></a>何者是耶。<a id="a-8K"></a>谓一切善行报。<a id="a-8L"></a>不善身口业。<a id="a-8M"></a>得生住老。<a id="a-8N"></a>无常等报。<a id="a-8O"></a>诸长养色。<a id="a-8P"></a>余依色威仪工巧通果法。<a id="a-8Q"></a>及初明有漏善行。<a id="a-8R"></a>如是等法。<a id="a-8S"></a>不缘无明不缘明。<a id="a-8T"></a>何以故。<a id="a-8U"></a>无明与明非其因故。<a id="a-8V"></a>问曰如苦法忍得。<a id="a-8W"></a>无明与明。<a id="a-8X"></a>俱非其因。<a id="a-8Y"></a>此中何以不说耶。<a id="a-8Z"></a>答曰或有说者。<a id="a-8a"></a>应说而不说者。<a id="a-8b"></a>当知此说有余。<a id="a-8c"></a>复有说者。<a id="a-8d"></a>以分别初明共有法时彼亦在中故。<a id="a-8e"></a>评曰不应作是说。<a id="a-8f"></a>如前说者好。<a id="a-8g"></a>问曰无明是何义。<a id="a-8h"></a>答曰不知不解不识是无明义。<a id="a-8i"></a>问曰除明余一切法。<a id="a-8j"></a>亦不知不解不识。<a id="a-8k"></a>彼尽是无明耶。<a id="a-8l"></a>答曰若不知不解不识。<a id="a-8m"></a>是愚痴相者。<a id="a-8n"></a>说是无明。<a id="a-8o"></a>余一切法。<a id="a-8p"></a>虽不知不解不识。<a id="a-8q"></a>无愚痴相故说不是无明。<a id="a-8r"></a>问曰明是何义。<a id="a-8s"></a>答曰知解识义是明义。<a id="a-8t"></a>问曰世俗智亦知解识。<a id="a-8u"></a>何以不说是明耶。<a id="a-8v"></a>答曰或有说者。<a id="a-8w"></a>若知解识。<a id="a-8x"></a>能于真谛决定者是明。<a id="a-8y"></a>世俗智虽知解识。<a id="a-8z"></a>不于真谛得决定故。<a id="a-90"></a>如远分智虽复猛利。<a id="a-91"></a>不能于真谛尽得决定。<a id="a-92"></a>复有说者。<a id="a-93"></a>若知解识能于真谛。<a id="a-94"></a>决定了知。<a id="a-95"></a>究尽第一义者是明。<a id="a-96"></a>世俗智虽知解识。<a id="a-97"></a>不能于真谛决定了知究尽第一义故非明。<a id="a-98"></a>复有说者。<a id="a-99"></a>若知解识。<a id="a-9A"></a>能断烦恼。<a id="a-9B"></a>更不生者是明。<a id="a-9C"></a>世俗智与上相违故非明。<a id="a-9D"></a>复有说者。<a id="a-9E"></a>若知解识。<a id="a-9F"></a>能破坏有是明。<a id="a-9G"></a>世俗智与上相违故非明。<a id="a-9H"></a>复有说者。<a id="a-9I"></a>若知解识。<a id="a-9J"></a>断生死有相续法及老死相续法者是明。<a id="a-9K"></a>世俗智与上相违故非明。<a id="a-9L"></a>复有说者。<a id="a-9M"></a>若知解识。<a id="a-9N"></a>是尽苦集身见诸取道者是明。<a id="a-9O"></a>世俗智与上相违故非明。<a id="a-9P"></a>复有说者。<a id="a-9Q"></a>若知解识。<a id="a-9R"></a>非身见颠倒体。<a id="a-9S"></a>非贪欲嗔恚愚痴之处。<a id="a-9T"></a>不杂垢浊毒。<a id="a-9U"></a>不堕诸有。<a id="a-9V"></a>不堕苦集谛中者是明。<a id="a-9W"></a>世俗智与上相违故非明。<a id="a-9X"></a>复有说者。<a id="a-9Y"></a>若知解识。<a id="a-9Z"></a>知已更非无知。<a id="a-9a"></a>得决定智。<a id="a-9b"></a>更不生愚痴犹豫邪见者是明。<a id="a-9c"></a>世俗智与上相违故非明。<a id="a-9d"></a>复有说者。<a id="a-9e"></a>世俗智在无明明分中所以者何。<a id="a-9f"></a>于明无明。<a id="a-9g"></a>俱有三缘义故。<a id="a-9h"></a>如人亲友亦亲他怨。<a id="a-9i"></a>是人于他。<a id="a-9j"></a>不名亲友。<a id="a-9k"></a>不名怨家。<a id="a-9l"></a>彼亦如是。<a id="a-9m"></a>复有说者。<a id="a-9n"></a>不杂无明故是明义。<a id="a-9o"></a>世俗智杂无明故非明。<a id="a-9p"></a>复有说者。<a id="a-9q"></a>世俗智分。<a id="a-9r"></a>能生谤道法。<a id="a-9s"></a>是中应说叛臣喻。<a id="a-9t"></a>复有说者。<a id="a-9u"></a>能治义者是明。<a id="a-9v"></a>如人为鬼所著以咒治之。<a id="a-9w"></a>如是凡夫为烦恼鬼所著。<a id="a-9x"></a>以无漏道治。<a id="a-9y"></a>彼世俗智。<a id="a-9z"></a>不能究竟治故非明。<a id="a-A0"></a>除心因法及非心法。<a id="a-A1"></a>诸余法摄二界一入一阴。<a id="a-A2"></a>彼是何耶。<a id="a-A3"></a>谓苦法忍相应心。<a id="a-A4"></a>摄二界者意识界。<a id="a-A5"></a>一入者意入。<a id="a-A6"></a>一阴者识阴。<a id="a-A7"></a>除明因法及诸余法。<a id="a-A8"></a>非明者。<a id="a-A9"></a>摄一界一入一阴。<a id="a-AA"></a>彼是何耶。<a id="a-AB"></a>谓苦法忍是也。<a id="a-AC"></a>摄一界者法界。<a id="a-AD"></a>一入者法入。<a id="a-AE"></a>一阴行阴。<a id="a-AF"></a>说受等诸数法。<a id="a-AG"></a>亦应如是。<a id="a-AH"></a>问曰诸明以明为因耶。<a id="a-AI"></a>设为明因是明耶。<a id="a-AJ"></a>乃至广作四句。<a id="a-AK"></a>是明非以明为因者。<a id="a-AL"></a>谓初明也。<a id="a-AM"></a>是明因非明者。<a id="a-AN"></a>明相应共生法也。<a id="a-AO"></a>是明亦以明为因者除初明。<a id="a-AP"></a>诸余明也。<a id="a-AQ"></a>非明不以明为因者。<a id="a-AR"></a>除上尔所事。<a id="a-AS"></a>诸明是明因也。<a id="a-AT"></a>设是明因亦是明也。<a id="a-AU"></a>乃至广作四句。<a id="a-AV"></a>是明不为明作因者。<a id="a-AW"></a>谓未来明也。<a id="a-AX"></a>为明作因非明者。<a id="a-AY"></a>谓明相应共生法也。<a id="a-AZ"></a>是明亦为明作因者。<a id="a-Aa"></a>谓过去现在明也。<a id="a-Ab"></a>非明不为明作因者。<a id="a-Ac"></a>除上尔所事。<a id="a-Ad"></a>苦法忍得有十五。<a id="a-Ae"></a>一与苦法忍俱。<a id="a-Af"></a>二与苦法智俱。<a id="a-Ag"></a>如是乃至与道比忍俱苦法智得有十四。<a id="a-Ah"></a>如是转减。<a id="a-Ai"></a>乃至道比忍得有一。<a id="a-Aj"></a>问曰见道更有余得不耶。<a id="a-Ak"></a>答曰或有说者无。<a id="a-Al"></a>所以者何。<a id="a-Am"></a>如见道灭。<a id="a-An"></a>彼得亦随灭。<a id="a-Ao"></a>犹如日没光亦随没。<a id="a-Ap"></a>如是日如见道。<a id="a-Aq"></a>日光如诸得。<a id="a-Ar"></a>若彼道灭。<a id="a-As"></a>得亦随灭。<a id="a-At"></a>评曰应更有得谓未来世是也。<a id="a-Au"></a>此中唯说生者。<a id="a-Av"></a>不说不生者。<a id="a-Aw"></a>苦法忍有一得俱生忍。<a id="a-Ax"></a>于得不作因。<a id="a-Ay"></a>得于忍亦不作因。<a id="a-Az"></a>与后生无漏道。<a id="a-B0"></a>尽为作因。<a id="a-B1"></a>苦法智俱生得有三。<a id="a-B2"></a>二是道得。<a id="a-B3"></a>一是解脱得。<a id="a-B4"></a>二是道得者。<a id="a-B5"></a>一是苦法忍得。<a id="a-B6"></a>二是苦法智得。<a id="a-B7"></a>解脱得者。<a id="a-B8"></a>谓欲界见苦所断十使解脱是也。<a id="a-B9"></a>苦法智于得无因义。<a id="a-BA"></a>得于智亦无因义。<a id="a-BB"></a>苦法忍及俱生得。<a id="a-BC"></a>与彼三得作相似因。<a id="a-BD"></a>苦比忍俱生得有四。<a id="a-BE"></a>三是道得。<a id="a-BF"></a>一是解脱得。<a id="a-BG"></a>苦比忍与得无因义。<a id="a-BH"></a>得于苦比忍。<a id="a-BI"></a>亦无因义。<a id="a-BJ"></a>苦法忍及俱生得与四得。<a id="a-BK"></a>作相似因。<a id="a-BL"></a>苦法智及俱生得与三得。<a id="a-BM"></a>作相似因。<a id="a-BN"></a>除苦法忍得。<a id="a-BO"></a>以此事故而作是说。<a id="a-BP"></a>颇有前生无漏不与后生无漏道而作因耶。<a id="a-BQ"></a>答曰有胜不与下作因。<a id="a-BR"></a>苦比智俱生得有六。<a id="a-BS"></a>四是道得。<a id="a-BT"></a>二是解脱得。<a id="a-BU"></a>苦比智与六得无因义。<a id="a-BV"></a>六得亦与苦比智。<a id="a-BW"></a>亦无因义。<a id="a-BX"></a>苦法忍俱生得与六得。<a id="a-BY"></a>作相似因。<a id="a-BZ"></a>苦法智及俱生得与五得。<a id="a-Ba"></a>作相似因。<a id="a-Bb"></a>除苦法忍得。<a id="a-Bc"></a>苦比忍及俱生得与后三得作因。<a id="a-Bd"></a>与前三得不作因。<a id="a-Be"></a>问曰。<a id="a-Bf"></a>何故不为前三得作因耶。<a id="a-Bg"></a>答曰以下故。<a id="a-Bh"></a>胜道不为下作因。<a id="a-Bi"></a>问曰以道下故。<a id="a-Bj"></a>不为作因可尔。<a id="a-Bk"></a>解脱得胜何故不为作因也。<a id="a-Bl"></a>答曰解脱得虽胜。<a id="a-Bm"></a>下道力所得故不为作因。<a id="a-Bn"></a>如是乃至道比忍。<a id="a-Bo"></a>有二十二得。<a id="a-Bp"></a>俱生十五。<a id="a-Bq"></a>是道得。<a id="a-Br"></a>七是解脱得。<a id="a-Bs"></a>道比忍与二十二得无因义。<a id="a-Bt"></a>二十二得与道比忍。<a id="a-Bu"></a>亦无因义。<a id="a-Bv"></a>苦法忍及俱生得与二十二得。<a id="a-Bw"></a>作相似因。<a id="a-Bx"></a>乃至道法智及俱生得与后三得。<a id="a-By"></a>作相似因。<a id="a-Bz"></a>不与前得作因。<a id="a-C0"></a>若苦法忍现在前。<a id="a-C1"></a>未来中所修道。<a id="a-C2"></a>尽为作因。<a id="a-C3"></a>苦法忍。<a id="a-C4"></a>乃至无学道作因。<a id="a-C5"></a>复有说者。<a id="a-C6"></a>苦法忍现在前。<a id="a-C7"></a>未来中所修道不为作因。<a id="a-C8"></a>何以故。<a id="a-C9"></a>乃至无一刹那生。<a id="a-CA"></a>云何名果。<a id="a-CB"></a>评曰说是因者好。<a id="a-CC"></a>俱是一身所得。<a id="a-CD"></a>复是胜道故。<a id="a-CE"></a>如是乃至道比忍现在前。<a id="a-CF"></a>未来中所修道。<a id="a-CG"></a>彼道比忍。<a id="a-CH"></a>尽为作因。<a id="a-CI"></a>从道比智乃至无学道。<a id="a-CJ"></a>尽为作因。<a id="a-CK"></a>乃至金刚喻定现在前。<a id="a-CL"></a>未来中所修道。<a id="a-CM"></a>尽为作因。<a id="a-CN"></a>及诸无学道尽为作因。<a id="a-CO"></a>初生尽智。<a id="a-CP"></a>除其自体。<a id="a-CQ"></a>与一切无学道作因。<a id="a-CR"></a>信行人道。<a id="a-CS"></a>还与信行人道作因。<a id="a-CT"></a>亦与法行人道作因。<a id="a-CU"></a>法行人道。<a id="a-CV"></a>唯与法行人道作因。<a id="a-CW"></a>复有说者。<a id="a-CX"></a>信行人道。<a id="a-CY"></a>与信行人道作因。<a id="a-CZ"></a>不与法行人道作因。<a id="a-Ca"></a>无有信行人作法行人者。<a id="a-Cb"></a>评曰如是说。<a id="a-Cc"></a>为作因者好。<a id="a-Cd"></a>俱是一身。<a id="a-Ce"></a>复是胜道故。<a id="a-Cf"></a>信解脱道。<a id="a-Cg"></a>与信解脱道作因。<a id="a-Ch"></a>亦与见到道作因。<a id="a-Ci"></a>见到道唯与见到道作因。<a id="a-Cj"></a>时解脱道与时解脱道作因。<a id="a-Ck"></a>亦与不时解脱道作因。<a id="a-Cl"></a>不时解脱道。<a id="a-Cm"></a>唯与不时解脱道作因。<a id="a-Cn"></a>见道与见道作因。<a id="a-Co"></a>亦与修道无学道作因。<a id="a-Cp"></a>修道与修道作因。<a id="a-Cq"></a>亦与无学道作因。<a id="a-Cr"></a>无学道。<a id="a-Cs"></a>唯与无学道作因。<a id="a-Ct"></a>声闻道还与声闻道作因。<a id="a-Cu"></a>辟支佛道还与辟支佛道作因。<a id="a-Cv"></a>佛道还与佛道作因。<a id="a-Cw"></a>此三道。<a id="a-Cx"></a>各不更相为因。<a id="a-Cy"></a>无漏道。<a id="a-Cz"></a>亦依女身。<a id="a-D0"></a>亦依男身。<a id="a-D1"></a>或有说者。<a id="a-D2"></a>依女身道。<a id="a-D3"></a>还与依女身道作因。<a id="a-D4"></a>依男身道。<a id="a-D5"></a>还与依男身道作因。<a id="a-D6"></a>应展转为因随其利钝根性。<a id="a-D7"></a>如是说者好。<a id="a-D8"></a>或有说一道者。<a id="a-D9"></a>或有说多道者。<a id="a-DA"></a>说一道者。<a id="a-DB"></a>不言见道。<a id="a-DC"></a>即是修道。<a id="a-DD"></a>见道异修道异。<a id="a-DE"></a>见道依九处身得。<a id="a-DF"></a>三天下六欲天。<a id="a-DG"></a>说一道者。<a id="a-DH"></a>阎浮提道。<a id="a-DI"></a>乃至即是他化自在天道。<a id="a-DJ"></a>说多道者。<a id="a-DK"></a>阎浮提所依身道异。<a id="a-DL"></a>乃至他化自在天所依身道异。<a id="a-DM"></a>言多道者。<a id="a-DN"></a>复有二种。<a id="a-DO"></a>一者作如是说。<a id="a-DP"></a>若以阎浮提身得见道。<a id="a-DQ"></a>此道名得在身中成就亦现在前。<a id="a-DR"></a>余身所依道。<a id="a-DS"></a>是得不在身中成就。<a id="a-DT"></a>不现在前二者作是说。<a id="a-DU"></a>若以阎浮提身得见道。<a id="a-DV"></a>彼道名得。<a id="a-DW"></a>在身中成就。<a id="a-DX"></a>亦现在前。<a id="a-DY"></a>余身所得见道不名得。<a id="a-DZ"></a>不在身中。<a id="a-Da"></a>不成就。<a id="a-Db"></a>不现在前。<a id="a-Dc"></a>修道依欲界身。<a id="a-Dd"></a>亦依色界无色界身。<a id="a-De"></a>言一道者。<a id="a-Df"></a>若依欲界身所得道。<a id="a-Dg"></a>色无色界身所得道。<a id="a-Dh"></a>即是一道。<a id="a-Di"></a>言多道者。<a id="a-Dj"></a>依欲界身所得道异。<a id="a-Dk"></a>依色无色界身所得道异。<a id="a-Dl"></a>言多道者。<a id="a-Dm"></a>复有二种。<a id="a-Dn"></a>一者说。<a id="a-Do"></a>依欲界身得道。<a id="a-Dp"></a>此道名得在身中成就现在前。<a id="a-Dq"></a>依余身得道名得。<a id="a-Dr"></a>不在身中成就不现在前。<a id="a-Ds"></a>二者说依欲界身得道名得。<a id="a-Dt"></a>在身中成就现在前。<a id="a-Du"></a>依余身中成就现在前。<a id="a-Dv"></a>依余身得道。<a id="a-Dw"></a>不得不在身中不成就不现在前。<a id="a-Dx"></a>评曰不应作是说。<a id="a-Dy"></a>若然者。<a id="a-Dz"></a>依欲界身。<a id="a-E0"></a>得果已。<a id="a-E1"></a>生色无色中。<a id="a-E2"></a>彼生已起圣道现在前。<a id="a-E3"></a>可言重得果耶。<a id="a-E4"></a>如前说者好。<a id="a-E5"></a>圣道亦依女身。<a id="a-E6"></a>亦依男身。<a id="a-E7"></a>言一道者。<a id="a-E8"></a>依女身道。<a id="a-E9"></a>依男身道。<a id="a-EA"></a>即是一道。<a id="a-EB"></a>言多道者。<a id="a-EC"></a>女身道异。<a id="a-ED"></a>依男身道异。<a id="a-EE"></a>言多道者。<a id="a-EF"></a>复有二种。<a id="a-EG"></a>一者言。<a id="a-EH"></a>若女身所得道。<a id="a-EI"></a>此道名得在身中成就现在前。<a id="a-EJ"></a>男身中道。<a id="a-EK"></a>此道名不得在身中成就不现在前。<a id="a-EL"></a>二者言。<a id="a-EM"></a>若依女身所得道。<a id="a-EN"></a>此道名得在身中成就现在前。<a id="a-EO"></a>男身中道。<a id="a-EP"></a>此道不得不在身中不成就不现在前。<a id="a-EQ"></a>评曰不应作是说。<a id="a-ER"></a>所以者何。<a id="a-ES"></a>依女身得果。<a id="a-ET"></a>后得男身起圣道现在前。<a id="a-EU"></a>可言重得果耶。<a id="a-EV"></a>如前说好阿耨多罗三藐三菩提。<a id="a-EW"></a>依百岁身而得。<a id="a-EX"></a>乃至亦依八万岁身而得。<a id="a-EY"></a>言一道者。<a id="a-EZ"></a>依百岁身。<a id="a-Ea"></a>而得阿耨多罗三藐三菩提。<a id="a-Eb"></a>即是依八万岁身得者。<a id="a-Ec"></a>言多道者。<a id="a-Ed"></a>百岁时身所得道异。<a id="a-Ee"></a>八万岁身所得道亦异。<a id="a-Ef"></a>言多道者。<a id="a-Eg"></a>有二种。<a id="a-Eh"></a>一者言依百岁身。<a id="a-Ei"></a>得阿耨多罗三藐三菩提。<a id="a-Ej"></a>此道名得。<a id="a-Ek"></a>在身中成就现在前。<a id="a-El"></a>余道名得。<a id="a-Em"></a>不在身中成就不现在前。<a id="a-En"></a>二者言百岁身得阿耨多罗三藐三菩提。<a id="a-Eo"></a>此道名得。<a id="a-Ep"></a>在身中成就现在前。<a id="a-Eq"></a>余身道不得。<a id="a-Er"></a>不在身中不成就不现在前。<a id="a-Es"></a>问曰若然者。<a id="a-Et"></a>一切诸佛皆等。<a id="a-Eu"></a>此说云何通耶。<a id="a-Ev"></a>答曰以三事故言等。<a id="a-Ew"></a>一者本修集善行等。<a id="a-Ex"></a>二者成就法身等。<a id="a-Ey"></a>三者利益世间等。<a id="a-Ez"></a>修集善行者。<a id="a-F0"></a>一切诸佛。<a id="a-F1"></a>尽于三阿僧祇劫。<a id="a-F2"></a>修诸方便四波罗蜜。<a id="a-F3"></a>成就法身等者。<a id="a-F4"></a>诸佛尽有十力四无所畏大悲三不共念处。<a id="a-F5"></a>尽住上上根。<a id="a-F6"></a>利益世间等者。<a id="a-F7"></a>欲令无量那由他众生眷属。<a id="a-F8"></a>皆得解脱。<a id="a-F9"></a>入于涅槃。<a id="a-FA"></a>以是三事故名等。<a id="a-FB"></a>复有说者。<a id="a-FC"></a>戒亦等。<a id="a-FD"></a>尽住上上戒故。<a id="a-FE"></a>根亦等。<a id="a-FF"></a>尽住上上根故。<a id="a-FG"></a>道亦等。<a id="a-FH"></a>尽成就上上道故。<a id="a-FI"></a>评曰如前说者好。<a id="a-FJ"></a>问曰颇有一法。<a id="a-FK"></a>于一刹那顷。<a id="a-FL"></a>能起二十四得现在前耶。<a id="a-FM"></a>答曰有若依第四禅。<a id="a-FN"></a>得正决定。<a id="a-FO"></a>得六地中苦法忍。<a id="a-FP"></a>一地有四行。<a id="a-FQ"></a>谓无常行等。<a id="a-FR"></a>得现在前。<a id="a-FS"></a>问曰颇断烦恼得。<a id="a-FT"></a>得而不舍。<a id="a-FU"></a>舍而不得。<a id="a-FV"></a>乃至广作四句。<a id="a-FW"></a>得而不舍者。<a id="a-FX"></a>凡夫人离欲界欲。<a id="a-FY"></a>乃至离无所有处欲。<a id="a-FZ"></a>圣人除转根及得果时。<a id="a-Fa"></a>诸余断结道是也。<a id="a-Fb"></a>舍而不得者。<a id="a-Fc"></a>凡夫人离欲还退时。<a id="a-Fd"></a>从色无色界命终。<a id="a-Fe"></a>生欲界中时。<a id="a-Ff"></a>下地命终。<a id="a-Fg"></a>生上地圣人果中间退时是也。<a id="a-Fh"></a>亦得亦舍者。<a id="a-Fi"></a>凡夫人从无色界命终。<a id="a-Fj"></a>生于色界。<a id="a-Fk"></a>上地命终生色无色界。<a id="a-Fl"></a>下地中圣人得果时转根时及退果时是也。<a id="a-Fm"></a>不得不舍者。<a id="a-Fn"></a>除上尔所事。</p>
 </body>
</html>