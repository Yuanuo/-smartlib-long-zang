<!doctype html>
<html id="z3IBVm8159" data-ver="1423">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第五十</h1>
  <h2 id="a2">使犍度人品第三之二</h2>
  <p id="a3">结有十五种。<a id="a-4"></a>欲界见苦所断结种。<a id="a-5"></a>乃至修道所断结种。<a id="a-6"></a>色无色界结亦如是。<a id="a-7"></a>问曰。<a id="a-8"></a>何故复作此论。<a id="a-9"></a>答曰。<a id="a-A"></a>先分别诸烦恼在界二种五种对治种。<a id="a-B"></a>未分别界种。<a id="a-C"></a>今欲分别故。<a id="a-D"></a>而作此论。<a id="a-E"></a>欲界系见苦所断结种断。<a id="a-F"></a>为何果摄。<a id="a-G"></a>答曰。<a id="a-H"></a>四沙门果。<a id="a-I"></a>或无处所。<a id="a-J"></a>四沙门果如上说。<a id="a-K"></a>无处所者。<a id="a-L"></a>凡夫人离欲。<a id="a-M"></a>无处所离欲人。<a id="a-N"></a>得正决定。<a id="a-O"></a>见道中十五心顷。<a id="a-P"></a>无处所次第人。<a id="a-Q"></a>见苦三心顷。<a id="a-R"></a>见集四心顷。<a id="a-S"></a>见灭四心顷。<a id="a-T"></a>见道三心顷。<a id="a-U"></a>是时欲界见苦所断结种断。<a id="a-V"></a>彼断非沙门果摄。<a id="a-W"></a>欲界系见集所断。<a id="a-X"></a>见灭所断见道所断。<a id="a-Y"></a>修道所断。<a id="a-Z"></a>应随相说。<a id="a-a"></a>色界系见苦所断结种断。<a id="a-b"></a>彼断为何果摄。<a id="a-c"></a>答曰。<a id="a-d"></a>四沙门果。<a id="a-e"></a>或无处所。<a id="a-f"></a>四沙门果如上说。<a id="a-g"></a>无处所者。<a id="a-h"></a>凡夫人离色爱。<a id="a-i"></a>无处所离色爱人。<a id="a-j"></a>得正决定。<a id="a-k"></a>见道中十五心顷。<a id="a-l"></a>无处所次第人。<a id="a-m"></a>见苦一心顷。<a id="a-n"></a>见集四心顷。<a id="a-o"></a>见灭四心顷。<a id="a-p"></a>见道三心顷。<a id="a-q"></a>无处所。<a id="a-r"></a>是时色界系见苦所断结种断。<a id="a-s"></a>彼断非沙门果摄。<a id="a-t"></a>色界系见集见灭见道修道所断结种断。<a id="a-u"></a>应随相说。<a id="a-v"></a>无色界五种所断结种断。<a id="a-w"></a>亦应随相说。</p>
  <p id="ax">身见断为何果摄。<a id="a-y"></a>答曰。<a id="a-z"></a>四沙门果或无处所。<a id="a-10"></a>四沙门果如上说。<a id="a-11"></a>无处所者。<a id="a-12"></a>是中不说凡夫人离欲。<a id="a-13"></a>次第人见苦一心顷。<a id="a-14"></a>见集四心顷。<a id="a-15"></a>见灭四心顷。<a id="a-16"></a>见道三心顷。<a id="a-17"></a>是时身见断。<a id="a-18"></a>彼断非沙门果摄。<a id="a-19"></a>如身见断。<a id="a-1A"></a>下分中身见断。<a id="a-1B"></a>见中身见断。<a id="a-1C"></a>说亦如是。<a id="a-1D"></a>戒取疑断。<a id="a-1E"></a>彼断为何果摄。<a id="a-1F"></a>答曰。<a id="a-1G"></a>四沙门果。<a id="a-1H"></a>四沙门果如上说。<a id="a-1I"></a>此中不说凡夫人离欲。<a id="a-1J"></a>亦不说次第人。<a id="a-1K"></a>所以者何。<a id="a-1L"></a>道比忍毕竟断此结。<a id="a-1M"></a>道比智现在前。<a id="a-1N"></a>彼断即为沙门果摄。<a id="a-1O"></a>如戒取疑断见流见扼见取取戒取取戒取身缚见取身缚下分中戒取疑见中邪见见取戒取见使疑使见结取结。<a id="a-1P"></a>广说亦如是。<a id="a-1Q"></a>贪恚痴不善根。<a id="a-1R"></a>及欲漏断。<a id="a-1S"></a>彼断为何果摄。<a id="a-1T"></a>答曰。<a id="a-1U"></a>阿那含果阿罗汉果或无处所。<a id="a-1V"></a>广说如欲界系见修道所断结种断。<a id="a-1W"></a>如欲漏有漏无明漏。<a id="a-1X"></a>余烦恼与彼相似者。<a id="a-1Y"></a>应随相说。<a id="a-1Z"></a>盖中疑盖应广说。<a id="a-1a"></a>如道法智所断结种断。<a id="a-1b"></a>上分结广说。<a id="a-1c"></a>如色无色界修道所断结种断。<a id="a-1d"></a>眼耳身触生爱断为何果摄。<a id="a-1e"></a>答曰。<a id="a-1f"></a>阿罗汉果或无处所。<a id="a-1g"></a>阿罗汉阿罗汉果摄。<a id="a-1h"></a>无处所者。<a id="a-1i"></a>凡夫人离梵世爱无处所。<a id="a-1j"></a>离梵世爱人得正决定。<a id="a-1k"></a>见道中十五心顷。<a id="a-1l"></a>及道比智无处所次第人。<a id="a-1m"></a>断初禅爱时。<a id="a-1n"></a>最后解脱道。<a id="a-1o"></a>断第二禅爱。<a id="a-1p"></a>乃至断无所有处爱。<a id="a-1q"></a>九无碍道。<a id="a-1r"></a>九解脱道。<a id="a-1s"></a>离非想非非想处爱。<a id="a-1t"></a>九无碍道。<a id="a-1u"></a>八解脱道。<a id="a-1v"></a>是时眼耳身触生爱断。<a id="a-1w"></a>彼断非沙门果摄。<a id="a-1x"></a>九十八使断。<a id="a-1y"></a>广说如十五结种断。</p>
  <p id="a1z">向须陀洹果证人所断结种断。<a id="a-20"></a>彼断为何果摄。<a id="a-21"></a>答曰。<a id="a-22"></a>无处所。<a id="a-23"></a>所以者何。<a id="a-24"></a>须陀洹果前。<a id="a-25"></a>更无有果。<a id="a-26"></a>能摄彼断。<a id="a-27"></a>须陀洹须陀洹果摄。<a id="a-28"></a>须陀洹果摄三界见道所断结种断。<a id="a-29"></a>向斯陀含果证人所断结种断。<a id="a-2A"></a>彼断为何果摄。<a id="a-2B"></a>答曰。<a id="a-2C"></a>须陀洹果。<a id="a-2D"></a>或无处所。<a id="a-2E"></a>须陀洹果摄三界见道所断结种断。<a id="a-2F"></a>无处所者。<a id="a-2G"></a>次第人。<a id="a-2H"></a>断欲界系五种结断。<a id="a-2I"></a>彼断非须陀洹果摄。<a id="a-2J"></a>所以者何。<a id="a-2K"></a>彼胜果道证故。<a id="a-2L"></a>如胜果道非果摄。<a id="a-2M"></a>断亦如是。<a id="a-2N"></a>斯陀含斯陀含果摄。<a id="a-2O"></a>斯陀含果。<a id="a-2P"></a>摄三界见道所断结种断。<a id="a-2Q"></a>及欲界修道所断六种结断。<a id="a-2R"></a>向阿那含果证人所断结种断。<a id="a-2S"></a>彼断为何果摄。<a id="a-2T"></a>答曰。<a id="a-2U"></a>斯陀含果。<a id="a-2V"></a>或无处所斯陀含果。<a id="a-2W"></a>摄三界见道所断结种断。<a id="a-2X"></a>及欲界修道所断六种结断。<a id="a-2Y"></a>无处所者。<a id="a-2Z"></a>断欲界修道所断七种八种结断。<a id="a-2a"></a>向阿罗汉果证人所断结种断。<a id="a-2b"></a>彼断为何果摄。<a id="a-2c"></a>答曰。<a id="a-2d"></a>阿那含果。<a id="a-2e"></a>或无处所阿那含果。<a id="a-2f"></a>摄三界见道所断结种断。<a id="a-2g"></a>及欲界修道所断九种结断。<a id="a-2h"></a>无处所者。<a id="a-2i"></a>断初禅九种结乃至无所有处九种结。<a id="a-2j"></a>断非想非非想处八种结。<a id="a-2k"></a>所以者何。<a id="a-2l"></a>彼胜果道证故。<a id="a-2m"></a>如胜果道非果摄。<a id="a-2n"></a>彼断亦尔。<a id="a-2o"></a>阿罗汉阿罗汉果摄。<a id="a-2p"></a>阿罗汉果。<a id="a-2q"></a>摄三界见道修道所断结种尽问曰。<a id="a-2r"></a>如断一种结。<a id="a-2s"></a>乃至断五种结。<a id="a-2t"></a>以得道比智故。<a id="a-2u"></a>名须陀洹。<a id="a-2v"></a>断欲界系五种结非须陀洹果摄。<a id="a-2w"></a>若断七种八种结。<a id="a-2x"></a>得正决定。<a id="a-2y"></a>得道比智时。<a id="a-2z"></a>名斯陀含。<a id="a-30"></a>彼断七种八种结。<a id="a-31"></a>非斯陀含果摄。<a id="a-32"></a>若离初禅爱。<a id="a-33"></a>乃至离无所有处爱。<a id="a-34"></a>得正决定。<a id="a-35"></a>得道比智时。<a id="a-36"></a>名阿那含果。<a id="a-37"></a>彼断初禅九种结。<a id="a-38"></a>乃至无所有处九种结。<a id="a-39"></a>非阿那含果摄。<a id="a-3A"></a>何以言须陀洹须陀洹果摄斯陀含斯陀含果摄阿那含阿那含果摄。<a id="a-3B"></a>何故不说。<a id="a-3C"></a>或无处所耶答曰。<a id="a-3D"></a>此文应如是说。<a id="a-3E"></a>须陀洹须陀洹果摄。<a id="a-3F"></a>或无处所。<a id="a-3G"></a>斯陀含斯陀含果摄。<a id="a-3H"></a>或无处所。<a id="a-3I"></a>阿那含阿那含果摄。<a id="a-3J"></a>或无处所。<a id="a-3K"></a>而不说者。<a id="a-3L"></a>有何意耶。<a id="a-3M"></a>答曰。<a id="a-3N"></a>此说次第具缚人。<a id="a-3O"></a>不说超越人。</p>
  <p id="a3P">见谛具足。<a id="a-3Q"></a>世尊弟子。<a id="a-3R"></a>未离欲爱。<a id="a-3S"></a>欲界系修道所断结种断。<a id="a-3T"></a>彼断为何果摄。<a id="a-3U"></a>答曰。<a id="a-3V"></a>斯陀含果。<a id="a-3W"></a>或无处所。<a id="a-3X"></a>斯陀含果。<a id="a-3Y"></a>摄欲界修道所断六种结断。<a id="a-3Z"></a>无处所者。<a id="a-3a"></a>断七种八种结断。<a id="a-3b"></a>已离欲爱。<a id="a-3c"></a>未离色爱。<a id="a-3d"></a>色界系修道所断结种断。<a id="a-3e"></a>彼断为何果摄。<a id="a-3f"></a>答曰。<a id="a-3g"></a>无处所断初禅九种结乃至第四禅八种结断。<a id="a-3h"></a>无处所已离色爱。<a id="a-3i"></a>未离无色爱。<a id="a-3j"></a>无色界修道所断结种断。<a id="a-3k"></a>彼断为何果摄。<a id="a-3l"></a>答曰。<a id="a-3m"></a>无处所。<a id="a-3n"></a>断空处九种结乃至非想非非想处八种结断无处所。</p>
  <p id="a3o">四沙门果。<a id="a-3p"></a>谓须陀洹果。<a id="a-3q"></a>斯陀含果。<a id="a-3r"></a>阿那含果。<a id="a-3s"></a>阿罗汉果。<a id="a-3t"></a>问曰。<a id="a-3u"></a>何故作此论。<a id="a-3v"></a>答曰。<a id="a-3w"></a>或有说。<a id="a-3x"></a>沙门果惟是无为。<a id="a-3y"></a>如毗婆阇婆提说。<a id="a-3z"></a>问曰。<a id="a-40"></a>彼何故作是说耶。<a id="a-41"></a>答曰。<a id="a-42"></a>彼依佛经。<a id="a-43"></a>佛经说告诸比丘。<a id="a-44"></a>我今当说沙门沙门果沙门人。<a id="a-45"></a>云何名沙门。<a id="a-46"></a>答曰。<a id="a-47"></a>八圣道名沙门。<a id="a-48"></a>云何名沙门果。<a id="a-49"></a>答曰。<a id="a-4A"></a>须陀洹果。<a id="a-4B"></a>乃至阿罗汉果。<a id="a-4C"></a>何者是须陀洹果。<a id="a-4D"></a>答曰。<a id="a-4E"></a>永断三结是也。<a id="a-4F"></a>何者是斯陀含果。<a id="a-4G"></a>答曰。<a id="a-4H"></a>永断三结。<a id="a-4I"></a>薄爱恚痴是也。<a id="a-4J"></a>何者是阿那含果。<a id="a-4K"></a>答曰。<a id="a-4L"></a>永断五下分结是也。<a id="a-4M"></a>何者是阿罗汉果。<a id="a-4N"></a>答曰。<a id="a-4O"></a>永断爱慢痴一切结是也。<a id="a-4P"></a>何者是沙门人。<a id="a-4Q"></a>答曰。<a id="a-4R"></a>成就如是等法。<a id="a-4S"></a>名沙门人。<a id="a-4T"></a>因此经故。<a id="a-4U"></a>说沙门果。<a id="a-4V"></a>惟是无为。<a id="a-4W"></a>为止如是说者意亦明沙门果。<a id="a-4X"></a>是有为无为故。<a id="a-4Y"></a>若沙门果。<a id="a-4Z"></a>惟是无为。<a id="a-4a"></a>非有为者。<a id="a-4b"></a>违于佛经。<a id="a-4c"></a>经说有四向。<a id="a-4d"></a>有住四果。<a id="a-4e"></a>住果者。<a id="a-4f"></a>住有为沙门果。<a id="a-4g"></a>不住无为沙门果。<a id="a-4h"></a>问曰。<a id="a-4i"></a>是时亦住断中。<a id="a-4j"></a>如施设经说。<a id="a-4k"></a>彼住于断。<a id="a-4l"></a>不求胜法。<a id="a-4m"></a>不得者得。<a id="a-4n"></a>不证者证。<a id="a-4o"></a>不解者解。<a id="a-4p"></a>答曰。<a id="a-4q"></a>言住断者。<a id="a-4r"></a>非如乘象马住象马上。<a id="a-4s"></a>但于断法。<a id="a-4t"></a>不退不进。<a id="a-4u"></a>故言住断。<a id="a-4v"></a>世尊经。<a id="a-4w"></a>亦有一向说有为沙门果者。<a id="a-4x"></a>如说比丘当知于此五根。<a id="a-4y"></a>令增上猛利通达满足。<a id="a-4z"></a>当得俱解脱阿罗汉果。<a id="a-50"></a>转不如者。<a id="a-51"></a>得慧解脱乃至坚信。<a id="a-52"></a>问曰。<a id="a-53"></a>若沙门果。<a id="a-54"></a>是有为无为者。<a id="a-55"></a>佛经云何通。<a id="a-56"></a>答曰。<a id="a-57"></a>沙门果。<a id="a-58"></a>是有为无为。<a id="a-59"></a>佛经惟说无为。<a id="a-5A"></a>问曰。<a id="a-5B"></a>何故佛经惟说无为沙门果。<a id="a-5C"></a>答曰。<a id="a-5D"></a>佛经惟说沙门果。<a id="a-5E"></a>不说沙门道是沙门亦是沙门果。<a id="a-5F"></a>复次此经惟说婆罗门果。<a id="a-5G"></a>不说婆罗门道是婆罗门亦是婆罗门果。<a id="a-5H"></a>复次佛经说梵行道是梵行亦是梵行果复次佛经说果。<a id="a-5I"></a>更无有果道是果更有果。<a id="a-5J"></a>复次佛经说离更无有离道是离更有离。<a id="a-5K"></a>以是事故。<a id="a-5L"></a>欲止他义欲显已义。<a id="a-5M"></a>乃至广说。<a id="a-5N"></a>而作此论。<a id="a-5O"></a>四沙门果。<a id="a-5P"></a>须陀洹果。<a id="a-5Q"></a>乃至阿罗汉果。<a id="a-5R"></a>云何须陀洹果。<a id="a-5S"></a>答曰。<a id="a-5T"></a>如波伽罗那说。<a id="a-5U"></a>须陀洹果。<a id="a-5V"></a>有二种。<a id="a-5W"></a>有为无为。<a id="a-5X"></a>云何有为须陀洹果。<a id="a-5Y"></a>答曰。<a id="a-5Z"></a>证须陀洹果时。<a id="a-5a"></a>已得今得当得。<a id="a-5b"></a>诸学法。<a id="a-5c"></a>已得是过去。<a id="a-5d"></a>今得是现在。<a id="a-5e"></a>当得是未来。<a id="a-5f"></a>是名有为须陀洹果。<a id="a-5g"></a>云何无为须陀洹果。<a id="a-5h"></a>答曰。<a id="a-5i"></a>证须陀洹果时。<a id="a-5j"></a>诸结断。<a id="a-5k"></a>已得今得当得。<a id="a-5l"></a>广说如上。</p>
  <p id="a5m">问曰。<a id="a-5n"></a>道是有为堕世。<a id="a-5o"></a>已得今得当得。<a id="a-5p"></a>此事可尔。<a id="a-5q"></a>断是无为不堕于世。<a id="a-5r"></a>已得今得当得。<a id="a-5s"></a>云何可尔。<a id="a-5t"></a>答曰。<a id="a-5u"></a>波伽罗那经。<a id="a-5v"></a>应如是说。<a id="a-5w"></a>诸结断。<a id="a-5x"></a>今得今解今证。<a id="a-5y"></a>而不说者有何意耶。<a id="a-5z"></a>答曰。<a id="a-60"></a>此说在身中得已得者。<a id="a-61"></a>说过去身得今得者。<a id="a-62"></a>说现在身得当得者。<a id="a-63"></a>说未来身得。<a id="a-64"></a>如须陀洹果。<a id="a-65"></a>斯陀含果。<a id="a-66"></a>阿那含果。<a id="a-67"></a>说亦如是。<a id="a-68"></a>云何阿罗汉果。<a id="a-69"></a>答曰。<a id="a-6A"></a>阿罗汉果有二种。<a id="a-6B"></a>谓有为无为。<a id="a-6C"></a>云何有为阿罗汉果。<a id="a-6D"></a>答曰。<a id="a-6E"></a>证阿罗汉果时。<a id="a-6F"></a>已得今得当得。<a id="a-6G"></a>诸无学法。<a id="a-6H"></a>广说如上。<a id="a-6I"></a>施设经说。<a id="a-6J"></a>云何须陀洹果。<a id="a-6K"></a>答曰。<a id="a-6L"></a>须陀洹果有二种。<a id="a-6M"></a>谓有为无为。<a id="a-6N"></a>云何有为须陀洹果。<a id="a-6O"></a>答曰。<a id="a-6P"></a>彼果得彼得得果。<a id="a-6Q"></a>得者。<a id="a-6R"></a>谓须陀洹果得。<a id="a-6S"></a>得得者。<a id="a-6T"></a>谓彼得得。<a id="a-6U"></a>以得故名果。<a id="a-6V"></a>以得得故名成就。<a id="a-6W"></a>诸学根学力学戒学善根学八法。<a id="a-6X"></a>如是等诸学法。<a id="a-6Y"></a>名有为须陀洹果。<a id="a-6Z"></a>云何无为须陀洹果。<a id="a-6a"></a>答曰。<a id="a-6b"></a>永断三结。<a id="a-6c"></a>如是等诸结法断。<a id="a-6d"></a>八十八使断。<a id="a-6e"></a>如是等诸使法断。<a id="a-6f"></a>是名无为须陀洹果。<a id="a-6g"></a>云何斯陀含果。<a id="a-6h"></a>答曰。<a id="a-6i"></a>斯陀含果有二种。<a id="a-6j"></a>谓有为无为。<a id="a-6k"></a>广说如上。<a id="a-6l"></a>此中差别者。<a id="a-6m"></a>渐断爱恚痴。<a id="a-6n"></a>及渐断受恚法。<a id="a-6o"></a>云何阿那含果。<a id="a-6p"></a>答曰。<a id="a-6q"></a>阿那含果有二种。<a id="a-6r"></a>谓有为无为有为阿那含果如上说。<a id="a-6s"></a>无为阿那含果者。<a id="a-6t"></a>永断五下分结。<a id="a-6u"></a>永断如是等结法。<a id="a-6v"></a>永断九十二使。<a id="a-6w"></a>永断如是等使法。<a id="a-6x"></a>是名无为阿那含果。<a id="a-6y"></a>云何阿罗汉果。<a id="a-6z"></a>答曰。<a id="a-70"></a>阿罗汉果有二种。<a id="a-71"></a>谓有为无为。<a id="a-72"></a>云何有为阿罗汉果。<a id="a-73"></a>答曰。<a id="a-74"></a>阿罗汉果得。<a id="a-75"></a>及彼得得果。<a id="a-76"></a>得者。<a id="a-77"></a>谓阿罗汉得。<a id="a-78"></a>得得者。<a id="a-79"></a>谓彼得得。<a id="a-7A"></a>以得故名果。<a id="a-7B"></a>以得得故名成就。<a id="a-7C"></a>诸无学根无学力无学戒无学善根无学十种法。<a id="a-7D"></a>如是等诸无学法。<a id="a-7E"></a>是名有为阿罗汉果。<a id="a-7F"></a>云何无为阿罗汉果答曰。<a id="a-7G"></a>永断爱慢痴一切烦恼。<a id="a-7H"></a>出一切趣。<a id="a-7I"></a>断一切生死道。<a id="a-7J"></a>灭三种火。<a id="a-7K"></a>已过四流。<a id="a-7L"></a>摧灭诸慢。<a id="a-7M"></a>离于渴爱。<a id="a-7N"></a>破散巢窟。<a id="a-7O"></a>无上究竟。<a id="a-7P"></a>无上寂灭。<a id="a-7Q"></a>无上安乐。<a id="a-7R"></a>爱尽无欲涅槃。<a id="a-7S"></a>是名无为阿罗汉果。<a id="a-7T"></a>此是沙门果体性。<a id="a-7U"></a>乃至广说。</p>
  <p id="a7V">已说体性。<a id="a-7W"></a>所以今当说。<a id="a-7X"></a>何故名沙门果。<a id="a-7Y"></a>沙门果是何义。<a id="a-7Z"></a>答曰。<a id="a-7a"></a>圣道名沙门。<a id="a-7b"></a>是其果故。<a id="a-7c"></a>名沙门果。<a id="a-7d"></a>问曰。<a id="a-7e"></a>圣道名沙门。<a id="a-7f"></a>彼果是沙门果者。<a id="a-7g"></a>见道中八忍。<a id="a-7h"></a>名沙门八智。<a id="a-7i"></a>是有为沙门果。<a id="a-7j"></a>八种结断。<a id="a-7k"></a>是无为沙门果。<a id="a-7l"></a>离欲爱时。<a id="a-7m"></a>九无碍道。<a id="a-7n"></a>名沙门。<a id="a-7o"></a>九解脱道。<a id="a-7p"></a>是有为沙门果。<a id="a-7q"></a>九种结断。<a id="a-7r"></a>是无为沙门果。<a id="a-7s"></a>乃至离非想非非想处欲。<a id="a-7t"></a>亦如是。<a id="a-7u"></a>是则有八十九有为沙门果八十九无为沙门果。<a id="a-7v"></a>以世分别。<a id="a-7w"></a>八十九在过去。<a id="a-7x"></a>八十九在未来。<a id="a-7y"></a>八十九在现在。<a id="a-7z"></a>波伽罗那经说。<a id="a-80"></a>云何果法。<a id="a-81"></a>答曰。<a id="a-82"></a>一切有为及数灭。<a id="a-83"></a>随有几许圣道。<a id="a-84"></a>刹那有尔许。<a id="a-85"></a>有为沙门果。<a id="a-86"></a>随有几许解脱法。<a id="a-87"></a>有尔许沙门果。<a id="a-88"></a>若以刹那在身分别。<a id="a-89"></a>则有无量无边沙门果。<a id="a-8A"></a>何故佛经惟说四沙门果。<a id="a-8B"></a>答曰。<a id="a-8C"></a>或有说者。<a id="a-8D"></a>此是如来有余略要。<a id="a-8E"></a>为受化者而作是说尊者波奢说曰。<a id="a-8F"></a>佛决定知法相。<a id="a-8G"></a>亦知势用。<a id="a-8H"></a>余人所不知。<a id="a-8I"></a>若法次第相续立沙门果。<a id="a-8J"></a>彼次第相续。<a id="a-8K"></a>说沙门果。<a id="a-8L"></a>复次是时易见易施设。<a id="a-8M"></a>谓此是须陀洹果。<a id="a-8N"></a>乃至阿罗汉果。<a id="a-8O"></a>果中间不易见。<a id="a-8P"></a>不易施设。<a id="a-8Q"></a>复次行者。<a id="a-8R"></a>是时于果生大悦适譬如农夫。<a id="a-8S"></a>于六月中。<a id="a-8T"></a>修治田业。<a id="a-8U"></a>后获子实。<a id="a-8V"></a>积聚场上。<a id="a-8W"></a>心大悦适彼亦如是。<a id="a-8X"></a>复次是时有三事故。<a id="a-8Y"></a>一得未曾得道。<a id="a-8Z"></a>二舍曾得道。<a id="a-8a"></a>三断烦恼同于一味。<a id="a-8b"></a>复次是时有五事。<a id="a-8c"></a>一得未曾得道。<a id="a-8d"></a>二舍曾得道。<a id="a-8e"></a>三断烦恼同于一味。<a id="a-8f"></a>四顿得八智。<a id="a-8g"></a>五修十六行。<a id="a-8h"></a>复次是时是止息处。<a id="a-8i"></a>复次是时断结事事成。<a id="a-8j"></a>道方便方便成。<a id="a-8k"></a>果中间。<a id="a-8l"></a>断结事未成。<a id="a-8m"></a>道方便未成。<a id="a-8n"></a>复次是时容广修道果中间不容广修道。<a id="a-8o"></a>复次行者是时善知功德过恶。<a id="a-8p"></a>知功德者。<a id="a-8q"></a>是道道果。<a id="a-8r"></a>知过恶者。<a id="a-8s"></a>是生死法。<a id="a-8t"></a>复次行者是时善取相貌。<a id="a-8u"></a>如人道中行时。<a id="a-8v"></a>不能善取四方相貌。<a id="a-8w"></a>若坐一处。<a id="a-8x"></a>则能善取四方相貌。<a id="a-8y"></a>彼亦如是。<a id="a-8z"></a>复次行者是时有随从知见。<a id="a-90"></a>犹如有人。<a id="a-91"></a>于村落中间。<a id="a-92"></a>为人所劫。<a id="a-93"></a>无有随从知见者。<a id="a-94"></a>若在村落为人所劫。<a id="a-95"></a>多有随从知见者。<a id="a-96"></a>复次行者是时先广修方便道。<a id="a-97"></a>立足处牢固。<a id="a-98"></a>须陀洹果。<a id="a-99"></a>广修方便道者。<a id="a-9A"></a>先为解脱故。<a id="a-9B"></a>修施持戒。<a id="a-9C"></a>闻慧思慧修慧。<a id="a-9D"></a>暖顶忍世第一法。<a id="a-9E"></a>见道中十五心顷是也。<a id="a-9F"></a>斯陀含果。<a id="a-9G"></a>广修方便道者如上说。<a id="a-9H"></a>诸善复更有未曾有者。<a id="a-9I"></a>离欲界方便道六无碍道五解脱道是也。<a id="a-9J"></a>阿那含果。<a id="a-9K"></a>广修方便道者如上说。<a id="a-9L"></a>诸善复更有未曾有者。<a id="a-9M"></a>离欲爱时。<a id="a-9N"></a>方便道三无碍道二解脱道是也。<a id="a-9O"></a>阿罗汉果。<a id="a-9P"></a>广修方便道者。<a id="a-9Q"></a>如上说。<a id="a-9R"></a>诸善复更有未曾有者。<a id="a-9S"></a>离初禅欲时。<a id="a-9T"></a>方便道九无碍道九解脱道。<a id="a-9U"></a>乃至离无所有处欲说亦如是。<a id="a-9V"></a>离非想非非想处欲时。<a id="a-9W"></a>方便道九无碍道八解脱道是也。<a id="a-9X"></a>复次行者是时断一切生分。<a id="a-9Y"></a>止一切生分。<a id="a-9Z"></a>须陀洹。<a id="a-9a"></a>除欲界七生分。<a id="a-9b"></a>色无色界一一生处。<a id="a-9c"></a>除一生分。<a id="a-9d"></a>余一切生分。<a id="a-9e"></a>得非数灭。<a id="a-9f"></a>斯陀含。<a id="a-9g"></a>除欲界二生分。<a id="a-9h"></a>色无色界一一生处。<a id="a-9i"></a>除一生分。<a id="a-9j"></a>余一切生分。<a id="a-9k"></a>得非数灭。<a id="a-9l"></a>阿那含。<a id="a-9m"></a>色无色界一一生处。<a id="a-9n"></a>除一生分。<a id="a-9o"></a>余一切生分。<a id="a-9p"></a>得非数灭。<a id="a-9q"></a>阿罗汉。<a id="a-9r"></a>一切生分。<a id="a-9s"></a>得非数灭。<a id="a-9t"></a>复次行者是时顿证三界见道修道所断烦恼。<a id="a-9u"></a>须陀洹。<a id="a-9v"></a>顿证三界见道所断烦恼斯陀含。<a id="a-9w"></a>顿证三界见道所断烦恼及欲界修道所断六种烦恼。<a id="a-9x"></a>阿那含。<a id="a-9y"></a>顿证三界见道所断烦恼及欲界修道所断九种烦恼。<a id="a-9z"></a>阿罗汉。<a id="a-A0"></a>顿证三界见道修道所断烦恼。<a id="a-A1"></a>复次根本沙门果退者不命终。<a id="a-A2"></a>果中间退者命终。<a id="a-A3"></a>复次对五趣故。<a id="a-A4"></a>说四沙门果。<a id="a-A5"></a>须陀洹果。<a id="a-A6"></a>对地狱畜生饿鬼道。<a id="a-A7"></a>斯陀含果。<a id="a-A8"></a>对人道少分。<a id="a-A9"></a>阿那含果。<a id="a-AA"></a>毕竟对人道。<a id="a-AB"></a>阿罗汉果对于天道。<a id="a-AC"></a>复次对四生故。<a id="a-AD"></a>须陀洹果。<a id="a-AE"></a>对湿生卵生。<a id="a-AF"></a>斯陀含果。<a id="a-AG"></a>对胎生少分。<a id="a-AH"></a>阿那含果。<a id="a-AI"></a>毕竟对胎生。<a id="a-AJ"></a>阿罗汉果。<a id="a-AK"></a>对化生。<a id="a-AL"></a>复次对二种思故一断善根思。<a id="a-AM"></a>二造五逆业思。<a id="a-AN"></a>须陀洹果。<a id="a-AO"></a>对断善根思。<a id="a-AP"></a>斯陀含果。<a id="a-AQ"></a>对造五逆业思。<a id="a-AR"></a>阿那含果。<a id="a-AS"></a>对彼业报。<a id="a-AT"></a>阿罗汉果。<a id="a-AU"></a>对彼受报阴。<a id="a-AV"></a>所以者何。<a id="a-AW"></a>受报必依阴故。<a id="a-AX"></a>复次对三三法故。<a id="a-AY"></a>须陀洹果。<a id="a-AZ"></a>对三结。<a id="a-Aa"></a>斯陀含果。<a id="a-Ab"></a>对渐薄三不善根及欲漏阿那含果。<a id="a-Ac"></a>毕竟对三不善根及欲漏。<a id="a-Ad"></a>阿罗汉果。<a id="a-Ae"></a>对有漏无明漏。<a id="a-Af"></a>复次对四流故。<a id="a-Ag"></a>须陀洹果。<a id="a-Ah"></a>对见流。<a id="a-Ai"></a>斯陀含果。<a id="a-Aj"></a>对欲流少分。<a id="a-Ak"></a>阿那含果。<a id="a-Al"></a>毕竟对欲流。<a id="a-Am"></a>阿罗汉果。<a id="a-An"></a>对有流无明流。<a id="a-Ao"></a>对扼亦如是复次对四取故。<a id="a-Ap"></a>须陀洹果。<a id="a-Aq"></a>对见取取戒取取。<a id="a-Ar"></a>斯陀含果。<a id="a-As"></a>对欲取少分。<a id="a-At"></a>阿那含果。<a id="a-Au"></a>毕竟对欲取阿罗汉果。<a id="a-Av"></a>对我语取。<a id="a-Aw"></a>复次对三五法故。<a id="a-Ax"></a>须陀洹果。<a id="a-Ay"></a>对疑盖下分中三结。<a id="a-Az"></a>斯陀含果。<a id="a-B0"></a>对余盖下分中二结。<a id="a-B1"></a>少分阿那含果毕竟对。<a id="a-B2"></a>余盖下分中二结。<a id="a-B3"></a>阿罗汉果。<a id="a-B4"></a>对上分结。<a id="a-B5"></a>复次对诸见及六爱身故。<a id="a-B6"></a>须陀洹果。<a id="a-B7"></a>对五见。<a id="a-B8"></a>斯陀含果。<a id="a-B9"></a>对鼻舌触生爱身少分。<a id="a-BA"></a>阿那含果。<a id="a-BB"></a>毕竟对鼻舌触生爱身。<a id="a-BC"></a>阿罗汉果。<a id="a-BD"></a>对余爱身。<a id="a-BE"></a>复次对七使故。<a id="a-BF"></a>须陀洹果。<a id="a-BG"></a>对见使疑使。<a id="a-BH"></a>斯陀含果。<a id="a-BI"></a>对欲爱使恚使少分。<a id="a-BJ"></a>阿那含果。<a id="a-BK"></a>毕竟对欲爱使恚使。<a id="a-BL"></a>阿罗汉果。<a id="a-BM"></a>对余使。<a id="a-BN"></a>复次对九结故。<a id="a-BO"></a>须陀洹果。<a id="a-BP"></a>对见结取结疑结斯陀含果。<a id="a-BQ"></a>对恚结嫉结悭结少分。<a id="a-BR"></a>阿那含果毕竟对恚结。<a id="a-BS"></a>嫉结悭结。<a id="a-BT"></a>阿罗汉果对余结。<a id="a-BU"></a>复次对九十八使故。<a id="a-BV"></a>须陀洹果。<a id="a-BW"></a>对三界见道所断使。<a id="a-BX"></a>斯陀含果对欲界修道所断少分。<a id="a-BY"></a>阿那含果。<a id="a-BZ"></a>毕竟对欲界修道所断。<a id="a-Ba"></a>阿罗汉果。<a id="a-Bb"></a>对色无色界修道所断。<a id="a-Bc"></a>问曰。<a id="a-Bd"></a>何故离欲爱时。<a id="a-Be"></a>立二沙门果。<a id="a-Bf"></a>谓斯陀含果。<a id="a-Bg"></a>阿那含果。<a id="a-Bh"></a>离色无色界爱时。<a id="a-Bi"></a>立一沙门果。<a id="a-Bj"></a>谓阿罗汉果。<a id="a-Bk"></a>尊者波奢说曰。<a id="a-Bl"></a>皆以离三界爱故。<a id="a-Bm"></a>立四沙门果。<a id="a-Bn"></a>以断三界见道所断结故。<a id="a-Bo"></a>立须陀洹果。<a id="a-Bp"></a>以断三界见道所断结及欲界修道所断六种结故。<a id="a-Bq"></a>立斯陀含果。<a id="a-Br"></a>以断三界见道所断结及欲界修道所断九种结故立阿那含果。<a id="a-Bs"></a>以断三界见道修道所断结故。<a id="a-Bt"></a>立阿罗汉果。<a id="a-Bu"></a>复次欲界。<a id="a-Bv"></a>是不定界非修地非定地。<a id="a-Bw"></a>非离欲地。<a id="a-Bx"></a>离彼欲时。<a id="a-By"></a>立二沙门果。<a id="a-Bz"></a>色无色界。<a id="a-C0"></a>是修地定地。<a id="a-C1"></a>离欲地离彼爱时。<a id="a-C2"></a>立一沙门果。</p>
  <p id="aC3">复次欲界。<a id="a-C4"></a>难断。<a id="a-C5"></a>难坏。<a id="a-C6"></a>难过。<a id="a-C7"></a>离彼欲时。<a id="a-C8"></a>立二沙门果。<a id="a-C9"></a>色无色界。<a id="a-CA"></a>与此相违。<a id="a-CB"></a>离彼爱时。<a id="a-CC"></a>立一沙门果复次欲界多重过患。<a id="a-CD"></a>离彼欲时。<a id="a-CE"></a>立二沙门果。<a id="a-CF"></a>色无色界。<a id="a-CG"></a>与此相违。<a id="a-CH"></a>离彼欲时。<a id="a-CI"></a>立一沙门果。<a id="a-CJ"></a>复次欲界。<a id="a-CK"></a>是駚流难度。<a id="a-CL"></a>离彼欲时。<a id="a-CM"></a>立二沙门果。<a id="a-CN"></a>犹如有人。<a id="a-CO"></a>入山间大河。<a id="a-CP"></a>其水深广駚疾。<a id="a-CQ"></a>为其所漂。<a id="a-CR"></a>处处止息。<a id="a-CS"></a>然后乃度。<a id="a-CT"></a>如是欲界是流漂界。<a id="a-CU"></a>如经说村主当知。<a id="a-CV"></a>夫流漂者。<a id="a-CW"></a>是上妙五欲。<a id="a-CX"></a>离彼欲时。<a id="a-CY"></a>立二沙门果。<a id="a-CZ"></a>色无色界。<a id="a-Ca"></a>与此相违。<a id="a-Cb"></a>离彼欲时。<a id="a-Cc"></a>立一沙门果。<a id="a-Cd"></a>复次欲界诸烦恼。<a id="a-Ce"></a>重所作业。<a id="a-Cf"></a>亦重离彼欲时。<a id="a-Cg"></a>立二沙门果。<a id="a-Ch"></a>譬如负重担人。<a id="a-Ci"></a>上崄难山。<a id="a-Cj"></a>必数止息。<a id="a-Ck"></a>然后乃到平地。<a id="a-Cl"></a>虽复重担犹能远有所至。<a id="a-Cm"></a>如是欲界诸烦恼。<a id="a-Cn"></a>重所作业。<a id="a-Co"></a>亦重离彼欲时。<a id="a-Cp"></a>立二沙门果。<a id="a-Cq"></a>色无色界。<a id="a-Cr"></a>与此相违。<a id="a-Cs"></a>离彼欲时。<a id="a-Ct"></a>立一沙门果。<a id="a-Cu"></a>复次欲界。<a id="a-Cv"></a>是淤泥粪秽界。<a id="a-Cw"></a>离彼欲时。<a id="a-Cx"></a>立二沙门果。<a id="a-Cy"></a>色无色界。<a id="a-Cz"></a>与上相违。<a id="a-D0"></a>离彼爱时。<a id="a-D1"></a>立一沙门果。<a id="a-D2"></a>譬如粪秽聚上立堂舍人所不乐。<a id="a-D3"></a>如是色无色界。<a id="a-D4"></a>虽复妙好。<a id="a-D5"></a>以下有不净欲界故。<a id="a-D6"></a>贤圣不乐。<a id="a-D7"></a>是故尊者僧伽婆修。<a id="a-D8"></a>作如是说。<a id="a-D9"></a>欲界多诸过恶。<a id="a-DA"></a>谓父母兄弟姊妹妻子死丧。<a id="a-DB"></a>亡失财物。<a id="a-DC"></a>截劓耳鼻头手等苦头痛等。<a id="a-DD"></a>四百四病。<a id="a-DE"></a>若离此处欲时。<a id="a-DF"></a>立二沙门果。<a id="a-DG"></a>亦无有过。<a id="a-DH"></a>复次以欲界有男身女身。<a id="a-DI"></a>离彼欲时。<a id="a-DJ"></a>立二沙门果。<a id="a-DK"></a>色无色界。<a id="a-DL"></a>唯有男身。<a id="a-DM"></a>离彼欲时。<a id="a-DN"></a>立一沙门果。<a id="a-DO"></a>复次欲界有男根女根。<a id="a-DP"></a>离彼欲时。<a id="a-DQ"></a>立二沙门果。<a id="a-DR"></a>色无色界。<a id="a-DS"></a>无男女根。<a id="a-DT"></a>离彼欲时。<a id="a-DU"></a>立一沙门果。<a id="a-DV"></a>复次欲界有二种烦恼。<a id="a-DW"></a>谓不善无记。<a id="a-DX"></a>离彼欲时。<a id="a-DY"></a>立二沙门果。<a id="a-DZ"></a>色无色界。<a id="a-Da"></a>有一种烦恼。<a id="a-Db"></a>谓无记。<a id="a-Dc"></a>离彼欲时。<a id="a-Dd"></a>立一沙门果。<a id="a-De"></a>如不善无记。<a id="a-Df"></a>有报无报生。<a id="a-Dg"></a>二果一果。<a id="a-Dh"></a>与无惭无愧相应不与无惭无愧相应。<a id="a-Di"></a>当知亦如是。<a id="a-Dj"></a>复次以欲界有忧根苦根无惭无愧嫉悭饮食爱淫欲爱诸盖五欲如是等过。<a id="a-Dk"></a>离彼欲时。<a id="a-Dl"></a>立二沙门果。<a id="a-Dm"></a>色无色界。<a id="a-Dn"></a>无如是等过。<a id="a-Do"></a>离彼欲时。<a id="a-Dp"></a>立一沙门果。<a id="a-Dq"></a>问曰。<a id="a-Dr"></a>圣道沙门。<a id="a-Ds"></a>是彼果故。<a id="a-Dt"></a>名沙门果。<a id="a-Du"></a>若以无漏道。<a id="a-Dv"></a>得沙门果者可尔。<a id="a-Dw"></a>若以世俗道。<a id="a-Dx"></a>得斯陀含果阿那含果。<a id="a-Dy"></a>云何可尔。<a id="a-Dz"></a>答曰。<a id="a-E0"></a>如以无漏道离欲爱。<a id="a-E1"></a>次第立斯陀含果阿那含果。<a id="a-E2"></a>圣人以世俗道离欲爱。<a id="a-E3"></a>亦次第立斯陀含果阿那含果。<a id="a-E4"></a>尊者僧伽婆修说曰。<a id="a-E5"></a>以世俗道断结。<a id="a-E6"></a>无漏道。<a id="a-E7"></a>于未来修二沙门果。<a id="a-E8"></a>是彼道果。<a id="a-E9"></a>不应作如是说。<a id="a-EA"></a>所以者何。<a id="a-EB"></a>未来道。<a id="a-EC"></a>不能有所作。<a id="a-ED"></a>复有说者。<a id="a-EE"></a>以世俗道现在前断结无漏道得。<a id="a-EF"></a>一切时生。<a id="a-EG"></a>无有断绝二沙门果。<a id="a-EH"></a>即是彼果。<a id="a-EI"></a>不应作是说。<a id="a-EJ"></a>所以者何。<a id="a-EK"></a>非是彼果。<a id="a-EL"></a>复有说者。<a id="a-EM"></a>金刚喻定。<a id="a-EN"></a>是实义沙门。<a id="a-EO"></a>通证三界。<a id="a-EP"></a>见道修道所断烦恼解脱得。<a id="a-EQ"></a>即是彼果。<a id="a-ER"></a>评曰。<a id="a-ES"></a>以从多分故。<a id="a-ET"></a>是沙门果。<a id="a-EU"></a>圣道果多。<a id="a-EV"></a>非有漏道果多。<a id="a-EW"></a>若以世俗道。<a id="a-EX"></a>得斯陀含果。<a id="a-EY"></a>三界见道所断结断。<a id="a-EZ"></a>是沙门果。<a id="a-Ea"></a>欲界系修道所断六种结。<a id="a-Eb"></a>尽是世俗道果。<a id="a-Ec"></a>若以世俗道。<a id="a-Ed"></a>得阿那含果。<a id="a-Ee"></a>三界见道所断结断。<a id="a-Ef"></a>是沙门果。<a id="a-Eg"></a>欲界系修道所断九种结断。<a id="a-Eh"></a>是世俗道果。<a id="a-Ei"></a>是故当知从多分故名沙门果。</p>
  <p id="aEj">问曰。<a id="a-Ek"></a>四沙门果。<a id="a-El"></a>几是假名。<a id="a-Em"></a>几是实义。<a id="a-En"></a>答曰。<a id="a-Eo"></a>二是假名。<a id="a-Ep"></a>谓斯陀含果。<a id="a-Eq"></a>阿那含果。<a id="a-Er"></a>二是实义。<a id="a-Es"></a>谓须陀洹果。<a id="a-Et"></a>阿罗汉果。<a id="a-Eu"></a>问曰。<a id="a-Ev"></a>何故二是假名二是实义。<a id="a-Ew"></a>答曰。<a id="a-Ex"></a>以此二果或以世俗道得或以无漏道得。<a id="a-Ey"></a>须陀洹果。<a id="a-Ez"></a>阿罗汉果。<a id="a-F0"></a>悉以无漏道得故。<a id="a-F1"></a>复次斯陀含果。<a id="a-F2"></a>阿那含果。<a id="a-F3"></a>以世俗假名道得故果亦是假名。<a id="a-F4"></a>须陀洹果。<a id="a-F5"></a>阿罗汉果。<a id="a-F6"></a>不以假名道得。<a id="a-F7"></a>故名实义。<a id="a-F8"></a>复次以世俗道无漏道共得故名假名。<a id="a-F9"></a>复有说者。<a id="a-FA"></a>二是实义。<a id="a-FB"></a>谓阿那含果阿罗汉果。<a id="a-FC"></a>所以者何。<a id="a-FD"></a>佛辟支佛声闻。<a id="a-FE"></a>皆得此二果故。<a id="a-FF"></a>问曰。<a id="a-FG"></a>外物或得果多。<a id="a-FH"></a>或得果少。<a id="a-FI"></a>断法不尔。<a id="a-FJ"></a>云何言果。<a id="a-FK"></a>答曰。<a id="a-FL"></a>以方便故。<a id="a-FM"></a>言果行者。<a id="a-FN"></a>住于高山闲静房舍。<a id="a-FO"></a>于诸饮食资生之物。<a id="a-FP"></a>皆悉知量受一七六七法。<a id="a-FQ"></a>顶安禅镇行禅鞠。<a id="a-FR"></a>法杖坚强精进。<a id="a-FS"></a>生如是法。<a id="a-FT"></a>是时其师。<a id="a-FU"></a>深慰劳言。<a id="a-FV"></a>善哉善哉。<a id="a-FW"></a>汝行正方便。<a id="a-FX"></a>今得此果。<a id="a-FY"></a>譬如农夫。<a id="a-FZ"></a>于六月中。<a id="a-Fa"></a>修治田业。<a id="a-Fb"></a>后获子实。<a id="a-Fc"></a>聚置场上。<a id="a-Fd"></a>诸旧农夫。<a id="a-Fe"></a>慰劳新者。<a id="a-Ff"></a>善哉善哉。<a id="a-Fg"></a>汝六月劳勤。<a id="a-Fh"></a>今获此果。<a id="a-Fi"></a>彼亦如是。<a id="a-Fj"></a>问曰。<a id="a-Fk"></a>此四沙门果。<a id="a-Fl"></a>几是禅果。<a id="a-Fm"></a>几是无色定果。<a id="a-Fn"></a>几是根本禅果。<a id="a-Fo"></a>几是禅边果。<a id="a-Fp"></a>几是根本无色定果几是无色定边果。<a id="a-Fq"></a>几是见道果。<a id="a-Fr"></a>几是修道果。<a id="a-Fs"></a>几是忍果。<a id="a-Ft"></a>几是智果。<a id="a-Fu"></a>几是法智果。<a id="a-Fv"></a>几是比智果。<a id="a-Fw"></a>几是法智分果。<a id="a-Fx"></a>几是比智分果。<a id="a-Fy"></a>几是有漏道果。<a id="a-Fz"></a>几是无漏道果。<a id="a-G0"></a>几是禅果者。<a id="a-G1"></a>答曰。<a id="a-G2"></a>四是禅及眷属果。<a id="a-G3"></a>几是无色定果者。<a id="a-G4"></a>答曰。<a id="a-G5"></a>一是无色定果。<a id="a-G6"></a>谓阿罗汉果。<a id="a-G7"></a>几是根本禅果者。<a id="a-G8"></a>答曰。<a id="a-G9"></a>二谓阿那含果。<a id="a-GA"></a>阿罗汉果。<a id="a-GB"></a>几是禅边果者。<a id="a-GC"></a>答曰。<a id="a-GD"></a>四谓初禅边。<a id="a-GE"></a>非余禅边。<a id="a-GF"></a>几是根本无色定果者。<a id="a-GG"></a>答曰。<a id="a-GH"></a>一谓阿罗汉果。<a id="a-GI"></a>几是无色定边果者。<a id="a-GJ"></a>答曰。<a id="a-GK"></a>无几是见道果者。<a id="a-GL"></a>答曰。<a id="a-GM"></a>三除阿罗汉果。<a id="a-GN"></a>几是修道果者。<a id="a-GO"></a>答曰。<a id="a-GP"></a>三除须陀洹果。<a id="a-GQ"></a>几是忍果者。<a id="a-GR"></a>答曰。<a id="a-GS"></a>三除阿罗汉果。<a id="a-GT"></a>几是智果者。<a id="a-GU"></a>答曰。<a id="a-GV"></a>三除须陀洹果。<a id="a-GW"></a>几是法智果者。<a id="a-GX"></a>答曰。<a id="a-GY"></a>三除须陀洹果。<a id="a-GZ"></a>几是比智果者。<a id="a-Ga"></a>答曰。<a id="a-Gb"></a>一谓阿罗汉果。<a id="a-Gc"></a>几是法智分果者。<a id="a-Gd"></a>答曰。<a id="a-Ge"></a>三除须陀洹果。<a id="a-Gf"></a>几是比智分果者。<a id="a-Gg"></a>答曰。<a id="a-Gh"></a>四几是世俗道果者。<a id="a-Gi"></a>答曰二。<a id="a-Gj"></a>谓斯陀含果。<a id="a-Gk"></a>阿那含果。<a id="a-Gl"></a>几是无漏道果者。<a id="a-Gm"></a>答曰四。<a id="a-Gn"></a>佛经说摩伽陀国。<a id="a-Go"></a>毗提希子阿阇贳王。<a id="a-Gp"></a>往诣佛所。<a id="a-Gq"></a>头面礼足。<a id="a-Gr"></a>在一面坐。<a id="a-Gs"></a>白佛言。<a id="a-Gt"></a>世尊。<a id="a-Gu"></a>为设有现法沙门果。<a id="a-Gv"></a>可得不耶。<a id="a-Gw"></a>佛言。<a id="a-Gx"></a>可得。<a id="a-Gy"></a>佛告王言。<a id="a-Gz"></a>我今问汝。<a id="a-H0"></a>随汝意答。<a id="a-H1"></a>于意云何。<a id="a-H2"></a>若王给侍。<a id="a-H3"></a>及诸奴仆。<a id="a-H4"></a>不自在者。<a id="a-H5"></a>见于大王。<a id="a-H6"></a>升高殿堂。<a id="a-H7"></a>五乐自娱。<a id="a-H8"></a>受诸快乐。<a id="a-H9"></a>便作是念。<a id="a-HA"></a>我亦是人。<a id="a-HB"></a>然王多修福故。<a id="a-HC"></a>升高殿堂。<a id="a-HD"></a>五乐自娱。<a id="a-HE"></a>受诸快乐。<a id="a-HF"></a>我等亦应修诸福业。<a id="a-HG"></a>信家非家。<a id="a-HH"></a>剃除须发舍家出家。<a id="a-HI"></a>彼于后时。<a id="a-HJ"></a>即便出家。<a id="a-HK"></a>修行十善。<a id="a-HL"></a>不杀乃至正见王余使人。<a id="a-HM"></a>于外见之。<a id="a-HN"></a>若来白王作是言。<a id="a-HO"></a>大王侍使奴仆。<a id="a-HP"></a>不自在者。<a id="a-HQ"></a>今已剃除须发。<a id="a-HR"></a>出家学道。<a id="a-HS"></a>修行十善。<a id="a-HT"></a>王今应当将还如前策使。<a id="a-HU"></a>王如其言。<a id="a-HV"></a>还将来耶。<a id="a-HW"></a>答曰。<a id="a-HX"></a>不也。<a id="a-HY"></a>我应往见亲近恭敬。<a id="a-HZ"></a>如彼本日礼敬迎送于我。<a id="a-Ha"></a>我今亦应礼敬迎送还恭敬之。<a id="a-Hb"></a>尽其形寿。<a id="a-Hc"></a>施与衣服饮食房舍卧具资生之物。<a id="a-Hd"></a>大王当知。<a id="a-He"></a>如此之事。<a id="a-Hf"></a>岂非是现法沙门果耶。<a id="a-Hg"></a>王白佛言。<a id="a-Hh"></a>实如圣教。<a id="a-Hi"></a>问曰。<a id="a-Hj"></a>沙门果有四。<a id="a-Hk"></a>今者何故说五沙门果耶。<a id="a-Hl"></a>答曰。<a id="a-Hm"></a>此是出家近功用果。<a id="a-Hn"></a>如师子吼经复说。<a id="a-Ho"></a>此处有初沙门第二沙门第三沙门第四沙门。<a id="a-Hp"></a>非余外道沙门婆罗门空行之者。<a id="a-Hq"></a>汝等应当如是作师子吼。<a id="a-Hr"></a>此处有初沙门。<a id="a-Hs"></a>乃至有第四沙门。<a id="a-Ht"></a>初沙门者是须陀洹。<a id="a-Hu"></a>第二沙门是斯陀含。<a id="a-Hv"></a>第三沙门是阿那含。<a id="a-Hw"></a>第四沙门是阿罗汉。<a id="a-Hx"></a>尊者波奢说曰。<a id="a-Hy"></a>佛世尊先说次第根本法。<a id="a-Hz"></a>初沙门者。<a id="a-I0"></a>是阿罗汉。<a id="a-I1"></a>第二沙门者。<a id="a-I2"></a>是阿那含。<a id="a-I3"></a>第三沙门者。<a id="a-I4"></a>是斯陀含。<a id="a-I5"></a>第四沙门者是须陀洹。<a id="a-I6"></a>须跋陀罗经复说。<a id="a-I7"></a>须跋陀罗当知。<a id="a-I8"></a>此处若有八圣道。<a id="a-I9"></a>便有初沙门果乃至第四沙门果。<a id="a-IA"></a>或有说者。<a id="a-IB"></a>此中说四向是沙门。<a id="a-IC"></a>初沙门者是向须陀洹果证。<a id="a-ID"></a>第二沙门者。<a id="a-IE"></a>是向斯陀含果证。<a id="a-IF"></a>第三沙门者是向阿那含果证。<a id="a-IG"></a>第四沙门者是向阿罗汉果证。<a id="a-IH"></a>尊者波奢说曰。<a id="a-II"></a>此中说四向四果是沙门。<a id="a-IJ"></a>如说。<a id="a-IK"></a>须跋陀罗当知。<a id="a-IL"></a>若有八圣道处。<a id="a-IM"></a>当知说向。<a id="a-IN"></a>便有初沙门乃至第四沙门。<a id="a-IO"></a>当知说果。<a id="a-IP"></a>纯陀经复说。<a id="a-IQ"></a>有四沙门无第五沙门。<a id="a-IR"></a>四沙门者一胜道沙门。<a id="a-IS"></a>二说道沙门。<a id="a-IT"></a>三道命沙门。<a id="a-IU"></a>四过道沙门。<a id="a-IV"></a>胜道沙门者是佛世尊。<a id="a-IW"></a>所以者何。<a id="a-IX"></a>以佛有自然智故。<a id="a-IY"></a>辟支佛亦尔。<a id="a-IZ"></a>说道沙门者如舍利弗等。<a id="a-Ia"></a>所以者何。<a id="a-Ib"></a>我随佛转法轮故。<a id="a-Ic"></a>余无学声闻亦尔。<a id="a-Id"></a>道命沙门者阿难是。<a id="a-Ie"></a>所以者何。<a id="a-If"></a>彼是学亦令他住学法。<a id="a-Ig"></a>多闻持戒具足。<a id="a-Ih"></a>余学声闻亦尔。<a id="a-Ii"></a>过道沙门者如摩诃罗偷盗者是。<a id="a-Ij"></a>问曰。<a id="a-Ik"></a>师子吼经所说沙门。<a id="a-Il"></a>须跋陀罗经所说沙门。<a id="a-Im"></a>纯陀经所说沙门。<a id="a-In"></a>有何差别。<a id="a-Io"></a>答曰。<a id="a-Ip"></a>或有说者。<a id="a-Iq"></a>师子吼经。<a id="a-Ir"></a>说住果沙门。<a id="a-Is"></a>须跋陀罗经。<a id="a-It"></a>说住向沙门。<a id="a-Iu"></a>纯陀经说在向住果。<a id="a-Iv"></a>沙门。<a id="a-Iw"></a>复有说者。<a id="a-Ix"></a>师子吼经。<a id="a-Iy"></a>须跋陀罗经。<a id="a-Iz"></a>说住果沙门。<a id="a-J0"></a>纯陀经。<a id="a-J1"></a>说一切沙门。<a id="a-J2"></a>复有说者。<a id="a-J3"></a>师子吼经。<a id="a-J4"></a>须跋陀罗经。<a id="a-J5"></a>说圣人沙门纯陀经。<a id="a-J6"></a>说圣人凡夫沙门。<a id="a-J7"></a>复有说者。<a id="a-J8"></a>师子吼经。<a id="a-J9"></a>须跋陀罗经。<a id="a-JA"></a>说学无学沙门。<a id="a-JB"></a>纯陀经。<a id="a-JC"></a>说学无学非学非无学沙门。<a id="a-JD"></a>复有说者。<a id="a-JE"></a>师子吼经。<a id="a-JF"></a>须跋陀罗经。<a id="a-JG"></a>说净戒沙门。<a id="a-JH"></a>纯陀经。<a id="a-JI"></a>说净不净戒沙门。<a id="a-JJ"></a>复有说者。<a id="a-JK"></a>如师子吼经所说沙门。<a id="a-JL"></a>须跋陀罗经。<a id="a-JM"></a>纯陀经所说亦尔。<a id="a-JN"></a>如须跋陀罗经所说沙门。<a id="a-JO"></a>师子吼经。<a id="a-JP"></a>纯陀经。<a id="a-JQ"></a>所说亦尔。<a id="a-JR"></a>如纯陀经所说沙门。<a id="a-JS"></a>师子吼经。<a id="a-JT"></a>须跋陀罗经。<a id="a-JU"></a>所说亦尔。<a id="a-JV"></a>问曰。<a id="a-JW"></a>若然者此说云何通。<a id="a-JX"></a>如说作如此师子吼。<a id="a-JY"></a>我此众中。<a id="a-JZ"></a>有初沙门乃至第四沙门。<a id="a-Ja"></a>世尊亦说恶戒破诸威仪离于白法之人。<a id="a-Jb"></a>而师子吼耶。<a id="a-Jc"></a>答曰。<a id="a-Jd"></a>亦说。<a id="a-Je"></a>所以者何。<a id="a-Jf"></a>彼虽破戒。<a id="a-Jg"></a>而不破见。<a id="a-Jh"></a>虽破方便。<a id="a-Ji"></a>不破期心。<a id="a-Jj"></a>若他人问此事为好。<a id="a-Jk"></a>为不好耶。<a id="a-Jl"></a>答言不好。<a id="a-Jm"></a>是沙门所应作所不应作耶。<a id="a-Jn"></a>答曰。<a id="a-Jo"></a>不应作此事。<a id="a-Jp"></a>为有报为无报耶。<a id="a-Jq"></a>答言。<a id="a-Jr"></a>有报。<a id="a-Js"></a>此报为是可爱为恶道中受。<a id="a-Jt"></a>为人天中受。<a id="a-Ju"></a>答言。<a id="a-Jv"></a>恶道中受。<a id="a-Jw"></a>为自身受。<a id="a-Jx"></a>为他身受。<a id="a-Jy"></a>答言。<a id="a-Jz"></a>自身受。<a id="a-K0"></a>非他身受。<a id="a-K1"></a>为是师过。<a id="a-K2"></a>为是经过。<a id="a-K3"></a>答言。<a id="a-K4"></a>非是师过。<a id="a-K5"></a>答言。<a id="a-K6"></a>亦非经过。<a id="a-K7"></a>是我之过如是正见。<a id="a-K8"></a>于因缘中不愚。<a id="a-K9"></a>则九十六种道中所无。<a id="a-KA"></a>是故世尊。<a id="a-KB"></a>于此众中。<a id="a-KC"></a>作师子吼。</p>
  <p id="aKD">佛经说世有三人。<a id="a-KE"></a>名多有所作计。<a id="a-KF"></a>其所作不易可报。<a id="a-KG"></a>若尽形寿。<a id="a-KH"></a>衣服饮食随病医药。<a id="a-KI"></a>而供养之。<a id="a-KJ"></a>亦不能报。<a id="a-KK"></a>云何为三有人。<a id="a-KL"></a>为他说法。<a id="a-KM"></a>令信家非家。<a id="a-KN"></a>舍家出家。<a id="a-KO"></a>是名初人。<a id="a-KP"></a>多有所作不易可报。<a id="a-KQ"></a>次复有人。<a id="a-KR"></a>为他说法。<a id="a-KS"></a>令他能知集法皆是灭相。<a id="a-KT"></a>于诸法中。<a id="a-KU"></a>远尘离垢。<a id="a-KV"></a>得法眼净。<a id="a-KW"></a>是人所作不易可报。<a id="a-KX"></a>乃至广说。<a id="a-KY"></a>次复有人。<a id="a-KZ"></a>为他说法。<a id="a-Ka"></a>能令他人。<a id="a-Kb"></a>尽有漏成无漏心得解脱慧得解脱自身作证。<a id="a-Kc"></a>是人所作不易可报。<a id="a-Kd"></a>乃至广说。<a id="a-Ke"></a>问曰。<a id="a-Kf"></a>如教人令受优婆塞戒。<a id="a-Kg"></a>是人亦名多有所作。<a id="a-Kh"></a>此中何故不说耶。<a id="a-Ki"></a>答曰。<a id="a-Kj"></a>应说而不说者。<a id="a-Kk"></a>当知此说有余。<a id="a-Kl"></a>复次以出家戒。<a id="a-Km"></a>是因果故。<a id="a-Kn"></a>出家戒。<a id="a-Ko"></a>是比丘戒因。<a id="a-Kp"></a>是优婆塞戒果。<a id="a-Kq"></a>复次若教他出家。<a id="a-Kr"></a>则名教他入假名法。<a id="a-Ks"></a>入法有二种。<a id="a-Kt"></a>一者入假名法。<a id="a-Ku"></a>二者入实义法。<a id="a-Kv"></a>入假名法者剃除须发出家是也。<a id="a-Kw"></a>入实义法者住世第一法。<a id="a-Kx"></a>入苦法忍是也。<a id="a-Ky"></a>复次若教他出家。<a id="a-Kz"></a>则令他人脱多役驱使等种种诸苦。<a id="a-L0"></a>复次若教他出家。<a id="a-L1"></a>则救济他人虽于现苦。<a id="a-L2"></a>不久亦当得离生老病死苦。<a id="a-L3"></a>复次若教他出家。<a id="a-L4"></a>则令他人得现法乐。<a id="a-L5"></a>不久亦当得自在乐。<a id="a-L6"></a>复次若教他出家。<a id="a-L7"></a>则假名佛出世间。<a id="a-L8"></a>不久亦当实义。<a id="a-L9"></a>佛出世间。<a id="a-LA"></a>复次若教他出家。<a id="a-LB"></a>则教他人三戒三身三学三修三净三道三地三根三种菩提。<a id="a-LC"></a>复次若教他出家。<a id="a-LD"></a>则得决定解脱道。<a id="a-LE"></a>如说。<a id="a-LF"></a>若能剃除须发出家者。<a id="a-LG"></a>此人必当决定知见四真谛法。<a id="a-LH"></a>复次若教他出家。<a id="a-LI"></a>则教他人。<a id="a-LJ"></a>令身少事。<a id="a-LK"></a>身少事。<a id="a-LL"></a>能生心少事。<a id="a-LM"></a>身远心远。<a id="a-LN"></a>身净心净。<a id="a-LO"></a>身好心好。<a id="a-LP"></a>身端正心端正亦如是。<a id="a-LQ"></a>复次若教他出家则教他剃发。<a id="a-LR"></a>着袈裟。<a id="a-LS"></a>剃发则能生牟尼着袈裟则能去离恶。<a id="a-LT"></a>复次若教他出家。<a id="a-LU"></a>则令他人得无尽业无尽财无过业无过财。<a id="a-LV"></a>复次若教他出家。<a id="a-LW"></a>则令他人尽形寿持戒。<a id="a-LX"></a>净修梵行。<a id="a-LY"></a>伤佉诸利。<a id="a-LZ"></a>伤佉诸利。<a id="a-La"></a>是何义耶。<a id="a-Lb"></a>尊者和须蜜说曰。<a id="a-Lc"></a>有仙人。<a id="a-Ld"></a>一名伤佉。<a id="a-Le"></a>二名诸利。<a id="a-Lf"></a>净修梵行。<a id="a-Lg"></a>威仪具足。<a id="a-Lh"></a>在家之人。<a id="a-Li"></a>所不能行。<a id="a-Lj"></a>如画珂贝上。<a id="a-Lk"></a>非风吹日曝。<a id="a-Ll"></a>所能坏灭。<a id="a-Lm"></a>在家之人。<a id="a-Ln"></a>修行梵行。<a id="a-Lo"></a>不能如是如画贝上分明了了。<a id="a-Lp"></a>在家之人。<a id="a-Lq"></a>修行梵行。<a id="a-Lr"></a>不能如是。<a id="a-Ls"></a>如阿那含。<a id="a-Lt"></a>犹如妻子。<a id="a-Lu"></a>畜众生数非众生数物。<a id="a-Lv"></a>凡夫圣人。<a id="a-Lw"></a>无有差别。<a id="a-Lx"></a>复次若教他出家。<a id="a-Ly"></a>则示他人。<a id="a-Lz"></a>帝释转轮圣王。<a id="a-M0"></a>阎罗王所欲之事。<a id="a-M1"></a>问曰。<a id="a-M2"></a>何故教他出家置二果。<a id="a-M3"></a>唯说须陀洹果阿罗汉果。<a id="a-M4"></a>答曰。<a id="a-M5"></a>已说在此义中。<a id="a-M6"></a>所以者何。<a id="a-M7"></a>远尘离垢。<a id="a-M8"></a>得法眼净。<a id="a-M9"></a>三果可尔。<a id="a-MA"></a>具缚人。<a id="a-MB"></a>渐离欲人。<a id="a-MC"></a>永离欲人。<a id="a-MD"></a>得正决定。<a id="a-ME"></a>悉名远尘离垢得法眼净。<a id="a-MF"></a>复以现始终故。<a id="a-MG"></a>始是须陀洹果。<a id="a-MH"></a>终是阿罗汉果。<a id="a-MI"></a>如始终。<a id="a-MJ"></a>始入已度方便毕竟。<a id="a-MK"></a>说亦如是。<a id="a-ML"></a>复次此二果。<a id="a-MM"></a>一向无漏道得。<a id="a-MN"></a>非有漏道。<a id="a-MO"></a>二果无漏有漏道得。<a id="a-MP"></a>如有漏无漏道。<a id="a-MQ"></a>解脱道。<a id="a-MR"></a>系缚道。<a id="a-MS"></a>亦如是。<a id="a-MT"></a>复次此果俱过。<a id="a-MU"></a>非想非非想处人得须陀洹果。<a id="a-MV"></a>过非想非非想处见道所断结。<a id="a-MW"></a>乃得阿罗汉果。<a id="a-MX"></a>过非想非非想处修道所断结乃得。<a id="a-MY"></a>复次此现门现略所有沙门果或以见道得。<a id="a-MZ"></a>或以修道得。<a id="a-Ma"></a>若说须陀洹果。<a id="a-Mb"></a>当知已说见道得者。<a id="a-Mc"></a>若说阿罗汉果。<a id="a-Md"></a>当知已说修道得者。<a id="a-Me"></a>如见道修道。<a id="a-Mf"></a>见地修地。<a id="a-Mg"></a>未知欲知根知根。<a id="a-Mh"></a>说亦如是。<a id="a-Mi"></a>复次有沙门果。<a id="a-Mj"></a>或因见道所断结尽而立。<a id="a-Mk"></a>或因修道所断结尽而立。<a id="a-Ml"></a>如见道所断。<a id="a-Mm"></a>缘无所有烦恼。<a id="a-Mn"></a>缘所有烦恼。<a id="a-Mo"></a>忍对治烦恼。<a id="a-Mp"></a>智对治烦恼。<a id="a-Mq"></a>亦如是。<a id="a-Mr"></a>复次已说在此义中。<a id="a-Ms"></a>所以者何。<a id="a-Mt"></a>以必得故若得须陀洹果。<a id="a-Mu"></a>必得斯陀含果。<a id="a-Mv"></a>若得阿罗汉果。<a id="a-Mw"></a>必由阿那含果。</p>
 </body>
</html>