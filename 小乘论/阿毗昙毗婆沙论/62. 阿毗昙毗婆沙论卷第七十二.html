<!doctype html>
<html id="z3IBVnq15V" data-ver="929">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第七十二</h1>
  <h2 id="a2">智犍度八道品第一之二</h2>
  <p id="a3">问曰。<a id="a-4"></a>谁以此几道能有所作。<a id="a-5"></a>答曰。<a id="a-6"></a>或有以一二三四道者。<a id="a-7"></a>而不于一时。<a id="a-8"></a>钝根者。<a id="a-9"></a>离欲界欲时。<a id="a-A"></a>以苦迟慧道。<a id="a-B"></a>而有所作。<a id="a-C"></a>即此人依根本禅。<a id="a-D"></a>离禅欲时。<a id="a-E"></a>以乐迟道。<a id="a-F"></a>而有所作。<a id="a-G"></a>信解脱人。<a id="a-H"></a>依根本禅。<a id="a-I"></a>转根作见到。<a id="a-J"></a>复依根本禅。<a id="a-K"></a>离禅欲以乐速慧道。<a id="a-L"></a>而有所作。<a id="a-M"></a>复依无色定。<a id="a-N"></a>离无色定欲。<a id="a-O"></a>以苦速道。<a id="a-P"></a>而有所作。<a id="a-Q"></a>复有以四道而有所作者。<a id="a-R"></a>钝根人。<a id="a-S"></a>离欲界欲。<a id="a-T"></a>乃至离非想非非想处欲时。<a id="a-U"></a>以苦迟道乐迟道。<a id="a-V"></a>而有所作。<a id="a-W"></a>于彼离欲退从信解脱。<a id="a-X"></a>转根作见到。<a id="a-Y"></a>复离欲界欲时。<a id="a-Z"></a>乃至离非想非非想处欲时。<a id="a-a"></a>以二速道。<a id="a-b"></a>而有所作。</p>
  <p id="ac">问曰。<a id="a-d"></a>谁当得此几道。<a id="a-e"></a>谁当舍此几道。<a id="a-f"></a>答曰。<a id="a-g"></a>或有不当得不当舍者。<a id="a-h"></a>如一切凡夫人。<a id="a-i"></a>问曰。<a id="a-j"></a>此中不应问答凡夫人。<a id="a-k"></a>答曰。<a id="a-l"></a>圣人亦有不当得不当舍者。<a id="a-m"></a>如住本性圣人。<a id="a-n"></a>若圣人胜进时。<a id="a-o"></a>乃有当得当舍者。<a id="a-p"></a>未离欲界欲。<a id="a-q"></a>得正决定时。<a id="a-r"></a>苦法忍乃至道法智无所舍。<a id="a-s"></a>当得一道比忍。<a id="a-t"></a>当舍一得一。<a id="a-u"></a>已离欲界欲。<a id="a-v"></a>依未至禅。<a id="a-w"></a>得正决定时。<a id="a-x"></a>苦法忍乃至道法智无所舍。<a id="a-y"></a>当得一道比忍。<a id="a-z"></a>当舍一。<a id="a-10"></a>当得二。<a id="a-11"></a>若依上地。<a id="a-12"></a>得正决定时。<a id="a-13"></a>苦法忍乃至道法智无所舍。<a id="a-14"></a>当得二道比忍。<a id="a-15"></a>当舍二。<a id="a-16"></a>当得二。<a id="a-17"></a>须陀洹向斯陀含果时。<a id="a-18"></a>方便道。<a id="a-19"></a>五无碍道。<a id="a-1A"></a>五解脱道。<a id="a-1B"></a>无所舍。<a id="a-1C"></a>当得一。<a id="a-1D"></a>第六无碍道。<a id="a-1E"></a>当舍一。<a id="a-1F"></a>当得一。<a id="a-1G"></a>斯陀含向阿那含果时。<a id="a-1H"></a>方便道二无碍二解脱道无所舍。<a id="a-1I"></a>当得一第九无碍道。<a id="a-1J"></a>当舍一得二。<a id="a-1K"></a>离初禅欲。<a id="a-1L"></a>乃至离无所有处欲。<a id="a-1M"></a>方便道无碍道解脱道无所舍。<a id="a-1N"></a>当得二。<a id="a-1O"></a>离非想非非想处欲时。<a id="a-1P"></a>方便道八无碍道八解脱道无所舍。<a id="a-1Q"></a>当得二第九无碍道。<a id="a-1R"></a>当舍二得二。<a id="a-1S"></a>是说离欲法。<a id="a-1T"></a>转根时未离欲界欲。<a id="a-1U"></a>信解脱转根作见到。<a id="a-1V"></a>方便道无所舍。<a id="a-1W"></a>当得一无碍道。<a id="a-1X"></a>当舍一得一。<a id="a-1Y"></a>已离欲界欲。<a id="a-1Z"></a>信解脱转根作见到时。<a id="a-1a"></a>方便道无所舍。<a id="a-1b"></a>当得二无碍道。<a id="a-1c"></a>当舍二得二。<a id="a-1d"></a>时解脱阿罗汉。<a id="a-1e"></a>转根作不动时。<a id="a-1f"></a>方便道八无碍道八解脱道无所舍。<a id="a-1g"></a>当得二第九无碍道。<a id="a-1h"></a>当舍二得二。<a id="a-1i"></a>未离欲界欲圣人。<a id="a-1j"></a>起无量初一解脱初四胜处不净安那波那念念处时无所舍。<a id="a-1k"></a>当得一。<a id="a-1l"></a>已离欲界欲圣人。<a id="a-1m"></a>起无量解脱胜处。<a id="a-1n"></a>一切处不净安那波那念念处修熏禅起通时。<a id="a-1o"></a>五无碍道三解脱道。<a id="a-1p"></a>起无碍无诤愿智般多俱置空无愿无相空无愿无相三昧灭定微细想时无所舍。<a id="a-1q"></a>当得二是说胜进时。<a id="a-1r"></a>退时者阿罗汉起色无色界结退当舍二得二起欲界结退时。<a id="a-1s"></a>当舍二得一。<a id="a-1t"></a>离色界结阿那含。<a id="a-1u"></a>起色界结退时。<a id="a-1v"></a>当舍二无所得。<a id="a-1w"></a>即此阿那含。<a id="a-1x"></a>起欲界结退时。<a id="a-1y"></a>当舍二得一。<a id="a-1z"></a>退斯陀含果时。<a id="a-20"></a>舍一得一。</p>
  <p id="a21">如说有四种人。<a id="a-22"></a>一现法迟身坏速。<a id="a-23"></a>二现法速身坏迟。<a id="a-24"></a>三现法迟身坏迟。<a id="a-25"></a>四现法速身坏速。<a id="a-26"></a>问曰。<a id="a-27"></a>如说。<a id="a-28"></a>有现法迟身坏亦迟有现法速身坏亦速。<a id="a-29"></a>此事可尔。<a id="a-2A"></a>若说现法迟身坏速者。<a id="a-2B"></a>此则不然。<a id="a-2C"></a>所以者何。<a id="a-2D"></a>圣人易世尚不退不转根不生色无色界。<a id="a-2E"></a>何况有现法速身坏迟耶。<a id="a-2F"></a>答曰。<a id="a-2G"></a>此中不说退。<a id="a-2H"></a>亦不说转根者。<a id="a-2I"></a>但说精勤不精勤者。<a id="a-2J"></a>若现身精勤身坏不精勤。<a id="a-2K"></a>是说现身速身坏迟。<a id="a-2L"></a>若现身不精勤身坏精勤。<a id="a-2M"></a>是说现身迟身坏速。<a id="a-2N"></a>若现身不精勤身坏亦不精勤。<a id="a-2O"></a>是说现身迟身坏亦迟。<a id="a-2P"></a>若现身精勤身坏亦精勤。<a id="a-2Q"></a>是说现身速身坏速。</p>
  <p id="a2R">经说有四种道。<a id="a-2S"></a>一不堪忍道。<a id="a-2T"></a>二堪忍道。<a id="a-2U"></a>三调伏道。<a id="a-2V"></a>四寂静道。<a id="a-2W"></a>不堪忍道者不堪忍寒热饥渴蚊虻虱蚤诸虫等他人恶语非理之言。<a id="a-2X"></a>身生种种苦痛。<a id="a-2Y"></a>不能堪忍如是等事。<a id="a-2Z"></a>是名不堪忍道。<a id="a-2a"></a>堪忍道者。<a id="a-2b"></a>能堪忍寒热等苦。<a id="a-2c"></a>是名堪忍道。<a id="a-2d"></a>调伏道者。<a id="a-2e"></a>是能守护诸根。<a id="a-2f"></a>是名调伏道。<a id="a-2g"></a>寂静道者。<a id="a-2h"></a>无漏圣道。<a id="a-2i"></a>名寂静道。<a id="a-2j"></a>问曰。<a id="a-2k"></a>为前四道摄后四道。<a id="a-2l"></a>后四道摄前四道耶。<a id="a-2m"></a>答曰。<a id="a-2n"></a>后则摄前。<a id="a-2o"></a>非前摄后。</p>
  <p id="a2p">问曰。<a id="a-2q"></a>不摄何等。</p>
  <p id="a2r">答曰。<a id="a-2s"></a>不摄后三道。<a id="a-2t"></a>谓不堪忍道堪忍道调伏道。</p>
  <p id="a2u">经说有四种断。<a id="a-2v"></a>有苦迟慧断苦速慧断乐迟慧断乐速慧断。<a id="a-2w"></a>若断是苦是迟是断以苦以迟故是下。<a id="a-2x"></a>若断是苦是速是断以苦故是下。<a id="a-2y"></a>若断是迟是乐是断以迟故是下。<a id="a-2z"></a>若断是乐是速是断不能利益多人亦不广及人天故是下。<a id="a-30"></a>世尊所有断。<a id="a-31"></a>能利益多人。<a id="a-32"></a>广及人天故。<a id="a-33"></a>是断最上。<a id="a-34"></a>问曰。<a id="a-35"></a>为四道摄四断四断摄四道耶。<a id="a-36"></a>答曰。<a id="a-37"></a>展转随相相摄。<a id="a-38"></a>若断是苦是迟。<a id="a-39"></a>是苦迟慧道。<a id="a-3A"></a>若断是苦是速。<a id="a-3B"></a>是苦速慧道。<a id="a-3C"></a>若断是乐是迟。<a id="a-3D"></a>是乐迟慧道。<a id="a-3E"></a>若断是乐是速。<a id="a-3F"></a>是乐速慧道。<a id="a-3G"></a>或有说者。<a id="a-3H"></a>四断是无学。<a id="a-3I"></a>四道是学无学。<a id="a-3J"></a>若作是说。<a id="a-3K"></a>四断是无学。<a id="a-3L"></a>四道是学无学者。<a id="a-3M"></a>四道则摄四断。<a id="a-3N"></a>非四断摄四道。<a id="a-3O"></a>不摄何等。<a id="a-3P"></a>不摄学四道。<a id="a-3Q"></a>问曰。<a id="a-3R"></a>圣道非下。<a id="a-3S"></a>如波伽罗那说。<a id="a-3T"></a>云何下法。<a id="a-3U"></a>不善隐没无记法。<a id="a-3V"></a>何故说断名下耶。<a id="a-3W"></a>答曰。<a id="a-3X"></a>下有二种。<a id="a-3Y"></a>一染污下。<a id="a-3Z"></a>二减损下。<a id="a-3a"></a>断虽非染污下。<a id="a-3b"></a>是减损下。<a id="a-3c"></a>是故名下。<a id="a-3d"></a>若断是苦是迟。<a id="a-3e"></a>是说未至禅禅中间三无色定。<a id="a-3f"></a>是说时解脱道。<a id="a-3g"></a>若断是苦是速。<a id="a-3h"></a>是说声闻人。<a id="a-3i"></a>非时解脱道。<a id="a-3j"></a>若断是乐是迟。<a id="a-3k"></a>是说根本禅。<a id="a-3l"></a>时解脱道。<a id="a-3m"></a>若断是乐是速。<a id="a-3n"></a>不利益多人。<a id="a-3o"></a>不广及人天。<a id="a-3p"></a>是说根本禅声闻人。<a id="a-3q"></a>非时解脱道。<a id="a-3r"></a>若断是乐是速。<a id="a-3s"></a>能利益多人。<a id="a-3t"></a>广及人天。<a id="a-3u"></a>是说佛道。<a id="a-3v"></a>是中余者是辟支佛道。<a id="a-3w"></a>为在何分。<a id="a-3x"></a>或有说者。<a id="a-3y"></a>是声闻分。<a id="a-3z"></a>评曰。<a id="a-40"></a>应作是说。<a id="a-41"></a>是佛分。<a id="a-42"></a>所以者何。<a id="a-43"></a>如佛独觉无师。<a id="a-44"></a>辟支佛亦尔。<a id="a-45"></a>复有说者。<a id="a-46"></a>三断如先。<a id="a-47"></a>若断是乐是速。<a id="a-48"></a>不能利益多人广及人天者。<a id="a-49"></a>说是辟支佛道。<a id="a-4A"></a>若断是乐是速。<a id="a-4B"></a>能利益多人。<a id="a-4C"></a>广及人天。<a id="a-4D"></a>是说佛道。<a id="a-4E"></a>是中余者是根本禅声闻人。<a id="a-4F"></a>非时解脱道。<a id="a-4G"></a>为在何分。<a id="a-4H"></a>或有说者。<a id="a-4I"></a>是辟支佛分。<a id="a-4J"></a>评曰。<a id="a-4K"></a>应作是说。<a id="a-4L"></a>是佛分。<a id="a-4M"></a>所以者何。<a id="a-4N"></a>此根从佛边生故。<a id="a-4O"></a>复有说者。<a id="a-4P"></a>三道是外道法。<a id="a-4Q"></a>若断是乐是速。<a id="a-4R"></a>不能利益多人广及人天。<a id="a-4S"></a>是说辟支佛道。<a id="a-4T"></a>若断是乐是速。<a id="a-4U"></a>能利益多人。<a id="a-4V"></a>广及人天。<a id="a-4W"></a>是说佛道。<a id="a-4X"></a>是中余者是声闻道。<a id="a-4Y"></a>为在何分耶。<a id="a-4Z"></a>答曰。<a id="a-4a"></a>或有说者。<a id="a-4b"></a>在辟支佛分。<a id="a-4c"></a>评曰。<a id="a-4d"></a>应作是说。<a id="a-4e"></a>在佛分。<a id="a-4f"></a>所以者何。<a id="a-4g"></a>此根从佛边生故。<a id="a-4h"></a>复有说者。<a id="a-4i"></a>前三道是外道法。<a id="a-4j"></a>若断是乐是速。<a id="a-4k"></a>不能利益多人广及人天。<a id="a-4l"></a>是说声闻道。<a id="a-4m"></a>若断是乐是速。<a id="a-4n"></a>能利益多人广及人天。<a id="a-4o"></a>是说佛道。<a id="a-4p"></a>是中余者辟支佛道。<a id="a-4q"></a>为在何分。<a id="a-4r"></a>答曰。<a id="a-4s"></a>或有说者。<a id="a-4t"></a>在声闻分。<a id="a-4u"></a>评曰。<a id="a-4v"></a>应作是说。<a id="a-4w"></a>在佛分。<a id="a-4x"></a>所以者何。<a id="a-4y"></a>如佛无师。<a id="a-4z"></a>辟支佛亦尔。</p>
  <p id="a50">问曰。<a id="a-51"></a>此四道中。<a id="a-52"></a>世尊为依何道入正决定得果离欲尽漏。<a id="a-53"></a>辟支佛。<a id="a-54"></a>为依何道得波罗蜜。<a id="a-55"></a>声闻人。<a id="a-56"></a>为依何道耶。<a id="a-57"></a>答曰。<a id="a-58"></a>佛世尊依乐速道入正决定得果离欲尽漏。<a id="a-59"></a>何以知之。<a id="a-5A"></a>经说摩勒迦子。<a id="a-5B"></a>往诣佛所。<a id="a-5C"></a>作如是问。<a id="a-5D"></a>世尊于此四道。<a id="a-5E"></a>为以何道得阿耨多罗三藐三菩提耶。<a id="a-5F"></a>佛答摩勒迦子言。<a id="a-5G"></a>如来依乐速慧道。<a id="a-5H"></a>得阿耨多罗三藐三菩提。<a id="a-5I"></a>时摩勒迦子便作二难言。<a id="a-5J"></a>是乐道。</p>
  <p id="a5K">云何行种种苦行。<a id="a-5L"></a>言是速道。<a id="a-5M"></a>云何经六年。<a id="a-5N"></a>佛告摩勒迦子。<a id="a-5O"></a>愚人我不以如是威仪所行得阿耨多罗三藐三菩提。<a id="a-5P"></a>以是事故。<a id="a-5Q"></a>知如来以乐速慧道得阿耨多罗三藐三菩提。<a id="a-5R"></a>如渴伽兽角独出辟支佛当知。<a id="a-5S"></a>如佛世尊。<a id="a-5T"></a>为众多出世者。<a id="a-5U"></a>此则不定。<a id="a-5V"></a>尊者舍利弗依苦速慧道。<a id="a-5W"></a>入正决定。<a id="a-5X"></a>依乐速慧道得尽漏。<a id="a-5Y"></a>所以者何。<a id="a-5Z"></a>依未至禅。<a id="a-5a"></a>入正决定。<a id="a-5b"></a>依第四禅尽漏故。<a id="a-5c"></a>尊者目犍连。<a id="a-5d"></a>依苦速慧道。<a id="a-5e"></a>入正决定。<a id="a-5f"></a>乃至尽漏。<a id="a-5g"></a>所以者何。<a id="a-5h"></a>依未至禅。<a id="a-5i"></a>入正决定。<a id="a-5j"></a>依无色定尽漏故。<a id="a-5k"></a>问曰。<a id="a-5l"></a>何故尊者舍利弗。<a id="a-5m"></a>依第四禅。<a id="a-5n"></a>尊者目犍连。<a id="a-5o"></a>依无色定。<a id="a-5p"></a>得阿罗汉果耶。<a id="a-5q"></a>答曰。<a id="a-5r"></a>尊者舍利弗多行慧故。<a id="a-5s"></a>依第四禅。<a id="a-5t"></a>尊者目犍连多行定故。<a id="a-5u"></a>依无色定。<a id="a-5v"></a>问曰。<a id="a-5w"></a>得波罗蜜声闻人。<a id="a-5x"></a>为尽次第得四沙门果不耶。<a id="a-5y"></a>答曰。<a id="a-5z"></a>尽次第得。<a id="a-60"></a>所以者何。<a id="a-61"></a>彼尊者善能解说出入住沙门道果故。<a id="a-62"></a>问曰。<a id="a-63"></a>善能解说出入住沙门果道。<a id="a-64"></a>无有与如来等者。<a id="a-65"></a>何故不次第得四沙门果耶。<a id="a-66"></a>答曰。<a id="a-67"></a>不应于如来作如是问。<a id="a-68"></a>所以者何。<a id="a-69"></a>如来本为菩萨时。<a id="a-6A"></a>自在解说四沙门果。<a id="a-6B"></a>胜于尊者舍利弗得尽智时。<a id="a-6C"></a>复有说者。<a id="a-6D"></a>得波罗蜜声闻人。<a id="a-6E"></a>不次第得四沙门果。<a id="a-6F"></a>所以者何。<a id="a-6G"></a>若有先离欲者要退然后得须陀洹果耶。<a id="a-6H"></a>问曰。<a id="a-6I"></a>若然者。<a id="a-6J"></a>云何能善解说四沙门果耶。<a id="a-6K"></a>答曰。<a id="a-6L"></a>此亦无过。<a id="a-6M"></a>如尊者阿难。<a id="a-6N"></a>是钝根人。<a id="a-6O"></a>住于学地。<a id="a-6P"></a>善能解说四沙门果。<a id="a-6Q"></a>何况利根住无学地者。<a id="a-6R"></a>评曰。<a id="a-6S"></a>应作是说。<a id="a-6T"></a>得波罗蜜声闻人。<a id="a-6U"></a>尽次第得四沙门果。<a id="a-6V"></a>不以善能解说四沙门果。<a id="a-6W"></a>如恒河沙数得波罗蜜声闻人。<a id="a-6X"></a>尽顺次入正决定。<a id="a-6Y"></a>次第得四沙门果法。<a id="a-6Z"></a>应如是。</p>
  <p id="a6a">漏尽阿罗汉梵行已立。<a id="a-6b"></a>十种无学道。<a id="a-6c"></a>几成就过去。<a id="a-6d"></a>几成就未来。<a id="a-6e"></a>几成就现在。<a id="a-6f"></a>答曰。<a id="a-6g"></a>若依有觉有观三昧。<a id="a-6h"></a>有觉有观三昧者。<a id="a-6i"></a>是未至禅初禅。<a id="a-6j"></a>依者如先说。<a id="a-6k"></a>初者有二种。<a id="a-6l"></a>一得阿罗汉果初。<a id="a-6m"></a>二时解脱转根作不动初。<a id="a-6n"></a>是中因此二初而作论。<a id="a-6o"></a>应随相而说无学初智现在前。<a id="a-6p"></a>如所说。<a id="a-6q"></a>二时初刹那无过去。<a id="a-6r"></a>所以者何。<a id="a-6s"></a>未有刹那生灭故。<a id="a-6t"></a>已有者。<a id="a-6u"></a>以得果转根故舍。<a id="a-6v"></a>十成就未来。<a id="a-6w"></a>是未来修者。<a id="a-6x"></a>九成就现在。<a id="a-6y"></a>是现在前者。<a id="a-6z"></a>除正见。<a id="a-70"></a>所以者何。<a id="a-71"></a>彼刹那中无故。<a id="a-72"></a>若灭已不舍灭者是无常灭。<a id="a-73"></a>不舍者舍圣道有三种。<a id="a-74"></a>如先说。<a id="a-75"></a>彼不得果不退不转根。<a id="a-76"></a>依彼地复起圣道现在前。<a id="a-77"></a>所以复起圣道现在前者。<a id="a-78"></a>如先说。<a id="a-79"></a>第二刹那顷。<a id="a-7A"></a>九成就过去。<a id="a-7B"></a>是前刹那生灭者。<a id="a-7C"></a>十成就未来。<a id="a-7D"></a>是未来修者。<a id="a-7E"></a>九成就现在。<a id="a-7F"></a>是现在前者。<a id="a-7G"></a>彼灭已不舍。<a id="a-7H"></a>依无觉无观三昧。<a id="a-7I"></a>无学智现在前。<a id="a-7J"></a>九成就过去。<a id="a-7K"></a>是有觉有观地生灭者。<a id="a-7L"></a>十成就未来。<a id="a-7M"></a>是未来修者。<a id="a-7N"></a>八成就现在是现在前者。<a id="a-7O"></a>除正觉。<a id="a-7P"></a>彼地中无故。<a id="a-7Q"></a>除正见。<a id="a-7R"></a>彼刹那中无故。<a id="a-7S"></a>彼灭已不舍。<a id="a-7T"></a>依无色定。<a id="a-7U"></a>无学智现在前。<a id="a-7V"></a>九成就过去。<a id="a-7W"></a>是有觉有观地生灭者。<a id="a-7X"></a>十成就未来。<a id="a-7Y"></a>是未来修者。<a id="a-7Z"></a>五成就现在。<a id="a-7a"></a>是现在前者。<a id="a-7b"></a>除正见。<a id="a-7c"></a>彼刹那中无故。<a id="a-7d"></a>除正觉正语正业正命。<a id="a-7e"></a>彼地中无故。<a id="a-7f"></a>彼灭已不舍。<a id="a-7g"></a>若入灭定。<a id="a-7h"></a>若起世俗心。<a id="a-7i"></a>九成就过去。<a id="a-7j"></a>是有觉有观地生灭者。<a id="a-7k"></a>十成就未来。<a id="a-7l"></a>是未来修者。<a id="a-7m"></a>现在无入灭定者。<a id="a-7n"></a>无心有心者。<a id="a-7o"></a>能修道世俗心。<a id="a-7p"></a>是有漏无学法。<a id="a-7q"></a>是无漏。<a id="a-7r"></a>彼灭已不舍。<a id="a-7s"></a>依有觉有观三昧无学初见现在前。<a id="a-7t"></a>九成就过去。<a id="a-7u"></a>是与智俱生灭者。<a id="a-7v"></a>十成就未来。<a id="a-7w"></a>是未来修者。<a id="a-7x"></a>九成就现在。<a id="a-7y"></a>是现在前者。<a id="a-7z"></a>除正智。<a id="a-80"></a>彼刹那中无故。<a id="a-81"></a>彼灭已不舍。<a id="a-82"></a>依有觉有观三昧。<a id="a-83"></a>无学若智若见现在前。<a id="a-84"></a>十成就过去。<a id="a-85"></a>是与智与见俱生灭者。<a id="a-86"></a>十成就未来。<a id="a-87"></a>是未来修者。<a id="a-88"></a>九成就现在。<a id="a-89"></a>是现在前者。<a id="a-8A"></a>若智现在前。<a id="a-8B"></a>彼刹那中无见。<a id="a-8C"></a>若见现在前。<a id="a-8D"></a>彼刹那中无智。<a id="a-8E"></a>灭已不舍。<a id="a-8F"></a>依无觉无观三昧。<a id="a-8G"></a>无学若智若见现在前。<a id="a-8H"></a>十成就过去。<a id="a-8I"></a>是有觉有观地生灭者。<a id="a-8J"></a>十成就未来。<a id="a-8K"></a>是未来修者。<a id="a-8L"></a>八成就现在。<a id="a-8M"></a>是现在前者。<a id="a-8N"></a>若智现在前。<a id="a-8O"></a>彼刹那中无见。<a id="a-8P"></a>若见现在前。<a id="a-8Q"></a>彼刹那中无智除正觉。<a id="a-8R"></a>彼地中无故。<a id="a-8S"></a>彼灭已不舍。<a id="a-8T"></a>依无色定。<a id="a-8U"></a>无学若智若见现在前。<a id="a-8V"></a>十成就过去。<a id="a-8W"></a>是有觉有观地生灭者。<a id="a-8X"></a>十成就未来。<a id="a-8Y"></a>是未来修者。<a id="a-8Z"></a>五成就现在。<a id="a-8a"></a>见现在前者。<a id="a-8b"></a>若智现在前。<a id="a-8c"></a>彼刹那中无见。<a id="a-8d"></a>若见现在前。<a id="a-8e"></a>彼刹那中无智。<a id="a-8f"></a>除正觉正语正业正命。<a id="a-8g"></a>彼地中无故。<a id="a-8h"></a>彼灭已不舍。<a id="a-8i"></a>若入灭定。<a id="a-8j"></a>若起世俗心现在前。<a id="a-8k"></a>十成就过去。<a id="a-8l"></a>十成就未来。<a id="a-8m"></a>现在无。<a id="a-8n"></a>如先说。<a id="a-8o"></a>若依无觉无观三昧无学初智现在前。<a id="a-8p"></a>无觉无观三昧者。<a id="a-8q"></a>是第二第三第四禅。<a id="a-8r"></a>问曰。<a id="a-8s"></a>何故不说中间禅耶。<a id="a-8t"></a>答曰。<a id="a-8u"></a>如先说。<a id="a-8v"></a>依者如先说。<a id="a-8w"></a>初者如先说。<a id="a-8x"></a>无学初正智现在前。<a id="a-8y"></a>过去无。<a id="a-8z"></a>如先说。<a id="a-90"></a>十成就未来。<a id="a-91"></a>如先说。<a id="a-92"></a>八成就现在。<a id="a-93"></a>除正见。<a id="a-94"></a>彼刹那中无故。<a id="a-95"></a>除正觉。<a id="a-96"></a>彼地无故。<a id="a-97"></a>彼灭已不舍。<a id="a-98"></a>如先说。<a id="a-99"></a>复依无觉无观三昧。<a id="a-9A"></a>无学正智现在前。<a id="a-9B"></a>八成就过去。<a id="a-9C"></a>是前刹那俱生灭者。<a id="a-9D"></a>十成就未来。<a id="a-9E"></a>如先说。<a id="a-9F"></a>八成就现在。<a id="a-9G"></a>如先说。<a id="a-9H"></a>彼灭已不舍。<a id="a-9I"></a>依无色定。<a id="a-9J"></a>无学正智现在前。<a id="a-9K"></a>八成就过去。<a id="a-9L"></a>十成就未来。<a id="a-9M"></a>五成就现在。<a id="a-9N"></a>如先说。<a id="a-9O"></a>彼灭已不舍。<a id="a-9P"></a>若入灭定。<a id="a-9Q"></a>若起世俗心现在前。<a id="a-9R"></a>八成就过去。<a id="a-9S"></a>十成就未来。<a id="a-9T"></a>现在无。<a id="a-9U"></a>如先说。<a id="a-9V"></a>彼灭已不舍。<a id="a-9W"></a>依有觉有观三昧。<a id="a-9X"></a>无学正智现在前。<a id="a-9Y"></a>八成就过去。<a id="a-9Z"></a>十成就未来。<a id="a-9a"></a>如先说。<a id="a-9b"></a>九成就现在除正见。<a id="a-9c"></a>彼刹那中无故。<a id="a-9d"></a>彼灭已不舍。<a id="a-9e"></a>依无觉无观三昧。<a id="a-9f"></a>无学初见现在前。<a id="a-9g"></a>八成就过去。<a id="a-9h"></a>与智俱生灭者。<a id="a-9i"></a>十成就未来。<a id="a-9j"></a>如先说。<a id="a-9k"></a>八成就现在除正智。<a id="a-9l"></a>彼刹那中无故。<a id="a-9m"></a>除正觉。<a id="a-9n"></a>如先说。<a id="a-9o"></a>彼灭已不舍。<a id="a-9p"></a>复依无觉无观三昧。<a id="a-9q"></a>无学若智若见现在前。<a id="a-9r"></a>九成就过去。<a id="a-9s"></a>与智与见俱生灭者。<a id="a-9t"></a>十成就未来。<a id="a-9u"></a>八成就现在。<a id="a-9v"></a>如先说。<a id="a-9w"></a>彼灭已不舍。<a id="a-9x"></a>依无色定。<a id="a-9y"></a>无学若智若见现在前。<a id="a-9z"></a>九成就过去。<a id="a-A0"></a>十成就未来。<a id="a-A1"></a>五成就现在。<a id="a-A2"></a>如先说。<a id="a-A3"></a>彼灭已不舍。<a id="a-A4"></a>若入灭定。<a id="a-A5"></a>若起世俗心现在前。<a id="a-A6"></a>九成就过去。<a id="a-A7"></a>十成就未来。<a id="a-A8"></a>现在无。<a id="a-A9"></a>如先说。<a id="a-AA"></a>彼灭已不舍。<a id="a-AB"></a>依有觉有观三昧。<a id="a-AC"></a>无学若智若见现在前。<a id="a-AD"></a>九成就过去。<a id="a-AE"></a>十成就未来。<a id="a-AF"></a>九成就现在。<a id="a-AG"></a>如先说。<a id="a-AH"></a>若依无色定。<a id="a-AI"></a>无学初智现在前。<a id="a-AJ"></a>无色定是空处识处无所有处。<a id="a-AK"></a>依者。<a id="a-AL"></a>如先说。<a id="a-AM"></a>初者如先说。<a id="a-AN"></a>无学初智现在前。<a id="a-AO"></a>过去无。<a id="a-AP"></a>十成就未来。<a id="a-AQ"></a>五成就现在。<a id="a-AR"></a>如先说。<a id="a-AS"></a>彼灭已不舍。<a id="a-AT"></a>复依无色定。<a id="a-AU"></a>无学正智现在前。<a id="a-AV"></a>五成就过去。<a id="a-AW"></a>是前刹那俱生灭者。<a id="a-AX"></a>十成就未来。<a id="a-AY"></a>五成就现在。<a id="a-AZ"></a>如先说。<a id="a-Aa"></a>彼灭已不舍。<a id="a-Ab"></a>若入灭定。<a id="a-Ac"></a>若起世俗心现在前。<a id="a-Ad"></a>五成就过去。<a id="a-Ae"></a>十成就未来。<a id="a-Af"></a>现在前无。<a id="a-Ag"></a>如先说。<a id="a-Ah"></a>彼灭已不舍。<a id="a-Ai"></a>依有觉有观三昧。<a id="a-Aj"></a>无学正智现在前。<a id="a-Ak"></a>五成就过去。<a id="a-Al"></a>十成就未来。<a id="a-Am"></a>九成就现在。<a id="a-An"></a>如先说。<a id="a-Ao"></a>彼灭已不舍。<a id="a-Ap"></a>依无觉无观三昧。<a id="a-Aq"></a>无学正智现在前。<a id="a-Ar"></a>五成就过去。<a id="a-As"></a>十成就未来。<a id="a-At"></a>八成就现在。<a id="a-Au"></a>如先说。<a id="a-Av"></a>彼灭已不舍。<a id="a-Aw"></a>依无色定。<a id="a-Ax"></a>无学初见现在前。<a id="a-Ay"></a>五成就过去。<a id="a-Az"></a>是与智俱生灭者。<a id="a-B0"></a>十成就未来。<a id="a-B1"></a>如先说。<a id="a-B2"></a>五成就现在。<a id="a-B3"></a>除正智。<a id="a-B4"></a>彼刹那中无故。<a id="a-B5"></a>除正觉正语正业正命。<a id="a-B6"></a>彼地中无故彼灭已不舍。<a id="a-B7"></a>复依无色定。<a id="a-B8"></a>无学若智若见现在前。<a id="a-B9"></a>六成就过去。<a id="a-BA"></a>与智与见俱生灭者。<a id="a-BB"></a>十成就未来。<a id="a-BC"></a>五成就现在。<a id="a-BD"></a>如先说。<a id="a-BE"></a>彼灭已不舍。<a id="a-BF"></a>若入灭定。<a id="a-BG"></a>若起世俗心现在前。<a id="a-BH"></a>六成就过去。<a id="a-BI"></a>十成就未来。<a id="a-BJ"></a>现在无。<a id="a-BK"></a>如先说。<a id="a-BL"></a>彼灭已不舍。<a id="a-BM"></a>依有觉有观三昧。<a id="a-BN"></a>无学若智若见现在前。<a id="a-BO"></a>六成就过去。<a id="a-BP"></a>十成就未来。<a id="a-BQ"></a>九成就现在如先说。<a id="a-BR"></a>彼灭已不舍。<a id="a-BS"></a>依无觉无观三昧。<a id="a-BT"></a>无学若智若见现在前。<a id="a-BU"></a>六成就过去。<a id="a-BV"></a>十成就未来。<a id="a-BW"></a>八成就现在。<a id="a-BX"></a>如先说。<a id="a-BY"></a>问曰。<a id="a-BZ"></a>何故余沙门果见是无碍道见是解脱道。<a id="a-Ba"></a>阿罗汉果见是无碍道智是解脱道耶。<a id="a-Bb"></a>答曰。<a id="a-Bc"></a>得阿罗汉果时。<a id="a-Bd"></a>息一切所作。<a id="a-Be"></a>更不施设方便故。</p>
  <p id="aBf">问曰。<a id="a-Bg"></a>学人为有正智正解脱不耶。<a id="a-Bh"></a>若有者此中何故不说。<a id="a-Bi"></a>若无者佛经云何通。<a id="a-Bj"></a>如说。<a id="a-Bk"></a>居士莫怖。<a id="a-Bl"></a>凡夫愚小。<a id="a-Bm"></a>成就邪智邪解脱故。<a id="a-Bn"></a>畏堕地狱畜生饿鬼趣。<a id="a-Bo"></a>汝已断邪智邪解脱。<a id="a-Bp"></a>成就正智正解脱。<a id="a-Bq"></a>答曰。<a id="a-Br"></a>应作是说有。<a id="a-Bs"></a>问曰。<a id="a-Bt"></a>此中何故不说。<a id="a-Bu"></a>答曰。<a id="a-Bv"></a>法或有唯是法体者。<a id="a-Bw"></a>或有是法体亦是支体者。<a id="a-Bx"></a>学人唯有法体而无支体。<a id="a-By"></a>问曰。<a id="a-Bz"></a>何故无学正智正解脱立支学人不立耶。<a id="a-C0"></a>答曰。<a id="a-C1"></a>以名义胜故。<a id="a-C2"></a>若以法而言。<a id="a-C3"></a>无学法胜学法。<a id="a-C4"></a>若以人而言。<a id="a-C5"></a>无学人胜学人。<a id="a-C6"></a>复次以无学正智正解脱名胜。<a id="a-C7"></a>无过患故。<a id="a-C8"></a>复次以无学断一切有根本故。<a id="a-C9"></a>复次无学得二种心解脱。<a id="a-CA"></a>一自性解脱。<a id="a-CB"></a>二在身解脱。<a id="a-CC"></a>是故得作四句。<a id="a-CD"></a>有心自性解脱非在身解脱。<a id="a-CE"></a>有在身解脱非自性解脱。<a id="a-CF"></a>有自性解脱亦在身解脱。<a id="a-CG"></a>有非自性解脱非在身解脱。<a id="a-CH"></a>自性解脱非在身解脱者。<a id="a-CI"></a>学心是也。<a id="a-CJ"></a>在身解脱非自性解脱者。<a id="a-CK"></a>无学有漏心是也。<a id="a-CL"></a>自性解脱亦在身解脱者。<a id="a-CM"></a>无学心是也。<a id="a-CN"></a>非自性解脱非在身解脱者。<a id="a-CO"></a>学有漏心一切凡夫人心是也。<a id="a-CP"></a>复次无学正智正解脱无障碍故。<a id="a-CQ"></a>学人邪智障碍正智邪解脱障碍正解脱。<a id="a-CR"></a>问曰。<a id="a-CS"></a>邪见能障碍正见。<a id="a-CT"></a>何故学正见立支耶。<a id="a-CU"></a>答曰。<a id="a-CV"></a>学人正见。<a id="a-CW"></a>断于烦恼时。<a id="a-CX"></a>犹如铠仗。<a id="a-CY"></a>故立支。<a id="a-CZ"></a>复次无学正智正解脱。<a id="a-Ca"></a>无相对法故。<a id="a-Cb"></a>学人正智。<a id="a-Cc"></a>与邪智相对。<a id="a-Cd"></a>正解脱与邪解脱相对。<a id="a-Ce"></a>复次无学心一切解脱学心。<a id="a-Cf"></a>少分解脱。<a id="a-Cg"></a>少分不解脱。<a id="a-Ch"></a>少分解脱者。<a id="a-Ci"></a>是见道所断烦恼。<a id="a-Cj"></a>少分不解脱者。<a id="a-Ck"></a>是修道所断烦恼。<a id="a-Cl"></a>复次若心一切障碍解脱一切障碍处解脱者立支一切障碍者。<a id="a-Cm"></a>是五种断烦恼。<a id="a-Cn"></a>一切障碍处者。<a id="a-Co"></a>是五种断烦恼。<a id="a-Cp"></a>境界学人不尔。<a id="a-Cq"></a>余无学功德。<a id="a-Cr"></a>广说如杂犍度。<a id="a-Cs"></a>问曰。<a id="a-Ct"></a>若如所说学人。<a id="a-Cu"></a>则有邪智邪解脱。<a id="a-Cv"></a>佛经云何通。<a id="a-Cw"></a>如说。<a id="a-Cx"></a>居士莫怖。<a id="a-Cy"></a>凡夫愚小。<a id="a-Cz"></a>成就邪智邪解脱故。<a id="a-D0"></a>畏堕地狱畜生饿鬼趣。<a id="a-D1"></a>汝邪智邪解脱。<a id="a-D2"></a>已断成就正智正解脱。<a id="a-D3"></a>答曰。<a id="a-D4"></a>经说无堕恶趣。<a id="a-D5"></a>邪智邪解脱。<a id="a-D6"></a>学人犹有余邪智邪解脱。</p>
  <p id="aD7">佛经说。<a id="a-D8"></a>阿难当知。<a id="a-D9"></a>舍利弗。<a id="a-DA"></a>是聪明比丘。<a id="a-DB"></a>须陀洹所有四支。<a id="a-DC"></a>为须达长者。<a id="a-DD"></a>分别有十种。<a id="a-DE"></a>问曰。<a id="a-DF"></a>云何尊者舍利弗。<a id="a-DG"></a>分别须陀洹四支为十种耶。<a id="a-DH"></a>尊者波奢说曰。<a id="a-DI"></a>一支说有十种。<a id="a-DJ"></a>亲近善知识有十种。<a id="a-DK"></a>乃至如法修行有十种。<a id="a-DL"></a>尊者富那耶奢说曰。<a id="a-DM"></a>信是亲近善知识多闻法。<a id="a-DN"></a>正见是正思惟。<a id="a-DO"></a>余是如法修行。<a id="a-DP"></a>尊者瞿沙说曰。<a id="a-DQ"></a>信戒是亲近善知识。<a id="a-DR"></a>多闻是闻法。<a id="a-DS"></a>正见是正思惟。<a id="a-DT"></a>余是如法修行。<a id="a-DU"></a>尊者和须蜜说曰。<a id="a-DV"></a>信戒是亲近善知识多闻智慧是闻法。<a id="a-DW"></a>正见是正思惟。<a id="a-DX"></a>余者是如法修行。<a id="a-DY"></a>阿毗昙者。<a id="a-DZ"></a>作如是说。<a id="a-Da"></a>信戒施是亲近善知识多闻智慧是闻法。<a id="a-Db"></a>正见是正思惟。<a id="a-Dc"></a>余是如法修行。<a id="a-Dd"></a>尊者佛陀提婆说曰。<a id="a-De"></a>须陀洹支者。<a id="a-Df"></a>即是须陀洹支尊者舍利弗为须达长者。<a id="a-Dg"></a>分别不坏信有十种。<a id="a-Dh"></a>以三事故。<a id="a-Di"></a>一以自体。<a id="a-Dj"></a>二以起处。<a id="a-Dk"></a>三以所依。<a id="a-Dl"></a>以自体者。<a id="a-Dm"></a>是信是戒。<a id="a-Dn"></a>何者是信戒根本。<a id="a-Do"></a>谓无漏智。<a id="a-Dp"></a>无漏善根。<a id="a-Dq"></a>以起处者。<a id="a-Dr"></a>是正觉依正觉故。<a id="a-Ds"></a>长养戒闻施慧所依者是解脱。</p>
  <p id="aDt">问曰。<a id="a-Du"></a>何故名阿罗汉。<a id="a-Dv"></a>答曰。<a id="a-Dw"></a>阿罗名烦恼汉名杀。<a id="a-Dx"></a>以智慧刀杀烦恼故。<a id="a-Dy"></a>名阿罗汉。<a id="a-Dz"></a>复次更不生诸界诸趣诸生死中。<a id="a-E0"></a>名阿罗汉。<a id="a-E1"></a>复次远离恶不善法故。<a id="a-E2"></a>名阿罗汉。<a id="a-E3"></a>如偈说。</p>
  <p id="aE4">远离恶不善　　安住善住中</p>
  <p id="aE5">应受世上供　　故名阿罗汉</p>
  <p id="aE6">复次应受最胜供养故。<a id="a-E7"></a>名阿罗汉。<a id="a-E8"></a>一切沙门。<a id="a-E9"></a>所应用物。<a id="a-EA"></a>无有不应受者。<a id="a-EB"></a>漏尽者。<a id="a-EC"></a>问曰。<a id="a-ED"></a>如漏处亦尽。<a id="a-EE"></a>何故但说漏尽。<a id="a-EF"></a>答曰。<a id="a-EG"></a>世尊先说漏尽。<a id="a-EH"></a>当知亦说漏处。<a id="a-EI"></a>复次若法是自性断。<a id="a-EJ"></a>断已不成就。<a id="a-EK"></a>此法与圣道相妨。<a id="a-EL"></a>圣道不与有漏善不隐没无记法相妨。<a id="a-EM"></a>唯与漏法相妨。<a id="a-EN"></a>若漏断善有漏法。<a id="a-EO"></a>不隐没无记法亦断同一对治故。<a id="a-EP"></a>如灯不与炷油器相妨而与闇相妨。<a id="a-EQ"></a>为破闇故。<a id="a-ER"></a>然灯亦燋炷尽油热器。<a id="a-ES"></a>复次以漏难断难除难过。<a id="a-ET"></a>复次以漏是重过患故。<a id="a-EU"></a>复次漏是漏是漏处。<a id="a-EV"></a>流枙缚取使结亦尔。<a id="a-EW"></a>善有漏不隐没无记法不尔。</p>
  <p id="aEX">云何为智。<a id="a-EY"></a>云何为见。<a id="a-EZ"></a>云何为慧。<a id="a-Ea"></a>问曰。<a id="a-Eb"></a>何故作此论。<a id="a-Ec"></a>答曰。<a id="a-Ed"></a>或有说。<a id="a-Ee"></a>忍是智。<a id="a-Ef"></a>如譬喻者。<a id="a-Eg"></a>佛陀提婆作如是说。<a id="a-Eh"></a>慧眼初缘境界是忍。<a id="a-Ei"></a>后增长是智。<a id="a-Ej"></a>是故下智是忍。<a id="a-Ek"></a>如人在道行。<a id="a-El"></a>先生念欲住。<a id="a-Em"></a>然后乃住。<a id="a-En"></a>慧眼初缘境界时是忍。<a id="a-Eo"></a>增长是智是故下智是忍。<a id="a-Ep"></a>为止如是说者意。<a id="a-Eq"></a>亦明忍非智故而作此论。<a id="a-Er"></a>复次所以作论者。<a id="a-Es"></a>或有说尽智无生智是见性。<a id="a-Et"></a>为止如是说者意。<a id="a-Eu"></a>亦明尽智无生智非见性故。<a id="a-Ev"></a>而作此论。<a id="a-Ew"></a>复次此揵度是智。<a id="a-Ex"></a>此中应分别。<a id="a-Ey"></a>何者是智性见性慧性法。</p>
 </body>
</html>