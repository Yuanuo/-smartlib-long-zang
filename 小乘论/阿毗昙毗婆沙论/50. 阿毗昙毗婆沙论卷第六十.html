<!doctype html>
<html id="z3IBVnB15J" data-ver="1196">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第六十</h1>
  <h2 id="a2">使犍度十门品第四之七</h2>
  <p id="a3">问曰。<a id="a-4"></a>苦集灭道有何相。<a id="a-5"></a>尊者波奢说曰。<a id="a-6"></a>逼切相是苦相。<a id="a-7"></a>有相是集相。<a id="a-8"></a>寂静相是灭相。<a id="a-9"></a>乘相是道相。<a id="a-A"></a>尊者和须蜜说曰。<a id="a-B"></a>转相是苦相。<a id="a-C"></a>能转相是集相。<a id="a-D"></a>止相是灭相。<a id="a-E"></a>住转相是道相。<a id="a-F"></a>复次转有身是苦相。<a id="a-G"></a>能转有身是集相。<a id="a-H"></a>转有身尽是灭相。<a id="a-I"></a>往转有身是道相。<a id="a-J"></a>尊者佛陀提婆说曰。<a id="a-K"></a>物体作谛。<a id="a-L"></a>名五取阴。<a id="a-M"></a>体如热铁。<a id="a-N"></a>久共火合。<a id="a-O"></a>与火同色。<a id="a-P"></a>三苦与五取阴合。<a id="a-Q"></a>亦复如是。<a id="a-R"></a>是苦谛苦。<a id="a-S"></a>从烦恼生业。<a id="a-T"></a>能回转。<a id="a-U"></a>是集谛。<a id="a-V"></a>烦恼业坏。<a id="a-W"></a>更不受有。<a id="a-X"></a>是灭谛。<a id="a-Y"></a>修戒修定。<a id="a-Z"></a>以慧观生灭。<a id="a-a"></a>能断有因。<a id="a-b"></a>是道谛。<a id="a-c"></a>佛经说偈。</p>
  <p id="ad">一谛无有二　　众生于此疑</p>
  <p id="ae">种种说诸谛　　不说有沙门</p>
  <p id="af">问曰。<a id="a-g"></a>有四谛。<a id="a-h"></a>何故说一谛。<a id="a-i"></a>尊者波奢说曰。<a id="a-j"></a>一谛者谓苦谛。<a id="a-k"></a>无第二苦谛。<a id="a-l"></a>一集谛无第二集谛。<a id="a-m"></a>一灭谛无第二灭谛。<a id="a-n"></a>一道谛无第二道谛。<a id="a-o"></a>复次一谛者谓灭谛。<a id="a-p"></a>为对种种解脱故。<a id="a-q"></a>外道计种种解脱。<a id="a-r"></a>无身解脱。<a id="a-s"></a>无边意解脱。<a id="a-t"></a>净聚解脱。<a id="a-u"></a>世俗解脱。<a id="a-v"></a>无身解脱是空处。<a id="a-w"></a>无边意解脱是识处。<a id="a-x"></a>净聚解脱是无所有处。<a id="a-y"></a>世俗解脱是非想非非想处。<a id="a-z"></a>佛作是说。<a id="a-10"></a>此是受身处。<a id="a-11"></a>非是解脱。<a id="a-12"></a>真解脱者。<a id="a-13"></a>唯一灭尽涅槃。<a id="a-14"></a>复次一谛者谓道谛。<a id="a-15"></a>为对种种道故。<a id="a-16"></a>外道计多种道。<a id="a-17"></a>谓不食道。<a id="a-18"></a>卧灰上道。<a id="a-19"></a>事日月道。<a id="a-1A"></a>食风食果道。<a id="a-1B"></a>裸形道。<a id="a-1C"></a>卧刺蕀道。<a id="a-1D"></a>着弊衣道。<a id="a-1E"></a>佛作是说。<a id="a-1F"></a>此非是道。<a id="a-1G"></a>此是邪道。<a id="a-1H"></a>非善人所依道。<a id="a-1I"></a>真实道者。<a id="a-1J"></a>谓八圣道。<a id="a-1K"></a>复次一谛者谓灭谛。<a id="a-1L"></a>以能尽身苦故。<a id="a-1M"></a>一谛谓道谛。<a id="a-1N"></a>能尽恶道苦故。</p>
  <p id="a1O">佛经说二谛。<a id="a-1P"></a>谓世谛第一义谛。<a id="a-1Q"></a>问曰。<a id="a-1R"></a>云何是世谛。<a id="a-1S"></a>云何是第一义谛耶。<a id="a-1T"></a>答曰。<a id="a-1U"></a>或有说者。<a id="a-1V"></a>二谛是世谛谓苦谛。<a id="a-1W"></a>集谛。<a id="a-1X"></a>所以者何。<a id="a-1Y"></a>世法在此二谛中故。<a id="a-1Z"></a>如男女行来现在所作事。<a id="a-1a"></a>悉在彼中。<a id="a-1b"></a>二谛是第一义谛。<a id="a-1c"></a>谓灭谛道谛。<a id="a-1d"></a>复有说者。<a id="a-1e"></a>三谛是世谛。<a id="a-1f"></a>谓苦集灭谛。<a id="a-1g"></a>所以者何。<a id="a-1h"></a>灭谛佛说是假名彼岸城故。<a id="a-1i"></a>一谛是第一义谛谓道谛。<a id="a-1j"></a>复有说者。<a id="a-1k"></a>道谛亦是世谛。<a id="a-1l"></a>所以者何。<a id="a-1m"></a>佛说道谛。<a id="a-1n"></a>亦是假名。<a id="a-1o"></a>如沙门婆罗门。<a id="a-1p"></a>评曰。<a id="a-1q"></a>应作是说。<a id="a-1r"></a>四谛亦是世谛。<a id="a-1s"></a>亦是第一义谛。<a id="a-1t"></a>苦集谛是世谛者。<a id="a-1u"></a>如先所说。<a id="a-1v"></a>第一义谛者。<a id="a-1w"></a>如苦空无常无我因集有缘是也。<a id="a-1x"></a>灭谛说是世谛者。<a id="a-1y"></a>佛说灭谛。<a id="a-1z"></a>如城如园林。<a id="a-20"></a>第一义谛者。<a id="a-21"></a>尽止妙离。<a id="a-22"></a>道谛是世谛者。<a id="a-23"></a>佛说道谛如筏如石如山如华如水如梯如楼观。<a id="a-24"></a>第一义谛者。<a id="a-25"></a>道如迹乘。<a id="a-26"></a>若作是说。<a id="a-27"></a>四谛尽是世谛。<a id="a-28"></a>第一义谛者。<a id="a-29"></a>则一切法。<a id="a-2A"></a>尽有世谛第一义谛。<a id="a-2B"></a>世谛摄十八界十二入五阴。<a id="a-2C"></a>第一义谛。<a id="a-2D"></a>亦摄十八界十二入五阴。<a id="a-2E"></a>问曰。<a id="a-2F"></a>世谛中。<a id="a-2G"></a>为有第一义谛不。<a id="a-2H"></a>若有第一义谛者。<a id="a-2I"></a>便是第一义谛。<a id="a-2J"></a>无有世谛。<a id="a-2K"></a>若无者。<a id="a-2L"></a>亦是一谛。<a id="a-2M"></a>谓第一义谛。<a id="a-2N"></a>答曰。<a id="a-2O"></a>应作是说。<a id="a-2P"></a>世谛中。<a id="a-2Q"></a>有第一义谛。<a id="a-2R"></a>若世谛中。<a id="a-2S"></a>无第一义谛者。<a id="a-2T"></a>如来说二谛。<a id="a-2U"></a>则不如其实。<a id="a-2V"></a>以如来说二谛。<a id="a-2W"></a>如其实故。<a id="a-2X"></a>世谛中应有第一义谛。<a id="a-2Y"></a>问曰。<a id="a-2Z"></a>若然者。<a id="a-2a"></a>便有一谛。<a id="a-2b"></a>谓第一义谛。<a id="a-2c"></a>答曰。<a id="a-2d"></a>如是唯有一谛。<a id="a-2e"></a>谓第一义谛。<a id="a-2f"></a>问曰。<a id="a-2g"></a>若然者。<a id="a-2h"></a>佛何故说二谛。<a id="a-2i"></a>答曰。<a id="a-2j"></a>以事故。<a id="a-2k"></a>不以体分。<a id="a-2l"></a>唯有一谛谓第一义谛。<a id="a-2m"></a>以事故而有差别。<a id="a-2n"></a>若以事故。<a id="a-2o"></a>名为世谛。<a id="a-2p"></a>不以此事名第一义谛。<a id="a-2q"></a>若以事故。<a id="a-2r"></a>名第一义谛。<a id="a-2s"></a>不以此事名为世谛。<a id="a-2t"></a>犹如一受。<a id="a-2u"></a>有四缘性。<a id="a-2v"></a>谓因次第境界威势缘。<a id="a-2w"></a>若因事故。<a id="a-2x"></a>名为因缘。<a id="a-2y"></a>不以此事故。<a id="a-2z"></a>乃至名威势缘。<a id="a-30"></a>若以事故。<a id="a-31"></a>名威势缘。<a id="a-32"></a>不以此事故。<a id="a-33"></a>乃至名因缘。<a id="a-34"></a>又一受有六因性。<a id="a-35"></a>谓相应共生相似一切遍报所作因。<a id="a-36"></a>若以事故。<a id="a-37"></a>名相应因。<a id="a-38"></a>不以此事。<a id="a-39"></a>乃至名所作因。<a id="a-3A"></a>若以事故。<a id="a-3B"></a>名所作因。<a id="a-3C"></a>不以此事。<a id="a-3D"></a>乃至名相应因彼亦如是。<a id="a-3E"></a>问曰。<a id="a-3F"></a>世谛第一义谛。<a id="a-3G"></a>为可得施设别体不。<a id="a-3H"></a>杂合耶。<a id="a-3I"></a>答曰。<a id="a-3J"></a>可得尊者和须蜜说曰。<a id="a-3K"></a>名是世谛。<a id="a-3L"></a>名所显义。<a id="a-3M"></a>是第一义谛。<a id="a-3N"></a>复次随顺世间所说名。<a id="a-3O"></a>是世谛。<a id="a-3P"></a>随顺贤圣所说名。<a id="a-3Q"></a>是第一义谛。<a id="a-3R"></a>尊者佛陀提婆说曰。<a id="a-3S"></a>若说众生。<a id="a-3T"></a>如其所念相应之言。<a id="a-3U"></a>是名世谛。<a id="a-3V"></a>若说缘起等法如其所念相应之言。<a id="a-3W"></a>是名第一义谛。<a id="a-3X"></a>尊者陀罗达多说曰。<a id="a-3Y"></a>世谛体相。<a id="a-3Z"></a>是名苦集谛少分。</p>
  <p id="a3a">佛经说。<a id="a-3b"></a>婆罗门梵志有三谛。<a id="a-3c"></a>是婆罗门梵志谛。<a id="a-3d"></a>云何为三。<a id="a-3e"></a>婆罗门梵志。<a id="a-3f"></a>作如是说。<a id="a-3g"></a>不应害众生。<a id="a-3h"></a>如是说者。<a id="a-3i"></a>此言是实。<a id="a-3j"></a>是名婆罗门梵志初谛。<a id="a-3k"></a>婆罗门梵志。<a id="a-3l"></a>复作是说。<a id="a-3m"></a>我非彼所有。<a id="a-3n"></a>彼非我所有。<a id="a-3o"></a>如是说者。<a id="a-3p"></a>此言是实。<a id="a-3q"></a>是名婆罗门梵志第二谛。<a id="a-3r"></a>婆罗门梵志。<a id="a-3s"></a>复作是说。<a id="a-3t"></a>所有集法。<a id="a-3u"></a>皆是灭法。<a id="a-3v"></a>如是说者。<a id="a-3w"></a>此言是实。<a id="a-3x"></a>是名婆罗门梵志第三谛。<a id="a-3y"></a>问曰。<a id="a-3z"></a>此中何者是婆罗门。<a id="a-40"></a>何者是谛。<a id="a-41"></a>答曰。<a id="a-42"></a>佛法外道。<a id="a-43"></a>是婆罗门。<a id="a-44"></a>向所说三谛。<a id="a-45"></a>是名谛。<a id="a-46"></a>余悉非谛。<a id="a-47"></a>不害众生者。<a id="a-48"></a>不杀一切众生。<a id="a-49"></a>我非彼所有彼非我所有者。<a id="a-4A"></a>我不属彼。<a id="a-4B"></a>彼不属我。<a id="a-4C"></a>所有集法悉是灭法者。<a id="a-4D"></a>所有生法。<a id="a-4E"></a>皆当归灭。<a id="a-4F"></a>复有说者。<a id="a-4G"></a>此佛法内。<a id="a-4H"></a>名婆罗门谛者。<a id="a-4I"></a>向所说三谛。<a id="a-4J"></a>佛为对外道故说此经。<a id="a-4K"></a>外道自言是婆罗门。<a id="a-4L"></a>而逼切他。<a id="a-4M"></a>所以者何。<a id="a-4N"></a>为祠祀故。<a id="a-4O"></a>杀牛羊水牛及余种种众生。<a id="a-4P"></a>佛作是说。<a id="a-4Q"></a>若逼切众生。<a id="a-4R"></a>不名婆罗门。<a id="a-4S"></a>实义婆罗门者。<a id="a-4T"></a>谓不恼害一切众生。<a id="a-4U"></a>外道自言。<a id="a-4V"></a>是婆罗门。<a id="a-4W"></a>为天女色故。<a id="a-4X"></a>而修梵行。<a id="a-4Y"></a>佛作是说。<a id="a-4Z"></a>婆罗门者。<a id="a-4a"></a>不应为天女色而修梵行。<a id="a-4b"></a>实义婆罗门。<a id="a-4c"></a>不为女色。<a id="a-4d"></a>不为居家。<a id="a-4e"></a>无所染着。<a id="a-4f"></a>外道自言。<a id="a-4g"></a>是婆罗门。<a id="a-4h"></a>而贪着断常见。<a id="a-4i"></a>佛作是说。<a id="a-4j"></a>婆罗门者。<a id="a-4k"></a>不应贪着断常。<a id="a-4l"></a>若知集法即是灭法。<a id="a-4m"></a>是实义婆罗门。<a id="a-4n"></a>复次此经说。<a id="a-4o"></a>三解脱门方便。<a id="a-4p"></a>不害一切众生。<a id="a-4q"></a>是空解脱门方便。<a id="a-4r"></a>我非彼所有彼非我所有。<a id="a-4s"></a>是说无作解脱门方便。<a id="a-4t"></a>所有集法悉是灭法。<a id="a-4u"></a>是说无相解脱门方便。<a id="a-4v"></a>如三解脱门。<a id="a-4w"></a>三三昧。<a id="a-4x"></a>三种身。<a id="a-4y"></a>三学。<a id="a-4z"></a>三修。<a id="a-50"></a>三净说亦如是。</p>
  <p id="a51">佛经说比丘当知。<a id="a-52"></a>观察四方者是四谛。<a id="a-53"></a>问曰。<a id="a-54"></a>世尊何故说方名谛。<a id="a-55"></a>答曰。<a id="a-56"></a>为教化故。<a id="a-57"></a>受化者应闻谛以方名说然后悟解。<a id="a-58"></a>如余经中说。<a id="a-59"></a>佛为受化者。<a id="a-5A"></a>说解脱门名方。<a id="a-5B"></a>受化者应闻解脱门以方名说。<a id="a-5C"></a>佛便以方名说解脱门。<a id="a-5D"></a>彼亦如是。<a id="a-5E"></a>问曰。<a id="a-5F"></a>四谛四方。<a id="a-5G"></a>有何相似。<a id="a-5H"></a>答曰。<a id="a-5I"></a>俱是法。<a id="a-5J"></a>方亦有四。<a id="a-5K"></a>谛亦有四。<a id="a-5L"></a>问曰。<a id="a-5M"></a>何方与何谛相似。<a id="a-5N"></a>答曰。<a id="a-5O"></a>东方当知如苦谛。<a id="a-5P"></a>西方如集谛。<a id="a-5Q"></a>如行者见谛时。<a id="a-5R"></a>前见苦谛。<a id="a-5S"></a>后见集谛。<a id="a-5T"></a>复有说者。<a id="a-5U"></a>东方是集谛。<a id="a-5V"></a>西方是苦谛。<a id="a-5W"></a>是因果法。<a id="a-5X"></a>前因后果故。<a id="a-5Y"></a>南方如道谛。<a id="a-5Z"></a>所以者何。<a id="a-5a"></a>道谛是福田故。<a id="a-5b"></a>北方如灭谛。<a id="a-5c"></a>灭谛无有上故。</p>
  <p id="a5d">佛经说慧根当知在四谛中。<a id="a-5e"></a>问曰。<a id="a-5f"></a>为以摄故言在中。<a id="a-5g"></a>为以缘故言在中。<a id="a-5h"></a>若以摄故言在中者。<a id="a-5i"></a>慧根不摄四谛。<a id="a-5j"></a>四谛不摄慧根。<a id="a-5k"></a>若以缘者。<a id="a-5l"></a>慧能缘一切法。<a id="a-5m"></a>答曰。<a id="a-5n"></a>应作是说。<a id="a-5o"></a>不以摄故。<a id="a-5p"></a>亦不以缘故。<a id="a-5q"></a>言在中。<a id="a-5r"></a>以慧根分别谛时。<a id="a-5s"></a>势用最胜。<a id="a-5t"></a>说言在中。<a id="a-5u"></a>如信根于四不坏。<a id="a-5v"></a>信势用胜故。<a id="a-5w"></a>佛作是说。<a id="a-5x"></a>信根当知。<a id="a-5y"></a>在四不坏中。<a id="a-5z"></a>如精进根。<a id="a-60"></a>于四正断中。<a id="a-61"></a>势用胜故。<a id="a-62"></a>佛作是说。<a id="a-63"></a>精进根当知在四正断中。<a id="a-64"></a>念根于四念处。<a id="a-65"></a>势用胜故。<a id="a-66"></a>佛作是说。<a id="a-67"></a>念根当知在四念处中。<a id="a-68"></a>定根于四禅中。<a id="a-69"></a>势用胜故。<a id="a-6A"></a>佛作是说。<a id="a-6B"></a>定根当知在四禅中。<a id="a-6C"></a>复有说者。<a id="a-6D"></a>以缘故作如是说。<a id="a-6E"></a>问曰。<a id="a-6F"></a>若然者慧缘一切法。<a id="a-6G"></a>答曰。<a id="a-6H"></a>此中说缘有漏无漏慧。<a id="a-6I"></a>缘虚空非数灭慧。<a id="a-6J"></a>一向有漏故说缘。</p>
  <p id="a6K">尊者舍利弗作如是言。<a id="a-6L"></a>诸长老当知。<a id="a-6M"></a>所有一切善法。<a id="a-6N"></a>皆从四谛生。<a id="a-6O"></a>四谛所摄。<a id="a-6P"></a>在四谛中。<a id="a-6Q"></a>问曰。<a id="a-6R"></a>如三谛是有为。<a id="a-6S"></a>能生善法可尔。<a id="a-6T"></a>灭谛是无为。<a id="a-6U"></a>云何能生善法耶。<a id="a-6V"></a>答曰。<a id="a-6W"></a>虽不能生善法。<a id="a-6X"></a>能摄善法。<a id="a-6Y"></a>复次生有二种。<a id="a-6Z"></a>一有善法。<a id="a-6a"></a>二生善法。<a id="a-6b"></a>灭谛虽不生善法。<a id="a-6c"></a>而是有善法。<a id="a-6d"></a>复次此中说得生。<a id="a-6e"></a>灭谛虽不生善法。<a id="a-6f"></a>而灭谛得善法生。<a id="a-6g"></a>尊者波奢说曰。<a id="a-6h"></a>此中说忍及知缘在缘中。<a id="a-6i"></a>苦忍苦智。<a id="a-6j"></a>道谛所摄。<a id="a-6k"></a>缘在苦谛。<a id="a-6l"></a>集忍集智。<a id="a-6m"></a>道谛所摄。<a id="a-6n"></a>缘在集谛。<a id="a-6o"></a>灭忍灭智。<a id="a-6p"></a>道谛所摄。<a id="a-6q"></a>缘在灭谛。<a id="a-6r"></a>道忍道智。<a id="a-6s"></a>道谛所摄。<a id="a-6t"></a>缘在道谛。</p>
  <p id="a6u">佛经说如来等正觉。<a id="a-6v"></a>随宜说法。<a id="a-6w"></a>皆为拔济众生令在胜处。<a id="a-6x"></a>亦为分别显现解说四圣谛法。<a id="a-6y"></a>云何为四。<a id="a-6z"></a>谓苦圣谛。<a id="a-70"></a>苦集圣谛。<a id="a-71"></a>苦灭圣谛。<a id="a-72"></a>苦灭道圣谛。<a id="a-73"></a>问曰。<a id="a-74"></a>何故言拔济。<a id="a-75"></a>答曰。<a id="a-76"></a>自拔济非以他修道故名拔济。<a id="a-77"></a>何以知之。<a id="a-78"></a>答曰。<a id="a-79"></a>经说。<a id="a-7A"></a>有婆罗门。<a id="a-7B"></a>名度得迦。<a id="a-7C"></a>往诣佛所。<a id="a-7D"></a>而说是偈。</p>
  <p id="a7E">今见婆罗门　　现行在人间</p>
  <p id="a7F">我今礼遍眼　　愿脱我狐疑</p>
  <p id="a7G">问曰。<a id="a-7H"></a>此偈为说何事。<a id="a-7I"></a>答曰。<a id="a-7J"></a>彼婆罗门。<a id="a-7K"></a>其性懒堕。<a id="a-7L"></a>欲令他人修道断烦恼。<a id="a-7M"></a>是故向佛。<a id="a-7N"></a>作如是爱语。<a id="a-7O"></a>汝实是天。<a id="a-7P"></a>而生人间。<a id="a-7Q"></a>愿见矜愍。<a id="a-7R"></a>汝为我故。<a id="a-7S"></a>而修圣道。<a id="a-7T"></a>断我烦恼。<a id="a-7U"></a>佛即说此偈。</p>
  <p id="a7V">我无自在力　　能断汝狐疑</p>
  <p id="a7W">汝见胜法时　　乃得度大流</p>
  <p id="a7X">佛作是说。<a id="a-7Y"></a>婆罗门当知。<a id="a-7Z"></a>有他人修道自断烦恼。<a id="a-7a"></a>若当他人修道自断烦恼者。<a id="a-7b"></a>我初在菩提树下修道之时。<a id="a-7c"></a>一切众生烦恼应断。<a id="a-7d"></a>所以者何。<a id="a-7e"></a>我有大悲心。<a id="a-7f"></a>普及一切众生故。<a id="a-7g"></a>但他人修道。<a id="a-7h"></a>自断烦恼。<a id="a-7i"></a>无有是事。<a id="a-7j"></a>若自修道。<a id="a-7k"></a>自断烦恼。<a id="a-7l"></a>可有是事。<a id="a-7m"></a>犹如他人服药自除其病。<a id="a-7n"></a>无有是事。<a id="a-7o"></a>若自服药。<a id="a-7p"></a>自除其病。<a id="a-7q"></a>斯有是事。<a id="a-7r"></a>是故自拔济。<a id="a-7s"></a>名为拔济。<a id="a-7t"></a>不以他修道故。<a id="a-7u"></a>而得拔济。<a id="a-7v"></a>复次言拔济者。<a id="a-7w"></a>如高山崄谷是可畏处。<a id="a-7x"></a>凡夫法亦如是。<a id="a-7y"></a>平坦地无可畏处。<a id="a-7z"></a>圣法亦如是。<a id="a-80"></a>能拔凡夫高山崄谷可畏之处。<a id="a-81"></a>安置圣法平坦之地无可畏处。<a id="a-82"></a>故言拔济。<a id="a-83"></a>复次等入正法中故言拔济。<a id="a-84"></a>等者是世第一法。<a id="a-85"></a>入正法中者。<a id="a-86"></a>是苦法忍。<a id="a-87"></a>问曰。<a id="a-88"></a>何故说谛名拔济。<a id="a-89"></a>说阴界入。<a id="a-8A"></a>不名拔济耶。<a id="a-8B"></a>答曰。<a id="a-8C"></a>以观谛时。<a id="a-8D"></a>得正决定。<a id="a-8E"></a>能得果。<a id="a-8F"></a>离欲尽漏。<a id="a-8G"></a>复次说谛是胜说。<a id="a-8H"></a>亦为胜受化者说。<a id="a-8I"></a>以近生法。<a id="a-8J"></a>身近得谛故说。<a id="a-8K"></a>界为初行者说。<a id="a-8L"></a>入为已行者说。<a id="a-8M"></a>阴为久行者。</p>
  <p id="a8N">问曰。<a id="a-8O"></a>言圣谛者。<a id="a-8P"></a>为以善圣故言圣。<a id="a-8Q"></a>为以无漏圣故言圣。<a id="a-8R"></a>为以圣人成就故言圣。<a id="a-8S"></a>若以善圣言圣谛者。<a id="a-8T"></a>二是善谓灭道。<a id="a-8U"></a>二有二种谓苦集。<a id="a-8V"></a>若以无漏圣言圣谛者。<a id="a-8W"></a>二谛是有漏。<a id="a-8X"></a>二谛是无漏。<a id="a-8Y"></a>若以圣人成就言圣谛者。<a id="a-8Z"></a>非圣亦成就如说谁成就苦集谛。<a id="a-8a"></a>答曰。<a id="a-8b"></a>一切众生。<a id="a-8c"></a>答曰应作是说。<a id="a-8d"></a>圣人成就故言圣。<a id="a-8e"></a>问曰。<a id="a-8f"></a>若然者非圣亦成就谛。<a id="a-8g"></a>答曰。<a id="a-8h"></a>言成就者。<a id="a-8i"></a>成就四谛。<a id="a-8j"></a>凡夫虽成就谛。<a id="a-8k"></a>不具四谛。<a id="a-8l"></a>问曰。<a id="a-8m"></a>圣人亦有不具成就四谛者。<a id="a-8n"></a>如具缚人。<a id="a-8o"></a>入见道。<a id="a-8p"></a>苦法忍现在前。<a id="a-8q"></a>答曰。<a id="a-8r"></a>以时少故。<a id="a-8s"></a>若苦法智生具成就四。<a id="a-8t"></a>复次圣人中有具成就四谛者。<a id="a-8u"></a>凡夫中乃至无有一人具成就四谛者。<a id="a-8v"></a>尊者僧伽婆修说曰。<a id="a-8w"></a>佛在世时。<a id="a-8x"></a>凡夫圣人。<a id="a-8y"></a>共论此事。<a id="a-8z"></a>凡夫人作如是说。<a id="a-90"></a>诸行是常乐我净。<a id="a-91"></a>圣人作如是说诸行是无常苦空无我。<a id="a-92"></a>凡夫人言我所说是实。<a id="a-93"></a>圣人亦言我所说是实。<a id="a-94"></a>以是事故。<a id="a-95"></a>共诣佛所。<a id="a-96"></a>佛作是言。<a id="a-97"></a>圣所说是实。<a id="a-98"></a>所以者何。<a id="a-99"></a>圣谛是圣人所知见法。<a id="a-9A"></a>是故名圣谛。<a id="a-9B"></a>复次若身中有圣法印者。<a id="a-9C"></a>彼所有谛。<a id="a-9D"></a>名为圣谛。<a id="a-9E"></a>复次若得圣戒。<a id="a-9F"></a>名为圣人。<a id="a-9G"></a>彼所有谛。<a id="a-9H"></a>名为圣谛。<a id="a-9I"></a>复次若得圣慧。<a id="a-9J"></a>名为圣人。<a id="a-9K"></a>彼所有谛。<a id="a-9L"></a>名为圣谛。<a id="a-9M"></a>复次若得圣舍摩他毗婆舍那。<a id="a-9N"></a>名为圣人。<a id="a-9O"></a>广说如上。<a id="a-9P"></a>复次若得圣财。<a id="a-9Q"></a>名为圣人。<a id="a-9R"></a>广说如上。<a id="a-9S"></a>复次若得圣觉支。<a id="a-9T"></a>名为圣人。<a id="a-9U"></a>广说如上。<a id="a-9V"></a>复次若得圣胎名为圣人。<a id="a-9W"></a>广说如上。</p>
  <p id="a9X">云何苦圣谛。<a id="a-9Y"></a>佛经说生苦。<a id="a-9Z"></a>老苦。<a id="a-9a"></a>病苦。<a id="a-9b"></a>死苦。<a id="a-9c"></a>不爱会苦。<a id="a-9d"></a>爱别离苦。<a id="a-9e"></a>求不得苦。<a id="a-9f"></a>略说五取阴是苦。<a id="a-9g"></a>生相故是生苦。<a id="a-9h"></a>住变异相故是老苦。<a id="a-9i"></a>逼切相故是病苦。<a id="a-9j"></a>尽相故是死苦。<a id="a-9k"></a>不爱相共会故是不爱会苦。<a id="a-9l"></a>相别离故是爱别离苦。<a id="a-9m"></a>不得自在故是求不得苦。<a id="a-9n"></a>如是等诸苦。<a id="a-9o"></a>皆是有漏五取阴所摄。<a id="a-9p"></a>是故略而言之五取阴苦。<a id="a-9q"></a>复次生是一切苦。<a id="a-9r"></a>立足处一切苦因故名生苦。<a id="a-9s"></a>坏可爱盛年故是老苦。<a id="a-9t"></a>坏不爱无病故是病苦。<a id="a-9u"></a>坏不爱命故是死苦。<a id="a-9v"></a>共不可爱境界会故是不爱会苦。<a id="a-9w"></a>与可爱境界别离故是爱别离苦。<a id="a-9x"></a>一切意所念不果故是求不得苦。<a id="a-9y"></a>如是等诸苦。<a id="a-9z"></a>是有漏取阴所摄。<a id="a-A0"></a>故作是说。<a id="a-A1"></a>略说五取阴是苦。<a id="a-A2"></a>问曰。<a id="a-A3"></a>五取阴是广苦。<a id="a-A4"></a>何故言略说五取阴是苦。<a id="a-A5"></a>答曰。<a id="a-A6"></a>五取阴广亦是苦。<a id="a-A7"></a>略亦是苦。<a id="a-A8"></a>住五取阴。<a id="a-A9"></a>多诸过患。<a id="a-AA"></a>说不可尽。<a id="a-AB"></a>是故佛说略而言之。<a id="a-AC"></a>五取阴是苦。<a id="a-AD"></a>犹如有人。<a id="a-AE"></a>多诸过恶。<a id="a-AF"></a>人作是言。<a id="a-AG"></a>此人过恶。<a id="a-AH"></a>不可具说。<a id="a-AI"></a>略而言之。<a id="a-AJ"></a>多过恶人。<a id="a-AK"></a>彼亦如是。<a id="a-AL"></a>问曰。<a id="a-AM"></a>阴中为有乐不耶。<a id="a-AN"></a>若阴中有乐者。<a id="a-AO"></a>何以不言乐谛。<a id="a-AP"></a>但言苦谛。<a id="a-AQ"></a>若无者。<a id="a-AR"></a>佛经云何通。<a id="a-AS"></a>如说摩诃男。<a id="a-AT"></a>若色一向是苦无乐。<a id="a-AU"></a>不能生喜乐意。<a id="a-AV"></a>众生则更无余因。<a id="a-AW"></a>能令众生起于爱心。<a id="a-AX"></a>摩诃男色非一向苦故。<a id="a-AY"></a>众生于中起染爱心。<a id="a-AZ"></a>乃至识亦如是。<a id="a-Aa"></a>又如说三受各有定体。<a id="a-Ab"></a>不相杂合。<a id="a-Ac"></a>谓苦乐不苦不乐。<a id="a-Ad"></a>又如说以所须具。<a id="a-Ae"></a>能修于道。<a id="a-Af"></a>以道能到涅槃。<a id="a-Ag"></a>以道乐能得涅槃乐。<a id="a-Ah"></a>答曰。<a id="a-Ai"></a>应作是说。<a id="a-Aj"></a>阴中有乐。<a id="a-Ak"></a>而乐少苦多。<a id="a-Al"></a>乐法少。<a id="a-Am"></a>苦法多。<a id="a-An"></a>以乐少故。<a id="a-Ao"></a>说在苦分中。<a id="a-Ap"></a>譬如毒瓶。<a id="a-Aq"></a>一渧蜜堕中。<a id="a-Ar"></a>不以一渧蜜故名为蜜瓶。<a id="a-As"></a>以毒多故名为毒瓶。<a id="a-At"></a>彼亦如是。<a id="a-Au"></a>复有说者。<a id="a-Av"></a>阴中无乐。<a id="a-Aw"></a>以是事故名为苦谛不名乐谛。</p>
  <p id="aAx">问曰。<a id="a-Ay"></a>若然者佛经云何通。<a id="a-Az"></a>答曰。<a id="a-B0"></a>受上苦时。<a id="a-B1"></a>于中苦作乐想。<a id="a-B2"></a>受中苦时。<a id="a-B3"></a>于下苦作乐想。<a id="a-B4"></a>受地狱苦时。<a id="a-B5"></a>以畜生苦作乐想。<a id="a-B6"></a>受畜生苦时。<a id="a-B7"></a>以饿鬼苦作乐想。<a id="a-B8"></a>受饿鬼苦时。<a id="a-B9"></a>以人苦作乐想。<a id="a-BA"></a>受人苦时。<a id="a-BB"></a>以天苦作乐想。<a id="a-BC"></a>复有说者。<a id="a-BD"></a>如世人所言。<a id="a-BE"></a>阴中有乐。<a id="a-BF"></a>世人饥得饮食。<a id="a-BG"></a>寒时得温。<a id="a-BH"></a>疲时得乘热时得凉。<a id="a-BI"></a>作如是说。<a id="a-BJ"></a>我今得乐。<a id="a-BK"></a>如圣人言。<a id="a-BL"></a>阴中无乐。<a id="a-BM"></a>圣人观阿鼻地狱阴界入。<a id="a-BN"></a>如热铁丸。<a id="a-BO"></a>乃至观有顶阴界入。<a id="a-BP"></a>亦如热铁丸。</p>
  <p id="aBQ">云何苦集圣谛。<a id="a-BR"></a>佛经说生后有爱及喜心俱爱处处喜爱。<a id="a-BS"></a>是名苦集圣谛。<a id="a-BT"></a>问曰。<a id="a-BU"></a>世尊何故舍诸有漏法。<a id="a-BV"></a>但说爱是集谛。<a id="a-BW"></a>非余法耶。<a id="a-BX"></a>答曰。<a id="a-BY"></a>施设集谛。<a id="a-BZ"></a>爱增益势用胜。<a id="a-Ba"></a>是故佛唯说爱是集谛。<a id="a-Bb"></a>非余有漏法。<a id="a-Bc"></a>如思于造作法增益势用胜故。<a id="a-Bd"></a>佛于一切相应不相应法中。<a id="a-Be"></a>说思是行阴。<a id="a-Bf"></a>彼亦如是。<a id="a-Bg"></a>复次以爱是过去未来现在苦因根本出处起处因故。<a id="a-Bh"></a>复次以爱数数生苦势用胜故。<a id="a-Bi"></a>如偈说。</p>
  <p id="aBj">如树不拔根　　虽断而复生</p>
  <p id="aBk">不拔爱使本　　数数还受苦</p>
  <p id="aBl">复次爱能润泽。<a id="a-Bm"></a>亦能烧害。<a id="a-Bn"></a>犹如热油渧人身上亦润亦烧。<a id="a-Bo"></a>彼亦如是。<a id="a-Bp"></a>复次以爱能起受生死尸鬼故。<a id="a-Bq"></a>譬如有水处能起死尸鬼。<a id="a-Br"></a>如是有爱水处。<a id="a-Bs"></a>能起受生死尸鬼。<a id="a-Bt"></a>复次以爱故。<a id="a-Bu"></a>爱畜众生数非众生数物。<a id="a-Bv"></a>众生以爱故。<a id="a-Bw"></a>畜众生数物。<a id="a-Bx"></a>谓妻子奴婢。<a id="a-By"></a>及诸僮仆。<a id="a-Bz"></a>象马牛羊等。<a id="a-C0"></a>众生数物。<a id="a-C1"></a>众生以爱故。<a id="a-C2"></a>畜非众生数物。<a id="a-C3"></a>谓宫殿屋舍。<a id="a-C4"></a>种种财宝。<a id="a-C5"></a>及种种谷麦。<a id="a-C6"></a>复次众生以爱故。<a id="a-C7"></a>长养男身女身。<a id="a-C8"></a>众生以爱故。<a id="a-C9"></a>如法供养父母妻子奴婢及诸亲属知识。<a id="a-CA"></a>如鸟以爱故。<a id="a-CB"></a>于一谷中。<a id="a-CC"></a>接取诸虫。<a id="a-CD"></a>于一谷中。<a id="a-CE"></a>自养其子。<a id="a-CF"></a>复次以爱欲故。<a id="a-CG"></a>得未来有身。<a id="a-CH"></a>以欲故追求故得。<a id="a-CI"></a>复次以爱润故。<a id="a-CJ"></a>令生死不萎枯。<a id="a-CK"></a>譬如药果树木。<a id="a-CL"></a>以水润故。<a id="a-CM"></a>而不萎枯。<a id="a-CN"></a>彼亦如是。<a id="a-CO"></a>复次以爱润故。<a id="a-CP"></a>后有牙生。<a id="a-CQ"></a>以爱故父母精气。<a id="a-CR"></a>在母胎中。<a id="a-CS"></a>为揵闼婆作所依。<a id="a-CT"></a>复次如爱行所依所缘故而生。<a id="a-CU"></a>余烦恼行所依所缘亦生。<a id="a-CV"></a>如大鱼去处小鱼亦随。<a id="a-CW"></a>彼亦如是。<a id="a-CX"></a>以是事故。<a id="a-CY"></a>说爱众生烦恼王。<a id="a-CZ"></a>复次若身中有爱着。<a id="a-Ca"></a>余烦恼亦着。<a id="a-Cb"></a>如衣腻尘垢亦着。<a id="a-Cc"></a>彼亦如是。<a id="a-Cd"></a>复次若身中有爱水。<a id="a-Ce"></a>诸烦恼则乐着此身。<a id="a-Cf"></a>譬如有水处鱼等水性则生乐着。<a id="a-Cg"></a>彼亦如是。<a id="a-Ch"></a>复次爱如碱水难可止足。<a id="a-Ci"></a>犹如渴人饮于碱水。<a id="a-Cj"></a>饮已转渴。<a id="a-Ck"></a>如是未离欲众生得于境界。<a id="a-Cl"></a>转生渴爱。<a id="a-Cm"></a>复次以爱故。<a id="a-Cn"></a>别异众生能令合会。<a id="a-Co"></a>如以水故能令别异土沙而得合会。<a id="a-Cp"></a>彼亦如是。<a id="a-Cq"></a>复次以爱故。<a id="a-Cr"></a>能令众生善根不熟。<a id="a-Cs"></a>亦作润湿。<a id="a-Ct"></a>令自身相着。<a id="a-Cu"></a>譬如蝇着酥油蜜湿草之上则不能飞腾虚空。<a id="a-Cv"></a>彼亦如是。<a id="a-Cw"></a>复次爱因时所行异。<a id="a-Cx"></a>果时所行异。<a id="a-Cy"></a>因时所行如亲爱。<a id="a-Cz"></a>果时所行如怨家。<a id="a-D0"></a>犹如商人入海与罗刹交。<a id="a-D1"></a>初所行异。<a id="a-D2"></a>后所行异。<a id="a-D3"></a>初作是言。<a id="a-D4"></a>善来贤善。<a id="a-D5"></a>善来大仙愿为我等作主。<a id="a-D6"></a>乃至广说。<a id="a-D7"></a>后若交会。<a id="a-D8"></a>得其意时。<a id="a-D9"></a>掷铁城中。<a id="a-DA"></a>食其血肉。<a id="a-DB"></a>唯有余骨。<a id="a-DC"></a>爱亦如是。<a id="a-DD"></a>因时所行犹如亲爱。<a id="a-DE"></a>果时所行犹如怨家。<a id="a-DF"></a>众生以爱故。<a id="a-DG"></a>造诸恶业。<a id="a-DH"></a>堕恶趣中。<a id="a-DI"></a>受无量苦。<a id="a-DJ"></a>复次爱说是受生因。<a id="a-DK"></a>如说业是取生因。<a id="a-DL"></a>爱是受生因。<a id="a-DM"></a>复次爱难断难却。<a id="a-DN"></a>此中应说喻。<a id="a-DO"></a>如有人。<a id="a-DP"></a>为二罗刹所持。<a id="a-DQ"></a>一作母形。<a id="a-DR"></a>二作怨形。<a id="a-DS"></a>作母形者。<a id="a-DT"></a>难除难却。<a id="a-DU"></a>作怨形者。<a id="a-DV"></a>易除易却。<a id="a-DW"></a>如是未离欲众生。<a id="a-DX"></a>为二结所因。<a id="a-DY"></a>谓恚结。<a id="a-DZ"></a>爱结。<a id="a-Da"></a>恚结易断易却。<a id="a-Db"></a>爱结难断难却。<a id="a-Dc"></a>复次以爱结数数微细行。<a id="a-Dd"></a>爱行时微细。<a id="a-De"></a>难可识知。<a id="a-Df"></a>譬如旋师所用利器。<a id="a-Dg"></a>有所截断。<a id="a-Dh"></a>微细难觉。<a id="a-Di"></a>彼亦如是。<a id="a-Dj"></a>复次以爱在三有枝中。<a id="a-Dk"></a>初生是爱。<a id="a-Dl"></a>增广是取。<a id="a-Dm"></a>前次第灭是无明。<a id="a-Dn"></a>复次佛经说。<a id="a-Do"></a>爱是前导。<a id="a-Dp"></a>如说阿难当知。<a id="a-Dq"></a>缘爱故有追求。<a id="a-Dr"></a>缘追求故得。<a id="a-Ds"></a>缘得故分处。<a id="a-Dt"></a>缘分处故生偏爱。<a id="a-Du"></a>缘偏爱故生贪着。<a id="a-Dv"></a>缘贪着故生悭。<a id="a-Dw"></a>缘悭故受不舍。<a id="a-Dx"></a>缘受不舍故生守护。<a id="a-Dy"></a>缘守护持刀执杖。<a id="a-Dz"></a>生种种斗诤。<a id="a-E0"></a>欺诳妄语。<a id="a-E1"></a>生余种种恶不善法。<a id="a-E2"></a>复次以爱于八处染污定势用胜故。<a id="a-E3"></a>如说味初禅。<a id="a-E4"></a>住时亦味。<a id="a-E5"></a>起时亦味。<a id="a-E6"></a>乃至非想非非想处亦如是。<a id="a-E7"></a>复次佛说爱如缚。<a id="a-E8"></a>如偈说爱系缚众生。<a id="a-E9"></a>如绳系飞鸟。<a id="a-EA"></a>乃至广说。<a id="a-EB"></a>复次佛说爱如网。<a id="a-EC"></a>如说我说爱如网如枝。<a id="a-ED"></a>复次佛说爱是广。<a id="a-EE"></a>如说广无过于爱渴。<a id="a-EF"></a>复次爱说如河。<a id="a-EG"></a>如说比丘当知。<a id="a-EH"></a>三河者谓欲爱色爱无色爱。<a id="a-EI"></a>复次爱难断难过难除故。<a id="a-EJ"></a>复次爱多诸过患故。<a id="a-EK"></a>复次以爱故。<a id="a-EL"></a>有界差别地差别种差别。<a id="a-EM"></a>能生一切烦恼。<a id="a-EN"></a>以如是等事故。<a id="a-EO"></a>佛经说爱是集谛。<a id="a-EP"></a>非余有漏法。</p>
  <p id="aEQ">云何苦灭圣谛。<a id="a-ER"></a>答曰。<a id="a-ES"></a>佛经说生后有爱。<a id="a-ET"></a>及喜心俱爱。<a id="a-EU"></a>处处喜爱。<a id="a-EV"></a>已吐已舍尽无余。<a id="a-EW"></a>是名苦灭圣谛。<a id="a-EX"></a>问曰。<a id="a-EY"></a>集亦灭。<a id="a-EZ"></a>何故但说苦灭圣谛。<a id="a-Ea"></a>不说集灭圣谛。<a id="a-Eb"></a>答曰。<a id="a-Ec"></a>应说集灭圣谛。<a id="a-Ed"></a>亦应说苦灭圣谛。<a id="a-Ee"></a>而不说者。<a id="a-Ef"></a>当知此说有余。<a id="a-Eg"></a>复次若说苦灭。<a id="a-Eh"></a>当知已说集灭。<a id="a-Ei"></a>所以者何。<a id="a-Ej"></a>苦外更无有集若说苦灭当知已说集灭。<a id="a-Ek"></a>复次若说苦灭。<a id="a-El"></a>受化者。<a id="a-Em"></a>则生喜心。<a id="a-En"></a>言是灭妙好能灭此弊恶。<a id="a-Eo"></a>苦集法不尔。<a id="a-Ep"></a>以如是等事故。<a id="a-Eq"></a>但说苦灭。<a id="a-Er"></a>不说集灭。</p>
  <p id="aEs">云何苦灭道圣谛。<a id="a-Et"></a>答曰。<a id="a-Eu"></a>佛经说八圣道是也。<a id="a-Ev"></a>正见乃至正定。<a id="a-Ew"></a>问曰。<a id="a-Ex"></a>此亦是集灭道不。<a id="a-Ey"></a>但是苦灭道。<a id="a-Ez"></a>何故但说苦灭道。<a id="a-F0"></a>不说集灭道耶。<a id="a-F1"></a>答曰。<a id="a-F2"></a>如说苦灭道圣谛。<a id="a-F3"></a>亦应说集灭道圣谛。<a id="a-F4"></a>而不说者。<a id="a-F5"></a>当知此说有余。<a id="a-F6"></a>复次若说苦灭道圣谛。<a id="a-F7"></a>当知已说集灭道圣谛。<a id="a-F8"></a>所以者何。<a id="a-F9"></a>苦外更无集故。<a id="a-FA"></a>复次若说苦灭道圣谛。<a id="a-FB"></a>受化者则生喜心。<a id="a-FC"></a>言是道妙好能灭此弊恶。<a id="a-FD"></a>苦集法不尔。<a id="a-FE"></a>复次欲现道力令苦不生故。<a id="a-FF"></a>设有人问道。<a id="a-FG"></a>汝能令因非因果非果耶。<a id="a-FH"></a>彼当答言不能。<a id="a-FI"></a>但能令生苦因缘者不生。<a id="a-FJ"></a>复次为止诽谤道故。<a id="a-FK"></a>若人年七岁八岁。<a id="a-FL"></a>得阿罗汉道。<a id="a-FM"></a>后寿百年。<a id="a-FN"></a>于其中间身受无量诸苦。<a id="a-FO"></a>如是四百四病等。<a id="a-FP"></a>世人见之。<a id="a-FQ"></a>而作是言。<a id="a-FR"></a>此人有道。<a id="a-FS"></a>为无所益。<a id="a-FT"></a>受苦若此。<a id="a-FU"></a>佛作是言。<a id="a-FV"></a>道已于此人。<a id="a-FW"></a>大有所作。<a id="a-FX"></a>此人若身坏命终。<a id="a-FY"></a>更不受诸苦。<a id="a-FZ"></a>以如是等事故。<a id="a-Fa"></a>说苦灭道圣谛。<a id="a-Fb"></a>不说集灭道圣谛。</p>
  <p id="aFc">问曰。<a id="a-Fd"></a>世尊何故先说苦谛。<a id="a-Fe"></a>乃至后说道谛。<a id="a-Ff"></a>答曰。<a id="a-Fg"></a>欲令文义随顺故若先说苦谛。<a id="a-Fh"></a>后乃至说道谛。<a id="a-Fi"></a>则文义随顺。<a id="a-Fj"></a>复次若如是说谛。<a id="a-Fk"></a>则说者亦易。<a id="a-Fl"></a>受者亦易。<a id="a-Fm"></a>复次此诸法。<a id="a-Fn"></a>或以起处得名。<a id="a-Fo"></a>或以随义得名。<a id="a-Fp"></a>或以见时得名。<a id="a-Fq"></a>以起处得名者。<a id="a-Fr"></a>如念处禅无色定等行者。<a id="a-Fs"></a>先修身念处。<a id="a-Ft"></a>佛先说身念处。<a id="a-Fu"></a>后乃至说法念处禅无色定。<a id="a-Fv"></a>广说亦尔。<a id="a-Fw"></a>随义得名者。<a id="a-Fx"></a>如正断神足根力觉道等。<a id="a-Fy"></a>见时得名者。<a id="a-Fz"></a>如四圣谛行者。<a id="a-G0"></a>先见苦谛。<a id="a-G1"></a>佛先说苦谛。<a id="a-G2"></a>后乃至见道谛。<a id="a-G3"></a>佛后说道谛。<a id="a-G4"></a>问曰。<a id="a-G5"></a>此中因论生论。<a id="a-G6"></a>行者何故先见苦谛。<a id="a-G7"></a>后乃至见道谛。<a id="a-G8"></a>答曰。<a id="a-G9"></a>以粗细故。<a id="a-GA"></a>四谛中苦谛最粗。<a id="a-GB"></a>以苦粗故。<a id="a-GC"></a>行者先见三谛。<a id="a-GD"></a>细故行者后见。<a id="a-GE"></a>如索迦人蛇摩那人兜佉罗人学射之时。<a id="a-GF"></a>先射簸箕草人湿泥团等。<a id="a-GG"></a>箭矢无不着。<a id="a-GH"></a>后渐更学。<a id="a-GI"></a>乃至射一毛。<a id="a-GJ"></a>彼亦如是。<a id="a-GK"></a>问曰。<a id="a-GL"></a>应先因后果何故行者先见苦果。<a id="a-GM"></a>后见集因。<a id="a-GN"></a>答曰。<a id="a-GO"></a>先见苦。<a id="a-GP"></a>后断集。<a id="a-GQ"></a>是随顺法。<a id="a-GR"></a>云何知苦随顺断集耶。<a id="a-GS"></a>答曰。<a id="a-GT"></a>如树先断其枝后拔根易。<a id="a-GU"></a>如生死树。<a id="a-GV"></a>先知苦枝。<a id="a-GW"></a>后拔集根则易。<a id="a-GX"></a>问曰。<a id="a-GY"></a>道在前灭在后。<a id="a-GZ"></a>何故行者先证灭。<a id="a-Ga"></a>后修道。<a id="a-Gb"></a>答曰。<a id="a-Gc"></a>先灭修道。<a id="a-Gd"></a>是则随顺。<a id="a-Ge"></a>若当先修道后证灭者。<a id="a-Gf"></a>不知此道为是谁道。<a id="a-Gg"></a>若先证灭后修道者。<a id="a-Gh"></a>乃知此道是灭道如人问他示我道处。<a id="a-Gi"></a>他人问言。<a id="a-Gj"></a>为问至何处道。<a id="a-Gk"></a>答言欲至城道。<a id="a-Gl"></a>他人答言。<a id="a-Gm"></a>此道即是。<a id="a-Gn"></a>如彼以城示道。<a id="a-Go"></a>则得随顺。<a id="a-Gp"></a>此亦如是。<a id="a-Gq"></a>以灭示道。<a id="a-Gr"></a>则得随顺。<a id="a-Gs"></a>复次行者先以道断缘三谛愚。<a id="a-Gt"></a>后起缘道现在前断缘道愚。<a id="a-Gu"></a>如人于他面无疑。<a id="a-Gv"></a>于自面有疑。<a id="a-Gw"></a>若以明镜。<a id="a-Gx"></a>照自面像。<a id="a-Gy"></a>疑心则除。<a id="a-Gz"></a>彼亦如是。<a id="a-H0"></a>复次缘苦愚持缘集愚。<a id="a-H1"></a>缘集愚持缘灭愚。<a id="a-H2"></a>缘灭愚持缘道愚。<a id="a-H3"></a>不得不除缘苦愚。<a id="a-H4"></a>除缘集愚。<a id="a-H5"></a>不得不除缘集愚除缘灭愚。<a id="a-H6"></a>不得不除缘灭愚。<a id="a-H7"></a>除缘道愚。<a id="a-H8"></a>如持生亦如是。<a id="a-H9"></a>复次观苦观能生观集观。<a id="a-HA"></a>观集观能生观灭观。<a id="a-HB"></a>观灭观能生观道观。<a id="a-HC"></a>不可不生观苦观。<a id="a-HD"></a>乃至能生观道观复次观苦观是集观因。<a id="a-HE"></a>是根本是出处是所作。<a id="a-HF"></a>是缘是起处。<a id="a-HG"></a>集观是灭观因。<a id="a-HH"></a>等灭观是道观因等。<a id="a-HI"></a>不可不生观苦观。<a id="a-HJ"></a>乃至生观道观。<a id="a-HK"></a>复次观苦观是观集观。<a id="a-HL"></a>方便是门是所依。<a id="a-HM"></a>乃至灭观是观道观。<a id="a-HN"></a>方便是门是所依。<a id="a-HO"></a>余广说如上。<a id="a-HP"></a>复次观苦观。<a id="a-HQ"></a>是观集观所依处立足处。<a id="a-HR"></a>乃至观灭观。<a id="a-HS"></a>是观道观所依处立足处。<a id="a-HT"></a>余广说如上。<a id="a-HU"></a>尊者波奢说曰行者先知五取阴如痈。<a id="a-HV"></a>后求其因知集是因。<a id="a-HW"></a>何处能除此因。<a id="a-HX"></a>灭处能除。<a id="a-HY"></a>唯能灭耶。<a id="a-HZ"></a>道能灭之。<a id="a-Ha"></a>如身体细软之人。<a id="a-Hb"></a>色生痈疮受大苦恼。<a id="a-Hc"></a>作如是念。<a id="a-Hd"></a>此疮何由而生。<a id="a-He"></a>知从风冷热生。<a id="a-Hf"></a>何处能令无此。<a id="a-Hg"></a>谓无病处。<a id="a-Hh"></a>谁能除此。<a id="a-Hi"></a>谓若涂若熟若破。<a id="a-Hj"></a>彼亦如是。<a id="a-Hk"></a>复次行者知此五取阴是过患。<a id="a-Hl"></a>谁是其因。<a id="a-Hm"></a>集是其因。<a id="a-Hn"></a>何处得除。<a id="a-Ho"></a>灭处得除。<a id="a-Hp"></a>谁能除之。<a id="a-Hq"></a>道能除之。<a id="a-Hr"></a>如人有子。<a id="a-Hs"></a>作贼行恶。<a id="a-Ht"></a>亲近恶友。<a id="a-Hu"></a>彼人作是念。<a id="a-Hv"></a>谁令我子。<a id="a-Hw"></a>作如是恶。<a id="a-Hx"></a>知亲恶友。<a id="a-Hy"></a>谁能除制。<a id="a-Hz"></a>知是善友。<a id="a-I0"></a>彼亦如是。</p>
  <p id="aI1">彼见苦时。<a id="a-I2"></a>先见欲界苦。<a id="a-I3"></a>后见色无色界苦。<a id="a-I4"></a>问曰。<a id="a-I5"></a>何故行者先见欲界苦后见色无色界苦耶。<a id="a-I6"></a>答曰。<a id="a-I7"></a>以粗细故。<a id="a-I8"></a>欲界苦粗。<a id="a-I9"></a>色无色界苦细。<a id="a-IA"></a>行者先见欲界粗苦。<a id="a-IB"></a>后见色无色界细苦。<a id="a-IC"></a>问曰。<a id="a-ID"></a>若然者色界苦粗。<a id="a-IE"></a>无色界苦细。<a id="a-IF"></a>何故一时见耶。<a id="a-IG"></a>答曰。<a id="a-IH"></a>以与此身俱不俱故。<a id="a-II"></a>欲界苦与身俱。<a id="a-IJ"></a>色无色界苦。<a id="a-IK"></a>虽有粗细而不与此身俱。<a id="a-IL"></a>故一时见。<a id="a-IM"></a>复次欲界苦。<a id="a-IN"></a>属我是我有。<a id="a-IO"></a>色无色界苦。<a id="a-IP"></a>不属我。<a id="a-IQ"></a>不是我有。<a id="a-IR"></a>是故俱见。<a id="a-IS"></a>复次欲界苦。<a id="a-IT"></a>苦痛逼切。<a id="a-IU"></a>如负重担。<a id="a-IV"></a>是以先见色无色界苦。<a id="a-IW"></a>非苦痛逼切。<a id="a-IX"></a>如重担故。<a id="a-IY"></a>是以俱见。<a id="a-IZ"></a>复次欲界苦。<a id="a-Ia"></a>是近故先见。<a id="a-Ib"></a>色无色界苦。<a id="a-Ic"></a>是远故俱见。<a id="a-Id"></a>如近远俱不俱。<a id="a-Ie"></a>此身他身说亦如是。<a id="a-If"></a>问曰。<a id="a-Ig"></a>行者于色无色界苦为现见不。<a id="a-Ih"></a>答曰。<a id="a-Ii"></a>现见有二种。<a id="a-Ij"></a>一离欲现见。<a id="a-Ik"></a>二自身现见。<a id="a-Il"></a>行者于欲界苦。<a id="a-Im"></a>有二种现见。<a id="a-In"></a>谓自身现见。<a id="a-Io"></a>离欲现见。<a id="a-Ip"></a>于色无色界苦。<a id="a-Iq"></a>虽有离欲现见。<a id="a-Ir"></a>而无自身现见。<a id="a-Is"></a>譬如贾客。<a id="a-It"></a>有财两担。<a id="a-Iu"></a>一自身担。<a id="a-Iv"></a>二使他担。<a id="a-Iw"></a>于自身担者。<a id="a-Ix"></a>有二种现见。<a id="a-Iy"></a>一知财现见。<a id="a-Iz"></a>二知重现见。<a id="a-J0"></a>于他担者。<a id="a-J1"></a>有一种现见。<a id="a-J2"></a>谓知财现见。<a id="a-J3"></a>复次见欲界苦。<a id="a-J4"></a>是善不善无记。<a id="a-J5"></a>是以先见。<a id="a-J6"></a>色无色界苦。<a id="a-J7"></a>是善无记。<a id="a-J8"></a>是故俱见。<a id="a-J9"></a>复次行者成就欲界凡夫性。<a id="a-JA"></a>是以先见。<a id="a-JB"></a>不成就色无色界凡夫性。<a id="a-JC"></a>是故俱见。<a id="a-JD"></a>复次诽谤时。<a id="a-JE"></a>先谤无欲界苦。<a id="a-JF"></a>是以先于欲界苦生信。<a id="a-JG"></a>后诽谤色无色界苦。<a id="a-JH"></a>是以后生信。</p>
 </body>
</html>