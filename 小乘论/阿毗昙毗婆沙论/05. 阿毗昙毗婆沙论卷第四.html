<!doctype html>
<html id="z3IBVjM14a" data-ver="1427">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第四</h1>
  <h2 id="a2">杂犍度世第一法品第一之四</h2>
  <p id="a3">云何顶法云何顶法退。<a id="a-4"></a>云何暖法乃至广说。<a id="a-5"></a>问曰。<a id="a-6"></a>此中逆说凡夫所得法。<a id="a-7"></a>说世第一法已。<a id="a-8"></a>何以不次说忍耶。<a id="a-9"></a>答曰。<a id="a-A"></a>或有说者。<a id="a-B"></a>彼作经者意欲尔。<a id="a-C"></a>乃至广说。<a id="a-D"></a>复有说者。<a id="a-E"></a>应说云何为忍。<a id="a-F"></a>以何等故名忍。<a id="a-G"></a>当云何系乃至广说。<a id="a-H"></a>而不说者。<a id="a-I"></a>有何意耶。<a id="a-J"></a>答曰。<a id="a-K"></a>此是有余之说简略之义。<a id="a-L"></a>复有说者。<a id="a-M"></a>先已说忍而不彰显。<a id="a-N"></a>如先说。<a id="a-O"></a>若后心心数法。<a id="a-P"></a>胜者前者。<a id="a-Q"></a>则非世第一法为是何耶。<a id="a-R"></a>答曰。<a id="a-S"></a>增上忍是名说忍。<a id="a-T"></a>复有说者。<a id="a-U"></a>若佛经说此中便说。<a id="a-V"></a>若经不说此中不说。<a id="a-W"></a>佛经无说忍处是故不说。<a id="a-X"></a>说曰。<a id="a-Y"></a>如增一阿含中说。<a id="a-Z"></a>若不成就六法。<a id="a-a"></a>则不能远尘离垢得法眼净。<a id="a-b"></a>云何为六。<a id="a-c"></a>一不乐闻法。<a id="a-d"></a>二虽闻法不摄耳听。<a id="a-e"></a>三不为知解。<a id="a-f"></a>四所未得法不方便勤求。<a id="a-g"></a>五所得法不善守护。<a id="a-h"></a>六不成就顺忍。<a id="a-i"></a>若成就六法则。<a id="a-j"></a>能远尘离垢。<a id="a-k"></a>得法眼净云何为六喜乐。<a id="a-l"></a>闻法。<a id="a-m"></a>乃至成就顺忍。<a id="a-n"></a>问曰。<a id="a-o"></a>彼经虽说顺忍。<a id="a-p"></a>不说是顺谛忍。<a id="a-q"></a>答曰。<a id="a-r"></a>顺忍顺谛忍。<a id="a-s"></a>有何差别。<a id="a-t"></a>因论生论。<a id="a-u"></a>以何等故。<a id="a-v"></a>忍言顺谛。<a id="a-w"></a>忍暖顶不耶。<a id="a-x"></a>或有说者。<a id="a-y"></a>如说忍言顺谛。<a id="a-z"></a>暖顶亦应说。<a id="a-10"></a>而不说者。<a id="a-11"></a>当知皆是有余之说。<a id="a-12"></a>复有说者。<a id="a-13"></a>顺者言随顺。<a id="a-14"></a>彼忍善随顺。<a id="a-15"></a>暖顶不尔。<a id="a-16"></a>复有说者。<a id="a-17"></a>暖法能止缘谛增上愚。<a id="a-18"></a>顶止中愚。<a id="a-19"></a>忍止下愚。<a id="a-1A"></a>以止身中愚故。<a id="a-1B"></a>生世第一法。<a id="a-1C"></a>复有说者。<a id="a-1D"></a>暖法能生缘谛下明。<a id="a-1E"></a>顶生中明。<a id="a-1F"></a>忍生上明。<a id="a-1G"></a>以此身中有缘谛明故。<a id="a-1H"></a>能生世第一法。<a id="a-1I"></a>复有说者。<a id="a-1J"></a>暖法于阴悦适。<a id="a-1K"></a>顶法于宝悦适。<a id="a-1L"></a>忍法于谛悦适。<a id="a-1M"></a>以观圣谛身中悦适故。<a id="a-1N"></a>能生世第一法。<a id="a-1O"></a>复有说者。<a id="a-1P"></a>忍于一切时。<a id="a-1Q"></a>与见道相似。<a id="a-1R"></a>如见道一切时唯法念处现在前。<a id="a-1S"></a>彼忍亦尔。<a id="a-1T"></a>暖顶不尔。<a id="a-1U"></a>所以者何。<a id="a-1V"></a>先修法念处。<a id="a-1W"></a>后增长三念处。<a id="a-1X"></a>展转现在前。<a id="a-1Y"></a>是故不相似也。<a id="a-1Z"></a>忍修习法念处。<a id="a-1a"></a>唯增长法念处。<a id="a-1b"></a>以与见道相似故。<a id="a-1c"></a>名顺谛忍。<a id="a-1d"></a>暖顶不尔。<a id="a-1e"></a>不名顺谛。<a id="a-1f"></a>复有说者。<a id="a-1g"></a>忍法侧近见道。<a id="a-1h"></a>暖顶不如。<a id="a-1i"></a>复有说者。<a id="a-1j"></a>忍法亦多相续。<a id="a-1k"></a>亦一刹那现在前。<a id="a-1l"></a>顶暖唯多相续现在前。<a id="a-1m"></a>复有说者。<a id="a-1n"></a>忍法唯一定意。<a id="a-1o"></a>暖顶不尔。<a id="a-1p"></a>复有说者。<a id="a-1q"></a>忍法正观不杂。<a id="a-1r"></a>暖顶有杂。<a id="a-1s"></a>或时起欲界善根。<a id="a-1t"></a>复有说者。<a id="a-1u"></a>忍法正观。<a id="a-1v"></a>不多不广。<a id="a-1w"></a>而能随顺趣向涅槃。<a id="a-1x"></a>暖顶正观。<a id="a-1y"></a>亦多亦广。<a id="a-1z"></a>亦能随顺趣向涅槃。<a id="a-20"></a>此中应说转买摩尼宝喻。<a id="a-21"></a>以如是等众因缘故。<a id="a-22"></a>忍名顺谛。<a id="a-23"></a>暖顶不得名顺谛。</p>
  <p id="a24">是暖顶及下中忍。<a id="a-25"></a>行十六行。<a id="a-26"></a>缘四真谛。<a id="a-27"></a>增上忍。<a id="a-28"></a>行四行。<a id="a-29"></a>缘苦谛。<a id="a-2A"></a>复有说者。<a id="a-2B"></a>增上忍缘道谛。<a id="a-2C"></a>问曰。<a id="a-2D"></a>忍为缘何法得正决定。<a id="a-2E"></a>答曰。<a id="a-2F"></a>或有说言缘于道谛。<a id="a-2G"></a>问曰。<a id="a-2H"></a>若然者云何不缘行倒错耶。<a id="a-2I"></a>若缘行倒错。<a id="a-2J"></a>云何不为得正决定而作留难。<a id="a-2K"></a>答曰。<a id="a-2L"></a>假令缘行倒错。<a id="a-2M"></a>于正决定。<a id="a-2N"></a>不作留难。<a id="a-2O"></a>所以者何。<a id="a-2P"></a>于此善根。<a id="a-2Q"></a>修习缘行。<a id="a-2R"></a>先有径路。<a id="a-2S"></a>是以入圣道时。<a id="a-2T"></a>于此缘行。<a id="a-2U"></a>自在能用。<a id="a-2V"></a>如见道中。<a id="a-2W"></a>先起欲界忍智道。<a id="a-2X"></a>次生有顶忍智道。<a id="a-2Y"></a>彼有顶忍智道。<a id="a-2Z"></a>后复还生欲界忍智道观苦行。<a id="a-2a"></a>后复生观习行。<a id="a-2b"></a>乃至广说。<a id="a-2c"></a>如此皆名缘行倒错。<a id="a-2d"></a>不以缘行倒错。<a id="a-2e"></a>便为见道。<a id="a-2f"></a>而作留难。<a id="a-2g"></a>何以故。<a id="a-2h"></a>以于见道修习缘行先有径路故。<a id="a-2i"></a>忍亦如是。<a id="a-2j"></a>于得正决定。<a id="a-2k"></a>不作留难。<a id="a-2l"></a>诸作是说。<a id="a-2m"></a>缘道谛增上忍。<a id="a-2n"></a>后得正决定。<a id="a-2o"></a>彼有三心。<a id="a-2p"></a>应同一缘一行。<a id="a-2q"></a>所谓世第一法。<a id="a-2r"></a>苦法忍苦法智。<a id="a-2s"></a>二心应同一行。<a id="a-2t"></a>不同一缘。<a id="a-2u"></a>谓苦比忍苦比智。<a id="a-2v"></a>二心同于一缘。<a id="a-2w"></a>不同一行。<a id="a-2x"></a>谓习法忍习法智。<a id="a-2y"></a>评曰。<a id="a-2z"></a>应作是说。<a id="a-30"></a>应缘苦谛增上忍。<a id="a-31"></a>后得正决定。<a id="a-32"></a>彼见道是猛健善根。<a id="a-33"></a>虽缘行倒错。<a id="a-34"></a>于正决定。<a id="a-35"></a>而无留难。<a id="a-36"></a>彼忍是世俗有漏善根。<a id="a-37"></a>其性羸劣。<a id="a-38"></a>若缘行倒错。<a id="a-39"></a>则与见道。<a id="a-3A"></a>而作留难。<a id="a-3B"></a>如实义者。<a id="a-3C"></a>应观苦增上忍。<a id="a-3D"></a>后得正决定。<a id="a-3E"></a>非先观道忍后得正决定。<a id="a-3F"></a>增上忍行苦行缘苦。<a id="a-3G"></a>而忍方便道广行十六行。<a id="a-3H"></a>缘四真谛。<a id="a-3I"></a>彼行者正观欲界苦。<a id="a-3J"></a>观色无色界苦。<a id="a-3K"></a>欲界行集。<a id="a-3L"></a>色无色界行集。<a id="a-3M"></a>欲界行灭。<a id="a-3N"></a>色无色界行灭。<a id="a-3O"></a>断欲界行道。<a id="a-3P"></a>断色无色界行道。<a id="a-3Q"></a>如是三十二心。<a id="a-3R"></a>是名下忍。<a id="a-3S"></a>行者后时渐渐减损行及缘。<a id="a-3T"></a>复更正观欲界苦色无色界苦。<a id="a-3U"></a>乃至观断欲界行道。<a id="a-3V"></a>除观断色无色界行道。<a id="a-3W"></a>从是名中忍。<a id="a-3X"></a>复更正观欲界苦。<a id="a-3Y"></a>观色无色界苦。<a id="a-3Z"></a>乃至观色无色界行灭。<a id="a-3a"></a>除减一切道。<a id="a-3b"></a>复更正观欲界苦色无色界苦。<a id="a-3c"></a>乃至观欲界行灭。<a id="a-3d"></a>除色无色界行灭。<a id="a-3e"></a>复更正观欲界苦。<a id="a-3f"></a>乃至观色无色界行集除一切灭。<a id="a-3g"></a>复更正观欲界苦。<a id="a-3h"></a>乃至观欲界行集。<a id="a-3i"></a>除色无色界行集。<a id="a-3j"></a>复更正观欲界苦色无色界苦。<a id="a-3k"></a>除一切集。<a id="a-3l"></a>复更正观欲界苦。<a id="a-3m"></a>除色无色界苦。<a id="a-3n"></a>复更正观欲界苦常相续不断不远离。<a id="a-3o"></a>如是观时。<a id="a-3p"></a>深生厌患。<a id="a-3q"></a>复更减损。<a id="a-3r"></a>但作二心。<a id="a-3s"></a>观于一行。<a id="a-3t"></a>如似苦法忍苦法智。<a id="a-3u"></a>如是正观。<a id="a-3v"></a>是名中忍。<a id="a-3w"></a>彼复以一心。<a id="a-3x"></a>观欲界苦。<a id="a-3y"></a>是名上忍。<a id="a-3z"></a>后次生世第一法。<a id="a-40"></a>世第一法后。<a id="a-41"></a>次生苦法忍。<a id="a-42"></a>譬如有人。<a id="a-43"></a>欲从己国适于他国。<a id="a-44"></a>多有财宝及诸生业之具。<a id="a-45"></a>不能持去。<a id="a-46"></a>以此财物。<a id="a-47"></a>转以易钱。<a id="a-48"></a>犹嫌其多不能持去。<a id="a-49"></a>以钱易金。<a id="a-4A"></a>犹嫌其多不能持去。<a id="a-4B"></a>以金复易多价宝珠。<a id="a-4C"></a>持此宝珠。<a id="a-4D"></a>随其所安。<a id="a-4E"></a>往适他国。<a id="a-4F"></a>如是行者。<a id="a-4G"></a>乃至渐舍。<a id="a-4H"></a>相续不离。<a id="a-4I"></a>生于上忍。<a id="a-4J"></a>忍后次生世第一法。<a id="a-4K"></a>世第一法后。<a id="a-4L"></a>次生苦法忍。<a id="a-4M"></a>诸言缘苦忍后得正决定。<a id="a-4N"></a>彼四心须同一行一缘。<a id="a-4O"></a>所谓增上忍。<a id="a-4P"></a>世第一法。<a id="a-4Q"></a>苦法忍。<a id="a-4R"></a>苦法智。<a id="a-4S"></a>二心同一行。<a id="a-4T"></a>不同一缘。<a id="a-4U"></a>所谓苦比忍。<a id="a-4V"></a>苦比智。<a id="a-4W"></a>二心同一缘。<a id="a-4X"></a>不同一行。<a id="a-4Y"></a>所谓集法忍集法智。<a id="a-4Z"></a>是故如此说者好。<a id="a-4a"></a>问曰。<a id="a-4b"></a>世第一法。<a id="a-4c"></a>为有上中下不。<a id="a-4d"></a>答曰。<a id="a-4e"></a>无也。<a id="a-4f"></a>不得一人心中有。<a id="a-4g"></a>多人心中乃有如尊者舍利弗。<a id="a-4h"></a>是上目连是中。<a id="a-4i"></a>其余声闻是下。<a id="a-4j"></a>性分亦有上中下。<a id="a-4k"></a>佛为上。<a id="a-4l"></a>缘觉为中。<a id="a-4m"></a>声闻为下云何名顶。<a id="a-4n"></a>以何等故名顶。<a id="a-4o"></a>尊者瞿沙说曰。<a id="a-4p"></a>有二种达分善根。<a id="a-4q"></a>一是欲界所谓暖顶。<a id="a-4r"></a>二是色界所谓忍及世第一法。<a id="a-4s"></a>欲界中下者是名为暖。<a id="a-4t"></a>上者名顶。<a id="a-4u"></a>色界中下者名为忍。<a id="a-4v"></a>上者名世第一法。<a id="a-4w"></a>评曰。<a id="a-4x"></a>彼不应作是说此尽是色界法。<a id="a-4y"></a>是修法住定地法。<a id="a-4z"></a>能行圣行法。<a id="a-50"></a>如是说者好。<a id="a-51"></a>问曰。<a id="a-52"></a>何以言顶法耶。<a id="a-53"></a>答曰。<a id="a-54"></a>色界善根。<a id="a-55"></a>有动者有不动者。<a id="a-56"></a>有住不住。<a id="a-57"></a>有难无难。<a id="a-58"></a>有断不断。<a id="a-59"></a>有退不退。<a id="a-5A"></a>诸彼动者。<a id="a-5B"></a>诸不住有难有断有退者有二。<a id="a-5C"></a>下者是暖。<a id="a-5D"></a>上者是顶。<a id="a-5E"></a>诸彼不动住无难不断不退者有二。<a id="a-5F"></a>下者是忍。<a id="a-5G"></a>上者是世第一法。<a id="a-5H"></a>复有说者。<a id="a-5I"></a>应言下顶。<a id="a-5J"></a>所以者何。<a id="a-5K"></a>在下暖法顶故。<a id="a-5L"></a>复有说者。<a id="a-5M"></a>犹如山顶。<a id="a-5N"></a>故名为顶。<a id="a-5O"></a>如山顶之道人不久住。<a id="a-5P"></a>若无诸难。<a id="a-5Q"></a>必过此山。<a id="a-5R"></a>到于彼山。<a id="a-5S"></a>若遇诸难即便退还。<a id="a-5T"></a>如是行者。<a id="a-5U"></a>住顶无久住者。<a id="a-5V"></a>若无诸难。<a id="a-5W"></a>必到于忍。<a id="a-5X"></a>若有诸难。<a id="a-5Y"></a>还退到暖。<a id="a-5Z"></a>是以犹如山顶。<a id="a-5a"></a>故名为顶。<a id="a-5b"></a>复有说者。<a id="a-5c"></a>胜于暖法。<a id="a-5d"></a>故名为顶。<a id="a-5e"></a>云何为顶。<a id="a-5f"></a>欢喜于佛法僧。<a id="a-5g"></a>生下小信。<a id="a-5h"></a>乃至广说。</p>
  <p id="a5i">问曰。<a id="a-5j"></a>何以故。<a id="a-5k"></a>言此信为下小耶。<a id="a-5l"></a>答曰。<a id="a-5m"></a>如尊者瞿沙说。<a id="a-5n"></a>此暖顶二达分善根。<a id="a-5o"></a>是欲界法故言下小。<a id="a-5p"></a>复有说者。<a id="a-5q"></a>此住不久停故。<a id="a-5r"></a>故言下小。<a id="a-5s"></a>复有说者。<a id="a-5t"></a>此信当言异信。<a id="a-5u"></a>何以故。<a id="a-5v"></a>异于色界定地修地行圣行暖法故。<a id="a-5w"></a>故名为异。<a id="a-5x"></a>于佛僧。<a id="a-5y"></a>生下小信。<a id="a-5z"></a>是缘道谛信。<a id="a-60"></a>于法生下小信。<a id="a-61"></a>是缘灭谛信。<a id="a-62"></a>问曰。<a id="a-63"></a>如顶能缘四谛。<a id="a-64"></a>此中何以唯说缘二谛信。<a id="a-65"></a>不说缘苦集信耶。<a id="a-66"></a>答曰。<a id="a-67"></a>或有说者。<a id="a-68"></a>此中说名义最胜法故。<a id="a-69"></a>于此四谛何者最胜。<a id="a-6A"></a>所谓灭道。<a id="a-6B"></a>何以故。<a id="a-6C"></a>此二谛清净无过故。<a id="a-6D"></a>复有说者。<a id="a-6E"></a>此二谛是妙是离。<a id="a-6F"></a>复有说者。<a id="a-6G"></a>此二谛能生信处。<a id="a-6H"></a>复有说者此二谛有二义。<a id="a-6I"></a>一可信。<a id="a-6J"></a>二可求。<a id="a-6K"></a>复有说者。<a id="a-6L"></a>为生受化者。<a id="a-6M"></a>信乐心故。<a id="a-6N"></a>若世尊说。<a id="a-6O"></a>苦集是可敬信者。<a id="a-6P"></a>则无受化者。<a id="a-6Q"></a>何以故。<a id="a-6R"></a>彼受化者。<a id="a-6S"></a>当作是念。<a id="a-6T"></a>此是烦恼恶行。<a id="a-6U"></a>邪见颠倒。<a id="a-6V"></a>何可敬信。<a id="a-6W"></a>而我等常为此苦之所逼迫。<a id="a-6X"></a>若世尊说灭道。<a id="a-6Y"></a>是可敬信。<a id="a-6Z"></a>彼受化者。<a id="a-6a"></a>心生欣乐。<a id="a-6b"></a>是故灭道最胜可信。<a id="a-6c"></a>复有说者。<a id="a-6d"></a>此灭道有可信敬事。<a id="a-6e"></a>一乐观在前。<a id="a-6f"></a>二无心舍离。<a id="a-6g"></a>复有说者。<a id="a-6h"></a>信佛信僧说缘道信信法是缘三谛信。<a id="a-6i"></a>若如是者则说尽缘四谛信也。<a id="a-6j"></a>如说波罗延摩纳婆等。<a id="a-6k"></a>能于佛法僧。<a id="a-6l"></a>生下小信。<a id="a-6m"></a>是名顶法。<a id="a-6n"></a>彼作经者。<a id="a-6o"></a>引经为证。<a id="a-6p"></a>问曰。<a id="a-6q"></a>如住顶时。<a id="a-6r"></a>亦信阴亦信三宝亦信谛。<a id="a-6s"></a>以何等故。<a id="a-6t"></a>世尊为摩纳婆等。<a id="a-6u"></a>但说信宝。<a id="a-6v"></a>不说信阴谛耶。<a id="a-6w"></a>答曰。<a id="a-6x"></a>或有说者。<a id="a-6y"></a>彼摩纳婆等。<a id="a-6z"></a>非不信苦集谛。<a id="a-70"></a>但不信三宝。<a id="a-71"></a>以不信故。<a id="a-72"></a>佛故为说。<a id="a-73"></a>复有说者。<a id="a-74"></a>彼为苦所困。<a id="a-75"></a>欲求离苦。<a id="a-76"></a>往诣佛所。<a id="a-77"></a>如说偈。</p>
  <p id="a78">为苦所逼诸众生　　不知离苦来诣佛</p>
  <p id="a79">愿示法要除众患　　犹如热时入凉池</p>
  <p id="a7A">如实能离苦者。<a id="a-7B"></a>唯有灭道。<a id="a-7C"></a>彼有二义可信。<a id="a-7D"></a>一常乐观。<a id="a-7E"></a>二常喜求。<a id="a-7F"></a>复有说者。<a id="a-7G"></a>信佛说缘二谛信。<a id="a-7H"></a>信僧说缘道谛信。<a id="a-7I"></a>信法说缘灭谛信。<a id="a-7J"></a>复有说者。<a id="a-7K"></a>信佛说缘四谛信。<a id="a-7L"></a>信僧说缘道谛信。<a id="a-7M"></a>信法说缘三谛信。<a id="a-7N"></a>复有说者。<a id="a-7O"></a>三宝是生信敬处是以说之。<a id="a-7P"></a>复有说者。<a id="a-7Q"></a>随行者意悦适故是以说之。<a id="a-7R"></a>若于阴生悦适是名为暖。<a id="a-7S"></a>于宝生悦适是名为顶。<a id="a-7T"></a>于谛生悦适是名为忍。</p>
  <p id="a7U">问曰。<a id="a-7V"></a>如顶体性。<a id="a-7W"></a>是五阴。<a id="a-7X"></a>何以世尊为波罗延等。<a id="a-7Y"></a>以信名说。<a id="a-7Z"></a>为诸新学比丘。<a id="a-7a"></a>以慧名说。<a id="a-7b"></a>答曰。<a id="a-7c"></a>或有说者。<a id="a-7d"></a>唯佛世尊决定明解法相。<a id="a-7e"></a>亦知所应作事。<a id="a-7f"></a>非余所及应为众生而说何法。<a id="a-7g"></a>即便说之。<a id="a-7h"></a>复有说者。<a id="a-7i"></a>以波罗延等。<a id="a-7j"></a>未住所作地。<a id="a-7k"></a>未入佛法中。<a id="a-7l"></a>未得舍摩他。<a id="a-7m"></a>未有渐次闻他天言生信。<a id="a-7n"></a>来诣佛所。<a id="a-7o"></a>尔时世尊。<a id="a-7p"></a>因彼善根欲令增长故。<a id="a-7q"></a>以信名说。<a id="a-7r"></a>彼诸新学比丘。<a id="a-7s"></a>与上相违故。<a id="a-7t"></a>即慧名说。<a id="a-7u"></a>复有说者。<a id="a-7v"></a>随他乏少为饶益故。<a id="a-7w"></a>如波罗延等乏少于信。<a id="a-7x"></a>释种比丘乏少于慧。<a id="a-7y"></a>是以波罗延等。<a id="a-7z"></a>说信以饶益之。<a id="a-80"></a>释种比丘。<a id="a-81"></a>说慧以饶益之。<a id="a-82"></a>复有说者。<a id="a-83"></a>为止谄曲愚痴意故。<a id="a-84"></a>波罗延等。<a id="a-85"></a>虽复聪明。<a id="a-86"></a>乏少于信。<a id="a-87"></a>无信之慧。<a id="a-88"></a>能增长谄曲。<a id="a-89"></a>是故为波罗延等。<a id="a-8A"></a>说信止其谄曲。<a id="a-8B"></a>新学比丘释种出家。<a id="a-8C"></a>虽少有信而乏于慧。<a id="a-8D"></a>无慧之信增长愚心。<a id="a-8E"></a>是故为新学比丘。<a id="a-8F"></a>说慧止其愚心。<a id="a-8G"></a>复有说者。<a id="a-8H"></a>世尊说法。<a id="a-8I"></a>受化者二种。<a id="a-8J"></a>有利根。<a id="a-8K"></a>有钝根。<a id="a-8L"></a>为利根者说信。<a id="a-8M"></a>为钝根者说慧。<a id="a-8N"></a>以波罗延等利根故说信。<a id="a-8O"></a>新学比丘等。<a id="a-8P"></a>钝根故说慧。<a id="a-8Q"></a>如利根钝根。<a id="a-8R"></a>内因力外缘力内分力外分力。<a id="a-8S"></a>内正观思惟增益外从他闻法内增益。<a id="a-8T"></a>无愚无贪修不修损身见聚处不损身见聚处。<a id="a-8U"></a>当知亦如是。</p>
  <p id="a8V">云何顶法退乃至广说。<a id="a-8W"></a>问曰。<a id="a-8X"></a>以何等故说顶有退。<a id="a-8Y"></a>不说暖退。<a id="a-8Z"></a>答曰。<a id="a-8a"></a>或有说者如说顶退。<a id="a-8b"></a>亦应说暖退。<a id="a-8c"></a>而不说者。<a id="a-8d"></a>当知皆是有余之说。<a id="a-8e"></a>复有说者。<a id="a-8f"></a>行者在顶之时。<a id="a-8g"></a>多诸留难。<a id="a-8h"></a>有三时诸烦恼业。<a id="a-8i"></a>多诸留难。<a id="a-8j"></a>如从顶至忍。<a id="a-8k"></a>尔时恶道诸烦恼业。<a id="a-8l"></a>多作留难。<a id="a-8m"></a>所以者何。<a id="a-8n"></a>彼诸烦恼。<a id="a-8o"></a>而作是念。<a id="a-8p"></a>若彼行者。<a id="a-8q"></a>已到于忍。<a id="a-8r"></a>我复于谁身中当生果报。<a id="a-8s"></a>离欲界欲时。<a id="a-8t"></a>彼欲界诸烦恼业。<a id="a-8u"></a>多作留难。<a id="a-8v"></a>所以者何。<a id="a-8w"></a>诸烦恼业。<a id="a-8x"></a>而作是念。<a id="a-8y"></a>若彼行者。<a id="a-8z"></a>出于欲界。<a id="a-90"></a>我复于谁身中。<a id="a-91"></a>生于果报。<a id="a-92"></a>离非想非非想处欲时。<a id="a-93"></a>受未来有诸烦恼业。<a id="a-94"></a>多作留难。<a id="a-95"></a>所以者何。<a id="a-96"></a>诸烦恼业。<a id="a-97"></a>而作是念。<a id="a-98"></a>若彼行者。<a id="a-99"></a>离欲已彼更不受身。<a id="a-9A"></a>我复于谁身中。<a id="a-9B"></a>生于果报。<a id="a-9C"></a>行者于此三时。<a id="a-9D"></a>多诸留难。<a id="a-9E"></a>是故说顶有退。<a id="a-9F"></a>不说暖退。<a id="a-9G"></a>复有说者。<a id="a-9H"></a>行者尔时生大忧恼犹如有人。<a id="a-9I"></a>见珍宝藏。<a id="a-9J"></a>见已欢喜作是思惟。<a id="a-9K"></a>我今永断贫穷根本。<a id="a-9L"></a>后欲取时忽然还灭。<a id="a-9M"></a>彼人尔时于此宝藏生大忧恼。<a id="a-9N"></a>如是行者。<a id="a-9O"></a>住顶法时。<a id="a-9P"></a>自念不久。<a id="a-9Q"></a>当得于忍。<a id="a-9R"></a>永断恶道。<a id="a-9S"></a>心生欢喜。<a id="a-9T"></a>后便还退生大忧恼。<a id="a-9U"></a>复有说者。<a id="a-9V"></a>若说顶有退。<a id="a-9W"></a>当知亦说暖有退。<a id="a-9X"></a>复有说者。<a id="a-9Y"></a>以顶法不久住故是以有退。<a id="a-9Z"></a>复有说者。<a id="a-9a"></a>欲得忍时大获重利。<a id="a-9b"></a>犹如圣人不堕恶道。<a id="a-9c"></a>得忍之时亦复如是。<a id="a-9d"></a>如沙门二十亿九十一劫不堕恶道。<a id="a-9e"></a>与上相违名失重利。</p>
  <p id="a9f">云何顶退。<a id="a-9g"></a>答曰。<a id="a-9h"></a>犹如有人。<a id="a-9i"></a>亲近善知识。<a id="a-9j"></a>从其闻法乃至广说。<a id="a-9k"></a>何以复作此论。<a id="a-9l"></a>答曰。<a id="a-9m"></a>前虽说顶体相未说云何得顶云何失顶。<a id="a-9n"></a>今欲说之故作此论。<a id="a-9o"></a>犹如有人。<a id="a-9p"></a>亲近善知识者。<a id="a-9q"></a>说亲近善友。<a id="a-9r"></a>从其闻法者。<a id="a-9s"></a>听随顺方便法。<a id="a-9t"></a>内正观思惟者。<a id="a-9u"></a>自身修行正行。<a id="a-9v"></a>信佛菩提。<a id="a-9w"></a>信善说法。<a id="a-9x"></a>信僧清净功德。<a id="a-9y"></a>是说信宝说色无常。<a id="a-9z"></a>乃至说识无常。<a id="a-A0"></a>是说信阴。<a id="a-A1"></a>知有苦集灭道。<a id="a-A2"></a>是说信谛。<a id="a-A3"></a>彼于余时。<a id="a-A4"></a>不亲近善知识者。<a id="a-A5"></a>亲近恶友。<a id="a-A6"></a>不从他闻法者。<a id="a-A7"></a>不听随顺方便法。<a id="a-A8"></a>不正观思惟者。<a id="a-A9"></a>自身行邪行。<a id="a-AA"></a>失此信法。<a id="a-AB"></a>是名顶退。<a id="a-AC"></a>问曰。<a id="a-AD"></a>顶退体相为是何耶。<a id="a-AE"></a>答曰。<a id="a-AF"></a>是不成就性。<a id="a-AG"></a>不隐没无记。<a id="a-AH"></a>心不相应行。<a id="a-AI"></a>行阴所摄。<a id="a-AJ"></a>复有说者。<a id="a-AK"></a>是不信体性。<a id="a-AL"></a>所以者何。<a id="a-AM"></a>有信便得。<a id="a-AN"></a>无信便失。<a id="a-AO"></a>复有说者。<a id="a-AP"></a>以何使缠。<a id="a-AQ"></a>而退顶法。<a id="a-AR"></a>即彼使缠性。<a id="a-AS"></a>如是说者。<a id="a-AT"></a>亦是染污性。<a id="a-AU"></a>复有说者。<a id="a-AV"></a>若法随顺退法即是其性。<a id="a-AW"></a>若然者一切诸法。<a id="a-AX"></a>尽是退性。<a id="a-AY"></a>何以故。<a id="a-AZ"></a>一切诸法。<a id="a-Aa"></a>与威势缘故。<a id="a-Ab"></a>尊者佛陀提婆说曰。<a id="a-Ac"></a>无所有性。<a id="a-Ad"></a>是退性。<a id="a-Ae"></a>强生分别。<a id="a-Af"></a>无有相对。<a id="a-Ag"></a>彼善根和集名顶。<a id="a-Ah"></a>善根离散名退。<a id="a-Ai"></a>复有何性。<a id="a-Aj"></a>犹如有人多诸财物。<a id="a-Ak"></a>他人劫去。<a id="a-Al"></a>后便贫穷人问之言。<a id="a-Am"></a>汝今贫穷为是何性。<a id="a-An"></a>彼人答言。<a id="a-Ao"></a>我本有财。<a id="a-Ap"></a>他人劫去今唯贫穷。<a id="a-Aq"></a>当有何性。<a id="a-Ar"></a>又如有人衣裂。<a id="a-As"></a>他人问言。<a id="a-At"></a>汝今衣裂为是何性。<a id="a-Au"></a>彼人答曰。<a id="a-Av"></a>衣本完坚今者破裂。<a id="a-Aw"></a>更有何性。<a id="a-Ax"></a>又如有人身本着衣。<a id="a-Ay"></a>人夺其去。<a id="a-Az"></a>他人问言。<a id="a-B0"></a>汝今裸形无衣为是何性。<a id="a-B1"></a>彼人答言。<a id="a-B2"></a>我本着衣。<a id="a-B3"></a>他人夺去。<a id="a-B4"></a>今者裸形无衣当有何性。<a id="a-B5"></a>如是行者善根和集之时名之为顶。<a id="a-B6"></a>后若离散名之为退。<a id="a-B7"></a>当有何性。<a id="a-B8"></a>是故无所有性是名退性。<a id="a-B9"></a>评曰。<a id="a-BA"></a>不应作是说。<a id="a-BB"></a>如前说者好。<a id="a-BC"></a>顶退是不成就性。<a id="a-BD"></a>不隐没无记。<a id="a-BE"></a>心不相应行。<a id="a-BF"></a>行阴所摄。</p>
  <p id="aBG">问曰。<a id="a-BH"></a>如说信佛菩提。<a id="a-BI"></a>是名信佛。<a id="a-BJ"></a>乃至广说。<a id="a-BK"></a>以何等故世尊。<a id="a-BL"></a>或说信宝。<a id="a-BM"></a>或说信阴。<a id="a-BN"></a>或说信谛。<a id="a-BO"></a>答曰。<a id="a-BP"></a>或有说者。<a id="a-BQ"></a>佛于法明了。<a id="a-BR"></a>乃至广说。<a id="a-BS"></a>复有说者。<a id="a-BT"></a>随众生愚处。<a id="a-BU"></a>佛随其所愚而解说之。<a id="a-BV"></a>复有说者。<a id="a-BW"></a>受佛化者有三种。<a id="a-BX"></a>一多疑心。<a id="a-BY"></a>二染着于我。<a id="a-BZ"></a>三为见所覆。<a id="a-Ba"></a>为疑者说。<a id="a-Bb"></a>宝为染着我者说阴。<a id="a-Bc"></a>为见所覆者说谛。</p>
  <p id="aBd">云何暖法。<a id="a-Be"></a>乃至广说。<a id="a-Bf"></a>以何等故名暖。<a id="a-Bg"></a>答曰。<a id="a-Bh"></a>或有说者。<a id="a-Bi"></a>智缘境界。<a id="a-Bj"></a>能生于暖。<a id="a-Bk"></a>烧烦恼薪。<a id="a-Bl"></a>犹如火攒。<a id="a-Bm"></a>上下相依。<a id="a-Bn"></a>生火烧薪。<a id="a-Bo"></a>复有说者。<a id="a-Bp"></a>以有智知有能生暖智。<a id="a-Bq"></a>令有萎悴。<a id="a-Br"></a>犹如夏时聚花为[卄/積]花生暖气。<a id="a-Bs"></a>还自萎悴。<a id="a-Bt"></a>复有说者。<a id="a-Bu"></a>智生依阴。<a id="a-Bv"></a>在阴智火。<a id="a-Bw"></a>还烧于阴。<a id="a-Bx"></a>犹如两竹相摩生火还烧竹林。<a id="a-By"></a>尊者瞿沙说曰。<a id="a-Bz"></a>求解脱智火。<a id="a-C0"></a>彼最在初。<a id="a-C1"></a>如火以烟在初为相。<a id="a-C2"></a>无漏智火。<a id="a-C3"></a>亦以暖法在先为相。<a id="a-C4"></a>如日明相在初为相。<a id="a-C5"></a>无漏智日。<a id="a-C6"></a>亦以暖在初为相。<a id="a-C7"></a>是故名暖。<a id="a-C8"></a>云何为暖。<a id="a-C9"></a>于正法毗尼中。<a id="a-CA"></a>生信爱敬。<a id="a-CB"></a>乃至广说。<a id="a-CC"></a>问曰。<a id="a-CD"></a>若然者。<a id="a-CE"></a>说于正法毗尼中生信爱敬。<a id="a-CF"></a>尽得暖耶。<a id="a-CG"></a>答曰。<a id="a-CH"></a>不然。<a id="a-CI"></a>何以故。<a id="a-CJ"></a>暖者乃是色界修地定地。<a id="a-CK"></a>能行圣行所摄。<a id="a-CL"></a>于正法毗尼中。<a id="a-CM"></a>生信爱敬者也。<a id="a-CN"></a>彼正法者。<a id="a-CO"></a>说缘道谛信。<a id="a-CP"></a>毗尼者。<a id="a-CQ"></a>说缘灭谛信。<a id="a-CR"></a>问曰。<a id="a-CS"></a>暖能缘四谛。<a id="a-CT"></a>何以但说缘灭道谛信。<a id="a-CU"></a>答曰。<a id="a-CV"></a>或有说者。<a id="a-CW"></a>灭道于谛中最胜故。<a id="a-CX"></a>应如先顶中广答。<a id="a-CY"></a>复有说者。<a id="a-CZ"></a>灭道是可归依处。<a id="a-Ca"></a>是以故说。<a id="a-Cb"></a>复有说者。<a id="a-Cc"></a>正法说缘三谛信。<a id="a-Cd"></a>毗尼说缘灭谛信。<a id="a-Ce"></a>是亦名暖。<a id="a-Cf"></a>能缘四谛。<a id="a-Cg"></a>彼作经者。<a id="a-Ch"></a>引经为证。<a id="a-Ci"></a>如说佛告马师满宿比丘。<a id="a-Cj"></a>我有四句法。<a id="a-Ck"></a>当为汝说。<a id="a-Cl"></a>为欲知不当恣汝意。<a id="a-Cm"></a>彼二人言。<a id="a-Cn"></a>我等今者便为非器。<a id="a-Co"></a>何用知为。<a id="a-Cp"></a>乃至广说。<a id="a-Cq"></a>问曰。<a id="a-Cr"></a>佛深知彼人不堪受法。<a id="a-Cs"></a>何故告言当恣汝意。<a id="a-Ct"></a>答曰。<a id="a-Cu"></a>或有说者。<a id="a-Cv"></a>人谓彼人无教化者。<a id="a-Cw"></a>所以造作众恶。<a id="a-Cx"></a>而自毁坏。<a id="a-Cy"></a>是以如来。<a id="a-Cz"></a>举手语言。<a id="a-D0"></a>我所应作。<a id="a-D1"></a>今已作之。<a id="a-D2"></a>而汝自行邪行。<a id="a-D3"></a>以自毁坏。<a id="a-D4"></a>非我不教化之过。<a id="a-D5"></a>复有说者。<a id="a-D6"></a>为止外道诽谤故。<a id="a-D7"></a>所以告言当恣汝意。<a id="a-D8"></a>若当如来不告彼者。<a id="a-D9"></a>诸外道等。<a id="a-DA"></a>当作是谤。<a id="a-DB"></a>云何大悲。<a id="a-DC"></a>于弟子众。<a id="a-DD"></a>有随顺者。<a id="a-DE"></a>说法教化。<a id="a-DF"></a>不随顺者。<a id="a-DG"></a>不说法教化。<a id="a-DH"></a>若当如来告彼人者。<a id="a-DI"></a>诸外道等。<a id="a-DJ"></a>不生诽谤。<a id="a-DK"></a>复有说者。<a id="a-DL"></a>为止诸释。<a id="a-DM"></a>不信心故。<a id="a-DN"></a>若当如来不告彼者。<a id="a-DO"></a>尔时诸释生不信心。<a id="a-DP"></a>云何悉达。<a id="a-DQ"></a>不为亲族说法教化。<a id="a-DR"></a>心怀嫉妒。<a id="a-DS"></a>将虑彼人共己相似。<a id="a-DT"></a>若其如来告彼人者。<a id="a-DU"></a>诸释尔时便更不生不信之心。<a id="a-DV"></a>复有说者。<a id="a-DW"></a>彼人自行邪行。<a id="a-DX"></a>如来以彼。<a id="a-DY"></a>即为证人。<a id="a-DZ"></a>而语之言。<a id="a-Da"></a>汝本在家。<a id="a-Db"></a>及今出家。<a id="a-Dc"></a>自行邪行。<a id="a-Dd"></a>非是我过。<a id="a-De"></a>尔时如来。<a id="a-Df"></a>即以软语。<a id="a-Dg"></a>面前责数。<a id="a-Dh"></a>是故告言当恣汝意。<a id="a-Di"></a>复有说者。<a id="a-Dj"></a>为生彼人将来善根故。<a id="a-Dk"></a>佛知彼人。<a id="a-Dl"></a>而今虽复不能受化。<a id="a-Dm"></a>将来必生追悔善根。<a id="a-Dn"></a>所以者何。<a id="a-Do"></a>彼人作是念。<a id="a-Dp"></a>彼大悲者。<a id="a-Dq"></a>恣我意。<a id="a-Dr"></a>而我不受。<a id="a-Ds"></a>非如来过。<a id="a-Dt"></a>能生如此追悔善根。<a id="a-Du"></a>以此缘故。<a id="a-Dv"></a>必出恶道。<a id="a-Dw"></a>复有说者。<a id="a-Dx"></a>佛知彼人于此命终必生龙中受大苦痛。<a id="a-Dy"></a>便作是念。<a id="a-Dz"></a>我本从何来生此间。<a id="a-E0"></a>自知本在佛法出家。<a id="a-E1"></a>次作是念。<a id="a-E2"></a>无化我者。<a id="a-E3"></a>我今应往作不利益事。<a id="a-E4"></a>破坏佛塔及诸精舍。<a id="a-E5"></a>杀诸比丘。<a id="a-E6"></a>当于尔时。<a id="a-E7"></a>佛神力故。<a id="a-E8"></a>有如来像。<a id="a-E9"></a>当立其前而告之言。<a id="a-EA"></a>马师满宿。<a id="a-EB"></a>我有四句之法。<a id="a-EC"></a>汝欲知不当知。<a id="a-ED"></a>今苦汝等过。<a id="a-EE"></a>非我咎也。<a id="a-EF"></a>我应作者。<a id="a-EG"></a>皆已作之。<a id="a-EH"></a>而汝今者。<a id="a-EI"></a>自为邪行。<a id="a-EJ"></a>欲止彼龙嗔恚缠故。<a id="a-EK"></a>令守护佛法。<a id="a-EL"></a>是以告言当恣汝意。<a id="a-EM"></a>问曰。<a id="a-EN"></a>云何名四句法。<a id="a-EO"></a>答曰。<a id="a-EP"></a>或有说者。<a id="a-EQ"></a>是四谛法。<a id="a-ER"></a>何以故。<a id="a-ES"></a>彼二人以不见谛故。<a id="a-ET"></a>造斯恶行。<a id="a-EU"></a>复有说者。<a id="a-EV"></a>四念处是。<a id="a-EW"></a>何以故。<a id="a-EX"></a>彼二人以颠倒故。<a id="a-EY"></a>造斯恶行。<a id="a-EZ"></a>复有说者。<a id="a-Ea"></a>四正勤是。<a id="a-Eb"></a>何以故。<a id="a-Ec"></a>彼二人者。<a id="a-Ed"></a>多懈怠故。<a id="a-Ee"></a>造斯恶行。<a id="a-Ef"></a>复有说者。<a id="a-Eg"></a>四如意足是。<a id="a-Eh"></a>何以故。<a id="a-Ei"></a>彼二人者。<a id="a-Ej"></a>不能积集诸善故。<a id="a-Ek"></a>造斯恶行。<a id="a-El"></a>复有说者。<a id="a-Em"></a>四圣种是。<a id="a-En"></a>何以故。<a id="a-Eo"></a>彼二人者。<a id="a-Ep"></a>贪着利养故。<a id="a-Eq"></a>造斯恶行。<a id="a-Er"></a>复有说者。<a id="a-Es"></a>四沙门果是。<a id="a-Et"></a>何以故。<a id="a-Eu"></a>彼二人者。<a id="a-Ev"></a>实不得沙门。<a id="a-Ew"></a>而言我得四沙门果。<a id="a-Ex"></a>故造斯恶行。<a id="a-Ey"></a>复有说者四善是(一善知界二善知入三善知缘起四善知处非处)。<a id="a-Ez"></a>何以故。<a id="a-F0"></a>彼二人者。<a id="a-F1"></a>愚于因果故。<a id="a-F2"></a>造斯恶行。<a id="a-F3"></a>复有说者。<a id="a-F4"></a>如杂阿含中说偈。</p>
  <p id="aF5">贤圣法中善言最　　二常爱言远不爱</p>
  <p id="aF6">三常实语离虚妄　　四常法言远非法</p>
  <p id="aF7">是名为四。<a id="a-F8"></a>复有说者。<a id="a-F9"></a>如增一阿含所说。<a id="a-FA"></a>无贪无恚正念正定是名为四。<a id="a-FB"></a>彼作是言。<a id="a-FC"></a>我今何用知是法为。<a id="a-FD"></a>世尊告言。<a id="a-FE"></a>汝愚痴人远离我法。<a id="a-FF"></a>乃至无有少许暖法。<a id="a-FG"></a>问曰。<a id="a-FH"></a>彼二人者何以作如是说。<a id="a-FI"></a>我今何用知是法为。<a id="a-FJ"></a>答曰。<a id="a-FK"></a>或有说者。<a id="a-FL"></a>彼人自知非是法器趣向善道。<a id="a-FM"></a>犹为非器。<a id="a-FN"></a>况趣涅槃。<a id="a-FO"></a>当是器也。<a id="a-FP"></a>复有说者。<a id="a-FQ"></a>诸邪恶行。<a id="a-FR"></a>在彼身中。<a id="a-FS"></a>数数犯禁。<a id="a-FT"></a>自知此身非是法器瓦石可令生牙。<a id="a-FU"></a>我今此身。<a id="a-FV"></a>终不能生解脱法分。<a id="a-FW"></a>复有说者。<a id="a-FX"></a>彼人已作决定业故。<a id="a-FY"></a>复有说者。<a id="a-FZ"></a>彼人已近报果法故。<a id="a-Fa"></a>彼人恶道报相。<a id="a-Fb"></a>已现在前。<a id="a-Fc"></a>乃至十指水流而出。<a id="a-Fd"></a>复有说者。<a id="a-Fe"></a>佛记彼人当成辟支佛菩提。<a id="a-Ff"></a>彼作是念。<a id="a-Fg"></a>何烦如来。<a id="a-Fh"></a>为我说法。<a id="a-Fi"></a>我于现世。<a id="a-Fj"></a>终不能得入正决定。<a id="a-Fk"></a>以是等众因缘故。<a id="a-Fl"></a>彼作是言。<a id="a-Fm"></a>我今何用知是法为。<a id="a-Fn"></a>世尊告言。<a id="a-Fo"></a>远离我法愚痴人。<a id="a-Fp"></a>于我正法毗尼中。<a id="a-Fq"></a>乃至无有少许暖法。<a id="a-Fr"></a>问曰。<a id="a-Fs"></a>有众多毗尼。<a id="a-Ft"></a>有时毗尼有方毗尼。<a id="a-Fu"></a>有种性毗尼。<a id="a-Fv"></a>有家法毗尼。<a id="a-Fw"></a>有罚罪毗尼。<a id="a-Fx"></a>有犯毗尼。<a id="a-Fy"></a>有明毗尼。<a id="a-Fz"></a>有圣毗尼。<a id="a-G0"></a>有欲嗔痴毗尼。<a id="a-G1"></a>此中为说何者毗尼耶。<a id="a-G2"></a>答曰。<a id="a-G3"></a>或有说者。<a id="a-G4"></a>此中说圣毗尼。<a id="a-G5"></a>复有说者。<a id="a-G6"></a>此中说欲嗔痴毗尼。<a id="a-G7"></a>问曰。<a id="a-G8"></a>诸不得暖法。<a id="a-G9"></a>一切皆与马师满宿同耶。<a id="a-GA"></a>答曰。<a id="a-GB"></a>不一切也。<a id="a-GC"></a>众生凡有三种。<a id="a-GD"></a>一有期心。<a id="a-GE"></a>二除期心。<a id="a-GF"></a>三断期心。<a id="a-GG"></a>有期心者。<a id="a-GH"></a>清净持戒者是也。<a id="a-GI"></a>除期心者。<a id="a-GJ"></a>所作已办阿罗汉是也。<a id="a-GK"></a>断期心者。<a id="a-GL"></a>犯戒者是也。<a id="a-GM"></a>以彼无有期心。<a id="a-GN"></a>无除期心。<a id="a-GO"></a>但有断期心。<a id="a-GP"></a>是以世尊。<a id="a-GQ"></a>而呵啧之。<a id="a-GR"></a>其余众生。<a id="a-GS"></a>断期心者。<a id="a-GT"></a>亦与彼同。<a id="a-GU"></a>如说乃至无有少许暖法。<a id="a-GV"></a>问曰。<a id="a-GW"></a>此暖善根。<a id="a-GX"></a>最胜微妙。<a id="a-GY"></a>住寂静地。<a id="a-GZ"></a>今者何以言少耶。<a id="a-Ga"></a>答曰。<a id="a-Gb"></a>以于达分善根中最是微小故言为少。<a id="a-Gc"></a>复有说者。<a id="a-Gd"></a>以是见聚善根后边生故。<a id="a-Ge"></a>故言少许(见聚善根者谓安般不净四念处也)。<a id="a-Gf"></a>此四种善根。<a id="a-Gg"></a>所谓暖法顶法忍法世第一法。<a id="a-Gh"></a>名为达分。<a id="a-Gi"></a>亦名观谛。<a id="a-Gj"></a>亦名修治。<a id="a-Gk"></a>亦名善根。<a id="a-Gl"></a>言达分者无漏圣道。<a id="a-Gm"></a>是达此善根。<a id="a-Gn"></a>随顺彼法。<a id="a-Go"></a>羽翼彼法。<a id="a-Gp"></a>是彼法性分。<a id="a-Gq"></a>故言达分。<a id="a-Gr"></a>观谛者。<a id="a-Gs"></a>以无常等行观谛察谛。<a id="a-Gt"></a>故名观谛。<a id="a-Gu"></a>修治者。<a id="a-Gv"></a>为求圣道及果修治。<a id="a-Gw"></a>此身除去秽恶。<a id="a-Gx"></a>欲为法器。<a id="a-Gy"></a>犹如农夫为求子实修治田地除去恶草。<a id="a-Gz"></a>彼亦如是。<a id="a-H0"></a>故名修治。<a id="a-H1"></a>言善根者。<a id="a-H2"></a>圣道言善。<a id="a-H3"></a>涅槃言果。<a id="a-H4"></a>此诸法等。<a id="a-H5"></a>是彼初基始立之本。<a id="a-H6"></a>故名善根。<a id="a-H7"></a>问曰。<a id="a-H8"></a>此暖等善根。<a id="a-H9"></a>有何差别。<a id="a-HA"></a>答曰。<a id="a-HB"></a>暖法能止缘谛增上愚。<a id="a-HC"></a>乃至能止身中愚。<a id="a-HD"></a>故生世第一法。<a id="a-HE"></a>复有说者。<a id="a-HF"></a>暖法能生缘谛下明。<a id="a-HG"></a>乃至身中有缘谛明。<a id="a-HH"></a>故生世第一法。<a id="a-HI"></a>复次暖法。<a id="a-HJ"></a>能生缘谛下信。<a id="a-HK"></a>顶法生中信。<a id="a-HL"></a>忍法生上信。<a id="a-HM"></a>以身中有此信故。<a id="a-HN"></a>能生世第一法。<a id="a-HO"></a>复次暖法。<a id="a-HP"></a>于阴悦适。<a id="a-HQ"></a>乃至身中悦适故。<a id="a-HR"></a>生世第一法。<a id="a-HS"></a>复有说者。<a id="a-HT"></a>暖是念处所入处。<a id="a-HU"></a>顶是暖法所入处。<a id="a-HV"></a>忍是顶法所入处。<a id="a-HW"></a>世第一法。<a id="a-HX"></a>是忍所入处。<a id="a-HY"></a>如是次第无间亦如是。<a id="a-HZ"></a>尊者瞿沙说曰。<a id="a-Ha"></a>此善根二是欲界。<a id="a-Hb"></a>所谓暖顶。<a id="a-Hc"></a>二是色界。<a id="a-Hd"></a>所谓忍世第一法。<a id="a-He"></a>评曰。<a id="a-Hf"></a>不应作是说。<a id="a-Hg"></a>此是色界故。<a id="a-Hh"></a>定地修地。<a id="a-Hi"></a>能行圣行所摄法。<a id="a-Hj"></a>如是说者好。<a id="a-Hk"></a>问曰。<a id="a-Hl"></a>暖法有几种。<a id="a-Hm"></a>乃至世第一法几种。<a id="a-Hn"></a>答曰。<a id="a-Ho"></a>或有说者。<a id="a-Hp"></a>暖法有三种。<a id="a-Hq"></a>谓下下下中下上。<a id="a-Hr"></a>顶法有三种。<a id="a-Hs"></a>中下中中中上。<a id="a-Ht"></a>忍有二种。<a id="a-Hu"></a>上下上中。<a id="a-Hv"></a>世第一法有一种。<a id="a-Hw"></a>谓上上。<a id="a-Hx"></a>此四善根以三言之。<a id="a-Hy"></a>暖是下。<a id="a-Hz"></a>顶是中。<a id="a-I0"></a>忍世第一法是上。<a id="a-I1"></a>复有说者。<a id="a-I2"></a>暖有二种。<a id="a-I3"></a>谓下下下中。<a id="a-I4"></a>顶有三种。<a id="a-I5"></a>谓下上中下中中。<a id="a-I6"></a>忍法有三种。<a id="a-I7"></a>谓中上上下上中。<a id="a-I8"></a>世第一法有一种。<a id="a-I9"></a>谓上上。<a id="a-IA"></a>此善根以三言之。<a id="a-IB"></a>暖是下。<a id="a-IC"></a>顶是下中。<a id="a-ID"></a>忍是中上。<a id="a-IE"></a>世第一法是上。<a id="a-IF"></a>尊者瞿沙说曰。<a id="a-IG"></a>暖有三种。<a id="a-IH"></a>下下下中下上顶有六种。<a id="a-II"></a>下下乃至中上。<a id="a-IJ"></a>忍有八种。<a id="a-IK"></a>下下乃至上中。<a id="a-IL"></a>世第一法一种。<a id="a-IM"></a>谓上上。<a id="a-IN"></a>若以三言之。<a id="a-IO"></a>暖法一种。<a id="a-IP"></a>谓是下顶有二种。<a id="a-IQ"></a>谓下中。<a id="a-IR"></a>忍有三种谓下中上。<a id="a-IS"></a>世第一法有一种谓上。</p>
  <p id="aIT">得暖法亦舍。<a id="a-IU"></a>舍有二种。<a id="a-IV"></a>离界地时。<a id="a-IW"></a>及退时舍。<a id="a-IX"></a>退时舍者。<a id="a-IY"></a>作无间业。<a id="a-IZ"></a>能断善根。<a id="a-Ia"></a>亦堕恶道。<a id="a-Ib"></a>复有何善利。<a id="a-Ic"></a>已为涅槃。<a id="a-Id"></a>作决定因。<a id="a-Ie"></a>如吞钩饵法。<a id="a-If"></a>得顶法亦舍。<a id="a-Ig"></a>舍有二种。<a id="a-Ih"></a>离界地时。<a id="a-Ii"></a>及退时。<a id="a-Ij"></a>退时舍者。<a id="a-Ik"></a>作无间业。<a id="a-Il"></a>亦堕恶道。<a id="a-Im"></a>复有何善利。<a id="a-In"></a>更不断善根。<a id="a-Io"></a>若然者。<a id="a-Ip"></a>提婆达多。<a id="a-Iq"></a>不得顶法耶。<a id="a-Ir"></a>如偈说。</p>
  <p id="aIs">无德受供养　　是名为凡小</p>
  <p id="aIt">有善皆忘失　　是名为顶退</p>
  <p id="aIu">此偈当云何通。<a id="a-Iv"></a>答曰。<a id="a-Iw"></a>此说得退。<a id="a-Ix"></a>复有说者。<a id="a-Iy"></a>世尊如顶。<a id="a-Iz"></a>彼以恶心向佛。<a id="a-J0"></a>堕于恶道。<a id="a-J1"></a>故言顶堕。<a id="a-J2"></a>得忍亦舍。<a id="a-J3"></a>舍有一种。<a id="a-J4"></a>离界地时。<a id="a-J5"></a>舍彼善根无退。<a id="a-J6"></a>不作无间业。<a id="a-J7"></a>不断善根。<a id="a-J8"></a>复有何善利。<a id="a-J9"></a>不堕恶道。<a id="a-JA"></a>得世第一法亦舍。<a id="a-JB"></a>舍有一种。<a id="a-JC"></a>离界地时舍不退。<a id="a-JD"></a>所以者何。<a id="a-JE"></a>此善根性是不退。<a id="a-JF"></a>不作无间业。<a id="a-JG"></a>不断善根。<a id="a-JH"></a>不堕恶道。<a id="a-JI"></a>复有何善利。<a id="a-JJ"></a>彼次第得正决定。<a id="a-JK"></a>复有说者。<a id="a-JL"></a>得暖法亦舍。<a id="a-JM"></a>舍有二种。<a id="a-JN"></a>离地界时。<a id="a-JO"></a>及退时。<a id="a-JP"></a>退时舍者。<a id="a-JQ"></a>作无间业。<a id="a-JR"></a>亦堕恶道。<a id="a-JS"></a>复有何善利。<a id="a-JT"></a>唯不断善根。<a id="a-JU"></a>若然者提婆达多。<a id="a-JV"></a>不得暖法。<a id="a-JW"></a>何以故。<a id="a-JX"></a>彼断善根故。<a id="a-JY"></a>得顶法亦舍。<a id="a-JZ"></a>舍有二种离地界时。<a id="a-Ja"></a>及退时。<a id="a-Jb"></a>退时舍者。<a id="a-Jc"></a>堕恶道。<a id="a-Jd"></a>复有何善利。<a id="a-Je"></a>不作无间业。<a id="a-Jf"></a>不断善根。<a id="a-Jg"></a>得忍亦舍。<a id="a-Jh"></a>舍有一种。<a id="a-Ji"></a>离界地时。<a id="a-Jj"></a>彼善根无退。<a id="a-Jk"></a>不作无间业。<a id="a-Jl"></a>不断善根。<a id="a-Jm"></a>不堕恶道。<a id="a-Jn"></a>复有何善利。<a id="a-Jo"></a>不染着我。<a id="a-Jp"></a>问曰。<a id="a-Jq"></a>若然者尸利掘多安仇利摩罗萨遮尼揵子。<a id="a-Jr"></a>便为不得忍。<a id="a-Js"></a>何以故。<a id="a-Jt"></a>染着我故。<a id="a-Ju"></a>答曰。<a id="a-Jv"></a>彼不染着我。<a id="a-Jw"></a>以论义故。<a id="a-Jx"></a>言有我耳。<a id="a-Jy"></a>问曰。<a id="a-Jz"></a>彼与如来。<a id="a-K0"></a>竞诤论我。<a id="a-K1"></a>云何乃言不染着我耶。<a id="a-K2"></a>答曰。<a id="a-K3"></a>彼以不断我见暂现在前。<a id="a-K4"></a>非染着也。<a id="a-K5"></a>世第一法得亦舍。<a id="a-K6"></a>离界地时舍。<a id="a-K7"></a>余如先说。<a id="a-K8"></a>西方人。<a id="a-K9"></a>作此论言暖善根。<a id="a-KA"></a>有何意趣。<a id="a-KB"></a>为何所依。<a id="a-KC"></a>有何因缘何法。<a id="a-KD"></a>有何果。<a id="a-KE"></a>有何依。<a id="a-KF"></a>有何报。<a id="a-KG"></a>有何善利。<a id="a-KH"></a>为行几行。<a id="a-KI"></a>为缘名生。<a id="a-KJ"></a>为缘义起。<a id="a-KK"></a>为是闻慧。<a id="a-KL"></a>为是思慧。<a id="a-KM"></a>为是修慧。<a id="a-KN"></a>为欲界系。<a id="a-KO"></a>为色无色界系。<a id="a-KP"></a>为有觉有观。<a id="a-KQ"></a>为无觉有观。<a id="a-KR"></a>为无觉无观。<a id="a-KS"></a>为乐根相应。<a id="a-KT"></a>为喜舍根相应。<a id="a-KU"></a>为一心。<a id="a-KV"></a>为众多心。<a id="a-KW"></a>为退为不退。<a id="a-KX"></a>乃至世第一法亦如是。<a id="a-KY"></a>问曰。<a id="a-KZ"></a>暖有何意趣。<a id="a-Ka"></a>答曰。<a id="a-Kb"></a>所有布施持戒。<a id="a-Kc"></a>乃至上忍善根。<a id="a-Kd"></a>尽以回向解脱。<a id="a-Ke"></a>是其意趣。<a id="a-Kf"></a>为何所依者。<a id="a-Kg"></a>依色界定起。<a id="a-Kh"></a>有何因缘者。<a id="a-Ki"></a>于自地前生善根。<a id="a-Kj"></a>是相似因。<a id="a-Kk"></a>缘何法者。<a id="a-Kl"></a>缘四真谛。<a id="a-Km"></a>有何果者。<a id="a-Kn"></a>顶近于暖。<a id="a-Ko"></a>是功用果。<a id="a-Kp"></a>有何依者。<a id="a-Kq"></a>自地相似。<a id="a-Kr"></a>后生善法。<a id="a-Ks"></a>是其依果。<a id="a-Kt"></a>有何报者。<a id="a-Ku"></a>谓色界五阴。<a id="a-Kv"></a>有何善利者。<a id="a-Kw"></a>或有说者。<a id="a-Kx"></a>是涅槃决定因。<a id="a-Ky"></a>复有说者。<a id="a-Kz"></a>不断善根。<a id="a-L0"></a>为行几行者。<a id="a-L1"></a>行十六行。<a id="a-L2"></a>为缘名生为缘义生者。<a id="a-L3"></a>当言缘义生。<a id="a-L4"></a>为是闻思修慧者。<a id="a-L5"></a>当言是修慧。<a id="a-L6"></a>欲色无色界系者。<a id="a-L7"></a>当言色界系。<a id="a-L8"></a>有觉有观无觉有观无觉无观者。<a id="a-L9"></a>当言三行。<a id="a-LA"></a>为何根相应者。<a id="a-LB"></a>当言三随所应说。<a id="a-LC"></a>为一心为众多心者。<a id="a-LD"></a>当言多心。<a id="a-LE"></a>为退不退者。<a id="a-LF"></a>当言退忍。<a id="a-LG"></a>于顶近者。<a id="a-LH"></a>是功用果。<a id="a-LI"></a>顶有何善利。<a id="a-LJ"></a>或有说者。<a id="a-LK"></a>不断善根。<a id="a-LL"></a>或有说者。<a id="a-LM"></a>不作无间业。<a id="a-LN"></a>余如暖说。<a id="a-LO"></a>世第一法。<a id="a-LP"></a>于忍近者。<a id="a-LQ"></a>为功用果。<a id="a-LR"></a>忍有何善利。<a id="a-LS"></a>有此善利。<a id="a-LT"></a>不堕恶道。<a id="a-LU"></a>复有说者。<a id="a-LV"></a>不染着我亦不退。<a id="a-LW"></a>其余如顶。<a id="a-LX"></a>世第一法。<a id="a-LY"></a>缘苦苦法忍。<a id="a-LZ"></a>是功用果世第一法。<a id="a-La"></a>有何善利次第。<a id="a-Lb"></a>得正决定。<a id="a-Lc"></a>行四行。<a id="a-Ld"></a>当言一心不退。<a id="a-Le"></a>其余如忍生暖法时。<a id="a-Lf"></a>若苦集道谛。<a id="a-Lg"></a>现在一法念处。<a id="a-Lh"></a>未来修四念处。<a id="a-Li"></a>现在行一行。<a id="a-Lj"></a>未来修四行。<a id="a-Lk"></a>取其同性。<a id="a-Ll"></a>非不同性。<a id="a-Lm"></a>若缘灭谛。<a id="a-Ln"></a>现在一法念处。<a id="a-Lo"></a>未来修一法念处。<a id="a-Lp"></a>现在一行未来四行。<a id="a-Lq"></a>增长暖法。<a id="a-Lr"></a>以下增长中。<a id="a-Ls"></a>以中增长上时。<a id="a-Lt"></a>若缘苦集道谛。<a id="a-Lu"></a>现在四念处。<a id="a-Lv"></a>展转现在前。<a id="a-Lw"></a>未来四。<a id="a-Lx"></a>现在一行未来十六。<a id="a-Ly"></a>若缘灭谛。<a id="a-Lz"></a>现在法念处。<a id="a-M0"></a>未来四。<a id="a-M1"></a>现在一行未来十六。<a id="a-M2"></a>问曰。<a id="a-M3"></a>以何等故。<a id="a-M4"></a>初生暖法时。<a id="a-M5"></a>未来同性者。<a id="a-M6"></a>修非不同性。<a id="a-M7"></a>增长暖时。<a id="a-M8"></a>未来同性。<a id="a-M9"></a>不同性修。<a id="a-MA"></a>答曰。<a id="a-MB"></a>初生时。<a id="a-MC"></a>以行观谛。<a id="a-MD"></a>未曾得彼种而得。<a id="a-ME"></a>增长时。<a id="a-MF"></a>以行观谛。<a id="a-MG"></a>已曾得彼种而得。<a id="a-MH"></a>是以具修。<a id="a-MI"></a>初生顶时。<a id="a-MJ"></a>缘苦集灭道。<a id="a-MK"></a>现在一法念处。<a id="a-ML"></a>未来四。<a id="a-MM"></a>现在一行。<a id="a-MN"></a>未来十六。<a id="a-MO"></a>增长时。<a id="a-MP"></a>下增长中。<a id="a-MQ"></a>中增长上。<a id="a-MR"></a>若缘苦集道谛。<a id="a-MS"></a>四念处展转现在前。<a id="a-MT"></a>未来四。<a id="a-MU"></a>现在一行未来十六。<a id="a-MV"></a>若缘灭谛。<a id="a-MW"></a>现在一法念处。<a id="a-MX"></a>未来四。<a id="a-MY"></a>现在一行未来十六。<a id="a-MZ"></a>初生忍。<a id="a-Ma"></a>及增长时。<a id="a-Mb"></a>现在一法念处。<a id="a-Mc"></a>未来四。<a id="a-Md"></a>现在一行未来十六。<a id="a-Me"></a>尊者瞿沙说曰。<a id="a-Mf"></a>初忍时若缘苦集道谛。<a id="a-Mg"></a>现在一法念处。<a id="a-Mh"></a>未来四。<a id="a-Mi"></a>现在一行未来四。<a id="a-Mj"></a>同性修不异性。<a id="a-Mk"></a>若缘灭谛。<a id="a-Ml"></a>现在一法念处。<a id="a-Mm"></a>未来亦一法念处。<a id="a-Mn"></a>现在一行未来四。<a id="a-Mo"></a>同性修不异性。<a id="a-Mp"></a>若增长时。<a id="a-Mq"></a>缘苦集道谛。<a id="a-Mr"></a>四念处展转现在前。<a id="a-Ms"></a>未来四。<a id="a-Mt"></a>现在一行未来十六。<a id="a-Mu"></a>若缘灭谛。<a id="a-Mv"></a>现在一法念处。<a id="a-Mw"></a>未来四。<a id="a-Mx"></a>现在一行未来十六。<a id="a-My"></a>评曰。<a id="a-Mz"></a>彼不应作是说。<a id="a-N0"></a>如前说者好。</p>
 </body>
</html>