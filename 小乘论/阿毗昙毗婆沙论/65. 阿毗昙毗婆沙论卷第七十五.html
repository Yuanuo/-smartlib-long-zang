<!doctype html>
<html id="z3IBVnv15Y" data-ver="1200">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第七十五</h1>
  <h2 id="a2">智犍度他心智品第二之一</h2>
  <p id="a3">云何他人心智。<a id="a-4"></a>云何念前世智。<a id="a-5"></a>如是章及解章义。<a id="a-6"></a>此中应广说优波提舍。<a id="a-7"></a>问曰。<a id="a-8"></a>彼尊者迦旃延子。<a id="a-9"></a>何故依二智而作论。<a id="a-A"></a>答曰。<a id="a-B"></a>彼尊者有如是欲如是意。<a id="a-C"></a>随其欲意而作论。<a id="a-D"></a>亦不违法相。<a id="a-E"></a>彼意欲因二智而作论。<a id="a-F"></a>即论二智。<a id="a-G"></a>谓他心智。<a id="a-H"></a>念前世智。<a id="a-I"></a>意欲论二智故。<a id="a-J"></a>余处亦因二智而作论。<a id="a-K"></a>如根揵度中论法智比智。<a id="a-L"></a>余处亦因二智而作论。<a id="a-M"></a>如定揵度论尽智无生智。<a id="a-N"></a>余处意欲论四智。<a id="a-O"></a>即因四智而作论。<a id="a-P"></a>如根犍度论苦集灭道智。<a id="a-Q"></a>如说。<a id="a-R"></a>若苦智是苦无漏智耶。<a id="a-S"></a>乃至若道智是道无漏智耶。<a id="a-T"></a>余处意欲论八智。<a id="a-U"></a>即因八智而作论。<a id="a-V"></a>如使犍度定犍度智犍度所说。<a id="a-W"></a>余处意欲论十智。<a id="a-X"></a>即因十智而作论。<a id="a-Y"></a>如说。<a id="a-Z"></a>眼根以几智知。<a id="a-a"></a>犹如善巧陶师。<a id="a-b"></a>先调柔泥团。<a id="a-c"></a>安置轮上。<a id="a-d"></a>随其欲意。<a id="a-e"></a>作种种器。<a id="a-f"></a>彼尊者亦尔。<a id="a-g"></a>以闻思慧。<a id="a-h"></a>观察法相。<a id="a-i"></a>断缘中愚故。<a id="a-j"></a>随其欲意造论。<a id="a-k"></a>亦不违法相。<a id="a-l"></a>复次此二智。<a id="a-m"></a>以离欲得方便得体是修慧亦是通体是四支五支禅果故。<a id="a-n"></a>复次此二智体。<a id="a-o"></a>是智性见性。<a id="a-p"></a>复次以此二智各缘一世。<a id="a-q"></a>他心智缘现在世。<a id="a-r"></a>念前世智缘过去世。<a id="a-s"></a>若作是说。<a id="a-t"></a>念前世智是有漏无漏者。<a id="a-u"></a>应作是说。<a id="a-v"></a>以此二智是有漏无漏故。</p>
  <p id="aw">云何他心智。<a id="a-x"></a>答曰。<a id="a-y"></a>若智是修是修果从修生得不失。<a id="a-z"></a>是修者。<a id="a-10"></a>体是修。<a id="a-11"></a>是修果者。<a id="a-12"></a>是四支五支禅果。<a id="a-13"></a>从修生者。<a id="a-14"></a>修习故。<a id="a-15"></a>得不失者。<a id="a-16"></a>得不舍。<a id="a-17"></a>问曰。<a id="a-18"></a>何故不说已得当得者。<a id="a-19"></a>但说今得耶。<a id="a-1A"></a>答曰。<a id="a-1B"></a>应说而不说者。<a id="a-1C"></a>当知此说有余。<a id="a-1D"></a>复次若得此智。<a id="a-1E"></a>名得道者。<a id="a-1F"></a>名知他心者。<a id="a-1G"></a>是中说之。<a id="a-1H"></a>非已得当得者。<a id="a-1I"></a>以失故。<a id="a-1J"></a>以此智知他心所觉所观所行。<a id="a-1K"></a>所觉者是欲界初禅。<a id="a-1L"></a>所观者。<a id="a-1M"></a>是中间禅。<a id="a-1N"></a>所行者。<a id="a-1O"></a>是上三禅。<a id="a-1P"></a>复有说者。<a id="a-1Q"></a>所觉是欲界初禅。<a id="a-1R"></a>所观者从欲界乃至中间禅。<a id="a-1S"></a>所行者从欲界乃至第四禅。<a id="a-1T"></a>问曰。<a id="a-1U"></a>他人心觉观缘色时他心智。<a id="a-1V"></a>亦知他心所缘色耶。<a id="a-1W"></a>答曰。<a id="a-1X"></a>外国法师经文作如是说。<a id="a-1Y"></a>若智知欲色界现前他人心心数法及无漏心。<a id="a-1Z"></a>是名他心智。<a id="a-1a"></a>问曰。<a id="a-1b"></a>罽宾沙门。<a id="a-1c"></a>何故不作如是说耶。<a id="a-1d"></a>答曰。<a id="a-1e"></a>亦应作如是说。<a id="a-1f"></a>而不说者。<a id="a-1g"></a>有何意耶。<a id="a-1h"></a>答曰。<a id="a-1i"></a>言所觉所观所行者。<a id="a-1j"></a>说其体。<a id="a-1k"></a>不说所缘处心心数法。<a id="a-1l"></a>如实知之。<a id="a-1m"></a>心者是心数。<a id="a-1n"></a>法者是数法。<a id="a-1o"></a>如实知之者。<a id="a-1p"></a>是说知境界。<a id="a-1q"></a>应说一。<a id="a-1r"></a>知他心智。<a id="a-1s"></a>谓知他心智通。<a id="a-1t"></a>应说二。<a id="a-1u"></a>谓知有漏无漏及缚解系不系。<a id="a-1v"></a>应说三。<a id="a-1w"></a>谓上中下。<a id="a-1x"></a>应说四。<a id="a-1y"></a>谓四禅果。<a id="a-1z"></a>应说六。<a id="a-20"></a>谓有漏上中下无漏上中下。<a id="a-21"></a>应说八。<a id="a-22"></a>谓四禅有漏无漏。<a id="a-23"></a>应说九。<a id="a-24"></a>谓下下乃至上上。<a id="a-25"></a>应说十二。<a id="a-26"></a>谓四禅中各有三种。<a id="a-27"></a>谓上中下。<a id="a-28"></a>应说十八。<a id="a-29"></a>谓有漏有九无漏有九。<a id="a-2A"></a>应说二十四。<a id="a-2B"></a>初禅有漏有三无漏有三。<a id="a-2C"></a>乃至第四禅亦尔。<a id="a-2D"></a>应说三十六。<a id="a-2E"></a>谓初禅有九种。<a id="a-2F"></a>乃至第四禅有九种。<a id="a-2G"></a>应说七十二。<a id="a-2H"></a>初禅有漏有九种。<a id="a-2I"></a>无漏有九种。<a id="a-2J"></a>乃至第四禅亦尔。<a id="a-2K"></a>若以在身。<a id="a-2L"></a>若在刹那。<a id="a-2M"></a>则有无量无边他心智。<a id="a-2N"></a>此中总说一种他心智而作论。</p>
  <p id="a2O">问曰。<a id="a-2P"></a>他心智体是何耶。<a id="a-2Q"></a>答曰。<a id="a-2R"></a>体是慧已说体性。<a id="a-2S"></a>所以今当说。<a id="a-2T"></a>何故名知他心智。<a id="a-2U"></a>答曰。<a id="a-2V"></a>知他心故名知他心智。<a id="a-2W"></a>问曰。<a id="a-2X"></a>亦知数法。<a id="a-2Y"></a>何故但名知他心耶。<a id="a-2Z"></a>答曰。<a id="a-2a"></a>以期心故。<a id="a-2b"></a>行者期心。<a id="a-2c"></a>勤修方便。<a id="a-2d"></a>欲知他心。<a id="a-2e"></a>不期数法。<a id="a-2f"></a>亦知数法故名知他心智。<a id="a-2g"></a>如人求见于王。<a id="a-2h"></a>不求见眷属。<a id="a-2i"></a>若见王时。<a id="a-2j"></a>亦见眷属。<a id="a-2k"></a>彼亦如是。<a id="a-2l"></a>复次诸法立名。<a id="a-2m"></a>各有所以。<a id="a-2n"></a>或以自体。<a id="a-2o"></a>或以对治。<a id="a-2p"></a>或以方便。<a id="a-2q"></a>或以相应。<a id="a-2r"></a>或以所依。<a id="a-2s"></a>或以所行。<a id="a-2t"></a>或以所缘。<a id="a-2u"></a>或以行以缘。<a id="a-2v"></a>以自体者。<a id="a-2w"></a>如五阴四谛等智是也。<a id="a-2x"></a>余解广说如上。</p>
  <p id="a2y">界者。<a id="a-2z"></a>有漏是色界系。<a id="a-30"></a>无漏是不系。<a id="a-31"></a>问曰。<a id="a-32"></a>何故无色界无他心智耶。<a id="a-33"></a>答曰。<a id="a-34"></a>非其田故。<a id="a-35"></a>乃至广说。<a id="a-36"></a>复次他心智因色故生。<a id="a-37"></a>无色界无色。<a id="a-38"></a>地者。<a id="a-39"></a>是四根本禅地。<a id="a-3A"></a>不在诸边无色地。<a id="a-3B"></a>问曰。<a id="a-3C"></a>诸边中何故无知他心智耶。<a id="a-3D"></a>答曰。<a id="a-3E"></a>此是通若有三昧。<a id="a-3F"></a>能生通果。<a id="a-3G"></a>则有此智。<a id="a-3H"></a>诸边中无此定故。<a id="a-3I"></a>问曰。<a id="a-3J"></a>中间禅心。<a id="a-3K"></a>以何知他心智知耶。<a id="a-3L"></a>答曰。<a id="a-3M"></a>或有说者。<a id="a-3N"></a>以初禅地者知。<a id="a-3O"></a>复有说者。<a id="a-3P"></a>以二禅地者知。<a id="a-3Q"></a>评曰。<a id="a-3R"></a>应作是说。<a id="a-3S"></a>以初禅地者知。<a id="a-3T"></a>所以者何。<a id="a-3U"></a>是一地法故。<a id="a-3V"></a>所依者依欲色界。<a id="a-3W"></a>身行者无漏者行道等四行。<a id="a-3X"></a>有漏者不行行缘者。<a id="a-3Y"></a>初禅地者。<a id="a-3Z"></a>缘欲界初禅二禅地者。<a id="a-3a"></a>缘欲界乃至第二禅第三禅地者。<a id="a-3b"></a>缘欲界乃至第三禅第四禅地者。<a id="a-3c"></a>缘欲界乃至第四禅。<a id="a-3d"></a>他心智不知无色界。<a id="a-3e"></a>问曰。<a id="a-3f"></a>何故他心智不知无色界。<a id="a-3g"></a>答曰。<a id="a-3h"></a>他心智不知上地法。<a id="a-3i"></a>初禅他心智。<a id="a-3j"></a>不知第二禅心。<a id="a-3k"></a>乃至第三禅他心智。<a id="a-3l"></a>不知第四禅心。<a id="a-3m"></a>问曰。<a id="a-3n"></a>生欲色界。<a id="a-3o"></a>起无色定现在前。<a id="a-3p"></a>他心智能知彼心心数法不耶。<a id="a-3q"></a>答曰。<a id="a-3r"></a>不知。<a id="a-3s"></a>所以者何。<a id="a-3t"></a>如果时不知。<a id="a-3u"></a>因时亦尔。<a id="a-3v"></a>念处者是三念处。<a id="a-3w"></a>除身念处。<a id="a-3x"></a>智者是四智。<a id="a-3y"></a>谓法智比智道智等智。<a id="a-3z"></a>三昧者无漏者与道无愿相应。<a id="a-40"></a>有漏者不与相应。<a id="a-41"></a>根者总与三根相应。<a id="a-42"></a>谓乐喜舍根。<a id="a-43"></a>世者在三世。<a id="a-44"></a>缘三世者。<a id="a-45"></a>过去者缘过去。<a id="a-46"></a>现在者缘现在。<a id="a-47"></a>未来不生者缘三世。<a id="a-48"></a>必生者缘未来。<a id="a-49"></a>善不善无记者。<a id="a-4A"></a>是善缘。<a id="a-4B"></a>善不善无记者缘三种。<a id="a-4C"></a>三界系及不系者。<a id="a-4D"></a>有漏是色界系。<a id="a-4E"></a>无漏是不系。<a id="a-4F"></a>缘三界系及不系者。<a id="a-4G"></a>缘欲色界及不系。<a id="a-4H"></a>是学无学非学非无学者。<a id="a-4I"></a>是三种。<a id="a-4J"></a>缘学无学非学非无学者。<a id="a-4K"></a>尽缘三种。<a id="a-4L"></a>见道断修道断不断者。<a id="a-4M"></a>有漏者是修道断。<a id="a-4N"></a>无漏者是不断。<a id="a-4O"></a>缘见道修道不断者。<a id="a-4P"></a>尽缘三种。<a id="a-4Q"></a>缘名缘义者是缘义。<a id="a-4R"></a>缘自身他身及非。<a id="a-4S"></a>身者缘他身。<a id="a-4T"></a>是方便得。<a id="a-4U"></a>离欲得者。<a id="a-4V"></a>是方便亦是离欲。<a id="a-4W"></a>初禅者离欲界欲得。<a id="a-4X"></a>乃至第四禅离三禅欲得。<a id="a-4Y"></a>方便者以方便现在前。<a id="a-4Z"></a>佛不以方便现在前。<a id="a-4a"></a>辟支佛以下方便。<a id="a-4b"></a>声闻或以中。<a id="a-4c"></a>或以上方便。<a id="a-4d"></a>问曰。<a id="a-4e"></a>他心智方便云何。<a id="a-4f"></a>答曰。<a id="a-4g"></a>如施设经说。<a id="a-4h"></a>初行者先取自身相。<a id="a-4i"></a>若身有如是色。<a id="a-4j"></a>则有如是心。<a id="a-4k"></a>若有如是心。<a id="a-4l"></a>则身有如是色。<a id="a-4m"></a>取自身相已。<a id="a-4n"></a>亦取他人身相。<a id="a-4o"></a>若他身有如是色。<a id="a-4p"></a>则有如是心。<a id="a-4q"></a>若有如是心。<a id="a-4r"></a>则身有如是色。<a id="a-4s"></a>取如是相已。<a id="a-4t"></a>作是思惟。<a id="a-4u"></a>今此众生。<a id="a-4v"></a>为何所观何所分别。<a id="a-4w"></a>作是思惟时。<a id="a-4x"></a>如实知之。<a id="a-4y"></a>此众生如是思惟如是分别。<a id="a-4z"></a>是名他心智。<a id="a-50"></a>满足集法经亦说。<a id="a-51"></a>他心智方便云何。<a id="a-52"></a>答曰。<a id="a-53"></a>观五取阴。<a id="a-54"></a>是苦空无常无我。<a id="a-55"></a>作如是观无漏智。<a id="a-56"></a>问曰。<a id="a-57"></a>如他心智缘四谛智。<a id="a-58"></a>何故但说缘苦智者耶。<a id="a-59"></a>答曰。<a id="a-5A"></a>应说尽缘。<a id="a-5B"></a>而不说者。<a id="a-5C"></a>当知此说有余。<a id="a-5D"></a>复次此说初起入法方便。<a id="a-5E"></a>若说缘苦智。<a id="a-5F"></a>当知亦说缘余智。<a id="a-5G"></a>问曰。<a id="a-5H"></a>前方便此后方便。<a id="a-5I"></a>有何差别耶。<a id="a-5J"></a>答曰。<a id="a-5K"></a>前所说方便。<a id="a-5L"></a>至有漏无漏。<a id="a-5M"></a>此所说方便。<a id="a-5N"></a>一向是无漏。<a id="a-5O"></a>复次后方便。<a id="a-5P"></a>胜妙明净胜前方便。<a id="a-5Q"></a>问曰。<a id="a-5R"></a>若眼不见色。<a id="a-5S"></a>为能知他心不耶。<a id="a-5T"></a>答曰。<a id="a-5U"></a>能知。<a id="a-5V"></a>以耳闻其声故。<a id="a-5W"></a>若眼不见色。<a id="a-5X"></a>耳不闻声。<a id="a-5Y"></a>为能知他心不。<a id="a-5Z"></a>答曰。<a id="a-5a"></a>知。<a id="a-5b"></a>以鼻嗅其香故。<a id="a-5c"></a>若眼耳鼻不见色闻声嗅香。<a id="a-5d"></a>为能知他心不耶。<a id="a-5e"></a>答曰。<a id="a-5f"></a>知。<a id="a-5g"></a>以舌知味故。<a id="a-5h"></a>若不见色闻声嗅香知味。<a id="a-5i"></a>为能知他心不耶。<a id="a-5j"></a>答曰。<a id="a-5k"></a>知。<a id="a-5l"></a>以身触故。<a id="a-5m"></a>若不见色。<a id="a-5n"></a>乃至身不觉触。<a id="a-5o"></a>为能知他心不耶。<a id="a-5p"></a>答曰。<a id="a-5q"></a>或有说者。<a id="a-5r"></a>不知。<a id="a-5s"></a>所以者何。<a id="a-5t"></a>以他心智因色故。<a id="a-5u"></a>评曰。<a id="a-5v"></a>应作是说。<a id="a-5w"></a>方便时不知。<a id="a-5x"></a>满足时能知。<a id="a-5y"></a>问曰。<a id="a-5z"></a>何故他心智方便时因色生耶。<a id="a-60"></a>答曰。<a id="a-61"></a>因粗得入细故。<a id="a-62"></a>他心智方便时缘自己。<a id="a-63"></a>满足时不缘自己。<a id="a-64"></a>问曰。<a id="a-65"></a>何故他心智方便时缘自己。<a id="a-66"></a>满足时不缘自己耶。<a id="a-67"></a>答曰。<a id="a-68"></a>他心智不缘他心所缘所行。<a id="a-69"></a>若他心智。<a id="a-6A"></a>缘他心所缘所行者。<a id="a-6B"></a>亦可名自心智。<a id="a-6C"></a>本曾所得有漏心心数法十五种。<a id="a-6D"></a>欲界有三种。<a id="a-6E"></a>谓上中下。<a id="a-6F"></a>乃至第四禅亦有三种。<a id="a-6G"></a>初禅地下有漏他心智。<a id="a-6H"></a>知欲界三种心心数法。<a id="a-6I"></a>及知初禅下有漏心心数法。<a id="a-6J"></a>中者。<a id="a-6K"></a>知欲界三种。<a id="a-6L"></a>知初禅下中二种。<a id="a-6M"></a>上者知欲界三种初禅三种。<a id="a-6N"></a>如初禅乃至第四禅。<a id="a-6O"></a>上者知十五种。<a id="a-6P"></a>如本曾起有漏心。<a id="a-6Q"></a>有十五种。<a id="a-6R"></a>未曾得有漏心。<a id="a-6S"></a>亦有十五种。<a id="a-6T"></a>无漏心有十二种。<a id="a-6U"></a>初禅地有三种。<a id="a-6V"></a>谓上中下。<a id="a-6W"></a>乃至第四禅亦尔。<a id="a-6X"></a>第二禅地下无漏心。<a id="a-6Y"></a>知初禅地下无漏心。<a id="a-6Z"></a>亦知二禅下者第二禅。<a id="a-6a"></a>中者知初禅第二禅下中二种。<a id="a-6b"></a>上者知初禅第二禅下中上三种。<a id="a-6c"></a>知第二禅乃至第四禅。<a id="a-6d"></a>上者知十二种无漏心心数法。<a id="a-6e"></a>问曰。<a id="a-6f"></a>何故下有漏他心智。<a id="a-6g"></a>知下地三种及自地下者。<a id="a-6h"></a>无漏下他心智。<a id="a-6i"></a>知下地下心心数法及自地下者。<a id="a-6j"></a>非中上耶。<a id="a-6k"></a>答曰。<a id="a-6l"></a>有漏心心数法异。<a id="a-6m"></a>无漏心心数法异。<a id="a-6n"></a>一身中可有三种有漏心心数法无漏心心数法。<a id="a-6o"></a>以根故别。<a id="a-6p"></a>若是下根则无中上根。<a id="a-6q"></a>乃至若是上根。<a id="a-6r"></a>则无中下根。</p>
  <p id="a6s">他心智不知胜地胜根胜人心。<a id="a-6t"></a>胜地者。<a id="a-6u"></a>初禅地他心智。<a id="a-6v"></a>不知第二禅地心心数法。<a id="a-6w"></a>乃至第三禅地。<a id="a-6x"></a>不知第四禅地心心数法。<a id="a-6y"></a>胜根者。<a id="a-6z"></a>下根他心智。<a id="a-70"></a>不知中上根心心数法。<a id="a-71"></a>胜人者。<a id="a-72"></a>学人他心智。<a id="a-73"></a>不知无学人心心数法。<a id="a-74"></a>问曰。<a id="a-75"></a>一切无学人他心智。<a id="a-76"></a>尽知学人心心数法耶。<a id="a-77"></a>答曰。<a id="a-78"></a>不知。<a id="a-79"></a>时解脱不知见到心。<a id="a-7A"></a>见到不知时解脱心。<a id="a-7B"></a>所以者何。<a id="a-7C"></a>见到于时解脱根胜故。<a id="a-7D"></a>时解脱于见到人胜故。<a id="a-7E"></a>问曰。<a id="a-7F"></a>学人起第二禅心现在前。<a id="a-7G"></a>无学人起初禅心现在前。<a id="a-7H"></a>为展转相知不。<a id="a-7I"></a>答曰。<a id="a-7J"></a>不知。<a id="a-7K"></a>所以者何。<a id="a-7L"></a>无学人于学人人胜。<a id="a-7M"></a>学人于无学人地胜。<a id="a-7N"></a>声闻起第二禅心心数法现在前佛起初禅心心数法现在前。<a id="a-7O"></a>为展转相知不。<a id="a-7P"></a>答曰。<a id="a-7Q"></a>不知。<a id="a-7R"></a>所以者何。<a id="a-7S"></a>佛于声闻根胜。<a id="a-7T"></a>声闻于佛地胜。<a id="a-7U"></a>欲界有四种变化心。<a id="a-7V"></a>谓初禅果。<a id="a-7W"></a>乃至第四禅果。<a id="a-7X"></a>初禅地他心智。<a id="a-7Y"></a>为知此四种心不。<a id="a-7Z"></a>答曰。<a id="a-7a"></a>或有说者知。<a id="a-7b"></a>所以者何。<a id="a-7c"></a>尽是欲界心故。<a id="a-7d"></a>复有说者。<a id="a-7e"></a>唯知初禅果。<a id="a-7f"></a>余则不知所以者何。<a id="a-7g"></a>如不知因。<a id="a-7h"></a>果亦不知。</p>
  <p id="a7i">是佛所有无漏心。<a id="a-7j"></a>及未曾得有漏心。<a id="a-7k"></a>无有他心智能知者。<a id="a-7l"></a>已曾得有漏心。<a id="a-7m"></a>佛欲令他知则知。<a id="a-7n"></a>若佛欲令钝根者知。<a id="a-7o"></a>利根者不知。<a id="a-7p"></a>钝根者则知。<a id="a-7q"></a>利根者不知。<a id="a-7r"></a>佛欲令萨波达知舍利弗不知。<a id="a-7s"></a>萨波达则知。<a id="a-7t"></a>舍利弗不知。<a id="a-7u"></a>欲令畜生得知人不知者。<a id="a-7v"></a>畜生则知人不知。<a id="a-7w"></a>何以知之。<a id="a-7x"></a>有经说。<a id="a-7y"></a>佛住那提迦夜城矜迦精舍时。<a id="a-7z"></a>众多比丘。<a id="a-80"></a>置钵在露地。<a id="a-81"></a>及世尊钵。<a id="a-82"></a>亦在露地。<a id="a-83"></a>尔时有一猕猴。<a id="a-84"></a>从娑罗树下。<a id="a-85"></a>往诣众多钵所。<a id="a-86"></a>时诸比丘。<a id="a-87"></a>恐破钵故。<a id="a-88"></a>皆共遮之。<a id="a-89"></a>尔时世尊告诸比丘。<a id="a-8A"></a>汝等莫遮此猕猴。<a id="a-8B"></a>不破汝等钵也。<a id="a-8C"></a>尔时猕猴取世尊钵。<a id="a-8D"></a>徐还上树。<a id="a-8E"></a>盛满流蜜。<a id="a-8F"></a>以奉世尊。<a id="a-8G"></a>世尊不受。<a id="a-8H"></a>以杂虫故。<a id="a-8I"></a>尔时世尊。<a id="a-8J"></a>起世俗心。<a id="a-8K"></a>欲令去虫。<a id="a-8L"></a>是时猕猴即知佛意却在一面。<a id="a-8M"></a>除蜜中虫。<a id="a-8N"></a>复上世尊。<a id="a-8O"></a>世尊不受。<a id="a-8P"></a>以未作净故。<a id="a-8Q"></a>世尊复起世俗心。<a id="a-8R"></a>若此猕猴。<a id="a-8S"></a>以水作净者。<a id="a-8T"></a>我则受之。<a id="a-8U"></a>是时猕猴即知佛心。<a id="a-8V"></a>以水作净。<a id="a-8W"></a>佛便受之。<a id="a-8X"></a>以其净故。<a id="a-8Y"></a>尔时猕猴以世尊受其蜜故。<a id="a-8Z"></a>心生欢喜。<a id="a-8a"></a>踊跃无量。<a id="a-8b"></a>起舞却行。<a id="a-8c"></a>堕坑而死。<a id="a-8d"></a>得生人中。<a id="a-8e"></a>于佛法出家。<a id="a-8f"></a>得阿罗汉道。<a id="a-8g"></a>名摩头婆肆吒。<a id="a-8h"></a>以是事故。<a id="a-8i"></a>尊者波毗奢。<a id="a-8j"></a>作偈赞佛。</p>
  <p id="a8k">欲令人天知佛心　　随其所念皆能知</p>
  <p id="a8l">若入诸禅深妙定　　无有能知佛心者</p>
  <p id="a8m">问曰。<a id="a-8n"></a>佛为得知佛心他心智不耶。<a id="a-8o"></a>答曰。<a id="a-8p"></a>或有说者。<a id="a-8q"></a>不得。<a id="a-8r"></a>所以者何。<a id="a-8s"></a>世无二佛故。<a id="a-8t"></a>复有说者得。<a id="a-8u"></a>以能缘故。<a id="a-8v"></a>不以起现在前。<a id="a-8w"></a>辟支佛如渴伽兽角独出世者。<a id="a-8x"></a>与佛无异。<a id="a-8y"></a>若作是说。<a id="a-8z"></a>众多出世者。<a id="a-90"></a>有缘辟支佛心他心智亦能缘亦能起现在前。<a id="a-91"></a>声闻有知声闻心他心智亦能缘亦能起现在前。<a id="a-92"></a>佛所有无漏心。<a id="a-93"></a>及未曾得有漏心。<a id="a-94"></a>无色界心。<a id="a-95"></a>无有他心智。<a id="a-96"></a>能知此心者。</p>
  <p id="a97">众生或有生有灭。<a id="a-98"></a>生者。<a id="a-99"></a>生欲界色界众生。<a id="a-9A"></a>及生无色界凡夫人。<a id="a-9B"></a>为当得他心智不耶。<a id="a-9C"></a>答曰。<a id="a-9D"></a>以二事故当得。<a id="a-9E"></a>一以能缘。<a id="a-9F"></a>二以现前行。<a id="a-9G"></a>灭者。<a id="a-9H"></a>生无色界圣人。<a id="a-9I"></a>若涅槃者。<a id="a-9J"></a>为当得他心智不。<a id="a-9K"></a>答曰。<a id="a-9L"></a>不当得。<a id="a-9M"></a>复有说者。<a id="a-9N"></a>当得。<a id="a-9O"></a>以能缘故。<a id="a-9P"></a>不以现前行。<a id="a-9Q"></a>评曰。<a id="a-9R"></a>不应作是说。<a id="a-9S"></a>当得不现前行。<a id="a-9T"></a>宁当说不得。<a id="a-9U"></a>不当说得。<a id="a-9V"></a>不现在前行。</p>
  <p id="a9W">有境界。<a id="a-9X"></a>是佛他心智所知。<a id="a-9Y"></a>非辟支佛声闻所知有境界。<a id="a-9Z"></a>是佛辟支佛他心智所知。<a id="a-9a"></a>非声闻所知有境界。<a id="a-9b"></a>是佛辟支佛声闻他心智所知。<a id="a-9c"></a>如经说。<a id="a-9d"></a>比丘当知。<a id="a-9e"></a>雪山中有如是处。<a id="a-9f"></a>猕猴所不能行。<a id="a-9g"></a>人亦不能行。<a id="a-9h"></a>有处所猕猴能行人不能行。<a id="a-9i"></a>有处所猕猴能行。<a id="a-9j"></a>人亦能行。<a id="a-9k"></a>雪山犹如境界。<a id="a-9l"></a>猕猴如辟支佛。<a id="a-9m"></a>人如声闻。<a id="a-9n"></a>如是之义。<a id="a-9o"></a>今当显现。<a id="a-9p"></a>见道有十五心。<a id="a-9q"></a>他心智知相似法。<a id="a-9r"></a>有漏者知有漏。<a id="a-9s"></a>无漏者知无漏。<a id="a-9t"></a>已曾得者。<a id="a-9u"></a>知已曾得。<a id="a-9v"></a>未曾得者。<a id="a-9w"></a>知未曾得。<a id="a-9x"></a>法智分者知法智分。<a id="a-9y"></a>比智分者知比智分。<a id="a-9z"></a>声闻人他心智。<a id="a-A0"></a>见道中知二心。<a id="a-A1"></a>辟支佛知四心。<a id="a-A2"></a>佛一一次第知。<a id="a-A3"></a>所以者何。<a id="a-A4"></a>辟支佛声闻。<a id="a-A5"></a>以方便现在前。<a id="a-A6"></a>佛不以方便现在前。<a id="a-A7"></a>行者入见道作方便。<a id="a-A8"></a>声闻入为法智分他心智作方便。<a id="a-A9"></a>行者已入见道。<a id="a-AA"></a>声闻起法智分他心智现在前。<a id="a-AB"></a>能知行者二心。<a id="a-AC"></a>谓苦法忍苦法智。<a id="a-AD"></a>行者入比智分。<a id="a-AE"></a>声闻人为比智分他心智作方便。<a id="a-AF"></a>行者已入比智分。<a id="a-AG"></a>声闻人起比智分他心智现在前。<a id="a-AH"></a>欲知苦比忍乃知道比智。<a id="a-AI"></a>行者为见道作方便。<a id="a-AJ"></a>辟支佛为法智分他心智作方便。<a id="a-AK"></a>行者已入见道。<a id="a-AL"></a>辟支佛起法智分他心智现在前。<a id="a-AM"></a>知行者二心。<a id="a-AN"></a>谓苦法忍苦法智。<a id="a-AO"></a>行者入比智分。<a id="a-AP"></a>辟支佛为比智分他心智作方便。<a id="a-AQ"></a>行者已入比智分。<a id="a-AR"></a>辟支佛起比智分他心智现在前。<a id="a-AS"></a>欲知苦比忍乃知灭比忍灭比智。<a id="a-AT"></a>佛不以方便一切功德现在前。<a id="a-AU"></a>如行者一一次第起见道现在前。<a id="a-AV"></a>世尊以他心智。<a id="a-AW"></a>一一次第而知。</p>
  <p id="aAX">佛于三种道。<a id="a-AY"></a>以总相知。<a id="a-AZ"></a>亦以别相知。<a id="a-Aa"></a>辟支佛亦知三种道。<a id="a-Ab"></a>于声闻辟支佛道。<a id="a-Ac"></a>以总相别相知。<a id="a-Ad"></a>于佛道以总相知。<a id="a-Ae"></a>不以别相。<a id="a-Af"></a>声闻亦知三种道。<a id="a-Ag"></a>于声闻道。<a id="a-Ah"></a>以总相别相知。<a id="a-Ai"></a>于辟支佛道。<a id="a-Aj"></a>以总相知。<a id="a-Ak"></a>不以别相。<a id="a-Al"></a>问曰。<a id="a-Am"></a>声闻见道谛时。<a id="a-An"></a>为见辟支佛佛道不。<a id="a-Ao"></a>若见者。<a id="a-Ap"></a>他心智何故不知。<a id="a-Aq"></a>若不见者。<a id="a-Ar"></a>云何得缘彼不坏信耶。<a id="a-As"></a>答曰。<a id="a-At"></a>应作是说见。<a id="a-Au"></a>问曰。<a id="a-Av"></a>若然者。<a id="a-Aw"></a>他心智何故不知耶。<a id="a-Ax"></a>答曰。<a id="a-Ay"></a>以总相智见。<a id="a-Az"></a>他心智是别相知故。<a id="a-B0"></a>一众生所有他心智。<a id="a-B1"></a>知一切众生心心数法。<a id="a-B2"></a>知时为知受体。<a id="a-B3"></a>为知受诸刹那耶。<a id="a-B4"></a>若但知受体者。<a id="a-B5"></a>诸余受不被知者。<a id="a-B6"></a>云何知耶。<a id="a-B7"></a>若知受诸刹那者。<a id="a-B8"></a>云何自身非众多耶。<a id="a-B9"></a>自身众多者。<a id="a-BA"></a>我他心智。<a id="a-BB"></a>体有二十一种。<a id="a-BC"></a>知一众生一刹那受。<a id="a-BD"></a>如一刹那受。<a id="a-BE"></a>余一切刹那受亦尔。<a id="a-BF"></a>如受刹那。<a id="a-BG"></a>余心心数法刹那亦尔。<a id="a-BH"></a>如一众生心心数法。<a id="a-BI"></a>余众生心心数法亦尔。<a id="a-BJ"></a>我他心智俱心心数法则多。<a id="a-BK"></a>一切众生。<a id="a-BL"></a>如我心心数法多。<a id="a-BM"></a>所依身亦应多。<a id="a-BN"></a>答曰。<a id="a-BO"></a>应作是说。<a id="a-BP"></a>知受体。<a id="a-BQ"></a>问曰。<a id="a-BR"></a>若然者。<a id="a-BS"></a>余所不知受。<a id="a-BT"></a>云何知耶。<a id="a-BU"></a>答曰。<a id="a-BV"></a>若知余受。<a id="a-BW"></a>无有是处。<a id="a-BX"></a>知时唯知所知者。<a id="a-BY"></a>复有说者。<a id="a-BZ"></a>知受诸刹那。<a id="a-Ba"></a>问曰。<a id="a-Bb"></a>若然者。<a id="a-Bc"></a>云何自身非众多耶。<a id="a-Bd"></a>答曰。<a id="a-Be"></a>多有何过。<a id="a-Bf"></a>所以者何。<a id="a-Bg"></a>如我他心智体。<a id="a-Bh"></a>有二十一种。<a id="a-Bi"></a>知一切众生心心数法。<a id="a-Bj"></a>一切众生他心智体。<a id="a-Bk"></a>亦有二十一种。<a id="a-Bl"></a>知我心心数法。<a id="a-Bm"></a>是故无过。<a id="a-Bn"></a>问曰。<a id="a-Bo"></a>他心智。<a id="a-Bp"></a>为缘过去缘未来缘现在耶。<a id="a-Bq"></a>答曰。<a id="a-Br"></a>缘现在。<a id="a-Bs"></a>问曰。<a id="a-Bt"></a>若然者经本所说云何通。<a id="a-Bu"></a>如说。<a id="a-Bv"></a>过去未来法九智知。<a id="a-Bw"></a>答曰。<a id="a-Bx"></a>经本应作是说。<a id="a-By"></a>过去未来法八智知。<a id="a-Bz"></a>除灭智他心智。<a id="a-C0"></a>而不说者。<a id="a-C1"></a>有何意耶。<a id="a-C2"></a>随缘故说。<a id="a-C3"></a>过去者缘过去。<a id="a-C4"></a>未来者缘未来。<a id="a-C5"></a>若如所说。<a id="a-C6"></a>他心智知三刹那。<a id="a-C7"></a>谓知现在刹那。<a id="a-C8"></a>次前灭者。<a id="a-C9"></a>次当生者。<a id="a-CA"></a>经本应作是说。</p>
  <p id="aCB">问曰。<a id="a-CC"></a>他心智为缘一法。<a id="a-CD"></a>为缘多法耶。<a id="a-CE"></a>若缘一法。<a id="a-CF"></a>经所说云何通。<a id="a-CG"></a>如说。<a id="a-CH"></a>有欲心如实知有欲心。<a id="a-CI"></a>若一时知欲亦知心者。<a id="a-CJ"></a>岂非知多法耶。<a id="a-CK"></a>余经所说复云何通。<a id="a-CL"></a>如说。<a id="a-CM"></a>当世尊忆念时。<a id="a-CN"></a>遍知众僧心之所念。<a id="a-CO"></a>若缘多法者。<a id="a-CP"></a>云何体是三念处耶。<a id="a-CQ"></a>答曰。<a id="a-CR"></a>应作是说。<a id="a-CS"></a>缘于一法。<a id="a-CT"></a>问曰。<a id="a-CU"></a>若然者。<a id="a-CV"></a>佛经云何通。<a id="a-CW"></a>如说。<a id="a-CX"></a>如实知有欲心。<a id="a-CY"></a>答曰。<a id="a-CZ"></a>心与欲相应故。<a id="a-Ca"></a>名有欲心。<a id="a-Cb"></a>若知欲不知心。<a id="a-Cc"></a>若知心不知欲。<a id="a-Cd"></a>如观垢衣。<a id="a-Ce"></a>若观垢则不观衣。<a id="a-Cf"></a>若观衣则不观垢。<a id="a-Cg"></a>彼亦如是。<a id="a-Ch"></a>余经复云何通。<a id="a-Ci"></a>如说。<a id="a-Cj"></a>世尊当忆念时遍知众僧心之所念。<a id="a-Ck"></a>答曰。<a id="a-Cl"></a>以比相知。<a id="a-Cm"></a>非以他心智。<a id="a-Cn"></a>世尊以他心智。<a id="a-Co"></a>观一比丘心住寂静道。<a id="a-Cp"></a>次以比相智知诸比丘心亦尔。<a id="a-Cq"></a>复有说者。<a id="a-Cr"></a>世尊不以他心智知。<a id="a-Cs"></a>亦不以比相智知。<a id="a-Ct"></a>乃以愿智知。<a id="a-Cu"></a>复有说者。<a id="a-Cv"></a>世尊不以他心智比相智愿智知。<a id="a-Cw"></a>世尊得尽智时。<a id="a-Cx"></a>得未曾得欲界不隐没无记心心数法。<a id="a-Cy"></a>亦不入禅。<a id="a-Cz"></a>亦不起通现在前。<a id="a-D0"></a>当忆念时遍知诸比丘僧心。<a id="a-D1"></a>复有说者。<a id="a-D2"></a>知多法。<a id="a-D3"></a>问曰。<a id="a-D4"></a>若然者。<a id="a-D5"></a>云何体是三念处耶。<a id="a-D6"></a>答曰。<a id="a-D7"></a>初方便时是三念处通。<a id="a-D8"></a>若满足是总缘法念处。<a id="a-D9"></a>评曰。<a id="a-DA"></a>应作是说。<a id="a-DB"></a>一切他心智缘一法。<a id="a-DC"></a>是别相观。<a id="a-DD"></a>缘现在缘他缘心心数法。<a id="a-DE"></a>见道中无。<a id="a-DF"></a>在修道中。<a id="a-DG"></a>不与空无相三昧相应。<a id="a-DH"></a>不摄尽智无生智。<a id="a-DI"></a>无碍道中无他心智。<a id="a-DJ"></a>法应如是。<a id="a-DK"></a>云何念前世智。<a id="a-DL"></a>答曰。<a id="a-DM"></a>若智是修是修果。<a id="a-DN"></a>从修生得不失。<a id="a-DO"></a>以此智忆念过去无数生。<a id="a-DP"></a>如是相貌。<a id="a-DQ"></a>是名念前世智。<a id="a-DR"></a>是中问答。<a id="a-DS"></a>广说如他心智。<a id="a-DT"></a>云何如是相如是貌。<a id="a-DU"></a>答曰。<a id="a-DV"></a>如是相者是前时有。<a id="a-DW"></a>如是貌者是中有。<a id="a-DX"></a>复有说者。<a id="a-DY"></a>如是相是中有。<a id="a-DZ"></a>如是貌是前时有。<a id="a-Da"></a>所以者何。<a id="a-Db"></a>前时有可示此是刹利婆罗门毗舍首陀差别貌。<a id="a-Dc"></a>如经说。</p>
  <p id="aDd">佛告阿难。<a id="a-De"></a>若有如是相如是貌施设者。<a id="a-Df"></a>名色身。<a id="a-Dg"></a>若无如是相如是貌可施设。<a id="a-Dh"></a>有对触不。<a id="a-Di"></a>答言。<a id="a-Dj"></a>不也。<a id="a-Dk"></a>彼经说。<a id="a-Dl"></a>内入是相外入是貌。<a id="a-Dm"></a>复有说者。<a id="a-Dn"></a>彼经说。<a id="a-Do"></a>内入是貌外入是相。<a id="a-Dp"></a>所以者何。<a id="a-Dq"></a>以内入故。<a id="a-Dr"></a>说诸识相差别。<a id="a-Ds"></a>如说除上尔所事。<a id="a-Dt"></a>是中无如是相貌。<a id="a-Du"></a>是以除之。<a id="a-Dv"></a>如说。<a id="a-Dw"></a>若以如是相如是貌入初禅。<a id="a-Dx"></a>如是相者是方便。<a id="a-Dy"></a>如是貌者是所缘。<a id="a-Dz"></a>如偈说。</p>
  <p id="aE0">若成就八智　　十六行相貌</p>
  <p id="aE1">如阎浮檀金　　无能说其过</p>
  <p id="aE2">是中说慧名相貌。<a id="a-E3"></a>过去无数生者。<a id="a-E4"></a>是说念前世智境界。<a id="a-E5"></a>应说一。<a id="a-E6"></a>念前世智。<a id="a-E7"></a>得念前世智通念前世明念前世力。<a id="a-E8"></a>应说二。<a id="a-E9"></a>谓已曾得未曾得。<a id="a-EA"></a>应说三。<a id="a-EB"></a>谓上中下。<a id="a-EC"></a>应说四。<a id="a-ED"></a>谓初禅果乃至第四禅果。<a id="a-EE"></a>应说六。<a id="a-EF"></a>已曾得有三种。<a id="a-EG"></a>未曾得有三种。<a id="a-EH"></a>谓上中下。<a id="a-EI"></a>应说八。<a id="a-EJ"></a>初禅地有二种。<a id="a-EK"></a>谓已曾得未曾得。<a id="a-EL"></a>乃至第四禅地亦如是。<a id="a-EM"></a>应说九。<a id="a-EN"></a>谓下下乃至上上。<a id="a-EO"></a>应说十二。<a id="a-EP"></a>初禅有三种。<a id="a-EQ"></a>谓上中下。<a id="a-ER"></a>乃至第四禅亦如是。<a id="a-ES"></a>应说十八。<a id="a-ET"></a>谓已曾得有九种。<a id="a-EU"></a>未曾得有九种。<a id="a-EV"></a>应说二十四。<a id="a-EW"></a>初禅有六种。<a id="a-EX"></a>谓已曾得有三种。<a id="a-EY"></a>未曾得有三种。<a id="a-EZ"></a>乃至第四禅亦如是。<a id="a-Ea"></a>应说三十六。<a id="a-Eb"></a>初禅有九种。<a id="a-Ec"></a>乃至第四禅亦如是。<a id="a-Ed"></a>应说七十二。<a id="a-Ee"></a>初禅已曾得有九种。<a id="a-Ef"></a>未曾得有九种。<a id="a-Eg"></a>乃至第四禅亦如是。<a id="a-Eh"></a>若以在身若在刹那。<a id="a-Ei"></a>则有无量无边念前世智。<a id="a-Ej"></a>此中因总说一念前世智而作论。<a id="a-Ek"></a>问曰。<a id="a-El"></a>念前世智体性是何。<a id="a-Em"></a>答曰。<a id="a-En"></a>体性是慧。<a id="a-Eo"></a>以念力多故名念前世智。<a id="a-Ep"></a>如念处体性是慧。<a id="a-Eq"></a>以念力多故名念处。<a id="a-Er"></a>如阿那波那念体性是慧。<a id="a-Es"></a>以念力多故名阿那波那念。<a id="a-Et"></a>忆前生念体性是慧。<a id="a-Eu"></a>以念力多故名忆前生念。<a id="a-Ev"></a>除色想体性是慧。<a id="a-Ew"></a>以想力多故。<a id="a-Ex"></a>名除色想。<a id="a-Ey"></a>如是念前世智体性是慧。<a id="a-Ez"></a>以念力多故名念。<a id="a-F0"></a>前世智。<a id="a-F1"></a>此是念前世智体性。<a id="a-F2"></a>乃至广说。</p>
  <p id="aF3">已说体性。<a id="a-F4"></a>所以今当说。<a id="a-F5"></a>何故名念前世智。<a id="a-F6"></a>答曰。<a id="a-F7"></a>念前世阴故名念前世智。</p>
  <p id="aF8">界者是色界。<a id="a-F9"></a>问曰。<a id="a-FA"></a>何故无色界中。<a id="a-FB"></a>无念前世智。<a id="a-FC"></a>答曰。<a id="a-FD"></a>非其因故。<a id="a-FE"></a>乃至广说。<a id="a-FF"></a>复次念前世智因色生。<a id="a-FG"></a>无色界无色故。<a id="a-FH"></a>无地者。<a id="a-FI"></a>在根本四禅地。<a id="a-FJ"></a>非诸边无色中。<a id="a-FK"></a>所以者何。<a id="a-FL"></a>若有通所依定处。<a id="a-FM"></a>是处有念前世智。<a id="a-FN"></a>诸边无色中无通所依定故。<a id="a-FO"></a>无念前世智。<a id="a-FP"></a>问曰。<a id="a-FQ"></a>以何地念前世智念中间禅耶。<a id="a-FR"></a>答曰。<a id="a-FS"></a>或有说。<a id="a-FT"></a>以初禅者。<a id="a-FU"></a>复有说。<a id="a-FV"></a>以第二禅者。<a id="a-FW"></a>评曰。<a id="a-FX"></a>应作是说。<a id="a-FY"></a>以初禅者。<a id="a-FZ"></a>所以者何。<a id="a-Fa"></a>同一地故。<a id="a-Fb"></a>所依身者。<a id="a-Fc"></a>依欲色界身。<a id="a-Fd"></a>行者无所行缘者。<a id="a-Fe"></a>初禅念前世智。<a id="a-Ff"></a>知初禅及欲界前生五阴。<a id="a-Fg"></a>乃至第四禅者知欲界。<a id="a-Fh"></a>乃至第四禅前生五阴。<a id="a-Fi"></a>不知无色界。<a id="a-Fj"></a>问曰。<a id="a-Fk"></a>何故念前世智。<a id="a-Fl"></a>不知无色界耶。<a id="a-Fm"></a>答曰。<a id="a-Fn"></a>念前世智不知上地法。<a id="a-Fo"></a>初禅者不知第二禅前世五阴乃至第三禅。<a id="a-Fp"></a>不知第四禅前世五阴。<a id="a-Fq"></a>无色界中则无念前世智。<a id="a-Fr"></a>问曰。<a id="a-Fs"></a>生欲色界中。<a id="a-Ft"></a>起无色定现在前。<a id="a-Fu"></a>念前世智为能知不。<a id="a-Fv"></a>答曰。<a id="a-Fw"></a>不知。<a id="a-Fx"></a>所以者何。<a id="a-Fy"></a>如不知果。<a id="a-Fz"></a>因亦如是。<a id="a-G0"></a>问曰。<a id="a-G1"></a>若念前世智。<a id="a-G2"></a>不知无色界者。<a id="a-G3"></a>佛经云何通。<a id="a-G4"></a>如说世尊于过去处处无数生。<a id="a-G5"></a>若生有色无色有想无想。<a id="a-G6"></a>过去无数生。<a id="a-G7"></a>有如是相貌。<a id="a-G8"></a>尽能忆念。<a id="a-G9"></a>问曰。<a id="a-GA"></a>说何者是色何者非色。<a id="a-GB"></a>答曰。<a id="a-GC"></a>色者是前时有。<a id="a-GD"></a>无色者是中有。<a id="a-GE"></a>问曰。<a id="a-GF"></a>若然者声闻亦能知。<a id="a-GG"></a>与佛有何异。<a id="a-GH"></a>复有说者。<a id="a-GI"></a>色者是欲色界。<a id="a-GJ"></a>无色者是无色界。<a id="a-GK"></a>问曰。<a id="a-GL"></a>若然者。<a id="a-GM"></a>世尊云何知无色界耶。<a id="a-GN"></a>答曰。<a id="a-GO"></a>以比相知。<a id="a-GP"></a>问曰。<a id="a-GQ"></a>若然者。<a id="a-GR"></a>声闻以比相亦能知。<a id="a-GS"></a>与佛有何异耶。<a id="a-GT"></a>答曰。<a id="a-GU"></a>如外道观前世事。<a id="a-GV"></a>若于欲界色界不见则言断灭。<a id="a-GW"></a>声闻观前世事。<a id="a-GX"></a>若于欲界色界中。<a id="a-GY"></a>过二万劫不见者。<a id="a-GZ"></a>言是众生生于空处。<a id="a-Ga"></a>而彼众生。<a id="a-Gb"></a>或于上地。<a id="a-Gc"></a>未尽其寿。<a id="a-Gd"></a>若过四万劫不见者。<a id="a-Ge"></a>言是众生生于识处。<a id="a-Gf"></a>而彼众生。<a id="a-Gg"></a>或再生空处。<a id="a-Gh"></a>或于上地。<a id="a-Gi"></a>未尽其寿。<a id="a-Gj"></a>若过六万劫不见者。<a id="a-Gk"></a>言是众生生无所有处。<a id="a-Gl"></a>而彼众生。<a id="a-Gm"></a>或三生空处。<a id="a-Gn"></a>或一生半生识处。<a id="a-Go"></a>或于非想非非想处。<a id="a-Gp"></a>未尽其寿。<a id="a-Gq"></a>若过八万劫不见者。<a id="a-Gr"></a>言是众生生非想非非想处。<a id="a-Gs"></a>而彼众生。<a id="a-Gt"></a>或四生空处。<a id="a-Gu"></a>二生识处。<a id="a-Gv"></a>一生半生无所有处。<a id="a-Gw"></a>世尊若欲观无色界时。<a id="a-Gx"></a>众生于欲色界中命终者。<a id="a-Gy"></a>观其死时。<a id="a-Gz"></a>心知是众生生于空处。<a id="a-H0"></a>是众生生于识处。<a id="a-H1"></a>是众生生无所有处。<a id="a-H2"></a>是众生生非想非非想处。<a id="a-H3"></a>是众生尽寿。<a id="a-H4"></a>是众生不尽寿。<a id="a-H5"></a>若于无色界命终生欲色界者。<a id="a-H6"></a>观生时心知是众生从空处死。<a id="a-H7"></a>乃至从非想非非想处死。<a id="a-H8"></a>是众生尽彼寿。<a id="a-H9"></a>是众生不尽彼寿。<a id="a-HA"></a>外道比相智见于断灭。<a id="a-HB"></a>声闻比相智所知。<a id="a-HC"></a>或如其事。<a id="a-HD"></a>或不如其事。<a id="a-HE"></a>佛世尊比相智。<a id="a-HF"></a>明净妙好。<a id="a-HG"></a>悉如其事。<a id="a-HH"></a>无有虚者。<a id="a-HI"></a>念处者是总缘法念处。<a id="a-HJ"></a>尊者瞿沙说。<a id="a-HK"></a>是四念处。<a id="a-HL"></a>如所说念前世苦乐事。<a id="a-HM"></a>若念苦乐。<a id="a-HN"></a>岂非是受念处耶。<a id="a-HO"></a>答曰。<a id="a-HP"></a>前世时。<a id="a-HQ"></a>或曾得乐所须具苦所须具。<a id="a-HR"></a>念是事故。<a id="a-HS"></a>作如是说。<a id="a-HT"></a>而实是总缘法念处。<a id="a-HU"></a>智者是等智。<a id="a-HV"></a>尊者瞿沙说是六智。<a id="a-HW"></a>除他心智灭智。<a id="a-HX"></a>所以除他心智者。<a id="a-HY"></a>以缘现在故。<a id="a-HZ"></a>所以除灭智者。<a id="a-Ha"></a>以缘无为故。<a id="a-Hb"></a>评曰。<a id="a-Hc"></a>应作是说。<a id="a-Hd"></a>是一等智。<a id="a-He"></a>三昧者不与三昧相应。<a id="a-Hf"></a>根者总与三根相应。<a id="a-Hg"></a>世者在三世。<a id="a-Hh"></a>缘三世者。<a id="a-Hi"></a>过去现在者缘过去。<a id="a-Hj"></a>未来者缘三世。<a id="a-Hk"></a>善不善无记者。<a id="a-Hl"></a>是善缘善。<a id="a-Hm"></a>不善无记者缘三种。<a id="a-Hn"></a>三界系者。<a id="a-Ho"></a>是色界系。<a id="a-Hp"></a>缘三界系者。<a id="a-Hq"></a>缘欲色界是学无学非学非无学者。<a id="a-Hr"></a>是非学非无学。<a id="a-Hs"></a>缘学无学非学非无学者。<a id="a-Ht"></a>缘非学非无学。<a id="a-Hu"></a>是见道断修道断不断者。<a id="a-Hv"></a>是修道断。<a id="a-Hw"></a>缘见道断修道断不断者缘见道修道断。<a id="a-Hx"></a>缘名缘义者。<a id="a-Hy"></a>缘名缘义。<a id="a-Hz"></a>缘自身他身非身者。<a id="a-I0"></a>是缘自身他身。<a id="a-I1"></a>是离欲得方便得者。<a id="a-I2"></a>是离欲得。<a id="a-I3"></a>亦以方便离欲时。<a id="a-I4"></a>得方便起现在前。<a id="a-I5"></a>初禅者离欲界欲得。<a id="a-I6"></a>乃至第四禅者。<a id="a-I7"></a>离三禅欲得。<a id="a-I8"></a>圣人佛法凡夫得本曾得未曾得。<a id="a-I9"></a>念前世智。<a id="a-IA"></a>外道凡夫得本曾得。<a id="a-IB"></a>念前世智离欲时。<a id="a-IC"></a>得方便起现在前。<a id="a-ID"></a>佛不以方便起现在前。<a id="a-IE"></a>辟支佛以下方便。<a id="a-IF"></a>声闻或以中。<a id="a-IG"></a>或以上方便。<a id="a-IH"></a>问曰。<a id="a-II"></a>念前世智方便云何。<a id="a-IJ"></a>答曰。<a id="a-IK"></a>如施设经说。<a id="a-IL"></a>初行始入法者。<a id="a-IM"></a>取次前灭意识相。<a id="a-IN"></a>念已知之。<a id="a-IO"></a>复取久灭意识相。<a id="a-IP"></a>问曰。<a id="a-IQ"></a>取久灭意识相。<a id="a-IR"></a>为以时为以刹那耶。<a id="a-IS"></a>答曰。<a id="a-IT"></a>以时。<a id="a-IU"></a>若以刹那者。<a id="a-IV"></a>则不能念半便死。<a id="a-IW"></a>可是方便。<a id="a-IX"></a>无满足者。<a id="a-IY"></a>取此生老时相。<a id="a-IZ"></a>念已知之。<a id="a-Ia"></a>次取中年时相。<a id="a-Ib"></a>次取少年时相。<a id="a-Ic"></a>次取童子时相。<a id="a-Id"></a>次取婴孩时相。<a id="a-Ie"></a>次取波奢佉时。<a id="a-If"></a>次取健那时。<a id="a-Ig"></a>次取卑尸时。<a id="a-Ih"></a>次取阿浮陀时。<a id="a-Ii"></a>次取迦罗罗时相。<a id="a-Ij"></a>念已知之。<a id="a-Ik"></a>次取欲入母胎时心相。<a id="a-Il"></a>念已知之。<a id="a-Im"></a>是名念前世智满足。<a id="a-In"></a>不应作是说。<a id="a-Io"></a>所以者何。<a id="a-Ip"></a>中有中死。<a id="a-Iq"></a>次入母胎中有。<a id="a-Ir"></a>即属此生。<a id="a-Is"></a>评曰。<a id="a-It"></a>应作是说。<a id="a-Iu"></a>若能念知前世死时最后一刹那者。<a id="a-Iv"></a>是名念前世智满足。<a id="a-Iw"></a>问曰。<a id="a-Ix"></a>欲修念前世智时。<a id="a-Iy"></a>为缘自身为缘他身。<a id="a-Iz"></a>答曰。<a id="a-J0"></a>或有说者。<a id="a-J1"></a>缘自身。<a id="a-J2"></a>问曰。<a id="a-J3"></a>若然者。<a id="a-J4"></a>无色界命终者。<a id="a-J5"></a>则不可尔。<a id="a-J6"></a>复有说者。<a id="a-J7"></a>缘他身。<a id="a-J8"></a>评曰。<a id="a-J9"></a>应作是说。<a id="a-JA"></a>缘自身。<a id="a-JB"></a>亦缘他身缘自身作方便。<a id="a-JC"></a>若自见从无色界命终者。<a id="a-JD"></a>则缘他身。<a id="a-JE"></a>令得满足。<a id="a-JF"></a>若缘他身作方便。<a id="a-JG"></a>见他从无色界命终者。<a id="a-JH"></a>则缘自身。<a id="a-JI"></a>令得满足。<a id="a-JJ"></a>是故缘自身他身。<a id="a-JK"></a>修念前世智。<a id="a-JL"></a>令得满足。</p>
 </body>
</html>