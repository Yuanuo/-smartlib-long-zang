<!doctype html>
<html id="z3IBVlv155" data-ver="1151">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第四十六</h1>
  <h2 id="a2">使犍度一行品第二之三</h2>
  <p id="a3">身见摄几使。<a id="a-4"></a>问曰。<a id="a-5"></a>何故作此论。<a id="a-6"></a>答曰。<a id="a-7"></a>或有说摄法摄他法不摄自法。<a id="a-8"></a>如毗婆阇婆提。<a id="a-9"></a>依佛假名所说经。<a id="a-A"></a>亦依世俗言语法。<a id="a-B"></a>说摄法摄他法不摄自法。<a id="a-C"></a>何者是假名所说经。<a id="a-D"></a>如佛说譬如[怡-台+蓋]斗受入[怡-台+蓋]子。<a id="a-E"></a>为[怡-台+蓋]子依。<a id="a-F"></a>以[怡-台+蓋]斗胜故。<a id="a-G"></a>摄诸[怡-台+蓋]子。<a id="a-H"></a>彼作是说。<a id="a-I"></a>[怡-台+蓋]斗异于[怡-台+蓋]子。<a id="a-J"></a>而摄[怡-台+蓋]子。<a id="a-K"></a>是故知摄法摄于他法不摄自法。<a id="a-L"></a>余经亦说。<a id="a-M"></a>五根慧最胜。<a id="a-N"></a>为慧所摄。<a id="a-O"></a>慧异四根。<a id="a-P"></a>能摄四根。<a id="a-Q"></a>是故知摄他法。<a id="a-R"></a>余经亦说。<a id="a-S"></a>如佛问呵德迦居士。<a id="a-T"></a>汝云何摄眷属。<a id="a-U"></a>何以复知己摄眷属。<a id="a-V"></a>居士答言。<a id="a-W"></a>世尊所说四摄法。<a id="a-X"></a>布施爱语利益同事。<a id="a-Y"></a>以四法摄于眷属。<a id="a-Z"></a>亦知己摄眷属。<a id="a-a"></a>彼作是说。<a id="a-b"></a>居士眷属。<a id="a-c"></a>及与摄法。<a id="a-d"></a>各各别异。<a id="a-e"></a>而能相摄。<a id="a-f"></a>是故知摄他法不摄自法。<a id="a-g"></a>余经复说。<a id="a-h"></a>正见正方便正觉。<a id="a-i"></a>是慧身所摄。<a id="a-j"></a>正念正定。<a id="a-k"></a>是定身所摄。<a id="a-l"></a>彼作是说。<a id="a-m"></a>正见是慧。<a id="a-n"></a>慧身所摄。<a id="a-o"></a>正定定身所摄可尔。<a id="a-p"></a>正觉正方便。<a id="a-q"></a>非慧性。<a id="a-r"></a>正念非定性。<a id="a-s"></a>正觉正方便。<a id="a-t"></a>为慧身所摄。<a id="a-u"></a>正念为定身所摄者。<a id="a-v"></a>故知摄法摄于他法。<a id="a-w"></a>世俗言语法者。<a id="a-x"></a>世俗亦作是说。<a id="a-y"></a>户摄户枢。<a id="a-z"></a>缕能摄衣。<a id="a-10"></a>索摄薪束。<a id="a-11"></a>在家之人亦作是说。<a id="a-12"></a>我能摄我家资财象马僮仆。<a id="a-13"></a>出家之人亦作是说。<a id="a-14"></a>我摄衣钵。<a id="a-15"></a>及摄沙门所用之物。<a id="a-16"></a>彼以如是假名经所说。<a id="a-17"></a>及世俗言语所摄法故。<a id="a-18"></a>知摄法摄他不摄自法。<a id="a-19"></a>亦明摄法摄于自体。<a id="a-1A"></a>若当摄法。<a id="a-1B"></a>但摄于他不摄自体者。<a id="a-1C"></a>则一法体。<a id="a-1D"></a>与一切法体同。<a id="a-1E"></a>若一法生一切法亦生。<a id="a-1F"></a>一法灭一切法亦灭。<a id="a-1G"></a>复更有过。<a id="a-1H"></a>见苦所断法。<a id="a-1I"></a>则摄修道所断法。<a id="a-1J"></a>见苦所断法若断。<a id="a-1K"></a>修道所断法亦应断。<a id="a-1L"></a>若然者则后生对治。<a id="a-1M"></a>而无有用。<a id="a-1N"></a>欲令无如是过故。<a id="a-1O"></a>说摄法摄于自性不摄他法。<a id="a-1P"></a>问曰。<a id="a-1Q"></a>若摄法。<a id="a-1R"></a>但摄自法不摄他者。<a id="a-1S"></a>毗婆阇婆提所引经。<a id="a-1T"></a>及世俗言语法云何通。<a id="a-1U"></a>答曰。<a id="a-1V"></a>彼经是未了义是假名。<a id="a-1W"></a>是有余意。</p>
  <p id="a1X">问曰。<a id="a-1Y"></a>云何彼经是未了义是假名。<a id="a-1Z"></a>是有余意耶。<a id="a-1a"></a>答曰。<a id="a-1b"></a>如经说。<a id="a-1c"></a>[怡-台+蓋]斗受入[怡-台+蓋]子能摄[怡-台+蓋]子者。<a id="a-1d"></a>此中说依持是摄。<a id="a-1e"></a>所以者何。<a id="a-1f"></a>[怡-台+蓋]子依[怡-台+蓋]斗。<a id="a-1g"></a>[怡-台+蓋]斗持[怡-台+蓋]子故。<a id="a-1h"></a>而不散坏如说。<a id="a-1i"></a>五根中慧为最胜。<a id="a-1j"></a>为慧所摄。<a id="a-1k"></a>此中慧是方便说摄。<a id="a-1l"></a>所以者何以慧方便故。<a id="a-1m"></a>五根能有所行。<a id="a-1n"></a>而成大事如说。<a id="a-1o"></a>我以世尊所说四摄法。<a id="a-1p"></a>摄于眷属。<a id="a-1q"></a>乃至广说。<a id="a-1r"></a>此中说不离散是摄。<a id="a-1s"></a>以四摄方便。<a id="a-1t"></a>令眷属不离散故。<a id="a-1u"></a>如说正觉正方便正念。<a id="a-1v"></a>是慧身定身所摄者。<a id="a-1w"></a>此中说随顺是摄。<a id="a-1x"></a>正觉正方便。<a id="a-1y"></a>随顺慧身。<a id="a-1z"></a>正念随顺定身故。<a id="a-20"></a>如说户摄户枢。<a id="a-21"></a>缕能摄衣。<a id="a-22"></a>索摄薪束。<a id="a-23"></a>此中说持是摄。<a id="a-24"></a>如说在家出家人。<a id="a-25"></a>摄田财衣钵等。<a id="a-26"></a>此中说饶益是摄。<a id="a-27"></a>摄法摄他法者。<a id="a-28"></a>或时摄或时不摄。<a id="a-29"></a>或有所以摄。<a id="a-2A"></a>或有所以不摄如偈说。</p>
  <p id="a2B">因事生于爱　　因事生于恚</p>
  <p id="a2C">世人起爱恚　　无不因事者</p>
  <p id="a2D">摄法摄自法者。<a id="a-2E"></a>一切时摄皆有所以。<a id="a-2F"></a>一切时摄者。<a id="a-2G"></a>无有不摄自相时皆有。<a id="a-2H"></a>所以者何。<a id="a-2I"></a>自体不待所以故摄法。<a id="a-2J"></a>若观察自相法。<a id="a-2K"></a>还摄自相法时。<a id="a-2L"></a>有何善利耶。<a id="a-2M"></a>答曰。<a id="a-2N"></a>除去我想聚想。<a id="a-2O"></a>能修法想别想。<a id="a-2P"></a>若众生有我想聚想。<a id="a-2Q"></a>便生贪恚痴心。<a id="a-2R"></a>生贪恚痴故。<a id="a-2S"></a>于生老病死忧悲苦恼不能得脱。<a id="a-2T"></a>若能除去我想聚想观色。<a id="a-2U"></a>犹如散尘。<a id="a-2V"></a>观无色法。<a id="a-2W"></a>前后不俱总观。<a id="a-2X"></a>有为法离散之相。<a id="a-2Y"></a>犹如散沙。<a id="a-2Z"></a>便生空解脱门种子。<a id="a-2a"></a>若观诸行空而不乐生死。<a id="a-2b"></a>便生无愿解脱门种子。<a id="a-2c"></a>若不乐生死而求涅槃。<a id="a-2d"></a>便生无相解脱门种子。<a id="a-2e"></a>依下三昧。<a id="a-2f"></a>便生中三昧。<a id="a-2g"></a>依中三昧生上三昧。<a id="a-2h"></a>依上三昧能离三界欲。<a id="a-2i"></a>观察自相法。<a id="a-2j"></a>还摄自相法时。<a id="a-2k"></a>有如是善利。<a id="a-2l"></a>身见摄三使。<a id="a-2m"></a>总而言之。<a id="a-2n"></a>身见摄三使。<a id="a-2o"></a>身见在三界。<a id="a-2p"></a>欲界身见。<a id="a-2q"></a>还摄欲界身见。<a id="a-2r"></a>乃至无色界身见。<a id="a-2s"></a>还摄无色界身见。<a id="a-2t"></a>戒取摄六使。<a id="a-2u"></a>疑摄十二使。<a id="a-2v"></a>余摄如经本说。</p>
  <p id="a2w">问曰。<a id="a-2x"></a>云何名摄。<a id="a-2y"></a>答曰。<a id="a-2z"></a>自体于自体。<a id="a-30"></a>是有是实。<a id="a-31"></a>是可得故名摄。<a id="a-32"></a>自体于自体。<a id="a-33"></a>非异自体。<a id="a-34"></a>于自体非外。<a id="a-35"></a>自体于自体非远。<a id="a-36"></a>自体于自体不相舍。<a id="a-37"></a>自体于自体非空。<a id="a-38"></a>自体于自体无盈长。<a id="a-39"></a>自体于自体。<a id="a-3A"></a>非不已有。<a id="a-3B"></a>非不今有。<a id="a-3C"></a>非不当有。<a id="a-3D"></a>自体还摄自体故名摄。<a id="a-3E"></a>非如手把食指捻衣名摄。<a id="a-3F"></a>以诸法还摄自体名摄。<a id="a-3G"></a>不摄于他。</p>
  <p id="a3H">三结摄三不善根耶。<a id="a-3I"></a>三不善根摄三结耶。<a id="a-3J"></a>问曰。<a id="a-3K"></a>何故作此论。<a id="a-3L"></a>答曰。<a id="a-3M"></a>或有说摄法摄于他不摄自体。<a id="a-3N"></a>欲重止如是说者意故。<a id="a-3O"></a>而作此论。<a id="a-3P"></a>三结摄三不善根。<a id="a-3Q"></a>三不善根摄三结耶。<a id="a-3R"></a>答曰。<a id="a-3S"></a>各不相摄。<a id="a-3T"></a>余广说如经本。</p>
  <p id="a3U">身见令几有相续。<a id="a-3V"></a>问曰。<a id="a-3W"></a>何故作此论。<a id="a-3X"></a>答曰。<a id="a-3Y"></a>或有说不染污心。<a id="a-3Z"></a>令有相续。<a id="a-3a"></a>如毗婆阇婆提作如是说。</p>
  <p id="a3b">问曰。<a id="a-3c"></a>彼何故作此说耶。<a id="a-3d"></a>答曰。<a id="a-3e"></a>依佛经。<a id="a-3f"></a>佛经说菩萨住正智入母胎。<a id="a-3g"></a>住正智住母胎。<a id="a-3h"></a>住正智出母胎。<a id="a-3i"></a>为止如是说者意。<a id="a-3j"></a>欲明唯以染污心令有相续故而作此论。<a id="a-3k"></a>问曰。<a id="a-3l"></a>唯以染污心令有相续者。<a id="a-3m"></a>佛经云何通。<a id="a-3n"></a>答曰。<a id="a-3o"></a>此说不颠倒心名正智。<a id="a-3p"></a>众生皆以颠倒心入母胎唯除菩萨。<a id="a-3q"></a>菩萨入母胎时。<a id="a-3r"></a>有如是念。<a id="a-3s"></a>此是我母。<a id="a-3t"></a>此是我父。<a id="a-3u"></a>于母起母亲爱。<a id="a-3v"></a>于父起父亲敬。<a id="a-3w"></a>以不颠倒心入母胎故名正智。</p>
  <p id="a3x">复次所以作此论者。</p>
  <p id="a3y">或有说唯以爱恚二结。<a id="a-3z"></a>令有相续。<a id="a-40"></a>如譬喻者。<a id="a-41"></a>彼何故作是说耶。<a id="a-42"></a>答曰。<a id="a-43"></a>彼依佛经。<a id="a-44"></a>佛经说三事合故入母胎。<a id="a-45"></a>一父母有染心共会一处。<a id="a-46"></a>二其母无病值时。<a id="a-47"></a>三受身者现在前。<a id="a-48"></a>当于是时。<a id="a-49"></a>受身者二种心。<a id="a-4A"></a>展转现在前。<a id="a-4B"></a>若与欲俱。<a id="a-4C"></a>若与恚俱。<a id="a-4D"></a>为止如是说者意。<a id="a-4E"></a>亦明一切结令有相续故。<a id="a-4F"></a>而作此论。<a id="a-4G"></a>问曰。<a id="a-4H"></a>若然者。<a id="a-4I"></a>佛经云何通。<a id="a-4J"></a>答曰。<a id="a-4K"></a>彼说中有心。<a id="a-4L"></a>不说有相续心。<a id="a-4M"></a>或有说。<a id="a-4N"></a>恶道中心。<a id="a-4O"></a>以恚心令有相续。<a id="a-4P"></a>人天中心。<a id="a-4Q"></a>以爱心令有相续。<a id="a-4R"></a>为止如是说者意。<a id="a-4S"></a>亦明欲界众生三十六使令有相续。<a id="a-4T"></a>色界三十一使。<a id="a-4U"></a>无色界三十一使令有相续。<a id="a-4V"></a>为止他义乃至广说。<a id="a-4W"></a>而作此论。<a id="a-4X"></a>有亦有多名。<a id="a-4Y"></a>如此中说。<a id="a-4Z"></a>众生数受身处五阴是有。<a id="a-4a"></a>如说欲界。<a id="a-4b"></a>死生欲界中。<a id="a-4c"></a>一切欲界有相续耶。<a id="a-4d"></a>此中亦说。<a id="a-4e"></a>众生数受身处五阴名有。<a id="a-4f"></a>如说为缠所缠。<a id="a-4g"></a>令地狱有相续。<a id="a-4h"></a>此中亦说。<a id="a-4i"></a>众生数受身处五阴名有。<a id="a-4j"></a>如说欲界有相续时。<a id="a-4k"></a>最初得几业报根。<a id="a-4l"></a>此中亦说。<a id="a-4m"></a>众生数受身处五阴名有。<a id="a-4n"></a>如说有四有。<a id="a-4o"></a>前时有死有中有生有。<a id="a-4p"></a>此中亦如上说。<a id="a-4q"></a>如说舍欲界有。<a id="a-4r"></a>还令欲界有相续时。<a id="a-4s"></a>一切尽灭欲界系法。<a id="a-4t"></a>还起欲界系法现在前。<a id="a-4u"></a>此中亦如上说。<a id="a-4v"></a>如说云何有法。<a id="a-4w"></a>答言。<a id="a-4x"></a>有漏法。<a id="a-4y"></a>是此中说。<a id="a-4z"></a>一切有漏法是有。<a id="a-50"></a>如说沛仇当知有生时以识为食。<a id="a-51"></a>此中说。<a id="a-52"></a>生相续时心眷属名有。<a id="a-53"></a>如说。</p>
  <p id="a54">佛告阿难。<a id="a-55"></a>若业能令后生相续是有。<a id="a-56"></a>是亦名有。<a id="a-57"></a>此中说造未来有思名有。<a id="a-58"></a>如说取缘有。<a id="a-59"></a>阿毗昙者。<a id="a-5A"></a>作如是说。<a id="a-5B"></a>此中说时五阴名有。<a id="a-5C"></a>尊者瞿沙作如是说。<a id="a-5D"></a>造未来有业名有。<a id="a-5E"></a>如说七有。<a id="a-5F"></a>一地狱有二畜生有三饿鬼有四天有五人有六业有七中有。<a id="a-5G"></a>此中说五趣因五趣向。<a id="a-5H"></a>是有五趣有。<a id="a-5I"></a>即是五趣业有。<a id="a-5J"></a>是五趣因中。<a id="a-5K"></a>有是五趣向。<a id="a-5L"></a>如说云何欲有。<a id="a-5M"></a>欲界系取缘。<a id="a-5N"></a>能生未来有业。<a id="a-5O"></a>此中说业业报。<a id="a-5P"></a>不说取缘。</p>
  <p id="a5Q">问曰。<a id="a-5R"></a>若此中但说业业报。<a id="a-5S"></a>不说取缘者。<a id="a-5T"></a>十门中说。<a id="a-5U"></a>云何通。<a id="a-5V"></a>如说欲有欲界一切使所使。<a id="a-5W"></a>色无色有。<a id="a-5X"></a>色无色界一切使所使。<a id="a-5Y"></a>欲界可尔。<a id="a-5Z"></a>所以者何。<a id="a-5a"></a>欲界五种断。<a id="a-5b"></a>业尽能生报。<a id="a-5c"></a>色无色界修道所断业能生报。<a id="a-5d"></a>云何可尔。<a id="a-5e"></a>答曰。<a id="a-5f"></a>十门文应如是说。<a id="a-5g"></a>欲有欲界一切使所使。<a id="a-5h"></a>色无色有。<a id="a-5i"></a>色无色界修道所断使。<a id="a-5j"></a>及通一切使所使。<a id="a-5k"></a>而不说者。<a id="a-5l"></a>有何意耶。<a id="a-5m"></a>答曰。<a id="a-5n"></a>此中五种断心。<a id="a-5o"></a>能生有令有相续在有分中。<a id="a-5p"></a>是有眷属而作是说。<a id="a-5q"></a>复有说。<a id="a-5r"></a>十门章中。<a id="a-5s"></a>说业业报。<a id="a-5t"></a>解章义中。<a id="a-5u"></a>说业业报。<a id="a-5v"></a>及说取缘。</p>
  <p id="a5w">问曰。<a id="a-5x"></a>若然者。<a id="a-5y"></a>此云何通。<a id="a-5z"></a>如说彼尊者。<a id="a-60"></a>何故先立章。<a id="a-61"></a>欲显门义。<a id="a-62"></a>云何立章义异。<a id="a-63"></a>解章义异。<a id="a-64"></a>是故如先说者好。</p>
  <p id="a65">问曰。<a id="a-66"></a>何故名有。<a id="a-67"></a>答曰。<a id="a-68"></a>生灭故名有。</p>
  <p id="a69">问曰。<a id="a-6A"></a>若然者所行道亦生灭可是有耶。<a id="a-6B"></a>答曰。<a id="a-6C"></a>若生灭能令有增广者是有。<a id="a-6D"></a>圣道虽生灭。<a id="a-6E"></a>不令有增广。<a id="a-6F"></a>但令损灭。<a id="a-6G"></a>复次若生灭能令有相续增长生老病死者是有。<a id="a-6H"></a>圣道虽复生灭。<a id="a-6I"></a>能断有相续。<a id="a-6J"></a>不增长生老病死。<a id="a-6K"></a>复次若生灭是苦集道迹是世间生死道迹者是有。<a id="a-6L"></a>圣道虽复生灭。<a id="a-6M"></a>是苦集灭道迹。<a id="a-6N"></a>是世间生死灭道迹。<a id="a-6O"></a>复次若生灭是身见体。<a id="a-6P"></a>是颠倒体。<a id="a-6Q"></a>是爱体。<a id="a-6R"></a>是使体。<a id="a-6S"></a>是贪恚痴立足处。<a id="a-6T"></a>杂垢杂毒杂刺杂滓。<a id="a-6U"></a>在有堕苦集谛中者是有。<a id="a-6V"></a>圣道与此相违。<a id="a-6W"></a>不名为有。<a id="a-6X"></a>复次可畏义。<a id="a-6Y"></a>是有义。</p>
  <p id="a6Z">问曰。<a id="a-6a"></a>若然者。<a id="a-6b"></a>涅槃可畏。<a id="a-6c"></a>可是有耶。<a id="a-6d"></a>如说比丘当知。<a id="a-6e"></a>凡夫愚小。<a id="a-6f"></a>闻说涅槃无我无彼无我所须一切诸物。<a id="a-6g"></a>于此法中。<a id="a-6h"></a>生怖畏心。<a id="a-6i"></a>答曰。<a id="a-6j"></a>若畏有者。<a id="a-6k"></a>是正畏涅槃是邪。<a id="a-6l"></a>复次可畏法。<a id="a-6m"></a>凡夫圣人俱畏。<a id="a-6n"></a>涅槃唯凡夫所畏。<a id="a-6o"></a>非圣人所畏。<a id="a-6p"></a>复次是苦器故名有。</p>
  <p id="a6q">问曰。<a id="a-6r"></a>此亦是乐器。<a id="a-6s"></a>如说摩诃男当知。<a id="a-6t"></a>若色一向是苦。<a id="a-6u"></a>无有乐分不生喜乐者。<a id="a-6v"></a>众生于色。<a id="a-6w"></a>不应染着。<a id="a-6x"></a>摩诃男。<a id="a-6y"></a>以色非一向苦有少乐分。<a id="a-6z"></a>能生喜乐故众生染着。<a id="a-70"></a>亦说。<a id="a-71"></a>有三受。<a id="a-72"></a>苦受乐受不苦不乐受。<a id="a-73"></a>亦说。<a id="a-74"></a>所须是道具。<a id="a-75"></a>道是涅槃具。<a id="a-76"></a>亦说所须乐能生道乐。<a id="a-77"></a>道乐能到涅槃。<a id="a-78"></a>答曰。<a id="a-79"></a>生死虽有少乐苦分多。<a id="a-7A"></a>以乐分少故。<a id="a-7B"></a>说名苦分。<a id="a-7C"></a>犹毒瓶。<a id="a-7D"></a>虽一渧蜜堕中。<a id="a-7E"></a>不以一渧蜜故说名蜜瓶。<a id="a-7F"></a>以毒多故。<a id="a-7G"></a>说名毒瓶。<a id="a-7H"></a>身见少分。<a id="a-7I"></a>令欲有相续。<a id="a-7J"></a>少分令色有相续。<a id="a-7K"></a>少分令无色有相续。<a id="a-7L"></a>身见在三界。<a id="a-7M"></a>在欲界者。<a id="a-7N"></a>令欲有相续。<a id="a-7O"></a>在色有者。<a id="a-7P"></a>令色有相续。<a id="a-7Q"></a>在无色有者。<a id="a-7R"></a>令无色有相续。<a id="a-7S"></a>戒取疑亦如是。<a id="a-7T"></a>余广说如经本。<a id="a-7U"></a>相续有五种。<a id="a-7V"></a>一中有相续。<a id="a-7W"></a>二生有相续。<a id="a-7X"></a>三时相续。<a id="a-7Y"></a>四法相续五刹那相续。<a id="a-7Z"></a>中有相续者。<a id="a-7a"></a>死阴灭。<a id="a-7b"></a>次生中阴。<a id="a-7c"></a>中阴续死阴。<a id="a-7d"></a>名中有相续。<a id="a-7e"></a>生有相续者。<a id="a-7f"></a>中阴灭。<a id="a-7g"></a>次生生阴。<a id="a-7h"></a>生阴续中阴。<a id="a-7i"></a>名生有相续。<a id="a-7j"></a>时相续者。<a id="a-7k"></a>迦罗罗时灭。<a id="a-7l"></a>次生阿浮陀时。<a id="a-7m"></a>阿浮陀时。<a id="a-7n"></a>续迦罗罗时。<a id="a-7o"></a>名时相续。<a id="a-7p"></a>乃至中年时灭次生老年时。<a id="a-7q"></a>老年时续中年时。<a id="a-7r"></a>是名时相续。<a id="a-7s"></a>法相续者。<a id="a-7t"></a>善法后次生不善无记法。<a id="a-7u"></a>不善无记法续善法。<a id="a-7v"></a>后不善无记说亦如是。<a id="a-7w"></a>是名法相续。<a id="a-7x"></a>刹那相续者。<a id="a-7y"></a>前生刹那。<a id="a-7z"></a>次生后刹那。<a id="a-80"></a>后刹那续前刹那。<a id="a-81"></a>是名刹那相续。<a id="a-82"></a>此五种相续。<a id="a-83"></a>悉入二相续相中。<a id="a-84"></a>谓法相续。<a id="a-85"></a>刹那相续。<a id="a-86"></a>所以者何。<a id="a-87"></a>中有相续。<a id="a-88"></a>生有相续。<a id="a-89"></a>时相续。<a id="a-8A"></a>尽是法刹那相续。<a id="a-8B"></a>界中欲界有五种相续。<a id="a-8C"></a>色界有四。<a id="a-8D"></a>除时相续。<a id="a-8E"></a>无色界有三。<a id="a-8F"></a>除中有相续时相续。<a id="a-8G"></a>趣中地狱趣有四。<a id="a-8H"></a>除时相续。<a id="a-8I"></a>余四趣及四生。<a id="a-8J"></a>有五种相续。<a id="a-8K"></a>此中依二种相续而作论。<a id="a-8L"></a>谓中有相续。<a id="a-8M"></a>生有相续。<a id="a-8N"></a>问曰。<a id="a-8O"></a>使能令有相续。<a id="a-8P"></a>非缠是意地。<a id="a-8Q"></a>非五识身。<a id="a-8R"></a>何故作如是说。<a id="a-8S"></a>睡眠掉悔鼻触生爱。<a id="a-8T"></a>舌触生爱。<a id="a-8U"></a>令欲有相续。<a id="a-8V"></a>眼触生爱。<a id="a-8W"></a>耳触生爱。<a id="a-8X"></a>身触生爱。<a id="a-8Y"></a>令二有相续。<a id="a-8Z"></a>少入欲有。<a id="a-8a"></a>少入色有。<a id="a-8b"></a>答曰。<a id="a-8c"></a>此文应如是说。<a id="a-8d"></a>贪欲盖恚盖疑盖。<a id="a-8e"></a>令欲有相续。<a id="a-8f"></a>意触生爱。<a id="a-8g"></a>令三有相续。<a id="a-8h"></a>余盖余触生爱。<a id="a-8i"></a>不能令有相续。<a id="a-8j"></a>若不如是说者。<a id="a-8k"></a>当知此说有余。<a id="a-8l"></a>复次以不断故。<a id="a-8m"></a>说名相续。<a id="a-8n"></a>若不断盖不断鼻触生爱。<a id="a-8o"></a>舌触生爱者。<a id="a-8p"></a>命终还生欲界。<a id="a-8q"></a>若不断眼触生爱耳触生爱身触生爱者。<a id="a-8r"></a>命终生欲界。<a id="a-8s"></a>色界复有三事故。<a id="a-8t"></a>令有相续。<a id="a-8u"></a>一不断。<a id="a-8v"></a>二能生果。<a id="a-8w"></a>三令有相续。<a id="a-8x"></a>使在五识身。<a id="a-8y"></a>不善者有二事。<a id="a-8z"></a>一不断。<a id="a-90"></a>二能生果。<a id="a-91"></a>不能令有相续。<a id="a-92"></a>无记者有一事。<a id="a-93"></a>不断不能生果。<a id="a-94"></a>不能令有相续。<a id="a-95"></a>使在意地。<a id="a-96"></a>不善者有三事。<a id="a-97"></a>不断能生果。<a id="a-98"></a>能令有相续。<a id="a-99"></a>无记者有二事。<a id="a-9A"></a>不断令有相续。<a id="a-9B"></a>不能生果。<a id="a-9C"></a>缠在意地五识身。<a id="a-9D"></a>不善者有二事。<a id="a-9E"></a>不断能生果。<a id="a-9F"></a>不能令有相续。<a id="a-9G"></a>无记者有一事。<a id="a-9H"></a>不断不能生果。<a id="a-9I"></a>不能令有相续。<a id="a-9J"></a>若有此三事者。<a id="a-9K"></a>能令有相续。</p>
  <p id="a9L">身见以何三昧灭。<a id="a-9M"></a>问曰。<a id="a-9N"></a>何故作此论。<a id="a-9O"></a>答曰。<a id="a-9P"></a>欲显佛出世间有如是希有力故。<a id="a-9Q"></a>而作此论。<a id="a-9R"></a>施设经。<a id="a-9S"></a>作如是说。<a id="a-9T"></a>阎浮提外。<a id="a-9U"></a>有转轮圣王道。<a id="a-9V"></a>广一由旬。<a id="a-9W"></a>海水覆之。<a id="a-9X"></a>若无转轮圣王时。<a id="a-9Y"></a>无有众生能过上者。<a id="a-9Z"></a>若转轮圣王出时。<a id="a-9a"></a>海水减一由旬。<a id="a-9b"></a>转轮圣王所行道乃现。<a id="a-9c"></a>以金沙布上。<a id="a-9d"></a>栴檀香水洒之。<a id="a-9e"></a>转轮圣王。<a id="a-9f"></a>欲与四种兵众游巡四天下时。<a id="a-9g"></a>行此道上。<a id="a-9h"></a>如是佛不出世时。<a id="a-9i"></a>无有众生能行根本地。<a id="a-9j"></a>众生虽有离欲者。<a id="a-9k"></a>依于边道。<a id="a-9l"></a>不得根本。<a id="a-9m"></a>若十力转轮法王出世时。<a id="a-9n"></a>根本道尔乃显现。<a id="a-9o"></a>以三十七品金沙布上。<a id="a-9p"></a>以戒定慧栴檀香水。<a id="a-9q"></a>而以洒之。<a id="a-9r"></a>世尊与无量百千万那由他众生。<a id="a-9s"></a>而行其上。<a id="a-9t"></a>至无畏涅槃城。<a id="a-9u"></a>是故欲现佛出世间有如是希有力故。<a id="a-9v"></a>而作此论。</p>
  <p id="a9w">身见以何三昧灭。<a id="a-9x"></a>亦可言以何道。<a id="a-9y"></a>亦可言以何对治。<a id="a-9z"></a>亦可言以何正观。<a id="a-A0"></a>如是说者。<a id="a-A1"></a>皆同一义。<a id="a-A2"></a>灭亦可言断。<a id="a-A3"></a>亦可言无欲。<a id="a-A4"></a>亦可言尽。<a id="a-A5"></a>亦可言解脱。<a id="a-A6"></a>如是等说。<a id="a-A7"></a>皆同一义。<a id="a-A8"></a>昔有二大师。<a id="a-A9"></a>一名耆婆罗。<a id="a-AA"></a>二名瞿沙跋摩。<a id="a-AB"></a>尊者耆婆罗。<a id="a-AC"></a>作如是说。<a id="a-AD"></a>此中说毕竟断无余断。<a id="a-AE"></a>一向是圣人。<a id="a-AF"></a>非凡夫人。<a id="a-AG"></a>以无漏道。<a id="a-AH"></a>非世俗道。<a id="a-AI"></a>七依经是此论根本。<a id="a-AJ"></a>七依经说根本地。<a id="a-AK"></a>不说边。<a id="a-AL"></a>无有依根本地以世俗道而离欲者。<a id="a-AM"></a>尊者瞿沙跋摩。<a id="a-AN"></a>作如是说。<a id="a-AO"></a>此中说毕竟断无余断。<a id="a-AP"></a>亦有凡夫人亦有圣人。<a id="a-AQ"></a>亦世俗道。<a id="a-AR"></a>亦以无漏道。<a id="a-AS"></a>问曰。<a id="a-AT"></a>若然者七依经非此论根本。<a id="a-AU"></a>七依经纯说根本。<a id="a-AV"></a>答曰。<a id="a-AW"></a>以是事故。<a id="a-AX"></a>阿毗昙照明修多罗。<a id="a-AY"></a>其犹如灯。<a id="a-AZ"></a>经中所不说者。<a id="a-Aa"></a>此中说之。<a id="a-Ab"></a>经中所不现者。<a id="a-Ac"></a>此中显之。<a id="a-Ad"></a>经中有余义者。<a id="a-Ae"></a>此中说之。<a id="a-Af"></a>彼二家所说。<a id="a-Ag"></a>俱得善通。<a id="a-Ah"></a>三结依四依未至。<a id="a-Ai"></a>依四依者。<a id="a-Aj"></a>依四禅。<a id="a-Ak"></a>依未至者。<a id="a-Al"></a>依未至中间。<a id="a-Am"></a>此地名未至问曰。<a id="a-An"></a>何故名未至耶。<a id="a-Ao"></a>答曰。<a id="a-Ap"></a>未入根本地。<a id="a-Aq"></a>根本地未现在前。<a id="a-Ar"></a>而能离欲。<a id="a-As"></a>名未至地。</p>
  <p id="aAt">问曰。<a id="a-Au"></a>未至地不名为依。<a id="a-Av"></a>何故作是说。<a id="a-Aw"></a>或依四。<a id="a-Ax"></a>或依未至。<a id="a-Ay"></a>答曰。<a id="a-Az"></a>此文应如是说。<a id="a-B0"></a>若入四依。<a id="a-B1"></a>若不入四依而灭。<a id="a-B2"></a>而不说者。<a id="a-B3"></a>有何意耶。<a id="a-B4"></a>答曰。<a id="a-B5"></a>欲重说四依名故。<a id="a-B6"></a>如说。<a id="a-B7"></a>或入根本得灭。<a id="a-B8"></a>或不入根本得灭。<a id="a-B9"></a>如人问他男子。<a id="a-BA"></a>汝为入城事得成耶。<a id="a-BB"></a>为不入城事得成耶。<a id="a-BC"></a>三结从欲界。<a id="a-BD"></a>乃至非想非非想处可得。<a id="a-BE"></a>欲界者依未至。<a id="a-BF"></a>初禅者。<a id="a-BG"></a>依初依依未至。<a id="a-BH"></a>二禅者。<a id="a-BI"></a>依二依依未至。<a id="a-BJ"></a>三禅者。<a id="a-BK"></a>依三依依未至。<a id="a-BL"></a>四禅及无色。<a id="a-BM"></a>依四依依未至。<a id="a-BN"></a>所以者何。<a id="a-BO"></a>三结是见道所断。<a id="a-BP"></a>必以见道。<a id="a-BQ"></a>而毕竟断。<a id="a-BR"></a>见道必在六地。<a id="a-BS"></a>谓未至中间根本四禅。<a id="a-BT"></a>若依未至禅。<a id="a-BU"></a>得正决定三结。<a id="a-BV"></a>则以未至禅灭。<a id="a-BW"></a>若依初禅。<a id="a-BX"></a>得正决定三结。<a id="a-BY"></a>则依初禅灭。<a id="a-BZ"></a>若依乃至第四禅。<a id="a-Ba"></a>得正决定及无色三结。<a id="a-Bb"></a>即依第四禅灭。<a id="a-Bc"></a>此中说第四禅及无色三结依四禅及未至贪恚痴及欲漏依未至。<a id="a-Bd"></a>所以者何。<a id="a-Be"></a>离欲爱时此法永断。<a id="a-Bf"></a>若凡夫人断。<a id="a-Bg"></a>依未至断。<a id="a-Bh"></a>圣人亦依未至断。<a id="a-Bi"></a>世俗道圣道。<a id="a-Bj"></a>俱依未至断。<a id="a-Bk"></a>有漏或依七。<a id="a-Bl"></a>或依未至。<a id="a-Bm"></a>七依者。<a id="a-Bn"></a>四禅三无色定。<a id="a-Bo"></a>未至者。<a id="a-Bp"></a>未来中间。<a id="a-Bq"></a>有漏从初禅乃至非想非非想处可得。<a id="a-Br"></a>彼非想非非想处。<a id="a-Bs"></a>或依未至。<a id="a-Bt"></a>而离彼欲。<a id="a-Bu"></a>或乃至依无所有处。<a id="a-Bv"></a>离彼欲。<a id="a-Bw"></a>为无所有处非想非非想处。<a id="a-Bx"></a>有漏言七地及未至。<a id="a-By"></a>初禅地者。<a id="a-Bz"></a>或依初依。<a id="a-C0"></a>或依未至。<a id="a-C1"></a>二禅地者。<a id="a-C2"></a>或依二依或依未至。<a id="a-C3"></a>乃至识处。<a id="a-C4"></a>或依六依。<a id="a-C5"></a>或依未至无所有处非想非非想处。<a id="a-C6"></a>或依七依。<a id="a-C7"></a>或依未至。<a id="a-C8"></a>无明漏。<a id="a-C9"></a>或依七依。<a id="a-CA"></a>或依未至七依者。<a id="a-CB"></a>四禅三无色定。<a id="a-CC"></a>未至者。<a id="a-CD"></a>未至中间禅。<a id="a-CE"></a>无明漏。<a id="a-CF"></a>欲界乃至非想非非想处可得。<a id="a-CG"></a>彼非想非非想处无明漏。<a id="a-CH"></a>或依七依。<a id="a-CI"></a>或依未至。<a id="a-CJ"></a>总而言之。<a id="a-CK"></a>依七依或依未至。<a id="a-CL"></a>若欲界者依未至。<a id="a-CM"></a>在初禅者依初依。<a id="a-CN"></a>或依未至。<a id="a-CO"></a>乃至识处依六依。<a id="a-CP"></a>依未至。<a id="a-CQ"></a>无所有处非想非非想处无明漏。<a id="a-CR"></a>或依七依。<a id="a-CS"></a>或依未至。<a id="a-CT"></a>余广说如经本。</p>
  <p id="aCU">诸结过去。<a id="a-CV"></a>彼结已系耶。<a id="a-CW"></a>答曰。<a id="a-CX"></a>若结过去。<a id="a-CY"></a>彼结已系诸结过去。<a id="a-CZ"></a>彼得亦过去是也。<a id="a-Ca"></a>颇结已系彼结非过去耶。<a id="a-Cb"></a>答曰有。<a id="a-Cc"></a>未来现在结是也。<a id="a-Cd"></a>诸未来现在结。<a id="a-Ce"></a>得在过去。<a id="a-Cf"></a>诸结生时或如大牛在前而行。<a id="a-Cg"></a>或如犊子随后而行。<a id="a-Ch"></a>或有俱行。<a id="a-Ci"></a>如大牛在前行者。<a id="a-Cj"></a>先生结。<a id="a-Ck"></a>后生得。<a id="a-Cl"></a>如犊子随后行者。<a id="a-Cm"></a>先生得。<a id="a-Cn"></a>后生结。<a id="a-Co"></a>俱行者。<a id="a-Cp"></a>结得俱生。<a id="a-Cq"></a>此中说犊子随行法。<a id="a-Cr"></a>诸结未来。<a id="a-Cs"></a>彼结当系耶。<a id="a-Ct"></a>答曰。<a id="a-Cu"></a>或结未来。<a id="a-Cv"></a>彼结不当系耶。<a id="a-Cw"></a>乃至广作四句。<a id="a-Cx"></a>云何结在未来。<a id="a-Cy"></a>彼结不当系耶。<a id="a-Cz"></a>答曰。<a id="a-D0"></a>诸未来结。<a id="a-D1"></a>已断已知已灭已吐。<a id="a-D2"></a>于彼断结心。<a id="a-D3"></a>更不退断者。<a id="a-D4"></a>是断智。<a id="a-D5"></a>知者是智知。<a id="a-D6"></a>灭者是数灭。<a id="a-D7"></a>吐者断不解脱。<a id="a-D8"></a>得解脱。<a id="a-D9"></a>得作证。<a id="a-DA"></a>于彼断结心。<a id="a-DB"></a>更不退者。<a id="a-DC"></a>不退法阿罗汉。<a id="a-DD"></a>未来三界见道修道所断结。<a id="a-DE"></a>已断乃至已吐。<a id="a-DF"></a>彼结更不复系。<a id="a-DG"></a>所以者何。<a id="a-DH"></a>彼是不退法故。<a id="a-DI"></a>若是退法阿罗汉。<a id="a-DJ"></a>未来三界见道所断结。<a id="a-DK"></a>已断乃至已吐。<a id="a-DL"></a>彼结更不复系阿那含是不退法者。<a id="a-DM"></a>离无所有处欲。<a id="a-DN"></a>未来三界见道所断结。<a id="a-DO"></a>及修道所断八地结。<a id="a-DP"></a>已断乃至已吐。<a id="a-DQ"></a>彼结更不复系。<a id="a-DR"></a>乃至离欲界欲。<a id="a-DS"></a>未离初禅欲。<a id="a-DT"></a>三界见道所断。<a id="a-DU"></a>欲界修道所断法。<a id="a-DV"></a>彼结已断。<a id="a-DW"></a>乃至已吐。<a id="a-DX"></a>更不复系。<a id="a-DY"></a>不退法斯陀含。<a id="a-DZ"></a>未来三界见道所断结。<a id="a-Da"></a>及欲界修道所断六种结。<a id="a-Db"></a>已断乃至已吐。<a id="a-Dc"></a>更不复系。<a id="a-Dd"></a>须陀洹未来三界见道所断结。<a id="a-De"></a>已断乃至已吐。<a id="a-Df"></a>更不复系。<a id="a-Dg"></a>不退法凡夫。<a id="a-Dh"></a>如菩萨等离无所有处欲。<a id="a-Di"></a>八地见道修道所断结。<a id="a-Dj"></a>已断乃至已吐。<a id="a-Dk"></a>更不复系。<a id="a-Dl"></a>乃至离欲界欲。<a id="a-Dm"></a>一地说亦如是。<a id="a-Dn"></a>云何结当系。<a id="a-Do"></a>彼结不在未来耶。<a id="a-Dp"></a>答曰。<a id="a-Dq"></a>诸结过去已断已知已灭已吐。<a id="a-Dr"></a>于彼断结必退。<a id="a-Ds"></a>退法阿罗汉。<a id="a-Dt"></a>三界过去修道所断结。<a id="a-Du"></a>已断乃至已吐。<a id="a-Dv"></a>彼结当系。<a id="a-Dw"></a>退法阿那含。<a id="a-Dx"></a>离无所有处欲过去八地修道所断结。<a id="a-Dy"></a>已断乃至已吐。<a id="a-Dz"></a>彼结当系。<a id="a-E0"></a>乃至离欲界欲。<a id="a-E1"></a>未离初禅欲。<a id="a-E2"></a>说亦如是。<a id="a-E3"></a>离无所有处欲。<a id="a-E4"></a>退凡夫人。<a id="a-E5"></a>过去八地见道修道所断结。<a id="a-E6"></a>已断乃至已吐。<a id="a-E7"></a>彼结当系。<a id="a-E8"></a>乃至离欲界欲。<a id="a-E9"></a>未离初禅欲。<a id="a-EA"></a>说亦如上。<a id="a-EB"></a>云何结在未来。<a id="a-EC"></a>彼结当系耶。<a id="a-ED"></a>答曰。<a id="a-EE"></a>诸未来结。<a id="a-EF"></a>已断乃至已吐。<a id="a-EG"></a>彼结必退。<a id="a-EH"></a>广说如过去。<a id="a-EI"></a>云何结不在未来。<a id="a-EJ"></a>彼结不当系耶。<a id="a-EK"></a>答曰。<a id="a-EL"></a>诸结过去。<a id="a-EM"></a>已断乃至已吐。<a id="a-EN"></a>彼结必不退。<a id="a-EO"></a>广说如未来。<a id="a-EP"></a>诸结现在。<a id="a-EQ"></a>彼结今系耶。<a id="a-ER"></a>答曰。<a id="a-ES"></a>若结现在彼结。<a id="a-ET"></a>今系诸结现在。<a id="a-EU"></a>彼得亦现在。<a id="a-EV"></a>颇结今系。<a id="a-EW"></a>彼结非现在耶。<a id="a-EX"></a>答曰。<a id="a-EY"></a>有诸过去未来结。<a id="a-EZ"></a>诸过去未来结。<a id="a-Ea"></a>得在现在。<a id="a-Eb"></a>系过去者。<a id="a-Ec"></a>如大牛行法。<a id="a-Ed"></a>现在者。<a id="a-Ee"></a>如犊子行法。<a id="a-Ef"></a>所可用道断欲界结退。<a id="a-Eg"></a>彼道时还得彼结得不耶。<a id="a-Eh"></a>问曰。<a id="a-Ei"></a>何故作此论。<a id="a-Ej"></a>答曰。<a id="a-Ek"></a>或有说。<a id="a-El"></a>无有退法。<a id="a-Em"></a>如毗婆阇婆提。<a id="a-En"></a>以现喻故。<a id="a-Eo"></a>而作是说。<a id="a-Ep"></a>今现见瓶破。<a id="a-Eq"></a>唯有破瓦。<a id="a-Er"></a>不可还作瓶。<a id="a-Es"></a>如是阿罗汉。<a id="a-Et"></a>以金刚喻定。<a id="a-Eu"></a>破诸烦恼。<a id="a-Ev"></a>令无有余。<a id="a-Ew"></a>不可还成烦恼性。<a id="a-Ex"></a>亦如烧木为灰。<a id="a-Ey"></a>更无木用。<a id="a-Ez"></a>如是阿罗汉。<a id="a-F0"></a>以智慧火。<a id="a-F1"></a>烧诸烦恼。<a id="a-F2"></a>更无烦恼用。<a id="a-F3"></a>以是现喻故。<a id="a-F4"></a>言无退法。<a id="a-F5"></a>为断如是说者意。<a id="a-F6"></a>亦明退法有实体。<a id="a-F7"></a>若言无退法。<a id="a-F8"></a>则违佛经。<a id="a-F9"></a>佛经说有二种阿罗汉。<a id="a-FA"></a>一退法。<a id="a-FB"></a>二不退法。<a id="a-FC"></a>复违余经。<a id="a-FD"></a>如说有五因缘。<a id="a-FE"></a>时解脱阿罗汉退。<a id="a-FF"></a>云何为五。<a id="a-FG"></a>一营事。<a id="a-FH"></a>二多诵。<a id="a-FI"></a>三和斗诤。<a id="a-FJ"></a>四远行。<a id="a-FK"></a>五长病。<a id="a-FL"></a>复违余经。<a id="a-FM"></a>如说。<a id="a-FN"></a>尊者瞿醯迦。<a id="a-FO"></a>得阿罗汉。<a id="a-FP"></a>是时解脱。<a id="a-FQ"></a>六反退失阿罗汉果。<a id="a-FR"></a>第七反时。<a id="a-FS"></a>畏退此法。<a id="a-FT"></a>以刀自害而死。<a id="a-FU"></a>欲令无如是过故。<a id="a-FV"></a>说退法实有定体。</p>
  <p id="aFW">问曰。<a id="a-FX"></a>若退法实有定体者。<a id="a-FY"></a>毗婆阇婆提。<a id="a-FZ"></a>说现喻。<a id="a-Fa"></a>云何通。<a id="a-Fb"></a>答曰。<a id="a-Fc"></a>此不必须通。<a id="a-Fd"></a>所以者何。<a id="a-Fe"></a>此非修多罗毗尼阿毗昙。<a id="a-Ff"></a>不可以世间现事过贤圣法。<a id="a-Fg"></a>贤圣法异。<a id="a-Fh"></a>世间法异。<a id="a-Fi"></a>若欲必通。<a id="a-Fj"></a>有何意耶。<a id="a-Fk"></a>答曰。<a id="a-Fl"></a>应说喻过。<a id="a-Fm"></a>若喻有过。<a id="a-Fn"></a>义亦有过。<a id="a-Fo"></a>如瓶破时。<a id="a-Fp"></a>有余碎瓦。<a id="a-Fq"></a>阿罗汉诸结断时。<a id="a-Fr"></a>为有余结。<a id="a-Fs"></a>为无有耶。<a id="a-Ft"></a>若有余结。<a id="a-Fu"></a>是名有结。<a id="a-Fv"></a>不名阿罗汉。<a id="a-Fw"></a>若无余结。<a id="a-Fx"></a>义异喻异。<a id="a-Fy"></a>犹如烧木有余灰在。<a id="a-Fz"></a>如是阿罗汉诸结尽时为有余结。<a id="a-G0"></a>为无余结。<a id="a-G1"></a>若有余结。<a id="a-G2"></a>不名阿罗汉。<a id="a-G3"></a>若无余结。<a id="a-G4"></a>义异喻异。<a id="a-G5"></a>然木无烧义。<a id="a-G6"></a>木微尘与火微尘作因已灭。<a id="a-G7"></a>火微尘与灰微尘作因已灭。<a id="a-G8"></a>是故作如是说。<a id="a-G9"></a>木是灰因。<a id="a-GA"></a>灰因木生。<a id="a-GB"></a>作烧木想。<a id="a-GC"></a>烧木已有余灰。<a id="a-GD"></a>非无所有。<a id="a-GE"></a>是故喻不似义。<a id="a-GF"></a>如是阿罗汉烦恼尽时。<a id="a-GG"></a>非无本性。<a id="a-GH"></a>在过去未来世中。<a id="a-GI"></a>有相有实体。<a id="a-GJ"></a>若与结相违。<a id="a-GK"></a>诸善功德。<a id="a-GL"></a>在彼身中。<a id="a-GM"></a>未生之时。<a id="a-GN"></a>名结不断。<a id="a-GO"></a>若与结相违诸善功德。<a id="a-GP"></a>在彼身中出生之时。<a id="a-GQ"></a>彼结名断。<a id="a-GR"></a>如是修圣道时。<a id="a-GS"></a>不令结体使无本性。<a id="a-GT"></a>如是圣道。<a id="a-GU"></a>是希有事。<a id="a-GV"></a>能令阿罗汉断一切结不令此结非无本性。<a id="a-GW"></a>是故尊者瞿沙。<a id="a-GX"></a>作如是说。<a id="a-GY"></a>烦恼不在身中行故名断。<a id="a-GZ"></a>如提婆达多。<a id="a-Ga"></a>不在舍中。<a id="a-Gb"></a>非无提婆达多性。<a id="a-Gc"></a>彼亦如是。</p>
  <p id="aGd">问曰。<a id="a-Ge"></a>毗婆阇婆提。<a id="a-Gf"></a>云何通育多婆提所引经耶。<a id="a-Gg"></a>答曰。<a id="a-Gh"></a>彼作是说。<a id="a-Gi"></a>阿罗汉退道不退果。<a id="a-Gj"></a>所以者何。<a id="a-Gk"></a>果是无为法故。<a id="a-Gl"></a>问曰。<a id="a-Gm"></a>若然者。<a id="a-Gn"></a>虽不退果。<a id="a-Go"></a>而退于道。<a id="a-Gp"></a>退于道非是退耶。<a id="a-Gq"></a>若退无学道时。<a id="a-Gr"></a>为得学道。<a id="a-Gs"></a>为不得耶。<a id="a-Gt"></a>若得者亦应言退果。<a id="a-Gu"></a>若不得者。<a id="a-Gv"></a>便有大过。<a id="a-Gw"></a>退无学道。<a id="a-Gx"></a>不得学道。<a id="a-Gy"></a>是时应是凡夫。<a id="a-Gz"></a>毗婆阇婆提。<a id="a-H0"></a>复作是说。<a id="a-H1"></a>使是缠种子。<a id="a-H2"></a>使不与心相应。<a id="a-H3"></a>缠与心相应。<a id="a-H4"></a>使能生缠。<a id="a-H5"></a>缠若现在前名退。<a id="a-H6"></a>阿罗汉诸使已断故。<a id="a-H7"></a>不能生缠。<a id="a-H8"></a>云何起缠现在前而退耶。<a id="a-H9"></a>是故彼作是说。<a id="a-HA"></a>言无退法。<a id="a-HB"></a>如是说者好。<a id="a-HC"></a>彼作是说。<a id="a-HD"></a>言无退法者。<a id="a-HE"></a>是无知果。<a id="a-HF"></a>闇果。<a id="a-HG"></a>愚果。<a id="a-HH"></a>不勤方便果。<a id="a-HI"></a>而退法有相有实体。<a id="a-HJ"></a>是故为止他义。<a id="a-HK"></a>乃至欲显己义故。<a id="a-HL"></a>而作此论。</p>
  <p id="aHM">问曰。<a id="a-HN"></a>退法体性是何。<a id="a-HO"></a>答曰。<a id="a-HP"></a>是不成就性。<a id="a-HQ"></a>不隐没无记。<a id="a-HR"></a>心不相应行阴摄。<a id="a-HS"></a>在如是法中。<a id="a-HT"></a>如说。<a id="a-HU"></a>如是等诸法。<a id="a-HV"></a>名心不相应行。<a id="a-HW"></a>退异退法异。<a id="a-HX"></a>退者。<a id="a-HY"></a>是不成就性。<a id="a-HZ"></a>如上说。<a id="a-Ha"></a>退法是不善法。<a id="a-Hb"></a>及隐没无记法。<a id="a-Hc"></a>亦如破僧异。<a id="a-Hd"></a>破僧罪异。<a id="a-He"></a>破僧是不和合性。<a id="a-Hf"></a>是不隐没无记。<a id="a-Hg"></a>心不相应行阴摄。<a id="a-Hh"></a>破僧罪是妄语僧。<a id="a-Hi"></a>成就不和合破僧人成就罪。<a id="a-Hj"></a>如是退异退法异。<a id="a-Hk"></a>广说如上。<a id="a-Hl"></a>复有说者。<a id="a-Hm"></a>若起使若起缠现在前。<a id="a-Hn"></a>是退性。<a id="a-Ho"></a>若然者。<a id="a-Hp"></a>退法性是染污。<a id="a-Hq"></a>复有说者。<a id="a-Hr"></a>若法随顺退法是退性。<a id="a-Hs"></a>若作是说。<a id="a-Ht"></a>一切诸法。<a id="a-Hu"></a>尽是退性。<a id="a-Hv"></a>所以者何。<a id="a-Hw"></a>一切诸法。<a id="a-Hx"></a>随顺退性故。<a id="a-Hy"></a>尊者浮陀提婆。<a id="a-Hz"></a>作如是说。<a id="a-I0"></a>退无体性。<a id="a-I1"></a>所以者何。<a id="a-I2"></a>行者本有如是诸善功德。<a id="a-I3"></a>于彼法退失堕落。<a id="a-I4"></a>如人为贼所劫财物。<a id="a-I5"></a>有人问言。<a id="a-I6"></a>汝失财物。<a id="a-I7"></a>体性是何彼答言。<a id="a-I8"></a>无有体性。<a id="a-I9"></a>本有财物。<a id="a-IA"></a>贼劫之去。<a id="a-IB"></a>复有何性。<a id="a-IC"></a>犹如有一人劫衣去。<a id="a-ID"></a>他人问言。<a id="a-IE"></a>汝今失衣。<a id="a-IF"></a>体性是何。<a id="a-IG"></a>彼答言无有体性。<a id="a-IH"></a>所以者何。<a id="a-II"></a>本有此衣。<a id="a-IJ"></a>人劫之去。<a id="a-IK"></a>当有何性。<a id="a-IL"></a>犹如有一人裂其衣。<a id="a-IM"></a>他人问言。<a id="a-IN"></a>汝今衣裂。<a id="a-IO"></a>体性是何。<a id="a-IP"></a>彼答言无有体性。<a id="a-IQ"></a>所以者何。<a id="a-IR"></a>衣本是完。<a id="a-IS"></a>他人裂破。<a id="a-IT"></a>当有何性。<a id="a-IU"></a>彼亦如是。<a id="a-IV"></a>评曰。<a id="a-IW"></a>应如上说。<a id="a-IX"></a>退体性是不成就性。<a id="a-IY"></a>乃至广说。</p>
 </body>
</html>