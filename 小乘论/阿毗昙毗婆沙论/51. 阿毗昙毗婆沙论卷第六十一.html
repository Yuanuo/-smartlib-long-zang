<!doctype html>
<html id="z3IBVnQ15K" data-ver="1289">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第六十一</h1>
  <h2 id="a2">使犍度十门品第四之八</h2>
  <p id="a3">问曰。<a id="a-4"></a>见谛时。<a id="a-5"></a>为别相见。<a id="a-6"></a>为总相见。<a id="a-7"></a>若以别相者。<a id="a-8"></a>别相有无量。<a id="a-9"></a>见谛则无竟已。<a id="a-A"></a>如地有无量别相。<a id="a-B"></a>若观地别相。<a id="a-C"></a>不能令尽。<a id="a-D"></a>而便命终。<a id="a-E"></a>若以总相者。<a id="a-F"></a>云何不名一时见谛。<a id="a-G"></a>别相诸法复云何知。<a id="a-H"></a>答曰。<a id="a-I"></a>应作是说。<a id="a-J"></a>以总相见谛。<a id="a-K"></a>问曰。<a id="a-L"></a>若然者云何不名一时见谛。<a id="a-M"></a>答曰。<a id="a-N"></a>以总相者。<a id="a-O"></a>于一谛总相。<a id="a-P"></a>非四谛总相。<a id="a-Q"></a>为少分相故。<a id="a-R"></a>分别无量。<a id="a-S"></a>总相别相。<a id="a-T"></a>如地有总相。<a id="a-U"></a>以三大故。<a id="a-V"></a>地是别相。<a id="a-W"></a>一切地。<a id="a-X"></a>皆是坚相是总相。<a id="a-Y"></a>四大是色阴。<a id="a-Z"></a>色阴有总相别相。<a id="a-a"></a>别相者以四阴故。<a id="a-b"></a>总相者一切色皆是障碍。<a id="a-c"></a>五取阴是苦谛。<a id="a-d"></a>苦谛有别相总相。<a id="a-e"></a>别相者以三谛故。<a id="a-f"></a>总相者一切苦。<a id="a-g"></a>皆是逼切相。<a id="a-h"></a>以如是总相见谛。<a id="a-i"></a>以无常苦空无我行见谛。<a id="a-j"></a>以苦谛故是总相。<a id="a-k"></a>以余三谛故是别相。<a id="a-l"></a>以谛故是别相。<a id="a-m"></a>以阴故是总相。<a id="a-n"></a>复次一谛非四谛。<a id="a-o"></a>四谛非一谛。<a id="a-p"></a>是故不一时见谛。<a id="a-q"></a>复次一行非四行。<a id="a-r"></a>四行非一行。<a id="a-s"></a>是故不一时见谛。<a id="a-t"></a>复次以觉所觉分明了了故。<a id="a-u"></a>根根义所境界境界。<a id="a-v"></a>亦分明了了故。<a id="a-w"></a>不一时见谛。<a id="a-x"></a>复次以有漏无漏别故。<a id="a-y"></a>不一时见谛。<a id="a-z"></a>复次以有为无为差别故。<a id="a-10"></a>不一时见谛。<a id="a-11"></a>复次苦谛不一时见。<a id="a-12"></a>先见欲界苦。<a id="a-13"></a>后见色无色界苦。<a id="a-14"></a>先见欲界诸行因。<a id="a-15"></a>后见色无色界诸行因。<a id="a-16"></a>先见欲界诸行灭。<a id="a-17"></a>后见色无色界诸行灭。<a id="a-18"></a>先见欲界对治道。<a id="a-19"></a>后见色无色界对治道。<a id="a-1A"></a>是故非一时见谛。<a id="a-1B"></a>云何知别相法耶。<a id="a-1C"></a>答曰。<a id="a-1D"></a>见谛时不知别相法。<a id="a-1E"></a>一切别相。<a id="a-1F"></a>智所应知者。<a id="a-1G"></a>尽以总相智知。<a id="a-1H"></a>复次若缘谛别相无知。<a id="a-1I"></a>若缘谛总相无知。<a id="a-1J"></a>一时断故。<a id="a-1K"></a>是故总相见谛时。<a id="a-1L"></a>亦知别相所知。</p>
  <p id="a1M">佛经说未知苦圣谛。<a id="a-1N"></a>当知阿毗昙说。<a id="a-1O"></a>云何智所知法。<a id="a-1P"></a>答曰。<a id="a-1Q"></a>一切法。<a id="a-1R"></a>问曰。<a id="a-1S"></a>一切诸法。<a id="a-1T"></a>是智所知。<a id="a-1U"></a>如阿毗昙说。<a id="a-1V"></a>佛经何故但说知苦耶。<a id="a-1W"></a>答曰。<a id="a-1X"></a>佛经说知苦是出世间智。<a id="a-1Y"></a>阿毗昙说。<a id="a-1Z"></a>知一切法。<a id="a-1a"></a>是世间出世间智。<a id="a-1b"></a>如世间出世间。<a id="a-1c"></a>有漏无漏缚解系不系。<a id="a-1d"></a>当知亦如是。<a id="a-1e"></a>复次佛经说。<a id="a-1f"></a>知苦是近智。<a id="a-1g"></a>阿毗昙说。<a id="a-1h"></a>知一切法。<a id="a-1i"></a>是近智远智。<a id="a-1j"></a>如近远俱不俱。<a id="a-1k"></a>当知亦如是。<a id="a-1l"></a>复次以总相知故。<a id="a-1m"></a>佛说知苦。<a id="a-1n"></a>以总相别相知故。<a id="a-1o"></a>阿毗昙说知一切法。<a id="a-1p"></a>如总相知。<a id="a-1q"></a>别相知。<a id="a-1r"></a>总相解。<a id="a-1s"></a>别相解。<a id="a-1t"></a>总相观。<a id="a-1u"></a>别相观。<a id="a-1v"></a>当知亦尔。<a id="a-1w"></a>复次佛经说不共智。<a id="a-1x"></a>阿毗昙说共不共智。<a id="a-1y"></a>复次佛经说见苦时。<a id="a-1z"></a>阿毗昙说观行时。<a id="a-20"></a>复次解有二种。<a id="a-21"></a>一者假名。<a id="a-22"></a>二者实义。<a id="a-23"></a>佛经说假名解知苦。<a id="a-24"></a>阿毗昙说实义知一切法。<a id="a-25"></a>问曰。<a id="a-26"></a>云何假名解。<a id="a-27"></a>答曰。<a id="a-28"></a>现见苦是知果。<a id="a-29"></a>现见集是知因。<a id="a-2A"></a>证灭时知灭。<a id="a-2B"></a>有二功德不在身中。<a id="a-2C"></a>行修道时。<a id="a-2D"></a>为断一切烦恼道。<a id="a-2E"></a>以如是等总相解故。<a id="a-2F"></a>名假名解。<a id="a-2G"></a>尊者波奢说曰。<a id="a-2H"></a>佛经说当知苦。<a id="a-2I"></a>或谓但当知苦。<a id="a-2J"></a>更不知余。<a id="a-2K"></a>是故阿毗昙。<a id="a-2L"></a>作如是说。<a id="a-2M"></a>应知一切法。<a id="a-2N"></a>佛经说当断集。<a id="a-2O"></a>或谓但当断集更不断余。<a id="a-2P"></a>是故阿毗昙作如是说。<a id="a-2Q"></a>云何断法。<a id="a-2R"></a>一切有漏法。<a id="a-2S"></a>佛经说当证灭。<a id="a-2T"></a>或谓但当证灭更不证余。<a id="a-2U"></a>是故阿毗昙作如是说。<a id="a-2V"></a>云何证法。<a id="a-2W"></a>答曰。<a id="a-2X"></a>一切善法。<a id="a-2Y"></a>佛经说当修道。<a id="a-2Z"></a>或谓但当修道更不修余。<a id="a-2a"></a>欲令此事决定故。<a id="a-2b"></a>阿毗昙作如是说。<a id="a-2c"></a>云何修法。<a id="a-2d"></a>答曰。<a id="a-2e"></a>善有为法。<a id="a-2f"></a>复次为断生死根本及道故。<a id="a-2g"></a>佛经说当知苦身见是六十二见根。<a id="a-2h"></a>六十二见是烦恼根。<a id="a-2i"></a>烦恼是业根。<a id="a-2j"></a>业是报根。<a id="a-2k"></a>依报故生善不善无记法。<a id="a-2l"></a>身见知苦时断。<a id="a-2m"></a>是故佛经唯说知苦。<a id="a-2n"></a>复次若知苦时。<a id="a-2o"></a>断五我见十五我所见。<a id="a-2p"></a>是故佛经唯说知苦。<a id="a-2q"></a>复次知苦时断二见谓身见边见。<a id="a-2r"></a>得二三昧。<a id="a-2s"></a>谓空无愿。<a id="a-2t"></a>是故佛经唯说知苦。<a id="a-2u"></a>复次无始已来。<a id="a-2v"></a>众生于阴中。<a id="a-2w"></a>计我想人想念想。<a id="a-2x"></a>谁能断此恶想使住善想。<a id="a-2y"></a>唯知苦能。<a id="a-2z"></a>是故佛经唯说知苦。<a id="a-30"></a>复次众生无始已来。<a id="a-31"></a>于此无常无我无乐无净阴中。<a id="a-32"></a>计有常我乐净。<a id="a-33"></a>谁能断如是颠倒。<a id="a-34"></a>唯有知苦。<a id="a-35"></a>是故佛经唯说知苦。<a id="a-36"></a>复次为断贪着阴者故。<a id="a-37"></a>众生无始已来为此阴受苦痛逼切。<a id="a-38"></a>如负重担受是苦已。<a id="a-39"></a>复追求阴。<a id="a-3A"></a>以追求故。<a id="a-3B"></a>复更生阴。<a id="a-3C"></a>犹如小儿为乳母所打还复归趣。<a id="a-3D"></a>彼亦如是。<a id="a-3E"></a>为苦所逼。<a id="a-3F"></a>还复归苦。<a id="a-3G"></a>是故佛经唯说知苦。<a id="a-3H"></a>复次行者见苦时。<a id="a-3I"></a>令无始已来谄曲之心邪见颠倒烦恼恶行皆令正直。<a id="a-3J"></a>是故佛经唯说知苦。<a id="a-3K"></a>复次若知苦时。<a id="a-3L"></a>亦名断苦。<a id="a-3M"></a>若断集时。<a id="a-3N"></a>不名知集。<a id="a-3O"></a>是故佛经唯说知苦。<a id="a-3P"></a>复次行者知苦时。<a id="a-3Q"></a>住不颠倒想。<a id="a-3R"></a>无有是处。<a id="a-3S"></a>以分别故。<a id="a-3T"></a>说若行者知苦更不知余谛。<a id="a-3U"></a>若有人问。<a id="a-3V"></a>此阴为是常。<a id="a-3W"></a>是无常耶。<a id="a-3X"></a>答言无常。<a id="a-3Y"></a>无一刹那住故。<a id="a-3Z"></a>是苦是乐耶。<a id="a-3a"></a>答言是苦。<a id="a-3b"></a>如热铁丸。<a id="a-3c"></a>是净不净耶。<a id="a-3d"></a>答言不净。<a id="a-3e"></a>犹如粪秽。<a id="a-3f"></a>有我无我耶。<a id="a-3g"></a>答言中无有人。<a id="a-3h"></a>无作者受者。<a id="a-3i"></a>但是诸行粪秽之聚。<a id="a-3j"></a>复次苦如痈疮。<a id="a-3k"></a>常自困苦。<a id="a-3l"></a>如箭入身。<a id="a-3m"></a>如刀自割。<a id="a-3n"></a>如毒自杀。<a id="a-3o"></a>如火自烧。<a id="a-3p"></a>如怨自害。<a id="a-3q"></a>如住边城多受厄难。<a id="a-3r"></a>复次行者见苦时。<a id="a-3s"></a>名真佛出世间。<a id="a-3t"></a>如法入佛法。<a id="a-3u"></a>得无障碍。<a id="a-3v"></a>受行佛法。<a id="a-3w"></a>复次行者见苦时。<a id="a-3x"></a>舍旧缘得新缘。<a id="a-3y"></a>舍共得不共。<a id="a-3z"></a>舍世间得出世间。<a id="a-40"></a>复次行者见苦时。<a id="a-41"></a>未开无漏道门今开。<a id="a-42"></a>未曾舍凡夫性今舍。<a id="a-43"></a>未曾得圣道今得。<a id="a-44"></a>复次行者见苦时。<a id="a-45"></a>舍名得名。<a id="a-46"></a>舍界得界。<a id="a-47"></a>舍性得性。<a id="a-48"></a>舍名得名者。<a id="a-49"></a>舍凡夫名得圣人名。<a id="a-4A"></a>舍界得界者。<a id="a-4B"></a>舍凡夫界。<a id="a-4C"></a>得圣人界。<a id="a-4D"></a>舍性得性者。<a id="a-4E"></a>舍凡夫性。<a id="a-4F"></a>得圣人性。<a id="a-4G"></a>复次行者见苦时。<a id="a-4H"></a>得心不得心因。<a id="a-4I"></a>得业不得业因。<a id="a-4J"></a>得明不得明因。<a id="a-4K"></a>复次行者见苦时。<a id="a-4L"></a>得离五人聚入八人聚。<a id="a-4M"></a>五人聚者。<a id="a-4N"></a>谓五逆人。<a id="a-4O"></a>八人聚者。<a id="a-4P"></a>谓四向四果。<a id="a-4Q"></a>复次行者见苦时。<a id="a-4R"></a>舍如树华凡夫性。<a id="a-4S"></a>得住如门阃圣性。<a id="a-4T"></a>复次行者见苦时。<a id="a-4U"></a>初得于法不坏信。<a id="a-4V"></a>复次行者见苦时。<a id="a-4W"></a>得无有是处法。<a id="a-4X"></a>如说无有是处。<a id="a-4Y"></a>是见谛具足人。<a id="a-4Z"></a>不故杀生。<a id="a-4a"></a>不故犯戒。<a id="a-4b"></a>乃至广说。<a id="a-4c"></a>以如是等事故。<a id="a-4d"></a>佛经唯说知苦。<a id="a-4e"></a>佛经说集圣谛应知应断。<a id="a-4f"></a>阿毗昙说。<a id="a-4g"></a>云何断法。<a id="a-4h"></a>谓有漏法。<a id="a-4i"></a>若作是说。<a id="a-4j"></a>生后有爱是。<a id="a-4k"></a>集圣谛者。<a id="a-4l"></a>则生是难。<a id="a-4m"></a>如阿毗昙说。<a id="a-4n"></a>云何断法。<a id="a-4o"></a>一切有漏法。<a id="a-4p"></a>何故佛经但说生彼有爱是集谛耶。<a id="a-4q"></a>答曰。<a id="a-4r"></a>前说爱。<a id="a-4s"></a>所以此中应广说。<a id="a-4t"></a>若作是说一切有漏因是集谛。<a id="a-4u"></a>则生是难。<a id="a-4v"></a>如苦亦应断。<a id="a-4w"></a>何故佛经但说断集。<a id="a-4x"></a>答曰。<a id="a-4y"></a>为不生苦故。<a id="a-4z"></a>佛作是说。<a id="a-50"></a>汝等若不欲苦。<a id="a-51"></a>应当断集。<a id="a-52"></a>若断集者。<a id="a-53"></a>苦则不生。<a id="a-54"></a>复次为不生果故。<a id="a-55"></a>佛作是说。<a id="a-56"></a>若汝等不欲果者。<a id="a-57"></a>应当断因。<a id="a-58"></a>若断因者。<a id="a-59"></a>果则不生。<a id="a-5A"></a>复次欲断苦流故。<a id="a-5B"></a>犹如水相续流。<a id="a-5C"></a>若不断其源。<a id="a-5D"></a>则水流不止。<a id="a-5E"></a>若断其源。<a id="a-5F"></a>水则不流。<a id="a-5G"></a>如是若不断苦源。<a id="a-5H"></a>苦流不止。<a id="a-5I"></a>若断苦源。<a id="a-5J"></a>苦流则止。<a id="a-5K"></a>复次若断集者。<a id="a-5L"></a>则断俱因。<a id="a-5M"></a>俱系得解。<a id="a-5N"></a>得无漏解脱得。<a id="a-5O"></a>断非想非非想处一切遍因。<a id="a-5P"></a>复次若断因者果亦断。<a id="a-5Q"></a>因若灭果亦灭。<a id="a-5R"></a>舍因亦舍果。<a id="a-5S"></a>吐因亦吐果。<a id="a-5T"></a>复次为舍重担。<a id="a-5U"></a>如人身负重担上崄难处。<a id="a-5V"></a>为此重担之所逼切。<a id="a-5W"></a>他人语言。<a id="a-5X"></a>汝若为此重担所逼切者。<a id="a-5Y"></a>应断其担索。<a id="a-5Z"></a>若担索断。<a id="a-5a"></a>担自当堕。<a id="a-5b"></a>众生亦尔。<a id="a-5c"></a>身负阴担。<a id="a-5d"></a>上于生死险难之山。<a id="a-5e"></a>为此阴担之所逼切。<a id="a-5f"></a>佛作是说。<a id="a-5g"></a>汝等若不欲负阴担者。<a id="a-5h"></a>应断于集若断于集。<a id="a-5i"></a>阴担则堕。<a id="a-5j"></a>复次为对外道故。<a id="a-5k"></a>外道不欲苦果。<a id="a-5l"></a>而不断因。<a id="a-5m"></a>犹如愚狗舍人逐块。<a id="a-5n"></a>外道亦尔。<a id="a-5o"></a>不断苦因。<a id="a-5p"></a>不欲苦果。<a id="a-5q"></a>佛作是说。<a id="a-5r"></a>汝等若不欲苦果。<a id="a-5s"></a>当断其因。<a id="a-5t"></a>若断其因。<a id="a-5u"></a>苦则不生。<a id="a-5v"></a>复次集中已有三界上中下果。<a id="a-5w"></a>佛作是说。<a id="a-5x"></a>汝等若于三界上中下果。<a id="a-5y"></a>不欲求者。<a id="a-5z"></a>应当断集。<a id="a-60"></a>若断集者。<a id="a-61"></a>则三界上中下果。<a id="a-62"></a>更不复生。<a id="a-63"></a>复次以集能生三苦故。<a id="a-64"></a>三苦者谓欲界色界无色界苦。<a id="a-65"></a>佛作是说。<a id="a-66"></a>汝等不欲三苦者。<a id="a-67"></a>应当断集。<a id="a-68"></a>广说如上。<a id="a-69"></a>复次以集能生四苦故。<a id="a-6A"></a>四苦者谓四生。<a id="a-6B"></a>佛作是说。<a id="a-6C"></a>汝等若不欲四苦者。<a id="a-6D"></a>广说如上。<a id="a-6E"></a>复次以集能生五苦故。<a id="a-6F"></a>五苦者谓五趣。<a id="a-6G"></a>佛作是说。<a id="a-6H"></a>汝等若不欲五苦者。<a id="a-6I"></a>广说如上。<a id="a-6J"></a>以如是等事故。<a id="a-6K"></a>佛经说集应知应断。</p>
  <p id="a6L">佛经说苦灭圣谛应知应证。<a id="a-6M"></a>阿毗昙说。<a id="a-6N"></a>云何得作证法。<a id="a-6O"></a>答曰。<a id="a-6P"></a>一切善法。<a id="a-6Q"></a>问曰。<a id="a-6R"></a>如阿毗昙说一切善法应证。<a id="a-6S"></a>佛经何故唯说证灭。<a id="a-6T"></a>答曰。<a id="a-6U"></a>此灭是解脱。<a id="a-6V"></a>亦是不系相。<a id="a-6W"></a>复次此灭无处所。<a id="a-6X"></a>无有所依。<a id="a-6Y"></a>复次此灭是因无果。<a id="a-6Z"></a>是果无因。<a id="a-6a"></a>复次此灭是因非有因。<a id="a-6b"></a>是所作非有所作。<a id="a-6c"></a>是缘非有缘。<a id="a-6d"></a>是离非有离。<a id="a-6e"></a>是果非有果。<a id="a-6f"></a>复次此灭能令阴无非无法体。<a id="a-6g"></a>复次此灭息三摄四舍五。<a id="a-6h"></a>复次此灭是一味种种道果。<a id="a-6i"></a>净于四姓。<a id="a-6j"></a>名无上法。<a id="a-6k"></a>复次此灭是无漏。<a id="a-6l"></a>得是有漏无漏。<a id="a-6m"></a>灭是非学非无学。<a id="a-6n"></a>得是学无学非学非无学。<a id="a-6o"></a>灭是不系。<a id="a-6p"></a>得是系不系。<a id="a-6q"></a>灭是无断。<a id="a-6r"></a>得是修道断或不断。<a id="a-6s"></a>灭是灭谛摄。<a id="a-6t"></a>得是苦谛集谛道谛摄。<a id="a-6u"></a>复次此灭是善是常。<a id="a-6v"></a>是善离阴。<a id="a-6w"></a>是善无有上中下。<a id="a-6x"></a>是无前后际。<a id="a-6y"></a>复次此灭是沙门果非沙门。<a id="a-6z"></a>是婆罗门果非婆罗门。<a id="a-70"></a>是梵行果非梵行。<a id="a-71"></a>是道果非道。<a id="a-72"></a>以如是等事故。<a id="a-73"></a>佛经说应证灭。<a id="a-74"></a>佛经说苦灭道圣谛应知应修。<a id="a-75"></a>阿毗昙说。<a id="a-76"></a>云何修法。<a id="a-77"></a>答曰。<a id="a-78"></a>一切有为善法。<a id="a-79"></a>问曰。<a id="a-7A"></a>如阿毗昙说一切有为善法皆应修。<a id="a-7B"></a>何故佛经但说修道。<a id="a-7C"></a>答曰。<a id="a-7D"></a>以道应修应习故。<a id="a-7E"></a>复次以道有二种修故。<a id="a-7F"></a>一得修。<a id="a-7G"></a>二行修。<a id="a-7H"></a>世俗道有四种修。<a id="a-7I"></a>谓得修。<a id="a-7J"></a>行修。<a id="a-7K"></a>对治修。<a id="a-7L"></a>除去修。<a id="a-7M"></a>复次此道修时。<a id="a-7N"></a>不断缘爱。<a id="a-7O"></a>世俗道修时。<a id="a-7P"></a>断于缘爱。<a id="a-7Q"></a>复次此道修时。<a id="a-7R"></a>其性出而不没。<a id="a-7S"></a>世俗道修时。<a id="a-7T"></a>其性亦出亦没。<a id="a-7U"></a>于欲界而出。<a id="a-7V"></a>于初禅而没。<a id="a-7W"></a>乃至于无所有处而出。<a id="a-7X"></a>于非想非非想处而没。<a id="a-7Y"></a>问曰。<a id="a-7Z"></a>无漏道亦尔。<a id="a-7a"></a>离欲界欲。<a id="a-7b"></a>而生初禅。<a id="a-7c"></a>乃至离无所有处欲。<a id="a-7d"></a>而生非想非非想处。<a id="a-7e"></a>答曰。<a id="a-7f"></a>世俗道。<a id="a-7g"></a>于彼处生报。<a id="a-7h"></a>非无漏道。<a id="a-7i"></a>复次此道若修。<a id="a-7j"></a>则灭损毁坏于有。<a id="a-7k"></a>世俗道修时。<a id="a-7l"></a>则增益长养于有。<a id="a-7m"></a>复次此道若修则令有不相续断。<a id="a-7n"></a>增长生老病死法。<a id="a-7o"></a>世俗道修时。<a id="a-7p"></a>令有相续增长生老病死法。<a id="a-7q"></a>复次此道若修是灭苦集道。<a id="a-7r"></a>是灭增长生老病死道。<a id="a-7s"></a>世俗道修时。<a id="a-7t"></a>是苦集道。<a id="a-7u"></a>是增长生老病死道。<a id="a-7v"></a>复次此道修时。<a id="a-7w"></a>不为身见作所缘。<a id="a-7x"></a>乃至不堕苦集谛中。<a id="a-7y"></a>世俗道虽修为身见作所缘。<a id="a-7z"></a>乃至堕苦集谛中。<a id="a-80"></a>复次此道修时。<a id="a-81"></a>不为界趣生增长生死法作因。<a id="a-82"></a>世俗道虽修为界趣生增长生死法作因。<a id="a-83"></a>复次此道修时。<a id="a-84"></a>能尽界趣生增长生死法。<a id="a-85"></a>世俗道虽修不能尽界趣生增长生死法。<a id="a-86"></a>复次此道修时。<a id="a-87"></a>是沙门是沙门果。<a id="a-88"></a>是婆罗门是婆罗门果。<a id="a-89"></a>是梵行是梵行果是有果。<a id="a-8A"></a>以如是等事故。<a id="a-8B"></a>佛经唯说修道。<a id="a-8C"></a>问曰。<a id="a-8D"></a>圣行名有十六种。<a id="a-8E"></a>体有几耶。<a id="a-8F"></a>答曰。<a id="a-8G"></a>或有说者。<a id="a-8H"></a>名有十六体有七。<a id="a-8I"></a>缘苦四行。<a id="a-8J"></a>名有四体亦有四。<a id="a-8K"></a>缘集四行。<a id="a-8L"></a>名有四体有一。<a id="a-8M"></a>缘灭道亦尔。<a id="a-8N"></a>问曰。<a id="a-8O"></a>何故缘苦四行。<a id="a-8P"></a>名有四体亦有四。<a id="a-8Q"></a>答曰。<a id="a-8R"></a>缘苦四行。<a id="a-8S"></a>是颠倒近对治。<a id="a-8T"></a>如颠倒。<a id="a-8U"></a>名有四体亦有四。<a id="a-8V"></a>此行亦尔。<a id="a-8W"></a>评曰。<a id="a-8X"></a>应作是说。<a id="a-8Y"></a>圣行名有十六。<a id="a-8Z"></a>体有十六。<a id="a-8a"></a>如名体。<a id="a-8b"></a>名数体数名相体相名异体异。<a id="a-8c"></a>当知亦如是。<a id="a-8d"></a>问曰。<a id="a-8e"></a>圣行体性是何。<a id="a-8f"></a>答曰。<a id="a-8g"></a>体性是慧。<a id="a-8h"></a>彼慧体是行行余行。<a id="a-8i"></a>亦为行所行彼相应法体。<a id="a-8j"></a>非行行余行。<a id="a-8k"></a>亦为行所行。<a id="a-8l"></a>彼共有法体。<a id="a-8m"></a>非行不行余行。<a id="a-8n"></a>为行所行。<a id="a-8o"></a>复有说者。<a id="a-8p"></a>圣行是心心数法。<a id="a-8q"></a>若作是说。<a id="a-8r"></a>圣行体性。<a id="a-8s"></a>是心心数法者。<a id="a-8t"></a>相应法体性。<a id="a-8u"></a>是行行余行。<a id="a-8v"></a>为行所行。<a id="a-8w"></a>不相应法体。<a id="a-8x"></a>非行不行余行。<a id="a-8y"></a>为行所行。<a id="a-8z"></a>复有说者。<a id="a-90"></a>圣行体性。<a id="a-91"></a>是一切法。<a id="a-92"></a>若作是说。<a id="a-93"></a>圣行体性是一切法者。<a id="a-94"></a>相应法体。<a id="a-95"></a>是行行余行。<a id="a-96"></a>为行所行。<a id="a-97"></a>不相应法体。<a id="a-98"></a>是行不行余行。<a id="a-99"></a>为行所行。<a id="a-9A"></a>评曰。<a id="a-9B"></a>应作是说。<a id="a-9C"></a>圣行体性是慧。<a id="a-9D"></a>如先所说。<a id="a-9E"></a>此是行体性。<a id="a-9F"></a>乃至广说。</p>
  <p id="a9G">已说体性。<a id="a-9H"></a>所以今当说。<a id="a-9I"></a>何故名无常行。<a id="a-9J"></a>乃至名乘行耶。<a id="a-9K"></a>答曰。<a id="a-9L"></a>以二事故。<a id="a-9M"></a>是无常。<a id="a-9N"></a>一以所作。<a id="a-9O"></a>二属于缘。<a id="a-9P"></a>所作者。<a id="a-9Q"></a>一切有为法所作。<a id="a-9R"></a>唯一刹那顷。<a id="a-9S"></a>属于缘者。<a id="a-9T"></a>待因缘而生。<a id="a-9U"></a>苦痛逼切。<a id="a-9V"></a>如负重担。<a id="a-9W"></a>是苦对我所见故是空。<a id="a-9X"></a>对我见故是无我。<a id="a-9Y"></a>因如种子法。<a id="a-9Z"></a>集如出现法。<a id="a-9a"></a>有如相续法。<a id="a-9b"></a>能生故是缘。<a id="a-9c"></a>如泥团杖轮水缕等合集故瓶生。<a id="a-9d"></a>彼亦如是。<a id="a-9e"></a>诸阴尽是灭。<a id="a-9f"></a>无三相故是止。<a id="a-9g"></a>是善是常故。<a id="a-9h"></a>是妙是离。<a id="a-9i"></a>更无所离故是离。<a id="a-9j"></a>对邪道故是道。<a id="a-9k"></a>对不正故是正。<a id="a-9l"></a>能到解脱城故是迹。<a id="a-9m"></a>体性是出。<a id="a-9n"></a>不沉没故是乘。<a id="a-9o"></a>复次非究竟故是无常。<a id="a-9p"></a>如重担故苦。<a id="a-9q"></a>内无人无作者无受者无说者故空。<a id="a-9r"></a>不自在故无我。<a id="a-9s"></a>生故是因。<a id="a-9t"></a>出现故是集。<a id="a-9u"></a>流故是有。<a id="a-9v"></a>作相故是缘。<a id="a-9w"></a>不相续尽相续故是灭。<a id="a-9x"></a>灭三火故是止。<a id="a-9y"></a>无苦恼故是妙。<a id="a-9z"></a>无过患故是离。<a id="a-A0"></a>能去是道相应方便故是正。<a id="a-A1"></a>能到正故名迹。<a id="a-A2"></a>毕竟过生死故是乘。</p>
  <p id="aA3">问曰。<a id="a-A4"></a>见苦谛时。<a id="a-A5"></a>见苦四行。<a id="a-A6"></a>谓无常苦空无我。<a id="a-A7"></a>何故但说苦谛。<a id="a-A8"></a>不说无常空无我谛耶。<a id="a-A9"></a>答曰。<a id="a-AA"></a>应说而不说者。<a id="a-AB"></a>当知此说有余。<a id="a-AC"></a>复次若说苦谛。<a id="a-AD"></a>当知已说无常空无我谛。<a id="a-AE"></a>复次此行是不共行。<a id="a-AF"></a>唯在苦谛中。<a id="a-AG"></a>无常行在三谛中。<a id="a-AH"></a>空无我行在一切法中。<a id="a-AI"></a>复次此行与有相违。<a id="a-AJ"></a>能弃生死。<a id="a-AK"></a>若有美妙饮食。<a id="a-AL"></a>持与小儿。<a id="a-AM"></a>而语之言。<a id="a-AN"></a>此食是苦。<a id="a-AO"></a>小儿闻已。<a id="a-AP"></a>便生舍心。<a id="a-AQ"></a>而不欲食。<a id="a-AR"></a>复次此行是一切所信处。<a id="a-AS"></a>谓愚智内道外道。<a id="a-AT"></a>复次智所知善分别故。<a id="a-AU"></a>佛经说苦智。<a id="a-AV"></a>为知何法。<a id="a-AW"></a>答曰。<a id="a-AX"></a>知苦如智所知。<a id="a-AY"></a>解所解行所行根根义所境界境界。<a id="a-AZ"></a>当知亦如是。<a id="a-Aa"></a>复次此行是旧法。<a id="a-Ab"></a>是旧文句。<a id="a-Ac"></a>过去诸佛。<a id="a-Ad"></a>说苦谛苦行。<a id="a-Ae"></a>今佛亦说苦谛苦行。<a id="a-Af"></a>问曰。<a id="a-Ag"></a>见集谛时。<a id="a-Ah"></a>见集四行。<a id="a-Ai"></a>谓因集有缘。<a id="a-Aj"></a>何故但说集谛。<a id="a-Ak"></a>不说因有缘谛。<a id="a-Al"></a>答曰。<a id="a-Am"></a>应说而不说者。<a id="a-An"></a>当知此说有余。<a id="a-Ao"></a>复次若说集谛。<a id="a-Ap"></a>当知已说因有缘谛。<a id="a-Aq"></a>复次智所知善分明故。<a id="a-Ar"></a>佛经说集智。<a id="a-As"></a>为知何法。<a id="a-At"></a>答曰。<a id="a-Au"></a>知集如智所知。<a id="a-Av"></a>乃至所境界境界。<a id="a-Aw"></a>说亦如是。<a id="a-Ax"></a>复次此行是旧法。<a id="a-Ay"></a>是旧文句。<a id="a-Az"></a>过去诸佛。<a id="a-B0"></a>说集谛集行。<a id="a-B1"></a>今佛亦说集谛集行。<a id="a-B2"></a>问曰。<a id="a-B3"></a>见灭时见灭四行。<a id="a-B4"></a>谓灭止妙离。<a id="a-B5"></a>何故但说灭谛。<a id="a-B6"></a>不说止妙离谛。<a id="a-B7"></a>答曰。<a id="a-B8"></a>应说而不说者。<a id="a-B9"></a>当知此说有余。<a id="a-BA"></a>余如集谛说。<a id="a-BB"></a>道谛随义说亦如是。<a id="a-BC"></a>灭谛名涅槃。<a id="a-BD"></a>名不相似。<a id="a-BE"></a>名非品。<a id="a-BF"></a>名无色。<a id="a-BG"></a>名第一。<a id="a-BH"></a>名胜智果。<a id="a-BI"></a>名阿罗汉不应亲近不应修。<a id="a-BJ"></a>名可受。<a id="a-BK"></a>名近名妙名离。<a id="a-BL"></a>广解如杂犍度。</p>
  <p id="aBM">佛以圣语。<a id="a-BN"></a>为四天王。<a id="a-BO"></a>说四谛二解二不解。<a id="a-BP"></a>佛欲饶益怜愍故。<a id="a-BQ"></a>复作陀毗罗语说四谛。<a id="a-BR"></a>谓伊弥弥祢踰被陀踏被。<a id="a-BS"></a>二不解者。<a id="a-BT"></a>一解一不解。<a id="a-BU"></a>世尊欲饶益怜愍故。<a id="a-BV"></a>作弥梨车语说四谛。<a id="a-BW"></a>谓摩奢兜奢僧奢摩萨婆多毗罗致。<a id="a-BX"></a>是名苦边。<a id="a-BY"></a>四皆得解。<a id="a-BZ"></a>问曰。<a id="a-Ba"></a>佛能以圣语。<a id="a-Bb"></a>为四天王说四谛。<a id="a-Bc"></a>令其解不。<a id="a-Bd"></a>若能者何故不使他解。<a id="a-Be"></a>不能者偈所说云何通。<a id="a-Bf"></a>如偈说。</p>
  <p id="aBg">佛以一音演说法　　而现种种若干义</p>
  <p id="aBh">众生皆谓独为我　　解说诸法不为他</p>
  <p id="aBi">一音者谓梵音。<a id="a-Bj"></a>现种种义者。<a id="a-Bk"></a>若会中有真丹人者。<a id="a-Bl"></a>谓佛以真丹语。<a id="a-Bm"></a>为我说法。<a id="a-Bn"></a>如有释迦人夜摩那人陀罗陀人摩罗娑人佉沙人兜佉罗人。<a id="a-Bo"></a>如是等人。<a id="a-Bp"></a>在会中者。<a id="a-Bq"></a>彼各各作是念。<a id="a-Br"></a>佛以我等语。<a id="a-Bs"></a>独为我说法。<a id="a-Bt"></a>若贪欲多者。<a id="a-Bu"></a>佛为我说不净。<a id="a-Bv"></a>嗔恚多者。<a id="a-Bw"></a>佛为我说慈心。<a id="a-Bx"></a>愚痴多者。<a id="a-By"></a>佛为我说缘起。<a id="a-Bz"></a>众生皆谓为我解说。<a id="a-C0"></a>诸法不为他者。<a id="a-C1"></a>时会各谓佛为说法不为他。<a id="a-C2"></a>答曰。<a id="a-C3"></a>应作是说。<a id="a-C4"></a>佛能。<a id="a-C5"></a>问曰。<a id="a-C6"></a>若然者。<a id="a-C7"></a>何故不令他解。<a id="a-C8"></a>答曰。<a id="a-C9"></a>为满足诸天王心所念故。<a id="a-CA"></a>二天王作是念。<a id="a-CB"></a>若佛为我作圣语。<a id="a-CC"></a>说四谛者。<a id="a-CD"></a>我则能解。<a id="a-CE"></a>一天王作是念。<a id="a-CF"></a>若佛以毗罗语。<a id="a-CG"></a>说四谛者。<a id="a-CH"></a>我则能解。<a id="a-CI"></a>一天王作是念。<a id="a-CJ"></a>若佛以弥梨车语。<a id="a-CK"></a>说四谛者。<a id="a-CL"></a>我则能解。<a id="a-CM"></a>如其念而为说之。<a id="a-CN"></a>复次欲现知众生语言音声故。<a id="a-CO"></a>或谓如来唯能作圣语不能作余语。<a id="a-CP"></a>欲令如是疑心得决定故。<a id="a-CQ"></a>而作是说。<a id="a-CR"></a>复次受化者。<a id="a-CS"></a>或于如来。<a id="a-CT"></a>不变形言。<a id="a-CU"></a>而得受化。<a id="a-CV"></a>或于如来。<a id="a-CW"></a>变异形言。<a id="a-CX"></a>而得受化者。<a id="a-CY"></a>若于如来不变形言得受化者。<a id="a-CZ"></a>若变形言而受化者。<a id="a-Ca"></a>则不能解。<a id="a-Cb"></a>曾闻佛在摩伽陀国。<a id="a-Cc"></a>为尊弗迦罗婆罗故。<a id="a-Cd"></a>步行经十二由旬。<a id="a-Ce"></a>令十万众生皆得见谛。<a id="a-Cf"></a>皆以不变形言故。<a id="a-Cg"></a>若变形言。<a id="a-Ch"></a>彼诸众生则不能见谛。<a id="a-Ci"></a>若众生应见如来变现形言而得度者。<a id="a-Cj"></a>若不变形言则不得度。<a id="a-Ck"></a>复有说者。<a id="a-Cl"></a>不能。<a id="a-Cm"></a>世尊非境界事。<a id="a-Cn"></a>不能为境界。<a id="a-Co"></a>佛虽得自在。<a id="a-Cp"></a>不能以耳见色眼听声。<a id="a-Cq"></a>问曰。<a id="a-Cr"></a>若然者偈义云何通。<a id="a-Cs"></a>答曰。<a id="a-Ct"></a>此是叹说如来之言。<a id="a-Cu"></a>所说大过。<a id="a-Cv"></a>如毗婆阇婆提作如是说。<a id="a-Cw"></a>如来常定善安住念慧故。<a id="a-Cx"></a>如来不眠。<a id="a-Cy"></a>以离盖故。<a id="a-Cz"></a>如是皆是叹说如来过美之言。<a id="a-D0"></a>复次如来言音。<a id="a-D1"></a>能遍一切声境界。<a id="a-D2"></a>如其所念皆悉能语。<a id="a-D3"></a>如来秦语。<a id="a-D4"></a>胜秦中生者。<a id="a-D5"></a>如来若作弥梨车语。<a id="a-D6"></a>胜弥梨车中生者。<a id="a-D7"></a>复次如来语言。<a id="a-D8"></a>速疾回转。<a id="a-D9"></a>若作秦语。<a id="a-DA"></a>次作释迦语。<a id="a-DB"></a>以速疾回转故。<a id="a-DC"></a>人谓一时。</p>
  <p id="aDD">佛经说诸比丘。<a id="a-DE"></a>是苦圣谛。<a id="a-DF"></a>曾从他闻。<a id="a-DG"></a>于法中正观思惟。<a id="a-DH"></a>生眼智明觉。<a id="a-DI"></a>诸比丘是苦圣谛。<a id="a-DJ"></a>我应当知。<a id="a-DK"></a>曾从他闻。<a id="a-DL"></a>广说如上。<a id="a-DM"></a>诸比丘是苦圣谛。<a id="a-DN"></a>我已知。<a id="a-DO"></a>曾从他闻。<a id="a-DP"></a>广说如上。<a id="a-DQ"></a>集灭道说亦如是。<a id="a-DR"></a>诸比丘是苦圣谛。<a id="a-DS"></a>曾从他闻。<a id="a-DT"></a>广说如上。<a id="a-DU"></a>是说未知欲知根。<a id="a-DV"></a>诸比丘是苦圣谛。<a id="a-DW"></a>我应当知。<a id="a-DX"></a>曾从他闻。<a id="a-DY"></a>广说如上。<a id="a-DZ"></a>是说知根。<a id="a-Da"></a>诸比丘是苦圣谛。<a id="a-Db"></a>我已知。<a id="a-Dc"></a>曾从他闻。<a id="a-Dd"></a>广说如上。<a id="a-De"></a>是说知已根。<a id="a-Df"></a>如是余一二谛三转生三根亦尔。<a id="a-Dg"></a>尊者达磨多罗作如是说。<a id="a-Dh"></a>我思惟此所说法。<a id="a-Di"></a>举身毛竖。<a id="a-Dj"></a>如来所说。<a id="a-Dk"></a>义无相违。<a id="a-Dl"></a>不失次第。<a id="a-Dm"></a>今此所说。<a id="a-Dn"></a>失于次第。<a id="a-Do"></a>所以者何。<a id="a-Dp"></a>此中知已根。<a id="a-Dq"></a>后说未知欲知根。<a id="a-Dr"></a>如是观法。<a id="a-Ds"></a>非佛辟支佛声闻所观。<a id="a-Dt"></a>所以者何。<a id="a-Du"></a>无有知已根。<a id="a-Dv"></a>后起未知欲知根。<a id="a-Dw"></a>现在前者。<a id="a-Dx"></a>若欲舍是所说。<a id="a-Dy"></a>是则不可。<a id="a-Dz"></a>所以者何。<a id="a-E0"></a>此是如来最初之说。<a id="a-E1"></a>五比丘八万诸天为证。<a id="a-E2"></a>若欲不舍此所说者。<a id="a-E3"></a>失于次第。<a id="a-E4"></a>彼尊者虽有此念。<a id="a-E5"></a>而不舍此说。<a id="a-E6"></a>但正其文。<a id="a-E7"></a>此经应如是说。<a id="a-E8"></a>诸比丘。<a id="a-E9"></a>是苦圣谛。<a id="a-EA"></a>曾从他闻。<a id="a-EB"></a>于法中正观思惟。<a id="a-EC"></a>生眼智明觉。<a id="a-ED"></a>是集圣谛。<a id="a-EE"></a>是灭圣谛。<a id="a-EF"></a>是道圣谛。<a id="a-EG"></a>广说如上。<a id="a-EH"></a>诸比丘是苦圣谛。<a id="a-EI"></a>我应当知。<a id="a-EJ"></a>是苦集谛我应当断。<a id="a-EK"></a>是苦灭谛。<a id="a-EL"></a>我应当证。<a id="a-EM"></a>是苦灭道谛。<a id="a-EN"></a>我应当修。<a id="a-EO"></a>广说如上。<a id="a-EP"></a>诸比丘是苦圣谛。<a id="a-EQ"></a>我已知。<a id="a-ER"></a>是苦集谛。<a id="a-ES"></a>我已断。<a id="a-ET"></a>是苦灭谛。<a id="a-EU"></a>我已证。<a id="a-EV"></a>是苦灭道谛。<a id="a-EW"></a>我已修。<a id="a-EX"></a>广说如上。<a id="a-EY"></a>若作是说。<a id="a-EZ"></a>则不失次第。<a id="a-Ea"></a>随顺见谛时。<a id="a-Eb"></a>阿毗昙者作如是说。<a id="a-Ec"></a>经文不应正。<a id="a-Ed"></a>所以者何。<a id="a-Ee"></a>过去诸大论师。<a id="a-Ef"></a>利根智慧。<a id="a-Eg"></a>不正经文。<a id="a-Eh"></a>何况尊者达磨多罗。<a id="a-Ei"></a>利根智慧。<a id="a-Ej"></a>不如前者。<a id="a-Ek"></a>问曰。<a id="a-El"></a>若然者此所说岂不违次第耶。<a id="a-Em"></a>答曰。<a id="a-En"></a>有二种随顺。<a id="a-Eo"></a>一所说随顺。<a id="a-Ep"></a>二见谛随顺。<a id="a-Eq"></a>以所说随顺故。<a id="a-Er"></a>世尊作如是说。<a id="a-Es"></a>以随顺见谛故。<a id="a-Et"></a>尊者达磨多罗。<a id="a-Eu"></a>作如是说。<a id="a-Ev"></a>尊者波奢说曰。<a id="a-Ew"></a>此中不说未知欲知根知已根。<a id="a-Ex"></a>此中说菩萨欲界闻慧思慧。<a id="a-Ey"></a>菩萨坐道树下时。<a id="a-Ez"></a>作如是方便观行。<a id="a-F0"></a>问曰。<a id="a-F1"></a>若然者。<a id="a-F2"></a>此说云何通。<a id="a-F3"></a>如说诸比丘。<a id="a-F4"></a>我是时得阿耨多罗三藐三菩提。<a id="a-F5"></a>如来以欲界闻慧思慧。<a id="a-F6"></a>得阿耨多罗三藐三菩提耶。<a id="a-F7"></a>答曰。<a id="a-F8"></a>如来本为菩萨。<a id="a-F9"></a>作如是方便观行时。<a id="a-FA"></a>以欲界闻慧思慧。<a id="a-FB"></a>观于诸法。<a id="a-FC"></a>生智慧光明。<a id="a-FD"></a>除去愚闇义名必得阿耨多罗三藐三菩提。<a id="a-FE"></a>如人先以生皮覆面。<a id="a-FF"></a>除去之后。<a id="a-FG"></a>以沙罗覆面。<a id="a-FH"></a>其所障碍。<a id="a-FI"></a>而甚微少。<a id="a-FJ"></a>彼亦如是。<a id="a-FK"></a>诸比丘。<a id="a-FL"></a>我三转四谛十二行。<a id="a-FM"></a>生眼智明觉。<a id="a-FN"></a>问曰。<a id="a-FO"></a>如此三转四谛十二行。<a id="a-FP"></a>应有四十八行。<a id="a-FQ"></a>何故但说三转四谛十二行耶。<a id="a-FR"></a>答曰。<a id="a-FS"></a>此是三说十二行法不过十二。<a id="a-FT"></a>余广说如杂揵度。</p>
  <p id="aFU">问曰。<a id="a-FV"></a>此四圣谛。<a id="a-FW"></a>若是体断。<a id="a-FX"></a>亦是缘断耶。<a id="a-FY"></a>答曰。<a id="a-FZ"></a>或是体断。<a id="a-Fa"></a>非缘断。<a id="a-Fb"></a>或是缘断。<a id="a-Fc"></a>非体断。<a id="a-Fd"></a>乃至广作四句。<a id="a-Fe"></a>体断非缘断者。<a id="a-Ff"></a>谓苦谛集谛无漏缘无缘法。<a id="a-Fg"></a>缘断非体断者。<a id="a-Fh"></a>谓道谛缘有漏法。<a id="a-Fi"></a>体断缘断者。<a id="a-Fj"></a>谓苦集谛缘有漏法。<a id="a-Fk"></a>非体断非缘断者。<a id="a-Fl"></a>谓道谛缘无漏无缘法。<a id="a-Fm"></a>一切灭谛。<a id="a-Fn"></a>四禅初禅第二禅第三禅第四禅。<a id="a-Fo"></a>问曰。<a id="a-Fp"></a>何故作此论。<a id="a-Fq"></a>答曰。<a id="a-Fr"></a>欲令疑者得决定故。<a id="a-Fs"></a>波伽罗那说云何初禅。<a id="a-Ft"></a>答曰。<a id="a-Fu"></a>初禅所摄善五阴。<a id="a-Fv"></a>乃至云何第四禅。<a id="a-Fw"></a>答曰。<a id="a-Fx"></a>答四禅所摄善五阴。<a id="a-Fy"></a>彼中说善禅。<a id="a-Fz"></a>不说染污不隐没无记。<a id="a-G0"></a>或谓。<a id="a-G1"></a>禅唯是善非染污不隐没无记。<a id="a-G2"></a>今欲决定说禅是善染污不隐没无记故。<a id="a-G3"></a>而作此论。<a id="a-G4"></a>四禅初禅。<a id="a-G5"></a>乃至第四禅。<a id="a-G6"></a>问曰。<a id="a-G7"></a>何故名禅。<a id="a-G8"></a>为以断结故名禅。<a id="a-G9"></a>为以正观故名禅。<a id="a-GA"></a>若以断结故名禅者。<a id="a-GB"></a>无色中亦有定能断结亦应名禅。<a id="a-GC"></a>若以正观故名禅者。<a id="a-GD"></a>欲界亦有定能正观。<a id="a-GE"></a>亦应名禅。<a id="a-GF"></a>答曰。<a id="a-GG"></a>应作是说。<a id="a-GH"></a>断结故名禅。<a id="a-GI"></a>问曰。<a id="a-GJ"></a>若然者无色中亦有定能断结。<a id="a-GK"></a>亦应名禅。<a id="a-GL"></a>答曰。<a id="a-GM"></a>若定能断不善无记结者是禅。<a id="a-GN"></a>无色定虽能断无记结。<a id="a-GO"></a>不能断不善结故。<a id="a-GP"></a>不名为禅。<a id="a-GQ"></a>问曰。<a id="a-GR"></a>若作是说。<a id="a-GS"></a>唯未至依是禅。<a id="a-GT"></a>所以者何。<a id="a-GU"></a>能断不善无记结故。<a id="a-GV"></a>答曰。<a id="a-GW"></a>此中说过患对治。<a id="a-GX"></a>对治有二种。<a id="a-GY"></a>有过患对治断对治。<a id="a-GZ"></a>上地虽无不善结断对治。<a id="a-Ga"></a>有过患对治问曰。<a id="a-Gb"></a>若作是说。<a id="a-Gc"></a>上地灭法智。<a id="a-Gd"></a>道法智。<a id="a-Ge"></a>一切比智。<a id="a-Gf"></a>则不名禅。<a id="a-Gg"></a>所以者何。<a id="a-Gh"></a>于欲界结。<a id="a-Gi"></a>不能作断对治过患对治故。<a id="a-Gj"></a>答曰。<a id="a-Gk"></a>虽非全界全地。<a id="a-Gl"></a>而彼界彼地中。<a id="a-Gm"></a>有能与欲界结。<a id="a-Gn"></a>作过患对治者。<a id="a-Go"></a>以能者故。<a id="a-Gp"></a>不能者亦得名禅。<a id="a-Gq"></a>复次禅中遮少分有少分与欲界结作断对治过患对治。<a id="a-Gr"></a>无色界悉遮。<a id="a-Gs"></a>乃至无一刹那与欲界结作断对治过患对治者。<a id="a-Gt"></a>尊者瞿沙。<a id="a-Gu"></a>作如是说。<a id="a-Gv"></a>此六地尽能与欲界结作断对治过患对治。<a id="a-Gw"></a>以未至禅初出故。<a id="a-Gx"></a>断欲界结。<a id="a-Gy"></a>余者不断。<a id="a-Gz"></a>以未至禅断故。<a id="a-H0"></a>如日光初中后时尽与闇相妨然。<a id="a-H1"></a>初出者。<a id="a-H2"></a>能除夜闇。<a id="a-H3"></a>中后者。<a id="a-H4"></a>虽与闇相妨。<a id="a-H5"></a>而不除闇。<a id="a-H6"></a>以初者除故。<a id="a-H7"></a>犹如六人共一怨家。<a id="a-H8"></a>而共议言。<a id="a-H9"></a>我等若先得怨者。<a id="a-HA"></a>必断其命。<a id="a-HB"></a>六人之中。<a id="a-HC"></a>一得怨而杀。<a id="a-HD"></a>余五人虽于彼人是怨。<a id="a-HE"></a>而不杀者。<a id="a-HF"></a>先已杀故。<a id="a-HG"></a>如人持六灯次第入闇室中。<a id="a-HH"></a>初入者除室中闇。<a id="a-HI"></a>余灯虽与闇相妨。<a id="a-HJ"></a>而不破闇者。<a id="a-HK"></a>已先破故。<a id="a-HL"></a>如是六地中。<a id="a-HM"></a>虽与欲界结作断对治过患对治。<a id="a-HN"></a>以未至禅初生断欲界结。<a id="a-HO"></a>余地不断者。<a id="a-HP"></a>以未至禅先已断故。<a id="a-HQ"></a>若六地作欲界结断对治者。<a id="a-HR"></a>依根本禅。<a id="a-HS"></a>得正决定时。<a id="a-HT"></a>欲界见道所断结。<a id="a-HU"></a>则无分齐。<a id="a-HV"></a>亦不应证解脱得。<a id="a-HW"></a>以依根本禅。<a id="a-HX"></a>得正决定者。<a id="a-HY"></a>于欲界见道所断烦恼。<a id="a-HZ"></a>而有分齐。<a id="a-Ha"></a>证解脱得。<a id="a-Hb"></a>以是事故知六地尽有欲界烦恼断对治过患对治。<a id="a-Hc"></a>复次若定能毕竟断见道修道所断结者名禅。<a id="a-Hd"></a>无色定虽毕竟断修道所断结。<a id="a-He"></a>不断见道所断结。<a id="a-Hf"></a>复次若定能遍缘能断结者名禅。<a id="a-Hg"></a>无色定虽能断结。<a id="a-Hh"></a>不能遍缘欲界定。<a id="a-Hi"></a>虽能遍缘。<a id="a-Hj"></a>不能断结。<a id="a-Hk"></a>禅定能遍缘。<a id="a-Hl"></a>亦能断结。<a id="a-Hm"></a>复次若定与五阴俱生作依者名禅。<a id="a-Hn"></a>无色定与四阴俱生作依者。<a id="a-Ho"></a>不名为禅。<a id="a-Hp"></a>复次若定有四枝五枝者名禅。<a id="a-Hq"></a>无色定无四枝五枝故。<a id="a-Hr"></a>不名为禅。<a id="a-Hs"></a>复次若有乐道处名禅。<a id="a-Ht"></a>无色定无乐道故不名禅。<a id="a-Hu"></a>复次若定能与道作依者名禅。<a id="a-Hv"></a>无色定不能与道作依者不名禅。<a id="a-Hw"></a>复次若定有三种示现者名禅。<a id="a-Hx"></a>无色定无三种示现故不名禅。<a id="a-Hy"></a>复次若定有三无漏根者名禅。<a id="a-Hz"></a>无色定不具三无漏根故不名禅。<a id="a-I0"></a>三道亦如是。<a id="a-I1"></a>复次若有二道处名禅。<a id="a-I2"></a>二道者。<a id="a-I3"></a>谓见道。<a id="a-I4"></a>修道。<a id="a-I5"></a>忍道。<a id="a-I6"></a>智道。<a id="a-I7"></a>法智道。<a id="a-I8"></a>比智道。<a id="a-I9"></a>无色中无见道忍道法智道故不名禅。<a id="a-IA"></a>复有说者。<a id="a-IB"></a>以正观名禅。<a id="a-IC"></a>问曰。<a id="a-ID"></a>若然者。<a id="a-IE"></a>欲界亦有正观。<a id="a-IF"></a>应名为禅。<a id="a-IG"></a>答曰。<a id="a-IH"></a>若定能正观亦能断结者名禅。<a id="a-II"></a>欲界定虽能正观。<a id="a-IJ"></a>不能断结。<a id="a-IK"></a>故不名禅。<a id="a-IL"></a>复次若定牢固相续久住出入意不舍者名禅。<a id="a-IM"></a>欲界定与此相违。<a id="a-IN"></a>故不名禅。<a id="a-IO"></a>复次若有定名亦有定用者名禅。<a id="a-IP"></a>欲界定虽有定名。<a id="a-IQ"></a>无有定用犹如泥椽。<a id="a-IR"></a>虽有椽名。<a id="a-IS"></a>而无椽用。<a id="a-IT"></a>禅定犹如木椽。<a id="a-IU"></a>亦有椽名。<a id="a-IV"></a>亦有椽用。<a id="a-IW"></a>复次若定不为娆乱风所吹动者名禅。<a id="a-IX"></a>欲界定。<a id="a-IY"></a>为娆乱风所吹动故不名禅。<a id="a-IZ"></a>犹如四衢道中灯为风所吹动。<a id="a-Ia"></a>禅定不为娆乱风所吹动故名禅。<a id="a-Ib"></a>犹室中灯不为风所吹动彼亦如是。</p>
  <p id="aIc">禅有十八枝。<a id="a-Id"></a>初禅有五枝。<a id="a-Ie"></a>觉观喜乐一心。<a id="a-If"></a>第二禅有四枝。<a id="a-Ig"></a>内信喜乐一心。<a id="a-Ih"></a>第三禅有五枝。<a id="a-Ii"></a>舍念慧乐一心。<a id="a-Ij"></a>第四禅有四枝。<a id="a-Ik"></a>不苦不乐舍念一心。<a id="a-Il"></a>问曰。<a id="a-Im"></a>禅枝名十八。<a id="a-In"></a>体有几。<a id="a-Io"></a>答曰。<a id="a-Ip"></a>名有十八。<a id="a-Iq"></a>体有十一。<a id="a-Ir"></a>初禅有五枝。<a id="a-Is"></a>名有五。<a id="a-It"></a>体亦有五。<a id="a-Iu"></a>第二禅增一枝谓内信。<a id="a-Iv"></a>第三禅增四枝。<a id="a-Iw"></a>谓舍念慧乐。<a id="a-Ix"></a>第四禅增一枝。<a id="a-Iy"></a>谓不苦不乐。<a id="a-Iz"></a>是故禅枝名有十八。<a id="a-J0"></a>体有十一。<a id="a-J1"></a>复有说禅枝名有十八。<a id="a-J2"></a>体有十。<a id="a-J3"></a>所以者何。<a id="a-J4"></a>初禅第二禅第三禅乐。<a id="a-J5"></a>俱是一乐枝故。<a id="a-J6"></a>不应作是说。<a id="a-J7"></a>所以者何。<a id="a-J8"></a>初禅乐第二禅乐异。<a id="a-J9"></a>第三禅异。<a id="a-JA"></a>初禅第二禅乐是猗乐。<a id="a-JB"></a>第三禅乐是受乐。<a id="a-JC"></a>初禅第二禅乐是行阴摄。<a id="a-JD"></a>第三禅乐是受阴摄。<a id="a-JE"></a>是故如前说者好。<a id="a-JF"></a>如名体名数体数。<a id="a-JG"></a>乃至知名知体。<a id="a-JH"></a>说亦如是。<a id="a-JI"></a>问曰。<a id="a-JJ"></a>何者是禅。<a id="a-JK"></a>何者是枝。<a id="a-JL"></a>答曰。<a id="a-JM"></a>一心是禅。<a id="a-JN"></a>余者是枝。<a id="a-JO"></a>问曰。<a id="a-JP"></a>若然者。<a id="a-JQ"></a>初禅第三禅有四枝。<a id="a-JR"></a>第二禅第四禅有三枝。<a id="a-JS"></a>答曰。<a id="a-JT"></a>一心是禅。<a id="a-JU"></a>亦是禅枝。<a id="a-JV"></a>余者是枝非禅。<a id="a-JW"></a>如正见是道是道枝。<a id="a-JX"></a>余是道枝。<a id="a-JY"></a>如择法觉是觉是觉枝。<a id="a-JZ"></a>余者是觉枝不非时食是斋是斋枝。<a id="a-Ja"></a>余者是斋枝。<a id="a-Jb"></a>如是一心是禅亦是禅枝。<a id="a-Jc"></a>此是禅枝体性。<a id="a-Jd"></a>乃至广说。<a id="a-Je"></a>已说体性。<a id="a-Jf"></a>所以今当说。<a id="a-Jg"></a>何故名枝。<a id="a-Jh"></a>枝是何义。<a id="a-Ji"></a>答曰。<a id="a-Jj"></a>随顺义是枝义。<a id="a-Jk"></a>俱负义是枝义。<a id="a-Jl"></a>成大事义是枝义。<a id="a-Jm"></a>牢坚最胜义是枝义。<a id="a-Jn"></a>别异义是枝义。<a id="a-Jo"></a>随顺义是枝义者。<a id="a-Jp"></a>若法随顺彼地立枝。<a id="a-Jq"></a>俱负重成大事牢坚最胜亦如是。<a id="a-Jr"></a>别异义是枝义者。<a id="a-Js"></a>如军别异名军枝。<a id="a-Jt"></a>如车别异名车枝。<a id="a-Ju"></a>如是禅别异故名禅枝。<a id="a-Jv"></a>是故随顺义是枝义。<a id="a-Jw"></a>乃至广说。</p>
  <p id="aJx">问曰。<a id="a-Jy"></a>若是初禅枝。<a id="a-Jz"></a>亦是二禅枝耶。<a id="a-K0"></a>答曰。<a id="a-K1"></a>或是初禅枝。<a id="a-K2"></a>非二禅枝。<a id="a-K3"></a>乃至广作四句。<a id="a-K4"></a>是初禅枝非二禅枝者。<a id="a-K5"></a>觉观是也。<a id="a-K6"></a>是第二禅枝非初禅枝者。<a id="a-K7"></a>内信是也。<a id="a-K8"></a>是初禅第二禅枝者。<a id="a-K9"></a>喜乐一心是也。<a id="a-KA"></a>非初禅非第二禅枝者。<a id="a-KB"></a>除上尔所事。<a id="a-KC"></a>若是初禅枝。<a id="a-KD"></a>亦是第三禅枝耶。<a id="a-KE"></a>乃至广作四句。<a id="a-KF"></a>是初禅枝非第三禅枝者。<a id="a-KG"></a>觉观喜乐是也。<a id="a-KH"></a>是第三禅枝非初禅枝者。<a id="a-KI"></a>舍念慧乐是也。<a id="a-KJ"></a>是初禅枝是第三禅枝者。<a id="a-KK"></a>一心是也。<a id="a-KL"></a>非初禅枝非第三禅枝者。<a id="a-KM"></a>除上尔所事。<a id="a-KN"></a>若是初禅枝。<a id="a-KO"></a>亦是第四禅枝。<a id="a-KP"></a>乃至广作四句。<a id="a-KQ"></a>是初禅枝非第四禅枝者。<a id="a-KR"></a>觉观喜乐是也。<a id="a-KS"></a>是第四禅枝。<a id="a-KT"></a>非初禅枝者。<a id="a-KU"></a>不苦不乐舍念是也。<a id="a-KV"></a>是初禅枝亦是第四禅枝者。<a id="a-KW"></a>一心是也。<a id="a-KX"></a>非初禅枝非第四禅枝者。<a id="a-KY"></a>除上尔所事。<a id="a-KZ"></a>是第二禅枝。<a id="a-Ka"></a>亦是第三禅枝耶。<a id="a-Kb"></a>乃至广作四句。<a id="a-Kc"></a>是第二禅枝非第三禅枝者。<a id="a-Kd"></a>内信喜乐是也。<a id="a-Ke"></a>是第三禅枝非第二禅枝者。<a id="a-Kf"></a>舍念慧乐是也。<a id="a-Kg"></a>是第二禅枝亦是第三禅枝者。<a id="a-Kh"></a>一心是也。<a id="a-Ki"></a>非第二禅枝非第三禅枝者。<a id="a-Kj"></a>除上尔所事。<a id="a-Kk"></a>乃至第三禅四句。<a id="a-Kl"></a>历第四禅。<a id="a-Km"></a>应随相说。</p>
 </body>
</html>