<!doctype html>
<html id="z3IBVlo153" data-ver="1088">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第四十四</h1>
  <h2 id="a2">使揵度不善品第一之十</h2>
  <p id="a3">见灭所断有漏缘使。<a id="a-4"></a>于见灭所断有漏缘。<a id="a-5"></a>因次第境界威势缘。<a id="a-6"></a>因缘者有三因。<a id="a-7"></a>谓相应因。<a id="a-8"></a>共生因。<a id="a-9"></a>相似因。<a id="a-A"></a>次第缘者。<a id="a-B"></a>见灭所断有漏缘使。<a id="a-C"></a>后次第生见灭所断有漏缘使。<a id="a-D"></a>境界缘者。<a id="a-E"></a>见灭所断有漏缘使。<a id="a-F"></a>缘见灭所断有漏缘使。<a id="a-G"></a>威势缘者。<a id="a-H"></a>不相障碍故。<a id="a-I"></a>见灭所断有漏缘使。<a id="a-J"></a>于无漏缘使。<a id="a-K"></a>因次第威势缘。<a id="a-L"></a>无境界缘。<a id="a-M"></a>因缘者有一因。<a id="a-N"></a>谓相似因。<a id="a-O"></a>次第缘者。<a id="a-P"></a>见灭所断有漏缘使。<a id="a-Q"></a>后次第生无漏缘使。<a id="a-R"></a>威势缘者。<a id="a-S"></a>不相障碍故。<a id="a-T"></a>无境界缘。<a id="a-U"></a>所以者何。<a id="a-V"></a>彼使缘无漏使。<a id="a-W"></a>是有漏见灭所断。<a id="a-X"></a>有漏缘使于见苦见集所断一切遍使。<a id="a-Y"></a>次第境界威势缘无因缘。<a id="a-Z"></a>次第缘者。<a id="a-a"></a>见灭所断有漏缘使。<a id="a-b"></a>后次第生见苦见集所断一切遍使故。<a id="a-c"></a>境界缘者。<a id="a-d"></a>见苦见集所断一切遍使。<a id="a-e"></a>缘见灭所断有漏缘使故。<a id="a-f"></a>威势缘者不相障碍故。<a id="a-g"></a>无因缘者。<a id="a-h"></a>见灭所断有漏缘使。<a id="a-i"></a>非一切遍故。<a id="a-j"></a>于见苦见集所断不一切遍使。<a id="a-k"></a>于见道所断修道所断一切使有。<a id="a-l"></a>次第威势缘。<a id="a-m"></a>次第缘者。<a id="a-n"></a>见灭所断有漏缘使。<a id="a-o"></a>后次第生见苦见集所断不一切遍使。<a id="a-p"></a>见道所断修道所断一切使故。<a id="a-q"></a>威势缘者。<a id="a-r"></a>不相障碍使。<a id="a-s"></a>无因缘者。<a id="a-t"></a>如上所说。<a id="a-u"></a>无境界缘者。<a id="a-v"></a>彼诸使非一切遍故。<a id="a-w"></a>不缘他种见灭所断无漏缘使。<a id="a-x"></a>于见灭所断无漏缘使。<a id="a-y"></a>因次第威势缘。<a id="a-z"></a>无境界缘。<a id="a-10"></a>因者。<a id="a-11"></a>有三因。<a id="a-12"></a>谓相应因。<a id="a-13"></a>共生因。<a id="a-14"></a>相似因。<a id="a-15"></a>次第缘者。<a id="a-16"></a>见灭所断无漏缘使。<a id="a-17"></a>后次第生见灭所断无漏缘使。<a id="a-18"></a>威势缘者。<a id="a-19"></a>不相障碍故。<a id="a-1A"></a>无境界缘者。<a id="a-1B"></a>彼使缘无漏使。<a id="a-1C"></a>是有漏故。<a id="a-1D"></a>见灭所断无漏缘使。<a id="a-1E"></a>于见灭所断有漏缘使。<a id="a-1F"></a>因次第境界威势缘。<a id="a-1G"></a>因缘者。<a id="a-1H"></a>有一因。<a id="a-1I"></a>谓相似因。<a id="a-1J"></a>次第缘者。<a id="a-1K"></a>见灭所断无漏缘使。<a id="a-1L"></a>后次第生见灭所断有。<a id="a-1M"></a>漏缘使。<a id="a-1N"></a>境界缘者。<a id="a-1O"></a>见灭所断有漏缘使。<a id="a-1P"></a>缘见灭所断无漏缘使故。<a id="a-1Q"></a>威势缘者。<a id="a-1R"></a>不相障碍故。<a id="a-1S"></a>于见苦见集所断一切遍使。<a id="a-1T"></a>次第境界威势缘。<a id="a-1U"></a>无因缘。<a id="a-1V"></a>次第缘者。<a id="a-1W"></a>见灭所断无漏缘使。<a id="a-1X"></a>后次第生见苦见集所断一切遍使故。<a id="a-1Y"></a>境界缘者。<a id="a-1Z"></a>见苦见集所断一切遍使。<a id="a-1a"></a>缘见灭所断无漏缘使故。<a id="a-1b"></a>威势缘者。<a id="a-1c"></a>不相障碍故。<a id="a-1d"></a>无因缘者。<a id="a-1e"></a>见灭所断无漏缘使。<a id="a-1f"></a>非一切遍故。<a id="a-1g"></a>不缘他种。<a id="a-1h"></a>于见苦见集所断不一切遍使。<a id="a-1i"></a>见道所断修道所断。<a id="a-1j"></a>有次第威势缘。<a id="a-1k"></a>无因缘境界缘。<a id="a-1l"></a>次第缘者。<a id="a-1m"></a>见灭所断无漏缘使。<a id="a-1n"></a>后次第生见苦见集所断不一切遍使。<a id="a-1o"></a>见道所断修道所断一切使。<a id="a-1p"></a>威势缘者。<a id="a-1q"></a>不相障碍故。<a id="a-1r"></a>无因缘者。<a id="a-1s"></a>见灭所断无漏缘使。<a id="a-1t"></a>非一切遍故。<a id="a-1u"></a>不为他种作因。<a id="a-1v"></a>无境界缘者。<a id="a-1w"></a>见苦见集所断不一切遍使。<a id="a-1x"></a>见道修道所断一切使。<a id="a-1y"></a>不缘他种故。<a id="a-1z"></a>如见灭所断有漏缘使无漏缘使。<a id="a-20"></a>见道所断有漏缘使无漏缘使。<a id="a-21"></a>说亦如是。<a id="a-22"></a>修道所断使。<a id="a-23"></a>于修道所断使。<a id="a-24"></a>有因次第境界威势缘。<a id="a-25"></a>因缘因者。<a id="a-26"></a>有三因。<a id="a-27"></a>谓相应因。<a id="a-28"></a>共生因。<a id="a-29"></a>相似因。<a id="a-2A"></a>次第缘者。<a id="a-2B"></a>修道所断使。<a id="a-2C"></a>后次第生修道所断使。<a id="a-2D"></a>境界缘者。<a id="a-2E"></a>修道所断使。<a id="a-2F"></a>缘修道所断使。<a id="a-2G"></a>威势缘者。<a id="a-2H"></a>不相障碍故。<a id="a-2I"></a>修道所断使。<a id="a-2J"></a>于见苦见集所断一切遍使。<a id="a-2K"></a>有次第境界威势缘。<a id="a-2L"></a>无因缘。<a id="a-2M"></a>次第缘者。<a id="a-2N"></a>修道所断使。<a id="a-2O"></a>后次第生见苦见集所断一切遍使。<a id="a-2P"></a>境界缘者。<a id="a-2Q"></a>见苦见集所断一切遍使。<a id="a-2R"></a>缘修道所断使故。<a id="a-2S"></a>威势缘者。<a id="a-2T"></a>不相障碍故。<a id="a-2U"></a>无因缘者。<a id="a-2V"></a>修道所断使。<a id="a-2W"></a>非一切遍故。<a id="a-2X"></a>不为他种作因。<a id="a-2Y"></a>于见苦见集所断不一切遍使。<a id="a-2Z"></a>见灭见道一切使。<a id="a-2a"></a>有次第威势缘。<a id="a-2b"></a>无因缘。<a id="a-2c"></a>无境界缘。<a id="a-2d"></a>次第缘者。<a id="a-2e"></a>修道所断使。<a id="a-2f"></a>后次第生见苦见集所断不一切遍使。<a id="a-2g"></a>见灭见道所断一切使。<a id="a-2h"></a>威势缘者。<a id="a-2i"></a>不相障碍故。<a id="a-2j"></a>无因缘者。<a id="a-2k"></a>修道所断使。<a id="a-2l"></a>非一切遍故。<a id="a-2m"></a>不为他种作因。<a id="a-2n"></a>无境界缘者。<a id="a-2o"></a>彼诸使。<a id="a-2p"></a>非一切遍故。<a id="a-2q"></a>不缘他种。<a id="a-2r"></a>此中说一切遍因。<a id="a-2s"></a>应如杂揵度智品广说。</p>
  <p data-pb></p>
  <h2 id="a2t">使犍度一行品第二之一</h2>
  <p id="a2u">九结。<a id="a-2v"></a>爱结。<a id="a-2w"></a>恚结。<a id="a-2x"></a>慢结。<a id="a-2y"></a>无明结。<a id="a-2z"></a>见结。<a id="a-30"></a>取结。<a id="a-31"></a>疑结。<a id="a-32"></a>嫉结。<a id="a-33"></a>悭结。<a id="a-34"></a>若处所有爱结系。<a id="a-35"></a>复有恚结系耶。<a id="a-36"></a>若有恚结系。<a id="a-37"></a>亦有爱结系耶。<a id="a-38"></a>如此章及解章义。<a id="a-39"></a>此中应广说优婆提舍。<a id="a-3A"></a>处所有五种。<a id="a-3B"></a>一自体处所。<a id="a-3C"></a>二缘处所。<a id="a-3D"></a>三系处所。<a id="a-3E"></a>四因处所。<a id="a-3F"></a>五属处所。<a id="a-3G"></a>自体处所者。<a id="a-3H"></a>如见犍度说。<a id="a-3I"></a>若处所有所知。<a id="a-3J"></a>彼处所亦有所断耶。<a id="a-3K"></a>若处所有所断。<a id="a-3L"></a>彼处所亦有所知耶。<a id="a-3M"></a>此中说忍智体名处所。<a id="a-3N"></a>见犍度亦说。<a id="a-3O"></a>若得彼处所成就。<a id="a-3P"></a>彼处所耶。<a id="a-3Q"></a>或有说者。<a id="a-3R"></a>此中说一切法自体名处所。<a id="a-3S"></a>复有说者。<a id="a-3T"></a>此中说诸法有得相成就相者名处所。<a id="a-3U"></a>缘处所者。<a id="a-3V"></a>如波伽罗那说。<a id="a-3W"></a>一切诸法。<a id="a-3X"></a>应以智知随其处所。<a id="a-3Y"></a>云何名处所。<a id="a-3Z"></a>随智所行。<a id="a-3a"></a>随智缘。<a id="a-3b"></a>随智境界。<a id="a-3c"></a>是名处所。<a id="a-3d"></a>经亦说有四十四智处所。<a id="a-3e"></a>有七十七智处所。<a id="a-3f"></a>阿毗昙者。<a id="a-3g"></a>作如是说。<a id="a-3h"></a>此中说自体处所。<a id="a-3i"></a>所以者何。<a id="a-3j"></a>以忍以智。<a id="a-3k"></a>观诸有枝。<a id="a-3l"></a>忍智体名处所。<a id="a-3m"></a>尊者瞿沙。<a id="a-3n"></a>作如是说。<a id="a-3o"></a>此中说缘处所。<a id="a-3p"></a>所以者何。<a id="a-3q"></a>以智以忍。<a id="a-3r"></a>缘于有枝。<a id="a-3s"></a>故名缘处所。<a id="a-3t"></a>系处所者。<a id="a-3u"></a>如此中说。<a id="a-3v"></a>若处所有爱结系。<a id="a-3w"></a>复有恚结系耶。<a id="a-3x"></a>五种法名处所。<a id="a-3y"></a>所以者何。<a id="a-3z"></a>五种烦恼。<a id="a-40"></a>能系此五种法故。<a id="a-41"></a>五种法者。<a id="a-42"></a>谓见苦所断。<a id="a-43"></a>乃至修道所断。<a id="a-44"></a>因缘处所者。<a id="a-45"></a>如波伽罗那所说。<a id="a-46"></a>云何有处所法。<a id="a-47"></a>云何无处所法。<a id="a-48"></a>乃至云何有因法。<a id="a-49"></a>云何无因法。<a id="a-4A"></a>有因法名有处所法。<a id="a-4B"></a>无因法名无处所法。<a id="a-4C"></a>如说。</p>
  <p id="a4D">比丘心寂静　　能断诸处所</p>
  <p id="a4E">尽于生死苦　　不受未来有</p>
  <p id="a4F">此中说因是处所。<a id="a-4G"></a>所以者何。<a id="a-4H"></a>有因故有生死。<a id="a-4I"></a>因断故生死断。<a id="a-4J"></a>属处所者。<a id="a-4K"></a>如经说。<a id="a-4L"></a>应舍田舍市肆属我之心。<a id="a-4M"></a>如偈说。</p>
  <p id="a4N">不舍田财　　牛马奴婢　　种种女色</p>
  <p id="a4O">不得解脱</p>
  <p id="a4P">如世人言。<a id="a-4Q"></a>此物属我。<a id="a-4R"></a>此处所属我。<a id="a-4S"></a>于此五种处所中。<a id="a-4T"></a>依系处所而作论。<a id="a-4U"></a>不依余处所。<a id="a-4V"></a>复有说者。<a id="a-4W"></a>有五种处所。<a id="a-4X"></a>一界处所。<a id="a-4Y"></a>二入处所。<a id="a-4Z"></a>三阴处所。<a id="a-4a"></a>四世处所。<a id="a-4b"></a>五刹那处所。<a id="a-4c"></a>于此十处所中。<a id="a-4d"></a>依系处所而作论。<a id="a-4e"></a>犊子部作如是说。<a id="a-4f"></a>处所是假名法。<a id="a-4g"></a>无有定体。<a id="a-4h"></a>结非假名。<a id="a-4i"></a>众生非假名。<a id="a-4j"></a>各有定体。<a id="a-4k"></a>阿毗昙者。<a id="a-4l"></a>作如是说。<a id="a-4m"></a>处所非假名。<a id="a-4n"></a>结非假名。<a id="a-4o"></a>众生是假名。<a id="a-4p"></a>譬喻者。<a id="a-4q"></a>作如是说。<a id="a-4r"></a>结非假名有定体。<a id="a-4s"></a>处所是假名。<a id="a-4t"></a>众生是假名。<a id="a-4u"></a>而有定体。<a id="a-4v"></a>问曰。<a id="a-4w"></a>彼何故说处所是假名法无有定体。<a id="a-4x"></a>答曰。<a id="a-4y"></a>彼作是说。<a id="a-4z"></a>以于境界中有欲无欲故。<a id="a-50"></a>犹如有一端严女人。<a id="a-51"></a>他人见已。<a id="a-52"></a>或起敬心。<a id="a-53"></a>或起欲心。<a id="a-54"></a>或起恚心。<a id="a-55"></a>或起愱心。<a id="a-56"></a>或起厌心。<a id="a-57"></a>或起悲心。<a id="a-58"></a>或起舍心。<a id="a-59"></a>起敬心者。<a id="a-5A"></a>如子见母。<a id="a-5B"></a>起欲心者。<a id="a-5C"></a>如多欲者见可爱色。<a id="a-5D"></a>起恚心者。<a id="a-5E"></a>如怨相见。<a id="a-5F"></a>起愱心者。<a id="a-5G"></a>如共夫者见之。<a id="a-5H"></a>起厌心者。<a id="a-5I"></a>如修不净观者。<a id="a-5J"></a>起悲心者。<a id="a-5K"></a>是离欲人。<a id="a-5L"></a>彼作是念。<a id="a-5M"></a>如是好色。<a id="a-5N"></a>不久当坏。<a id="a-5O"></a>起舍心者。<a id="a-5P"></a>得阿罗汉者。<a id="a-5Q"></a>以于境界起如是等有欲无欲心故。<a id="a-5R"></a>智处所是假名法。<a id="a-5S"></a>无有定体。<a id="a-5T"></a>此诸烦恼。<a id="a-5U"></a>通五识身。<a id="a-5V"></a>及在意地。<a id="a-5W"></a>通五识身者。<a id="a-5X"></a>过去者系过去处所。<a id="a-5Y"></a>现在者系现在处所。<a id="a-5Z"></a>未来世必生法。<a id="a-5a"></a>系未来世处所。<a id="a-5b"></a>必不生者。<a id="a-5c"></a>系三世处所。<a id="a-5d"></a>在意地者。<a id="a-5e"></a>过去者系于三世。<a id="a-5f"></a>未来者亦系三世。<a id="a-5g"></a>现在者亦系三世。<a id="a-5h"></a>依眼识生。<a id="a-5i"></a>使系于色。<a id="a-5j"></a>彼相应法。<a id="a-5k"></a>是相应系。<a id="a-5l"></a>彼相应法。<a id="a-5m"></a>是意入法入。<a id="a-5n"></a>乃至依身识生使。<a id="a-5o"></a>亦如是。<a id="a-5p"></a>依意识生使。<a id="a-5q"></a>系十二入。<a id="a-5r"></a>彼相应者。<a id="a-5s"></a>是相应系。<a id="a-5t"></a>相应法者。<a id="a-5u"></a>是意入法入。<a id="a-5v"></a>如是说者。<a id="a-5w"></a>是一行毗婆沙。<a id="a-5x"></a>若处所有爱结系。<a id="a-5y"></a>复有恚结系耶。<a id="a-5z"></a>答曰。<a id="a-60"></a>若有恚结系。<a id="a-61"></a>亦为爱系结。<a id="a-62"></a>颇为爱结所系。<a id="a-63"></a>不为恚结所系耶。<a id="a-64"></a>答曰。<a id="a-65"></a>有色无色界法未断爱结者在三界。<a id="a-66"></a>有五种缘。<a id="a-67"></a>有漏非一切遍。<a id="a-68"></a>恚结在欲界。<a id="a-69"></a>有五种缘。<a id="a-6A"></a>有漏非一切遍。<a id="a-6B"></a>若是具缚欲界五种处所。<a id="a-6C"></a>为爱结所系。<a id="a-6D"></a>亦为恚结所系。<a id="a-6E"></a>若为恚结所系亦为爱结所系。<a id="a-6F"></a>若非具结则爱结长在三界。<a id="a-6G"></a>是故得作称后句。<a id="a-6H"></a>若处所有爱结系。<a id="a-6I"></a>复有恚结系耶。<a id="a-6J"></a>答曰。<a id="a-6K"></a>若有恚结系。<a id="a-6L"></a>亦有爱结系处所者。<a id="a-6M"></a>是欲界系五种处所。<a id="a-6N"></a>颇为爱结所系。<a id="a-6O"></a>不为恚结所系耶。<a id="a-6P"></a>答曰。<a id="a-6Q"></a>有色无色界爱结未断未断者。<a id="a-6R"></a>或有八地爱结未断。<a id="a-6S"></a>或有乃至非想非非想处爱结未断。<a id="a-6T"></a>彼非想非非想处。<a id="a-6U"></a>或有五种爱结未断。<a id="a-6V"></a>或有乃至修道所断者未断。<a id="a-6W"></a>彼非想非非想处修道所断。<a id="a-6X"></a>或有九种爱结未断。<a id="a-6Y"></a>或有乃至下下种未断者。<a id="a-6Z"></a>以总说故。<a id="a-6a"></a>言色无色界系。<a id="a-6b"></a>法爱结未断是名为爱结所系不为恚结所系。<a id="a-6c"></a>所以者何。<a id="a-6d"></a>色无色界无恚结故。<a id="a-6e"></a>问曰。<a id="a-6f"></a>何故色无色界无有恚结耶。<a id="a-6g"></a>答曰。<a id="a-6h"></a>非其田器。<a id="a-6i"></a>乃至广说。<a id="a-6j"></a>复次众生厌患恚故。<a id="a-6k"></a>愿生色无色界。<a id="a-6l"></a>若色无色界有恚结者。<a id="a-6m"></a>则不为彼处而修方便。<a id="a-6n"></a>若法是下地有上地亦有者。<a id="a-6o"></a>则无次第断法。<a id="a-6p"></a>若无次第断法。<a id="a-6q"></a>则无究竟断法。<a id="a-6r"></a>所以者何。<a id="a-6s"></a>以次第断法能生究竟断法故。<a id="a-6t"></a>若无究竟断法。<a id="a-6u"></a>则无解脱出离。<a id="a-6v"></a>欲令无如是过故。<a id="a-6w"></a>色无色界无有恚结。<a id="a-6x"></a>复次若有苦根忧根。<a id="a-6y"></a>则有恚结。<a id="a-6z"></a>所以者何。<a id="a-70"></a>众生以忧苦根故。<a id="a-71"></a>于他生恚。<a id="a-72"></a>色无色界无忧苦根。<a id="a-73"></a>复次若有无惭无愧处。<a id="a-74"></a>则有恚结。<a id="a-75"></a>因无惭无愧故众生起恚。<a id="a-76"></a>色无色界无有无惭无愧。<a id="a-77"></a>如无惭无愧。<a id="a-78"></a>愱悭男根女根揣食淫爱五盖胜妙五欲。<a id="a-79"></a>当知亦如是。<a id="a-7A"></a>复次若有怨憎相处。<a id="a-7B"></a>则有恚结。<a id="a-7C"></a>怨憎相者。<a id="a-7D"></a>是九恼法。<a id="a-7E"></a>色无色界无有怨憎相。<a id="a-7F"></a>是故尊者瞿沙作如是说。<a id="a-7G"></a>众生以怨憎故起于恚结。<a id="a-7H"></a>色无色界无有怨憎。<a id="a-7I"></a>复次色界有恚结近对治。<a id="a-7J"></a>近对治者。<a id="a-7K"></a>谓慈是也。<a id="a-7L"></a>犹如毗岚摩风处则无云翳。<a id="a-7M"></a>彼亦如是。<a id="a-7N"></a>若处所有爱结系。<a id="a-7O"></a>复有慢结系耶。<a id="a-7P"></a>答曰。<a id="a-7Q"></a>如是。<a id="a-7R"></a>若有慢结系。<a id="a-7S"></a>复有爱结系耶。<a id="a-7T"></a>答曰。<a id="a-7U"></a>如是。<a id="a-7V"></a>所以者何。<a id="a-7W"></a>此二结俱在三界。<a id="a-7X"></a>有五种缘。<a id="a-7Y"></a>有漏非一切遍故。<a id="a-7Z"></a>若是具结三界五种法。<a id="a-7a"></a>为爱结所系。<a id="a-7b"></a>亦为慢结所系。<a id="a-7c"></a>若为慢结所系。<a id="a-7d"></a>亦为爱结所系。<a id="a-7e"></a>是故得作如是句。<a id="a-7f"></a>若处所有爱结系。<a id="a-7g"></a>复有无明结系耶。<a id="a-7h"></a>爱结在三界。<a id="a-7i"></a>有五种缘。<a id="a-7j"></a>有漏非一切遍。<a id="a-7k"></a>无明结。<a id="a-7l"></a>在三界。<a id="a-7m"></a>有五种缘。<a id="a-7n"></a>有漏无漏。<a id="a-7o"></a>是一切遍。<a id="a-7p"></a>非一切遍。<a id="a-7q"></a>若具缚三界五种法。<a id="a-7r"></a>为爱结所系。<a id="a-7s"></a>亦为无明结所系。<a id="a-7t"></a>若为无明结所系。<a id="a-7u"></a>亦为爱结所系。<a id="a-7v"></a>若非具缚无明使。<a id="a-7w"></a>则长于一切遍无漏缘。<a id="a-7x"></a>是故得作顺前句。<a id="a-7y"></a>若处所有爱结系。<a id="a-7z"></a>亦有无明结系耶。<a id="a-80"></a>答曰。<a id="a-81"></a>若有爱结系。<a id="a-82"></a>则有无明结系。<a id="a-83"></a>处所者。<a id="a-84"></a>是三界五种处所。<a id="a-85"></a>颇为无明结所系。<a id="a-86"></a>不为爱结所系耶。<a id="a-87"></a>答曰。<a id="a-88"></a>有苦智已生集智未生。<a id="a-89"></a>见苦所断法。<a id="a-8A"></a>见集所断无明使未断。<a id="a-8B"></a>苦智已生。<a id="a-8C"></a>集智未生见苦所断爱结无明结断。<a id="a-8D"></a>见集所断无明结。<a id="a-8E"></a>缘系见苦所断法。<a id="a-8F"></a>所以者何。<a id="a-8G"></a>无明结是一切遍故。<a id="a-8H"></a>爱结不尔。<a id="a-8I"></a>所以者何。<a id="a-8J"></a>自种爱结已断。<a id="a-8K"></a>见集所断爱结。<a id="a-8L"></a>于见苦所断法。<a id="a-8M"></a>不缘系。<a id="a-8N"></a>以非一切遍故。<a id="a-8O"></a>非相应系。<a id="a-8P"></a>以是他聚故。<a id="a-8Q"></a>若处所有爱结系。<a id="a-8R"></a>复有见结系耶。<a id="a-8S"></a>爱结在三界。<a id="a-8T"></a>有五种缘。<a id="a-8U"></a>有漏非一切遍。<a id="a-8V"></a>见结在三界。<a id="a-8W"></a>有四种缘。<a id="a-8X"></a>有漏无漏。<a id="a-8Y"></a>是一切遍。<a id="a-8Z"></a>非一切遍。<a id="a-8a"></a>若是具缚三界五种处所。<a id="a-8b"></a>为爱结所系。<a id="a-8c"></a>亦为见结所系。<a id="a-8d"></a>若为见结所系。<a id="a-8e"></a>亦为爱结所系。<a id="a-8f"></a>若非具缚爱结。<a id="a-8g"></a>则于五种中长。<a id="a-8h"></a>见结于一切遍无漏缘中长。<a id="a-8i"></a>是故得作四句。<a id="a-8j"></a>若处所有爱结系。<a id="a-8k"></a>复有见结系耶。<a id="a-8l"></a>乃至广作四句。<a id="a-8m"></a>为爱结所系不为见结所系者。<a id="a-8n"></a>集智已生灭智未生。<a id="a-8o"></a>见灭所断。<a id="a-8p"></a>见道所断。<a id="a-8q"></a>见不相应法。<a id="a-8r"></a>爱结未断。<a id="a-8s"></a>见灭见道所断见不相应法。<a id="a-8t"></a>何者是耶。<a id="a-8u"></a>答曰。<a id="a-8v"></a>即彼邪见见取戒取爱恚慢疑无明相应法是也。<a id="a-8w"></a>如是见不相应为爱结所系。<a id="a-8x"></a>于自聚中缘系相应系。<a id="a-8y"></a>于他聚中作缘系。<a id="a-8z"></a>非相应系非见。<a id="a-90"></a>所以者何。<a id="a-91"></a>见是一切遍。<a id="a-92"></a>能缘五种者已断。<a id="a-93"></a>余不断者。<a id="a-94"></a>于余见不相应法。<a id="a-95"></a>不缘系缘无漏故。<a id="a-96"></a>不相应系。<a id="a-97"></a>以异聚故。<a id="a-98"></a>自体不与自体相应。<a id="a-99"></a>修道所断法。<a id="a-9A"></a>爱结未断。<a id="a-9B"></a>或有九地爱结不断者。<a id="a-9C"></a>或有乃至非想非非想处未断者。<a id="a-9D"></a>彼非想非非想处。<a id="a-9E"></a>修道所断爱结。<a id="a-9F"></a>或有九种未断者。<a id="a-9G"></a>或有乃至下下种未断者。<a id="a-9H"></a>总而言之。<a id="a-9I"></a>修道所断法。<a id="a-9J"></a>爱结未断。<a id="a-9K"></a>是名爱结所系不为见结所系。<a id="a-9L"></a>所以者何。<a id="a-9M"></a>见结是一切遍。<a id="a-9N"></a>能缘五种者已断。<a id="a-9O"></a>修道所断。<a id="a-9P"></a>无有见结。<a id="a-9Q"></a>灭智已生道智未生。<a id="a-9R"></a>见道所断。<a id="a-9S"></a>见不相应法。<a id="a-9T"></a>爱结缘未断。<a id="a-9U"></a>见道所断。<a id="a-9V"></a>见不相应法。<a id="a-9W"></a>何者是耶。<a id="a-9X"></a>答曰。<a id="a-9Y"></a>即彼邪见见取戒取疑爱恚慢无明相应法。<a id="a-9Z"></a>如是等见不相应法。<a id="a-9a"></a>为爱结所系。<a id="a-9b"></a>自聚有缘系相应系。<a id="a-9c"></a>他聚有缘系。<a id="a-9d"></a>不为见结所系。<a id="a-9e"></a>所以者何。<a id="a-9f"></a>见结是一切遍。<a id="a-9g"></a>能缘五种者已断。<a id="a-9h"></a>余不断者。<a id="a-9i"></a>于彼法不缘系。<a id="a-9j"></a>以缘无漏故。<a id="a-9k"></a>不相应系。<a id="a-9l"></a>是他聚故。<a id="a-9m"></a>自体不与自体相应。<a id="a-9n"></a>修道所断法。<a id="a-9o"></a>爱结未断如前说。<a id="a-9p"></a>见谛具足世尊弟子。<a id="a-9q"></a>爱结未断。<a id="a-9r"></a>广说如上。<a id="a-9s"></a>为见结所系非爱结者。<a id="a-9t"></a>苦智已生集智未生。<a id="a-9u"></a>见集所断见结未断。<a id="a-9v"></a>苦智已生集智未生见苦所断爱结断。<a id="a-9w"></a>见结亦断。<a id="a-9x"></a>见集所断见结缘系。<a id="a-9y"></a>见苦所断法。<a id="a-9z"></a>为见结所系。<a id="a-A0"></a>非爱结系。<a id="a-A1"></a>所以者何。<a id="a-A2"></a>自种爱结已断。<a id="a-A3"></a>他种者。<a id="a-A4"></a>于见苦所断法。<a id="a-A5"></a>不缘系。<a id="a-A6"></a>非一切遍故。<a id="a-A7"></a>非相应系。<a id="a-A8"></a>是他聚故。<a id="a-A9"></a>二俱系者具缚见道所断法。<a id="a-AA"></a>修道所断法。<a id="a-AB"></a>二俱系。</p>
  <p id="aAC">问曰。<a id="a-AD"></a>何故名具缚耶。<a id="a-AE"></a>答曰。<a id="a-AF"></a>为五处所缚。<a id="a-AG"></a>亦能缚五处。<a id="a-AH"></a>故言具缚。<a id="a-AI"></a>能系五处者。<a id="a-AJ"></a>五种断结。<a id="a-AK"></a>为五处所缚者。<a id="a-AL"></a>是五种断法。<a id="a-AM"></a>具缚见苦所断法。<a id="a-AN"></a>一种爱结系。<a id="a-AO"></a>二种见结系。<a id="a-AP"></a>见集所断亦如是。<a id="a-AQ"></a>见灭所断见相应法。<a id="a-AR"></a>一种爱结系。<a id="a-AS"></a>三种见结系。<a id="a-AT"></a>见不相应法。<a id="a-AU"></a>一种爱结系。<a id="a-AV"></a>二种见结系。<a id="a-AW"></a>见道所断亦如是。<a id="a-AX"></a>修道所断法。<a id="a-AY"></a>一种爱结系。<a id="a-AZ"></a>二种见结系。<a id="a-Aa"></a>苦智已生集智未生。<a id="a-Ab"></a>见集见灭见道修道所断法。<a id="a-Ac"></a>二俱系。<a id="a-Ad"></a>见集所断。<a id="a-Ae"></a>修道所断。<a id="a-Af"></a>一种爱结系。<a id="a-Ag"></a>一种见结系。<a id="a-Ah"></a>见灭所断。<a id="a-Ai"></a>见相应法。<a id="a-Aj"></a>一种爱结系。<a id="a-Ak"></a>二种见结系。<a id="a-Al"></a>见不相应法。<a id="a-Am"></a>一种爱结系。<a id="a-An"></a>一种见结系。<a id="a-Ao"></a>见道所断亦如是。<a id="a-Ap"></a>见苦所断法。<a id="a-Aq"></a>惟为见结所系。<a id="a-Ar"></a>不为爱结所系。<a id="a-As"></a>是故不说。<a id="a-At"></a>集智已生灭智未生。<a id="a-Au"></a>见灭见道所断见相应法。<a id="a-Av"></a>二俱系。<a id="a-Aw"></a>见灭所断见相应法。<a id="a-Ax"></a>一种爱结系。<a id="a-Ay"></a>一种见结系。<a id="a-Az"></a>见灭所断见不相应法。<a id="a-B0"></a>惟为爱结所系。<a id="a-B1"></a>不为见结所系。<a id="a-B2"></a>是故不说。<a id="a-B3"></a>见道所断亦如是。<a id="a-B4"></a>修道所断法。<a id="a-B5"></a>惟为爱结所系。<a id="a-B6"></a>不为见结所系。<a id="a-B7"></a>二俱不系者。<a id="a-B8"></a>集智已生见苦见集所断法。<a id="a-B9"></a>二俱不系。<a id="a-BA"></a>灭智已生道智未生。<a id="a-BB"></a>见苦见集灭所断法。<a id="a-BC"></a>二俱不系。<a id="a-BD"></a>见谛具足世尊弟子。<a id="a-BE"></a>见道所断法。<a id="a-BF"></a>二俱不系。<a id="a-BG"></a>已离欲爱欲界系法。<a id="a-BH"></a>二俱不系。<a id="a-BI"></a>已离色无色界欲。<a id="a-BJ"></a>色无色界系法。<a id="a-BK"></a>二俱不系。<a id="a-BL"></a>所以者何。<a id="a-BM"></a>若结断者。<a id="a-BN"></a>处所亦断。<a id="a-BO"></a>此中作是论。<a id="a-BP"></a>颇见灭见道所断见相应法。<a id="a-BQ"></a>为爱结所系。<a id="a-BR"></a>不为见结所系。<a id="a-BS"></a>非不为见使所使耶。<a id="a-BT"></a>答曰。<a id="a-BU"></a>有断六种欲者得正决定。<a id="a-BV"></a>集智已生灭智未生。<a id="a-BW"></a>见灭见道所断六种见相应法。<a id="a-BX"></a>为爱结所系。<a id="a-BY"></a>不为见结所系。<a id="a-BZ"></a>所以者何。<a id="a-Ba"></a>见结是一切遍。<a id="a-Bb"></a>缘五种者已断。<a id="a-Bc"></a>缘无漏六种见已断。<a id="a-Bd"></a>余三种未断。<a id="a-Be"></a>无漏缘见。<a id="a-Bf"></a>于六种已断法。<a id="a-Bg"></a>无缘系缘无漏故。<a id="a-Bh"></a>无相应系。<a id="a-Bi"></a>以他聚故。<a id="a-Bj"></a>未断三种爱结。<a id="a-Bk"></a>于见灭见道所断。<a id="a-Bl"></a>六种已断。<a id="a-Bm"></a>法作缘系。<a id="a-Bn"></a>彼非不为见使所使。<a id="a-Bo"></a>所以者何。<a id="a-Bp"></a>三见作见结。<a id="a-Bq"></a>五见作见使。<a id="a-Br"></a>为见使中见取戒取所使故。<a id="a-Bs"></a>如爱结见结。<a id="a-Bt"></a>爱结疑结亦如是。<a id="a-Bu"></a>所以者何。<a id="a-Bv"></a>如见结在三界四种断缘有漏无漏是遍不遍。<a id="a-Bw"></a>疑结亦如是。<a id="a-Bx"></a>若处所有爱结系。<a id="a-By"></a>复有取结系耶。<a id="a-Bz"></a>爱结在三界。<a id="a-C0"></a>五种断缘有漏。<a id="a-C1"></a>非一切遍。<a id="a-C2"></a>取结在三界。<a id="a-C3"></a>四种断缘有漏是一切遍非一切遍。<a id="a-C4"></a>若是具系三界五种处所爱结系。<a id="a-C5"></a>亦为取结所系。<a id="a-C6"></a>若为取结所系。<a id="a-C7"></a>亦为爱结所系。<a id="a-C8"></a>若非具缚爱结。<a id="a-C9"></a>则长于五种。<a id="a-CA"></a>取结长于一切遍。<a id="a-CB"></a>是故得作四句。<a id="a-CC"></a>或为爱结所系。<a id="a-CD"></a>不为取结所系。<a id="a-CE"></a>乃至广作四句。<a id="a-CF"></a>为爱结所系。<a id="a-CG"></a>不为取结所系者。<a id="a-CH"></a>集智已生灭智未生。<a id="a-CI"></a>修道所断法。<a id="a-CJ"></a>爱结未断。<a id="a-CK"></a>或有九地爱结未断。<a id="a-CL"></a>或有乃至非想非非想处爱结未断。<a id="a-CM"></a>彼非想非非想处爱结。<a id="a-CN"></a>或有九种未断。<a id="a-CO"></a>或有乃至下下种未断。<a id="a-CP"></a>总而言之。<a id="a-CQ"></a>修道所断法。<a id="a-CR"></a>爱结未断。<a id="a-CS"></a>灭智已生道智未生。<a id="a-CT"></a>修道所断法。<a id="a-CU"></a>爱结未断。<a id="a-CV"></a>广说如上。<a id="a-CW"></a>见谛具足世尊弟子。<a id="a-CX"></a>修道所断法。<a id="a-CY"></a>爱结未断。<a id="a-CZ"></a>是名爱结所系非取结所系。<a id="a-Ca"></a>取结能缘五种者已断。<a id="a-Cb"></a>所以者何。<a id="a-Cc"></a>取结是一切遍。<a id="a-Cd"></a>能缘五种者已断。<a id="a-Ce"></a>取结非修道所断。<a id="a-Cf"></a>为取结所系。<a id="a-Cg"></a>不为爱结所系者。<a id="a-Ch"></a>苦智已生集智未生。<a id="a-Ci"></a>见苦所断法。<a id="a-Cj"></a>见集所断取结未断。<a id="a-Ck"></a>苦智已生集智未生。<a id="a-Cl"></a>见苦所断爱结若断。<a id="a-Cm"></a>取结亦断。<a id="a-Cn"></a>见集所断取结。<a id="a-Co"></a>缘系见苦所断。<a id="a-Cp"></a>是名取结所系非爱结所系。<a id="a-Cq"></a>所以者何。<a id="a-Cr"></a>自种爱结已断。<a id="a-Cs"></a>他种爱结。<a id="a-Ct"></a>不作缘系。<a id="a-Cu"></a>非一切遍故。<a id="a-Cv"></a>非相应系。<a id="a-Cw"></a>以他聚故。<a id="a-Cx"></a>俱系者。<a id="a-Cy"></a>具缚见道修道所断法。<a id="a-Cz"></a>二俱系具缚。<a id="a-D0"></a>见苦所断法。<a id="a-D1"></a>为一种爱结所系。<a id="a-D2"></a>为二种取结所系。<a id="a-D3"></a>见集所断亦如是。<a id="a-D4"></a>见灭所断。<a id="a-D5"></a>为一种爱结所系。<a id="a-D6"></a>三种取结所系。<a id="a-D7"></a>见道所断亦如是。<a id="a-D8"></a>修道所断。<a id="a-D9"></a>一种爱结所系。<a id="a-DA"></a>二种取结所系。<a id="a-DB"></a>苦智已生集智未生。<a id="a-DC"></a>见集见灭见道修道所断法。<a id="a-DD"></a>二俱系。<a id="a-DE"></a>见集所断修道所断法。<a id="a-DF"></a>为一种爱结所系。<a id="a-DG"></a>亦为一种取结所系。<a id="a-DH"></a>见灭见道所断法。<a id="a-DI"></a>一种爱结系。<a id="a-DJ"></a>二种取结系。<a id="a-DK"></a>见苦所断法。<a id="a-DL"></a>惟为取结所系。<a id="a-DM"></a>不为爱结所系。<a id="a-DN"></a>是故不说。<a id="a-DO"></a>集智已生灭智未生。<a id="a-DP"></a>见灭见道所断法二俱系。<a id="a-DQ"></a>见灭所断法。<a id="a-DR"></a>为一种爱结所系。<a id="a-DS"></a>一种取结所系。<a id="a-DT"></a>见道所断亦如是。<a id="a-DU"></a>修道所断法。<a id="a-DV"></a>惟为爱结所系。<a id="a-DW"></a>不为取结所系。<a id="a-DX"></a>是以不说。<a id="a-DY"></a>灭智已生道智未生。<a id="a-DZ"></a>见道所断法二俱系。<a id="a-Da"></a>见道所断法。<a id="a-Db"></a>为一种爱结所系。<a id="a-Dc"></a>一种取结所系。<a id="a-Dd"></a>修道所断。<a id="a-De"></a>广说如上。<a id="a-Df"></a>二俱不系者。<a id="a-Dg"></a>集智已生灭智未生。<a id="a-Dh"></a>见苦见集所断法二俱不系。<a id="a-Di"></a>灭智已生道智未生。<a id="a-Dj"></a>见苦集灭所断法。<a id="a-Dk"></a>二俱不系。<a id="a-Dl"></a>见谛具足世尊弟子。<a id="a-Dm"></a>见道所断法。<a id="a-Dn"></a>二俱不系。<a id="a-Do"></a>欲爱已断。<a id="a-Dp"></a>欲界系法。<a id="a-Dq"></a>二俱不系。<a id="a-Dr"></a>色爱已断。<a id="a-Ds"></a>色界系法。<a id="a-Dt"></a>二俱不系。<a id="a-Du"></a>无色爱已断。<a id="a-Dv"></a>一切二俱不系。<a id="a-Dw"></a>所以者何。<a id="a-Dx"></a>彼结若断。<a id="a-Dy"></a>处所亦断。<a id="a-Dz"></a>若处所有爱结系。<a id="a-E0"></a>复有愱结系耶。<a id="a-E1"></a>爱结在三界。<a id="a-E2"></a>五种断。<a id="a-E3"></a>缘有漏。<a id="a-E4"></a>非一切遍。<a id="a-E5"></a>愱结在欲界。<a id="a-E6"></a>修道所断缘有漏。<a id="a-E7"></a>非一切遍。<a id="a-E8"></a>若是具缚欲界修道所断法。<a id="a-E9"></a>若为爱结所系。<a id="a-EA"></a>亦为愱结所系。<a id="a-EB"></a>若为愱结所系。<a id="a-EC"></a>亦为爱结所系若非具系爱结。<a id="a-ED"></a>长在三界五种断。<a id="a-EE"></a>是故得作称后句。<a id="a-EF"></a>若处所有爱结系复有愱结系耶。<a id="a-EG"></a>答曰。<a id="a-EH"></a>若为愱结所系。<a id="a-EI"></a>亦为爱结所系。<a id="a-EJ"></a>修道所断法。<a id="a-EK"></a>为一种爱结所系。<a id="a-EL"></a>一种愱结所系。<a id="a-EM"></a>颇为爱结系不为愱结所系耶。<a id="a-EN"></a>答曰。<a id="a-EO"></a>欲界见道所断法。<a id="a-EP"></a>爱结未断。<a id="a-EQ"></a>或有四种法爱结未断。<a id="a-ER"></a>或有乃至见道所断爱结未断。<a id="a-ES"></a>色无色界系法。<a id="a-ET"></a>爱结未断是名爱结所系不为愱结所系。<a id="a-EU"></a>所以者何。<a id="a-EV"></a>色无色界无愱结。<a id="a-EW"></a>无愱结义如上说。<a id="a-EX"></a>如爱结愱结。<a id="a-EY"></a>爱结悭结说亦如是。<a id="a-EZ"></a>如爱结门。<a id="a-Ea"></a>慢结门说亦如是。<a id="a-Eb"></a>所以者何。<a id="a-Ec"></a>此二俱在三界。<a id="a-Ed"></a>五种断缘有漏。<a id="a-Ee"></a>非一切遍。<a id="a-Ef"></a>若处所有恚结系。<a id="a-Eg"></a>复有慢结系耶。<a id="a-Eh"></a>恚结在欲界。<a id="a-Ei"></a>欲界五种断缘有漏。<a id="a-Ej"></a>非一切遍。<a id="a-Ek"></a>慢结在三界。<a id="a-El"></a>五种断缘有漏。<a id="a-Em"></a>非一切遍。<a id="a-En"></a>若是具缚欲界系五种处所。<a id="a-Eo"></a>为恚结所系。<a id="a-Ep"></a>亦为慢结所系。<a id="a-Eq"></a>若为慢结所系。<a id="a-Er"></a>亦为恚结所系。<a id="a-Es"></a>若非具缚慢结。<a id="a-Et"></a>长在三界。<a id="a-Eu"></a>是故得作顺前句。<a id="a-Ev"></a>若处所有恚结系。<a id="a-Ew"></a>复有慢结系耶。<a id="a-Ex"></a>答曰。<a id="a-Ey"></a>若为恚结所系。<a id="a-Ez"></a>亦为慢结所系。<a id="a-F0"></a>处所者是欲界五种所断。<a id="a-F1"></a>颇为慢结所系。<a id="a-F2"></a>不为恚结系耶。<a id="a-F3"></a>答曰。<a id="a-F4"></a>有色无色界慢结未断。<a id="a-F5"></a>或有八地慢结未断。<a id="a-F6"></a>或有乃至非想非非想处慢结未断。<a id="a-F7"></a>彼非想非非想处。<a id="a-F8"></a>或有五种断慢结所系。<a id="a-F9"></a>或有修道所断慢结所系。<a id="a-FA"></a>彼修道所断慢结。<a id="a-FB"></a>或有九种未断。<a id="a-FC"></a>或有乃至下下种未断者。<a id="a-FD"></a>总而言之。<a id="a-FE"></a>色无色界慢结未断。<a id="a-FF"></a>是名慢结所系不为恚结所系。<a id="a-FG"></a>所以者何。<a id="a-FH"></a>色无色界无恚结。<a id="a-FI"></a>色无色界无恚结义。<a id="a-FJ"></a>如上说。<a id="a-FK"></a>若处所有恚结系。<a id="a-FL"></a>复有无明结系耶。<a id="a-FM"></a>恚结在欲界。<a id="a-FN"></a>五种所断。<a id="a-FO"></a>缘有漏非一切遍。<a id="a-FP"></a>无明结在三界。<a id="a-FQ"></a>五种所断。<a id="a-FR"></a>缘有漏无漏。<a id="a-FS"></a>是一切遍。<a id="a-FT"></a>若是具缚欲界五种处所。<a id="a-FU"></a>为恚结所系。<a id="a-FV"></a>亦为无明结所系。<a id="a-FW"></a>若为无明结所系。<a id="a-FX"></a>亦为恚结所系。<a id="a-FY"></a>若非具缚无明结。<a id="a-FZ"></a>长在三界。<a id="a-Fa"></a>长一切遍。<a id="a-Fb"></a>是故得作顺前句。<a id="a-Fc"></a>若处所有恚结系。<a id="a-Fd"></a>复有无明结系耶。<a id="a-Fe"></a>答曰。<a id="a-Ff"></a>若为恚结所系。<a id="a-Fg"></a>亦为无明结所系。<a id="a-Fh"></a>处所者欲界系。<a id="a-Fi"></a>五种处所。<a id="a-Fj"></a>颇为无明结所系。<a id="a-Fk"></a>不为恚结所系耶。<a id="a-Fl"></a>答曰。<a id="a-Fm"></a>有苦智已生。<a id="a-Fn"></a>集智未生欲界见苦所断法。<a id="a-Fo"></a>见集所断无明结未断。<a id="a-Fp"></a>苦智已生集智未生。<a id="a-Fq"></a>见苦所断法。<a id="a-Fr"></a>见集所断无明结缘系。<a id="a-Fs"></a>是名为无明结所系不为恚结系。<a id="a-Ft"></a>所以者何。<a id="a-Fu"></a>自种恚结已断。<a id="a-Fv"></a>他种者。<a id="a-Fw"></a>于见苦所断非缘系。<a id="a-Fx"></a>非一切遍。<a id="a-Fy"></a>故非相应系。<a id="a-Fz"></a>是他聚故。<a id="a-G0"></a>色无色界系法。<a id="a-G1"></a>无明结未断。<a id="a-G2"></a>或有八地无明结未断。<a id="a-G3"></a>或有乃至非想非非想处无明结未断。<a id="a-G4"></a>彼非想非非想处。<a id="a-G5"></a>或有五种未断。<a id="a-G6"></a>或有乃至修道所断未断。<a id="a-G7"></a>非想非非想处修道所断。<a id="a-G8"></a>或有九种未断。<a id="a-G9"></a>或有乃至下下种未断。<a id="a-GA"></a>总而言之。<a id="a-GB"></a>色无色界系无明结未断。<a id="a-GC"></a>是名无明结所系不为恚结所系。<a id="a-GD"></a>所以者何。<a id="a-GE"></a>色无色界无恚。<a id="a-GF"></a>色无色界无恚结义。<a id="a-GG"></a>如上说。<a id="a-GH"></a>若处所有恚结系。<a id="a-GI"></a>复有见结系耶。<a id="a-GJ"></a>恚结在欲界。<a id="a-GK"></a>五种断。<a id="a-GL"></a>缘有漏非一切遍。<a id="a-GM"></a>见结在三界。<a id="a-GN"></a>四种断。<a id="a-GO"></a>缘有漏无漏。<a id="a-GP"></a>一切遍非一切遍。<a id="a-GQ"></a>若是具缚欲界五种断。<a id="a-GR"></a>处所有恚结所系。<a id="a-GS"></a>亦为见结所系。<a id="a-GT"></a>若为见结所系。<a id="a-GU"></a>亦为恚结所系。<a id="a-GV"></a>若非具缚恚结。<a id="a-GW"></a>长在五种断。<a id="a-GX"></a>见结长在三界一切遍。<a id="a-GY"></a>是故得作四句。<a id="a-GZ"></a>若为恚结所系。<a id="a-Ga"></a>不为见结所系耶。<a id="a-Gb"></a>乃至广作四句。<a id="a-Gc"></a>为恚结所系不为见结所系者。<a id="a-Gd"></a>未离欲爱。<a id="a-Ge"></a>集智已生灭智未生。<a id="a-Gf"></a>欲界系见灭见道所断见不相应法。<a id="a-Gg"></a>恚结未断。<a id="a-Gh"></a>欲界系见灭见道所断见不相应法。<a id="a-Gi"></a>何者是耶。<a id="a-Gj"></a>答曰。<a id="a-Gk"></a>即彼邪见见取戒取爱恚慢疑无明相应法是也。<a id="a-Gl"></a>此法恚结未断。<a id="a-Gm"></a>自聚缘系。<a id="a-Gn"></a>相应系。<a id="a-Go"></a>他聚缘系。<a id="a-Gp"></a>非相应系。<a id="a-Gq"></a>不为见结所系。<a id="a-Gr"></a>所以者何。<a id="a-Gs"></a>见结是一切遍缘。<a id="a-Gt"></a>五种者已断。<a id="a-Gu"></a>余不断者。<a id="a-Gv"></a>于见不相应法。<a id="a-Gw"></a>非缘系。<a id="a-Gx"></a>缘无漏故。<a id="a-Gy"></a>非相应系。<a id="a-Gz"></a>以他聚故。<a id="a-H0"></a>自体不应自体故。<a id="a-H1"></a>欲界系修道所断法。<a id="a-H2"></a>恚结未断。<a id="a-H3"></a>或有九种未断。<a id="a-H4"></a>或有乃至下下种未断者。<a id="a-H5"></a>灭智已生道智未生。<a id="a-H6"></a>欲界系见道所断见不相应法。<a id="a-H7"></a>恚结未断。<a id="a-H8"></a>欲界系见道所断见不相应法。<a id="a-H9"></a>何者是耶。<a id="a-HA"></a>答曰。<a id="a-HB"></a>即彼邪见见取戒取爱恚慢无明疑相应法是也。<a id="a-HC"></a>此法恚结未断。<a id="a-HD"></a>自聚中缘系。<a id="a-HE"></a>相应系。<a id="a-HF"></a>他聚作缘系。<a id="a-HG"></a>非见结系。<a id="a-HH"></a>所以者何。<a id="a-HI"></a>见结是一切遍。<a id="a-HJ"></a>能缘五种者已断。<a id="a-HK"></a>余不断者。<a id="a-HL"></a>于见不相应法。<a id="a-HM"></a>非缘系。<a id="a-HN"></a>缘无漏故。<a id="a-HO"></a>非相应系。<a id="a-HP"></a>是他聚故。<a id="a-HQ"></a>自体不应自体故。<a id="a-HR"></a>欲界修道所断法。<a id="a-HS"></a>恚结未断。<a id="a-HT"></a>广说如上。<a id="a-HU"></a>见谛具足世尊弟子。<a id="a-HV"></a>欲界修道所断恚结未断。<a id="a-HW"></a>广说如上。<a id="a-HX"></a>是名为恚结所系不为见结所系。</p>
 </body>
</html>