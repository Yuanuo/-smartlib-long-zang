<!doctype html>
<html id="z3IBVlx156" data-ver="1186">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第四十七</h1>
  <h2 id="a2">使犍度一行品第二之四</h2>
  <p id="a3">问曰。<a id="a-4"></a>为退已烦恼现在前。<a id="a-5"></a>为烦恼现在前退耶。<a id="a-6"></a>若烦恼现在前退者。<a id="a-7"></a>波伽罗那说云何通。<a id="a-8"></a>如说。<a id="a-9"></a>以三事故。<a id="a-A"></a>起欲爱结。<a id="a-B"></a>一不断不知欲爱使。<a id="a-C"></a>二起欲爱具现在前。<a id="a-D"></a>三不正观。<a id="a-E"></a>若烦恼现在前退者。<a id="a-F"></a>此经云何通。<a id="a-G"></a>如说。<a id="a-H"></a>有五因缘。<a id="a-I"></a>时解脱阿罗汉退。<a id="a-J"></a>若烦恼现在前退者。<a id="a-K"></a>定犍度说云何通。<a id="a-L"></a>如说。<a id="a-M"></a>以非学非无学心退。<a id="a-N"></a>生学法得。<a id="a-O"></a>云何是阿罗汉。<a id="a-P"></a>起烦恼心现在前。<a id="a-Q"></a>何等心次第起烦恼心。<a id="a-R"></a>若当退已起烦恼者。<a id="a-S"></a>施设经说云何通。<a id="a-T"></a>如说或时心远。<a id="a-U"></a>或时心刚强。<a id="a-V"></a>以远以刚强故。<a id="a-W"></a>或时起无色界三缠现在前。<a id="a-X"></a>谓爱慢无明然多起慢缠。<a id="a-Y"></a>若彼人于无色界。<a id="a-Z"></a>三缠起一一现在前。<a id="a-a"></a>是人名于无色界欲尽退住色界欲尽中。<a id="a-b"></a>识身经说复云何通。<a id="a-c"></a>犹如有一起无色界染污心现在前。<a id="a-d"></a>是时名舍何善根何善根相续耶。<a id="a-e"></a>答曰。<a id="a-f"></a>舍无学善根学善根相续。<a id="a-g"></a>退无学心。<a id="a-h"></a>住于学心。<a id="a-i"></a>波伽罗那经说云何通。<a id="a-j"></a>如说云何退法。<a id="a-k"></a>不善隐没无记法。<a id="a-l"></a>住何等心。<a id="a-m"></a>烦恼现在前。<a id="a-n"></a>答曰。<a id="a-o"></a>应作是论。<a id="a-p"></a>或有说者。<a id="a-q"></a>起烦恼现在前退。<a id="a-r"></a>如是后说善通。<a id="a-s"></a>波伽罗那说云何通。<a id="a-t"></a>答曰。<a id="a-u"></a>此为说烦恼不断者。<a id="a-v"></a>或有已断烦恼起烦恼现在前。<a id="a-w"></a>或有未断烦恼起烦恼现在前。<a id="a-x"></a>此中说烦恼未断现在前者。<a id="a-y"></a>或有染污心次第起烦恼现在前。<a id="a-z"></a>或有不染污心次第起烦恼现在前。<a id="a-10"></a>此中说染污心次第起烦恼现在前者。<a id="a-11"></a>或有退烦恼现在前。<a id="a-12"></a>或有不退烦恼现在前。<a id="a-13"></a>此中说不退烦恼现在前者。<a id="a-14"></a>复次此中说能起满足烦恼者。<a id="a-15"></a>以三事故。<a id="a-16"></a>众生起于烦恼。<a id="a-17"></a>一以因力。<a id="a-18"></a>二以境界力。<a id="a-19"></a>三以方便力。<a id="a-1A"></a>如说不断不知欲爱使者。<a id="a-1B"></a>是说因力。<a id="a-1C"></a>起欲爱具现在前者。<a id="a-1D"></a>是说境界力。<a id="a-1E"></a>不正观者。<a id="a-1F"></a>是说方便力。<a id="a-1G"></a>复次不同外道故。<a id="a-1H"></a>作如是说外道说以境界故烦恼生。<a id="a-1I"></a>若境界坏则无烦恼。<a id="a-1J"></a>为止如是意故。<a id="a-1K"></a>彼尊者说因不正观故烦恼生。<a id="a-1L"></a>佛经云何通。<a id="a-1M"></a>有五因缘。<a id="a-1N"></a>时解脱阿罗汉退。<a id="a-1O"></a>答曰。<a id="a-1P"></a>此中说退具名退。<a id="a-1Q"></a>余经亦说。<a id="a-1R"></a>以余法具故说名余法。<a id="a-1S"></a>此亦如是。<a id="a-1T"></a>以退具故名退法。<a id="a-1U"></a>定犍度说云何通。<a id="a-1V"></a>答曰。<a id="a-1W"></a>此中说根退。<a id="a-1X"></a>不说果退。<a id="a-1Y"></a>云何阿罗汉起烦恼心。<a id="a-1Z"></a>答曰。<a id="a-1a"></a>阿罗汉起烦恼现在前。<a id="a-1b"></a>若起烦恼现在前。<a id="a-1c"></a>便非阿罗汉如凡夫人。<a id="a-1d"></a>起无漏法现在前。<a id="a-1e"></a>若起无漏法现在前。<a id="a-1f"></a>便非凡夫。<a id="a-1g"></a>学人起无学法现在前。<a id="a-1h"></a>若起无学法现在前。<a id="a-1i"></a>便非学人。<a id="a-1j"></a>何等心次第起烦恼心现在前。<a id="a-1k"></a>答曰。<a id="a-1l"></a>毕竟离非想非非想处欲。<a id="a-1m"></a>还起非想非非想处结便退。<a id="a-1n"></a>彼结次第善心后生。<a id="a-1o"></a>若非毕竟离欲者。<a id="a-1p"></a>起非想非非想处结退。<a id="a-1q"></a>彼次第。<a id="a-1r"></a>或起善心。<a id="a-1s"></a>或起染污心。<a id="a-1t"></a>乃至离初禅欲。<a id="a-1u"></a>说亦如是。<a id="a-1v"></a>永断欲界退时。<a id="a-1w"></a>二种心次第生烦恼。<a id="a-1x"></a>谓善心不隐没无记心。<a id="a-1y"></a>若不都离欲界欲。<a id="a-1z"></a>三种心次第生烦恼。<a id="a-20"></a>谓善染污不隐没无记心。<a id="a-21"></a>复有说者。<a id="a-22"></a>退后烦恼现在前。<a id="a-23"></a>前所说善通。<a id="a-24"></a>施设经识身经说云何通。<a id="a-25"></a>答曰。<a id="a-26"></a>此说不知不觉。<a id="a-27"></a>而作是说。<a id="a-28"></a>先退不知不觉。<a id="a-29"></a>后烦恼起时。<a id="a-2A"></a>乃知乃觉我今退。<a id="a-2B"></a>犹如比丘诵四阿含。<a id="a-2C"></a>不讽诵故。<a id="a-2D"></a>而便忘失。<a id="a-2E"></a>都不觉知。<a id="a-2F"></a>后诵不得。<a id="a-2G"></a>乃知忘失。<a id="a-2H"></a>而非诵时先忘失。<a id="a-2I"></a>诵不得故。<a id="a-2J"></a>而知忘失。<a id="a-2K"></a>彼亦如是。<a id="a-2L"></a>波伽罗那经说。<a id="a-2M"></a>复云何通。<a id="a-2N"></a>答曰。<a id="a-2O"></a>此说减损善法。<a id="a-2P"></a>远于善法。<a id="a-2Q"></a>若烦恼数数现在前时。<a id="a-2R"></a>远于善法。<a id="a-2S"></a>住何等心起烦恼现在前。<a id="a-2T"></a>答曰。<a id="a-2U"></a>住不隐没无记心。<a id="a-2V"></a>若威仪。<a id="a-2W"></a>若工巧。<a id="a-2X"></a>非报心。<a id="a-2Y"></a>所以者何。<a id="a-2Z"></a>报心羸劣故。</p>
  <p id="a2a">问曰。<a id="a-2b"></a>羸劣心不能随顺退法耶。<a id="a-2c"></a>答曰。<a id="a-2d"></a>于出要分中心羸劣。<a id="a-2e"></a>烦恼分中心炽盛。<a id="a-2f"></a>是时乃退报心。<a id="a-2g"></a>于二种心中。<a id="a-2h"></a>俱是羸劣。<a id="a-2i"></a>评曰。<a id="a-2j"></a>住威仪功巧报心中尽退。<a id="a-2k"></a>谓欲界不隐没无记心。<a id="a-2l"></a>与三界烦恼心相妨。<a id="a-2m"></a>彼心若现在前时。<a id="a-2n"></a>三界烦恼。<a id="a-2o"></a>不得现在前退。<a id="a-2p"></a>或有与欲色界烦恼相妨。<a id="a-2q"></a>不与无色界烦恼相妨。<a id="a-2r"></a>彼心现在前时。<a id="a-2s"></a>欲色界烦恼不得现在前。<a id="a-2t"></a>若退者。<a id="a-2u"></a>起无色界烦恼现在前。<a id="a-2v"></a>或有与欲界烦恼相妨。<a id="a-2w"></a>不与色无色界烦恼相妨。<a id="a-2x"></a>彼心若现在前。<a id="a-2y"></a>欲界烦恼。<a id="a-2z"></a>不得现在前退。<a id="a-30"></a>若退者起色无色界烦恼乃退。<a id="a-31"></a>或有不与三界烦恼相妨者。<a id="a-32"></a>彼心若现在前时。<a id="a-33"></a>三界烦恼。<a id="a-34"></a>展转现在前。<a id="a-35"></a>若不得净禅净无色得者。<a id="a-36"></a>谓现前行得。<a id="a-37"></a>彼不能以色无色界烦恼现前退。<a id="a-38"></a>若退者起欲界烦恼退。<a id="a-39"></a>若得净禅得者。<a id="a-3A"></a>谓现前行得。<a id="a-3B"></a>不得净无色定。<a id="a-3C"></a>彼不能起无色界烦恼退。<a id="a-3D"></a>若退者起欲界烦恼退。<a id="a-3E"></a>若得净禅净无色。<a id="a-3F"></a>若得者。<a id="a-3G"></a>谓现前行得。<a id="a-3H"></a>若退者。<a id="a-3I"></a>能起三界烦恼。<a id="a-3J"></a>展转现在前。</p>
  <p id="a3K">问曰。<a id="a-3L"></a>退时为住意地退。<a id="a-3M"></a>为住五识身退耶。<a id="a-3N"></a>答曰。<a id="a-3O"></a>住意地退。<a id="a-3P"></a>非五识身。<a id="a-3Q"></a>问曰。<a id="a-3R"></a>若住意地非五识身者。<a id="a-3S"></a>优陀延王因缘云何通。<a id="a-3T"></a>曾闻。<a id="a-3U"></a>优陀延王。<a id="a-3V"></a>将诸宫人婇女。<a id="a-3W"></a>诣郁毒波陀山林。<a id="a-3X"></a>除却男子。<a id="a-3Y"></a>纯与女人五乐自娱。<a id="a-3Z"></a>其音清妙。<a id="a-3a"></a>烧众名香。<a id="a-3b"></a>时诸婇女或有裸形而起舞者。<a id="a-3c"></a>尔时有五百仙人。<a id="a-3d"></a>以神足力。<a id="a-3e"></a>飞腾虚空。<a id="a-3f"></a>经过彼处。<a id="a-3g"></a>时诸仙人眼见色。<a id="a-3h"></a>耳闻声。<a id="a-3i"></a>鼻嗅香。<a id="a-3j"></a>便失神足。<a id="a-3k"></a>犹无翼鸟。<a id="a-3l"></a>堕彼林中。<a id="a-3m"></a>时王见之。<a id="a-3n"></a>而问言。<a id="a-3o"></a>汝等是谁。<a id="a-3p"></a>诸仙答言。<a id="a-3q"></a>我是仙人。<a id="a-3r"></a>王复问言。<a id="a-3s"></a>诸贤。<a id="a-3t"></a>汝得非想非非想处定耶。<a id="a-3u"></a>答言。<a id="a-3v"></a>不得。<a id="a-3w"></a>乃至问言。<a id="a-3x"></a>汝得初禅耶。<a id="a-3y"></a>答言。<a id="a-3z"></a>曾得而今已失。<a id="a-40"></a>时王嗔恚作如是言。<a id="a-41"></a>有欲之人。<a id="a-42"></a>见我宫人婇女。<a id="a-43"></a>非其所以。<a id="a-44"></a>便拔利剑。<a id="a-45"></a>断五百仙人手足。<a id="a-46"></a>彼诸仙人。<a id="a-47"></a>或有住眼识退者。<a id="a-48"></a>或有住耳识退者。<a id="a-49"></a>或有住鼻识退者。<a id="a-4A"></a>忧陀罗摩子因缘。<a id="a-4B"></a>复云何通。<a id="a-4C"></a>曾闻忧陀罗摩子有王。<a id="a-4D"></a>常施其食。<a id="a-4E"></a>若食时至。<a id="a-4F"></a>以神足力。<a id="a-4G"></a>犹如雁王。<a id="a-4H"></a>飞腾虚空。<a id="a-4I"></a>诣于王宫。<a id="a-4J"></a>时王即时躬自迎。<a id="a-4K"></a>抱坐金床上。<a id="a-4L"></a>以诸仙人所食之味。<a id="a-4M"></a>而供养之。<a id="a-4N"></a>时彼仙人。<a id="a-4O"></a>饭食已竟。<a id="a-4P"></a>除器澡漱。<a id="a-4Q"></a>说偈咒愿。<a id="a-4R"></a>飞空而去。<a id="a-4S"></a>是王后时以国事故。<a id="a-4T"></a>欲诣余处。<a id="a-4U"></a>作是念。<a id="a-4V"></a>若我行后。<a id="a-4W"></a>无人如我常法给事仙人。<a id="a-4X"></a>仙人性躁。<a id="a-4Y"></a>或起嗔恚而咒咀我。<a id="a-4Z"></a>或失王位。<a id="a-4a"></a>或断我命。<a id="a-4b"></a>便问其女。<a id="a-4c"></a>作如是言。<a id="a-4d"></a>仙人若来如我常法。<a id="a-4e"></a>汝能供养不。<a id="a-4f"></a>女答言能。<a id="a-4g"></a>时王重约敕女。<a id="a-4h"></a>尽心奉养。<a id="a-4i"></a>然后乃行。<a id="a-4j"></a>营理国事。<a id="a-4k"></a>后日食时。<a id="a-4l"></a>仙人从空飞行而来。<a id="a-4m"></a>时王女。<a id="a-4n"></a>如父王法。<a id="a-4o"></a>躬身迎抱坐金床上。<a id="a-4p"></a>王女身体细软。<a id="a-4q"></a>仙人离欲。<a id="a-4r"></a>而复鲜薄。<a id="a-4s"></a>相触女时。<a id="a-4t"></a>退失神足。<a id="a-4u"></a>饭食讫除器澡漱。<a id="a-4v"></a>说偈咒愿。<a id="a-4w"></a>欲飞空去而不能飞。<a id="a-4x"></a>时王宫中。<a id="a-4y"></a>有后园林。<a id="a-4z"></a>即入其中。<a id="a-50"></a>欲修神足。<a id="a-51"></a>耳闻象马车乘之声而不得修。<a id="a-52"></a>时彼城中人民恒作是念。<a id="a-53"></a>若令大仙在地行者。<a id="a-54"></a>我等当得亲近礼足。<a id="a-55"></a>尔时仙人。<a id="a-56"></a>聪明黠慧。<a id="a-57"></a>善知方便。<a id="a-58"></a>语王女言。<a id="a-59"></a>汝今宣告城中人民。<a id="a-5A"></a>今日大仙。<a id="a-5B"></a>当从王宫步行而出。<a id="a-5C"></a>汝等人民。<a id="a-5D"></a>所应作者皆悉作之。<a id="a-5E"></a>时彼王女如其所敕。<a id="a-5F"></a>即便宣告城中人民。<a id="a-5G"></a>是时人民。<a id="a-5H"></a>即时除去城中街陌瓦砾粪秽。<a id="a-5I"></a>悬诸幡盖烧众名香。<a id="a-5J"></a>散种种华。<a id="a-5K"></a>严饰鲜洁。<a id="a-5L"></a>犹如天城。<a id="a-5M"></a>是时仙人步行而出。<a id="a-5N"></a>去城不远入林树间。<a id="a-5O"></a>欲修神足。<a id="a-5P"></a>闻众鸟声。<a id="a-5Q"></a>修不能得。<a id="a-5R"></a>便舍林树。<a id="a-5S"></a>复诣河边。<a id="a-5T"></a>以其本法欲修神足。<a id="a-5U"></a>复闻水中鱼鳖回转之声。<a id="a-5V"></a>而不得修。<a id="a-5W"></a>便上山上作是思惟。<a id="a-5X"></a>我今所以退失善法。<a id="a-5Y"></a>皆由众生。<a id="a-5Z"></a>凡我所有善法净行苦行。<a id="a-5a"></a>使我当作如是众生。<a id="a-5b"></a>能害世间所有地行飞行水性众生。<a id="a-5c"></a>无免我者。<a id="a-5d"></a>发是恶誓愿已。<a id="a-5e"></a>离八地欲生非想非非想有顶处。<a id="a-5f"></a>开甘露门。<a id="a-5g"></a>寂静田中。<a id="a-5h"></a>八万劫中。<a id="a-5i"></a>处闲静乐。<a id="a-5j"></a>业报尽已。<a id="a-5k"></a>还生此间答波树林昙摩阿兰若处。<a id="a-5l"></a>作着翅狸。<a id="a-5m"></a>身广五十由旬。<a id="a-5n"></a>两翅各广五十由旬。<a id="a-5o"></a>其身量百五十由旬。<a id="a-5p"></a>以此大身。<a id="a-5q"></a>杀害空行水陆众生无得免者。<a id="a-5r"></a>身坏命终。<a id="a-5s"></a>生阿毗地狱。<a id="a-5t"></a>如是等住身识时退。<a id="a-5u"></a>帝释因缘复云何通。<a id="a-5v"></a>曾闻佛未出世时。<a id="a-5w"></a>天帝释常往诣提波延那仙人所听法。<a id="a-5x"></a>帝释后时。<a id="a-5y"></a>乘宝饰车。<a id="a-5z"></a>欲诣仙人。<a id="a-60"></a>是时帝释阿修罗女。<a id="a-61"></a>舍芝夫人。<a id="a-62"></a>作是念。<a id="a-63"></a>今者帝释。<a id="a-64"></a>舍我欲诣。<a id="a-65"></a>诸余婇女即隐其形上车上。<a id="a-66"></a>帝释不知乘。<a id="a-67"></a>到仙人所。<a id="a-68"></a>顾视见之。<a id="a-69"></a>而问言。<a id="a-6A"></a>汝何故来。<a id="a-6B"></a>仙人今者。<a id="a-6C"></a>不欲眼见女人。<a id="a-6D"></a>汝可还宫。<a id="a-6E"></a>尔时舍芝不欲还去。<a id="a-6F"></a>帝释以莲华茎打。<a id="a-6G"></a>时舍芝夫人。<a id="a-6H"></a>以女人软美之音。<a id="a-6I"></a>而谢帝释。<a id="a-6J"></a>仙人闻已。<a id="a-6K"></a>起如是欲爱。<a id="a-6L"></a>而现在前。<a id="a-6M"></a>令其须发。<a id="a-6N"></a>即时落地。<a id="a-6O"></a>如是等住耳识而退。<a id="a-6P"></a>若住意识。<a id="a-6Q"></a>不住五识退者。<a id="a-6R"></a>如是等诸因缘云何通。<a id="a-6S"></a>答曰。<a id="a-6T"></a>如是等说。<a id="a-6U"></a>皆先依五识生于意识。<a id="a-6V"></a>然后乃退。<a id="a-6W"></a>尊者僧伽婆修。<a id="a-6X"></a>作如是说。<a id="a-6Y"></a>住五识身亦退。<a id="a-6Z"></a>所以者何。<a id="a-6a"></a>眼见色能生烦恼。<a id="a-6b"></a>乃至身触触能生烦恼。<a id="a-6c"></a>以其对治羸劣故。<a id="a-6d"></a>眼见色便退。<a id="a-6e"></a>乃至身触触便退。<a id="a-6f"></a>评曰。<a id="a-6g"></a>应作是说。<a id="a-6h"></a>住意地退。<a id="a-6i"></a>不住五识。<a id="a-6j"></a>所以者何。<a id="a-6k"></a>意地有六事。<a id="a-6l"></a>不与五识共。<a id="a-6m"></a>一退。<a id="a-6n"></a>二离欲。<a id="a-6o"></a>三死。<a id="a-6p"></a>四生。<a id="a-6q"></a>五断善根。<a id="a-6r"></a>六还令相续。</p>
  <p id="a6s">退有三种。<a id="a-6t"></a>一得退。<a id="a-6u"></a>二不得退。<a id="a-6v"></a>三不现前行退。<a id="a-6w"></a>得退者。<a id="a-6x"></a>得诸善功德而退。<a id="a-6y"></a>不得退者。<a id="a-6z"></a>一切众生。<a id="a-70"></a>若勤方便。<a id="a-71"></a>皆应得圣慧眼。<a id="a-72"></a>以贪著名色故。<a id="a-73"></a>不勤方便。<a id="a-74"></a>是名不得退。<a id="a-75"></a>如偈说。</p>
  <p id="a76">一切天世人　　皆应得慧眼</p>
  <p id="a77">贪著名色故　　不得见真谛</p>
  <p id="a78">又如偈说。</p>
  <p id="a79">愚小众所敬　　是则名失利</p>
  <p id="a7A">亡失诸善法　　是名为顶堕</p>
  <p id="a7B">世尊为提婆达多故。<a id="a-7C"></a>而说此偈。<a id="a-7D"></a>彼已起暖善根不久当得顶法。<a id="a-7E"></a>于其中间。<a id="a-7F"></a>贪着利养故。<a id="a-7G"></a>于善法退。<a id="a-7H"></a>如是名不得退。<a id="a-7I"></a>不现前行退者。<a id="a-7J"></a>已得善法。<a id="a-7K"></a>不现前行。<a id="a-7L"></a>如佛不起佛菩提现在前。<a id="a-7M"></a>辟支佛不起辟支佛菩提现在前。<a id="a-7N"></a>声闻不起声闻菩提现在前。<a id="a-7O"></a>是名不现前行退。<a id="a-7P"></a>问曰。<a id="a-7Q"></a>此三种退。<a id="a-7R"></a>几是佛几是辟支佛几是声闻。<a id="a-7S"></a>答曰。<a id="a-7T"></a>佛有一种退。<a id="a-7U"></a>谓不现前行退。<a id="a-7V"></a>本得善法。<a id="a-7W"></a>不现前行故。<a id="a-7X"></a>无不得退。<a id="a-7Y"></a>所以者何。<a id="a-7Z"></a>于一切众生中。<a id="a-7a"></a>得最胜根故无得退。<a id="a-7b"></a>所以者何。<a id="a-7c"></a>非是退法故。<a id="a-7d"></a>辟支佛有二种退。<a id="a-7e"></a>一不得退。<a id="a-7f"></a>二不现前行退。<a id="a-7g"></a>不得退者。<a id="a-7h"></a>不得佛根故。<a id="a-7i"></a>现前行退者。<a id="a-7j"></a>本得善法。<a id="a-7k"></a>不现前行故无得退。<a id="a-7l"></a>非是退法故。<a id="a-7m"></a>声闻是非时解脱者。<a id="a-7n"></a>有二种退。<a id="a-7o"></a>一不得退。<a id="a-7p"></a>二不现前行退。<a id="a-7q"></a>不得退者。<a id="a-7r"></a>不得佛辟支佛根故。<a id="a-7s"></a>不现前行退者。<a id="a-7t"></a>本得善法。<a id="a-7u"></a>不现前行故。<a id="a-7v"></a>无得退者非退法故。<a id="a-7w"></a>时解脱阿罗汉。<a id="a-7x"></a>有三种退。<a id="a-7y"></a>得退者。<a id="a-7z"></a>先得善法而退。<a id="a-80"></a>不得退者。<a id="a-81"></a>不得三种根。<a id="a-82"></a>现前行退者。<a id="a-83"></a>先得善法。<a id="a-84"></a>不现前行。<a id="a-85"></a>复有说者。<a id="a-86"></a>佛世尊无一种退。<a id="a-87"></a>无得退。<a id="a-88"></a>非是退法故。<a id="a-89"></a>无不得退。<a id="a-8A"></a>以住一切众生中最胜根故。<a id="a-8B"></a>无现前行退。<a id="a-8C"></a>所以者何。<a id="a-8D"></a>佛于无数阿僧祇劫。<a id="a-8E"></a>集诸难行苦行。<a id="a-8F"></a>皆欲为众生说法故。<a id="a-8G"></a>无有少时不为众生。<a id="a-8H"></a>辟支佛有一种退。<a id="a-8I"></a>先得善法。<a id="a-8J"></a>不现前行。<a id="a-8K"></a>无得退。<a id="a-8L"></a>非退法故。<a id="a-8M"></a>无不得退。<a id="a-8N"></a>若于辟支佛。<a id="a-8O"></a>根已定。<a id="a-8P"></a>无求佛根故。<a id="a-8Q"></a>非时解脱阿罗汉。<a id="a-8R"></a>有一种退。<a id="a-8S"></a>先得善法。<a id="a-8T"></a>不现前行。<a id="a-8U"></a>无得退。<a id="a-8V"></a>非退法故。<a id="a-8W"></a>无不得退。<a id="a-8X"></a>若于非时解脱根已定。<a id="a-8Y"></a>不求辟支佛。<a id="a-8Z"></a>佛根故。<a id="a-8a"></a>时解脱。<a id="a-8b"></a>有二种退。<a id="a-8c"></a>得退者。<a id="a-8d"></a>先得善法而退。<a id="a-8e"></a>现前行退者。<a id="a-8f"></a>先得善法。<a id="a-8g"></a>不现前行。<a id="a-8h"></a>无不得退。<a id="a-8i"></a>若于时解脱根已定。<a id="a-8j"></a>则不求上三种根故。<a id="a-8k"></a>评曰。<a id="a-8l"></a>应作是说。<a id="a-8m"></a>佛世尊有一种退。<a id="a-8n"></a>谓现前行退。<a id="a-8o"></a>辟支佛有二种退。<a id="a-8p"></a>谓现前行退。<a id="a-8q"></a>不得退。<a id="a-8r"></a>非时解脱阿罗汉亦如是。<a id="a-8s"></a>时解脱阿罗汉。<a id="a-8t"></a>有三种退。<a id="a-8u"></a>谓得退。<a id="a-8v"></a>现前行退。<a id="a-8w"></a>不得退。<a id="a-8x"></a>问曰。<a id="a-8y"></a>云何知佛世尊有现前行退。<a id="a-8z"></a>答曰。<a id="a-90"></a>依佛经故。<a id="a-91"></a>如经说。<a id="a-92"></a>佛告阿难。<a id="a-93"></a>如来有四种增上心。<a id="a-94"></a>受现法乐。<a id="a-95"></a>于此四心。<a id="a-96"></a>展转有退。<a id="a-97"></a>如诸弟子聚会为说法时。<a id="a-98"></a>若不动法心得解脱。<a id="a-99"></a>身作证。<a id="a-9A"></a>不说有退。<a id="a-9B"></a>问曰。<a id="a-9C"></a>此中为说现前行退。<a id="a-9D"></a>为说得退。<a id="a-9E"></a>若说现前行退者。<a id="a-9F"></a>不动法心得解脱。<a id="a-9G"></a>亦应有退。<a id="a-9H"></a>所以者何。<a id="a-9I"></a>不能一切时令不动法常现在前。<a id="a-9J"></a>若说得退者。<a id="a-9K"></a>四种增上心。<a id="a-9L"></a>亦不应退。<a id="a-9M"></a>所以者何。<a id="a-9N"></a>如来是不退法。<a id="a-9O"></a>应作此论。<a id="a-9P"></a>是现前行退。<a id="a-9Q"></a>问曰。<a id="a-9R"></a>若然者。<a id="a-9S"></a>不动法心得解脱。<a id="a-9T"></a>亦应有退。<a id="a-9U"></a>答曰。<a id="a-9V"></a>不动法心得解脱者。<a id="a-9W"></a>以得为胜。<a id="a-9X"></a>若得彼法。<a id="a-9Y"></a>更无所作。<a id="a-9Z"></a>增上心。<a id="a-9a"></a>以现前行为胜。<a id="a-9b"></a>若不现在前。<a id="a-9c"></a>便言是退。<a id="a-9d"></a>复有说者。<a id="a-9e"></a>若依未至。<a id="a-9f"></a>是说不动法。<a id="a-9g"></a>若依根本禅。<a id="a-9h"></a>是说增上心。<a id="a-9i"></a>如来依未来现在前多。<a id="a-9j"></a>若食时若食后。<a id="a-9k"></a>为他说法时。<a id="a-9l"></a>说法已。<a id="a-9m"></a>欲入定时。<a id="a-9n"></a>如来虽于禅定速疾。<a id="a-9o"></a>于未至禅速疾。<a id="a-9p"></a>胜根本禅。<a id="a-9q"></a>犹如疾行之人。<a id="a-9r"></a>于行法疾。<a id="a-9s"></a>然近处疾。<a id="a-9t"></a>胜于远疾。<a id="a-9u"></a>复次自利益。<a id="a-9v"></a>是说增上心。<a id="a-9w"></a>利益他。<a id="a-9x"></a>是说不动。<a id="a-9y"></a>如来利益他多。<a id="a-9z"></a>自利益少。<a id="a-A0"></a>复次慈悲是说不动。<a id="a-A1"></a>喜舍是说增上。<a id="a-A2"></a>如来多起慈悲。<a id="a-A3"></a>少起喜舍。<a id="a-A4"></a>复次大悲是说不动。<a id="a-A5"></a>大舍是说增上心。<a id="a-A6"></a>如来多起大悲。<a id="a-A7"></a>少起大舍。<a id="a-A8"></a>尊者瞿沙说曰。<a id="a-A9"></a>永断一切结。<a id="a-AA"></a>是说不动。<a id="a-AB"></a>如来一切时。<a id="a-AC"></a>彼得现在前。<a id="a-AD"></a>问曰。<a id="a-AE"></a>若佛世尊。<a id="a-AF"></a>有现前行退。<a id="a-AG"></a>有现前行退。<a id="a-AH"></a>佛多。<a id="a-AI"></a>辟支佛多。<a id="a-AJ"></a>声闻多耶。<a id="a-AK"></a>答曰。<a id="a-AL"></a>如来现前行退多。<a id="a-AM"></a>非声闻辟支佛。<a id="a-AN"></a>所以者何。<a id="a-AO"></a>若如来一刹那顷现前行退。<a id="a-AP"></a>胜辟支佛声闻尽其形寿退。<a id="a-AQ"></a>以如来有广大无边甚深明净幽隐之法。<a id="a-AR"></a>譬如王四天下转轮圣王。<a id="a-AS"></a>若于一日。<a id="a-AT"></a>离自国土。<a id="a-AU"></a>胜于小王尽其形寿离自国土。</p>
  <p id="aAV">定揵度作如是说。<a id="a-AW"></a>以何等故。<a id="a-AX"></a>阿罗汉果退。<a id="a-AY"></a>阿那含果退。<a id="a-AZ"></a>斯陀含果退。<a id="a-Aa"></a>非须陀洹果耶。<a id="a-Ab"></a>答曰。<a id="a-Ac"></a>即彼文说。<a id="a-Ad"></a>见谛所断法。<a id="a-Ae"></a>缘无所有。<a id="a-Af"></a>云何缘无所有。<a id="a-Ag"></a>答曰。<a id="a-Ah"></a>因无法起。<a id="a-Ai"></a>云何因无法起。<a id="a-Aj"></a>答曰。<a id="a-Ak"></a>因于我起实义中无有我。<a id="a-Al"></a>修道所断法。<a id="a-Am"></a>缘于有法。<a id="a-An"></a>云何缘于有法。<a id="a-Ao"></a>答曰。<a id="a-Ap"></a>因于有起。<a id="a-Aq"></a>云何因于有起。<a id="a-Ar"></a>答曰。<a id="a-As"></a>因净故。<a id="a-At"></a>净有少净。<a id="a-Au"></a>如发爪齿唇形色净。<a id="a-Av"></a>等观此法。<a id="a-Aw"></a>作净想故。<a id="a-Ax"></a>于不净法退。<a id="a-Ay"></a>无有法少分。<a id="a-Az"></a>是我我所。<a id="a-B0"></a>而计于我。<a id="a-B1"></a>观此法时。<a id="a-B2"></a>无有于无我法退。<a id="a-B3"></a>是故不退。<a id="a-B4"></a>复次断三界见道所断烦恼。<a id="a-B5"></a>名须陀洹果。<a id="a-B6"></a>无有能退须陀洹果者。<a id="a-B7"></a>复次断非想非非想处见道所断烦恼名须陀洹果。<a id="a-B8"></a>无有能退非想非非想处见道所断烦恼者。<a id="a-B9"></a>此因论生论。<a id="a-BA"></a>以何等故。<a id="a-BB"></a>无有能退非想非非想处见道所断烦恼。<a id="a-BC"></a>答曰。<a id="a-BD"></a>非想非非想处烦恼。<a id="a-BE"></a>难断难破难过。<a id="a-BF"></a>以难断难破难过故。<a id="a-BG"></a>还令相续亦难。<a id="a-BH"></a>复次以忍作对治。<a id="a-BI"></a>断缘无所有烦恼。<a id="a-BJ"></a>名须陀洹果。<a id="a-BK"></a>无有退忍作对治断缘无所有烦恼者。<a id="a-BL"></a>复次以见道。<a id="a-BM"></a>能到须陀洹果。<a id="a-BN"></a>无有能退见道者。<a id="a-BO"></a>如是因论生论。<a id="a-BP"></a>以何等故。<a id="a-BQ"></a>无有能退见道耶。<a id="a-BR"></a>答曰。<a id="a-BS"></a>见道是速疾道。<a id="a-BT"></a>不起道。<a id="a-BU"></a>无有势力起彼道者。<a id="a-BV"></a>复次行者入见道名入大法河大法流中。<a id="a-BW"></a>犹不能起善不隐没无记心现在前。<a id="a-BX"></a>何况染污心。<a id="a-BY"></a>譬如有人。<a id="a-BZ"></a>堕山间河峻流之中。<a id="a-Ba"></a>犹不能据彼此岸。<a id="a-Bb"></a>何况能渡。<a id="a-Bc"></a>彼亦如是。<a id="a-Bd"></a>复次见道是三界。<a id="a-Be"></a>见道所断对治法。<a id="a-Bf"></a>无有能退三界见道所断烦恼者。<a id="a-Bg"></a>复次见道是非想非非想处见道所断对治。<a id="a-Bh"></a>无有能退非想非非想处烦恼者。<a id="a-Bi"></a>复次见道。<a id="a-Bj"></a>是忍作对治。<a id="a-Bk"></a>断缘无所有烦恼。<a id="a-Bl"></a>无有能退忍作对治断缘无所有烦恼者。<a id="a-Bm"></a>问曰。<a id="a-Bn"></a>若退阿罗汉果。<a id="a-Bo"></a>住须陀洹果时。<a id="a-Bp"></a>当言退斯陀含果阿那含果不耶。<a id="a-Bq"></a>答曰。<a id="a-Br"></a>当言退。<a id="a-Bs"></a>譬如有人。<a id="a-Bt"></a>从三重屋上。<a id="a-Bu"></a>堕至于地。<a id="a-Bv"></a>当言此人堕三重屋。<a id="a-Bw"></a>彼亦如是。<a id="a-Bx"></a>问曰。<a id="a-By"></a>彼二沙门果。<a id="a-Bz"></a>本不成就。<a id="a-C0"></a>何以言退。<a id="a-C1"></a>答曰。<a id="a-C2"></a>以不成就。<a id="a-C3"></a>复不成就故。<a id="a-C4"></a>云何以不成就。<a id="a-C5"></a>复不成就。<a id="a-C6"></a>答曰。<a id="a-C7"></a>本远今复远故。<a id="a-C8"></a>复次以断尔所结故。<a id="a-C9"></a>名斯陀含果阿那含果。<a id="a-CA"></a>以退结故。<a id="a-CB"></a>果亦名退。<a id="a-CC"></a>复次诸烦恼。<a id="a-CD"></a>以斯陀含果阿那含果为对治。<a id="a-CE"></a>彼烦恼本得成就。<a id="a-CF"></a>成就烦恼故。<a id="a-CG"></a>彼对治名退。<a id="a-CH"></a>复次以无碍解脱道。<a id="a-CI"></a>能到斯陀含果阿那含果。<a id="a-CJ"></a>于彼道退果亦名退。<a id="a-CK"></a>复次斯陀含果。<a id="a-CL"></a>阿那含果。<a id="a-CM"></a>是阿罗汉果。<a id="a-CN"></a>因阿罗汉果。<a id="a-CO"></a>若退彼果。<a id="a-CP"></a>因亦名退。<a id="a-CQ"></a>问曰。<a id="a-CR"></a>须陀洹果。<a id="a-CS"></a>亦是阿罗汉果。<a id="a-CT"></a>因阿罗汉果。<a id="a-CU"></a>亦是彼果。<a id="a-CV"></a>何以退彼果时。<a id="a-CW"></a>不退因耶。<a id="a-CX"></a>答曰。<a id="a-CY"></a>须陀洹果前。<a id="a-CZ"></a>更无有果。<a id="a-Ca"></a>若彼退时。<a id="a-Cb"></a>更无住处。<a id="a-Cc"></a>若当退须陀洹果者。<a id="a-Cd"></a>本是见谛。<a id="a-Ce"></a>今非见谛。<a id="a-Cf"></a>本是得果。<a id="a-Cg"></a>今非得果。<a id="a-Ch"></a>本是决定。<a id="a-Ci"></a>今非决定。<a id="a-Cj"></a>本是圣人。<a id="a-Ck"></a>今非圣人。<a id="a-Cl"></a>欲令无如是过故。<a id="a-Cm"></a>说须陀洹果不退。</p>
  <p id="aCn">退根本沙门果不命终。<a id="a-Co"></a>果中间退命终。<a id="a-Cp"></a>问曰。<a id="a-Cq"></a>何故退根本沙门果不命终。<a id="a-Cr"></a>果中间退命终耶。<a id="a-Cs"></a>答曰。<a id="a-Ct"></a>以易见易施设。<a id="a-Cu"></a>谓此是须陀洹果。<a id="a-Cv"></a>乃至谓是阿罗汉果。<a id="a-Cw"></a>果中间。<a id="a-Cx"></a>不易见。<a id="a-Cy"></a>不易施设。<a id="a-Cz"></a>复次行者是时于果。<a id="a-D0"></a>生大悦适。<a id="a-D1"></a>譬如农夫。<a id="a-D2"></a>于六月中。<a id="a-D3"></a>修治田业后获子实。<a id="a-D4"></a>积聚场上。<a id="a-D5"></a>心大悦适。<a id="a-D6"></a>彼亦如是复次是时有三事故。<a id="a-D7"></a>一得未曾得道。<a id="a-D8"></a>二舍曾得道。<a id="a-D9"></a>三断烦恼。<a id="a-DA"></a>同于一味。<a id="a-DB"></a>复次是时有五事。<a id="a-DC"></a>一得未曾得道二舍曾得道。<a id="a-DD"></a>三断烦恼同于一味。<a id="a-DE"></a>四顿得八智。<a id="a-DF"></a>五修十六行。<a id="a-DG"></a>复次是时是止息处。<a id="a-DH"></a>最胜止息处。<a id="a-DI"></a>复次是时断结事事成。<a id="a-DJ"></a>道方便方便成。<a id="a-DK"></a>果中间断结事未成。<a id="a-DL"></a>道方便未成。<a id="a-DM"></a>复次是时容广修道。<a id="a-DN"></a>果中间不容广修道。<a id="a-DO"></a>复次行者是时善知功德过恶。<a id="a-DP"></a>知功德者。<a id="a-DQ"></a>是道道果。<a id="a-DR"></a>知过恶者。<a id="a-DS"></a>是生死法。<a id="a-DT"></a>复次行者是时善取相貌。<a id="a-DU"></a>如人道中行时。<a id="a-DV"></a>不能善取四方相貌。<a id="a-DW"></a>若坐一处。<a id="a-DX"></a>则能善取四方相貌。<a id="a-DY"></a>彼亦如是。<a id="a-DZ"></a>复次行者是时有随从知见者。<a id="a-Da"></a>犹如有人。<a id="a-Db"></a>于村落中间。<a id="a-Dc"></a>为人所劫。<a id="a-Dd"></a>无有随从知见者。<a id="a-De"></a>若在村落。<a id="a-Df"></a>为人所劫。<a id="a-Dg"></a>多有随从知见者。<a id="a-Dh"></a>复次行者。<a id="a-Di"></a>是时先广修方便道。<a id="a-Dj"></a>立足处牢固。<a id="a-Dk"></a>须陀洹果。<a id="a-Dl"></a>广修方便道者。<a id="a-Dm"></a>先为解脱故。<a id="a-Dn"></a>修施持戒。<a id="a-Do"></a>闻慧思慧修慧。<a id="a-Dp"></a>暖顶忍世第一法。<a id="a-Dq"></a>见道中十五心顷是也。<a id="a-Dr"></a>斯陀含果广修方便道者。<a id="a-Ds"></a>如上说。<a id="a-Dt"></a>诸善复更有未曾有者。<a id="a-Du"></a>离欲界欲方便道六无碍道五解脱道是也。<a id="a-Dv"></a>阿那含果广修方便道者。<a id="a-Dw"></a>如上说。<a id="a-Dx"></a>诸善复更有未曾有者。<a id="a-Dy"></a>离欲爱时。<a id="a-Dz"></a>方便道三无碍道二解脱道是也。<a id="a-E0"></a>阿罗汉果。<a id="a-E1"></a>广修方便道者。<a id="a-E2"></a>如上说。<a id="a-E3"></a>诸善复更有未曾有者。<a id="a-E4"></a>离初禅欲时。<a id="a-E5"></a>方便道九无碍道九解脱道。<a id="a-E6"></a>乃至离无所有处欲。<a id="a-E7"></a>说亦如是。<a id="a-E8"></a>离非想非非想处欲时。<a id="a-E9"></a>方便道九无碍道八解脱道是也。<a id="a-EA"></a>复次行者是时断一切生分。<a id="a-EB"></a>止一切生分。<a id="a-EC"></a>须陀洹除欲界七生分。<a id="a-ED"></a>色无色界一一生处。<a id="a-EE"></a>除一生分。<a id="a-EF"></a>余一切生分。<a id="a-EG"></a>得非数灭。<a id="a-EH"></a>斯陀含除欲界二生分。<a id="a-EI"></a>色无色界一一生处。<a id="a-EJ"></a>除一生分。<a id="a-EK"></a>余一切生分。<a id="a-EL"></a>得非数灭。<a id="a-EM"></a>阿那含色无色界一一生处。<a id="a-EN"></a>除一生分。<a id="a-EO"></a>余一切生分。<a id="a-EP"></a>得非数灭。<a id="a-EQ"></a>阿罗汉一切生分。<a id="a-ER"></a>得非数灭。<a id="a-ES"></a>复次行者是时顿证三界见道修道所断烦恼。<a id="a-ET"></a>须陀洹顿证三界见道所断烦恼。<a id="a-EU"></a>斯陀含顿证三界见道所断烦恼及欲界修道所断六种烦恼。<a id="a-EV"></a>阿那含顿证三界见道所断烦恼及欲界修道所断九种烦恼。<a id="a-EW"></a>阿罗汉顿证三界见道修道所断烦恼。<a id="a-EX"></a>以如是等事故。<a id="a-EY"></a>根本沙门果。<a id="a-EZ"></a>退不命终。<a id="a-Ea"></a>果中间退者命终。<a id="a-Eb"></a>离欲界欲。<a id="a-Ec"></a>乃至离无所有处欲。<a id="a-Ed"></a>得正决定。<a id="a-Ee"></a>若退者。<a id="a-Ef"></a>以上地烦恼退。<a id="a-Eg"></a>问曰。<a id="a-Eh"></a>何故退上地烦恼。<a id="a-Ei"></a>不退下地者耶。<a id="a-Ej"></a>答曰。<a id="a-Ek"></a>下地烦恼。<a id="a-El"></a>以为二种对治所害故。<a id="a-Em"></a>不能更生。<a id="a-En"></a>复次彼烦恼断已。<a id="a-Eo"></a>更有重见道法堕上。<a id="a-Ep"></a>堕上故不能更生。<a id="a-Eq"></a>如人偃卧在地。<a id="a-Er"></a>大山堕上。<a id="a-Es"></a>犹不能动。<a id="a-Et"></a>何况能起。<a id="a-Eu"></a>复次彼结断已。<a id="a-Ev"></a>生于忍智。<a id="a-Ew"></a>无有退忍智者。<a id="a-Ex"></a>复次彼结断已。<a id="a-Ey"></a>生法智比智。<a id="a-Ez"></a>无有毕竟退法智比智者。<a id="a-F0"></a>复次彼结断已。<a id="a-F1"></a>生世第一法。<a id="a-F2"></a>无有退世第一法者。<a id="a-F3"></a>复次彼结断已。<a id="a-F4"></a>生增上忍。<a id="a-F5"></a>无有退增上忍者。<a id="a-F6"></a>复次凡夫人离欲界欲。<a id="a-F7"></a>乃至离无所有处欲。<a id="a-F8"></a>从欲界乃至无所有处。<a id="a-F9"></a>见道修道所断烦恼。<a id="a-FA"></a>合集如刈草法。<a id="a-FB"></a>作九种一时断。<a id="a-FC"></a>后得果时。<a id="a-FD"></a>于对治退。<a id="a-FE"></a>当言成就见道所断结不耶。<a id="a-FF"></a>若成就者。<a id="a-FG"></a>无有圣人退见道所断结者。<a id="a-FH"></a>若不成就者。<a id="a-FI"></a>云何烦恼同一对治断。<a id="a-FJ"></a>于彼对治退。<a id="a-FK"></a>或有成就。<a id="a-FL"></a>或不成就。<a id="a-FM"></a>此事云何可尔。</p>
  <p id="aFN">当得阿罗汉果住金刚喻定时。<a id="a-FO"></a>成就下下烦恼。<a id="a-FP"></a>若退阿罗汉果时。<a id="a-FQ"></a>还成就非想非非想处下下烦恼。<a id="a-FR"></a>为成就金刚喻定不。<a id="a-FS"></a>答曰。<a id="a-FT"></a>不成就。<a id="a-FU"></a>问曰。<a id="a-FV"></a>何故当得阿罗汉果住金刚喻定时。<a id="a-FW"></a>成就下下烦恼。<a id="a-FX"></a>若退阿罗汉果时。<a id="a-FY"></a>成就下下烦恼。<a id="a-FZ"></a>不成就金刚喻定耶。<a id="a-Fa"></a>答曰。<a id="a-Fb"></a>金刚喻定。<a id="a-Fc"></a>多用功多用方便。<a id="a-Fd"></a>然后乃得。<a id="a-Fe"></a>下下烦恼。<a id="a-Ff"></a>不多用功。<a id="a-Fg"></a>不多用方便。<a id="a-Fh"></a>而现在前。<a id="a-Fi"></a>复次金刚喻定。<a id="a-Fj"></a>胜进时得。<a id="a-Fk"></a>下下烦恼。<a id="a-Fl"></a>退失时得。<a id="a-Fm"></a>复次金刚喻定。<a id="a-Fn"></a>与下下烦恼。<a id="a-Fo"></a>不妨成就。<a id="a-Fp"></a>妨现前行。<a id="a-Fq"></a>下下烦恼。<a id="a-Fr"></a>与金刚喻定。<a id="a-Fs"></a>妨成就妨现前行。<a id="a-Ft"></a>如金刚喻定。<a id="a-Fu"></a>与下下烦恼。<a id="a-Fv"></a>不妨成就。<a id="a-Fw"></a>如是住金刚喻定。<a id="a-Fx"></a>成就下下烦恼。<a id="a-Fy"></a>如下下烦恼。<a id="a-Fz"></a>与金刚喻定。<a id="a-G0"></a>妨成就。<a id="a-G1"></a>亦妨现前行。<a id="a-G2"></a>如是住下下烦恼。<a id="a-G3"></a>不成就金刚喻定。<a id="a-G4"></a>复次金刚喻定。<a id="a-G5"></a>是无碍道。<a id="a-G6"></a>无有住无碍道退者。<a id="a-G7"></a>亦无退已住无碍道者。<a id="a-G8"></a>皆住解脱道胜进道而退。<a id="a-G9"></a>得已还住解脱道胜进道。</p>
  <p id="aGA">问曰。<a id="a-GB"></a>于何处退。<a id="a-GC"></a>答曰。<a id="a-GD"></a>界者在欲界。<a id="a-GE"></a>非色界。<a id="a-GF"></a>非无色界。<a id="a-GG"></a>趣者在人趣非余趣。<a id="a-GH"></a>问曰。<a id="a-GI"></a>何故六欲天中无退耶。<a id="a-GJ"></a>答曰。<a id="a-GK"></a>彼处无退具故。<a id="a-GL"></a>问曰。<a id="a-GM"></a>彼处非不多诸退具耶。<a id="a-GN"></a>答曰。<a id="a-GO"></a>佛经中所说退具。<a id="a-GP"></a>彼中无。<a id="a-GQ"></a>然诸天得果者。<a id="a-GR"></a>多是利根。<a id="a-GS"></a>利根者不退。<a id="a-GT"></a>问曰。<a id="a-GU"></a>若钝根者。<a id="a-GV"></a>人中得果。<a id="a-GW"></a>后生六欲天上。<a id="a-GX"></a>在彼退耶。<a id="a-GY"></a>答曰。<a id="a-GZ"></a>不退。<a id="a-Ga"></a>所以者何。<a id="a-Gb"></a>圣人易世。<a id="a-Gc"></a>不退不转根。<a id="a-Gd"></a>不生色无色界。<a id="a-Ge"></a>所以者何。<a id="a-Gf"></a>圣道在彼身中。<a id="a-Gg"></a>旧住牢固故。</p>
  <p id="aGh">问曰。<a id="a-Gi"></a>何等人退。<a id="a-Gj"></a>何等人不退耶。<a id="a-Gk"></a>答曰。<a id="a-Gl"></a>或有信他随他。<a id="a-Gm"></a>或有自信自欲。<a id="a-Gn"></a>若信他随他。<a id="a-Go"></a>入圣道者退。<a id="a-Gp"></a>自信欲入圣道者不退。<a id="a-Gq"></a>复次或有广因力广方便力广不放逸力。<a id="a-Gr"></a>或有不尔。<a id="a-Gs"></a>若广者不退。<a id="a-Gt"></a>不尔者退。<a id="a-Gu"></a>复次或有以信入圣道者。<a id="a-Gv"></a>或有以慧入圣道者。<a id="a-Gw"></a>若以信入圣道者退。<a id="a-Gx"></a>若以慧入圣道者不退。<a id="a-Gy"></a>如以信以慧以奢摩他毗婆舍那。<a id="a-Gz"></a>可定可慧。<a id="a-H0"></a>修定修慧。<a id="a-H1"></a>得定得慧。<a id="a-H2"></a>得内心定不得慧。<a id="a-H3"></a>得慧不得内心定。<a id="a-H4"></a>住坚信法。<a id="a-H5"></a>住坚法法。<a id="a-H6"></a>钝根利根。<a id="a-H7"></a>缘力因力。<a id="a-H8"></a>内枝力外枝力。<a id="a-H9"></a>内正思惟。<a id="a-HA"></a>从他闻法。<a id="a-HB"></a>当知亦如是。<a id="a-HC"></a>复次或有不贪多者。<a id="a-HD"></a>或有不愚多者。<a id="a-HE"></a>不贪多者退。<a id="a-HF"></a>不愚多者不退。<a id="a-HG"></a>复次或有心善解脱慧善解脱。<a id="a-HH"></a>或有心善解脱慧不善解脱。<a id="a-HI"></a>若心善解脱慧善解脱者不退。<a id="a-HJ"></a>若心善解脱慧不善解脱者退。</p>
  <p id="aHK">问曰。<a id="a-HL"></a>退者经几时。<a id="a-HM"></a>答曰。<a id="a-HN"></a>经少时不久。<a id="a-HO"></a>乃至不自知退。<a id="a-HP"></a>若自知退。<a id="a-HQ"></a>便修胜进方便。<a id="a-HR"></a>复次彼烦恼现在前时。<a id="a-HS"></a>心生惭愧故。<a id="a-HT"></a>速修方便。<a id="a-HU"></a>如明目人昼于平地而便颠蹶。<a id="a-HV"></a>寻即还起。<a id="a-HW"></a>四方顾视。<a id="a-HX"></a>无见我者不耶。<a id="a-HY"></a>如是行者烦恼起时。<a id="a-HZ"></a>心生惭愧。<a id="a-Ha"></a>若佛若佛弟子。<a id="a-Hb"></a>若诸善人。<a id="a-Hc"></a>无见我者不耶。<a id="a-Hd"></a>复次彼烦恼现在前时。<a id="a-He"></a>身心生热。<a id="a-Hf"></a>欲令烦恼热速灭故。<a id="a-Hg"></a>寻修方便。<a id="a-Hh"></a>犹如软身体人小火堕上。<a id="a-Hi"></a>寻即除却。<a id="a-Hj"></a>彼亦如是。<a id="a-Hk"></a>复次烦恼臭秽在身。<a id="a-Hl"></a>不堪忍故。<a id="a-Hm"></a>寻修方便。<a id="a-Hn"></a>犹如好净之人。<a id="a-Ho"></a>有少不净堕于身上。<a id="a-Hp"></a>寻即除却。<a id="a-Hq"></a>彼亦如是。<a id="a-Hr"></a>复有说者。<a id="a-Hs"></a>此事不定。<a id="a-Ht"></a>或有久者。<a id="a-Hu"></a>乃至令根猛利。<a id="a-Hv"></a>信解脱为见到。<a id="a-Hw"></a>然后得阿罗汉果。</p>
  <p id="aHx">问曰。<a id="a-Hy"></a>若退阿罗汉果已。<a id="a-Hz"></a>阿罗汉所不应作者。<a id="a-I0"></a>彼人作耶。<a id="a-I1"></a>退阿那含斯陀含果已。<a id="a-I2"></a>阿那含斯陀含所不应作。<a id="a-I3"></a>彼人作耶。<a id="a-I4"></a>答曰不作。<a id="a-I5"></a>所以者何。<a id="a-I6"></a>得果人所作所行。<a id="a-I7"></a>异于凡夫故。</p>
  <p id="aI8">阿罗汉有六种。<a id="a-I9"></a>一退法。<a id="a-IA"></a>二忆法。<a id="a-IB"></a>三护法。<a id="a-IC"></a>四等住。<a id="a-ID"></a>五能进。<a id="a-IE"></a>六不动。<a id="a-IF"></a>退法者退。<a id="a-IG"></a>忆法者。<a id="a-IH"></a>心生厌忆。<a id="a-II"></a>持刀欲自害。<a id="a-IJ"></a>护法者于已解脱。<a id="a-IK"></a>心生爱乐。<a id="a-IL"></a>善守护故。<a id="a-IM"></a>等住者。<a id="a-IN"></a>不退不进。<a id="a-IO"></a>能进者能进至不动。<a id="a-IP"></a>不动者住本根不动。<a id="a-IQ"></a>问曰。<a id="a-IR"></a>退法阿罗汉。<a id="a-IS"></a>必退耶。<a id="a-IT"></a>忆法者。<a id="a-IU"></a>必忆法耶。<a id="a-IV"></a>护法者。<a id="a-IW"></a>必护法耶。<a id="a-IX"></a>等住者必等住耶。<a id="a-IY"></a>能进者必能进至不动耶。<a id="a-IZ"></a>答曰。<a id="a-Ia"></a>或有说者。<a id="a-Ib"></a>退法必退。<a id="a-Ic"></a>乃至能进者必能进至不动。<a id="a-Id"></a>以是事故名退。<a id="a-Ie"></a>乃至名能进。<a id="a-If"></a>若作是说。<a id="a-Ig"></a>退法必退。<a id="a-Ih"></a>乃至能进者。<a id="a-Ii"></a>必能进者。<a id="a-Ij"></a>以有六事故。<a id="a-Ik"></a>阿罗汉有六。<a id="a-Il"></a>欲界有六。<a id="a-Im"></a>色无色界有二。<a id="a-In"></a>谓等住不动若作是说。<a id="a-Io"></a>退法阿罗汉不必退乃至能进者。<a id="a-Ip"></a>不必能进至不动。<a id="a-Iq"></a>问曰。<a id="a-Ir"></a>若然者。<a id="a-Is"></a>何故名退。<a id="a-It"></a>乃至名能进耶。<a id="a-Iu"></a>答曰。<a id="a-Iv"></a>退阿罗汉不必退若退者。<a id="a-Iw"></a>是退性。<a id="a-Ix"></a>乃至能进不必能进。<a id="a-Iy"></a>若能进者。<a id="a-Iz"></a>是能进性。<a id="a-J0"></a>若作是说。<a id="a-J1"></a>退法者不必退。<a id="a-J2"></a>乃至能进者不必能进。<a id="a-J3"></a>以有六性故。<a id="a-J4"></a>有六种阿罗汉。<a id="a-J5"></a>如是说者。<a id="a-J6"></a>欲界有六种。<a id="a-J7"></a>色无色界亦有六。</p>
 </body>
</html>