<!doctype html>
<html id="z3IBVno15U" data-ver="1067">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第七十一</h1>
  <h2 id="a2">智犍度八道品第一之一</h2>
  <p id="a3">佛说学人成就八种学道迹。<a id="a-4"></a>漏尽阿罗汉。<a id="a-5"></a>梵行已立。<a id="a-6"></a>成就十种无学道。<a id="a-7"></a>学人八种学道迹。<a id="a-8"></a>几成就过去。<a id="a-9"></a>几成就未来现在。<a id="a-A"></a>漏尽阿罗汉。<a id="a-B"></a>梵行已立。<a id="a-C"></a>十种无学道。<a id="a-D"></a>几成就过去。<a id="a-E"></a>几成就未来现在。<a id="a-F"></a>如此章及解章义。<a id="a-G"></a>此中应广说优波提舍。<a id="a-H"></a>问曰。<a id="a-I"></a>何故作此论。<a id="a-J"></a>答曰。<a id="a-K"></a>为止于世中愚言无过去未来世成就说现在世是无为法者意故。<a id="a-L"></a>亦明过去未来行成就是实有法。<a id="a-M"></a>若过去未来行。<a id="a-N"></a>非实有者。<a id="a-O"></a>则无成就不成就。<a id="a-P"></a>过去未来行者。<a id="a-Q"></a>如第二头第三手第六阴第十三入。<a id="a-R"></a>无有成就不成就者。<a id="a-S"></a>以有成就过去未来行故。<a id="a-T"></a>知过去未来行是实有法。<a id="a-U"></a>复有说所以作论者。<a id="a-V"></a>或有说成就非实有法。<a id="a-W"></a>如譬喻者。<a id="a-X"></a>尊者佛陀提婆说。<a id="a-Y"></a>成就无体。<a id="a-Z"></a>非实有法。<a id="a-a"></a>所以者何。<a id="a-b"></a>若众生不离彼法。<a id="a-c"></a>名为成就。<a id="a-d"></a>然不离是分别相待和合法。<a id="a-e"></a>无有实体。<a id="a-f"></a>如五指聚。<a id="a-g"></a>名之为拳。<a id="a-h"></a>散则非拳。<a id="a-i"></a>若众生不离彼法名为成就。<a id="a-j"></a>若离彼法不名成就。<a id="a-k"></a>问曰。<a id="a-l"></a>彼何故作如是说。<a id="a-m"></a>答曰。<a id="a-n"></a>彼依佛经。<a id="a-o"></a>佛经说转轮王成就七宝。<a id="a-p"></a>彼为成就他身法及非众生数法耶。<a id="a-q"></a>若转轮王成就轮宝神珠宝者。<a id="a-r"></a>则坏法体。<a id="a-s"></a>所以者何。<a id="a-t"></a>亦是众生数。<a id="a-u"></a>亦非众生数故。<a id="a-v"></a>若成就象马宝者则坏趣。<a id="a-w"></a>所以者何。<a id="a-x"></a>亦是人趣。<a id="a-y"></a>亦是畜生趣故。<a id="a-z"></a>若成就玉女宝者则坏身。<a id="a-10"></a>所以者何。<a id="a-11"></a>亦是男身。<a id="a-12"></a>亦是女身故。<a id="a-13"></a>若成就主藏主兵臣者则坏业。<a id="a-14"></a>所以者何。<a id="a-15"></a>亦是尊贵。<a id="a-16"></a>亦是卑贱故。<a id="a-17"></a>欲令无如是过故。<a id="a-18"></a>说成就无有实体。<a id="a-19"></a>欲止如是说者意。<a id="a-1A"></a>亦明成就有实体。<a id="a-1B"></a>若成就无实体者。<a id="a-1C"></a>则违此经。<a id="a-1D"></a>如说学人成就八种学道迹。<a id="a-1E"></a>漏尽阿罗汉。<a id="a-1F"></a>梵行已立。<a id="a-1G"></a>成就十种无学道。<a id="a-1H"></a>圣人有漏心现在前时。<a id="a-1I"></a>成就过去未来现在。<a id="a-1J"></a>无无漏道故。<a id="a-1K"></a>则不成就。<a id="a-1L"></a>复违余经。<a id="a-1M"></a>如说此人成就善法。<a id="a-1N"></a>亦成就不善无记法。<a id="a-1O"></a>若善法现在前时。<a id="a-1P"></a>则离不善。<a id="a-1Q"></a>无记法。<a id="a-1R"></a>不应成就。<a id="a-1S"></a>不善法现在前时。<a id="a-1T"></a>则离善法。<a id="a-1U"></a>无记法。<a id="a-1V"></a>不应成就。<a id="a-1W"></a>无记法现在前时。<a id="a-1X"></a>则离善不善法。<a id="a-1Y"></a>不应成就。<a id="a-1Z"></a>复违余经。<a id="a-1a"></a>如说比丘成就七法。<a id="a-1b"></a>于现法中。<a id="a-1c"></a>多住喜乐。<a id="a-1d"></a>若修方便。<a id="a-1e"></a>必能尽漏。<a id="a-1f"></a>无有比丘成就七法者。<a id="a-1g"></a>于七法中。<a id="a-1h"></a>若起一一法现在前。<a id="a-1i"></a>则成就一法。<a id="a-1j"></a>若起余法现在前。<a id="a-1k"></a>于七法中。<a id="a-1l"></a>则不成就。<a id="a-1m"></a>复违余经。<a id="a-1n"></a>如说如来成就十力。<a id="a-1o"></a>无有如来成就十力者。<a id="a-1p"></a>若成就一力。<a id="a-1q"></a>若不成就如来。<a id="a-1r"></a>于十力中。<a id="a-1s"></a>若起一一力现在前。<a id="a-1t"></a>则成就一力。<a id="a-1u"></a>所以者何。<a id="a-1v"></a>于一刹那中。<a id="a-1w"></a>无两慧并现在前何况多。<a id="a-1x"></a>若起余法现在前。<a id="a-1y"></a>则不成就力。<a id="a-1z"></a>复有余过。<a id="a-20"></a>凡夫人可言离三界结。<a id="a-21"></a>离三界结人可言凡夫人。<a id="a-22"></a>凡夫人可言离三界结者。<a id="a-23"></a>凡夫人善不隐没无记心现在前时。<a id="a-24"></a>则不成就过去未来现在三界结。<a id="a-25"></a>应是离三界欲人。<a id="a-26"></a>离三界欲人是凡夫者。<a id="a-27"></a>阿罗汉起善有漏及不隐没无记心现在前时。<a id="a-28"></a>则不成就过去未来现在无漏法。<a id="a-29"></a>以不成就无漏法故。<a id="a-2A"></a>应是凡夫。<a id="a-2B"></a>欲令无如是过故。<a id="a-2C"></a>说成就是实有法。<a id="a-2D"></a>问曰。<a id="a-2E"></a>若成就是实有法者。<a id="a-2F"></a>譬喻者所引经云何通耶。<a id="a-2G"></a>答曰。<a id="a-2H"></a>转轮王于七宝中。<a id="a-2I"></a>得随意自在用故。<a id="a-2J"></a>世尊说名成就。<a id="a-2K"></a>复有说所以作论者。<a id="a-2L"></a>或说成就是实有法不成就非实有法。<a id="a-2M"></a>为止如是说者意。<a id="a-2N"></a>亦明不成就是实有法。<a id="a-2O"></a>若不成就非实有者。<a id="a-2P"></a>成就亦非实有。<a id="a-2Q"></a>所以者何。<a id="a-2R"></a>因不成就故。<a id="a-2S"></a>施设成就。<a id="a-2T"></a>如因明有闇因夜有昼因寒有热。<a id="a-2U"></a>因不成就有成就亦尔。<a id="a-2V"></a>复次不成就与成就。<a id="a-2W"></a>是两两近相对法。<a id="a-2X"></a>如贪与不贪恚与不恚痴与不痴。<a id="a-2Y"></a>是两两近相对法。<a id="a-2Z"></a>彼亦如是。<a id="a-2a"></a>复次若不成就无实体者。<a id="a-2b"></a>则无施设有断烦恼法。<a id="a-2c"></a>所以者何。<a id="a-2d"></a>圣道生时。<a id="a-2e"></a>断于烦恼。<a id="a-2f"></a>非如以石磨香。<a id="a-2g"></a>圣道生时。<a id="a-2h"></a>断烦恼得证解脱得故。<a id="a-2i"></a>名断烦恼。<a id="a-2j"></a>复有说所以作论者。<a id="a-2k"></a>或有说圣道是无为法。<a id="a-2l"></a>如毗婆阇婆提说。<a id="a-2m"></a>圣道是无为法。<a id="a-2n"></a>彼作是说。<a id="a-2o"></a>阿耨多罗三藐三菩提道。<a id="a-2p"></a>是一常住法。<a id="a-2q"></a>诸佛出世。<a id="a-2r"></a>尽觉悟此道。<a id="a-2s"></a>譬如庄严象马之乘。<a id="a-2t"></a>多人更乘人人虽异而乘常一。<a id="a-2u"></a>如是阿耨多罗三藐三菩提道。<a id="a-2v"></a>是一常住。<a id="a-2w"></a>诸佛出世皆悟此道。<a id="a-2x"></a>诸佛虽异。<a id="a-2y"></a>其道常一。<a id="a-2z"></a>问曰。<a id="a-30"></a>彼何故作如是说。<a id="a-31"></a>答曰。<a id="a-32"></a>依于佛经。<a id="a-33"></a>佛经说。<a id="a-34"></a>我得过去诸仙所得旧道。<a id="a-35"></a>以佛说道是旧法故。<a id="a-36"></a>言是无为。<a id="a-37"></a>为止如是说者意故亦明道在世中。<a id="a-38"></a>若道在世。<a id="a-39"></a>必是有为非是无为。<a id="a-3A"></a>所以者何。<a id="a-3B"></a>无有无为法在于世者。<a id="a-3C"></a>若道是无为法者。<a id="a-3D"></a>则违此经。<a id="a-3E"></a>如说毗舍佉优婆夷。<a id="a-3F"></a>往诣檀摩提那比丘尼所。<a id="a-3G"></a>作如是问。<a id="a-3H"></a>道为是有为为是无为耶。<a id="a-3I"></a>彼作是答。<a id="a-3J"></a>毗舍佉优婆夷道是有为非是无为。<a id="a-3K"></a>问曰。<a id="a-3L"></a>若道是有为非无为者。<a id="a-3M"></a>毗婆阇婆提所说经云何通。<a id="a-3N"></a>答曰。<a id="a-3O"></a>以五事同故。<a id="a-3P"></a>说名旧道。<a id="a-3Q"></a>一以方便同。<a id="a-3R"></a>二以地同。<a id="a-3S"></a>三以行同。<a id="a-3T"></a>四以境界同。<a id="a-3U"></a>五以所作同。<a id="a-3V"></a>方便同者。<a id="a-3W"></a>如一佛于三阿僧祇劫满足六波罗蜜。<a id="a-3X"></a>诸佛亦尔。<a id="a-3Y"></a>地同者。<a id="a-3Z"></a>其道尽在第四禅地。<a id="a-3a"></a>行同者尽行十六行。<a id="a-3b"></a>境界同者尽缘四谛。<a id="a-3c"></a>所作同者。<a id="a-3d"></a>如一佛以道灭烦恼。<a id="a-3e"></a>一切佛亦尔。<a id="a-3f"></a>以此义通彼经。<a id="a-3g"></a>若如经所说。<a id="a-3h"></a>不依义者。<a id="a-3i"></a>即此经中说。<a id="a-3j"></a>我曾过旧城旧村城村。<a id="a-3k"></a>可是无为法耶。<a id="a-3l"></a>虽说城村是旧。<a id="a-3m"></a>而非无为。<a id="a-3n"></a>道亦如是。<a id="a-3o"></a>虽说旧道。<a id="a-3p"></a>而非无为。<a id="a-3q"></a>如偈说。</p>
  <p id="a3r">若断欲无余　　如莲华在水</p>
  <p id="a3s">比丘离彼此　　如蛇脱旧皮</p>
  <p id="a3t">蛇皮可是无为法耶。<a id="a-3u"></a>如是蛇皮虽说是旧。<a id="a-3v"></a>而非无为。<a id="a-3w"></a>道亦如是。<a id="a-3x"></a>是故为止他义欲显己义。<a id="a-3y"></a>亦欲说法相相应义故。<a id="a-3z"></a>而作此论。</p>
  <p id="a40">八种者。<a id="a-41"></a>正见乃至正定。<a id="a-42"></a>成就者。<a id="a-43"></a>问曰。<a id="a-44"></a>谁成就。<a id="a-45"></a>为法成就。<a id="a-46"></a>为人成就耶。<a id="a-47"></a>若法成就。<a id="a-48"></a>一切法无所欲。<a id="a-49"></a>云何成就。<a id="a-4A"></a>若人成就。<a id="a-4B"></a>于实义中。<a id="a-4C"></a>人不可得。<a id="a-4D"></a>若无有人。<a id="a-4E"></a>云何成就。<a id="a-4F"></a>答曰。<a id="a-4G"></a>应作是说。<a id="a-4H"></a>成就非法非人。<a id="a-4I"></a>实义中有成就不成就。<a id="a-4J"></a>而无成就不成就者。<a id="a-4K"></a>实义中有缚有解。<a id="a-4L"></a>而无缚者解者。<a id="a-4M"></a>有烦恼有出要。<a id="a-4N"></a>而无烦恼者出要者。<a id="a-4O"></a>有生有死。<a id="a-4P"></a>而无生者死者。<a id="a-4Q"></a>有业有业报。<a id="a-4R"></a>而无作业受业报者。<a id="a-4S"></a>有道有道果。<a id="a-4T"></a>而无修道证道果者。<a id="a-4U"></a>于实义中。<a id="a-4V"></a>有成就不成就。<a id="a-4W"></a>而无成就不成就者。<a id="a-4X"></a>或有说者法成就。<a id="a-4Y"></a>问曰。<a id="a-4Z"></a>若然者。<a id="a-4a"></a>眼入成就十一入。<a id="a-4b"></a>十一入亦成就眼入耶。<a id="a-4c"></a>答曰。<a id="a-4d"></a>若作是说。<a id="a-4e"></a>眼入成就十一入。<a id="a-4f"></a>十一入成就眼入而无过。<a id="a-4g"></a>评曰。<a id="a-4h"></a>应作是说。<a id="a-4i"></a>成就非法非人。<a id="a-4j"></a>然四阴五阴生时。<a id="a-4k"></a>有如是相似得。<a id="a-4l"></a>名成就不成就。<a id="a-4m"></a>尊者和须蜜说曰。<a id="a-4n"></a>一切法无所欲。<a id="a-4o"></a>于无所欲法中。<a id="a-4p"></a>有何成就不成就者。<a id="a-4q"></a>问曰。<a id="a-4r"></a>若然者佛经云何通。<a id="a-4s"></a>如说此人成就善不善法。<a id="a-4t"></a>答曰。<a id="a-4u"></a>此是如来随俗言说而无有实。<a id="a-4v"></a>问曰。<a id="a-4w"></a>云何是成就义。<a id="a-4x"></a>尊者和须蜜答曰。<a id="a-4y"></a>不断义是成就义。<a id="a-4z"></a>问曰。<a id="a-50"></a>若然者。<a id="a-51"></a>具缚凡夫于一切法。<a id="a-52"></a>不断尽成就耶。<a id="a-53"></a>答曰。<a id="a-54"></a>不也。<a id="a-55"></a>不得彼法故。<a id="a-56"></a>复次不弃义是成就义。<a id="a-57"></a>问曰。<a id="a-58"></a>若然者。<a id="a-59"></a>学人不弃无学法。<a id="a-5A"></a>成就彼法耶。<a id="a-5B"></a>答曰。<a id="a-5C"></a>不也。<a id="a-5D"></a>不得彼法故。<a id="a-5E"></a>尊者佛陀提婆说曰。<a id="a-5F"></a>得而不失义。<a id="a-5G"></a>是成就义。<a id="a-5H"></a>若得彼法不失。<a id="a-5I"></a>是名成就。<a id="a-5J"></a>问曰。<a id="a-5K"></a>何故名学为学。<a id="a-5L"></a>学法故名学耶。<a id="a-5M"></a>为得学法故名学耶。<a id="a-5N"></a>若学学法是学者。<a id="a-5O"></a>定犍度所说云何通。<a id="a-5P"></a>如说学住自性。<a id="a-5Q"></a>若得学法是学者。<a id="a-5R"></a>佛经云何通。<a id="a-5S"></a>如说佛告尸婆迦。<a id="a-5T"></a>学学法故名学。<a id="a-5U"></a>答曰。<a id="a-5V"></a>应作是说。<a id="a-5W"></a>学学法故名学。<a id="a-5X"></a>问曰。<a id="a-5Y"></a>若然者。<a id="a-5Z"></a>佛经善通。<a id="a-5a"></a>定犍度所说云何通。<a id="a-5b"></a>答曰。<a id="a-5c"></a>彼中说得学法故名学人。<a id="a-5d"></a>复有说者。<a id="a-5e"></a>得学法故名学。<a id="a-5f"></a>问曰。<a id="a-5g"></a>若然者。<a id="a-5h"></a>定犍度所说善通。<a id="a-5i"></a>佛经云何通。<a id="a-5j"></a>答曰。<a id="a-5k"></a>佛经中说。<a id="a-5l"></a>不舍期心。<a id="a-5m"></a>不舍方便。<a id="a-5n"></a>学人若住善不善无记心。<a id="a-5o"></a>而不舍趣涅槃心故名学。<a id="a-5p"></a>如人在道路中止息。<a id="a-5q"></a>他人问言。<a id="a-5r"></a>欲何所趣。<a id="a-5s"></a>彼人答言。<a id="a-5t"></a>欲趣某方。<a id="a-5u"></a>其人以不舍去心故。<a id="a-5v"></a>虽住言去。<a id="a-5w"></a>彼亦如是学迹者。<a id="a-5x"></a>问曰。<a id="a-5y"></a>无学迹于学迹。<a id="a-5z"></a>明净胜妙。<a id="a-60"></a>何故但说学迹。<a id="a-61"></a>不说无学迹耶。<a id="a-62"></a>答曰。<a id="a-63"></a>应说而不说者。<a id="a-64"></a>当知此说有余。<a id="a-65"></a>复次此说始起初入法者已说学。<a id="a-66"></a>当知亦说无学。<a id="a-67"></a>复次以所作各各不同故。<a id="a-68"></a>学人以道迹所作胜。<a id="a-69"></a>无学人以解脱所作胜。<a id="a-6A"></a>如王与臣所作各各不同。<a id="a-6B"></a>王以尊贵降伏所作为胜。<a id="a-6C"></a>臣以执仗斗战所作为胜。<a id="a-6D"></a>彼亦如是。<a id="a-6E"></a>复次学道迹。<a id="a-6F"></a>能断烦恼。<a id="a-6G"></a>犹如器仗。<a id="a-6H"></a>能破怨敌。<a id="a-6I"></a>无学不尔。<a id="a-6J"></a>复次学道迹。<a id="a-6K"></a>能作断烦恼方便及断烦恼。<a id="a-6L"></a>无学不尔。<a id="a-6M"></a>复次数数行义是道迹义。<a id="a-6N"></a>无学不数数行故。<a id="a-6O"></a>不名为迹。</p>
  <p id="a6P">学人成就八种道迹。<a id="a-6Q"></a>几成就过去。<a id="a-6R"></a>几成就未来。<a id="a-6S"></a>几成就现在。<a id="a-6T"></a>答曰。<a id="a-6U"></a>若依有觉有观三昧。<a id="a-6V"></a>有觉有观三昧者。<a id="a-6W"></a>是未至及初禅。<a id="a-6X"></a>问曰。<a id="a-6Y"></a>此中何者是依。<a id="a-6Z"></a>答曰。<a id="a-6a"></a>或有说者。<a id="a-6b"></a>俱生故是依。<a id="a-6c"></a>复有说者。<a id="a-6d"></a>次第缘是依。<a id="a-6e"></a>评曰。<a id="a-6f"></a>应作是说。<a id="a-6g"></a>依彼二地起此法故名依。<a id="a-6h"></a>初者有四种。<a id="a-6i"></a>一得正决定初。<a id="a-6j"></a>二得果初。<a id="a-6k"></a>三转根初。<a id="a-6l"></a>四离欲初。<a id="a-6m"></a>得正决定初者。<a id="a-6n"></a>依彼二地得正决定。<a id="a-6o"></a>得果初者。<a id="a-6p"></a>依彼二地初得学果。<a id="a-6q"></a>转根初者。<a id="a-6r"></a>依彼二地信解脱转根作见到。<a id="a-6s"></a>离欲初者。<a id="a-6t"></a>以世俗道离欲依彼二地。<a id="a-6u"></a>初起无漏道现在前。<a id="a-6v"></a>此中依四种初而作论。<a id="a-6w"></a>随相而说学见现在前。<a id="a-6x"></a>问曰。<a id="a-6y"></a>学人或起非学非无学见。<a id="a-6z"></a>何故但说学人学见现在前耶。<a id="a-70"></a>答曰。<a id="a-71"></a>应作是说。<a id="a-72"></a>或学见现在前。<a id="a-73"></a>而不说者。<a id="a-74"></a>当知学人必起学见。<a id="a-75"></a>不起非学非无学见。<a id="a-76"></a>如所说诸初刹那现在前无过去。<a id="a-77"></a>所以者何。<a id="a-78"></a>未有一刹那经生灭者。<a id="a-79"></a>设有生灭。<a id="a-7A"></a>以得果转根故。<a id="a-7B"></a>而舍八未来成就。<a id="a-7C"></a>修八现在成就。<a id="a-7D"></a>若灭已不舍。<a id="a-7E"></a>灭者是无常。<a id="a-7F"></a>灭不舍者。<a id="a-7G"></a>舍圣道有三种。<a id="a-7H"></a>一得果。<a id="a-7I"></a>二退。<a id="a-7J"></a>三转根。<a id="a-7K"></a>若不得果。<a id="a-7L"></a>不退不转根。<a id="a-7M"></a>即依彼地灭已复起现在前。<a id="a-7N"></a>问曰。<a id="a-7O"></a>何故依彼地灭已复起现在前耶。<a id="a-7P"></a>答曰。<a id="a-7Q"></a>学人依彼地。<a id="a-7R"></a>共烦恼战得胜。<a id="a-7S"></a>破结怨敌。<a id="a-7T"></a>念其恩故。<a id="a-7U"></a>复起现在前。<a id="a-7V"></a>如人着铠执仗。<a id="a-7W"></a>与怨共斗。<a id="a-7X"></a>既得胜已。<a id="a-7Y"></a>其人后时。<a id="a-7Z"></a>以念恩故。<a id="a-7a"></a>数数修治器仗。<a id="a-7b"></a>而覆藏之。<a id="a-7c"></a>不令毁坏。<a id="a-7d"></a>彼亦如是。<a id="a-7e"></a>复次以四事故。<a id="a-7f"></a>重起现在前。<a id="a-7g"></a>一欲受现法乐故。<a id="a-7h"></a>二欲游戏故。<a id="a-7i"></a>三欲观先所作故。<a id="a-7j"></a>四欲受用圣法故。<a id="a-7k"></a>学第二刹那顷。<a id="a-7l"></a>八成就过去。<a id="a-7m"></a>是前刹那生灭者。<a id="a-7n"></a>八成就未来。<a id="a-7o"></a>是未来修者。<a id="a-7p"></a>八成就现在。<a id="a-7q"></a>是现在前者。<a id="a-7r"></a>彼灭已不舍。<a id="a-7s"></a>若依无觉无观三昧。<a id="a-7t"></a>学见现在前。<a id="a-7u"></a>八成就过去。<a id="a-7v"></a>是依有觉有观地生灭者。<a id="a-7w"></a>八成就未来是未来修者。<a id="a-7x"></a>七成就现在。<a id="a-7y"></a>是现在前者。<a id="a-7z"></a>除正觉。<a id="a-80"></a>所以者何。<a id="a-81"></a>地无正觉故。<a id="a-82"></a>彼灭已不舍。<a id="a-83"></a>依无色定。<a id="a-84"></a>学见现在前。<a id="a-85"></a>八成就过去。<a id="a-86"></a>是有觉有观地生灭者。<a id="a-87"></a>八成就未来。<a id="a-88"></a>是未来修者。<a id="a-89"></a>四成就现在。<a id="a-8A"></a>除正觉正语正业正命。<a id="a-8B"></a>彼地无故。<a id="a-8C"></a>彼灭已不舍。<a id="a-8D"></a>若入灭定。<a id="a-8E"></a>若起世俗心现在前。<a id="a-8F"></a>八成就过去。<a id="a-8G"></a>是有觉有观地生灭者。<a id="a-8H"></a>八成就未来是未来修者。<a id="a-8I"></a>现在无。<a id="a-8J"></a>若入灭定。<a id="a-8K"></a>是时无心。<a id="a-8L"></a>有心者能修道。<a id="a-8M"></a>若起世俗心现在前。<a id="a-8N"></a>彼心是有漏。<a id="a-8O"></a>此中但说无漏道种。<a id="a-8P"></a>若依无觉无观三昧。<a id="a-8Q"></a>无觉无观三昧。<a id="a-8R"></a>是第二第三第四禅。<a id="a-8S"></a>问曰。<a id="a-8T"></a>此中何故不说中间禅耶。<a id="a-8U"></a>答曰。<a id="a-8V"></a>应说而不说者。<a id="a-8W"></a>当知此说有余。<a id="a-8X"></a>复次已在后所说中故。<a id="a-8Y"></a>所以者何。<a id="a-8Z"></a>更无异种。<a id="a-8a"></a>与第二第三第四禅种同故。<a id="a-8b"></a>依义如先说。<a id="a-8c"></a>初者有四种。<a id="a-8d"></a>如先说。<a id="a-8e"></a>学见现在前如说。<a id="a-8f"></a>初刹那不成就过去。<a id="a-8g"></a>如先说。<a id="a-8h"></a>八成就未来七现在。<a id="a-8i"></a>如先说。<a id="a-8j"></a>彼灭已不舍。<a id="a-8k"></a>如先说。<a id="a-8l"></a>复依无觉无观三昧。<a id="a-8m"></a>学见现在前。<a id="a-8n"></a>第二刹那顷。<a id="a-8o"></a>七成就过去。<a id="a-8p"></a>是依无觉无观地。<a id="a-8q"></a>生灭者。<a id="a-8r"></a>八成就未来。<a id="a-8s"></a>七现在。<a id="a-8t"></a>如先说。<a id="a-8u"></a>彼灭已不舍。<a id="a-8v"></a>依无色定。<a id="a-8w"></a>学见现在前。<a id="a-8x"></a>七成就过去。<a id="a-8y"></a>是无觉无观地生灭者。<a id="a-8z"></a>八未来四现在成就。<a id="a-90"></a>如先说。<a id="a-91"></a>彼灭已不舍。<a id="a-92"></a>入灭定。<a id="a-93"></a>若起世俗心。<a id="a-94"></a>如先说。<a id="a-95"></a>彼灭已不舍。<a id="a-96"></a>依有觉有观三昧。<a id="a-97"></a>学见现在前。<a id="a-98"></a>七成就过去。<a id="a-99"></a>是无觉无观地。<a id="a-9A"></a>生灭者。<a id="a-9B"></a>八未来八现在成就。<a id="a-9C"></a>如先说。<a id="a-9D"></a>若依无色定。<a id="a-9E"></a>无色定名空处识处无所有处。<a id="a-9F"></a>依者如先说。<a id="a-9G"></a>初者四种初。<a id="a-9H"></a>如先说。<a id="a-9I"></a>此中依离欲初而作论。<a id="a-9J"></a>非得正决定初。<a id="a-9K"></a>所以者何。<a id="a-9L"></a>无有依无色定得正决定者。<a id="a-9M"></a>非得果初。<a id="a-9N"></a>所以者何。<a id="a-9O"></a>无有依无色定得学果者。<a id="a-9P"></a>非转根初。<a id="a-9Q"></a>所以者何。<a id="a-9R"></a>无有依无色定转学根者。<a id="a-9S"></a>以世俗道。<a id="a-9T"></a>离下地欲。<a id="a-9U"></a>后依彼地初起无漏道现在前。<a id="a-9V"></a>最初刹那无过去。<a id="a-9W"></a>八未来四现在成就。<a id="a-9X"></a>如先说。<a id="a-9Y"></a>问曰。<a id="a-9Z"></a>如世俗无色定非不因世俗禅。<a id="a-9a"></a>无漏无色定非不因无漏禅。<a id="a-9b"></a>世俗禅。<a id="a-9c"></a>是世俗无色定方便所依门。<a id="a-9d"></a>无漏禅是无漏无色定方便所依门。<a id="a-9e"></a>何故说无过去耶。<a id="a-9f"></a>答曰。<a id="a-9g"></a>道种或有在禅地者。<a id="a-9h"></a>或有在无色地者。<a id="a-9i"></a>彼虽起在禅地者。<a id="a-9j"></a>未起在无色地者。<a id="a-9k"></a>是故无过去灭者。<a id="a-9l"></a>是无常灭不舍者舍圣道有三种。<a id="a-9m"></a>如先说。<a id="a-9n"></a>依彼地生灭圣道复起现在前。<a id="a-9o"></a>问曰。<a id="a-9p"></a>何故依彼地生灭圣道复起现在前耶。<a id="a-9q"></a>答曰。<a id="a-9r"></a>以念恩故。<a id="a-9s"></a>广说如上。<a id="a-9t"></a>第二刹那顷。<a id="a-9u"></a>四成就过去。<a id="a-9v"></a>是依无色定生灭者。<a id="a-9w"></a>八成就未来。<a id="a-9x"></a>是未来修者。<a id="a-9y"></a>四成就现在。<a id="a-9z"></a>是起现在前者。<a id="a-A0"></a>除正觉正语正业正命。<a id="a-A1"></a>彼地无故。<a id="a-A2"></a>彼灭已不舍。<a id="a-A3"></a>若入灭定。<a id="a-A4"></a>若起世俗心现在前。<a id="a-A5"></a>四成就过去。<a id="a-A6"></a>八成就未来。<a id="a-A7"></a>现在无。<a id="a-A8"></a>如先说。<a id="a-A9"></a>彼灭已不舍。<a id="a-AA"></a>依有觉有观三昧。<a id="a-AB"></a>学见现在前。<a id="a-AC"></a>四成就过去。<a id="a-AD"></a>是依无色定生灭者。<a id="a-AE"></a>八成就未来。<a id="a-AF"></a>是未来修者。<a id="a-AG"></a>八成就现在。<a id="a-AH"></a>是起现在前者。<a id="a-AI"></a>问曰。<a id="a-AJ"></a>无色定次第能起有觉有观三昧耶。<a id="a-AK"></a>答曰。<a id="a-AL"></a>不能。<a id="a-AM"></a>此说说次第。<a id="a-AN"></a>不说定次第。<a id="a-AO"></a>此说说随顺。<a id="a-AP"></a>不说定随顺。<a id="a-AQ"></a>彼灭已不舍。<a id="a-AR"></a>依无觉无观三昧。<a id="a-AS"></a>学见现在前。<a id="a-AT"></a>四成就过去。<a id="a-AU"></a>是依无色定生灭者。<a id="a-AV"></a>问曰。<a id="a-AW"></a>过去有八。<a id="a-AX"></a>是依有觉有观三昧生灭者。<a id="a-AY"></a>何故说四耶。<a id="a-AZ"></a>答曰。<a id="a-Aa"></a>此中一切处唯说最初生灭者。<a id="a-Ab"></a>八成就未来。<a id="a-Ac"></a>是未来修者。<a id="a-Ad"></a>七成就现在。<a id="a-Ae"></a>是起现在前者。<a id="a-Af"></a>除正觉。<a id="a-Ag"></a>彼地无故。<a id="a-Ah"></a>问曰。<a id="a-Ai"></a>此中说何等学人。<a id="a-Aj"></a>答曰。<a id="a-Ak"></a>此中说习学次第入一切定。<a id="a-Al"></a>犹如登石上梯者。<a id="a-Am"></a>先入有觉有观三昧。<a id="a-An"></a>次入无觉无观三昧。<a id="a-Ao"></a>次入无色定。<a id="a-Ap"></a>次入灭定。<a id="a-Aq"></a>次起世俗心。<a id="a-Ar"></a>说如是学人。<a id="a-As"></a>若先入有觉有观三昧。<a id="a-At"></a>次入无觉无观三昧。<a id="a-Au"></a>次入无色定。<a id="a-Av"></a>次入灭定。<a id="a-Aw"></a>不起世俗心。<a id="a-Ax"></a>不说如是学人。<a id="a-Ay"></a>余如杂揵度。<a id="a-Az"></a>人品中说十二枝缘端正女人喻。</p>
  <p id="aB0">有四种道。<a id="a-B1"></a>一苦迟慧道。<a id="a-B2"></a>二苦速慧道。<a id="a-B3"></a>三乐迟慧道。<a id="a-B4"></a>四乐速慧道。<a id="a-B5"></a>问曰。<a id="a-B6"></a>应说一道。<a id="a-B7"></a>谓尽苦道。<a id="a-B8"></a>尽生死有道。<a id="a-B9"></a>尽老死道。<a id="a-BA"></a>应说二道。<a id="a-BB"></a>一尽色道。<a id="a-BC"></a>二尽名道。<a id="a-BD"></a>应说三道。<a id="a-BE"></a>一尽欲界道。<a id="a-BF"></a>二尽色界道。<a id="a-BG"></a>三尽无色界道。<a id="a-BH"></a>应说五道。<a id="a-BI"></a>谓尽色道。<a id="a-BJ"></a>乃至尽识道。<a id="a-BK"></a>应说十一道。<a id="a-BL"></a>谓尽老死道。<a id="a-BM"></a>乃至尽行道。<a id="a-BN"></a>若以在身若在刹那。<a id="a-BO"></a>则有无量无边道。<a id="a-BP"></a>何故世尊于一道广说四道。<a id="a-BQ"></a>于无量无边道。<a id="a-BR"></a>略说四道。<a id="a-BS"></a>云何施设立四道耶。<a id="a-BT"></a>答曰。<a id="a-BU"></a>以三事故。<a id="a-BV"></a>一以地。<a id="a-BW"></a>二以根。<a id="a-BX"></a>三以人。<a id="a-BY"></a>总而言之。<a id="a-BZ"></a>以三事应以二事。<a id="a-Ba"></a>或以地以根。<a id="a-Bb"></a>或以地以人。<a id="a-Bc"></a>以地以根者。<a id="a-Bd"></a>依未至中间三无色定。<a id="a-Be"></a>钝根人所行道。<a id="a-Bf"></a>是名苦迟慧。<a id="a-Bg"></a>即依此地利根人所行道。<a id="a-Bh"></a>是名苦速慧道。<a id="a-Bi"></a>依根本禅。<a id="a-Bj"></a>钝根人所行道。<a id="a-Bk"></a>是名乐迟慧道。<a id="a-Bl"></a>即依此禅。<a id="a-Bm"></a>利根人所行道。<a id="a-Bn"></a>是名乐速慧道。<a id="a-Bo"></a>是名以地以根。<a id="a-Bp"></a>以地以人者。<a id="a-Bq"></a>依未至中间禅三无色定。<a id="a-Br"></a>坚信信解脱时解脱人所行道。<a id="a-Bs"></a>是名苦迟慧道。<a id="a-Bt"></a>即依此地坚法见到。<a id="a-Bu"></a>非时解脱人所行道。<a id="a-Bv"></a>是名苦速慧道。<a id="a-Bw"></a>依根本禅。<a id="a-Bx"></a>坚信信解脱时解脱人所行道。<a id="a-By"></a>是名乐迟慧道。<a id="a-Bz"></a>即依此禅。<a id="a-C0"></a>坚法见到。<a id="a-C1"></a>非时解脱人所行道。<a id="a-C2"></a>是名乐速慧道。<a id="a-C3"></a>是名以地以人。</p>
  <p id="aC4">问曰。<a id="a-C5"></a>四道体性是何。<a id="a-C6"></a>答曰。<a id="a-C7"></a>是五阴四阴性。<a id="a-C8"></a>若在禅地是五阴。<a id="a-C9"></a>在无色定是四阴。<a id="a-CA"></a>此是四道体性我相物分。</p>
  <p id="aCB">已说体性。<a id="a-CC"></a>所以今当说。<a id="a-CD"></a>何故名道。<a id="a-CE"></a>道是何义。<a id="a-CF"></a>趣向正义是道义。<a id="a-CG"></a>趣向涅槃城义是道义。<a id="a-CH"></a>苦迟慧道者。<a id="a-CI"></a>问曰。<a id="a-CJ"></a>无漏道非苦受不与苦受相应。<a id="a-CK"></a>何故名苦耶。<a id="a-CL"></a>答曰。<a id="a-CM"></a>诸边无色道难生故名苦。<a id="a-CN"></a>根本禅道易生故名乐。<a id="a-CO"></a>云何诸边无色道难生耶。<a id="a-CP"></a>答曰。<a id="a-CQ"></a>欲界烦恼及业系缚故。<a id="a-CR"></a>多用功。<a id="a-CS"></a>乃生未至禅。<a id="a-CT"></a>如人被缚。<a id="a-CU"></a>多用功力。<a id="a-CV"></a>乃能自解。<a id="a-CW"></a>彼亦如是。<a id="a-CX"></a>或有修不净观生彼地者。<a id="a-CY"></a>或有修安那波那念生彼地者。<a id="a-CZ"></a>修不净观者。<a id="a-Ca"></a>或于十年或十二年中。<a id="a-Cb"></a>常观白骨。<a id="a-Cc"></a>或有能生彼地者。<a id="a-Cd"></a>或不能生者。<a id="a-Ce"></a>修安那波那念者。<a id="a-Cf"></a>若于十年若十二年中。<a id="a-Cg"></a>常数息。<a id="a-Ch"></a>或有能生彼地者或不能生者。<a id="a-Ci"></a>已离欲爱。<a id="a-Cj"></a>不多用功。<a id="a-Ck"></a>能起初禅现在前。<a id="a-Cl"></a>初禅异心心数法灭。<a id="a-Cm"></a>异心心数法生。<a id="a-Cn"></a>灭粗心生细心。<a id="a-Co"></a>觉俱心灭。<a id="a-Cp"></a>观俱心生。<a id="a-Cq"></a>如人以木折木多用功然后乃折。<a id="a-Cr"></a>初禅亦尔。<a id="a-Cs"></a>异心心数法灭。<a id="a-Ct"></a>异心心数法生。<a id="a-Cu"></a>粗心灭细心生。<a id="a-Cv"></a>觉俱心灭。<a id="a-Cw"></a>观俱心生。<a id="a-Cx"></a>已离初禅欲。<a id="a-Cy"></a>不多用功。<a id="a-Cz"></a>起第二禅现在前。<a id="a-D0"></a>第三第四禅亦如是。<a id="a-D1"></a>问曰。<a id="a-D2"></a>离第四禅欲。<a id="a-D3"></a>亦不多用功起无色定现在前。<a id="a-D4"></a>何故名苦道耶。<a id="a-D5"></a>答曰。<a id="a-D6"></a>无色定是微细法。<a id="a-D7"></a>或有言无无色定者。<a id="a-D8"></a>如多毗婆居士。<a id="a-D9"></a>往诣尊者阿难所。<a id="a-DA"></a>作如是问。<a id="a-DB"></a>尊者阿难。<a id="a-DC"></a>我是在家之人。<a id="a-DD"></a>长夜乐着色声香味触。<a id="a-DE"></a>闻说无色众生。<a id="a-DF"></a>心生怖畏。<a id="a-DG"></a>如临大坑。<a id="a-DH"></a>云何名众生而无有色根本禅是乐道。<a id="a-DI"></a>如二人俱至一方。<a id="a-DJ"></a>一从水道。<a id="a-DK"></a>一从陆道。<a id="a-DL"></a>虽俱至一方。<a id="a-DM"></a>从水道者乐。<a id="a-DN"></a>非陆道者。<a id="a-DO"></a>诸众生离欲亦如是。<a id="a-DP"></a>或依诸边无色定。<a id="a-DQ"></a>或依根本禅。<a id="a-DR"></a>虽俱得离欲。<a id="a-DS"></a>依禅者乐。<a id="a-DT"></a>非诸边无色定。<a id="a-DU"></a>复次有二种乐故名乐。<a id="a-DV"></a>谓受乐猗乐。<a id="a-DW"></a>三禅中有猗乐受乐。<a id="a-DX"></a>第四禅虽无受乐。<a id="a-DY"></a>而猗乐多胜。<a id="a-DZ"></a>余地二种乐。<a id="a-Da"></a>复次有二种乐故名乐。<a id="a-Db"></a>谓旧乐客乐。<a id="a-Dc"></a>旧乐者。<a id="a-Dd"></a>住禅起禅现在前。<a id="a-De"></a>客乐者。<a id="a-Df"></a>住禅起无色定现在前。<a id="a-Dg"></a>余说禅乐相。<a id="a-Dh"></a>如上四禅中广说。<a id="a-Di"></a>问曰。<a id="a-Dj"></a>何故名迟。<a id="a-Dk"></a>答曰。<a id="a-Dl"></a>以得此道不能速至涅槃城故名迟。<a id="a-Dm"></a>问曰。<a id="a-Dn"></a>何故名速。<a id="a-Do"></a>答曰。<a id="a-Dp"></a>以得此道能速至涅槃城故名速。<a id="a-Dq"></a>问曰。<a id="a-Dr"></a>若不速至名迟疾至名速者。<a id="a-Ds"></a>有信解脱人速至胜见到者。<a id="a-Dt"></a>若信解脱人精勤。<a id="a-Du"></a>见到人不精勤。<a id="a-Dv"></a>则信解脱人速有所至。<a id="a-Dw"></a>非见到者。<a id="a-Dx"></a>如偈说。</p>
  <p id="aDy">不放逸放逸　　睡眠觉寤者</p>
  <p id="aDz">犹如利钝马　　前发者先至</p>
  <p id="aE0">犹如二人俱至一方。<a id="a-E1"></a>一乘疾马。<a id="a-E2"></a>一乘钝马。<a id="a-E3"></a>虽乘钝马。<a id="a-E4"></a>以前发故。<a id="a-E5"></a>先有所至。<a id="a-E6"></a>如是信解脱人。<a id="a-E7"></a>勤行精进。<a id="a-E8"></a>先至涅槃。<a id="a-E9"></a>见到人不勤精进故。<a id="a-EA"></a>后至涅槃。<a id="a-EB"></a>答曰。<a id="a-EC"></a>此中说等行精进者。<a id="a-ED"></a>若等行精进。<a id="a-EE"></a>见到者则先至。<a id="a-EF"></a>问曰。<a id="a-EG"></a>此四道是四阴五阴性。<a id="a-EH"></a>何故说名慧耶。<a id="a-EI"></a>答曰。<a id="a-EJ"></a>此道虽是四阴五阴性。<a id="a-EK"></a>以慧偏多故名慧道。<a id="a-EL"></a>如见道是五阴性以见偏多故名为见道。<a id="a-EM"></a>边等智。<a id="a-EN"></a>是五阴四阴性。<a id="a-EO"></a>以智偏多故名智。<a id="a-EP"></a>金刚喻定是五阴四阴性。<a id="a-EQ"></a>以定偏多故名定。<a id="a-ER"></a>四道亦尔。<a id="a-ES"></a>是五阴四阴性。<a id="a-ET"></a>以慧偏多故名慧道。<a id="a-EU"></a>云何苦迟慧道。<a id="a-EV"></a>如经说。<a id="a-EW"></a>比丘厌恶五取阴。<a id="a-EX"></a>是名苦迟慧道。<a id="a-EY"></a>问曰。<a id="a-EZ"></a>此道缘四谛。<a id="a-Ea"></a>何故世尊唯说缘苦谛耶。<a id="a-Eb"></a>答曰。<a id="a-Ec"></a>应说缘四谛。<a id="a-Ed"></a>而不说者。<a id="a-Ee"></a>当知此说有余。<a id="a-Ef"></a>复次此说始初入法。<a id="a-Eg"></a>为说缘苦谛。<a id="a-Eh"></a>当知亦说缘余谛。<a id="a-Ei"></a>复次佛经说四道方便。<a id="a-Ej"></a>不说四道体。<a id="a-Ek"></a>四道方便道中。<a id="a-El"></a>作如是厌恶观集法。<a id="a-Em"></a>经中复说。<a id="a-En"></a>云何苦迟慧道。<a id="a-Eo"></a>答曰。<a id="a-Ep"></a>非根本禅所摄钝五根是也。<a id="a-Eq"></a>云何苦速慧道。<a id="a-Er"></a>答曰。<a id="a-Es"></a>非根本禅所摄利五根是也。<a id="a-Et"></a>云何乐迟慧道。<a id="a-Eu"></a>答曰。<a id="a-Ev"></a>根本禅所摄钝五根是也。<a id="a-Ew"></a>云何乐速慧道。<a id="a-Ex"></a>答曰。<a id="a-Ey"></a>根本禅所摄利五根是也。<a id="a-Ez"></a>问曰。<a id="a-F0"></a>此道是五阴四阴性。<a id="a-F1"></a>何故但说是根耶。<a id="a-F2"></a>答曰。<a id="a-F3"></a>此中说最胜者五根性。<a id="a-F4"></a>是巧便能成大事故。<a id="a-F5"></a>问曰。<a id="a-F6"></a>为有中根不。<a id="a-F7"></a>若有者此中何故不说耶。<a id="a-F8"></a>若无者佛经云何通。<a id="a-F9"></a>如说诸众生随世而生。<a id="a-FA"></a>随世而长。<a id="a-FB"></a>有下根者。<a id="a-FC"></a>有中根者。<a id="a-FD"></a>有上根者。<a id="a-FE"></a>其上根者。<a id="a-FF"></a>烦恼微薄易可教化。<a id="a-FG"></a>若不闻法则退失善根。<a id="a-FH"></a>答曰。<a id="a-FI"></a>应作是说。<a id="a-FJ"></a>无有中根。<a id="a-FK"></a>所以者何。<a id="a-FL"></a>见道有二种。<a id="a-FM"></a>一坚信道。<a id="a-FN"></a>二坚法道。<a id="a-FO"></a>修道中亦有二种。<a id="a-FP"></a>一信解脱道。<a id="a-FQ"></a>二见到道。<a id="a-FR"></a>无学道中亦有二种。<a id="a-FS"></a>一时解脱道。<a id="a-FT"></a>二不时解脱道。<a id="a-FU"></a>以无第三道故。<a id="a-FV"></a>无有中根。<a id="a-FW"></a>问曰。<a id="a-FX"></a>若然者。<a id="a-FY"></a>佛经云何通。<a id="a-FZ"></a>答曰。<a id="a-Fa"></a>受化见圣谛者。<a id="a-Fb"></a>或有在初。<a id="a-Fc"></a>或有在中。<a id="a-Fd"></a>或有在后。<a id="a-Fe"></a>在初者名利根。<a id="a-Ff"></a>在中者名中根在后者名下根。<a id="a-Fg"></a>复次受化见圣谛者。<a id="a-Fh"></a>有近有远。<a id="a-Fi"></a>或有不近不远者。<a id="a-Fj"></a>近者是利根。<a id="a-Fk"></a>如憍陈如等。<a id="a-Fl"></a>远者是钝根。<a id="a-Fm"></a>如须跋陀罗等。<a id="a-Fn"></a>不近不远是中根。<a id="a-Fo"></a>如舍利弗目揵连等。<a id="a-Fp"></a>复有说者。<a id="a-Fq"></a>有中根。<a id="a-Fr"></a>问曰。<a id="a-Fs"></a>此中何故不说耶。<a id="a-Ft"></a>答曰。<a id="a-Fu"></a>已说在先所说中。<a id="a-Fv"></a>若说下根时。<a id="a-Fw"></a>中根则在上根中。<a id="a-Fx"></a>若说上根时中根则在下根中。<a id="a-Fy"></a>是故尊者瞿沙作如是说。<a id="a-Fz"></a>中根为在何处。<a id="a-G0"></a>答曰。<a id="a-G1"></a>在下中。<a id="a-G2"></a>所以者何。<a id="a-G3"></a>上中下者名中。<a id="a-G4"></a>复次在上中。<a id="a-G5"></a>所以者何。<a id="a-G6"></a>下中上者名中。<a id="a-G7"></a>复次俱在二中。<a id="a-G8"></a>评曰。<a id="a-G9"></a>如是说者好。<a id="a-GA"></a>所以者何。<a id="a-GB"></a>佛亦是坚法人。<a id="a-GC"></a>辟支佛亦是坚法人。<a id="a-GD"></a>声闻得波罗蜜者。<a id="a-GE"></a>亦是坚法人。<a id="a-GF"></a>彼根尽等耶。<a id="a-GG"></a>以于一道有三种根故。<a id="a-GH"></a>经作是说。<a id="a-GI"></a>以无第三道故。<a id="a-GJ"></a>阿毗昙者。<a id="a-GK"></a>则说无中根。<a id="a-GL"></a>是故二说善通。<a id="a-GM"></a>集法经复说。<a id="a-GN"></a>修行广布苦迟慧道。<a id="a-GO"></a>能满足苦速慧道。<a id="a-GP"></a>修行广布乐迟慧道。<a id="a-GQ"></a>能满足乐速慧道。<a id="a-GR"></a>问曰。<a id="a-GS"></a>此说何者满足。<a id="a-GT"></a>为说满足根。<a id="a-GU"></a>为说满足离欲耶。<a id="a-GV"></a>若满足根者。<a id="a-GW"></a>苦迟慧道则满足二速慧道。<a id="a-GX"></a>乐迟慧道亦满足二速慧道。<a id="a-GY"></a>若满足离欲者。<a id="a-GZ"></a>则迟道满足迟道。<a id="a-Ga"></a>速道满足速道。<a id="a-Gb"></a>答曰。<a id="a-Gc"></a>应作是说。<a id="a-Gd"></a>满足根。<a id="a-Ge"></a>所以者何。<a id="a-Gf"></a>彼经说相似法满足。<a id="a-Gg"></a>不说不相似法满足。<a id="a-Gh"></a>苦道与苦道相似。<a id="a-Gi"></a>乐道与乐道相似。<a id="a-Gj"></a>问曰。<a id="a-Gk"></a>谁成就几道。<a id="a-Gl"></a>答曰。<a id="a-Gm"></a>或一或二。<a id="a-Gn"></a>谁一耶。<a id="a-Go"></a>答曰。<a id="a-Gp"></a>未离欲界欲钝根者。<a id="a-Gq"></a>成就苦迟道。<a id="a-Gr"></a>已离欲界欲成就二。<a id="a-Gs"></a>谓乐迟道。<a id="a-Gt"></a>未离欲界欲利根者。<a id="a-Gu"></a>成就一苦速道。<a id="a-Gv"></a>已离欲界欲成就二。<a id="a-Gw"></a>谓乐速道。<a id="a-Gx"></a>尊者僧伽婆修说曰。<a id="a-Gy"></a>有尽成就四道者。<a id="a-Gz"></a>如依根本禅。<a id="a-H0"></a>转根住无碍道时。<a id="a-H1"></a>不舍二钝道。<a id="a-H2"></a>已得二利道。<a id="a-H3"></a>不应作是说。<a id="a-H4"></a>所以者何。<a id="a-H5"></a>若作是说。<a id="a-H6"></a>则坏根坏人。<a id="a-H7"></a>坏根者。<a id="a-H8"></a>亦是钝根。<a id="a-H9"></a>亦是利根。<a id="a-HA"></a>坏人者。<a id="a-HB"></a>亦是信解脱。<a id="a-HC"></a>亦是见到。</p>
 </body>
</html>