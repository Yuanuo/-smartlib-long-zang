<!doctype html>
<html id="z3IBVnz15b" data-ver="966">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第七十八</h1>
  <h2 id="a2">智犍度他心智品第二之四</h2>
  <p id="a3">佛经说菩萨于夜初分。<a id="a-4"></a>起通起明。<a id="a-5"></a>于夜中分。<a id="a-6"></a>起通起明。<a id="a-7"></a>于夜后分。<a id="a-8"></a>起通起明。<a id="a-9"></a>问曰。<a id="a-A"></a>菩萨何故初中后夜起通明耶。<a id="a-B"></a>答曰。<a id="a-C"></a>是恒河沙等诸菩萨。<a id="a-D"></a>次第行法。<a id="a-E"></a>复次初中后夜起通明者。<a id="a-F"></a>欲令此身成法器故。<a id="a-G"></a>复次欲令所作了了分明故。<a id="a-H"></a>复次欲安足故起通。<a id="a-I"></a>欲远照故起明。<a id="a-J"></a>复次喻如无碍解脱道故起通明。<a id="a-K"></a>通如无碍道。<a id="a-L"></a>明如解脱道。<a id="a-M"></a>复次喻如见道修道故。<a id="a-N"></a>通如见道。<a id="a-O"></a>明如修道。<a id="a-P"></a>复次喻如善有漏法无漏法有漏无漏无记法故。<a id="a-Q"></a>二通是善有漏。<a id="a-R"></a>谓身通念前世智通。<a id="a-S"></a>一通是无漏。<a id="a-T"></a>谓漏尽智通。<a id="a-U"></a>一通是有漏无漏。<a id="a-V"></a>谓他心智通。<a id="a-W"></a>二通是不隐没无记。<a id="a-X"></a>谓天眼天耳通。<a id="a-Y"></a>复次次第降魔众故。<a id="a-Z"></a>曾闻菩萨修苦行。<a id="a-a"></a>知此非道。<a id="a-b"></a>便从彼起。<a id="a-c"></a>受难陀难陀婆罗门。<a id="a-d"></a>姊妹十六种乳糜。<a id="a-e"></a>令身有力。<a id="a-f"></a>从吉人边受草。<a id="a-g"></a>诣菩提树下。<a id="a-h"></a>躬自敷草。<a id="a-i"></a>犹如娑修迦龙王结身。<a id="a-j"></a>交趺而坐。<a id="a-k"></a>作是誓言。<a id="a-l"></a>我于此坐不尽漏终不起。<a id="a-m"></a>是时天地六种震动。<a id="a-n"></a>如大海中船。<a id="a-o"></a>亦动自在天宫。<a id="a-p"></a>如佉陀梨叶。<a id="a-q"></a>尔时魔王。<a id="a-r"></a>便作是念。<a id="a-s"></a>今此宫殿。<a id="a-t"></a>何故震动。<a id="a-u"></a>如此观察。<a id="a-v"></a>乃知是菩萨在菩提树结交趺坐立坚固誓。<a id="a-w"></a>即从自宫诣菩萨所作是言。<a id="a-x"></a>可起刹利。<a id="a-y"></a>今时浊恶众生刚强。<a id="a-z"></a>汝不能得阿耨多罗三藐三菩提。<a id="a-10"></a>正应居在转轮王位。<a id="a-11"></a>我当献汝七宝。<a id="a-12"></a>尔时菩萨。<a id="a-13"></a>语恶魔言。<a id="a-14"></a>汝今所说。<a id="a-15"></a>犹如小儿。<a id="a-16"></a>日月星宿。<a id="a-17"></a>可令堕落。<a id="a-18"></a>山林大地。<a id="a-19"></a>住在虚空。<a id="a-1A"></a>欲令我于此坐不尽漏而起者。<a id="a-1B"></a>无有是处。<a id="a-1C"></a>尔时恶魔复语菩萨。<a id="a-1D"></a>今我软美之言。<a id="a-1E"></a>而汝不用。<a id="a-1F"></a>当现大怖畏事。<a id="a-1G"></a>令汝见之。<a id="a-1H"></a>是时恶魔作是语已。<a id="a-1I"></a>便雨众华。<a id="a-1J"></a>还诣自宫。<a id="a-1K"></a>遍告六欲诸天。<a id="a-1L"></a>汝等皆应执持种种器仗斗战之具。<a id="a-1M"></a>我今有怨在菩提树下。<a id="a-1N"></a>恶魔去后。<a id="a-1O"></a>未久之间。<a id="a-1P"></a>尔时菩萨。<a id="a-1Q"></a>即作是念。<a id="a-1R"></a>若与常人。<a id="a-1S"></a>有所诤竞。<a id="a-1T"></a>尚不可轻。<a id="a-1U"></a>何况欲界中尊。</p>
  <p id="a1V">尔时菩萨。<a id="a-1W"></a>审谛观察离欲之道。<a id="a-1X"></a>速离欲界欲。<a id="a-1Y"></a>起初禅神足。<a id="a-1Z"></a>化作种种相对之类。<a id="a-1a"></a>魔众作鸟形来者。<a id="a-1b"></a>化作狸猫像。<a id="a-1c"></a>狸猫形来者。<a id="a-1d"></a>化作狗犬像。<a id="a-1e"></a>狗犬形来者。<a id="a-1f"></a>化作豹像。<a id="a-1g"></a>豹形来者。<a id="a-1h"></a>化作虎像虎形来者。<a id="a-1i"></a>化作师子像。<a id="a-1j"></a>师子形来者。<a id="a-1k"></a>化作刀剑。<a id="a-1l"></a>火焰者作雨。<a id="a-1m"></a>雨者作盖。<a id="a-1n"></a>自化其身。<a id="a-1o"></a>在琉璃宫内以用障身。<a id="a-1p"></a>不障其眼。<a id="a-1q"></a>亦化此大地。<a id="a-1r"></a>可令出声。<a id="a-1s"></a>化作如是相对法已。<a id="a-1t"></a>复作是念。<a id="a-1u"></a>我不曾为行道之人作留难耶。<a id="a-1v"></a>便起念前世智。<a id="a-1w"></a>见过去百千万世。<a id="a-1x"></a>不曾为行道之人而作留难。<a id="a-1y"></a>乃以种种行道之具。<a id="a-1z"></a>而饶益之。<a id="a-20"></a>复作是念我作何善业。<a id="a-21"></a>恶魔作何善业。<a id="a-22"></a>见于恶魔作一大无限施会如魔所作会。<a id="a-23"></a>我复倍是百千万数。<a id="a-24"></a>恶魔布施福业。<a id="a-25"></a>尚不如我。<a id="a-26"></a>何况持戒修定福业。</p>
  <p id="a27">尔时菩萨。<a id="a-28"></a>以福德力故。<a id="a-29"></a>端正而坐。<a id="a-2A"></a>是时恶魔。<a id="a-2B"></a>将三十六亿魔军。<a id="a-2C"></a>皆作种种恶貌形色。<a id="a-2D"></a>诣菩提树下。<a id="a-2E"></a>尔时菩萨语恶魔言。<a id="a-2F"></a>汝作一无限施会。<a id="a-2G"></a>如汝所作无限施会。<a id="a-2H"></a>我复倍汝百千万数。<a id="a-2I"></a>魔语菩萨。<a id="a-2J"></a>我之施会。<a id="a-2K"></a>以汝为证。<a id="a-2L"></a>谁证汝耶。<a id="a-2M"></a>尔时菩萨。<a id="a-2N"></a>即以相好庄严之手。<a id="a-2O"></a>按地出大音声。<a id="a-2P"></a>魔军闻声。<a id="a-2Q"></a>寻即破坏。<a id="a-2R"></a>是时菩萨。<a id="a-2S"></a>以业报天眼。<a id="a-2T"></a>见一由旬色。<a id="a-2U"></a>不闻其声。<a id="a-2V"></a>便起天耳通。<a id="a-2W"></a>一由旬外。<a id="a-2X"></a>虽闻其声。<a id="a-2Y"></a>不见其色。<a id="a-2Z"></a>次起天眼通。<a id="a-2a"></a>虽见色闻声。<a id="a-2b"></a>不知其心为何所念。<a id="a-2c"></a>次起他心智通。<a id="a-2d"></a>知帝释眷属心生欢喜。<a id="a-2e"></a>魔王眷属。<a id="a-2f"></a>心生愁恼。<a id="a-2g"></a>尔时菩萨。<a id="a-2h"></a>复作是念。<a id="a-2i"></a>恶魔为以何事。<a id="a-2j"></a>发是恶心。<a id="a-2k"></a>皆因五欲具。<a id="a-2l"></a>贪着五欲。<a id="a-2m"></a>皆由烦恼。<a id="a-2n"></a>以是事故。<a id="a-2o"></a>便起漏尽通。<a id="a-2p"></a>故作是说。<a id="a-2q"></a>欲次第降魔故。<a id="a-2r"></a>初中后夜。<a id="a-2s"></a>起通明现在前。</p>
  <p id="a2t">若见苦时先得何等不坏净。<a id="a-2u"></a>见集灭道时。<a id="a-2v"></a>先得何等不坏净。<a id="a-2w"></a>问曰。<a id="a-2x"></a>何故作此论。<a id="a-2y"></a>答曰。<a id="a-2z"></a>或有说。<a id="a-30"></a>一时见谛。<a id="a-31"></a>无次第见谛。<a id="a-32"></a>如毗婆阇婆提。<a id="a-33"></a>问曰。<a id="a-34"></a>彼何故作如是说耶。<a id="a-35"></a>答曰。<a id="a-36"></a>彼依佛经。<a id="a-37"></a>佛经说若于苦无疑。<a id="a-38"></a>亦于集灭道无疑。<a id="a-39"></a>若说于苦无疑亦于集灭道无疑者。<a id="a-3A"></a>岂非一时见谛非次第耶。<a id="a-3B"></a>为止如是说者意亦明次第见谛。<a id="a-3C"></a>若一时见谛非次第者。<a id="a-3D"></a>则违佛经。<a id="a-3E"></a>如说须达多居士。<a id="a-3F"></a>往诣佛所。<a id="a-3G"></a>作如是问。<a id="a-3H"></a>世尊为一时见谛。<a id="a-3I"></a>为次第见谛耶。<a id="a-3J"></a>佛告居士。<a id="a-3K"></a>次第见谛。<a id="a-3L"></a>非一时见谛。<a id="a-3M"></a>譬如登四桄梯法。<a id="a-3N"></a>问曰。<a id="a-3O"></a>若次第见谛非一时者。<a id="a-3P"></a>毗婆阇婆提所引经云何通耶。<a id="a-3Q"></a>答曰。<a id="a-3R"></a>彼经文应如是说。<a id="a-3S"></a>若于道无疑。<a id="a-3T"></a>亦于苦集灭无疑应作是说。<a id="a-3U"></a>而不说者。<a id="a-3V"></a>有何意耶。<a id="a-3W"></a>答曰。<a id="a-3X"></a>佛说得果人。<a id="a-3Y"></a>若一人得果。<a id="a-3Z"></a>于四谛无疑。<a id="a-3a"></a>复次此经说不行疑人。<a id="a-3b"></a>若人见苦。<a id="a-3c"></a>毕竟不行于疑。<a id="a-3d"></a>故作是说。<a id="a-3e"></a>尊者佛陀提婆。<a id="a-3f"></a>作如是说。<a id="a-3g"></a>行者始入见道。<a id="a-3h"></a>义名于一切处信。<a id="a-3i"></a>问曰。<a id="a-3j"></a>彼尊者说次第见谛。<a id="a-3k"></a>不说一时见谛。<a id="a-3l"></a>何故作是说耶。<a id="a-3m"></a>答曰。<a id="a-3n"></a>应解彼所说。<a id="a-3o"></a>以彼作是说。<a id="a-3p"></a>行者在苦法忍时。<a id="a-3q"></a>更无住时。<a id="a-3r"></a>必得一切信。<a id="a-3s"></a>如持泥器于三重屋上投之于地。<a id="a-3t"></a>未至之顷。<a id="a-3u"></a>义已名破。<a id="a-3v"></a>彼亦如是。<a id="a-3w"></a>是故欲止他义。<a id="a-3x"></a>欲显己义。<a id="a-3y"></a>亦欲说法相。<a id="a-3z"></a>相应义故。<a id="a-40"></a>而作此论。</p>
  <p id="a41">佛身中无学法。<a id="a-42"></a>是名佛缘彼无漏信。<a id="a-43"></a>名于佛不坏信。<a id="a-44"></a>辟支佛身中所有三根。<a id="a-45"></a>菩萨身中所有二根三谛名法。<a id="a-46"></a>若缘彼无漏信。<a id="a-47"></a>名于法不坏信。<a id="a-48"></a>声闻身中所有学法无学法。<a id="a-49"></a>若缘彼无漏信。<a id="a-4A"></a>是名于僧不坏信。<a id="a-4B"></a>无漏戒是圣所爱戒。<a id="a-4C"></a>若见苦时。<a id="a-4D"></a>先得何等信。<a id="a-4E"></a>答曰。<a id="a-4F"></a>得法即于苦法。<a id="a-4G"></a>尊者瞿沙说曰。<a id="a-4H"></a>信过患法于苦谛。<a id="a-4I"></a>信功德法于灭谛。<a id="a-4J"></a>若见集时。<a id="a-4K"></a>先得何等信。<a id="a-4L"></a>答曰。<a id="a-4M"></a>得法即于集法。<a id="a-4N"></a>尊者瞿沙说曰。<a id="a-4O"></a>见过患法于集谛。<a id="a-4P"></a>见功德法于灭谛。<a id="a-4Q"></a>若见灭时。<a id="a-4R"></a>先得何等信。<a id="a-4S"></a>答曰。<a id="a-4T"></a>得法即于灭法。<a id="a-4U"></a>问曰。<a id="a-4V"></a>行者见三谛时。<a id="a-4W"></a>得二种不坏净。<a id="a-4X"></a>谓信及戒。<a id="a-4Y"></a>何故但说信不说戒耶。<a id="a-4Z"></a>答曰。<a id="a-4a"></a>应说而不说者。<a id="a-4b"></a>当知此说有余。<a id="a-4c"></a>复次此中不问有得几不坏净。<a id="a-4d"></a>但问有得缘何不坏净戒。<a id="a-4e"></a>是无缘法故。<a id="a-4f"></a>是以不说。<a id="a-4g"></a>若见道时。<a id="a-4h"></a>先得何等信。<a id="a-4i"></a>答曰。<a id="a-4j"></a>得于佛法僧不坏信。<a id="a-4k"></a>外国法师。<a id="a-4l"></a>作如是说。<a id="a-4m"></a>见道谛三刹那顷。<a id="a-4n"></a>信根现在前时。<a id="a-4o"></a>取其相应回转法。<a id="a-4p"></a>有四不坏净。<a id="a-4q"></a>彼信若缘佛身中无学法。<a id="a-4r"></a>是名于佛不坏信。<a id="a-4s"></a>若缘辟支佛身中三根菩萨二根。<a id="a-4t"></a>名于法不坏信。<a id="a-4u"></a>若缘声闻身中学无学法。<a id="a-4v"></a>是名于僧不坏信。<a id="a-4w"></a>取其回转戒。<a id="a-4x"></a>名圣所爱戒。<a id="a-4y"></a>不应如外国法师所说。<a id="a-4z"></a>罽宾沙门。<a id="a-50"></a>作如是说。<a id="a-51"></a>彼信总缘于法。<a id="a-52"></a>无所分别。<a id="a-53"></a>名于法不坏信。<a id="a-54"></a>但信现在前时。<a id="a-55"></a>未来则有无量信修未来修信。<a id="a-56"></a>或有缘佛无学法者。<a id="a-57"></a>是名不共。<a id="a-58"></a>缘于佛不坏信。<a id="a-59"></a>或有缘辟支佛三根菩萨二根者。<a id="a-5A"></a>是名不共。<a id="a-5B"></a>缘于法不坏信。<a id="a-5C"></a>或有缘声闻身中学无学法者。<a id="a-5D"></a>是名不共。<a id="a-5E"></a>缘于僧不坏信。<a id="a-5F"></a>或有缘佛身中无学法辟支佛身中三根菩萨身中二根。<a id="a-5G"></a>或有缘佛身中无学法声闻身中学无学法。<a id="a-5H"></a>或有缘辟支佛身中三根菩萨身中二根声闻身中学无学法。<a id="a-5I"></a>或有缘佛身中无学法辟支佛身中三根菩萨身中二根声闻身中学无学法。<a id="a-5J"></a>如是等尽是共缘于法不坏信。<a id="a-5K"></a>亦得回转圣所爱戒。<a id="a-5L"></a>如见道谛时三刹那顷。<a id="a-5M"></a>道比智亦如是。<a id="a-5N"></a>异者行人尔时见道谛三心顷。<a id="a-5O"></a>不得修缘前三谛信。<a id="a-5P"></a>是时顷修。<a id="a-5Q"></a>问曰。<a id="a-5R"></a>如灭道体是净处是净处。<a id="a-5S"></a>见时得不坏净可尔。<a id="a-5T"></a>苦集谛体非是净。<a id="a-5U"></a>非是净处。<a id="a-5V"></a>所以者何。<a id="a-5W"></a>是烦恼恶行邪见颠倒法。<a id="a-5X"></a>云何见时得不坏净耶。<a id="a-5Y"></a>答曰。<a id="a-5Z"></a>以二事故。<a id="a-5a"></a>得不坏净。<a id="a-5b"></a>一是可信。<a id="a-5c"></a>二是可求。<a id="a-5d"></a>于灭道谛。<a id="a-5e"></a>得不坏净。<a id="a-5f"></a>有二事。<a id="a-5g"></a>以是可信。<a id="a-5h"></a>亦是可求。<a id="a-5i"></a>于苦集谛。<a id="a-5j"></a>得不坏净。<a id="a-5k"></a>唯有一事。<a id="a-5l"></a>是可信非是可求。<a id="a-5m"></a>尊者瞿沙说曰。<a id="a-5n"></a>若为苦集所逼。<a id="a-5o"></a>则见灭道是胜。<a id="a-5p"></a>如人为风暴所逼。<a id="a-5q"></a>则见室宅为胜妙。<a id="a-5r"></a>彼亦如是。<a id="a-5s"></a>坚信人于坚信道。<a id="a-5t"></a>以二事故。<a id="a-5u"></a>得不坏净。<a id="a-5v"></a>一是可信。<a id="a-5w"></a>二是可求。<a id="a-5x"></a>于坚法道。<a id="a-5y"></a>亦有二事。<a id="a-5z"></a>坚法人于坚法道。<a id="a-60"></a>亦以二事。<a id="a-61"></a>一是可信。<a id="a-62"></a>二是可求。<a id="a-63"></a>于坚信道。<a id="a-64"></a>唯是可信。<a id="a-65"></a>非是可求。<a id="a-66"></a>信解脱道。<a id="a-67"></a>见到道。<a id="a-68"></a>时解脱道。<a id="a-69"></a>非时解脱道。<a id="a-6A"></a>声闻道。<a id="a-6B"></a>辟支佛道。<a id="a-6C"></a>佛道。<a id="a-6D"></a>随相而说。<a id="a-6E"></a>问曰。<a id="a-6F"></a>若信舍利弗身中无学法。<a id="a-6G"></a>为是于法不坏信。<a id="a-6H"></a>为是于僧不坏信。<a id="a-6I"></a>若是法者。<a id="a-6J"></a>彼缘声闻身中无学法。<a id="a-6K"></a>若是僧者。<a id="a-6L"></a>舍利弗一人非僧。<a id="a-6M"></a>答曰。<a id="a-6N"></a>应说是僧。<a id="a-6O"></a>问曰。<a id="a-6P"></a>若然者一人云何是僧。<a id="a-6Q"></a>答曰。<a id="a-6R"></a>若以法而言是僧。<a id="a-6S"></a>若以人而言非僧。</p>
  <p id="a6T">若依未至禅。<a id="a-6U"></a>得未曾得。<a id="a-6V"></a>于佛不坏净现在前时。<a id="a-6W"></a>现在二谓于佛及戒。<a id="a-6X"></a>未来四若起曾得者现在前。<a id="a-6Y"></a>现在二未来无。<a id="a-6Z"></a>乃至依第四禅说亦如是。<a id="a-6a"></a>若依无色定。<a id="a-6b"></a>得未曾得。<a id="a-6c"></a>于佛不坏净现在前时。<a id="a-6d"></a>现在一谓信佛。<a id="a-6e"></a>未来四若起曾得者现在前。<a id="a-6f"></a>现在一未来无。</p>
  <p id="a6g">问曰。<a id="a-6h"></a>云何立不坏净。<a id="a-6i"></a>为以自体。<a id="a-6j"></a>为以所缘。<a id="a-6k"></a>若以自体者。<a id="a-6l"></a>应有二种。<a id="a-6m"></a>谓信及戒。<a id="a-6n"></a>若以所缘者。<a id="a-6o"></a>应有三种。<a id="a-6p"></a>谓佛法僧。<a id="a-6q"></a>所以者何。<a id="a-6r"></a>戒无所缘故。<a id="a-6s"></a>答曰。<a id="a-6t"></a>应作是说。<a id="a-6u"></a>以自体亦以所缘。<a id="a-6v"></a>自体者是戒。<a id="a-6w"></a>所缘者是信。<a id="a-6x"></a>如自体所缘。<a id="a-6y"></a>自体三宝。<a id="a-6z"></a>自体三归。<a id="a-70"></a>说亦如是。<a id="a-71"></a>此是不坏净体性。<a id="a-72"></a>乃至广说。<a id="a-73"></a>已说体性。<a id="a-74"></a>所以今当说。<a id="a-75"></a>何故名不坏。<a id="a-76"></a>不坏净是何义。<a id="a-77"></a>答曰。<a id="a-78"></a>种种观解种种筹量得故名不坏净。<a id="a-79"></a>复次不可破故名不坏净。<a id="a-7A"></a>若沙门婆罗门。<a id="a-7B"></a>若天若魔若梵。<a id="a-7C"></a>及余世间。<a id="a-7D"></a>无有能如法破者。<a id="a-7E"></a>故名不坏净。<a id="a-7F"></a>复次此信不可断。<a id="a-7G"></a>故名不坏净。<a id="a-7H"></a>无有沙门婆罗门能如法断者。<a id="a-7I"></a>广说如上。<a id="a-7J"></a>尊者瞿沙说曰。<a id="a-7K"></a>若于佛法。<a id="a-7L"></a>不种种观解。<a id="a-7M"></a>不种种筹量。<a id="a-7N"></a>犹如水上不系之船。<a id="a-7O"></a>轻躁易坏。<a id="a-7P"></a>与上相违。<a id="a-7Q"></a>则不轻躁易坏。<a id="a-7R"></a>故名不坏净。<a id="a-7S"></a>问曰。<a id="a-7T"></a>世尊何故先说于佛不坏净。<a id="a-7U"></a>乃至后说戒不坏净耶。<a id="a-7V"></a>答曰。<a id="a-7W"></a>若作是说。<a id="a-7X"></a>则文义随顺。<a id="a-7Y"></a>说者则易。<a id="a-7Z"></a>受者易解。<a id="a-7a"></a>复次佛喻如医。<a id="a-7b"></a>法喻无病。<a id="a-7c"></a>僧喻瞻病人。<a id="a-7d"></a>戒喻良药。<a id="a-7e"></a>复次佛能说法故在初。<a id="a-7f"></a>佛为说何法。<a id="a-7g"></a>所以次信。<a id="a-7h"></a>法为谁说。<a id="a-7i"></a>法为僧说。<a id="a-7j"></a>所以次信僧。<a id="a-7k"></a>为以何事故名僧。<a id="a-7l"></a>以戒故名僧。<a id="a-7m"></a>所以次戒。<a id="a-7n"></a>复次能示众生道故先信佛。<a id="a-7o"></a>能到涅槃城故次信法。<a id="a-7p"></a>犹如善伴故次信僧。<a id="a-7q"></a>如资粮故次戒。<a id="a-7r"></a>复次信佛如船师。<a id="a-7s"></a>信法如彼岸。<a id="a-7t"></a>信僧如同载者。<a id="a-7u"></a>信戒如船。</p>
  <p id="a7v">佛经说此圣所爱戒。<a id="a-7w"></a>不破不穿。<a id="a-7x"></a>不杂秽恶。<a id="a-7y"></a>智者所称誉。<a id="a-7z"></a>问曰。<a id="a-80"></a>圣所爱戒。<a id="a-81"></a>何故名不破不穿不杂秽恶。<a id="a-82"></a>广说如杂揵度。</p>
  <p id="a83">佛经说佛告比丘。<a id="a-84"></a>若有众生。<a id="a-85"></a>能信乐汝所说者。<a id="a-86"></a>汝等应以慈愍心为说。<a id="a-87"></a>四不坏净。<a id="a-88"></a>令得安住修行此法。<a id="a-89"></a>广如契经说。<a id="a-8A"></a>问曰。<a id="a-8B"></a>世尊何故说此经耶。<a id="a-8C"></a>答曰。<a id="a-8D"></a>欲为说法者显示应听法缘故。<a id="a-8E"></a>说法者不知应为谁说。<a id="a-8F"></a>谁不应为说。<a id="a-8G"></a>心生怯弱。<a id="a-8H"></a>佛作是说。<a id="a-8I"></a>汝等不应轻有所说。<a id="a-8J"></a>若有众生。<a id="a-8K"></a>能信乐汝所说者。<a id="a-8L"></a>乃可为说。<a id="a-8M"></a>复次欲说报恩法故。<a id="a-8N"></a>佛说此经。<a id="a-8O"></a>经说佛告比丘。<a id="a-8P"></a>若人于百年中。<a id="a-8Q"></a>一肩负父。<a id="a-8R"></a>一肩负母。<a id="a-8S"></a>处处游行。<a id="a-8T"></a>犹不名为报父母恩。<a id="a-8U"></a>佛告比丘。<a id="a-8V"></a>若父母不信教令立信。<a id="a-8W"></a>无戒为说善戒。<a id="a-8X"></a>悭吝教令布施无慧教令修慧。<a id="a-8Y"></a>尔乃名为报父母恩。<a id="a-8Z"></a>问曰。<a id="a-8a"></a>诸佛法中所有善法。<a id="a-8b"></a>尽应教人。<a id="a-8c"></a>何故独说教四不坏净耶。<a id="a-8d"></a>尊者波奢说曰。<a id="a-8e"></a>此中世尊说圣道名不坏净。<a id="a-8f"></a>一切圣道。<a id="a-8g"></a>或是相应法。<a id="a-8h"></a>或是共有法。<a id="a-8i"></a>若说信则说相应法圣道。<a id="a-8j"></a>若说戒则说共有法圣道。<a id="a-8k"></a>复次此说现初门略要始入法一切佛法所有善法。<a id="a-8l"></a>或是色或非色。<a id="a-8m"></a>若说戒。<a id="a-8n"></a>当知已说色性善法。<a id="a-8o"></a>若说信。<a id="a-8p"></a>当知已说非色性善法。<a id="a-8q"></a>如色法非色法。<a id="a-8r"></a>相应不相应。<a id="a-8s"></a>有依无依。<a id="a-8t"></a>有行无行。<a id="a-8u"></a>有势用无势用。<a id="a-8v"></a>有缘无缘。<a id="a-8w"></a>当知亦如是。<a id="a-8x"></a>复次所有善法。<a id="a-8y"></a>或是根性。<a id="a-8z"></a>或非根性。<a id="a-90"></a>若说信。<a id="a-91"></a>当知已说根性善法。<a id="a-92"></a>若说戒。<a id="a-93"></a>当知已说非根性善法。<a id="a-94"></a>复次依四不坏净故。<a id="a-95"></a>施设四沙门果。<a id="a-96"></a>复次此四不坏净。<a id="a-97"></a>有二种相。<a id="a-98"></a>一不坏相。<a id="a-99"></a>二是净相。<a id="a-9A"></a>不坏相者。<a id="a-9B"></a>无漏信不为非信所坏。<a id="a-9C"></a>无漏戒不为非戒所坏。<a id="a-9D"></a>信于心数法中是净相。<a id="a-9E"></a>戒于四大法中是净相。<a id="a-9F"></a>复次为示止恶道贫穷怖畏方便故。<a id="a-9G"></a>戒能止恶道怖畏。<a id="a-9H"></a>信能止贫穷怖畏。<a id="a-9I"></a>无漏信戒。<a id="a-9J"></a>虽无障非不因有漏信戒。<a id="a-9K"></a>复次欲引道依外道受化者令入佛法故。<a id="a-9L"></a>诸比丘。<a id="a-9M"></a>或有亲属。<a id="a-9N"></a>依外道受化。<a id="a-9O"></a>以亲受故。<a id="a-9P"></a>赞叹佛法。<a id="a-9Q"></a>毁訾外道法。<a id="a-9R"></a>令他嗔恚。<a id="a-9S"></a>转远佛法。<a id="a-9T"></a>佛于是说。<a id="a-9U"></a>汝等无力无畏。<a id="a-9V"></a>不知众生诸根心行。<a id="a-9W"></a>汝于彼人。<a id="a-9X"></a>若有怜愍心者。<a id="a-9Y"></a>当为说四不坏净。<a id="a-9Z"></a>若得四不坏净。<a id="a-9a"></a>心不移动。<a id="a-9b"></a>所以者何。<a id="a-9c"></a>比丘当知。<a id="a-9d"></a>四大可令变异。<a id="a-9e"></a>若人得四不坏净。<a id="a-9f"></a>无有变异。<a id="a-9g"></a>问曰。<a id="a-9h"></a>一切诸法。<a id="a-9i"></a>尽不变异。<a id="a-9j"></a>何以独说四大不变异耶。<a id="a-9k"></a>答曰。<a id="a-9l"></a>以四法明四法故。<a id="a-9m"></a>复次行者先观四大不变异相。<a id="a-9n"></a>然后于一切法。<a id="a-9o"></a>见不变异相。<a id="a-9p"></a>复次外道计四大是常。<a id="a-9q"></a>佛说四大非是常法。<a id="a-9r"></a>假令四大如外道所说是常者。<a id="a-9s"></a>是常法可令变异。<a id="a-9t"></a>若我弟子。<a id="a-9u"></a>成就四不坏净有变异者。<a id="a-9v"></a>无有是处。<a id="a-9w"></a>复次四大能持展转增长生死法。</p>
  <p id="a9x">佛经说。<a id="a-9y"></a>信是大象手。<a id="a-9z"></a>问曰。<a id="a-A0"></a>何故佛说信是大象手。<a id="a-A1"></a>答曰。<a id="a-A2"></a>能有所取故。<a id="a-A3"></a>如象有手。<a id="a-A4"></a>能取众生数非众生数物。<a id="a-A5"></a>如是圣弟子。<a id="a-A6"></a>有信手者。<a id="a-A7"></a>能取善法。</p>
  <p id="aA8">佛经说若圣弟子。<a id="a-A9"></a>成就于佛不坏净。<a id="a-AA"></a>多住此法时。<a id="a-AB"></a>是时先成就于佛不坏净。<a id="a-AC"></a>诸天心大欢喜。<a id="a-AD"></a>作如是言。<a id="a-AE"></a>如我等成就多住于佛不坏净故。<a id="a-AF"></a>来生此间。<a id="a-AG"></a>诸圣弟子。<a id="a-AH"></a>亦成就于佛不坏净。<a id="a-AI"></a>身坏命终。<a id="a-AJ"></a>亦当生此间。<a id="a-AK"></a>与我等同处。<a id="a-AL"></a>成就于法不坏净。<a id="a-AM"></a>于僧不坏净。<a id="a-AN"></a>于戒不坏净。<a id="a-AO"></a>亦如是。<a id="a-AP"></a>问曰。<a id="a-AQ"></a>彼诸天先于此间。<a id="a-AR"></a>尽成就四不坏净。<a id="a-AS"></a>何故诸天。<a id="a-AT"></a>或有赞叹于佛不坏净者。<a id="a-AU"></a>或有乃至赞叹于戒不坏净者耶。<a id="a-AV"></a>答曰。<a id="a-AW"></a>众生或有为于佛不坏净。<a id="a-AX"></a>勤修方便入于佛法。<a id="a-AY"></a>或有乃至为于戒不坏净。<a id="a-AZ"></a>勤修方便入于佛法。<a id="a-Aa"></a>若为于佛不坏净。<a id="a-Ab"></a>诸天勤修方便入于佛法者。<a id="a-Ac"></a>则赞叹于佛不坏净。<a id="a-Ad"></a>乃至为于戒不坏净。<a id="a-Ae"></a>诸天勤修方便入于佛法者。<a id="a-Af"></a>则赞叹于戒不坏净。<a id="a-Ag"></a>复次诸天或有乐观于佛者。<a id="a-Ah"></a>或有乐观于戒者。<a id="a-Ai"></a>若乐观于佛者。<a id="a-Aj"></a>赞叹于佛不坏净。<a id="a-Ak"></a>乃至若乐观于戒者。<a id="a-Al"></a>赞叹于戒不坏净。</p>
  <p id="aAm">佛经说阿阇世王。<a id="a-An"></a>成就无根信。<a id="a-Ao"></a>问曰。<a id="a-Ap"></a>一切有为法皆有根。<a id="a-Aq"></a>何故说阿阇世王信无根耶。<a id="a-Ar"></a>答曰。<a id="a-As"></a>此信以无见道根故。<a id="a-At"></a>如说不坏智相应信。<a id="a-Au"></a>以见道为根。<a id="a-Av"></a>彼无见道根故言无根。<a id="a-Aw"></a>而有与见道相似信为根。<a id="a-Ax"></a>复次无无漏智善根故言无根。<a id="a-Ay"></a>无漏信以无漏智无漏善根为根。<a id="a-Az"></a>彼不得无漏智。<a id="a-B0"></a>亦不得无漏善根。<a id="a-B1"></a>而得与无漏相似信。<a id="a-B2"></a>复次阿阇世王。<a id="a-B3"></a>不久供养佛。<a id="a-B4"></a>亦不亲近诸有德比丘。<a id="a-B5"></a>而得如是信。<a id="a-B6"></a>若于楼观象马之上。<a id="a-B7"></a>见佛世尊。<a id="a-B8"></a>即前向佛。<a id="a-B9"></a>以身投地。<a id="a-BA"></a>身无苦痛。<a id="a-BB"></a>是无根信力。<a id="a-BC"></a>亦是佛之威神。<a id="a-BD"></a>是故名无根信。<a id="a-BE"></a>复次此信无相似因。<a id="a-BF"></a>无有法与彼信作相似因者。<a id="a-BG"></a>如干树无根。<a id="a-BH"></a>彼信亦尔。<a id="a-BI"></a>故名无根。<a id="a-BJ"></a>复次虽有此信。<a id="a-BK"></a>不免恶道。<a id="a-BL"></a>故名无根信。</p>
  <p id="aBM">此四颠倒须陀洹。<a id="a-BN"></a>几断几不断。<a id="a-BO"></a>问曰。<a id="a-BP"></a>何故作此论。<a id="a-BQ"></a>答曰。<a id="a-BR"></a>如毗婆阇婆提说。<a id="a-BS"></a>有十二颠倒。<a id="a-BT"></a>谓无常有常想颠倒心颠倒见颠倒。<a id="a-BU"></a>苦有乐想颠倒心颠倒见颠倒。<a id="a-BV"></a>无我我想颠倒心颠倒见颠倒。<a id="a-BW"></a>不净净想颠倒心颠倒见颠倒。<a id="a-BX"></a>八是见道断。<a id="a-BY"></a>四是修道断。<a id="a-BZ"></a>八见道断者。<a id="a-Ba"></a>无常常想颠倒见颠倒。<a id="a-Bb"></a>苦有乐想颠倒见颠倒。<a id="a-Bc"></a>无我我想颠倒见颠倒不净净想颠倒见颠倒。<a id="a-Bd"></a>四是修道断者。<a id="a-Be"></a>无常计常心颠倒。<a id="a-Bf"></a>苦计乐心颠倒。<a id="a-Bg"></a>无我计我心颠倒。<a id="a-Bh"></a>不净计净心颠倒。<a id="a-Bi"></a>诸见道断者。<a id="a-Bj"></a>苦比忍现在前时毕竟断。<a id="a-Bk"></a>诸修道断者。<a id="a-Bl"></a>金刚喻定现在前时毕竟断。<a id="a-Bm"></a>问曰。<a id="a-Bn"></a>彼何故作如是说。<a id="a-Bo"></a>答曰。<a id="a-Bp"></a>彼依佛经。<a id="a-Bq"></a>佛经说佛告比丘。<a id="a-Br"></a>此四颠倒想颠倒心颠倒见颠倒。<a id="a-Bs"></a>乃至广说。<a id="a-Bt"></a>依此经故。<a id="a-Bu"></a>说十二颠倒。<a id="a-Bv"></a>以二事止如是说者意。<a id="a-Bw"></a>而作问答。<a id="a-Bx"></a>若作是问。<a id="a-By"></a>此四颠倒须陀洹。<a id="a-Bz"></a>几断几不断。<a id="a-C0"></a>则止彼说十二者意。<a id="a-C1"></a>若作是答。<a id="a-C2"></a>须陀洹尽断则止彼说是修道断者意。<a id="a-C3"></a>所以者何。<a id="a-C4"></a>修道中无如是法。<a id="a-C5"></a>是须陀洹所断。<a id="a-C6"></a>若颠倒有十二种。<a id="a-C7"></a>亦是修道断者。<a id="a-C8"></a>则违佛经。<a id="a-C9"></a>如说佛告比丘。<a id="a-CA"></a>若有四颠倒。<a id="a-CB"></a>所颠倒者。<a id="a-CC"></a>当知皆是愚小凡夫。<a id="a-CD"></a>所以者何。<a id="a-CE"></a>凡夫观生死法。<a id="a-CF"></a>不见端绪。<a id="a-CG"></a>如观狗肠。<a id="a-CH"></a>佛经若说四。<a id="a-CI"></a>当知则无十二。<a id="a-CJ"></a>若说皆是愚小凡夫。<a id="a-CK"></a>当知则非修道所断。<a id="a-CL"></a>问曰。<a id="a-CM"></a>若颠倒但有四者。<a id="a-CN"></a>毗婆阇婆提所引经云何通耶。<a id="a-CO"></a>答曰。<a id="a-CP"></a>想心亲近颠倒故。<a id="a-CQ"></a>亦名颠倒。<a id="a-CR"></a>问曰。<a id="a-CS"></a>受等诸数法。<a id="a-CT"></a>亦亲近颠倒法。<a id="a-CU"></a>何故不名颠倒耶。<a id="a-CV"></a>答曰此二是世俗言说法故。<a id="a-CW"></a>世俗皆作是说。<a id="a-CX"></a>此人心颠倒想颠倒。<a id="a-CY"></a>而不说受颠倒思颠倒。<a id="a-CZ"></a>问曰。<a id="a-Ca"></a>颠倒体性是何。<a id="a-Cb"></a>答曰。<a id="a-Cc"></a>体性是慧。<a id="a-Cd"></a>问曰。<a id="a-Ce"></a>若颠倒体性是慧者。<a id="a-Cf"></a>此五见几是颠倒。<a id="a-Cg"></a>几非颠倒。<a id="a-Ch"></a>答曰。<a id="a-Ci"></a>二见半是颠倒。<a id="a-Cj"></a>二见半非颠倒二见半是颠倒者。<a id="a-Ck"></a>谓身见见取边见中常见。<a id="a-Cl"></a>二见半非颠倒者。<a id="a-Cm"></a>谓邪见戒取边见中断见。<a id="a-Cn"></a>问曰。<a id="a-Co"></a>何故二见半是颠倒。<a id="a-Cp"></a>二见半非颠倒耶。<a id="a-Cq"></a>答曰。<a id="a-Cr"></a>以三事故是颠倒。<a id="a-Cs"></a>一以猛利。<a id="a-Ct"></a>二以妄取。<a id="a-Cu"></a>三以一向性颠倒。<a id="a-Cv"></a>邪见边见所摄断见。<a id="a-Cw"></a>虽是猛利一向性颠倒。<a id="a-Cx"></a>而非妄取。<a id="a-Cy"></a>所以者何。<a id="a-Cz"></a>一向坏物体故。<a id="a-D0"></a>戒取虽是猛利亦是妄取。<a id="a-D1"></a>而非一向性颠倒。<a id="a-D2"></a>所以者何。<a id="a-D3"></a>有少相似故。<a id="a-D4"></a>有色界道。<a id="a-D5"></a>能离欲界。<a id="a-D6"></a>有无色界道。<a id="a-D7"></a>能离色界。<a id="a-D8"></a>此是颠倒体性。<a id="a-D9"></a>乃至广说。<a id="a-DA"></a>已说体性。<a id="a-DB"></a>所以今当说。<a id="a-DC"></a>何故名颠倒。<a id="a-DD"></a>颠倒是何义。<a id="a-DE"></a>答曰。<a id="a-DF"></a>所取颠倒故名颠倒。</p>
  <p id="aDG">此颠倒。<a id="a-DH"></a>一向见苦断。<a id="a-DI"></a>问曰。<a id="a-DJ"></a>何故颠倒一向见苦断耶。<a id="a-DK"></a>答曰。<a id="a-DL"></a>因苦生故。<a id="a-DM"></a>还见苦断。<a id="a-DN"></a>复次此颠倒。<a id="a-DO"></a>依果生故。<a id="a-DP"></a>还见果断。<a id="a-DQ"></a>复次身见是见苦断性。<a id="a-DR"></a>是颠倒以身见。<a id="a-DS"></a>是见苦断故。<a id="a-DT"></a>颠倒亦见苦断。<a id="a-DU"></a>复次苦谛是粗现法。<a id="a-DV"></a>若于粗现法中谬误者。<a id="a-DW"></a>则为贤圣之所呵责。<a id="a-DX"></a>如人昼日谬误人所呵责。<a id="a-DY"></a>彼亦如是。<a id="a-DZ"></a>余三谛微细。<a id="a-Da"></a>若于微细法中。<a id="a-Db"></a>有谬误者。<a id="a-Dc"></a>贤圣不必呵责。<a id="a-Dd"></a>如人于夜有谬误者。<a id="a-De"></a>不必为人之所呵责。<a id="a-Df"></a>复次行者见苦已。<a id="a-Dg"></a>更无颠倒心。<a id="a-Dh"></a>无有是处。<a id="a-Di"></a>以分别故。<a id="a-Dj"></a>而作是说。<a id="a-Dk"></a>假令行者见苦谛已。<a id="a-Dl"></a>不见余三谛。<a id="a-Dm"></a>他人问言。<a id="a-Dn"></a>此阴是常是断。<a id="a-Do"></a>答言是断。<a id="a-Dp"></a>无有一刹那住者。<a id="a-Dq"></a>为是苦是乐耶。<a id="a-Dr"></a>答言是苦。<a id="a-Ds"></a>如热铁丸。<a id="a-Dt"></a>是净不净耶。<a id="a-Du"></a>答言是不净。<a id="a-Dv"></a>粪秽聚。<a id="a-Dw"></a>有我无我耶。<a id="a-Dx"></a>答言无我。<a id="a-Dy"></a>无作无作者。</p>
  <p id="aDz">问曰。<a id="a-E0"></a>坚信坚法人。<a id="a-E1"></a>亦断颠倒。<a id="a-E2"></a>何故但说须陀洹耶。<a id="a-E3"></a>答曰。<a id="a-E4"></a>应说而不说者。<a id="a-E5"></a>当知此说有余。<a id="a-E6"></a>复次坚信坚法人。<a id="a-E7"></a>是分别相。<a id="a-E8"></a>于此颠倒。<a id="a-E9"></a>或有断者有不断者。<a id="a-EA"></a>此中一向说不分别相者。<a id="a-EB"></a>复次欲令疑者得决定故。<a id="a-EC"></a>须陀洹行凡夫所行法。<a id="a-ED"></a>与妻子同一处宿。<a id="a-EE"></a>手扪摸骨人。<a id="a-EF"></a>着憍奢耶衣。<a id="a-EG"></a>栴檀涂身。<a id="a-EH"></a>亦着种种璎珞华鬘。<a id="a-EI"></a>亦驱使奴婢仆从。<a id="a-EJ"></a>亦以手打搏众生时。<a id="a-EK"></a>人见此事故。<a id="a-EL"></a>谓不断颠倒。<a id="a-EM"></a>欲令此疑得决定故。<a id="a-EN"></a>而作是说。<a id="a-EO"></a>坚信坚法人。<a id="a-EP"></a>尚无有漏善心不隐没无记心现在前。<a id="a-EQ"></a>何况染污心耶。</p>
  <p id="aER">问曰须陀洹斯陀含。<a id="a-ES"></a>起染爱时。<a id="a-ET"></a>为是乐想净想。<a id="a-EU"></a>为是苦想不净想。<a id="a-EV"></a>若起乐想净想者。<a id="a-EW"></a>云何不是颠倒耶。<a id="a-EX"></a>若是苦想不净想者。<a id="a-EY"></a>云何起染爱耶。<a id="a-EZ"></a>答曰。<a id="a-Ea"></a>应作是说。<a id="a-Eb"></a>起乐想净想。<a id="a-Ec"></a>问曰。<a id="a-Ed"></a>若然者云何不是颠倒耶。<a id="a-Ee"></a>答曰。<a id="a-Ef"></a>先作是说。<a id="a-Eg"></a>以三事故是颠倒。<a id="a-Eh"></a>一以猛利。<a id="a-Ei"></a>二以妄取。<a id="a-Ej"></a>三以一向性倒须陀洹染爱。<a id="a-Ek"></a>虽是猛利及以妄取。<a id="a-El"></a>而非一向性倒。<a id="a-Em"></a>复次或有于谛计乐计净。<a id="a-En"></a>或有于境界计乐计净。<a id="a-Eo"></a>于谛计乐计净者。<a id="a-Ep"></a>须陀洹永断于境界。<a id="a-Eq"></a>计乐计净者。<a id="a-Er"></a>须陀洹未断。<a id="a-Es"></a>复有说。<a id="a-Et"></a>须陀洹起染爱时。<a id="a-Eu"></a>计苦计不净。<a id="a-Ev"></a>问曰。<a id="a-Ew"></a>若然者云何起染爱耶。<a id="a-Ex"></a>答曰。<a id="a-Ey"></a>从无始已来。<a id="a-Ez"></a>学习此法。<a id="a-F0"></a>身心生热。<a id="a-F1"></a>为制伏此心故。<a id="a-F2"></a>起此染爱。<a id="a-F3"></a>犹如自喜婆罗门。<a id="a-F4"></a>指触粪秽。<a id="a-F5"></a>诣鍜师所。<a id="a-F6"></a>求以火净之。<a id="a-F7"></a>时鍜师语言。<a id="a-F8"></a>可以灰土浣草而以净之。<a id="a-F9"></a>婆罗门言。<a id="a-FA"></a>如是等物。<a id="a-FB"></a>不能净于我指。<a id="a-FC"></a>必当以火净之。<a id="a-FD"></a>是时鍜师。<a id="a-FE"></a>烧钳作火色。<a id="a-FF"></a>以钳其指。<a id="a-FG"></a>时婆罗门。<a id="a-FH"></a>为热所苦逼。<a id="a-FI"></a>便振其手。<a id="a-FJ"></a>以指着口中。<a id="a-FK"></a>婆罗门审知指不净。<a id="a-FL"></a>但为苦痛所逼。<a id="a-FM"></a>而着口中。<a id="a-FN"></a>彼亦如是。<a id="a-FO"></a>复次为无始已来。<a id="a-FP"></a>久习烦恼所逼切故。<a id="a-FQ"></a>为治此法起于染爱。<a id="a-FR"></a>如人身体鲜白软细。<a id="a-FS"></a>而生痈疮极用苦痛。<a id="a-FT"></a>求欲治之医语之言。<a id="a-FU"></a>汝可以湿狗粪而用涂之。<a id="a-FV"></a>其人即涂。<a id="a-FW"></a>审知狗粪不净。<a id="a-FX"></a>为除病故。<a id="a-FY"></a>而以涂之。<a id="a-FZ"></a>彼亦如是。</p>
 </body>
</html>