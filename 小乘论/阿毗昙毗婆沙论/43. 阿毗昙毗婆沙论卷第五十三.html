<!doctype html>
<html id="z3IBVmH15C" data-ver="1200">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第五十三</h1>
  <h2 id="a2">使犍度人品第三之五</h2>
  <p id="a3">问曰。<a id="a-4"></a>何处有中有。<a id="a-5"></a>答曰。<a id="a-6"></a>欲色界非无色界。<a id="a-7"></a>问曰。<a id="a-8"></a>何故无色界无中有耶。<a id="a-9"></a>答曰。<a id="a-A"></a>非田非器。<a id="a-B"></a>乃至广说。<a id="a-C"></a>复次若处所有受二种报业。<a id="a-D"></a>则有中有。<a id="a-E"></a>谓中有报业。<a id="a-F"></a>生有报业。<a id="a-G"></a>无色界唯有生有报业。<a id="a-H"></a>如中有报业。<a id="a-I"></a>生有报业。<a id="a-J"></a>初造报业。<a id="a-K"></a>生有报业。<a id="a-L"></a>细果粗果业。<a id="a-M"></a>说亦如是。<a id="a-N"></a>复次若处所受二种报业。<a id="a-O"></a>谓色报业。<a id="a-P"></a>无色报业。<a id="a-Q"></a>是处则有中有。<a id="a-R"></a>无色界。<a id="a-S"></a>唯有无色报业。<a id="a-T"></a>如色报业。<a id="a-U"></a>无色报业。<a id="a-V"></a>相应业。<a id="a-W"></a>不相应业。<a id="a-X"></a>有所依业。<a id="a-Y"></a>无所依业。<a id="a-Z"></a>有势业。<a id="a-a"></a>无势业。<a id="a-b"></a>有缘业。<a id="a-c"></a>无缘业。<a id="a-d"></a>说亦如是。<a id="a-e"></a>复次若处所有三种业。<a id="a-f"></a>谓身口意业。<a id="a-g"></a>则有中有。<a id="a-h"></a>无色界唯有意业。<a id="a-i"></a>复次若有十善业道处。<a id="a-j"></a>则有中有。<a id="a-k"></a>无色界唯有三善业道。<a id="a-l"></a>复次若有五阴报业处。<a id="a-m"></a>则有中有。<a id="a-n"></a>无色界唯有四阴报业。<a id="a-o"></a>复次若有二种白法。<a id="a-p"></a>谓白因白果。<a id="a-q"></a>则有中有。<a id="a-r"></a>无色界唯有白因。<a id="a-s"></a>而无白果。<a id="a-t"></a>复次若有来去处。<a id="a-u"></a>则有中有。<a id="a-v"></a>无色界无有来去。<a id="a-w"></a>问曰。<a id="a-x"></a>若然者。<a id="a-y"></a>死已还生自尸中。<a id="a-z"></a>有何来去耶。<a id="a-10"></a>答曰。<a id="a-11"></a>众生或有生恶道者。<a id="a-12"></a>或有生四天下者。<a id="a-13"></a>或有生天者。<a id="a-14"></a>或般涅槃者。<a id="a-15"></a>生恶道者。<a id="a-16"></a>识在足下灭。<a id="a-17"></a>生四天下。<a id="a-18"></a>者识在脐边灭。<a id="a-19"></a>生天者。<a id="a-1A"></a>识在面灭。<a id="a-1B"></a>般涅槃者。<a id="a-1C"></a>识在心边灭。<a id="a-1D"></a>众生多于面上生爱。<a id="a-1E"></a>若心识从足下灭。<a id="a-1F"></a>来生面上。<a id="a-1G"></a>岂非来去耶。<a id="a-1H"></a>若识从足灭。<a id="a-1I"></a>还生足中。<a id="a-1J"></a>无色界犹无是事。</p>
  <p id="a1K">问曰。<a id="a-1L"></a>中有为有移转不耶。<a id="a-1M"></a>答曰。<a id="a-1N"></a>无有移转。<a id="a-1O"></a>谓于界于趣于处。<a id="a-1P"></a>问曰。<a id="a-1Q"></a>若中有于界无移转者。<a id="a-1R"></a>少闻比丘因缘云何通。<a id="a-1S"></a>曾闻有族姓子。<a id="a-1T"></a>于佛法出家。<a id="a-1U"></a>不修多闻方便。<a id="a-1V"></a>住阿练若处。<a id="a-1W"></a>以宿因力故。<a id="a-1X"></a>能起世俗初禅。<a id="a-1Y"></a>谓是须陀洹果。<a id="a-1Z"></a>乃至起世俗第四禅。<a id="a-1a"></a>谓是阿罗汉果。<a id="a-1b"></a>于一生中。<a id="a-1c"></a>未得谓得。<a id="a-1d"></a>未解谓解。<a id="a-1e"></a>未证谓证。<a id="a-1f"></a>更不求胜进道。<a id="a-1g"></a>未得当得。<a id="a-1h"></a>未解当解。<a id="a-1i"></a>未证后证。<a id="a-1j"></a>后身坏命终。<a id="a-1k"></a>第四禅中有。<a id="a-1l"></a>而现在前。<a id="a-1m"></a>当于尔时。<a id="a-1n"></a>便作是念。<a id="a-1o"></a>我断一切生分。<a id="a-1p"></a>应般涅槃。<a id="a-1q"></a>不应更生。<a id="a-1r"></a>今我中有。<a id="a-1s"></a>何缘而生。<a id="a-1t"></a>定无解脱。<a id="a-1u"></a>若有解脱我应得之。<a id="a-1v"></a>便生谤涅槃邪见。<a id="a-1w"></a>以邪见故。<a id="a-1x"></a>第四禅中有即灭。<a id="a-1y"></a>阿毗地狱中有。<a id="a-1z"></a>而现在前。<a id="a-20"></a>命终后生阿毗地狱。<a id="a-21"></a>答曰。<a id="a-22"></a>此是前有时移转。<a id="a-23"></a>非中有时。<a id="a-24"></a>彼死时。<a id="a-25"></a>第四禅瑞相现在前。<a id="a-26"></a>见彼相已。<a id="a-27"></a>便作是念。<a id="a-28"></a>我断一切生分。<a id="a-29"></a>应般涅槃。<a id="a-2A"></a>今此瑞相。<a id="a-2B"></a>何缘而生。<a id="a-2C"></a>定无解脱。<a id="a-2D"></a>若有解脱。<a id="a-2E"></a>我应得之。<a id="a-2F"></a>便生谤涅槃邪见。<a id="a-2G"></a>生邪见故。<a id="a-2H"></a>第四禅瑞相便灭。<a id="a-2I"></a>阿毗地狱瑞相。<a id="a-2J"></a>而现在前。<a id="a-2K"></a>身坏命终。<a id="a-2L"></a>生阿毗地狱。<a id="a-2M"></a>以是事故。<a id="a-2N"></a>知于前有时移转。<a id="a-2O"></a>非中有转。<a id="a-2P"></a>问曰。<a id="a-2Q"></a>若中有于趣无移转者。<a id="a-2R"></a>善行恶行因缘云何通。<a id="a-2S"></a>曾闻舍卫国有二人。<a id="a-2T"></a>一名善行。<a id="a-2U"></a>二名恶行。<a id="a-2V"></a>善行者。<a id="a-2W"></a>于一身中。<a id="a-2X"></a>常行善行。<a id="a-2Y"></a>不行恶行。<a id="a-2Z"></a>恶行者于一身中。<a id="a-2a"></a>常行恶行。<a id="a-2b"></a>不行善行。<a id="a-2c"></a>行恶行者。<a id="a-2d"></a>以后报善业故。<a id="a-2e"></a>天中有现在前。<a id="a-2f"></a>当于是时。<a id="a-2g"></a>便作是念。<a id="a-2h"></a>我一生内。<a id="a-2i"></a>常行恶行。<a id="a-2j"></a>不行善行。<a id="a-2k"></a>应生恶趣。<a id="a-2l"></a>不应生天。<a id="a-2m"></a>今我天中有何缘而生。<a id="a-2n"></a>便作是念。<a id="a-2o"></a>定无善恶业报。<a id="a-2p"></a>若有者。<a id="a-2q"></a>我应得之。<a id="a-2r"></a>便生谤因果邪见。<a id="a-2s"></a>以邪见故。<a id="a-2t"></a>天中有便灭。<a id="a-2u"></a>地狱中有即生。<a id="a-2v"></a>身坏命终生地狱中。<a id="a-2w"></a>行善行者。<a id="a-2x"></a>命终时。<a id="a-2y"></a>以后报不善业故。<a id="a-2z"></a>地狱中有。<a id="a-30"></a>而现在前。<a id="a-31"></a>便作是念。<a id="a-32"></a>我一生内常行善行。<a id="a-33"></a>不行恶行。<a id="a-34"></a>应生善趣。<a id="a-35"></a>不应生恶趣。<a id="a-36"></a>今我地狱中有何缘而生。<a id="a-37"></a>便作是念。<a id="a-38"></a>定是我后报不善之业。<a id="a-39"></a>今生此果。<a id="a-3A"></a>即自忆念所作诸善。<a id="a-3B"></a>生大善心。<a id="a-3C"></a>而现在前。<a id="a-3D"></a>地狱中有便灭。<a id="a-3E"></a>天中有即生。<a id="a-3F"></a>身坏命终。<a id="a-3G"></a>生于天上。<a id="a-3H"></a>答曰。<a id="a-3I"></a>如此皆是前有时移转非中有时。<a id="a-3J"></a>一切众生死时。<a id="a-3K"></a>必有好恶瑞相。<a id="a-3L"></a>若多行善众生。<a id="a-3M"></a>死时多见好堂舍楼观园林浴地游戏之处。<a id="a-3N"></a>多行恶众生。<a id="a-3O"></a>死时多见火焰刀毒狼狗冢墓。<a id="a-3P"></a>行恶行者死时。<a id="a-3Q"></a>以后报善业故。<a id="a-3R"></a>天瑞相现在前。<a id="a-3S"></a>见已便作是念。<a id="a-3T"></a>我一生内。<a id="a-3U"></a>常行恶行不行善行。<a id="a-3V"></a>我应生恶趣。<a id="a-3W"></a>不应生天。<a id="a-3X"></a>今此瑞相何缘而生。<a id="a-3Y"></a>定无善恶业报。<a id="a-3Z"></a>便生谤因果邪见。<a id="a-3a"></a>生邪见故。<a id="a-3b"></a>生天瑞相便灭。<a id="a-3c"></a>地狱瑞相即生。<a id="a-3d"></a>行善行者死时。<a id="a-3e"></a>以后报恶业故。<a id="a-3f"></a>地狱瑞相现在前。<a id="a-3g"></a>见已便作是念。<a id="a-3h"></a>我一生内。<a id="a-3i"></a>常行善行。<a id="a-3j"></a>不行恶行。<a id="a-3k"></a>应生善处。<a id="a-3l"></a>不生恶趣。<a id="a-3m"></a>今此瑞相何缘而生。<a id="a-3n"></a>定是我后报不善业故。<a id="a-3o"></a>今生此果。<a id="a-3p"></a>即自忆念所行诸善。<a id="a-3q"></a>生大善心。<a id="a-3r"></a>而现在前。<a id="a-3s"></a>地狱瑞相便灭。<a id="a-3t"></a>天中瑞相即生。<a id="a-3u"></a>身坏命终。<a id="a-3v"></a>生于天上。<a id="a-3w"></a>以是事故。<a id="a-3x"></a>此二俱是前有时移转。<a id="a-3y"></a>非中有时。<a id="a-3z"></a>问曰。<a id="a-40"></a>若中有于处无移转者。<a id="a-41"></a>频婆娑罗王因缘云何通。<a id="a-42"></a>曾闻频婆娑罗王。<a id="a-43"></a>兜率天中有现在前。<a id="a-44"></a>当生兜率天。<a id="a-45"></a>经须弥山顶。<a id="a-46"></a>见毗沙门天王所食之食。<a id="a-47"></a>其色鲜明。<a id="a-48"></a>香味具足。<a id="a-49"></a>便作是念。<a id="a-4A"></a>我先生此。<a id="a-4B"></a>后当生兜率天。<a id="a-4C"></a>作是念时。<a id="a-4D"></a>兜率天中有便灭。<a id="a-4E"></a>四天王中有即生。<a id="a-4F"></a>命终生于四天王天。<a id="a-4G"></a>答曰。<a id="a-4H"></a>此亦是前有时移转。<a id="a-4I"></a>非中有时。<a id="a-4J"></a>曾闻。<a id="a-4K"></a>频婆娑罗王。<a id="a-4L"></a>为假名子阿阇贳所缚。<a id="a-4M"></a>闭在狱中。<a id="a-4N"></a>断其饮食。<a id="a-4O"></a>以刀剥足下皮。<a id="a-4P"></a>尔时世尊。<a id="a-4Q"></a>住耆阇崛山。<a id="a-4R"></a>以怜愍故。<a id="a-4S"></a>便放光明。<a id="a-4T"></a>从窗牖中。<a id="a-4U"></a>照其身上。<a id="a-4V"></a>遇佛光故。<a id="a-4W"></a>身得安隐。<a id="a-4X"></a>生念佛心。<a id="a-4Y"></a>我今遭此厄难。<a id="a-4Z"></a>世尊而不见念。<a id="a-4a"></a>尔时世尊知其心念。<a id="a-4b"></a>便告大目揵连。<a id="a-4c"></a>汝诣频婆娑罗王所。<a id="a-4d"></a>作如是言。<a id="a-4e"></a>我于大王。<a id="a-4f"></a>所应作者。<a id="a-4g"></a>皆已作之。<a id="a-4h"></a>济汝恶趣决定报业。<a id="a-4i"></a>如来尚不得免。<a id="a-4j"></a>尔时大目揵连。<a id="a-4k"></a>从佛闻是语已。<a id="a-4l"></a>即入禅定。<a id="a-4m"></a>以禅定力。<a id="a-4n"></a>如其所念。<a id="a-4o"></a>从耆阇崛山灭。<a id="a-4p"></a>如于泉池水中从地而出。<a id="a-4q"></a>住频婆娑罗王前。<a id="a-4r"></a>作如是言。<a id="a-4s"></a>大王当知。<a id="a-4t"></a>如来言无有二。<a id="a-4u"></a>慧眼照净。<a id="a-4v"></a>深见因果。<a id="a-4w"></a>作如是言。<a id="a-4x"></a>我于大王。<a id="a-4y"></a>所应作者。<a id="a-4z"></a>皆已作之。<a id="a-50"></a>济汝恶趣决定报业。<a id="a-51"></a>如来尚不得免。<a id="a-52"></a>作是语已。<a id="a-53"></a>而为说法。<a id="a-54"></a>时频婆娑罗王。<a id="a-55"></a>以饥渴故。<a id="a-56"></a>而不解了。<a id="a-57"></a>便作是言。<a id="a-58"></a>尊者大目揵连。<a id="a-59"></a>何天揣食。<a id="a-5A"></a>最为美妙。<a id="a-5B"></a>尔时尊者大目揵连。<a id="a-5C"></a>次第叹说四天王食。<a id="a-5D"></a>时频婆娑罗王。<a id="a-5E"></a>闻已身坏命绝。<a id="a-5F"></a>生四天王天。<a id="a-5G"></a>作毗沙门天王太子。<a id="a-5H"></a>名阇那梨沙。<a id="a-5I"></a>以是事故。<a id="a-5J"></a>知是前有时移转。<a id="a-5K"></a>非中有时。<a id="a-5L"></a>譬喻者。<a id="a-5M"></a>作如是说。<a id="a-5N"></a>中有可移转。<a id="a-5O"></a>彼作是说。<a id="a-5P"></a>一切诸业。<a id="a-5Q"></a>皆可移转。<a id="a-5R"></a>造五无间业。<a id="a-5S"></a>尚可移转。<a id="a-5T"></a>何况中有。<a id="a-5U"></a>若作无间业不可移转者。<a id="a-5V"></a>则无有能过有顶者。<a id="a-5W"></a>以有能过有顶者故。<a id="a-5X"></a>知五无间业亦可移转。<a id="a-5Y"></a>评曰。<a id="a-5Z"></a>应作是说。<a id="a-5a"></a>中有不可移转。</p>
  <p id="a5b">问曰。<a id="a-5c"></a>住中有为经几时。<a id="a-5d"></a>答曰。<a id="a-5e"></a>经于少时不久所以者何。<a id="a-5f"></a>彼于六入。<a id="a-5g"></a>求受身处。<a id="a-5h"></a>是故速令生有相续。</p>
  <p id="a5i">问曰。<a id="a-5j"></a>众生受身法和合。<a id="a-5k"></a>速令生有相续可尔。<a id="a-5l"></a>若受身法不和合者。<a id="a-5m"></a>如父在罽宾。<a id="a-5n"></a>母在真丹。<a id="a-5o"></a>父在真丹。<a id="a-5p"></a>母在罽宾。<a id="a-5q"></a>云何速令生有相续耶。<a id="a-5r"></a>答曰。<a id="a-5s"></a>应观此众生。<a id="a-5t"></a>或于母作业可移转。<a id="a-5u"></a>于父作业不可移转。<a id="a-5v"></a>或于父作业可移转。<a id="a-5w"></a>于母作业不可移转。<a id="a-5x"></a>或于父母作业。<a id="a-5y"></a>俱不可移转。<a id="a-5z"></a>或于父母作业。<a id="a-60"></a>俱可移转。<a id="a-61"></a>若于母作业可移转。<a id="a-62"></a>于父作业不可移转者。<a id="a-63"></a>若是威仪具足。<a id="a-64"></a>净修梵行。<a id="a-65"></a>身持五戒。<a id="a-66"></a>极善男子。<a id="a-67"></a>必至他妇女边。<a id="a-68"></a>令彼生相续。<a id="a-69"></a>若于父作业可移转。<a id="a-6A"></a>于母作业不可移转者。<a id="a-6B"></a>若是威仪具足。<a id="a-6C"></a>净修梵行。<a id="a-6D"></a>身持五戒。<a id="a-6E"></a>极善女人。<a id="a-6F"></a>必至他男子边。<a id="a-6G"></a>令彼生相续。<a id="a-6H"></a>若于父母。<a id="a-6I"></a>作业俱不可移转者。<a id="a-6J"></a>受身者虽未死。<a id="a-6K"></a>其人虽所求未得。<a id="a-6L"></a>便生去心。<a id="a-6M"></a>于其道路。<a id="a-6N"></a>火不能烧。<a id="a-6O"></a>刃不能伤。<a id="a-6P"></a>毒不能害。<a id="a-6Q"></a>必至彼和合。<a id="a-6R"></a>令彼生相续。</p>
  <p id="a6S">问曰。<a id="a-6T"></a>若众生常有欲心者可尔。<a id="a-6U"></a>若众生时有欲心者。<a id="a-6V"></a>云何可尔。<a id="a-6W"></a>如狗秋时有欲心。<a id="a-6X"></a>罴冬时有欲心。<a id="a-6Y"></a>马春时有欲心。<a id="a-6Z"></a>牛夏时有欲心。<a id="a-6a"></a>如是等云何可尔。<a id="a-6b"></a>答曰。<a id="a-6c"></a>以彼众生业力故。<a id="a-6d"></a>非时亦生欲心。<a id="a-6e"></a>而得和合。<a id="a-6f"></a>令彼生相续。<a id="a-6g"></a>复有说者。<a id="a-6h"></a>生相似者中。<a id="a-6i"></a>如狗时有欲心。<a id="a-6j"></a>豺常有欲心。<a id="a-6k"></a>应生狗中者。<a id="a-6l"></a>生于豺中。<a id="a-6m"></a>罴时有欲心。<a id="a-6n"></a>熊常有欲心。<a id="a-6o"></a>应生罴中者。<a id="a-6p"></a>生于熊中。<a id="a-6q"></a>马时有欲心。<a id="a-6r"></a>驴常有欲心。<a id="a-6s"></a>应生马中者。<a id="a-6t"></a>生于驴中。<a id="a-6u"></a>牛时有欲心。<a id="a-6v"></a>野牛常有欲心。<a id="a-6w"></a>应生牛中者。<a id="a-6x"></a>生野牛中。<a id="a-6y"></a>尊者奢摩达多说曰。<a id="a-6z"></a>中有众生。<a id="a-70"></a>寿七七日。<a id="a-71"></a>尊者和须密说曰。<a id="a-72"></a>中有众生。<a id="a-73"></a>寿命七日。<a id="a-74"></a>不过一七。<a id="a-75"></a>所以者何。<a id="a-76"></a>彼身羸劣故。<a id="a-77"></a>问曰。<a id="a-78"></a>若至七日。<a id="a-79"></a>生处不和合者。<a id="a-7A"></a>彼断灭耶。<a id="a-7B"></a>答曰。<a id="a-7C"></a>不断灭。<a id="a-7D"></a>即于中有。<a id="a-7E"></a>而得久住。<a id="a-7F"></a>尊者佛陀提婆说曰。<a id="a-7G"></a>中有寿命不定。<a id="a-7H"></a>所以者何。<a id="a-7I"></a>生处缘不定故。<a id="a-7J"></a>中有虽得和合。<a id="a-7K"></a>生有不和合故。<a id="a-7L"></a>令久时住。</p>
  <p id="a7M">问曰。<a id="a-7N"></a>中有形为大小。<a id="a-7O"></a>答曰。<a id="a-7P"></a>其形如五六岁小儿。</p>
  <p id="a7Q">问曰。<a id="a-7R"></a>其形若尔。<a id="a-7S"></a>云何生如是颠倒想。<a id="a-7T"></a>于母生爱心。<a id="a-7U"></a>于父生恚心。<a id="a-7V"></a>答曰。<a id="a-7W"></a>其形虽小。<a id="a-7X"></a>诸根猛利。<a id="a-7Y"></a>犹如壁上画老人像。<a id="a-7Z"></a>其形虽小。<a id="a-7a"></a>而有老相。<a id="a-7b"></a>问曰。<a id="a-7c"></a>菩萨中有其形大小。<a id="a-7d"></a>答曰。<a id="a-7e"></a>如前时有少年形等。<a id="a-7f"></a>亦以三十二相严身。<a id="a-7g"></a>八十种好随形。<a id="a-7h"></a>纯黄金色绕身。<a id="a-7i"></a>圆光一寻。<a id="a-7j"></a>以是事故。<a id="a-7k"></a>菩萨住中有时。<a id="a-7l"></a>其身光明。<a id="a-7m"></a>照百亿四天下。</p>
  <p id="a7n">问曰。<a id="a-7o"></a>若然者。<a id="a-7p"></a>法须菩提所说偈云何通。<a id="a-7q"></a>如说。</p>
  <p id="a7r">其形如白象　　四足有六牙</p>
  <p id="a7s">来入母胎时　　如游园观想</p>
  <p id="a7t">答曰。<a id="a-7u"></a>此不必须通。<a id="a-7v"></a>所以者何。<a id="a-7w"></a>此非修多罗毗尼阿毗昙。<a id="a-7x"></a>是自造义。<a id="a-7y"></a>或然不然。<a id="a-7z"></a>或有言无或无言有。<a id="a-80"></a>若必欲通者。<a id="a-81"></a>有何意耶。<a id="a-82"></a>答曰。<a id="a-83"></a>彼方土法。<a id="a-84"></a>以是梦为吉。<a id="a-85"></a>是故其母梦见是事。<a id="a-86"></a>欲令占。<a id="a-87"></a>相者皆言吉善。<a id="a-88"></a>菩萨于九十一劫。<a id="a-89"></a>更不堕恶趣。<a id="a-8A"></a>何缘作畜生形来入母胎。</p>
  <p id="a8B">问曰。<a id="a-8C"></a>中有为具诸根。<a id="a-8D"></a>为不具诸根。<a id="a-8E"></a>答曰。<a id="a-8F"></a>诸根皆具。<a id="a-8G"></a>所以者何。<a id="a-8H"></a>中有初生时。<a id="a-8I"></a>六入皆求于有。<a id="a-8J"></a>复有说者。<a id="a-8K"></a>不具诸根。<a id="a-8L"></a>问曰。<a id="a-8M"></a>不具何根。<a id="a-8N"></a>答曰。<a id="a-8O"></a>前时有诸根不具者。<a id="a-8P"></a>随中有故。<a id="a-8Q"></a>犹如印像似印前时有似。<a id="a-8R"></a>中有亦尔。<a id="a-8S"></a>评曰。<a id="a-8T"></a>应作是说。<a id="a-8U"></a>无不具诸根者。<a id="a-8V"></a>所以者何。<a id="a-8W"></a>中有生时。<a id="a-8X"></a>六入皆求于有。</p>
  <p id="a8Y">问曰。<a id="a-8Z"></a>中有行时云何。<a id="a-8a"></a>答曰。<a id="a-8b"></a>众生应生地狱者。<a id="a-8c"></a>行时头下足上。<a id="a-8d"></a>如偈说。</p>
  <p id="a8e">堕于地狱者　　其身皆倒悬</p>
  <p id="a8f">诽谤于贤圣　　及诸净行故</p>
  <p id="a8g">生四天下者。<a id="a-8h"></a>则傍行如鸟飞空如壁上画人飞。<a id="a-8i"></a>应生天者。<a id="a-8j"></a>头则上向。<a id="a-8k"></a>如仰射虚空箭。</p>
  <p id="a8l">问曰。<a id="a-8m"></a>中有生时。<a id="a-8n"></a>为有衣不。<a id="a-8o"></a>答曰。<a id="a-8p"></a>一切色界中有生时皆有衣。<a id="a-8q"></a>所以者何。<a id="a-8r"></a>色界是多惭愧界。<a id="a-8s"></a>如法身常以衣覆。<a id="a-8t"></a>生身亦尔。<a id="a-8u"></a>欲界众生中有。<a id="a-8v"></a>多无衣而生。<a id="a-8w"></a>唯除菩萨白净比丘尼。<a id="a-8x"></a>复有说者。<a id="a-8y"></a>菩萨中有无衣。<a id="a-8z"></a>白净比丘尼有衣。</p>
  <p id="a90">问曰。<a id="a-91"></a>何故菩萨中有无衣。<a id="a-92"></a>白净比丘尼有衣。<a id="a-93"></a>答曰。<a id="a-94"></a>白净比丘尼。<a id="a-95"></a>施四方僧氎。<a id="a-96"></a>问曰。<a id="a-97"></a>菩萨施四方僧衣段。<a id="a-98"></a>多于白净比丘尼所施叠缕。<a id="a-99"></a>答曰。<a id="a-9A"></a>白净比丘尼。<a id="a-9B"></a>施僧[疊*毛]已。<a id="a-9C"></a>发如是愿。<a id="a-9D"></a>使我生生之处。<a id="a-9E"></a>常着衣服。<a id="a-9F"></a>以发愿力故。<a id="a-9G"></a>中有生时着衣。<a id="a-9H"></a>入胎出胎。<a id="a-9I"></a>亦常着衣。<a id="a-9J"></a>其身转大。<a id="a-9K"></a>衣亦随大。<a id="a-9L"></a>于佛法生信。<a id="a-9M"></a>而后出家。<a id="a-9N"></a>即以此衣。<a id="a-9O"></a>作五种衣。<a id="a-9P"></a>勤修方便。<a id="a-9Q"></a>得阿罗汉。<a id="a-9R"></a>般涅槃时。<a id="a-9S"></a>即以此衣缠身。<a id="a-9T"></a>而阇维之。<a id="a-9U"></a>菩萨所行善法。<a id="a-9V"></a>皆为回向无上菩提以能生于似因之果。<a id="a-9W"></a>于最后身。<a id="a-9X"></a>得于一切众生最胜之身。</p>
  <p id="a9Y">问曰。<a id="a-9Z"></a>中有众生。<a id="a-9a"></a>为何所食。<a id="a-9b"></a>答曰。<a id="a-9c"></a>或有说者。<a id="a-9d"></a>有饮食处便食饮食。<a id="a-9e"></a>河池水边。<a id="a-9f"></a>饮水自存。</p>
  <p id="a9g">问曰。<a id="a-9h"></a>若然者。<a id="a-9i"></a>曾闻。<a id="a-9j"></a>如写囊米着釜镬中。<a id="a-9k"></a>五趣众生中有。<a id="a-9l"></a>散在世间。<a id="a-9m"></a>亦复如是。<a id="a-9n"></a>一切世间所有饮食但狗中有食者。<a id="a-9o"></a>犹不供足。<a id="a-9p"></a>何况余者。<a id="a-9q"></a>然彼身轻微。<a id="a-9r"></a>饮食粗重。<a id="a-9s"></a>若食此食。<a id="a-9t"></a>身应散坏。<a id="a-9u"></a>若然者。<a id="a-9v"></a>云何自活。<a id="a-9w"></a>答曰。<a id="a-9x"></a>以香为食。<a id="a-9y"></a>若众生有福德者。<a id="a-9z"></a>食清净饮食花果香气。<a id="a-A0"></a>以自存济。<a id="a-A1"></a>无福德者。<a id="a-A2"></a>食粪秽不净种种臭气。<a id="a-A3"></a>以自存济。</p>
  <p id="aA4">中有名中有。<a id="a-A5"></a>亦名揵闼婆。<a id="a-A6"></a>亦名求有。<a id="a-A7"></a>亦名摩[少/兔]摩。</p>
  <p id="aA8">问曰。<a id="a-A9"></a>何故名中有。<a id="a-AA"></a>答曰。<a id="a-AB"></a>二有中间生故名中有。</p>
  <p id="aAC">问曰。<a id="a-AD"></a>若然者。<a id="a-AE"></a>余有亦在二有中间。<a id="a-AF"></a>尽名中有耶。<a id="a-AG"></a>答曰。<a id="a-AH"></a>若是二有中间。<a id="a-AI"></a>趣所不摄者名中有。<a id="a-AJ"></a>若在二有中间。<a id="a-AK"></a>趣所摄者。<a id="a-AL"></a>不名中有。<a id="a-AM"></a>复次若在二有中间。<a id="a-AN"></a>微细难明难见难了者名中有。<a id="a-AO"></a>余者虽在二有中间。<a id="a-AP"></a>是粗易见易明易了。<a id="a-AQ"></a>不名中有。<a id="a-AR"></a>何故名揵闼婆。<a id="a-AS"></a>答曰。<a id="a-AT"></a>以香自活故名揵闼婆。<a id="a-AU"></a>何故名求有。<a id="a-AV"></a>答曰。<a id="a-AW"></a>生时以六入求有故名求有。<a id="a-AX"></a>何故名摩[少/兔]摩。<a id="a-AY"></a>答曰。<a id="a-AZ"></a>从意生故名摩[少/兔]摩。<a id="a-Aa"></a>众生或有从意生。<a id="a-Ab"></a>或有从业生。<a id="a-Ac"></a>或有从报生。<a id="a-Ad"></a>或有从合会生。<a id="a-Ae"></a>从意生者。<a id="a-Af"></a>谓色无色界诸天。<a id="a-Ag"></a>及中有。<a id="a-Ah"></a>从业生者。<a id="a-Ai"></a>谓地狱众生。<a id="a-Aj"></a>如说。<a id="a-Ak"></a>彼中众生。<a id="a-Al"></a>为业所系。<a id="a-Am"></a>从报生者。<a id="a-An"></a>谓飞鸟也。<a id="a-Ao"></a>从合会生者。<a id="a-Ap"></a>谓人六欲天。</p>
  <p id="aAq">佛经说。<a id="a-Ar"></a>三事合故。<a id="a-As"></a>得入母胎。<a id="a-At"></a>一父母俱有染心。<a id="a-Au"></a>共会一处。<a id="a-Av"></a>二其母无病值时。<a id="a-Aw"></a>三犍闼婆现在前。<a id="a-Ax"></a>三事合故。<a id="a-Ay"></a>谓父母犍闼婆。<a id="a-Az"></a>父母有染心者。<a id="a-B0"></a>谓欲心现在前。<a id="a-B1"></a>共会一处者。<a id="a-B2"></a>谓欲共合会。<a id="a-B3"></a>其母无病者。<a id="a-B4"></a>其母欢喜时。<a id="a-B5"></a>毗尼者作如是说。<a id="a-B6"></a>其母以欲浊心。<a id="a-B7"></a>如天雨时。<a id="a-B8"></a>河水皆浊。<a id="a-B9"></a>彼亦如是。<a id="a-BA"></a>亦无风冷热等。<a id="a-BB"></a>诸病值时者。<a id="a-BC"></a>值女人经水时。<a id="a-BD"></a>若经水多薄不成胎。<a id="a-BE"></a>若经水少干不成胎。<a id="a-BF"></a>因父母精血分。<a id="a-BG"></a>然后成胎。<a id="a-BH"></a>是名值时。<a id="a-BI"></a>亦名有身。<a id="a-BJ"></a>犍闼婆现住前者。<a id="a-BK"></a>中有现在前。<a id="a-BL"></a>若起爱心。<a id="a-BM"></a>若起恚心。<a id="a-BN"></a>若是男子。<a id="a-BO"></a>于母生爱。<a id="a-BP"></a>于父生恚。<a id="a-BQ"></a>彼作是念。<a id="a-BR"></a>若无此男子者。<a id="a-BS"></a>我当与此女人交会。<a id="a-BT"></a>是时便起如是颠倒想。<a id="a-BU"></a>见彼人远去。<a id="a-BV"></a>见于自身。<a id="a-BW"></a>与此女人。<a id="a-BX"></a>而共交会。<a id="a-BY"></a>父母合会。<a id="a-BZ"></a>所有精气。<a id="a-Ba"></a>见是己有。<a id="a-Bb"></a>见已便生喜心。<a id="a-Bc"></a>生喜心故。<a id="a-Bd"></a>而便迷闷。<a id="a-Be"></a>以迷闷故。<a id="a-Bf"></a>中有转重。<a id="a-Bg"></a>更不移动。<a id="a-Bh"></a>是时自见己身。<a id="a-Bi"></a>在母右胁。<a id="a-Bj"></a>面向母背而坐。<a id="a-Bk"></a>若是女人。<a id="a-Bl"></a>于父生爱。<a id="a-Bm"></a>于母生恚。<a id="a-Bn"></a>彼作是念。<a id="a-Bo"></a>若无此女人者。<a id="a-Bp"></a>当与此男子交会。<a id="a-Bq"></a>是时便起如是颠倒想。<a id="a-Br"></a>见彼女人远去。<a id="a-Bs"></a>见于自身。<a id="a-Bt"></a>与此男子。<a id="a-Bu"></a>而共交会。<a id="a-Bv"></a>父母合会。<a id="a-Bw"></a>所有精气。<a id="a-Bx"></a>见是己有。<a id="a-By"></a>见已便生喜心。<a id="a-Bz"></a>生喜心故。<a id="a-C0"></a>而便迷闷。<a id="a-C1"></a>以迷闷故。<a id="a-C2"></a>中有转重。<a id="a-C3"></a>更不移动。<a id="a-C4"></a>是时自见己身。<a id="a-C5"></a>在母左胁。<a id="a-C6"></a>面向母腹而坐。<a id="a-C7"></a>一切众生。<a id="a-C8"></a>皆有如是颠倒想。<a id="a-C9"></a>而入母胎。<a id="a-CA"></a>唯除菩萨。<a id="a-CB"></a>菩萨入胎时。<a id="a-CC"></a>知此是我母此是我父。<a id="a-CD"></a>于母生母想。<a id="a-CE"></a>于父生父想。</p>
  <p id="aCF">问曰。<a id="a-CG"></a>中有于何处入母身。<a id="a-CH"></a>答曰。<a id="a-CI"></a>或有说者。<a id="a-CJ"></a>彼无障碍随处得入。</p>
  <p id="aCK">问曰。<a id="a-CL"></a>若无障碍者。<a id="a-CM"></a>则不应住母身中。<a id="a-CN"></a>答曰。<a id="a-CO"></a>以业力故。<a id="a-CP"></a>住母身中。<a id="a-CQ"></a>评曰。<a id="a-CR"></a>应作是说。<a id="a-CS"></a>中有从生门入母身中。<a id="a-CT"></a>以是事故。<a id="a-CU"></a>双产者后出为大。<a id="a-CV"></a>所以者何。<a id="a-CW"></a>以先入母胎故。</p>
  <p id="aCX">施设经说。<a id="a-CY"></a>父母福德等者。<a id="a-CZ"></a>乃能受胎。<a id="a-Ca"></a>问曰。<a id="a-Cb"></a>如富贵男子。<a id="a-Cc"></a>近贫贱女人。<a id="a-Cd"></a>富贵女人。<a id="a-Ce"></a>近卑贱男子。<a id="a-Cf"></a>云何乃能受胎。<a id="a-Cg"></a>答曰。<a id="a-Ch"></a>当于是时。<a id="a-Ci"></a>见彼女人。<a id="a-Cj"></a>生尊贵想。<a id="a-Ck"></a>自见己身。<a id="a-Cl"></a>生卑贱想。<a id="a-Cm"></a>女人自以为胜。<a id="a-Cn"></a>视男为卑。<a id="a-Co"></a>尊贵女人。<a id="a-Cp"></a>近卑贱男子。<a id="a-Cq"></a>以他为胜。<a id="a-Cr"></a>以己为贱。<a id="a-Cs"></a>彼男子见己为胜。<a id="a-Ct"></a>以他为贱。<a id="a-Cu"></a>是时有如是想。<a id="a-Cv"></a>福德等故。<a id="a-Cw"></a>乃能受胎。</p>
  <p id="aCx">一母胎中。<a id="a-Cy"></a>有五趣中有。<a id="a-Cz"></a>如狗豺鱼虾蟆等。<a id="a-D0"></a>问曰。<a id="a-D1"></a>若地狱中有在彼腹中。<a id="a-D2"></a>云何不烧。<a id="a-D3"></a>答曰。<a id="a-D4"></a>若作业者被烧。<a id="a-D5"></a>不作业者不烧。<a id="a-D6"></a>若有持戒等。<a id="a-D7"></a>着地狱中。<a id="a-D8"></a>亦不能烧。<a id="a-D9"></a>所以者何。<a id="a-DA"></a>以不作业故。<a id="a-DB"></a>众生在地狱前不必被烧。<a id="a-DC"></a>如施设经说。<a id="a-DD"></a>有时活地狱众生。<a id="a-DE"></a>冷风来吹。<a id="a-DF"></a>唱如是言。<a id="a-DG"></a>诸众生活。<a id="a-DH"></a>诸众生活。<a id="a-DI"></a>是时众生便活。<a id="a-DJ"></a>以是事故。<a id="a-DK"></a>彼中有不必被烧。</p>
  <p id="aDL">问曰。<a id="a-DM"></a>中有若墙壁山林屋舍瓦石所不能碍。<a id="a-DN"></a>还于中有。<a id="a-DO"></a>为相障碍不。<a id="a-DP"></a>答曰。<a id="a-DQ"></a>或有说者。<a id="a-DR"></a>相障碍。</p>
  <p id="aDS">问曰。<a id="a-DT"></a>若然者云何中有名无障碍。<a id="a-DU"></a>答曰。<a id="a-DV"></a>唯除中有。<a id="a-DW"></a>于余无障碍。<a id="a-DX"></a>复有说者。<a id="a-DY"></a>中有于中有。<a id="a-DZ"></a>还不相障碍。<a id="a-Da"></a>所以者何。<a id="a-Db"></a>以无言语故。</p>
  <p id="aDc">问曰。<a id="a-Dd"></a>所往之处。<a id="a-De"></a>为中有去疾。<a id="a-Df"></a>为神足去疾。<a id="a-Dg"></a>答曰。<a id="a-Dh"></a>或有说者。<a id="a-Di"></a>中有去疾。<a id="a-Dj"></a>所以者何。<a id="a-Dk"></a>业力胜神足力故。<a id="a-Dl"></a>评曰。<a id="a-Dm"></a>应作是说。<a id="a-Dn"></a>神足去疾。<a id="a-Do"></a>非业力疾。<a id="a-Dp"></a>问曰。<a id="a-Dq"></a>若然者。<a id="a-Dr"></a>云何说业力胜神足力。<a id="a-Ds"></a>答曰。<a id="a-Dt"></a>应知为以何事。<a id="a-Du"></a>言业力胜佛神足力。<a id="a-Dv"></a>能留住一切众生。<a id="a-Dw"></a>神足力舍利弗。<a id="a-Dx"></a>除佛目揵连。<a id="a-Dy"></a>除佛舍利弗。<a id="a-Dz"></a>彼中有无有众生咒术法药草。<a id="a-E0"></a>佛离辟支佛能留住。<a id="a-E1"></a>使彼生不相续者。<a id="a-E2"></a>以是事故。<a id="a-E3"></a>说业力胜神足力。</p>
  <p id="aE4">问曰。<a id="a-E5"></a>中有为展转相见不。<a id="a-E6"></a>答曰。<a id="a-E7"></a>或有说者。<a id="a-E8"></a>相见。<a id="a-E9"></a>为见几所。<a id="a-EA"></a>答曰。<a id="a-EB"></a>地狱见地狱。<a id="a-EC"></a>畜生见畜生。<a id="a-ED"></a>饿鬼见饿鬼。<a id="a-EE"></a>人见人。<a id="a-EF"></a>天见天。<a id="a-EG"></a>复有说者。<a id="a-EH"></a>地狱见地狱。<a id="a-EI"></a>畜生见二趣。<a id="a-EJ"></a>饿鬼见三趣。<a id="a-EK"></a>人见四趣。<a id="a-EL"></a>天见五趣。<a id="a-EM"></a>复有说者。<a id="a-EN"></a>中有非人眼境界。<a id="a-EO"></a>是天眼境界。</p>
  <p id="aEP">问曰。<a id="a-EQ"></a>天眼为见几所。<a id="a-ER"></a>答曰。<a id="a-ES"></a>四天王报天眼。<a id="a-ET"></a>除自地见下地。<a id="a-EU"></a>乃至他化自在天。<a id="a-EV"></a>除自地见下地。<a id="a-EW"></a>复有说者。<a id="a-EX"></a>一切欲界眼。<a id="a-EY"></a>不见中有。<a id="a-EZ"></a>色界眼能见。</p>
  <p id="aEa">问曰。<a id="a-Eb"></a>色界报得眼。<a id="a-Ec"></a>能见几所。<a id="a-Ed"></a>答曰。<a id="a-Ee"></a>初禅报得眼。<a id="a-Ef"></a>除自地见下地。<a id="a-Eg"></a>乃至第四禅。<a id="a-Eh"></a>除自地见下地。<a id="a-Ei"></a>若作是说。<a id="a-Ej"></a>则无有见第四禅中有者。<a id="a-Ek"></a>评曰。<a id="a-El"></a>应作是说。<a id="a-Em"></a>一切报得眼。<a id="a-En"></a>不见中有。<a id="a-Eo"></a>天眼若清净者。<a id="a-Ep"></a>能见中有。<a id="a-Eq"></a>若不清净者。<a id="a-Er"></a>则不见中有。<a id="a-Es"></a>何以知之。<a id="a-Et"></a>佛经说若男子女人。<a id="a-Eu"></a>破戒行恶。<a id="a-Ev"></a>身坏命终。<a id="a-Ew"></a>生如是中有。<a id="a-Ex"></a>其色如黑缕毼。<a id="a-Ey"></a>亦如闇夜。<a id="a-Ez"></a>若天眼净者。<a id="a-F0"></a>乃能见之。<a id="a-F1"></a>若男子女人。<a id="a-F2"></a>持戒修梵行。<a id="a-F3"></a>身坏命终。<a id="a-F4"></a>生如是中有。<a id="a-F5"></a>其色白净。<a id="a-F6"></a>犹如白氎。<a id="a-F7"></a>亦如明月时夜。<a id="a-F8"></a>若天眼净者。<a id="a-F9"></a>乃能见之。</p>
  <p id="aFA">如说毗琉璃王对吒恶魔提婆达多。<a id="a-FB"></a>即以此身。<a id="a-FC"></a>入阿毗地狱。</p>
  <p id="aFD">问曰。<a id="a-FE"></a>如是等为有中有不耶。<a id="a-FF"></a>答曰。<a id="a-FG"></a>有在一刹那。<a id="a-FH"></a>死有无间。<a id="a-FI"></a>生于中有。<a id="a-FJ"></a>中有无间。<a id="a-FK"></a>生于生有。<a id="a-FL"></a>但在一刹那。<a id="a-FM"></a>如经说。<a id="a-FN"></a>帝释说偈。</p>
  <p id="aFO">大仙应当知　　我于此坐处</p>
  <p id="aFP">还得天寿命　　唯愿忆持之</p>
  <p id="aFQ">问曰。<a id="a-FR"></a>如此为有死生不。<a id="a-FS"></a>若有死生。<a id="a-FT"></a>云何受中有。<a id="a-FU"></a>若无死生。<a id="a-FV"></a>此偈云何通。<a id="a-FW"></a>如说。<a id="a-FX"></a>我于此坐处。<a id="a-FY"></a>还得天寿命。<a id="a-FZ"></a>答曰。<a id="a-Fa"></a>应作是说。<a id="a-Fb"></a>不死不生。</p>
  <p id="aFc">问曰。<a id="a-Fd"></a>若然者偈云何通。<a id="a-Fe"></a>答曰。<a id="a-Ff"></a>此以断帝释恶道因缘故。<a id="a-Fg"></a>作如是说。<a id="a-Fh"></a>佛为帝释说法。<a id="a-Fi"></a>得见真谛断恶道因缘。<a id="a-Fj"></a>得生人天随意之处。<a id="a-Fk"></a>欲还向佛作如是爱语。<a id="a-Fl"></a>我于此坐处。<a id="a-Fm"></a>还得天寿命。<a id="a-Fn"></a>乃至广说。<a id="a-Fo"></a>如人于牢狱中。<a id="a-Fp"></a>免济他人。<a id="a-Fq"></a>住随意处。<a id="a-Fr"></a>其人欲还。<a id="a-Fs"></a>向彼作如是爱语。<a id="a-Ft"></a>今我所以得全命者。<a id="a-Fu"></a>皆是汝恩。<a id="a-Fv"></a>若无汝者。<a id="a-Fw"></a>我则永没。<a id="a-Fx"></a>复次除见道所断结病故。<a id="a-Fy"></a>作如是说。<a id="a-Fz"></a>佛为帝释说法。<a id="a-G0"></a>除其见道所断结病。<a id="a-G1"></a>令住第一无病之处。<a id="a-G2"></a>谓道道果。<a id="a-G3"></a>欲还向佛。<a id="a-G4"></a>作如是爱语。<a id="a-G5"></a>我于此坐处。<a id="a-G6"></a>乃至广说。<a id="a-G7"></a>犹如慈心医师治他人病令得无病安隐之处。<a id="a-G8"></a>其人欲还。<a id="a-G9"></a>向医作如是爱语。<a id="a-GA"></a>若无汝者。<a id="a-GB"></a>我于此处。<a id="a-GC"></a>则为永没。<a id="a-GD"></a>彼亦如是。<a id="a-GE"></a>复次得神足寿命故。<a id="a-GF"></a>作如是说。<a id="a-GG"></a>如经说比丘以何为寿命。<a id="a-GH"></a>谓四神足。<a id="a-GI"></a>是其寿命。<a id="a-GJ"></a>佛为彼说法。<a id="a-GK"></a>得神足寿命。<a id="a-GL"></a>欲还向佛。<a id="a-GM"></a>作如是爱语。<a id="a-GN"></a>我于坐处。<a id="a-GO"></a>乃至广说。<a id="a-GP"></a>复次得慧命根故。<a id="a-GQ"></a>作如是说。<a id="a-GR"></a>如经说以慧为命者。<a id="a-GS"></a>是则最胜。<a id="a-GT"></a>佛为说法。<a id="a-GU"></a>令其得慧命根。<a id="a-GV"></a>欲还向佛。<a id="a-GW"></a>作如是爱语。<a id="a-GX"></a>我于此坐处。<a id="a-GY"></a>乃至广说。</p>
  <p id="aGZ">问曰。<a id="a-Ga"></a>彼本无慧命根耶。<a id="a-Gb"></a>答曰。<a id="a-Gc"></a>本虽有慧命。<a id="a-Gd"></a>而是有漏。<a id="a-Ge"></a>闻佛说法。<a id="a-Gf"></a>见四真谛。<a id="a-Gg"></a>得无漏慧根故。<a id="a-Gh"></a>作如是说。<a id="a-Gi"></a>复次除五种似死相故。<a id="a-Gj"></a>作如是说。<a id="a-Gk"></a>诸天命欲终时。<a id="a-Gl"></a>有五似死相。<a id="a-Gm"></a>五死相现。<a id="a-Gn"></a>云何五似死相。<a id="a-Go"></a>诸天往来之时。<a id="a-Gp"></a>身上璎珞。<a id="a-Gq"></a>出五乐声。<a id="a-Gr"></a>其声便灭。<a id="a-Gs"></a>诸天身出光明。<a id="a-Gt"></a>自身无影。<a id="a-Gu"></a>或有说者。<a id="a-Gv"></a>是时身光减少。<a id="a-Gw"></a>或有说者。<a id="a-Gx"></a>身光悉灭。<a id="a-Gy"></a>自身影生。<a id="a-Gz"></a>诸天身细软。<a id="a-H0"></a>无有垢秽。<a id="a-H1"></a>入香池水澡。<a id="a-H2"></a>出时乃至无一渧水而着身者。<a id="a-H3"></a>如莲花叶。<a id="a-H4"></a>是时水渧着身。<a id="a-H5"></a>诸天有种种清净妙好境界。<a id="a-H6"></a>漂诸情根。<a id="a-H7"></a>不住一境界。<a id="a-H8"></a>于境界回旋。<a id="a-H9"></a>犹如火轮而不暂住。<a id="a-HA"></a>是时专住于一境界。<a id="a-HB"></a>诸天福德之身。<a id="a-HC"></a>眼不曾瞬。<a id="a-HD"></a>是时便瞬。<a id="a-HE"></a>五死相者。<a id="a-HF"></a>经说。<a id="a-HG"></a>诸天若男若女。<a id="a-HH"></a>命欲终时。<a id="a-HI"></a>先有五死相现。<a id="a-HJ"></a>一衣不垢而垢。<a id="a-HK"></a>二华不萎而萎。<a id="a-HL"></a>三腋下本不汗而汗。<a id="a-HM"></a>四身本不臭而臭。<a id="a-HN"></a>五先安本坐。<a id="a-HO"></a>而今不安。<a id="a-HP"></a>五似死相。<a id="a-HQ"></a>则可除却。<a id="a-HR"></a>五死相不可除却。<a id="a-HS"></a>尔时帝檡。<a id="a-HT"></a>五似死相现。<a id="a-HU"></a>不久当五死相现。<a id="a-HV"></a>便作是念。<a id="a-HW"></a>谁能济我如是危难。<a id="a-HX"></a>除佛世尊。<a id="a-HY"></a>更无能者。<a id="a-HZ"></a>寻诣佛所。<a id="a-Ha"></a>尔时世尊。<a id="a-Hb"></a>即为说法。<a id="a-Hc"></a>以闻法故。<a id="a-Hd"></a>除五似死相。<a id="a-He"></a>欲还向佛。<a id="a-Hf"></a>作如是爱语。<a id="a-Hg"></a>我于此坐处。<a id="a-Hh"></a>乃至广说。<a id="a-Hi"></a>若作是说。<a id="a-Hj"></a>言造现法报业者。<a id="a-Hk"></a>即于坐上。<a id="a-Hl"></a>更得命等八根。<a id="a-Hm"></a>复有说者。<a id="a-Hn"></a>是时亦有死生问曰。<a id="a-Ho"></a>若然者。<a id="a-Hp"></a>施设经说云何通。<a id="a-Hq"></a>如说。<a id="a-Hr"></a>三十三天。<a id="a-Hs"></a>若男若女。<a id="a-Ht"></a>初生之时。<a id="a-Hu"></a>其身如五岁小儿。<a id="a-Hv"></a>在诸天抱上。<a id="a-Hw"></a>忽然化生。<a id="a-Hx"></a>尔时诸天。<a id="a-Hy"></a>若男若女。<a id="a-Hz"></a>作如是言。<a id="a-I0"></a>此是我男。<a id="a-I1"></a>此是我女。<a id="a-I2"></a>化生者亦作是言。<a id="a-I3"></a>此是我父。<a id="a-I4"></a>此是我母。<a id="a-I5"></a>问曰。<a id="a-I6"></a>尔时诸天。<a id="a-I7"></a>为见帝释如是相不。<a id="a-I8"></a>答曰。<a id="a-I9"></a>皆见而作是念。<a id="a-IA"></a>今者帝释。<a id="a-IB"></a>有大神力。<a id="a-IC"></a>于世尊前。<a id="a-ID"></a>现神足力。<a id="a-IE"></a>复次诸天中。<a id="a-IF"></a>有威德者。<a id="a-IG"></a>一名因陀罗。<a id="a-IH"></a>二名夏毗因陀罗。<a id="a-II"></a>三名伊舍那。<a id="a-IJ"></a>四名波阇钵哆。<a id="a-IK"></a>如是等有威德诸天。<a id="a-IL"></a>如前有壮年时。<a id="a-IM"></a>身初生时身亦尔。<a id="a-IN"></a>化生诸天。<a id="a-IO"></a>无有死尸。<a id="a-IP"></a>评曰。<a id="a-IQ"></a>彼无死生。<a id="a-IR"></a>如前说者好。</p>
  <p id="aIS">施设经说。<a id="a-IT"></a>劫初人有化为腹行虫人。<a id="a-IU"></a>号之为腹行。<a id="a-IV"></a>化为三手者。<a id="a-IW"></a>号之为象。<a id="a-IX"></a>如是等身变者。<a id="a-IY"></a>为有死生不。<a id="a-IZ"></a>若有者彼中有云何。<a id="a-Ia"></a>若无死生者。<a id="a-Ib"></a>人即作畜生耶。<a id="a-Ic"></a>答曰。<a id="a-Id"></a>应作是说。<a id="a-Ie"></a>无有死生。<a id="a-If"></a>问曰。<a id="a-Ig"></a>若然者。<a id="a-Ih"></a>人即作畜生耶。<a id="a-Ii"></a>答曰。<a id="a-Ij"></a>人非即作畜生。<a id="a-Ik"></a>但畜生身。<a id="a-Il"></a>与人身相续。<a id="a-Im"></a>复有说者。<a id="a-In"></a>劫初时人。<a id="a-Io"></a>其形似人。<a id="a-Ip"></a>后以时恶饮食恶。<a id="a-Iq"></a>谄曲多故。<a id="a-Ir"></a>人形便灭。<a id="a-Is"></a>畜生形现在前。<a id="a-It"></a>实是人形是畜生。<a id="a-Iu"></a>犹如咒术力咒人为驴虽形是驴。<a id="a-Iv"></a>其实是人。<a id="a-Iw"></a>彼亦如是。<a id="a-Ix"></a>复有说者。<a id="a-Iy"></a>众生从光音天死。<a id="a-Iz"></a>来生此间。<a id="a-J0"></a>实是畜生。<a id="a-J1"></a>其形似人。<a id="a-J2"></a>后以时恶饮食恶。<a id="a-J3"></a>谄曲多故。<a id="a-J4"></a>人形便灭。<a id="a-J5"></a>还作畜生形如虾蟆。<a id="a-J6"></a>前时形具。<a id="a-J7"></a>后时形具。<a id="a-J8"></a>前时形圆黑色。<a id="a-J9"></a>后时形方而壮。<a id="a-JA"></a>复有说者。<a id="a-JB"></a>彼有死生。</p>
  <p id="aJC">问曰。<a id="a-JD"></a>若然者。<a id="a-JE"></a>中有云何。<a id="a-JF"></a>答曰。<a id="a-JG"></a>中有微细。<a id="a-JH"></a>劫初时人。<a id="a-JI"></a>化生无有死生。<a id="a-JJ"></a>评曰。<a id="a-JK"></a>应作是说。<a id="a-JL"></a>无有死生。</p>
 </body>
</html>