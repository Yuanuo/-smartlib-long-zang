<!doctype html>
<html id="z3IBVjL14Z" data-ver="1151">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第三</h1>
  <h2 id="a2">杂犍度世第一法品第一之三</h2>
  <p id="a3">问曰。<a id="a-4"></a>以何等故。<a id="a-5"></a>见道自地他地修。<a id="a-6"></a>非世第一法耶。<a id="a-7"></a>答曰。<a id="a-8"></a>或有说者。<a id="a-9"></a>见道展转为因。<a id="a-A"></a>非世第一法。<a id="a-B"></a>复有说者。<a id="a-C"></a>见道圣人身中修。<a id="a-D"></a>以圣人身中修故。<a id="a-E"></a>自地他地修。<a id="a-F"></a>世第一法凡夫身中修。<a id="a-G"></a>以凡夫身中修故。<a id="a-H"></a>唯自地修。<a id="a-I"></a>非他地修。<a id="a-J"></a>复有说者。<a id="a-K"></a>见道有三事故修。<a id="a-L"></a>一从因生。<a id="a-M"></a>二能作对治三能办事。<a id="a-N"></a>从因生者。<a id="a-O"></a>六地中展转更相为因。<a id="a-P"></a>对治者。<a id="a-Q"></a>若对治断一地欲。<a id="a-R"></a>余地亦名对治。<a id="a-S"></a>断办事者。<a id="a-T"></a>如一地事办。<a id="a-U"></a>余地亦办。<a id="a-V"></a>世第一法。<a id="a-W"></a>不从因生者。<a id="a-X"></a>不展转为因故。<a id="a-Y"></a>非对治者。<a id="a-Z"></a>不断结故。<a id="a-a"></a>不办事者。<a id="a-b"></a>非如圣道能办事故。<a id="a-c"></a>修道亦以此三事故。<a id="a-d"></a>自地他地修。<a id="a-e"></a>彼亦展转为因。<a id="a-f"></a>如法智断欲界结。<a id="a-g"></a>比智亦修。<a id="a-h"></a>彼比智非欲界对治道。<a id="a-i"></a>法智现前时。<a id="a-j"></a>亦名修亦名对治。<a id="a-k"></a>办事者。<a id="a-l"></a>如第四禅地苦智修。<a id="a-m"></a>如初禅地亦修。<a id="a-n"></a>如初禅地道办事。<a id="a-o"></a>第四禅地道亦办。<a id="a-p"></a>如第四禅地道办事。<a id="a-q"></a>初禅地亦办。<a id="a-r"></a>复有说者。<a id="a-s"></a>无漏法所作异。<a id="a-t"></a>有漏法所作异。<a id="a-u"></a>所以者何。<a id="a-v"></a>世第一法。<a id="a-w"></a>为爱所系。<a id="a-x"></a>无漏法者。<a id="a-y"></a>不为爱所系。<a id="a-z"></a>复有说者。<a id="a-10"></a>世第一法。<a id="a-11"></a>有垢有过患。<a id="a-12"></a>杂毒滓浊。<a id="a-13"></a>是以不他地自地修。<a id="a-14"></a>见道无垢无过。<a id="a-15"></a>不杂毒不滓浊。<a id="a-16"></a>是以自地他地修。<a id="a-17"></a>复有说者。<a id="a-18"></a>世第一法。<a id="a-19"></a>在界为界所系在地为地所系。<a id="a-1A"></a>无漏法。<a id="a-1B"></a>在界在地。<a id="a-1C"></a>不为界地所系。<a id="a-1D"></a>复有说者。<a id="a-1E"></a>世第一法。<a id="a-1F"></a>在身有系。<a id="a-1G"></a>无漏法在身不系。<a id="a-1H"></a>复有说者。<a id="a-1I"></a>世第一法。<a id="a-1J"></a>必生报。<a id="a-1K"></a>无漏法不生报。<a id="a-1L"></a>问曰。<a id="a-1M"></a>同是有漏。<a id="a-1N"></a>以何等故。<a id="a-1O"></a>见道边等智。<a id="a-1P"></a>自地他地修。<a id="a-1Q"></a>非世第一法耶。<a id="a-1R"></a>答曰。<a id="a-1S"></a>或有说者。<a id="a-1T"></a>见道边等智。<a id="a-1U"></a>不用功而得。<a id="a-1V"></a>以见道力故修。<a id="a-1W"></a>如见道力。<a id="a-1X"></a>能自地他地修。<a id="a-1Y"></a>彼见道边等智亦修。<a id="a-1Z"></a>世第一法大功力得。<a id="a-1a"></a>是以唯自地修。<a id="a-1b"></a>非他地修。<a id="a-1c"></a>复有说者。<a id="a-1d"></a>见道边等智。<a id="a-1e"></a>是见道眷属。<a id="a-1f"></a>常不相离。<a id="a-1g"></a>如见道自地他地修彼亦如是。<a id="a-1h"></a>世第一法。<a id="a-1i"></a>非见道。<a id="a-1j"></a>眷属相离。<a id="a-1k"></a>是以唯自地修。<a id="a-1l"></a>非他地修。<a id="a-1m"></a>复有说者。<a id="a-1n"></a>见道边等智。<a id="a-1o"></a>坚信坚法。<a id="a-1p"></a>身中可得。<a id="a-1q"></a>若起上地。<a id="a-1r"></a>法现在前。<a id="a-1s"></a>下地便修。<a id="a-1t"></a>世第一法。<a id="a-1u"></a>凡夫身中可得。<a id="a-1v"></a>一切凡夫。<a id="a-1w"></a>不能修于他地。<a id="a-1x"></a>问曰。<a id="a-1y"></a>以何等故。<a id="a-1z"></a>上地见道现在前时下地修。<a id="a-20"></a>下地见道。</p>
  <p id="a21">现在前时上地不修耶。<a id="a-22"></a>答曰。<a id="a-23"></a>或有说者。<a id="a-24"></a>上地法胜。<a id="a-25"></a>若现在前时。<a id="a-26"></a>下地则修。<a id="a-27"></a>下地法劣。<a id="a-28"></a>现在前时。<a id="a-29"></a>不修上地。<a id="a-2A"></a>犹如胜人不造诣劣人。<a id="a-2B"></a>劣人则应造诣胜人。<a id="a-2C"></a>彼亦如是。<a id="a-2D"></a>复有说者。<a id="a-2E"></a>若依上地。<a id="a-2F"></a>得正决定。<a id="a-2G"></a>下地诸法。<a id="a-2H"></a>先已得故。<a id="a-2I"></a>是以故修。<a id="a-2J"></a>若依下地得正决定。<a id="a-2K"></a>上地诸法或得不得。<a id="a-2L"></a>是以不修。<a id="a-2M"></a>复有说者。<a id="a-2N"></a>上地诸法从下地因生。<a id="a-2O"></a>下地诸法不从上地因生。<a id="a-2P"></a>是以不修。<a id="a-2Q"></a>复有说者。<a id="a-2R"></a>下地法不能对治上地。<a id="a-2S"></a>上地法能对治下地。<a id="a-2T"></a>以不对治故是以不修。<a id="a-2U"></a>复有说者。<a id="a-2V"></a>若依上地得正决定。<a id="a-2W"></a>尔时离下地欲故。<a id="a-2X"></a>是以修。<a id="a-2Y"></a>若依下地得正决定。<a id="a-2Z"></a>上地或离欲或不离欲。<a id="a-2a"></a>设使离欲。<a id="a-2b"></a>于上地法不得自在。<a id="a-2c"></a>设得自在。<a id="a-2d"></a>应即上地得正决定而不能得。<a id="a-2e"></a>是以知不自在。<a id="a-2f"></a>复有说者。<a id="a-2g"></a>下地法摄属上地。<a id="a-2h"></a>是以故修。<a id="a-2i"></a>上地法不摄属下地。<a id="a-2j"></a>是以不修。<a id="a-2k"></a>复有说者。<a id="a-2l"></a>犹如六种守护法故。<a id="a-2m"></a>三十三天。<a id="a-2n"></a>为备阿修罗故。<a id="a-2o"></a>安六种守护。<a id="a-2p"></a>一依水住龙。<a id="a-2q"></a>二杵手神。<a id="a-2r"></a>三持花鬘神。<a id="a-2s"></a>四常放逸神。</p>
  <p id="a2t">五四天王。<a id="a-2u"></a>六三十三天。<a id="a-2v"></a>若依水住龙。<a id="a-2w"></a>能坏阿修罗者余五无事。<a id="a-2x"></a>而水住龙若不能。<a id="a-2y"></a>杵手神助。<a id="a-2z"></a>余四无事而住。<a id="a-30"></a>若二不胜持花鬘神助。<a id="a-31"></a>余三无事而住。<a id="a-32"></a>若三不胜放逸神助。<a id="a-33"></a>余二无事而住。<a id="a-34"></a>若四不胜四天王助。<a id="a-35"></a>余一无事而住。<a id="a-36"></a>若五不胜三十三天助。<a id="a-37"></a>帝释无事而住。<a id="a-38"></a>彼若不胜尔时帝释躬身自出。<a id="a-39"></a>执金刚杵雨金刚雹。<a id="a-3A"></a>时阿修罗众即时退散。<a id="a-3B"></a>如是见道断结对治。<a id="a-3C"></a>在六地中。<a id="a-3D"></a>若依未至得正决定。<a id="a-3E"></a>即彼地见道断。<a id="a-3F"></a>见道所断结。<a id="a-3G"></a>其余五地无事而住。<a id="a-3H"></a>若依初禅得正决定。<a id="a-3I"></a>上地则无事而住。<a id="a-3J"></a>未至禅得修。<a id="a-3K"></a>亦随顺初禅。<a id="a-3L"></a>若依中间二禅三禅亦如是。<a id="a-3M"></a>若依四禅得正决定。<a id="a-3N"></a>彼四禅中见道断。<a id="a-3O"></a>见道所断结。<a id="a-3P"></a>下地得修。<a id="a-3Q"></a>亦随顺第四禅。<a id="a-3R"></a>复有说者。<a id="a-3S"></a>犹如山陂有六重池次第而下。<a id="a-3T"></a>其在上池次流于下。<a id="a-3U"></a>下池不能逆流于上。<a id="a-3V"></a>如是上地无漏流注下地。<a id="a-3W"></a>是以故修。<a id="a-3X"></a>下地无漏不能流注上地。<a id="a-3Y"></a>是以不修。<a id="a-3Z"></a>问曰。<a id="a-3a"></a>世第一法颇有觉非有观耶。<a id="a-3b"></a>有观非有觉耶。<a id="a-3c"></a>亦有觉有观耶。<a id="a-3d"></a>非有觉非有观耶。<a id="a-3e"></a>答曰。<a id="a-3f"></a>有。<a id="a-3g"></a>云何有觉非有观耶。<a id="a-3h"></a>答曰。<a id="a-3i"></a>如未至禅初禅觉。<a id="a-3j"></a>相应观是也。<a id="a-3k"></a>所以者何。<a id="a-3l"></a>观不相应故。<a id="a-3m"></a>云何有观非有觉。<a id="a-3n"></a>答曰。<a id="a-3o"></a>觉诸中间禅观相应法。<a id="a-3p"></a>云何有觉有观。<a id="a-3q"></a>答曰。<a id="a-3r"></a>如未至禅初禅。<a id="a-3s"></a>除其觉观。<a id="a-3t"></a>余相应法所谓十大地。<a id="a-3u"></a>十善大地及心。<a id="a-3v"></a>云何非有觉非有观。<a id="a-3w"></a>答曰。<a id="a-3x"></a>谓中间禅观。<a id="a-3y"></a>诸余觉观不相应法。<a id="a-3z"></a>如二禅三禅四禅相应法及色心不相应行。<a id="a-40"></a>问曰。<a id="a-41"></a>颇世第一法。<a id="a-42"></a>非有觉有观。<a id="a-43"></a>非无觉有观。<a id="a-44"></a>非无觉无观耶。<a id="a-45"></a>答曰。<a id="a-46"></a>有。<a id="a-47"></a>如未至禅初禅地观。<a id="a-48"></a>彼非有觉有观。<a id="a-49"></a>所以者何。<a id="a-4A"></a>如说。<a id="a-4B"></a>云何觉观相应法。<a id="a-4C"></a>答曰。<a id="a-4D"></a>若法与觉观相应。<a id="a-4E"></a>彼观唯与觉相应。<a id="a-4F"></a>不与观相应。<a id="a-4G"></a>云何非无觉有观。<a id="a-4H"></a>答曰。<a id="a-4I"></a>观所以者何。<a id="a-4J"></a>如说。<a id="a-4K"></a>云何无觉有观相应法。<a id="a-4L"></a>答曰。<a id="a-4M"></a>若法不与觉相应与观相应法。<a id="a-4N"></a>彼观唯与觉相应。<a id="a-4O"></a>不与观相应。<a id="a-4P"></a>云何非无觉无观。<a id="a-4Q"></a>答曰。<a id="a-4R"></a>观。<a id="a-4S"></a>所以者何。<a id="a-4T"></a>如说。<a id="a-4U"></a>云何无觉无观相应法。<a id="a-4V"></a>答曰。<a id="a-4W"></a>若法不与觉观相应。<a id="a-4X"></a>彼观虽不与观相应。<a id="a-4Y"></a>与觉相应。<a id="a-4Z"></a>问曰。<a id="a-4a"></a>颇世第一法。<a id="a-4b"></a>非与有觉有观相应。<a id="a-4c"></a>非不是观耶。<a id="a-4d"></a>答曰。<a id="a-4e"></a>有。<a id="a-4f"></a>禅中间观。<a id="a-4g"></a>彼不与觉观相应。<a id="a-4h"></a>非不是观。<a id="a-4i"></a>问曰。<a id="a-4j"></a>颇世第一法。<a id="a-4k"></a>有觉有观地非觉唯观耶。<a id="a-4l"></a>答曰。<a id="a-4m"></a>有。<a id="a-4n"></a>在未至及初禅地觉唯与观相应非觉。<a id="a-4o"></a>问曰。<a id="a-4p"></a>颇世第一法。<a id="a-4q"></a>在无觉有观地。<a id="a-4r"></a>非觉非观相应耶。<a id="a-4s"></a>答曰。<a id="a-4t"></a>有。<a id="a-4u"></a>禅中间观。<a id="a-4v"></a>问曰。<a id="a-4w"></a>颇世第一法。<a id="a-4x"></a>在有觉有观地亦有觉有观无觉有观无觉无观耶。<a id="a-4y"></a>答曰。<a id="a-4z"></a>有。<a id="a-50"></a>云何有觉有观。<a id="a-51"></a>如未至禅及初禅地觉观相应法。<a id="a-52"></a>云何无觉有观。<a id="a-53"></a>即彼觉是也。<a id="a-54"></a>云何无觉无观。<a id="a-55"></a>即彼色心不相应行是也。<a id="a-56"></a>问曰。<a id="a-57"></a>颇世第一法。<a id="a-58"></a>在无觉有观地无觉有观无觉无观耶。<a id="a-59"></a>答曰。<a id="a-5A"></a>有。<a id="a-5B"></a>云何无觉有观。<a id="a-5C"></a>如禅中间无觉有观相应法是。<a id="a-5D"></a>云何无觉无观耶。<a id="a-5E"></a>彼观色心不相应行。<a id="a-5F"></a>世第一法。<a id="a-5G"></a>当言乐根相应。<a id="a-5H"></a>乃至广说。<a id="a-5I"></a>问曰。<a id="a-5J"></a>何故作此论。<a id="a-5K"></a>答曰。<a id="a-5L"></a>先已说世第一法体性所以界地。<a id="a-5M"></a>未说相应。<a id="a-5N"></a>今欲说故。<a id="a-5O"></a>复有说者。<a id="a-5P"></a>先已说世第一法在三地。<a id="a-5Q"></a>未说在六地。<a id="a-5R"></a>今欲以根明六地义。<a id="a-5S"></a>分明了了。<a id="a-5T"></a>如观掌中阿摩勒果。<a id="a-5U"></a>云何世第一法乐根相应。<a id="a-5V"></a>答曰。<a id="a-5W"></a>若依第三禅得世第一法。<a id="a-5X"></a>何者乐根相应。<a id="a-5Y"></a>何者非乐根相应。<a id="a-5Z"></a>答曰。<a id="a-5a"></a>除乐根。<a id="a-5b"></a>诸余乐根相应法。<a id="a-5c"></a>何者不相应。<a id="a-5d"></a>答曰。<a id="a-5e"></a>乐根色心不相应行。<a id="a-5f"></a>云何喜根相应。<a id="a-5g"></a>答曰。<a id="a-5h"></a>若依初禅二禅。<a id="a-5i"></a>得世第一法。<a id="a-5j"></a>此中谁与相应。<a id="a-5k"></a>谁不与相应。<a id="a-5l"></a>除喜根。<a id="a-5m"></a>诸余喜根相应法。<a id="a-5n"></a>谁不与相应。<a id="a-5o"></a>喜根色心不相应行。<a id="a-5p"></a>云何舍根相应。<a id="a-5q"></a>答曰。<a id="a-5r"></a>若依未至禅第四禅。<a id="a-5s"></a>得世第一法是也。<a id="a-5t"></a>问曰。<a id="a-5u"></a>何以不说禅中间耶。<a id="a-5v"></a>答曰。<a id="a-5w"></a>应作是说。<a id="a-5x"></a>若依未至中间禅第四禅。<a id="a-5y"></a>得世第一法。<a id="a-5z"></a>而不尔者有何义。<a id="a-60"></a>答曰。<a id="a-61"></a>中间禅通名未至。<a id="a-62"></a>是中谁与相应。<a id="a-63"></a>谁不与相应。<a id="a-64"></a>谁与相应。<a id="a-65"></a>除舍根诸余舍根相应法。<a id="a-66"></a>谁不与相应。<a id="a-67"></a>舍根色心不相应行。<a id="a-68"></a>颇有世第一法。<a id="a-69"></a>不与喜根乐根舍根相应耶。<a id="a-6A"></a>答曰。<a id="a-6B"></a>有。<a id="a-6C"></a>色心不相应行。<a id="a-6D"></a>颇有相应法而不与世第一法相应耶。<a id="a-6E"></a>答曰。<a id="a-6F"></a>有。<a id="a-6G"></a>即三根体是也。<a id="a-6H"></a>世第一法。<a id="a-6I"></a>当言一心为多心。<a id="a-6J"></a>乃至广说。<a id="a-6K"></a>问曰。<a id="a-6L"></a>何以作此论。<a id="a-6M"></a>答曰。<a id="a-6N"></a>先已说世第一法体性。<a id="a-6O"></a>已说所以。<a id="a-6P"></a>已说界。<a id="a-6Q"></a>已说地。<a id="a-6R"></a>已说根相应。<a id="a-6S"></a>未说现在前。<a id="a-6T"></a>今欲说故。<a id="a-6U"></a>或有说者。<a id="a-6V"></a>言世第一法是相续现前。<a id="a-6W"></a>为止彼人如是意。<a id="a-6X"></a>欲显世第一法现在前一刹那故。<a id="a-6Y"></a>或有说者。<a id="a-6Z"></a>先说诸心心数法次第得正决定。<a id="a-6a"></a>或谓有心心数法多彼刹那亦多。<a id="a-6b"></a>为决定此义故。<a id="a-6c"></a>而作此论。<a id="a-6d"></a>复有说者。<a id="a-6e"></a>相续有三种。<a id="a-6f"></a>一时相续。<a id="a-6g"></a>二生相续。<a id="a-6h"></a>三相似相续。<a id="a-6i"></a>或谓无二相续。<a id="a-6j"></a>唯有相似相续。<a id="a-6k"></a>如弥沙塞部所说。<a id="a-6l"></a>为止彼人意故。<a id="a-6m"></a>而作此论。<a id="a-6n"></a>世第一法。<a id="a-6o"></a>当言一心为众多心。<a id="a-6p"></a>答曰。<a id="a-6q"></a>当言一心。<a id="a-6r"></a>不当言众多心。<a id="a-6s"></a>问曰。<a id="a-6t"></a>如世第一法现在前。<a id="a-6u"></a>未来心心数法修。<a id="a-6v"></a>亦名世第一法。<a id="a-6w"></a>此中何以不说。<a id="a-6x"></a>答曰。<a id="a-6y"></a>彼亦应说而不说者。<a id="a-6z"></a>当知此义是有余之说。<a id="a-70"></a>如有余义。<a id="a-71"></a>简略义亦如是。<a id="a-72"></a>复有说者。<a id="a-73"></a>彼未来者属现在。<a id="a-74"></a>若说现世当知亦说未来。<a id="a-75"></a>复有说者。<a id="a-76"></a>若能与次第缘。<a id="a-77"></a>是中说之。<a id="a-78"></a>如是义应如先以次第说。<a id="a-79"></a>问曰。<a id="a-7A"></a>以何等故。<a id="a-7B"></a>世第一法当言一心。<a id="a-7C"></a>应说所以。<a id="a-7D"></a>不但以言故。<a id="a-7E"></a>此义便立。<a id="a-7F"></a>答曰。<a id="a-7G"></a>此心心法。<a id="a-7H"></a>次第便不起。<a id="a-7I"></a>世间有漏心唯生。<a id="a-7J"></a>无漏苦法忍相应心。<a id="a-7K"></a>若当起者无有是处。<a id="a-7L"></a>为分别故。<a id="a-7M"></a>设使起者。<a id="a-7N"></a>若小若相似若胜。<a id="a-7O"></a>若当小者。<a id="a-7P"></a>不能得正决定。<a id="a-7Q"></a>所以者何。<a id="a-7R"></a>不以衰退。<a id="a-7S"></a>未成道得正决定。<a id="a-7T"></a>应以胜进势力道得正决定。<a id="a-7U"></a>若相似者。<a id="a-7V"></a>亦不能得正决定。<a id="a-7W"></a>所以者何。<a id="a-7X"></a>先不以此道得正决定。<a id="a-7Y"></a>如初刹那。<a id="a-7Z"></a>后刹那亦尔。<a id="a-7a"></a>如初刹那。<a id="a-7b"></a>留难停住不得正决定。<a id="a-7c"></a>后众多刹那。<a id="a-7d"></a>亦留难停住不得正决定。<a id="a-7e"></a>如初刹那不能取圣道。<a id="a-7f"></a>后众多刹那亦不能取圣道。<a id="a-7g"></a>问曰。<a id="a-7h"></a>若然者修道中。<a id="a-7i"></a>若以下心。<a id="a-7j"></a>亦不能取圣道。<a id="a-7k"></a>答曰。<a id="a-7l"></a>见道异本曾得道异。<a id="a-7m"></a>若当胜者。<a id="a-7n"></a>亦不能得正决定。<a id="a-7o"></a>所以者何。<a id="a-7p"></a>前者则非世第一法。<a id="a-7q"></a>问曰。<a id="a-7r"></a>若非者为是何法。<a id="a-7s"></a>答曰。<a id="a-7t"></a>是增上忍。<a id="a-7u"></a>后是世第一法。<a id="a-7v"></a>问曰。<a id="a-7w"></a>以何等故修道中若相似若小。<a id="a-7x"></a>能与无漏作次第。<a id="a-7y"></a>见道唯胜。<a id="a-7z"></a>答曰。<a id="a-80"></a>修道是本曾得道不多用功力。<a id="a-81"></a>而现在前。<a id="a-82"></a>是以若相似若小。<a id="a-83"></a>能作次第。<a id="a-84"></a>见道是未曾得道。<a id="a-85"></a>多用功力乃现在前。<a id="a-86"></a>是以必用。<a id="a-87"></a>胜者世第一法。<a id="a-88"></a>于世第一法因威势。<a id="a-89"></a>因者共生因。<a id="a-8A"></a>相应因。<a id="a-8B"></a>相似因。<a id="a-8C"></a>三因者是总说义。<a id="a-8D"></a>若别说者。<a id="a-8E"></a>过去于过去。<a id="a-8F"></a>二因相应共生。<a id="a-8G"></a>过去于未来一相似因。<a id="a-8H"></a>未来于未来。<a id="a-8I"></a>二因相应共生。<a id="a-8J"></a>现在于现在二因相应共生。<a id="a-8K"></a>现在于未来一相似因。<a id="a-8L"></a>不障碍生得法。<a id="a-8M"></a>是威势缘。</p>
  <p id="a8N">世第一法当言退。<a id="a-8O"></a>当言不退。<a id="a-8P"></a>乃至广说。<a id="a-8Q"></a>问曰。<a id="a-8R"></a>何故作此论。<a id="a-8S"></a>答曰。<a id="a-8T"></a>前已说世第一法体性所以界地根一心。<a id="a-8U"></a>未说不退。<a id="a-8V"></a>今欲说故而作此论。<a id="a-8W"></a>或有说。<a id="a-8X"></a>世第一法是退者。<a id="a-8Y"></a>为止彼人意故。<a id="a-8Z"></a>又欲去他义显自义与法相相应故。<a id="a-8a"></a>问曰。<a id="a-8b"></a>世第一法。<a id="a-8c"></a>当言退。<a id="a-8d"></a>当言不退耶。<a id="a-8e"></a>答曰。<a id="a-8f"></a>不退。<a id="a-8g"></a>问曰。<a id="a-8h"></a>云何不退。<a id="a-8i"></a>应说其所以。<a id="a-8j"></a>不可但以言故。<a id="a-8k"></a>此义便立。<a id="a-8l"></a>答曰。<a id="a-8m"></a>世第一法。<a id="a-8n"></a>随顺谛。<a id="a-8o"></a>转近谛。<a id="a-8p"></a>垂入谛。<a id="a-8q"></a>云何随顺谛。<a id="a-8r"></a>随顺见道故。<a id="a-8s"></a>云何转近谛。<a id="a-8t"></a>转近见道故。<a id="a-8u"></a>云何垂入谛。<a id="a-8v"></a>垂入见道故。<a id="a-8w"></a>复有说者。<a id="a-8x"></a>随顺道谛。<a id="a-8y"></a>转近道谛。<a id="a-8z"></a>垂入道谛。<a id="a-90"></a>复有说者。<a id="a-91"></a>随顺苦法忍。<a id="a-92"></a>转近苦法忍。<a id="a-93"></a>垂入苦法忍。<a id="a-94"></a>世第一法。<a id="a-95"></a>于苦法忍有二种转近。<a id="a-96"></a>一随顺转近。<a id="a-97"></a>二垂入转近。<a id="a-98"></a>彼中间不起不相似有漏心。<a id="a-99"></a>使苦法忍不现在前。<a id="a-9A"></a>问曰。<a id="a-9B"></a>世第一法是有漏心。<a id="a-9C"></a>向言不起不相似有漏心苦法忍是不相似心。<a id="a-9D"></a>何以言有漏是不相似心无漏是相似心耶。<a id="a-9E"></a>答曰。<a id="a-9F"></a>世第一法。<a id="a-9G"></a>恶贱有漏心。<a id="a-9H"></a>以恶贱故。<a id="a-9I"></a>言不相似。<a id="a-9J"></a>无漏言相似。<a id="a-9K"></a>犹如有人为自亲里之所苦恼。<a id="a-9L"></a>亲近他人作亲里想。<a id="a-9M"></a>于自所亲作他人想。<a id="a-9N"></a>彼亦如是。<a id="a-9O"></a>复有说者。<a id="a-9P"></a>世第一法。<a id="a-9Q"></a>苦法忍同办一事故。<a id="a-9R"></a>所谓舍凡夫事。<a id="a-9S"></a>得住圣法。<a id="a-9T"></a>犹如士夫渡河渡谷渡山渡坑。<a id="a-9U"></a>乃至广说。<a id="a-9V"></a>渡河者。<a id="a-9W"></a>从此至彼。<a id="a-9X"></a>渡谷者。<a id="a-9Y"></a>从此岸至彼岸。<a id="a-9Z"></a>渡山者。<a id="a-9a"></a>从此山至彼山。<a id="a-9b"></a>渡坑者。<a id="a-9c"></a>从高至下从下至高。<a id="a-9d"></a>犹如有人从高上堕。<a id="a-9e"></a>未至地顷。<a id="a-9f"></a>便作是念。<a id="a-9g"></a>欲还本处得如意不。<a id="a-9h"></a>答曰。<a id="a-9i"></a>不得。<a id="a-9j"></a>假使彼人。<a id="a-9k"></a>若以神足。<a id="a-9l"></a>若以咒术。<a id="a-9m"></a>若以药草。<a id="a-9n"></a>还至本处可有是事。<a id="a-9o"></a>住世第一法时。<a id="a-9p"></a>无有一法能障苦法忍使不现前。<a id="a-9q"></a>譬如阎浮提有五大河。<a id="a-9r"></a>一名恒伽。<a id="a-9s"></a>二名夜摩那。<a id="a-9t"></a>三名萨罗由。<a id="a-9u"></a>四名阿夷罗跋提。<a id="a-9v"></a>五名摩醯。<a id="a-9w"></a>流趣大海。<a id="a-9x"></a>乃至广说。<a id="a-9y"></a>问曰。<a id="a-9z"></a>前喻后喻有何差别。<a id="a-A0"></a>答曰。<a id="a-A1"></a>无有差别。<a id="a-A2"></a>所以者何。<a id="a-A3"></a>欲因二喻以明一义令分明故。<a id="a-A4"></a>复有说者。<a id="a-A5"></a>前者以内法具为喻。<a id="a-A6"></a>后者以外法具为喻。<a id="a-A7"></a>复有说者。<a id="a-A8"></a>前喻为止内留难法。<a id="a-A9"></a>后喻为止外留难法。<a id="a-AA"></a>复有说者。<a id="a-AB"></a>前喻为止不如法事。<a id="a-AC"></a>后喻为显如法事。<a id="a-AD"></a>彼五河流趣大海。<a id="a-AE"></a>无能制者无能遮者。<a id="a-AF"></a>无能住者无能移者。<a id="a-AG"></a>彼五大河流趣大海。<a id="a-AH"></a>颇有人能遮住者不。<a id="a-AI"></a>答曰。<a id="a-AJ"></a>无也。<a id="a-AK"></a>若以神足咒术药草。<a id="a-AL"></a>使彼大河停住不流。<a id="a-AM"></a>未足为难。<a id="a-AN"></a>无有一法能障世第一法使苦法忍不现在前。<a id="a-AO"></a>造此经时在于东方。<a id="a-AP"></a>此五大河在于东方。<a id="a-AQ"></a>故以为喻。<a id="a-AR"></a>复有四大河。<a id="a-AS"></a>从阿耨达池出流趣大海。<a id="a-AT"></a>一名[口*恒]伽。<a id="a-AU"></a>二名辛头。<a id="a-AV"></a>三名博叉。<a id="a-AW"></a>四名私陀。<a id="a-AX"></a>彼[口*恒]伽河从金象口出。<a id="a-AY"></a>绕阿耨达池一匝流趣东海。<a id="a-AZ"></a>彼辛头河从银牛口出。<a id="a-Aa"></a>亦绕大池一匝流趣南海。<a id="a-Ab"></a>彼博叉河从琉璃马口出。<a id="a-Ac"></a>绕大池一匝流趣西海。<a id="a-Ad"></a>彼私陀河从颇梨师子口出。<a id="a-Ae"></a>绕大池一匝流趣北海。<a id="a-Af"></a>彼[口*恒]伽河有四大河。<a id="a-Ag"></a>以为眷属。<a id="a-Ah"></a>一夜摩那。<a id="a-Ai"></a>二萨罗由。<a id="a-Aj"></a>三阿夷罗跋提。<a id="a-Ak"></a>四名摩醯。<a id="a-Al"></a>彼辛头河亦有四大河。<a id="a-Am"></a>以为眷属。<a id="a-An"></a>一名毗婆奢。<a id="a-Ao"></a>二名伊罗跋提。<a id="a-Ap"></a>三名奢多头。<a id="a-Aq"></a>四名毗德多。<a id="a-Ar"></a>彼博叉河有四大河。<a id="a-As"></a>以为眷属。<a id="a-At"></a>一名婆那。<a id="a-Au"></a>二名毗多罗尼。<a id="a-Av"></a>三名朋[仁-二+奢]。<a id="a-Aw"></a>四名究仲婆。<a id="a-Ax"></a>彼私陀河亦有四大河。<a id="a-Ay"></a>以为眷属。<a id="a-Az"></a>一名萨梨。<a id="a-B0"></a>二名毗摩。<a id="a-B1"></a>三名那提。<a id="a-B2"></a>四名毗寿波婆。<a id="a-B3"></a>此中唯说广大有名字者。<a id="a-B4"></a>然彼四河各有五百眷属。<a id="a-B5"></a>合有二千流趣大海。<a id="a-B6"></a>颇有人能遮住者不。<a id="a-B7"></a>答曰。<a id="a-B8"></a>不能。<a id="a-B9"></a>无有是处。<a id="a-BA"></a>以分别故假使有人。<a id="a-BB"></a>以神足咒术药草。<a id="a-BC"></a>能令彼河停住不流。<a id="a-BD"></a>未足为难。<a id="a-BE"></a>无有一法能障世第一法使苦法忍不现在前。<a id="a-BF"></a>复次世第一法。<a id="a-BG"></a>与苦法忍。<a id="a-BH"></a>作次第缘。<a id="a-BI"></a>此文是根本义第一答。<a id="a-BJ"></a>所以者何。<a id="a-BK"></a>彼世第一法生时。<a id="a-BL"></a>能与苦法忍次第缘果。<a id="a-BM"></a>若此法能与彼法次第缘果者。<a id="a-BN"></a>此法无有众生。<a id="a-BO"></a>若法若咒术药草。<a id="a-BP"></a>若佛若辟支佛若声闻。<a id="a-BQ"></a>能作障碍。<a id="a-BR"></a>使第二刹那不现在前者。<a id="a-BS"></a>无有一法速于心者。<a id="a-BT"></a>能于尔时为作障碍。<a id="a-BU"></a>使不能得正决定。<a id="a-BV"></a>彼言无有一法速于心者。<a id="a-BW"></a>即苦法忍相应心是也。<a id="a-BX"></a>作义者说曰。<a id="a-BY"></a>以何次第故。<a id="a-BZ"></a>世第一法不当言退。<a id="a-Ba"></a>答曰。<a id="a-Bb"></a>或有说者。<a id="a-Bc"></a>根本牢固故。<a id="a-Bd"></a>彼行者修布施时。<a id="a-Be"></a>悉以回向解脱持戒不净安般念处七处善暖顶忍亦回向解脱。<a id="a-Bf"></a>是名根本牢固。<a id="a-Bg"></a>复有说者。<a id="a-Bh"></a>世第一法后次生见道。<a id="a-Bi"></a>无有退见道者。<a id="a-Bj"></a>彼亦不退。<a id="a-Bk"></a>复有说者。<a id="a-Bl"></a>世第一法后次生忍智。<a id="a-Bm"></a>无有退忍智者。<a id="a-Bn"></a>彼亦不退。<a id="a-Bo"></a>复有说者。<a id="a-Bp"></a>世第一法后。<a id="a-Bq"></a>乃至断非想非非想处见道所断结。<a id="a-Br"></a>无有退非想非非想处见道所断结者。<a id="a-Bs"></a>彼亦不退。<a id="a-Bt"></a>复有说者。<a id="a-Bu"></a>世第一法。<a id="a-Bv"></a>是胜进分善根。<a id="a-Bw"></a>无有退胜进分善根者。<a id="a-Bx"></a>暖法有三种。<a id="a-By"></a>退分住分胜进分。<a id="a-Bz"></a>顶亦有三种。<a id="a-C0"></a>忍有二种住分胜进分。<a id="a-C1"></a>世第一法。<a id="a-C2"></a>有一种。<a id="a-C3"></a>谓胜进分。<a id="a-C4"></a>问曰。<a id="a-C5"></a>此皆是达分善根。<a id="a-C6"></a>何以说三种。<a id="a-C7"></a>答曰。<a id="a-C8"></a>名数异耳。<a id="a-C9"></a>如定犍度说。<a id="a-CA"></a>此善根有三种。<a id="a-CB"></a>于此善根退者名退分。<a id="a-CC"></a>不退不进名住分。<a id="a-CD"></a>胜进者名胜进分。<a id="a-CE"></a>彼说三种。<a id="a-CF"></a>此说达分善根。<a id="a-CG"></a>名数异耳。<a id="a-CH"></a>复有说者。<a id="a-CI"></a>此善根是一刹那。<a id="a-CJ"></a>无有退半刹那者。<a id="a-CK"></a>问曰。<a id="a-CL"></a>颇有二圣人同生一处。<a id="a-CM"></a>于世第一法。<a id="a-CN"></a>一成就。<a id="a-CO"></a>一不成就耶。<a id="a-CP"></a>答曰。<a id="a-CQ"></a>有。<a id="a-CR"></a>一依初禅得正决定。<a id="a-CS"></a>二依第二禅得正决定。<a id="a-CT"></a>彼俱命终生二禅中。<a id="a-CU"></a>彼依初禅得正决定。<a id="a-CV"></a>则不成就。<a id="a-CW"></a>所以者何。<a id="a-CX"></a>以离地故失。<a id="a-CY"></a>依二禅者。<a id="a-CZ"></a>彼则成就。<a id="a-Ca"></a>问曰。<a id="a-Cb"></a>颇二阿罗汉俱在欲界中。<a id="a-Cc"></a>于世第一法。<a id="a-Cd"></a>一成就。<a id="a-Ce"></a>一不成就耶。<a id="a-Cf"></a>答曰。<a id="a-Cg"></a>有。<a id="a-Ch"></a>一依初禅得正决定。<a id="a-Ci"></a>二依二禅得正决定。<a id="a-Cj"></a>彼俱命终。<a id="a-Ck"></a>生二禅中阴中得阿罗汉果。<a id="a-Cl"></a>彼依初禅得正决定者。<a id="a-Cm"></a>则不成就。<a id="a-Cn"></a>所以者何。<a id="a-Co"></a>以离地故失。<a id="a-Cp"></a>问曰。<a id="a-Cq"></a>颇有圣人不成就世第一法。<a id="a-Cr"></a>成就世第一法解脱得耶。<a id="a-Cs"></a>答曰。<a id="a-Ct"></a>有。<a id="a-Cu"></a>依初禅得正决定。<a id="a-Cv"></a>彼命终生二禅中。<a id="a-Cw"></a>以离地故。<a id="a-Cx"></a>不成就世第一法。<a id="a-Cy"></a>彼成就世第一法解脱得。<a id="a-Cz"></a>彼得以二禅所摄故。<a id="a-D0"></a>若命终生三禅以上。<a id="a-D1"></a>则不成就世第一法。<a id="a-D2"></a>问曰。<a id="a-D3"></a>颇有圣人不成就世第一法。<a id="a-D4"></a>亦不成就解脱得耶。<a id="a-D5"></a>答曰。<a id="a-D6"></a>有。<a id="a-D7"></a>依初禅得正决定。<a id="a-D8"></a>彼若命终。<a id="a-D9"></a>生第三禅以上。<a id="a-DA"></a>则不成就世第一法及解脱得。</p>
  <p id="aDB">如经说。<a id="a-DC"></a>诸比丘。<a id="a-DD"></a>我不见一法速疾回转过于心者。<a id="a-DE"></a>难以喻知。<a id="a-DF"></a>乃至广说。<a id="a-DG"></a>问曰。<a id="a-DH"></a>言速疾回转者。<a id="a-DI"></a>为于世耶为于缘耶。<a id="a-DJ"></a>若于世者。<a id="a-DK"></a>一切有为法。<a id="a-DL"></a>亦随世速疾回转。<a id="a-DM"></a>不但心也。<a id="a-DN"></a>若于缘者。<a id="a-DO"></a>诸心心数法受缘。<a id="a-DP"></a>亦速疾回转。<a id="a-DQ"></a>不但心也。<a id="a-DR"></a>答曰。<a id="a-DS"></a>此中亦说世速疾回转。<a id="a-DT"></a>亦说缘速疾回转。<a id="a-DU"></a>谓一身中非谓一刹那也。<a id="a-DV"></a>若一刹那言速疾回转者。<a id="a-DW"></a>则有少分速疾回转。<a id="a-DX"></a>少分不速疾回转。<a id="a-DY"></a>亦无于缘速疾回转。<a id="a-DZ"></a>所以者何。<a id="a-Da"></a>如说若法能缘彼法。<a id="a-Db"></a>或时不缘。<a id="a-Dc"></a>无有是事。<a id="a-Dd"></a>是以说世之与缘速疾回转。<a id="a-De"></a>谓一身中非谓一刹那。<a id="a-Df"></a>彼一身中。<a id="a-Dg"></a>或生善心或时染污。<a id="a-Dh"></a>或时不隐没无记。<a id="a-Di"></a>或依眼生。<a id="a-Dj"></a>乃至依意生。<a id="a-Dk"></a>若缘色生乃至缘法生。<a id="a-Dl"></a>问曰。<a id="a-Dm"></a>若于世于缘。<a id="a-Dn"></a>名速疾回转者。<a id="a-Do"></a>心心数法。<a id="a-Dp"></a>亦于世于缘。<a id="a-Dq"></a>速疾回转。<a id="a-Dr"></a>何以独言心耶。<a id="a-Ds"></a>答曰。<a id="a-Dt"></a>或有说者。<a id="a-Du"></a>此是世尊有余之说。<a id="a-Dv"></a>亦是世尊为化众生。<a id="a-Dw"></a>简略之说。<a id="a-Dx"></a>复有说者。<a id="a-Dy"></a>于心法中谁为最胜。<a id="a-Dz"></a>所谓心也。<a id="a-E0"></a>是以说心。<a id="a-E1"></a>犹如王来余人亦来。<a id="a-E2"></a>以王胜故但言王来。<a id="a-E3"></a>复有说者。<a id="a-E4"></a>以因心故名为心数。<a id="a-E5"></a>是故说心。<a id="a-E6"></a>以心大故数法亦名大地。<a id="a-E7"></a>是故说心。<a id="a-E8"></a>复有说者。<a id="a-E9"></a>若修证心通法时。<a id="a-EA"></a>彼无碍道唯缘于心。<a id="a-EB"></a>是故说心。<a id="a-EC"></a>复有说者。<a id="a-ED"></a>心是远行法。<a id="a-EE"></a>如说。</p>
  <p id="aEF">独行远逝　　不在此身　　若能调伏</p>
  <p id="aEG">是世梵志</p>
  <p id="aEH">复有说者。<a id="a-EI"></a>心为尊导。<a id="a-EJ"></a>如说。</p>
  <p id="aEK">心为前导　　心尊心使　　中心念善</p>
  <p id="aEL">亦言亦行　　安乐自追　　如影随形</p>
  <p id="aEM">或有说者。<a id="a-EN"></a>心犹如王。<a id="a-EO"></a>如说。</p>
  <p id="aEP">第六增上王　　此染彼亦染</p>
  <p id="aEQ">无染而生染　　染者名愚小</p>
  <p id="aER">复有说者。<a id="a-ES"></a>心名城主。<a id="a-ET"></a>如说。<a id="a-EU"></a>比丘当知。<a id="a-EV"></a>言城主者即有漏识。<a id="a-EW"></a>复有说者。<a id="a-EX"></a>心是内法。<a id="a-EY"></a>遍一切处。<a id="a-EZ"></a>能有所缘。<a id="a-Ea"></a>内者。<a id="a-Eb"></a>内入所摄。<a id="a-Ec"></a>遍者。<a id="a-Ed"></a>从阿毗地狱上至有顶。<a id="a-Ee"></a>能有所缘者。<a id="a-Ef"></a>缘一切法。<a id="a-Eg"></a>复有说者。<a id="a-Eh"></a>能起善不善尸罗。<a id="a-Ei"></a>如说。<a id="a-Ej"></a>善不善尸罗。<a id="a-Ek"></a>皆因心起。<a id="a-El"></a>复有说者。<a id="a-Em"></a>心起恶法生恶道中。<a id="a-En"></a>心起善法生天人中。<a id="a-Eo"></a>如世尊言。<a id="a-Ep"></a>诸比丘。<a id="a-Eq"></a>都提夜子叔迦摩纳婆。<a id="a-Er"></a>以向如来生恶心故。<a id="a-Es"></a>身坏命终。<a id="a-Et"></a>如掷真珠顷当堕恶道。<a id="a-Eu"></a>比丘都提夜子叔迦摩纳婆。<a id="a-Ev"></a>以向如来起善心故。<a id="a-Ew"></a>如掷真珠顷身坏命终。<a id="a-Ex"></a>当生善道。<a id="a-Ey"></a>复有说者。<a id="a-Ez"></a>此心为主。<a id="a-F0"></a>多所统摄。<a id="a-F1"></a>如说。<a id="a-F2"></a>此五情根各行境界。<a id="a-F3"></a>心悉能行种种境界。<a id="a-F4"></a>复有说者。<a id="a-F5"></a>如心行于缘。<a id="a-F6"></a>数法皆随。<a id="a-F7"></a>犹如雄鱼。<a id="a-F8"></a>其所住处雌鱼皆随。<a id="a-F9"></a>复有说者。<a id="a-FA"></a>心是数法所依之处。<a id="a-FB"></a>复有说者。<a id="a-FC"></a>心所依受身之处无不有心。<a id="a-FD"></a>数法不尔有增有减。<a id="a-FE"></a>复有说者。<a id="a-FF"></a>若心不调伏。<a id="a-FG"></a>不守护。<a id="a-FH"></a>不净修。<a id="a-FI"></a>数法亦尔。<a id="a-FJ"></a>若心调伏守护净修。<a id="a-FK"></a>数法亦尔。<a id="a-FL"></a>复有说者。<a id="a-FM"></a>若心不伏数法不伏。<a id="a-FN"></a>以不伏故。<a id="a-FO"></a>流行色声香味触法。<a id="a-FP"></a>若心折伏数法亦伏。<a id="a-FQ"></a>以折伏故不行色声香味触法。<a id="a-FR"></a>如滤水筒。<a id="a-FS"></a>上开则漏上闭则止。<a id="a-FT"></a>彼亦如是。<a id="a-FU"></a>复有说者。<a id="a-FV"></a>世尊先说心速疾回转。<a id="a-FW"></a>当知余有缘法。<a id="a-FX"></a>亦速疾回转。<a id="a-FY"></a>如经说。<a id="a-FZ"></a>我不见一法速疾回转过于心者。<a id="a-Fa"></a>难以喻知。<a id="a-Fb"></a>问曰。<a id="a-Fc"></a>如余经说以猿猴为喻。<a id="a-Fd"></a>今何故言难以喻知。<a id="a-Fe"></a>答曰。<a id="a-Ff"></a>或有说者。<a id="a-Fg"></a>此经难以喻知。<a id="a-Fh"></a>不言不以喻知。<a id="a-Fi"></a>所以者何。<a id="a-Fj"></a>非凡人能作。<a id="a-Fk"></a>不易作。<a id="a-Fl"></a>不过时作。<a id="a-Fm"></a>非无慧者作。<a id="a-Fn"></a>非凡人作者。<a id="a-Fo"></a>唯佛能作。<a id="a-Fp"></a>不易作者。<a id="a-Fq"></a>用功能作。<a id="a-Fr"></a>不过时作者。<a id="a-Fs"></a>佛日出世。<a id="a-Ft"></a>尔时能作。<a id="a-Fu"></a>非无慧作者。<a id="a-Fv"></a>非粗心乱意之所能作。<a id="a-Fw"></a>又非凡作者。<a id="a-Fx"></a>能知善心起住灭相。<a id="a-Fy"></a>亦知出入及知方便。<a id="a-Fz"></a>如佛缘觉及诸弟子。<a id="a-G0"></a>善于总相别相。<a id="a-G1"></a>复有说者。<a id="a-G2"></a>言难以喻知者。<a id="a-G3"></a>喻若同若相似。<a id="a-G4"></a>同者。<a id="a-G5"></a>如说心速疾回转。<a id="a-G6"></a>其犹如受。<a id="a-G7"></a>此是心法。<a id="a-G8"></a>经先已说。<a id="a-G9"></a>若非心法。<a id="a-GA"></a>喻不相似。<a id="a-GB"></a>复次难以喻知者。<a id="a-GC"></a>不以少功而能得知。<a id="a-GD"></a>复次难以喻知者。<a id="a-GE"></a>如心速疾能有所缘。<a id="a-GF"></a>彼喻亦尔。<a id="a-GG"></a>而无有法与心等者。<a id="a-GH"></a>犹如猿猴。<a id="a-GI"></a>从一枝至一枝顷。<a id="a-GJ"></a>心想回转。<a id="a-GK"></a>有百千刹那。<a id="a-GL"></a>尊者波奢说曰。<a id="a-GM"></a>世尊为化众生。<a id="a-GN"></a>还以心喻心。<a id="a-GO"></a>彼猿猴轻躁躁动皆心所为。<a id="a-GP"></a>问曰。<a id="a-GQ"></a>彼心可以一法为定喻不。<a id="a-GR"></a>答曰。<a id="a-GS"></a>或有说者。<a id="a-GT"></a>有谁能作。<a id="a-GU"></a>唯佛能作。<a id="a-GV"></a>但无能知者。<a id="a-GW"></a>如佛化作一刹那以喻心而无知者。<a id="a-GX"></a>是故比丘应善知心。<a id="a-GY"></a>应善知心回转。<a id="a-GZ"></a>乃至广说。<a id="a-Ga"></a>问曰。<a id="a-Gb"></a>善知心善知心回转。<a id="a-Gc"></a>有何差别。<a id="a-Gd"></a>答曰。<a id="a-Ge"></a>或有说者。<a id="a-Gf"></a>无有差别。<a id="a-Gg"></a>言善知心即是善知心回转。<a id="a-Gh"></a>复有说者。<a id="a-Gi"></a>有差别。<a id="a-Gj"></a>若观心总相是名善知心。<a id="a-Gk"></a>观心别相是名善知心回转。<a id="a-Gl"></a>复有说者。<a id="a-Gm"></a>若观心。<a id="a-Gn"></a>是名善知心。<a id="a-Go"></a>若观数法。<a id="a-Gp"></a>是名善知心回转。<a id="a-Gq"></a>复有说者。<a id="a-Gr"></a>若观心念处。<a id="a-Gs"></a>是名善知心。<a id="a-Gt"></a>若观法念处。<a id="a-Gu"></a>是名善知心回转。<a id="a-Gv"></a>复有说者。<a id="a-Gw"></a>若观识阴。<a id="a-Gx"></a>是名善知心若观余阴。<a id="a-Gy"></a>是名善知心回转。<a id="a-Gz"></a>复有说者。<a id="a-H0"></a>若观意入。<a id="a-H1"></a>是名善知心。<a id="a-H2"></a>若观余入。<a id="a-H3"></a>是名善知心回转。<a id="a-H4"></a>复有说者。<a id="a-H5"></a>若观七识界。<a id="a-H6"></a>是名善知心。<a id="a-H7"></a>若观余界。<a id="a-H8"></a>是名善知心回转。<a id="a-H9"></a>复有说者。<a id="a-HA"></a>若观心自相。<a id="a-HB"></a>是名善知心。<a id="a-HC"></a>若观心所缘行处。<a id="a-HD"></a>是名善知心回转。<a id="a-HE"></a>复有说者。<a id="a-HF"></a>若观识。<a id="a-HG"></a>是名善知心。<a id="a-HH"></a>若观识住处。<a id="a-HI"></a>是名善知心回转。<a id="a-HJ"></a>尊者波奢说曰。<a id="a-HK"></a>若知有欲心是名善知心。<a id="a-HL"></a>若知转离欲心是名善知心回转。<a id="a-HM"></a>如有欲心转离欲心。<a id="a-HN"></a>有嗔心转离嗔心。<a id="a-HO"></a>有痴心转离痴心。<a id="a-HP"></a>散乱心摄心。<a id="a-HQ"></a>懈怠心精进心。<a id="a-HR"></a>有掉心无掉心。<a id="a-HS"></a>少心多心。<a id="a-HT"></a>有染心无染心定心不定心。<a id="a-HU"></a>修心不修心。<a id="a-HV"></a>解脱心不解脱心。<a id="a-HW"></a>系心不系心。<a id="a-HX"></a>当知亦如是。<a id="a-HY"></a>尊者佛陀提婆说曰。<a id="a-HZ"></a>世尊言善知心回转者。<a id="a-Ha"></a>即是善知心异名说耳。<a id="a-Hb"></a>如定犍度说。<a id="a-Hc"></a>我弟子中善知心回转。<a id="a-Hd"></a>摩诃般特迦是也。<a id="a-He"></a>此即说心念处。<a id="a-Hf"></a>名善知心回转。</p>
  <p id="aHg">问曰。<a id="a-Hh"></a>颇住一刹那顷。<a id="a-Hi"></a>当得世第一法。<a id="a-Hj"></a>不当得所依缘耶。<a id="a-Hk"></a>当得所依缘不当得世第一法耶。<a id="a-Hl"></a>亦当得世第一法及所依缘耶。<a id="a-Hm"></a>亦不当得世第一法及所依缘耶。<a id="a-Hn"></a>答曰。<a id="a-Ho"></a>有。<a id="a-Hp"></a>应作四句。<a id="a-Hq"></a>若依未来禅。<a id="a-Hr"></a>当得正决定。<a id="a-Hs"></a>住增上忍一刹那顷。<a id="a-Ht"></a>当得世第一法。<a id="a-Hu"></a>不当得所依缘者。<a id="a-Hv"></a>除未至禅所摄世第一法现在前及所依缘。<a id="a-Hw"></a>谓诸余未来世第一法也。<a id="a-Hx"></a>当得所依缘。<a id="a-Hy"></a>不当得世第一法者。<a id="a-Hz"></a>谓初禅二禅三禅四禅所摄世第一法所依缘也。<a id="a-I0"></a>当得世第一法及所依缘者。<a id="a-I1"></a>谓未来禅所摄世第一法现在前及所依缘也。<a id="a-I2"></a>亦不当得世第一法及所依缘者。<a id="a-I3"></a>谓初禅二禅三禅四禅所摄世第一法。<a id="a-I4"></a>诸余所依缘。<a id="a-I5"></a>问曰。<a id="a-I6"></a>颇住一刹那顷当得世第一法缘有缘法耶。<a id="a-I7"></a>当得缘无缘法耶。<a id="a-I8"></a>当得缘有缘无缘法耶。<a id="a-I9"></a>不当得缘有缘无缘法耶。<a id="a-IA"></a>答曰。<a id="a-IB"></a>有。<a id="a-IC"></a>住增上忍应作四句。<a id="a-ID"></a>初句者。<a id="a-IE"></a>谓世第一法。<a id="a-IF"></a>能缘心心数法也。<a id="a-IG"></a>第二句者。<a id="a-IH"></a>谓世第一法。<a id="a-II"></a>能缘色心不相应行也。<a id="a-IJ"></a>第三句者。<a id="a-IK"></a>谓世第一法。<a id="a-IL"></a>能缘心心数法色心不相应行也。<a id="a-IM"></a>第四句者。<a id="a-IN"></a>除上尔所事。</p>
  <p id="aIO">彼作经者说世第一法。<a id="a-IP"></a>凡作七论。<a id="a-IQ"></a>五是根本。<a id="a-IR"></a>二因论生论。<a id="a-IS"></a>五根本者。<a id="a-IT"></a>从云何世第一法。<a id="a-IU"></a>乃至根相应。<a id="a-IV"></a>二因论生论者。<a id="a-IW"></a>谓当言一心当言不退。<a id="a-IX"></a>造毗婆沙者。<a id="a-IY"></a>因此造论广现多文。</p>
 </body>
</html>