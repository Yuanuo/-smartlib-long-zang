<!doctype html>
<html id="z3IBVjO14b" data-ver="1317">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第五</h1>
  <h2 id="a2">杂犍度世第一法品第一之五</h2>
  <p id="a3">问曰。<a id="a-4"></a>以何等故忍一切时。<a id="a-5"></a>法念处现在前耶。<a id="a-6"></a>答曰。<a id="a-7"></a>如见谛道一切时法念处现在前。<a id="a-8"></a>忍亦相似。<a id="a-9"></a>问曰。<a id="a-A"></a>如增长忍时。<a id="a-B"></a>尽修十六行耶。<a id="a-C"></a>答曰。<a id="a-D"></a>不也。<a id="a-E"></a>如渐除所缘行亦如是。<a id="a-F"></a>若缘四谛。<a id="a-G"></a>有十六行。<a id="a-H"></a>若缘三谛有十二行。<a id="a-I"></a>若缘二谛有八行。<a id="a-J"></a>若缘一谛有四行。<a id="a-K"></a>通一忍生势则有十六。<a id="a-L"></a>问曰。<a id="a-M"></a>以何等故。<a id="a-N"></a>增长忍时。<a id="a-O"></a>或十六或十二。<a id="a-P"></a>或八或四行修。<a id="a-Q"></a>答曰。<a id="a-R"></a>渐除所缘。<a id="a-S"></a>渐除所行。<a id="a-T"></a>转近得正决定。<a id="a-U"></a>是以或时修十六行。<a id="a-V"></a>乃至四行。<a id="a-W"></a>生世第一法时。<a id="a-X"></a>现在一法念处。<a id="a-Y"></a>未来四。<a id="a-Z"></a>现在一行。<a id="a-a"></a>未来四。<a id="a-b"></a>问曰。<a id="a-c"></a>如世第一法曾得彼种。<a id="a-d"></a>以行观谛。<a id="a-e"></a>何以故。<a id="a-f"></a>同性行修不异性耶。<a id="a-g"></a>答曰。<a id="a-h"></a>随彼所得。<a id="a-i"></a>即此法修。<a id="a-j"></a>如人裸形无衣可夺。<a id="a-k"></a>彼亦如是。<a id="a-l"></a>复有说者。<a id="a-m"></a>世第一法。<a id="a-n"></a>最近见道。<a id="a-o"></a>如见道中不修余行。<a id="a-p"></a>唯修同性。<a id="a-q"></a>世第一法亦复如是。<a id="a-r"></a>问曰。<a id="a-s"></a>若生暖乃至忍时。<a id="a-t"></a>为常相续。<a id="a-u"></a>为不相续。<a id="a-v"></a>答曰。<a id="a-w"></a>或有说者。<a id="a-x"></a>言常相续缘于四谛。<a id="a-y"></a>如见道中十五心常相续现在前。<a id="a-z"></a>彼暖法生时。<a id="a-10"></a>常相续缘四真谛。<a id="a-11"></a>复有说者。<a id="a-12"></a>此义不定。<a id="a-13"></a>或相续或不相续。<a id="a-14"></a>或有暖缘苦而止者。<a id="a-15"></a>或缘集灭道而止者。</p>
  <p id="a16">问曰。<a id="a-17"></a>为正观思惟。<a id="a-18"></a>何法次能生暖耶。<a id="a-19"></a>答曰。<a id="a-1A"></a>是色界修。<a id="a-1B"></a>地定地心。<a id="a-1C"></a>有厌离有恶贱有渴仰。<a id="a-1D"></a>有不随顺生势不乐。<a id="a-1E"></a>有如此正思惟时。<a id="a-1F"></a>次能生暖。<a id="a-1G"></a>暖次生顶。<a id="a-1H"></a>顶次生忍。<a id="a-1I"></a>忍次生世第一法。<a id="a-1J"></a>世第一法次得正决定。<a id="a-1K"></a>问曰。<a id="a-1L"></a>若离欲者可尔。<a id="a-1M"></a>不离欲者云何。<a id="a-1N"></a>答曰。<a id="a-1O"></a>不离欲者。<a id="a-1P"></a>彼亦可尔。<a id="a-1Q"></a>有欲界思慧正观思惟缘苦行。<a id="a-1R"></a>苦行次第生暖法。<a id="a-1S"></a>余如上说。</p>
  <p id="a1T">问曰。<a id="a-1U"></a>诸前身生暖法。<a id="a-1V"></a>未生顶法。<a id="a-1W"></a>彼便命终。<a id="a-1X"></a>于此生中。<a id="a-1Y"></a>欲生顶法。<a id="a-1Z"></a>为即生顶法。<a id="a-1a"></a>为还起暖法耶。<a id="a-1b"></a>答曰。<a id="a-1c"></a>或有说者。<a id="a-1d"></a>若从师顺次闻顶法。<a id="a-1e"></a>即从顶去。<a id="a-1f"></a>若师不为说。<a id="a-1g"></a>还从根本起。<a id="a-1h"></a>问曰。<a id="a-1i"></a>若然者何以言暖次生顶。<a id="a-1j"></a>顶次生忍。<a id="a-1k"></a>忍次生世第一法。<a id="a-1l"></a>答曰。<a id="a-1m"></a>作如是说者。<a id="a-1n"></a>谓一身中次第生者。<a id="a-1o"></a>若前身中。<a id="a-1p"></a>曾得暖法。<a id="a-1q"></a>从根本起者也。<a id="a-1r"></a>问曰。<a id="a-1s"></a>若前身曾得暖法。<a id="a-1t"></a>于此生中。<a id="a-1u"></a>欲生顶法。<a id="a-1v"></a>作何正观思惟。<a id="a-1w"></a>答曰。<a id="a-1x"></a>如暖正观思惟顶亦复尔。<a id="a-1y"></a>如生顶生忍亦尔。<a id="a-1z"></a>问曰。<a id="a-20"></a>若生暖法为离欲不。<a id="a-21"></a>答曰。<a id="a-22"></a>或有说者。<a id="a-23"></a>不为离欲。<a id="a-24"></a>所以者何。<a id="a-25"></a>彼行者爱乐宁生顶法不起有顶中忍。<a id="a-26"></a>复有说者。<a id="a-27"></a>若彼行者。<a id="a-28"></a>自知有力能生顶者即便生顶。<a id="a-29"></a>自知无力不能生顶。<a id="a-2A"></a>欲得离欲。<a id="a-2B"></a>所以者何。<a id="a-2C"></a>若得离欲我生处转胜。</p>
  <p id="a2D">问曰。<a id="a-2E"></a>若依根本地。<a id="a-2F"></a>生达分善根。<a id="a-2G"></a>为有退不。<a id="a-2H"></a>答曰。<a id="a-2I"></a>或有说者。<a id="a-2J"></a>暖顶有退。<a id="a-2K"></a>忍则不退。<a id="a-2L"></a>何以故。<a id="a-2M"></a>此善根是不退法故。<a id="a-2N"></a>评曰。<a id="a-2O"></a>彼不应作是说。<a id="a-2P"></a>何以故。<a id="a-2Q"></a>若依根本地生达分善根者。<a id="a-2R"></a>即于现身。<a id="a-2S"></a>得正决定。<a id="a-2T"></a>何以故。<a id="a-2U"></a>此诸善根。<a id="a-2V"></a>尽为生圣道故。<a id="a-2W"></a>若依未至。<a id="a-2X"></a>此则不定。</p>
  <p id="a2Y">问曰。<a id="a-2Z"></a>若依未至禅。<a id="a-2a"></a>生暖法。<a id="a-2b"></a>亦生顶忍世第一法。<a id="a-2c"></a>得正决定耶。<a id="a-2d"></a>答曰。<a id="a-2e"></a>或有说者。<a id="a-2f"></a>若依未至禅。<a id="a-2g"></a>生暖法。<a id="a-2h"></a>乃至生世第一法。<a id="a-2i"></a>得正决定。<a id="a-2j"></a>初禅乃至第四禅亦如是。<a id="a-2k"></a>复有说者。<a id="a-2l"></a>若依未至禅生暖法。<a id="a-2m"></a>次生初禅。<a id="a-2n"></a>暖顶忍世第一法。<a id="a-2o"></a>得正决定。<a id="a-2p"></a>禅中间二禅三禅四禅亦如是。<a id="a-2q"></a>复有说者。<a id="a-2r"></a>若依未至禅。<a id="a-2s"></a>生于暖顶。<a id="a-2t"></a>次生初禅顶忍世第一法。<a id="a-2u"></a>得正决定。<a id="a-2v"></a>禅中间二禅三禅四禅亦如是。<a id="a-2w"></a>复有说者。<a id="a-2x"></a>若依未至禅。<a id="a-2y"></a>生暖顶忍。<a id="a-2z"></a>次生初禅忍。<a id="a-30"></a>生世第一法。<a id="a-31"></a>得正决定。<a id="a-32"></a>乃至第四禅亦如是。<a id="a-33"></a>此则说声闻次第法。<a id="a-34"></a>问曰。<a id="a-35"></a>菩萨云何。<a id="a-36"></a>答曰。<a id="a-37"></a>菩萨依第四禅生暖法。<a id="a-38"></a>乃至生世第一法。<a id="a-39"></a>得正决定。<a id="a-3A"></a>复有说者。<a id="a-3B"></a>菩萨依初禅。<a id="a-3C"></a>生暖法顶法忍法。<a id="a-3D"></a>二禅三禅亦如是。<a id="a-3E"></a>第四禅中。<a id="a-3F"></a>生暖顶忍世第一法。<a id="a-3G"></a>得正决定。<a id="a-3H"></a>问曰。<a id="a-3I"></a>如达分善根中。<a id="a-3J"></a>不应次生下上。<a id="a-3K"></a>不应次生中下。<a id="a-3L"></a>云何菩萨而能生耶。<a id="a-3M"></a>答曰。<a id="a-3N"></a>自地不能。<a id="a-3O"></a>他地则能。<a id="a-3P"></a>复有说者。<a id="a-3Q"></a>欲离如是过。<a id="a-3R"></a>当作是说。<a id="a-3S"></a>若依初禅。<a id="a-3T"></a>生暖法。<a id="a-3U"></a>乃至第四禅。<a id="a-3V"></a>若依初禅生顶法。<a id="a-3W"></a>乃至第四禅。<a id="a-3X"></a>若依初禅生忍法。<a id="a-3Y"></a>乃至第四禅。<a id="a-3Z"></a>次生世第一法。<a id="a-3a"></a>得正决定。<a id="a-3b"></a>评曰。<a id="a-3c"></a>不应作是说。<a id="a-3d"></a>如前说者好。<a id="a-3e"></a>所以者何一切菩萨尽依第四禅生暖法。<a id="a-3f"></a>乃至生世第一法。<a id="a-3g"></a>得正决定故。<a id="a-3h"></a>问曰。<a id="a-3i"></a>辟支佛复云何。<a id="a-3j"></a>答曰。<a id="a-3k"></a>辟支佛独出世者。<a id="a-3l"></a>当知如佛。<a id="a-3m"></a>若众多出世者。<a id="a-3n"></a>此则不定。<a id="a-3o"></a>与声闻同。<a id="a-3p"></a>如渴伽狩。<a id="a-3q"></a>独生一角彼亦如是。<a id="a-3r"></a>独出世者。<a id="a-3s"></a>当知如佛。</p>
  <p id="a3t">问曰。<a id="a-3u"></a>菩萨前身为曾生达分善根不耶。<a id="a-3v"></a>答曰。<a id="a-3w"></a>或有说者。<a id="a-3x"></a>曾生为障恶道故菩萨九十一劫。<a id="a-3y"></a>不堕恶道者。<a id="a-3z"></a>是达分善根之力。<a id="a-40"></a>此是他性达分善根。<a id="a-41"></a>非是己性。<a id="a-42"></a>评曰。<a id="a-43"></a>不应作是说。<a id="a-44"></a>应作是说菩萨不曾生达分善根。<a id="a-45"></a>所以者何。<a id="a-46"></a>一切菩萨所有善根。<a id="a-47"></a>不经历世菩提树下。<a id="a-48"></a>一结加趺坐。<a id="a-49"></a>生不净观。<a id="a-4A"></a>乃至尽智。<a id="a-4B"></a>问曰。<a id="a-4C"></a>菩萨九十一劫不堕恶道。<a id="a-4D"></a>此岂非忍力耶。<a id="a-4E"></a>答曰。<a id="a-4F"></a>不必以达分善根能障恶道。<a id="a-4G"></a>或以施力。<a id="a-4H"></a>或以戒力。<a id="a-4I"></a>或以不净。<a id="a-4J"></a>或以安般。<a id="a-4K"></a>或以闻慧或以思慧。<a id="a-4L"></a>或以暖顶后乃以忍。<a id="a-4M"></a>尊者佛陀提婆说曰。<a id="a-4N"></a>障于恶道。<a id="a-4O"></a>非不因知缘起法。<a id="a-4P"></a>其义云何彼作是说。<a id="a-4Q"></a>觉知缘起法。<a id="a-4R"></a>即是无漏道。<a id="a-4S"></a>非无漏道力不能障恶道。<a id="a-4T"></a>评曰。<a id="a-4U"></a>不应作是说。<a id="a-4V"></a>如先说者好。<a id="a-4W"></a>所以者何。<a id="a-4X"></a>菩萨若行布施。<a id="a-4Y"></a>亦以戒以慧。<a id="a-4Z"></a>若行戒时。<a id="a-4a"></a>亦以施以慧。<a id="a-4b"></a>若行慧时。<a id="a-4c"></a>亦以施以戒。<a id="a-4d"></a>以是因缘。<a id="a-4e"></a>能障那由他恶道。<a id="a-4f"></a>况十处恶道耶。<a id="a-4g"></a>声闻辟支佛。<a id="a-4h"></a>所有暖顶。<a id="a-4i"></a>菩萨尽能起。<a id="a-4j"></a>以障恶道。<a id="a-4k"></a>唯不起忍。<a id="a-4l"></a>所以者何。<a id="a-4m"></a>忍与恶道相妨。<a id="a-4n"></a>菩萨于三阿僧祇劫。<a id="a-4o"></a>在生死中。<a id="a-4p"></a>以愿力故。<a id="a-4q"></a>生恶道中。<a id="a-4r"></a>此中应说鱼因缘喻。<a id="a-4s"></a>复有说者。<a id="a-4t"></a>起声闻辟支佛忍。<a id="a-4u"></a>以障恶道。<a id="a-4v"></a>不起菩萨忍。<a id="a-4w"></a>所以者何。<a id="a-4x"></a>于得道身大玄远故。<a id="a-4y"></a>求辟支佛人。<a id="a-4z"></a>以生辟支佛忍。<a id="a-50"></a>不能生佛种忍。<a id="a-51"></a>以近辟支佛道故。<a id="a-52"></a>复有说者。<a id="a-53"></a>求辟支佛人。<a id="a-54"></a>能起佛种忍。<a id="a-55"></a>评曰。<a id="a-56"></a>不应作是说。<a id="a-57"></a>应作是说。<a id="a-58"></a>求辟支佛人。<a id="a-59"></a>不能起佛种忍。<a id="a-5A"></a>问曰。<a id="a-5B"></a>得忍凡夫命终时。<a id="a-5C"></a>为舍忍不。<a id="a-5D"></a>若舍者何故不生恶道。<a id="a-5E"></a>若舍者何故凡夫舍圣人不舍。<a id="a-5F"></a>若不舍者。<a id="a-5G"></a>行揵度四大犍度何故不说耶。<a id="a-5H"></a>如说。<a id="a-5I"></a>若成就身。<a id="a-5J"></a>彼成就身业。<a id="a-5K"></a>乃至广说。<a id="a-5L"></a>答曰。<a id="a-5M"></a>或有说者舍。<a id="a-5N"></a>问曰。<a id="a-5O"></a>若舍者。<a id="a-5P"></a>何以不生恶道。<a id="a-5Q"></a>答曰。<a id="a-5R"></a>或有说者。<a id="a-5S"></a>彼善根势力能尔。<a id="a-5T"></a>虽舍不堕恶道。<a id="a-5U"></a>自有善根虽成就。<a id="a-5V"></a>不障恶道。<a id="a-5W"></a>况不成就。<a id="a-5X"></a>所谓生处得善。<a id="a-5Y"></a>自有善根。<a id="a-5Z"></a>虽不成就。<a id="a-5a"></a>能障恶道。<a id="a-5b"></a>况复成就所谓忍也。<a id="a-5c"></a>是故彼善根势力能障恶道。<a id="a-5d"></a>复有说者。<a id="a-5e"></a>彼善根势力。<a id="a-5f"></a>能令身中堕恶道。<a id="a-5g"></a>烦恼业极令远离于此身中。<a id="a-5h"></a>更不复行。<a id="a-5i"></a>若其不行。<a id="a-5j"></a>何由得堕恶道耶。<a id="a-5k"></a>如人秋时服于下药。<a id="a-5l"></a>药亦不住彼人身中。<a id="a-5m"></a>或有与病俱出。<a id="a-5n"></a>或身中自消。<a id="a-5o"></a>而能除去病患。<a id="a-5p"></a>永使不起。<a id="a-5q"></a>如是彼善根势力。<a id="a-5r"></a>令堕恶道。<a id="a-5s"></a>诸烦恼业。<a id="a-5t"></a>永更不起。<a id="a-5u"></a>复有说者。<a id="a-5v"></a>此善根曾在彼身中。<a id="a-5w"></a>如师子住处在彼身中。<a id="a-5x"></a>虽不成就。<a id="a-5y"></a>勋着之力。<a id="a-5z"></a>能令恶道诸烦恼业。<a id="a-60"></a>更不复行。<a id="a-61"></a>况堕恶道。<a id="a-62"></a>犹如师子所住之处。<a id="a-63"></a>师子若行不在其余小狩。<a id="a-64"></a>无能到者。<a id="a-65"></a>何况在时。<a id="a-66"></a>复有说者。<a id="a-67"></a>彼善根住此身中。<a id="a-68"></a>犹如旧住。<a id="a-69"></a>诸恶道烦恼业。<a id="a-6A"></a>住此身中。<a id="a-6B"></a>其犹如客。<a id="a-6C"></a>旧住力强。<a id="a-6D"></a>客则不如。<a id="a-6E"></a>复有说者。<a id="a-6F"></a>行者有二种期心。<a id="a-6G"></a>一者期心远离诸恶。<a id="a-6H"></a>二者期心深着善法。<a id="a-6I"></a>以有此二期心故。<a id="a-6J"></a>不堕恶道。<a id="a-6K"></a>是故尊者瞿沙说。<a id="a-6L"></a>彼行者有如是期心。<a id="a-6M"></a>有如是欲如是忍如是可如是意如是敬如是爱如是乐复有说者。<a id="a-6N"></a>彼恶道已得非数缘灭。<a id="a-6O"></a>诸法已得非数缘灭。<a id="a-6P"></a>终不现前。<a id="a-6Q"></a>复有说者。<a id="a-6R"></a>彼行者堕法雨驶流河中。<a id="a-6S"></a>不容作余恶道之业。<a id="a-6T"></a>是以不堕恶道。<a id="a-6U"></a>复有说者。<a id="a-6V"></a>依倚圣道故。<a id="a-6W"></a>彼行者依倚圣道。<a id="a-6X"></a>使此身中恶道烦恼业。<a id="a-6Y"></a>不现在前况堕恶道。<a id="a-6Z"></a>犹如有人畏于怨家。<a id="a-6a"></a>依倚于王。<a id="a-6b"></a>而彼怨家。<a id="a-6c"></a>犹尚不能正面视之。<a id="a-6d"></a>何况加害。<a id="a-6e"></a>复有说者。<a id="a-6f"></a>彼行者以此善根。<a id="a-6g"></a>于自身中。<a id="a-6h"></a>以守护圣道所住处故。<a id="a-6i"></a>犹如王人先守护王所住之地。<a id="a-6j"></a>一切人民不敢复住。<a id="a-6k"></a>复有说者。<a id="a-6l"></a>彼善根决定作人天处故。<a id="a-6m"></a>若作决定处业。<a id="a-6n"></a>必生彼处。<a id="a-6o"></a>犹如贵胜之座处所以定。<a id="a-6p"></a>不应复更坐于余坐。<a id="a-6q"></a>如是彼善根所住处。<a id="a-6r"></a>定亦复如是。<a id="a-6s"></a>复有说者。<a id="a-6t"></a>彼行者以正方便。<a id="a-6u"></a>令彼恶道诸烦恼业更不复行。<a id="a-6v"></a>何况生于恶道。<a id="a-6w"></a>复有说者。<a id="a-6x"></a>彼行者见恶行过患。<a id="a-6y"></a>见善行利益。<a id="a-6z"></a>是故不作恶行堕恶道中。<a id="a-70"></a>复有说者。<a id="a-71"></a>有善好期心。<a id="a-72"></a>在此身中。<a id="a-73"></a>不作恶行堕恶道中。<a id="a-74"></a>复有说者。<a id="a-75"></a>以心柔软故。<a id="a-76"></a>随顺趣涅槃故。<a id="a-77"></a>以信根深牢固故。<a id="a-78"></a>是以不作恶行堕于恶道问曰。<a id="a-79"></a>若舍者。<a id="a-7A"></a>何以凡夫舍。<a id="a-7B"></a>圣人不舍耶。<a id="a-7C"></a>答曰。<a id="a-7D"></a>彼凡夫人。<a id="a-7E"></a>无圣道对治力以自持御。<a id="a-7F"></a>虽有对治道以自持御。<a id="a-7G"></a>此道羸劣。<a id="a-7H"></a>不坚固久住是以命终时舍。<a id="a-7I"></a>圣人身中。<a id="a-7J"></a>有无漏对治道以自持御。<a id="a-7K"></a>彼以无漏定力牢固久住。<a id="a-7L"></a>是以命终时不舍。<a id="a-7M"></a>此中应说合众釆喻。<a id="a-7N"></a>复有说者不舍。<a id="a-7O"></a>问曰。<a id="a-7P"></a>若不舍者。<a id="a-7Q"></a>业犍度四大犍度。<a id="a-7R"></a>何以不说耶。<a id="a-7S"></a>答曰。<a id="a-7T"></a>或有说者。<a id="a-7U"></a>彼中应说。<a id="a-7V"></a>而不说者。<a id="a-7W"></a>当知此义是有余之说。<a id="a-7X"></a>复有说者。<a id="a-7Y"></a>彼业犍度中。<a id="a-7Z"></a>亦说在第三句中。<a id="a-7a"></a>说圣人在胎是也。<a id="a-7b"></a>圣人有二种。<a id="a-7c"></a>有名数圣人。<a id="a-7d"></a>实义圣人。<a id="a-7e"></a>得达分善根者。<a id="a-7f"></a>谓名数圣人。<a id="a-7g"></a>得正决定者。<a id="a-7h"></a>谓实义圣人。<a id="a-7i"></a>是故彼亦说之。<a id="a-7j"></a>若人有一出家之心。<a id="a-7k"></a>犹得名为圣弟子。<a id="a-7l"></a>何况得达分善根者也。<a id="a-7m"></a>复有说者。<a id="a-7n"></a>或有舍者。<a id="a-7o"></a>有不舍者。<a id="a-7p"></a>谁不舍耶。<a id="a-7q"></a>于此善根。<a id="a-7r"></a>常勤方便故。<a id="a-7s"></a>作方便一切时作方便。<a id="a-7t"></a>善受持善修习者不舍。<a id="a-7u"></a>与上相违舍。<a id="a-7v"></a>如所闻。<a id="a-7w"></a>若于善根。<a id="a-7x"></a>常勤方便。<a id="a-7y"></a>乃至善修习者。<a id="a-7z"></a>虽经生死。<a id="a-80"></a>而常不舍。<a id="a-81"></a>如弥多罗达子初生之时。<a id="a-82"></a>便作是言。<a id="a-83"></a>结有二种。<a id="a-84"></a>乃至广说。<a id="a-85"></a>如先所闻。<a id="a-86"></a>若于善根。<a id="a-87"></a>不勤方便。<a id="a-88"></a>乃至不善修习。<a id="a-89"></a>于此身中。<a id="a-8A"></a>虽得速舍。<a id="a-8B"></a>如是当知有舍不舍。<a id="a-8C"></a>评曰。<a id="a-8D"></a>如实义者。<a id="a-8E"></a>凡夫人依彼地。<a id="a-8F"></a>生达分善根犹有舍者。<a id="a-8G"></a>何况生于他地。</p>
  <p id="a8H">问曰。<a id="a-8I"></a>达分善根言得报。<a id="a-8J"></a>所谓色界五阴。<a id="a-8K"></a>为作彼身初业不。<a id="a-8L"></a>答曰。<a id="a-8M"></a>或有说者。<a id="a-8N"></a>不作初业。<a id="a-8O"></a>所以者何。<a id="a-8P"></a>彼似无漏道。<a id="a-8Q"></a>憎恶受生故。<a id="a-8R"></a>余业作初业。<a id="a-8S"></a>彼达分善根。<a id="a-8T"></a>唯作满业。<a id="a-8U"></a>然后受报。<a id="a-8V"></a>复有说者。<a id="a-8W"></a>亦作初业。<a id="a-8X"></a>得身报妙好。<a id="a-8Y"></a>随顺行道。</p>
  <p id="a8Z">此暖等善根。<a id="a-8a"></a>有七十三种。<a id="a-8b"></a>其事云何。<a id="a-8c"></a>欲界有十种。<a id="a-8d"></a>所谓一具缚凡夫。<a id="a-8e"></a>二除一品结。<a id="a-8f"></a>乃至九品尽者。<a id="a-8g"></a>初禅有九。<a id="a-8h"></a>或有除一品结。<a id="a-8i"></a>乃至九品初禅无具缚人。<a id="a-8j"></a>即欲界说故。<a id="a-8k"></a>如是乃至无所有处。<a id="a-8l"></a>有九种顶忍世第一法亦如是。<a id="a-8m"></a>问曰。<a id="a-8n"></a>具缚凡夫。<a id="a-8o"></a>所得暖法。<a id="a-8p"></a>除一品结。<a id="a-8q"></a>乃至九品。<a id="a-8r"></a>为一种耶。<a id="a-8s"></a>答曰不也。<a id="a-8t"></a>具缚凡夫异。<a id="a-8u"></a>除一品结异。<a id="a-8v"></a>乃至九品异。</p>
  <p id="a8w">问曰。<a id="a-8x"></a>若退暖法。<a id="a-8y"></a>还生暖法。<a id="a-8z"></a>为本得得不。<a id="a-90"></a>答曰不也。<a id="a-91"></a>所以者何。<a id="a-92"></a>彼不数数得用功而得。<a id="a-93"></a>不前后相似故。<a id="a-94"></a>如舍波罗提木叉戒后更受。<a id="a-95"></a>非本得得彼亦如是。<a id="a-96"></a>如暖顶亦尔。<a id="a-97"></a>问曰。<a id="a-98"></a>增长暖时。<a id="a-99"></a>暖增长已。<a id="a-9A"></a>还起初者不。<a id="a-9B"></a>答曰。<a id="a-9C"></a>不也。<a id="a-9D"></a>所以者何。<a id="a-9E"></a>得胜进善根。<a id="a-9F"></a>前所得者。<a id="a-9G"></a>无可欣尚。<a id="a-9H"></a>顶忍亦如是。</p>
  <p id="a9I">问曰。<a id="a-9J"></a>为于何处生此善根耶。<a id="a-9K"></a>答曰。<a id="a-9L"></a>欲界人中。<a id="a-9M"></a>谓三天下。<a id="a-9N"></a>非郁单越。<a id="a-9O"></a>问曰。<a id="a-9P"></a>欲界六天不能生耶。<a id="a-9Q"></a>答曰不能。<a id="a-9R"></a>初生已曾生者。<a id="a-9S"></a>能起现在前。<a id="a-9T"></a>所以者何。<a id="a-9U"></a>若有好身。<a id="a-9V"></a>亦有随顺厌患。<a id="a-9W"></a>正观彼处。<a id="a-9X"></a>则能生暖。<a id="a-9Y"></a>此三天下。<a id="a-9Z"></a>具有此二。<a id="a-9a"></a>问曰若有好身。<a id="a-9b"></a>则诸天胜人。<a id="a-9c"></a>若取随顺厌患正观。<a id="a-9d"></a>则恶道胜。<a id="a-9e"></a>答曰。<a id="a-9f"></a>如先说俱有者。<a id="a-9g"></a>能天与恶道不俱有故。<a id="a-9h"></a>是以不能。<a id="a-9i"></a>问曰。<a id="a-9j"></a>暖法亦依男身。<a id="a-9k"></a>亦依女身。<a id="a-9l"></a>若依女身得于暖法。<a id="a-9m"></a>复得自身中男子所依暖法耶。<a id="a-9n"></a>答曰。<a id="a-9o"></a>得如是当知。<a id="a-9p"></a>顶忍亦尔。<a id="a-9q"></a>问曰。<a id="a-9r"></a>若依男身。<a id="a-9s"></a>得于暖法。<a id="a-9t"></a>复得自身中女人所依暖法耶。<a id="a-9u"></a>答曰。<a id="a-9v"></a>不得顶忍亦如是。<a id="a-9w"></a>黄门般吒(有男形不能男有女形不能女)无形二形。<a id="a-9x"></a>不能生暖等四善方便法。</p>
  <p id="a9y">慧有三种。<a id="a-9z"></a>闻慧思慧修慧。<a id="a-A0"></a>答曰。<a id="a-A1"></a>或有师略说十八界十二入五阴。<a id="a-A2"></a>复有善诵修多罗毗尼阿毗昙生厌恼心。<a id="a-A3"></a>彼作是说。<a id="a-A4"></a>三藏所说要者。<a id="a-A5"></a>唯是十八界十二入五阴。<a id="a-A6"></a>彼即观察界观察界已。<a id="a-A7"></a>复作三种。<a id="a-A8"></a>所谓名体性总相。<a id="a-A9"></a>名者谓眼界乃至法界。<a id="a-AA"></a>体性者谓别相。<a id="a-AB"></a>总相者谓无常苦空无我。<a id="a-AC"></a>如是观时。<a id="a-AD"></a>修习此智。<a id="a-AE"></a>转得定意。<a id="a-AF"></a>于此界中。<a id="a-AG"></a>生厌恼想。<a id="a-AH"></a>复略观十二入。<a id="a-AI"></a>眼界即是眼入。<a id="a-AJ"></a>乃至触界即是触入。<a id="a-AK"></a>七识界即是意入。<a id="a-AL"></a>法界即是法入。<a id="a-AM"></a>又略入观阴。<a id="a-AN"></a>彼观十色入及法入中造色。<a id="a-AO"></a>即是色阴。<a id="a-AP"></a>意入即是识阴。<a id="a-AQ"></a>法入即是三阴。<a id="a-AR"></a>又略阴即是四念处色阴即是身念处。<a id="a-AS"></a>受阴即是受念处。<a id="a-AT"></a>识阴即是心念处。<a id="a-AU"></a>想阴行阴。<a id="a-AV"></a>即是法念处。<a id="a-AW"></a>又略阴观谛诸五阴果是苦谛。<a id="a-AX"></a>诸五阴因是集谛。<a id="a-AY"></a>五阴灭是灭谛。<a id="a-AZ"></a>学无学法是道谛。<a id="a-Aa"></a>彼谛复作三种名体性总相。<a id="a-Ab"></a>名者谓是苦。<a id="a-Ac"></a>乃至道。<a id="a-Ad"></a>体性者谓别相。<a id="a-Ae"></a>别相者。<a id="a-Af"></a>逼迫行义是苦义。<a id="a-Ag"></a>乃至出要。<a id="a-Ah"></a>行义是道义。<a id="a-Ai"></a>总相者苦有四行。<a id="a-Aj"></a>无常苦空无我。<a id="a-Ak"></a>集有四行因集有缘。<a id="a-Al"></a>灭有四行灭止妙离。<a id="a-Am"></a>道有四行道如迹乘。<a id="a-An"></a>修习此智。<a id="a-Ao"></a>转得定意时。<a id="a-Ap"></a>如见彼谛时。<a id="a-Aq"></a>彼亦次第观别。<a id="a-Ar"></a>欲界苦作异相别。<a id="a-As"></a>色无色界苦乃至别断。<a id="a-At"></a>欲界行道亦别。<a id="a-Au"></a>乃至色无色界行道。<a id="a-Av"></a>当于尔时观谛。<a id="a-Aw"></a>犹如观叠外物。<a id="a-Ax"></a>作如是观时。<a id="a-Ay"></a>是名闻慧满足。<a id="a-Az"></a>如是展转修习。<a id="a-B0"></a>次生思慧。<a id="a-B1"></a>转进修习。<a id="a-B2"></a>次生修慧。<a id="a-B3"></a>能行圣行。<a id="a-B4"></a>如是观时。<a id="a-B5"></a>是名暖法。<a id="a-B6"></a>如是展转增长次生顶。<a id="a-B7"></a>顶次生忍。<a id="a-B8"></a>忍次生世第一法。<a id="a-B9"></a>次生苦法忍。<a id="a-BA"></a>断见苦所断十使。<a id="a-BB"></a>次第生苦法智。<a id="a-BC"></a>如是次第生道比智。<a id="a-BD"></a>得须陀洹果。<a id="a-BE"></a>次第乃至尽智。<a id="a-BF"></a>是名诸善根生次第生法。</p>
  <p id="aBG">善根有三种。<a id="a-BH"></a>一福分善根。<a id="a-BI"></a>二解脱分善根。<a id="a-BJ"></a>三达分善根。<a id="a-BK"></a>福分善根者。<a id="a-BL"></a>谓能作生天种子。<a id="a-BM"></a>若在人中生豪贵家。<a id="a-BN"></a>有大威势。<a id="a-BO"></a>多饶财宝。<a id="a-BP"></a>眷属成就。<a id="a-BQ"></a>颜貌端严。<a id="a-BR"></a>能作转轮圣王帝释魔王梵王种子。<a id="a-BS"></a>解脱分善根者谓能作解脱种子。<a id="a-BT"></a>决定不退因。<a id="a-BU"></a>必至涅槃。<a id="a-BV"></a>达分善根者谓暖法。<a id="a-BW"></a>乃至世第一法。<a id="a-BX"></a>问曰。<a id="a-BY"></a>解脱分善根。<a id="a-BZ"></a>于何处种耶。<a id="a-Ba"></a>答曰。<a id="a-Bb"></a>于欲界中。<a id="a-Bc"></a>非色界。<a id="a-Bd"></a>欲界中人道。<a id="a-Be"></a>非余道。<a id="a-Bf"></a>人道中在三天下。<a id="a-Bg"></a>非郁单越。<a id="a-Bh"></a>佛出世时非无佛时。<a id="a-Bi"></a>复有说者。<a id="a-Bj"></a>若无佛时。<a id="a-Bk"></a>遇辟支佛。<a id="a-Bl"></a>亦种解脱分善根。<a id="a-Bm"></a>体性是何。<a id="a-Bn"></a>答曰。<a id="a-Bo"></a>若身业口业意业。<a id="a-Bp"></a>但意业偏多为是五识身。<a id="a-Bq"></a>为是意地。<a id="a-Br"></a>答曰。<a id="a-Bs"></a>是意地非五识身。<a id="a-Bt"></a>为是方便善。<a id="a-Bu"></a>为是生得善。<a id="a-Bv"></a>答曰。<a id="a-Bw"></a>亦是方便善。<a id="a-Bx"></a>亦是生得善。<a id="a-By"></a>为是闻慧。<a id="a-Bz"></a>为是思慧。<a id="a-C0"></a>为是修慧。<a id="a-C1"></a>答曰。<a id="a-C2"></a>是闻慧思慧。<a id="a-C3"></a>非修慧。<a id="a-C4"></a>为以何事种此善根。<a id="a-C5"></a>答曰。<a id="a-C6"></a>或以布施。<a id="a-C7"></a>或以持戒。<a id="a-C8"></a>或以多闻。<a id="a-C9"></a>而不必定。<a id="a-CA"></a>所以者何。<a id="a-CB"></a>有人以一揣食施。<a id="a-CC"></a>能种解脱分善根。<a id="a-CD"></a>自有能作长斋般遮于瑟。<a id="a-CE"></a>而不能种解脱分善根。<a id="a-CF"></a>或有持一日斋。<a id="a-CG"></a>能种解脱分善根。<a id="a-CH"></a>自有终身持戒。<a id="a-CI"></a>而不能种解脱分善根。<a id="a-CJ"></a>或有诵持一偈。<a id="a-CK"></a>能种解脱分善根。<a id="a-CL"></a>自有善通三藏文义。<a id="a-CM"></a>而不能种解脱分善根是。<a id="a-CN"></a>故不定。<a id="a-CO"></a>何以故。<a id="a-CP"></a>或有种者。<a id="a-CQ"></a>有不种者。<a id="a-CR"></a>若以此事。<a id="a-CS"></a>回向解脱涅槃。<a id="a-CT"></a>欲永离生死。<a id="a-CU"></a>有如是勇猛心者是则能种。<a id="a-CV"></a>若不为回向解脱涅槃永离生死。<a id="a-CW"></a>虽多布施终身持戒广学多闻。<a id="a-CX"></a>而不能种解脱分善根。<a id="a-CY"></a>有近有远。<a id="a-CZ"></a>近者前身中种。<a id="a-Ca"></a>此身成熟来身解脱。<a id="a-Cb"></a>远者曾种解脱分善根。<a id="a-Cc"></a>经那由他世受身。<a id="a-Cd"></a>而不能生达分善根。<a id="a-Ce"></a>声闻所得解脱分善根。<a id="a-Cf"></a>可回向趣辟支佛。<a id="a-Cg"></a>辟支佛所得解脱分善根。<a id="a-Ch"></a>亦可回向趣佛。<a id="a-Ci"></a>佛所种解脱分善根。<a id="a-Cj"></a>不可回转。</p>
  <p id="aCk">问曰。<a id="a-Cl"></a>有生灭观彼以何为方便耶。<a id="a-Cm"></a>答曰。<a id="a-Cn"></a>彼行者见春时草木青色。<a id="a-Co"></a>如绀琉璃。<a id="a-Cp"></a>见河驶流浮沫着岸。<a id="a-Cq"></a>见已作是思惟。<a id="a-Cr"></a>此诸外法。<a id="a-Cs"></a>今已复生。<a id="a-Ct"></a>若入城邑聚落。<a id="a-Cu"></a>见诸男女歌舞戏笑。<a id="a-Cv"></a>而问之言何以故尔。<a id="a-Cw"></a>答言。<a id="a-Cx"></a>此中生男生女。<a id="a-Cy"></a>彼复思惟如此内法。<a id="a-Cz"></a>今已复生。<a id="a-D0"></a>彼行者。<a id="a-D1"></a>于后秋时。<a id="a-D2"></a>见诸草木。<a id="a-D3"></a>为秋日所曝冷风所吹。<a id="a-D4"></a>被诸霜露。<a id="a-D5"></a>枝叶零落。<a id="a-D6"></a>河水枯涸。<a id="a-D7"></a>彼复思惟如此外法。<a id="a-D8"></a>今已复灭。<a id="a-D9"></a>若入城邑聚落。<a id="a-DA"></a>见诸男女乱发举手[口*睪]啕啼哭。<a id="a-DB"></a>而问之言。<a id="a-DC"></a>何以故尔答言。<a id="a-DD"></a>此中男女死丧。<a id="a-DE"></a>彼复思惟此中内法。<a id="a-DF"></a>今已复灭。<a id="a-DG"></a>彼行者深见如此相已。<a id="a-DH"></a>还所住处。<a id="a-DI"></a>自观己身。<a id="a-DJ"></a>有少壮老无常之相。<a id="a-DK"></a>次第观于岁月日时昼夜。<a id="a-DL"></a>相续是名方便。<a id="a-DM"></a>于此诸时展转除减。<a id="a-DN"></a>乃至观阴二刹那一生一灭。<a id="a-DO"></a>是名生灭观满足。<a id="a-DP"></a>问曰。<a id="a-DQ"></a>此生灭观。<a id="a-DR"></a>为虚想观为实观耶。<a id="a-DS"></a>若是虚想观者。<a id="a-DT"></a>此偈云何通如说。</p>
  <p id="aDU">若有知见能尽漏　　若无知见云何尽</p>
  <p id="aDV">若能观阴生灭者　　是则解脱烦恼心</p>
  <p id="aDW">非以虚想观能断烦恼。<a id="a-DX"></a>若当非实观者。<a id="a-DY"></a>应不见诸行有来去相。<a id="a-DZ"></a>而诸行实无来去。<a id="a-Da"></a>或有作论者。<a id="a-Db"></a>说是虚想观问曰。<a id="a-Dc"></a>若尔者此偈云何通。<a id="a-Dd"></a>答曰。<a id="a-De"></a>有转转因故。<a id="a-Df"></a>是以说彼转转相生。<a id="a-Dg"></a>犹子孙法。<a id="a-Dh"></a>其事云何虚想观能生实想观。<a id="a-Di"></a>实想观能断烦恼。<a id="a-Dj"></a>是故说转转因。<a id="a-Dk"></a>如子孙法。<a id="a-Dl"></a>复有说者。<a id="a-Dm"></a>是实想观。<a id="a-Dn"></a>问曰。<a id="a-Do"></a>若然者诸行无来去。<a id="a-Dp"></a>然彼行者。<a id="a-Dq"></a>见于来去。<a id="a-Dr"></a>答曰。<a id="a-Ds"></a>若生灭观。<a id="a-Dt"></a>未满足时。<a id="a-Du"></a>便见诸行有来去相。<a id="a-Dv"></a>若其满足。<a id="a-Dw"></a>见诸行无来去相。<a id="a-Dx"></a>犹如小儿弄于独乐。<a id="a-Dy"></a>旋速则见如住。<a id="a-Dz"></a>旋迟则见来去。<a id="a-E0"></a>陶家轮喻亦复如是。</p>
  <p id="aE1">问曰。<a id="a-E2"></a>为以一心见生灭。<a id="a-E3"></a>为二心一见生一见灭耶。<a id="a-E4"></a>若以一心见生灭者。<a id="a-E5"></a>云何一心而有二虑。<a id="a-E6"></a>若有二虑破一心义。<a id="a-E7"></a>复云何见为以见生生时复见灭耶。<a id="a-E8"></a>见灭灭时。<a id="a-E9"></a>复见生耶。<a id="a-EA"></a>若见生生时。<a id="a-EB"></a>唯见生者。<a id="a-EC"></a>是则为正。<a id="a-ED"></a>若见生生时。<a id="a-EE"></a>复见灭者。<a id="a-EF"></a>是则为邪。<a id="a-EG"></a>若见灭灭时。<a id="a-EH"></a>唯见灭者。<a id="a-EI"></a>是则为正。<a id="a-EJ"></a>若见灭灭时。<a id="a-EK"></a>复见生者。<a id="a-EL"></a>是则为邪。<a id="a-EM"></a>若当一心见生一心见灭者。<a id="a-EN"></a>则无生灭观。<a id="a-EO"></a>答曰。<a id="a-EP"></a>应作是说。<a id="a-EQ"></a>一心见生。<a id="a-ER"></a>一心见灭。<a id="a-ES"></a>问曰。<a id="a-ET"></a>若然者则无生灭观。<a id="a-EU"></a>答曰。<a id="a-EV"></a>此说通一生中相续生灭观耳。<a id="a-EW"></a>非谓一刹那也。</p>
  <p id="aEX">此二十种身见。<a id="a-EY"></a>几是我见。<a id="a-EZ"></a>几是我所见。<a id="a-Ea"></a>乃至广说。<a id="a-Eb"></a>问曰。<a id="a-Ec"></a>何故作此论。<a id="a-Ed"></a>答曰。<a id="a-Ee"></a>世尊经中。<a id="a-Ef"></a>处处说二十种身见而不广分别。<a id="a-Eg"></a>唯尊者舍利弗经中一处分别。<a id="a-Eh"></a>彼虽分别而不说此二十种身见。<a id="a-Ei"></a>几是我见几是我所见。<a id="a-Ej"></a>因彼诸经不分别故。<a id="a-Ek"></a>今欲分别故作此论。<a id="a-El"></a>复次毗婆阇婆提作是说。<a id="a-Em"></a>身见无所缘。<a id="a-En"></a>如身见缘我。<a id="a-Eo"></a>实义中无我。<a id="a-Ep"></a>彼何所缘。<a id="a-Eq"></a>如人见绳谓是蛇见杌谓是人。<a id="a-Er"></a>为止彼人如是意故。<a id="a-Es"></a>亦欲显身见有所缘故。<a id="a-Et"></a>身见缘五阴。<a id="a-Eu"></a>但所见事异。<a id="a-Ev"></a>非无所缘。<a id="a-Ew"></a>如彼人喻见绳谓是蛇见杌谓是人。<a id="a-Ex"></a>此亦所见事异。<a id="a-Ey"></a>非无所缘。<a id="a-Ez"></a>是故止异人意欲显己义。<a id="a-F0"></a>亦欲示决定法相故。<a id="a-F1"></a>而作此论。<a id="a-F2"></a>问曰。<a id="a-F3"></a>此二十种身见。<a id="a-F4"></a>几是我见。<a id="a-F5"></a>几是我所见。<a id="a-F6"></a>答曰。<a id="a-F7"></a>五种是我见。<a id="a-F8"></a>十五种是我所见。<a id="a-F9"></a>问曰。<a id="a-FA"></a>若我见有五。<a id="a-FB"></a>我所见亦应有五。<a id="a-FC"></a>何故说十五我所见耶。<a id="a-FD"></a>答曰。<a id="a-FE"></a>缘行故说五我见。<a id="a-FF"></a>具故说十五我所见。<a id="a-FG"></a>所以者何。<a id="a-FH"></a>此十五我所见。<a id="a-FI"></a>以具故生。<a id="a-FJ"></a>应说一我见。<a id="a-FK"></a>所谓五见中我见应说二如我见。<a id="a-FL"></a>我所见应说三谓欲界色无色界。<a id="a-FM"></a>我见应说六。<a id="a-FN"></a>如欲界中有我见我所见。<a id="a-FO"></a>色无色界亦尔应说九。<a id="a-FP"></a>如欲界地我见。<a id="a-FQ"></a>乃至非想非非想地我见。<a id="a-FR"></a>应说十八。<a id="a-FS"></a>如欲界地我见我所见。<a id="a-FT"></a>乃至非想非非想地我见我所见。<a id="a-FU"></a>如分别行缘阴。<a id="a-FV"></a>应说二十不分别所起处。<a id="a-FW"></a>见色是我色异我。<a id="a-FX"></a>色属我我在色中。<a id="a-FY"></a>如色四种。<a id="a-FZ"></a>受想行识亦如是。<a id="a-Fa"></a>如是五四。<a id="a-Fb"></a>则有二十。<a id="a-Fc"></a>以行缘分别十二入。<a id="a-Fd"></a>则有四十八。<a id="a-Fe"></a>不分别所起处。<a id="a-Ff"></a>如见眼入是我。<a id="a-Fg"></a>眼入异我。<a id="a-Fh"></a>眼入属我。<a id="a-Fi"></a>我在眼入中。<a id="a-Fj"></a>如眼入有四。<a id="a-Fk"></a>乃至法入亦有四。<a id="a-Fl"></a>如是十二四。<a id="a-Fm"></a>则有四十八。<a id="a-Fn"></a>以行缘分别界。<a id="a-Fo"></a>则有七十二。<a id="a-Fp"></a>不分别所起处。<a id="a-Fq"></a>如眼界是我。<a id="a-Fr"></a>眼界异我。<a id="a-Fs"></a>眼界属我。<a id="a-Ft"></a>我在眼界中。<a id="a-Fu"></a>如眼界有四。<a id="a-Fv"></a>乃至法界亦有四。<a id="a-Fw"></a>如是十八四。<a id="a-Fx"></a>则有七十二。<a id="a-Fy"></a>若分别缘阴。<a id="a-Fz"></a>分别所起处。<a id="a-G0"></a>则有六十五。<a id="a-G1"></a>如说色是我。<a id="a-G2"></a>受是我璎珞。<a id="a-G3"></a>受是我僮仆。<a id="a-G4"></a>受是我器。<a id="a-G5"></a>如受有三。<a id="a-G6"></a>想行识亦三。<a id="a-G7"></a>如是四三有十二。<a id="a-G8"></a>及色有十三。<a id="a-G9"></a>如是五种十三。<a id="a-GA"></a>则有六十五。<a id="a-GB"></a>若分别缘入。<a id="a-GC"></a>分别所起处。<a id="a-GD"></a>则有四百八眼入是我色入是我璎珞是我僮仆是我器。<a id="a-GE"></a>如眼入有三十四。<a id="a-GF"></a>乃至法入亦有三十四。<a id="a-GG"></a>十二种三十四。<a id="a-GH"></a>则有四百八。<a id="a-GI"></a>若分别缘界。<a id="a-GJ"></a>分别所起处。<a id="a-GK"></a>则有九百三十六。<a id="a-GL"></a>眼界是我色界是我璎珞是我僮仆是我器。<a id="a-GM"></a>如眼界有五十二。<a id="a-GN"></a>乃至法界有五十二十八种五十二。<a id="a-GO"></a>则有九百三十六。<a id="a-GP"></a>如是种种身。<a id="a-GQ"></a>诸刹那相续。<a id="a-GR"></a>则有无量我见我所见。<a id="a-GS"></a>此处分别行缘阴。<a id="a-GT"></a>不分别所起处。<a id="a-GU"></a>则有二十。<a id="a-GV"></a>问曰。<a id="a-GW"></a>以何等故此身见言种答曰此二十种身见。<a id="a-GX"></a>各有差别故言种。</p>
  <p id="aGY">问曰。<a id="a-GZ"></a>以何等故。<a id="a-Ga"></a>因阴说二十我见。<a id="a-Gb"></a>非因界入。<a id="a-Gc"></a>答曰。<a id="a-Gd"></a>或有说者。<a id="a-Ge"></a>彼作经者。<a id="a-Gf"></a>有如是意如是欲如是可随。<a id="a-Gg"></a>彼意作经不违法相。<a id="a-Gh"></a>复有说者。<a id="a-Gi"></a>为现初起初方便入法。<a id="a-Gj"></a>如因阴说。<a id="a-Gk"></a>见因界入。<a id="a-Gl"></a>亦应如是说。<a id="a-Gm"></a>而不说者。<a id="a-Gn"></a>当知此义是有余之说。<a id="a-Go"></a>复有说者。<a id="a-Gp"></a>此阴说见者。<a id="a-Gq"></a>正佛经所说。<a id="a-Gr"></a>佛经因阴说二十种我见。<a id="a-Gs"></a>彼作经者。<a id="a-Gt"></a>亦依佛经作论。<a id="a-Gu"></a>说二十种我见。<a id="a-Gv"></a>问曰。<a id="a-Gw"></a>置作经者。<a id="a-Gx"></a>以何等故。<a id="a-Gy"></a>世尊。<a id="a-Gz"></a>因阴说二十种我见。<a id="a-H0"></a>答曰。<a id="a-H1"></a>为化众生故。<a id="a-H2"></a>佛因阴说二十种我见。<a id="a-H3"></a>若受化者。<a id="a-H4"></a>应闻界入。<a id="a-H5"></a>而得度者。<a id="a-H6"></a>世尊亦因界入。<a id="a-H7"></a>说于我见。<a id="a-H8"></a>以不应闻是故不说。<a id="a-H9"></a>复有说者。<a id="a-HA"></a>诸见生时。<a id="a-HB"></a>多依于阴。<a id="a-HC"></a>少依界入。<a id="a-HD"></a>是故世尊因阴说见。<a id="a-HE"></a>不因界入。</p>
  <p id="aHF">色是我者。<a id="a-HG"></a>云何为色诸所有色尽四大。<a id="a-HH"></a>四大所造定诸所有有二种。<a id="a-HI"></a>有尽诸所有。<a id="a-HJ"></a>有不尽诸所有。<a id="a-HK"></a>言不尽者。<a id="a-HL"></a>如求糟糠等少物有亦名诸所有。<a id="a-HM"></a>言尽者。<a id="a-HN"></a>如求一切物及糟糠等亦诸所有。<a id="a-HO"></a>此中唯说尽诸所有色。<a id="a-HP"></a>问曰。<a id="a-HQ"></a>如我见是自界缘非他界缘。<a id="a-HR"></a>彼云何能见一切色是我。<a id="a-HS"></a>答曰。<a id="a-HT"></a>诸是彼所行。<a id="a-HU"></a>是彼境界者。<a id="a-HV"></a>计以为我。<a id="a-HW"></a>非一切色也。<a id="a-HX"></a>色异我者。<a id="a-HY"></a>云何色异我。<a id="a-HZ"></a>于此四阴。<a id="a-Ha"></a>展转计异于我。<a id="a-Hb"></a>彼作是念。<a id="a-Hc"></a>此色是我。<a id="a-Hd"></a>有如人有财。<a id="a-He"></a>名为有财。<a id="a-Hf"></a>色属我者。<a id="a-Hg"></a>云何色属我。<a id="a-Hh"></a>于此四阴。<a id="a-Hi"></a>展转计属我。<a id="a-Hj"></a>如人有僮仆。<a id="a-Hk"></a>言僮仆属我。<a id="a-Hl"></a>色中我者。<a id="a-Hm"></a>云何色中我。<a id="a-Hn"></a>于此四阴。<a id="a-Ho"></a>展转计是色中我。<a id="a-Hp"></a>彼作是念。<a id="a-Hq"></a>色是我器。<a id="a-Hr"></a>如油在麻中。<a id="a-Hs"></a>腻在揣中。<a id="a-Ht"></a>如苏在酪中如刀在鞘中。<a id="a-Hu"></a>蛇在箧中。<a id="a-Hv"></a>如血在身中。<a id="a-Hw"></a>问曰。<a id="a-Hx"></a>如受是我。<a id="a-Hy"></a>色是具可尔。<a id="a-Hz"></a>色粗受细故。<a id="a-I0"></a>如说色是我受是具。<a id="a-I1"></a>云何见粗色。<a id="a-I2"></a>入细受中。<a id="a-I3"></a>尊者波奢说曰。<a id="a-I4"></a>不应责盲人堕坑。<a id="a-I5"></a>亦不应问无明者愚。<a id="a-I6"></a>复有说者。<a id="a-I7"></a>彼见色是我受是具者。<a id="a-I8"></a>彼人见受粗色细。<a id="a-I9"></a>是以见色住于受中。<a id="a-IA"></a>尊者和须蜜说曰。<a id="a-IB"></a>此四大身中。<a id="a-IC"></a>尽能觉触。<a id="a-ID"></a>有所触处。<a id="a-IE"></a>则能生受。<a id="a-IF"></a>以受处处生故。<a id="a-IG"></a>言色裹在受中。<a id="a-IH"></a>尊者佛陀提婆说曰。<a id="a-II"></a>彼见受遍在身中。<a id="a-IJ"></a>从足至头。<a id="a-IK"></a>无不有受处。<a id="a-IL"></a>然计色是我。<a id="a-IM"></a>不遍在身。<a id="a-IN"></a>是故彼见色住在受中。</p>
  <p id="aIO">问曰。<a id="a-IP"></a>以何等故。<a id="a-IQ"></a>我见说二十种。<a id="a-IR"></a>其余诸见不说耶。<a id="a-IS"></a>答曰。<a id="a-IT"></a>或有说者。<a id="a-IU"></a>彼作经者意欲尔乃至广说。<a id="a-IV"></a>复有说者。<a id="a-IW"></a>此为现。<a id="a-IX"></a>初起初方便初入法。<a id="a-IY"></a>如说身见有二十种。<a id="a-IZ"></a>戒取应有四十种。<a id="a-Ia"></a>邪见见取应各有八十种。<a id="a-Ib"></a>应说而不说者。<a id="a-Ic"></a>此义是有余之说。<a id="a-Id"></a>复有说者。<a id="a-Ie"></a>为对治我见故。<a id="a-If"></a>佛说十种空。<a id="a-Ig"></a>十种空者。<a id="a-Ih"></a>所谓内空。<a id="a-Ii"></a>外空。<a id="a-Ij"></a>内外空。<a id="a-Ik"></a>有为空。<a id="a-Il"></a>无为空。<a id="a-Im"></a>第一义空。<a id="a-In"></a>无所行空。<a id="a-Io"></a>无始空。<a id="a-Ip"></a>性空。<a id="a-Iq"></a>空空。<a id="a-Ir"></a>此十种空。<a id="a-Is"></a>与何法相对。<a id="a-It"></a>与我见相对。<a id="a-Iu"></a>以空与我见相对故。<a id="a-Iv"></a>有二十种我见。<a id="a-Iw"></a>余见不尔是故不说。</p>
  <p id="aIx">问曰。<a id="a-Iy"></a>颇于一阴。<a id="a-Iz"></a>起我见我所见耶。<a id="a-J0"></a>答曰。<a id="a-J1"></a>起如于眼入起我见。<a id="a-J2"></a>其余诸色。<a id="a-J3"></a>起我所见。<a id="a-J4"></a>余四阴亦如是。<a id="a-J5"></a>问曰。<a id="a-J6"></a>颇有我见者。<a id="a-J7"></a>一时于五阴。<a id="a-J8"></a>尽计我不耶。<a id="a-J9"></a>若有者。<a id="a-JA"></a>朔迦书云何通如说。<a id="a-JB"></a>唯有一我见。<a id="a-JC"></a>无有五我见。<a id="a-JD"></a>无五我见者。<a id="a-JE"></a>无计五阴是我者是也。<a id="a-JF"></a>所以者何。<a id="a-JG"></a>计我见。<a id="a-JH"></a>唯计一法。<a id="a-JI"></a>五阴是别异法。<a id="a-JJ"></a>计我见家。<a id="a-JK"></a>说一我一人无分不坏不变是常。<a id="a-JL"></a>若无者。<a id="a-JM"></a>萨遮尼干子经云何通。<a id="a-JN"></a>如说瞿昙沙门色是我受想行识是我。<a id="a-JO"></a>答曰。<a id="a-JP"></a>无有一时计五阴是我者。<a id="a-JQ"></a>问曰。<a id="a-JR"></a>若然者萨遮尼干子经。<a id="a-JS"></a>云何通耶。<a id="a-JT"></a>答曰。<a id="a-JU"></a>彼自大心重故。<a id="a-JV"></a>作如是说复有说者。<a id="a-JW"></a>彼不信佛。<a id="a-JX"></a>内有知见。<a id="a-JY"></a>欲试如来彼为知不。<a id="a-JZ"></a>故作不顺理说。<a id="a-Ja"></a>次见如来诸论议相。<a id="a-Jb"></a>领如师子。<a id="a-Jc"></a>钩牙铦利。<a id="a-Jd"></a>口四十齿。<a id="a-Je"></a>出梵音声。<a id="a-Jf"></a>彼人闻已。<a id="a-Jg"></a>心怀怖懅。<a id="a-Jh"></a>作不顺理说。<a id="a-Ji"></a>复有说者。<a id="a-Jj"></a>彼人见如来威德。<a id="a-Jk"></a>胜于梵释难近难亲。<a id="a-Jl"></a>有如是威德故。<a id="a-Jm"></a>作不顺理说。<a id="a-Jn"></a>复有说者。<a id="a-Jo"></a>天神威逼故。<a id="a-Jp"></a>令彼人作不顺理说。<a id="a-Jq"></a>复有信佛天神。<a id="a-Jr"></a>作如是念。<a id="a-Js"></a>此弊恶人。<a id="a-Jt"></a>何以久恼如来故。<a id="a-Ju"></a>以威逼能令彼人作不顺理说。<a id="a-Jv"></a>复有说者。<a id="a-Jw"></a>或有一时计五阴为我。<a id="a-Jx"></a>问曰。<a id="a-Jy"></a>若然者。<a id="a-Jz"></a>朔迦书所说云何通。<a id="a-K0"></a>答曰。<a id="a-K1"></a>彼人于此五阴。<a id="a-K2"></a>尽作一具聚相。<a id="a-K3"></a>问曰。<a id="a-K4"></a>若然者复以何为具。<a id="a-K5"></a>答曰。<a id="a-K6"></a>若计内入为我。<a id="a-K7"></a>则以外入为具。<a id="a-K8"></a>若计外入为我。<a id="a-K9"></a>则以内入为具。<a id="a-KA"></a>问曰。<a id="a-KB"></a>为有见微尘计以为我不。<a id="a-KC"></a>若有者。<a id="a-KD"></a>是则无我见。<a id="a-KE"></a>非是我见。<a id="a-KF"></a>若无者。<a id="a-KG"></a>朔迦书复云何通。<a id="a-KH"></a>如说五大微尘虽各异相。<a id="a-KI"></a>是我是常。<a id="a-KJ"></a>若言无常是则无理。<a id="a-KK"></a>问曰。<a id="a-KL"></a>彼书云何通我见见微尘。<a id="a-KM"></a>答曰。<a id="a-KN"></a>此书说边见缘微尘。<a id="a-KO"></a>此义已立。<a id="a-KP"></a>当知我见缘微尘。<a id="a-KQ"></a>此义亦立。<a id="a-KR"></a>答曰。<a id="a-KS"></a>无有见微尘计以为我。<a id="a-KT"></a>问曰。<a id="a-KU"></a>若然者。<a id="a-KV"></a>朔迦书复云何通。<a id="a-KW"></a>答曰。<a id="a-KX"></a>此书所说不顺正法理。<a id="a-KY"></a>复有说者。<a id="a-KZ"></a>有见微尘计以为我。<a id="a-Ka"></a>有推理见义无实见生时义。<a id="a-Kb"></a>评曰。<a id="a-Kc"></a>不应作是说。<a id="a-Kd"></a>如前说者好。</p>
  <p id="aKe">问曰。<a id="a-Kf"></a>五阴之外。<a id="a-Kg"></a>为有起我见者不。<a id="a-Kh"></a>若有者此经云何通。<a id="a-Ki"></a>如说若有沙门婆罗门。<a id="a-Kj"></a>起于我见。<a id="a-Kk"></a>尽见五受阴。<a id="a-Kl"></a>若无者。<a id="a-Km"></a>说第六我见。<a id="a-Kn"></a>复云何有。<a id="a-Ko"></a>答曰。<a id="a-Kp"></a>无有五阴之外起于我见。<a id="a-Kq"></a>问曰。<a id="a-Kr"></a>若然者。<a id="a-Ks"></a>第六我见云何而有。<a id="a-Kt"></a>答曰。<a id="a-Ku"></a>思是行阴。<a id="a-Kv"></a>于思起我。<a id="a-Kw"></a>见其余行阴起于我所见。<a id="a-Kx"></a>即是第六我见。<a id="a-Ky"></a>佛经说身见。<a id="a-Kz"></a>是六十二见根本。<a id="a-L0"></a>余经复说。<a id="a-L1"></a>若有沙门婆罗门。<a id="a-L2"></a>所起诸见。<a id="a-L3"></a>尽依二边。<a id="a-L4"></a>若断若常。<a id="a-L5"></a>此二经有何差别。<a id="a-L6"></a>答曰。<a id="a-L7"></a>云何能生诸见故。<a id="a-L8"></a>说身见为本。<a id="a-L9"></a>守护长养诸见故。<a id="a-LA"></a>是说边见。<a id="a-LB"></a>复有说者。<a id="a-LC"></a>能生诸见。<a id="a-LD"></a>是说身见为根本。<a id="a-LE"></a>使诸见转行是说边见。</p>
 </body>
</html>