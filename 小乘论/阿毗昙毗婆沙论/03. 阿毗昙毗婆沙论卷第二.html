<!doctype html>
<html id="z3IBVjI14Y" data-ver="1197">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第二</h1>
  <h2 id="a2">杂犍度世第一法品第一之二</h2>
  <p id="a3">问曰。<a id="a-4"></a>世第一法为几念处。<a id="a-5"></a>答曰。<a id="a-6"></a>现在一坏缘法念处。<a id="a-7"></a>未来四。<a id="a-8"></a>问曰。<a id="a-9"></a>世第一法为几缘。<a id="a-A"></a>答曰。<a id="a-B"></a>为四缘。<a id="a-C"></a>因缘者相应共有因。<a id="a-D"></a>次第缘者。<a id="a-E"></a>与苦法忍作次第缘。<a id="a-F"></a>境界缘者忍智所缘。<a id="a-G"></a>威势缘者除其自体。<a id="a-H"></a>余一切法是彼缘生法。<a id="a-I"></a>于世第一法亦有四缘。<a id="a-J"></a>因缘者相应共有法。<a id="a-K"></a>次第缘者苦忍是。<a id="a-L"></a>境界缘者欲界五阴是。<a id="a-M"></a>威势缘者除其自体。<a id="a-N"></a>余一切法是复有义说者。<a id="a-O"></a>云何名出世第一法。<a id="a-P"></a>答曰。<a id="a-Q"></a>苦法忍是。<a id="a-R"></a>所以者何。<a id="a-S"></a>是圣道种子故。<a id="a-T"></a>复有说者。<a id="a-U"></a>金刚喻定是。<a id="a-V"></a>所以者何。<a id="a-W"></a>能尽诸结得究竟果故。<a id="a-X"></a>复有说者。<a id="a-Y"></a>尽智是。<a id="a-Z"></a>所以者何。<a id="a-a"></a>以初得尽智。<a id="a-b"></a>余无漏法时净修故。<a id="a-c"></a>复有说者。<a id="a-d"></a>正三昧是。<a id="a-e"></a>所以者何。<a id="a-f"></a>得一切有为法中正定最胜故。<a id="a-g"></a>复有说者。<a id="a-h"></a>涅槃是。<a id="a-i"></a>所以者何。<a id="a-j"></a>一切法中最妙胜故。<a id="a-k"></a>复有说者。<a id="a-l"></a>阿罗汉最后心是。<a id="a-m"></a>所以者何。<a id="a-n"></a>凡夫人最后心。<a id="a-o"></a>名世第一法。<a id="a-p"></a>阿罗汉最后心。<a id="a-q"></a>名出世第一法。<a id="a-r"></a>评曰。<a id="a-s"></a>不应作是说。<a id="a-t"></a>彼阿罗汉最后心。<a id="a-u"></a>非出世法故。<a id="a-v"></a>如先说者好。<a id="a-w"></a>问曰。<a id="a-x"></a>颇有世第一法不与苦法忍作次第缘耶。<a id="a-y"></a>答曰。<a id="a-z"></a>有。<a id="a-10"></a>世间第一法。<a id="a-11"></a>色心不相应法则是。<a id="a-12"></a>问曰。<a id="a-13"></a>颇有相应法不与苦法忍作次第缘耶。<a id="a-14"></a>答曰。<a id="a-15"></a>有。<a id="a-16"></a>未来修者是也。<a id="a-17"></a>尊者佛陀提婆说曰。<a id="a-18"></a>若以信心。<a id="a-19"></a>得正决定。<a id="a-1A"></a>是名世第一法与苦法忍作次第缘。<a id="a-1B"></a>余精进念定慧心。<a id="a-1C"></a>是名世第一法。<a id="a-1D"></a>而不与苦法忍作次第缘。<a id="a-1E"></a>说相似法沙门说曰。<a id="a-1F"></a>受与受作次第。<a id="a-1G"></a>不与想等。<a id="a-1H"></a>余数法亦如是。<a id="a-1I"></a>心法生时。<a id="a-1J"></a>遇缘便生。<a id="a-1K"></a>若爱前缘生乐受。<a id="a-1L"></a>欲有所想生想。<a id="a-1M"></a>欲有所作生思。<a id="a-1N"></a>问曰。<a id="a-1O"></a>若然者无相似次第义。<a id="a-1P"></a>答曰。<a id="a-1Q"></a>有。<a id="a-1R"></a>但非一一次第耳。<a id="a-1S"></a>如汝法中。<a id="a-1T"></a>无想众生。<a id="a-1U"></a>生时心灭。<a id="a-1V"></a>死时心生。<a id="a-1W"></a>想去虽远得作次第。<a id="a-1X"></a>我法亦尔。<a id="a-1Y"></a>如受灭想等生。<a id="a-1Z"></a>复还生受。<a id="a-1a"></a>相去虽远得作次第。<a id="a-1b"></a>评曰。<a id="a-1c"></a>不应作是说。<a id="a-1d"></a>心与心作次第。<a id="a-1e"></a>受与受作次第。<a id="a-1f"></a>心心数法。<a id="a-1g"></a>一一次第生。<a id="a-1h"></a>作次第缘。<a id="a-1i"></a>若作是说与经文相违。<a id="a-1j"></a>如说云何心次第法。<a id="a-1k"></a>答曰。<a id="a-1l"></a>心心数法是也。<a id="a-1m"></a>若然者复更有过。<a id="a-1n"></a>如依有觉有观三昧入无觉无观三昧。<a id="a-1o"></a>有觉有观三昧。<a id="a-1p"></a>不应与无觉无观三昧作次第缘。<a id="a-1q"></a>不相似故。<a id="a-1r"></a>无觉无观三昧。<a id="a-1s"></a>则不从次第缘生。<a id="a-1t"></a>若依无觉无观三昧入有觉有观三昧亦如是。<a id="a-1u"></a>若然者无解脱。<a id="a-1v"></a>何以故。<a id="a-1w"></a>欲相应心唯次第生。<a id="a-1x"></a>欲相应心不净观等及诸善心。<a id="a-1y"></a>无由得生。<a id="a-1z"></a>若善心不生则无解脱。<a id="a-20"></a>有如是等过。<a id="a-21"></a>如先说者好。</p>
  <p id="a22">以何等故名世第一法。<a id="a-23"></a>问曰。<a id="a-24"></a>何故作此论。<a id="a-25"></a>答曰。<a id="a-26"></a>前虽说世第一法体性。<a id="a-27"></a>未说所以名世第一法。<a id="a-28"></a>今欲说故。<a id="a-29"></a>犹如有人世称言胜。<a id="a-2A"></a>未知为以族姓财力眷属言为胜耶。<a id="a-2B"></a>彼亦如是。<a id="a-2C"></a>今欲说其所以名世第一。<a id="a-2D"></a>名第一者。<a id="a-2E"></a>此心心法于余法为最为胜为长为尊为上为妙。<a id="a-2F"></a>以如是等义故名为第一。<a id="a-2G"></a>问曰。<a id="a-2H"></a>言第一者。<a id="a-2I"></a>于世法中为都胜为分胜耶。<a id="a-2J"></a>若都胜者。<a id="a-2K"></a>彼则不胜见谛边等智何以故。<a id="a-2L"></a>彼等智见道眷属不相离。<a id="a-2M"></a>慧力胜故。<a id="a-2N"></a>一切见道慧力偏多。<a id="a-2O"></a>复次彼亦不胜净修勋禅。<a id="a-2P"></a>何以故修勋禅者。<a id="a-2Q"></a>不与凡夫同生一处。<a id="a-2R"></a>复次彼亦不胜得尽智时一切善根。<a id="a-2S"></a>何以故。<a id="a-2T"></a>得尽智时。<a id="a-2U"></a>所修善根。<a id="a-2V"></a>永离一切诸垢障故。<a id="a-2W"></a>复次彼亦不胜空空三昧无愿无愿三昧无相无相三昧。<a id="a-2X"></a>何以故。<a id="a-2Y"></a>空空三昧等。<a id="a-2Z"></a>乃至恶贱无漏。<a id="a-2a"></a>何况有漏。<a id="a-2b"></a>若分胜者。<a id="a-2c"></a>彼暖顶忍法。<a id="a-2d"></a>亦应言第一。<a id="a-2e"></a>答曰。<a id="a-2f"></a>或有说者应言分胜。<a id="a-2g"></a>何以故。<a id="a-2h"></a>唯胜暖顶忍法等故。<a id="a-2i"></a>复有说言。<a id="a-2j"></a>第一者。<a id="a-2k"></a>彼则胜一切凡夫所得禅无量解脱。<a id="a-2l"></a>除入一切入乃至第一。<a id="a-2m"></a>有中思故。<a id="a-2n"></a>或有说者。<a id="a-2o"></a>彼则都胜。<a id="a-2p"></a>言都胜者。<a id="a-2q"></a>非谓一切事业中胜。<a id="a-2r"></a>但以能开圣道门故。<a id="a-2s"></a>胜彼见道边等智。<a id="a-2t"></a>虽是见道眷属不相离慧力胜。<a id="a-2u"></a>而不能开圣道门。<a id="a-2v"></a>如等智净修勋禅尽智。<a id="a-2w"></a>俱生善根。<a id="a-2x"></a>空空三昧等。<a id="a-2y"></a>不能开圣道门亦复如是。<a id="a-2z"></a>或有说者。<a id="a-30"></a>一切都胜。<a id="a-31"></a>以能开圣道门故。<a id="a-32"></a>见道边等智。<a id="a-33"></a>虽是圣道眷属。<a id="a-34"></a>乃至慧性偏多。<a id="a-35"></a>若当世第一法。<a id="a-36"></a>不开圣道门者。<a id="a-37"></a>彼则不修。<a id="a-38"></a>若得修者。<a id="a-39"></a>皆是彼世第一法功用之力。<a id="a-3A"></a>余净修勋禅尽智俱生善根空空三昧等。<a id="a-3B"></a>亦复如是。<a id="a-3C"></a>问曰。<a id="a-3D"></a>第一有何义。<a id="a-3E"></a>答曰。<a id="a-3F"></a>最胜义是第一义。<a id="a-3G"></a>得妙果义是第一义。<a id="a-3H"></a>能入胜分破有顶义是第一义。<a id="a-3I"></a>最后心义是第一义。<a id="a-3J"></a>如高幢顶更无有上。<a id="a-3K"></a>问曰。<a id="a-3L"></a>上言最胜等有何差别。<a id="a-3M"></a>答曰。<a id="a-3N"></a>或有说者。<a id="a-3O"></a>无有差别。<a id="a-3P"></a>所以者何。<a id="a-3Q"></a>此言皆是叹说上妙之义。<a id="a-3R"></a>或有说者。<a id="a-3S"></a>以善根故。<a id="a-3T"></a>而有差别。<a id="a-3U"></a>于不净安般名为最。<a id="a-3V"></a>于闻慧名为胜。<a id="a-3W"></a>于思慧名为长。<a id="a-3X"></a>于暖法名为尊。<a id="a-3Y"></a>于顶法名为上。<a id="a-3Z"></a>于忍法名为妙。<a id="a-3a"></a>或有说者。<a id="a-3b"></a>以地故而有差别。<a id="a-3c"></a>若依未至名为最。<a id="a-3d"></a>若依初禅名为胜。<a id="a-3e"></a>若依中间名为长。<a id="a-3f"></a>若依二禅名为尊。<a id="a-3g"></a>若依三禅名为上。<a id="a-3h"></a>若依四禅名为妙。<a id="a-3i"></a>或有说者。<a id="a-3j"></a>边顶义名为最。<a id="a-3k"></a>上义名为胜。<a id="a-3l"></a>增善义名为长。<a id="a-3m"></a>升进义名为尊。<a id="a-3n"></a>坚牢义名为上。<a id="a-3o"></a>满足义名为妙。<a id="a-3p"></a>复有说者。<a id="a-3q"></a>能与苦法忍作次第故名为最。<a id="a-3r"></a>胜诸凡夫善根故名为胜。<a id="a-3s"></a>逮胜进故名为长。<a id="a-3t"></a>胜世俗善根故名为尊。<a id="a-3u"></a>无二故名为上。<a id="a-3v"></a>与无漏相应故名为妙。<a id="a-3w"></a>复有说者。<a id="a-3x"></a>以最故名胜。<a id="a-3y"></a>以胜故名长。<a id="a-3z"></a>以长故名尊。<a id="a-40"></a>以尊故名上。<a id="a-41"></a>以上故名妙。<a id="a-42"></a>复有说者。<a id="a-43"></a>是凡夫最后心故名为最。<a id="a-44"></a>犹如树端。<a id="a-45"></a>能开圣道门故名为胜。<a id="a-46"></a>根猛利故名为长。<a id="a-47"></a>于达分善根中胜故名为尊。<a id="a-48"></a>折伏烦恼名为上。<a id="a-49"></a>得好果故名为妙复次此心心法。<a id="a-4A"></a>舍凡夫性者。<a id="a-4B"></a>问曰。<a id="a-4C"></a>舍凡夫性为世第一法。<a id="a-4D"></a>为苦法忍耶。<a id="a-4E"></a>若世第一法舍凡夫性者。<a id="a-4F"></a>云何于一刹那。<a id="a-4G"></a>以凡夫法舍凡夫性。<a id="a-4H"></a>若以苦法忍舍凡夫性者。<a id="a-4I"></a>为以生时舍。<a id="a-4J"></a>为以灭时舍。<a id="a-4K"></a>若以生时舍者。<a id="a-4L"></a>云何未起法。<a id="a-4M"></a>能有所作。<a id="a-4N"></a>若以灭时舍者。<a id="a-4O"></a>彼已灭已复何所舍。<a id="a-4P"></a>答曰。<a id="a-4Q"></a>或有说者。<a id="a-4R"></a>即彼世第一法时舍。<a id="a-4S"></a>问曰。<a id="a-4T"></a>若然者云何于一刹那。<a id="a-4U"></a>以凡夫法舍凡夫性。<a id="a-4V"></a>答曰。<a id="a-4W"></a>凡夫性。<a id="a-4X"></a>世第一法相妨碍。<a id="a-4Y"></a>是故住世第一法时舍。<a id="a-4Z"></a>犹如象师乘象策象。<a id="a-4a"></a>马师船师胜怨之人亦复如是。<a id="a-4b"></a>复有说者。<a id="a-4c"></a>苦法忍生时舍。<a id="a-4d"></a>凡夫性灭时。<a id="a-4e"></a>断见苦所断十使。<a id="a-4f"></a>如灯生时破闇。<a id="a-4g"></a>已生燋炷尽油。<a id="a-4h"></a>问曰。<a id="a-4i"></a>若尔者云何未起法。<a id="a-4j"></a>能有所作。<a id="a-4k"></a>又一法不应能作二事。<a id="a-4l"></a>答曰。<a id="a-4m"></a>若然者有何过。<a id="a-4n"></a>一切内法有二种。<a id="a-4o"></a>于未来中。<a id="a-4p"></a>能有所作相应者苦法忍是也。<a id="a-4q"></a>不相应者生相是也。<a id="a-4r"></a>一切外法。<a id="a-4s"></a>于未来世。<a id="a-4t"></a>能有所作。<a id="a-4u"></a>唯灯是也。<a id="a-4v"></a>或有说者。<a id="a-4w"></a>世第一法。<a id="a-4x"></a>苦法忍共舍凡夫性。<a id="a-4y"></a>世第一法如无碍道。<a id="a-4z"></a>苦法忍如解脱道。<a id="a-50"></a>世第一法与凡夫性。<a id="a-51"></a>成就得俱灭。<a id="a-52"></a>苦法忍与不成就得俱生。<a id="a-53"></a>世第一法。<a id="a-54"></a>依苦法忍。<a id="a-55"></a>苦法忍助其势力。<a id="a-56"></a>能舍凡夫性。<a id="a-57"></a>譬如羸人依因健者能伏怨家。<a id="a-58"></a>彼亦如是。<a id="a-59"></a>得圣法者苦法忍是也。<a id="a-5A"></a>舍邪性者世第一法是也。<a id="a-5B"></a>问曰。<a id="a-5C"></a>邪性有三种。<a id="a-5D"></a>一趣邪性。<a id="a-5E"></a>二业邪性。<a id="a-5F"></a>三见邪性。<a id="a-5G"></a>趣邪性者。<a id="a-5H"></a>三恶趣是也。<a id="a-5I"></a>业邪性者。<a id="a-5J"></a>五无间业是也。<a id="a-5K"></a>见邪性者。<a id="a-5L"></a>五见是也。<a id="a-5M"></a>于此三种邪性为舍何等。<a id="a-5N"></a>若舍趣业邪性者。<a id="a-5O"></a>尔时则不成就。<a id="a-5P"></a>若舍见邪性者。<a id="a-5Q"></a>道比智现在前。<a id="a-5R"></a>尔时乃舍。<a id="a-5S"></a>答曰。<a id="a-5T"></a>三种俱舍。<a id="a-5U"></a>问曰。<a id="a-5V"></a>云何俱舍。<a id="a-5W"></a>答曰。<a id="a-5X"></a>不趣不作不行名为舍。<a id="a-5Y"></a>不趣者舍趣邪性。<a id="a-5Z"></a>不作者舍业邪性。<a id="a-5a"></a>不行者舍见邪性。<a id="a-5b"></a>问曰。<a id="a-5c"></a>若然者住上忍时已舍。<a id="a-5d"></a>何故乃言住世第一法舍耶。<a id="a-5e"></a>答曰。<a id="a-5f"></a>破其所依故。<a id="a-5g"></a>诸烦恼以凡夫性为所依。<a id="a-5h"></a>能起生死过患。<a id="a-5i"></a>犹如师子依于窟穴能害诸狩。<a id="a-5j"></a>彼亦如是。<a id="a-5k"></a>是故说住世第一法时舍。<a id="a-5l"></a>或有说者。<a id="a-5m"></a>苦法忍是邪性对治。<a id="a-5n"></a>问曰。<a id="a-5o"></a>趣邪性业邪性是修道所断。<a id="a-5p"></a>何以乃言苦法忍是其对治耶。<a id="a-5q"></a>答曰。<a id="a-5r"></a>对治有众多。<a id="a-5s"></a>有舍对治有断对治。<a id="a-5t"></a>有持对治。<a id="a-5u"></a>有不作对治。<a id="a-5v"></a>有不趣对治。<a id="a-5w"></a>苦法忍是凡夫性舍对治。<a id="a-5x"></a>断见苦十使是断对治。<a id="a-5y"></a>诸无漏道是持对治。<a id="a-5z"></a>不作无间业及余不善业是不作对治。<a id="a-60"></a>不趣恶道是不趣对治。<a id="a-61"></a>如是等名舍邪性。<a id="a-62"></a>得正性者苦法忍是也。<a id="a-63"></a>得正决定者见道是也。<a id="a-64"></a>问曰。<a id="a-65"></a>一切圣道是正决定。<a id="a-66"></a>何故独称见道是也。<a id="a-67"></a>答曰。<a id="a-68"></a>或有说者。<a id="a-69"></a>诸烦恼令众生善根不熟。<a id="a-6A"></a>爱润增长染着不离。<a id="a-6B"></a>彼见谛道能令众生善根成熟。<a id="a-6C"></a>干竭爱水离诸染着。<a id="a-6D"></a>不作覆障。<a id="a-6E"></a>不为所坏。<a id="a-6F"></a>不杂余心。<a id="a-6G"></a>是故见道名正决定。<a id="a-6H"></a>或有说者。<a id="a-6I"></a>众生根熟入于圣道。<a id="a-6J"></a>是故见道名正决定。<a id="a-6K"></a>复有说者。<a id="a-6L"></a>拔烦恼根入于圣道。<a id="a-6M"></a>是故见道名正决定。<a id="a-6N"></a>复有说者。<a id="a-6O"></a>舍五人种入八人性。<a id="a-6P"></a>是故见道名正决定。<a id="a-6Q"></a>或有说者。<a id="a-6R"></a>扶持长养名正决定。<a id="a-6S"></a>犹如牛马因于水草长养性命。<a id="a-6T"></a>一切圣人。<a id="a-6U"></a>因于见道长养慧命。<a id="a-6V"></a>是故见道名正决定。<a id="a-6W"></a>或有说者。<a id="a-6X"></a>此法解缚永更不系。<a id="a-6Y"></a>是故见道名正决定。<a id="a-6Z"></a>或有说者。<a id="a-6a"></a>正必定义是决定义。<a id="a-6b"></a>自有决定而非正所谓邪定是故必定名正决定。<a id="a-6c"></a>或有说者。<a id="a-6d"></a>相应如法义是决定义。<a id="a-6e"></a>见道相应如法故名正决定。<a id="a-6f"></a>问曰。<a id="a-6g"></a>诸正是正性耶。<a id="a-6h"></a>答曰。<a id="a-6i"></a>诸正性彼正也。<a id="a-6j"></a>颇正非正性耶。<a id="a-6k"></a>答曰。<a id="a-6l"></a>有。<a id="a-6m"></a>世第一法是也。<a id="a-6n"></a>问曰。<a id="a-6o"></a>以何等故。<a id="a-6p"></a>世第一法是正而非正性耶。<a id="a-6q"></a>答曰。<a id="a-6r"></a>或有说者。<a id="a-6s"></a>众生无始已来。<a id="a-6t"></a>烦恼恶行。<a id="a-6u"></a>邪见颠倒。<a id="a-6v"></a>恼乱此心。<a id="a-6w"></a>住世第一法而能制伏。<a id="a-6x"></a>是故名正体。<a id="a-6y"></a>是有漏为使所使不名正性。<a id="a-6z"></a>复有说者。<a id="a-70"></a>等义是正义。<a id="a-71"></a>犹如称悬在中物偏则低。<a id="a-72"></a>如是世第一法。<a id="a-73"></a>等住凡夫性。<a id="a-74"></a>见道中间。<a id="a-75"></a>若苦法忍。<a id="a-76"></a>生圣道偏多。<a id="a-77"></a>是故等义是正义也。<a id="a-78"></a>复有说者。<a id="a-79"></a>等义是正义。<a id="a-7A"></a>佛辟支佛阿罗汉等住上上法故。<a id="a-7B"></a>是故等义是正义也。<a id="a-7C"></a>复有说者。<a id="a-7D"></a>等现前行义是正义。<a id="a-7E"></a>一切行人皆同住一刹那故。<a id="a-7F"></a>复有说者。<a id="a-7G"></a>彼世第一法与苦法忍四事同等。<a id="a-7H"></a>所谓地根行缘地者。<a id="a-7I"></a>如苦法忍。<a id="a-7J"></a>依何地与何根相应。<a id="a-7K"></a>行何行缘何法。<a id="a-7L"></a>彼亦如是。<a id="a-7M"></a>与苦法忍四事同故。<a id="a-7N"></a>名为正体。<a id="a-7O"></a>是有漏为使所使。<a id="a-7P"></a>不名正性。</p>
  <p id="a7Q">世第一法。<a id="a-7R"></a>当言欲界系耶。<a id="a-7S"></a>乃至广说。<a id="a-7T"></a>问曰。<a id="a-7U"></a>何故作此论。<a id="a-7V"></a>答曰。<a id="a-7W"></a>先已说世第一法体性。<a id="a-7X"></a>及说所以名世第一法。<a id="a-7Y"></a>未说在何界系。<a id="a-7Z"></a>如人言胜。<a id="a-7a"></a>已说胜事。<a id="a-7b"></a>未知住处。<a id="a-7c"></a>今欲说故。<a id="a-7d"></a>故作此论。<a id="a-7e"></a>或有说者。<a id="a-7f"></a>为止并义者意故。<a id="a-7g"></a>如摩诃僧祇部说。<a id="a-7h"></a>世第一法是欲界系。<a id="a-7i"></a>如犊子部说。<a id="a-7j"></a>是色无色界系。<a id="a-7k"></a>何以故。<a id="a-7l"></a>若地有圣道处。<a id="a-7m"></a>亦有世第一法。<a id="a-7n"></a>如昙摩掘部说。<a id="a-7o"></a>或言三界系。<a id="a-7p"></a>或言不系。<a id="a-7q"></a>或言非不系法。<a id="a-7r"></a>为止如是等并义意故而作此论问曰。<a id="a-7s"></a>以何等故。<a id="a-7t"></a>世第一法不当言欲界系。<a id="a-7u"></a>应说其所以。<a id="a-7v"></a>不可但以言故。<a id="a-7w"></a>此义便立。<a id="a-7x"></a>答曰。<a id="a-7y"></a>不以欲界道得断诸盖。<a id="a-7z"></a>亦不能制伏缠。<a id="a-80"></a>亦不能令现前不行。<a id="a-81"></a>所言断制不行者。<a id="a-82"></a>谓究竟断制不行。<a id="a-83"></a>何以故。<a id="a-84"></a>以欲界中无道能令盖缠究竟断制不行故。<a id="a-85"></a>问曰。<a id="a-86"></a>以何等故。<a id="a-87"></a>欲界中无道能究竟断盖制伏缠耶。<a id="a-88"></a>答曰。<a id="a-89"></a>或有说者。<a id="a-8A"></a>欲界中不善根强善根弱。<a id="a-8B"></a>是故无道能断盖制缠。<a id="a-8C"></a>色界善根强。<a id="a-8D"></a>无不善根。<a id="a-8E"></a>是故有道能断盖制缠复有说者。<a id="a-8F"></a>欲界不善根如旧住。<a id="a-8G"></a>善根如客。<a id="a-8H"></a>旧住有势。<a id="a-8I"></a>客则无力。<a id="a-8J"></a>是故无道。<a id="a-8K"></a>色界善根如旧住。<a id="a-8L"></a>无不善。<a id="a-8M"></a>是故有道。<a id="a-8N"></a>复有说者。<a id="a-8O"></a>欲界善不善同一系缚。<a id="a-8P"></a>是故无道。<a id="a-8Q"></a>色界善根。<a id="a-8R"></a>欲界不善根。<a id="a-8S"></a>不同系缚。<a id="a-8T"></a>是以色界道。<a id="a-8U"></a>能断欲界盖制缠。<a id="a-8V"></a>复有说者。<a id="a-8W"></a>欲界威仪。<a id="a-8X"></a>无有忌难犹如夫妻。<a id="a-8Y"></a>色界威仪。<a id="a-8Z"></a>共相敬难犹如母子。<a id="a-8a"></a>复有说者。<a id="a-8b"></a>欲界是破惭愧法。<a id="a-8c"></a>如居士子与旃陀罗子交。<a id="a-8d"></a>色界有惭愧。<a id="a-8e"></a>如王不与旃陀罗交。<a id="a-8f"></a>复有说者。<a id="a-8g"></a>欲界爱结。<a id="a-8h"></a>爱欲界善根。<a id="a-8i"></a>以爱善根故。<a id="a-8j"></a>不能生厌离想。<a id="a-8k"></a>欲界爱不能爱色界善根。<a id="a-8l"></a>以不爱故。<a id="a-8m"></a>能生厌离想。<a id="a-8n"></a>以如是等因缘故。<a id="a-8o"></a>欲界中无道能断盖制缠。<a id="a-8p"></a>色界有道能断盖制缠。<a id="a-8q"></a>或有说者。<a id="a-8r"></a>言断盖者。<a id="a-8s"></a>是究竟断。<a id="a-8t"></a>制伏诸缠不现前行者。<a id="a-8u"></a>是须臾断。<a id="a-8v"></a>如究竟须臾断如是。<a id="a-8w"></a>有缚无缚有影无影有片无片亦如是。<a id="a-8x"></a>复有说者。<a id="a-8y"></a>言断盖者害其根本。<a id="a-8z"></a>言制伏不现前行者。<a id="a-90"></a>是制伏诸缠。<a id="a-91"></a>复有说者。<a id="a-92"></a>言断盖者。<a id="a-93"></a>拔诸烦恼。<a id="a-94"></a>制伏不现前行者。<a id="a-95"></a>是制伏诸缠。<a id="a-96"></a>问曰。<a id="a-97"></a>欲界中虽无究竟断盖制缠道。<a id="a-98"></a>可无须臾断盖制缠道耶。<a id="a-99"></a>答曰。<a id="a-9A"></a>有。<a id="a-9B"></a>但不可信。<a id="a-9C"></a>何以故。<a id="a-9D"></a>不坚牢。<a id="a-9E"></a>不久住。<a id="a-9F"></a>不相续。<a id="a-9G"></a>不相着。<a id="a-9H"></a>不久住心中不能久伏烦恼得正决定。<a id="a-9I"></a>犹如水上浮萍以小石投之。<a id="a-9J"></a>虽散随合。<a id="a-9K"></a>虾蟆入中。<a id="a-9L"></a>数散数合。<a id="a-9M"></a>有如是等缘故。<a id="a-9N"></a>欲界虽有须臾断道。<a id="a-9O"></a>而不可信。<a id="a-9P"></a>色界断道可信。<a id="a-9Q"></a>何以故。<a id="a-9R"></a>牢固久住相续相着。<a id="a-9S"></a>久住心中能制伏烦恼。<a id="a-9T"></a>得正决定。<a id="a-9U"></a>犹如大石投浮萍中散而不合。<a id="a-9V"></a>龙象入中亦散不合。<a id="a-9W"></a>有如是等缘。<a id="a-9X"></a>是故色界道。<a id="a-9Y"></a>能拔诸盖制缠害。<a id="a-9Z"></a>诸烦恼制伏不行。<a id="a-9a"></a>问曰。<a id="a-9b"></a>若然者如汝所说。<a id="a-9c"></a>世第一法应唯在未至禅。<a id="a-9d"></a>所以者何。<a id="a-9e"></a>断欲界盖制缠对治道。<a id="a-9f"></a>唯在未至禅。<a id="a-9g"></a>余上地则不应有。<a id="a-9h"></a>答曰。<a id="a-9i"></a>对治有二种。<a id="a-9j"></a>一断对治。<a id="a-9k"></a>二过患对治。<a id="a-9l"></a>若依未至禅。<a id="a-9m"></a>断欲界欲。<a id="a-9n"></a>有二种对治道。<a id="a-9o"></a>余上地虽无断对治。<a id="a-9p"></a>有过患对治。<a id="a-9q"></a>尊者瞿沙说曰。<a id="a-9r"></a>六地中尽有断欲界欲二种对治道。<a id="a-9s"></a>所谓断对治。<a id="a-9t"></a>过患对治。<a id="a-9u"></a>何以故依未至禅。<a id="a-9v"></a>断欲界欲。<a id="a-9w"></a>其余诸地而不断者。<a id="a-9x"></a>先已断故。<a id="a-9y"></a>犹如日光于一切时与闇相妨。<a id="a-9z"></a>日初出时已破夜闇。<a id="a-A0"></a>其余日分。<a id="a-A1"></a>虽与闇相违。<a id="a-A2"></a>而不破者。<a id="a-A3"></a>先已破故。<a id="a-A4"></a>亦如六人同一怨家而共议言。<a id="a-A5"></a>随于何处获便害之。<a id="a-A6"></a>犹如有人次持六灯入于闇室。<a id="a-A7"></a>初灯破闇。<a id="a-A8"></a>其余诸灯。<a id="a-A9"></a>虽与闇相违。<a id="a-AA"></a>而不破者。<a id="a-AB"></a>先已破故。<a id="a-AC"></a>如是六地中。<a id="a-AD"></a>尽有断欲界欲二种对治道。<a id="a-AE"></a>乃至广说。<a id="a-AF"></a>复次云何知六地中尽有断欲界欲二种对治耶。<a id="a-AG"></a>若当六地中无断欲界欲二种对治者。<a id="a-AH"></a>行者依上地。<a id="a-AI"></a>得正决定。<a id="a-AJ"></a>不应分别欲界。<a id="a-AK"></a>亦不作证。<a id="a-AL"></a>然能分别作证。<a id="a-AM"></a>以是缘故。<a id="a-AN"></a>知六地中尽有断欲界欲二种对治。<a id="a-AO"></a>若以欲界道。<a id="a-AP"></a>能断盖制缠。<a id="a-AQ"></a>亦能除欲界结。<a id="a-AR"></a>乃至广说。<a id="a-AS"></a>问曰。<a id="a-AT"></a>世第一法。<a id="a-AU"></a>不能断结。<a id="a-AV"></a>何以言若当以欲界道得断盖制缠。<a id="a-AW"></a>乃至广说。<a id="a-AX"></a>答曰。<a id="a-AY"></a>世第一法。<a id="a-AZ"></a>虽不能断结。<a id="a-Aa"></a>而此善根妙胜第一。<a id="a-Ab"></a>在深远处。<a id="a-Ac"></a>宜应与彼地离欲界道同在一处。<a id="a-Ad"></a>是故以道证之。<a id="a-Ae"></a>问曰。<a id="a-Af"></a>以何等故。<a id="a-Ag"></a>世第一法不能断结耶。<a id="a-Ah"></a>答曰。<a id="a-Ai"></a>彼善根微小法身未长。<a id="a-Aj"></a>虽尔有大威势。<a id="a-Ak"></a>以善根微小法身未长。<a id="a-Al"></a>不能断结。<a id="a-Am"></a>有大威势故。<a id="a-An"></a>不为诸结之所毁坏。<a id="a-Ao"></a>如师子子身小未长。<a id="a-Ap"></a>不能害狩。<a id="a-Aq"></a>有大威势。<a id="a-Ar"></a>一切诸狩不能侵害。<a id="a-As"></a>或有说者。<a id="a-At"></a>世第一法。<a id="a-Au"></a>是一刹那故不能断结。<a id="a-Av"></a>问曰。<a id="a-Aw"></a>苦法忍亦一刹那。<a id="a-Ax"></a>何以能断结耶。<a id="a-Ay"></a>答曰。<a id="a-Az"></a>彼虽一刹那。<a id="a-B0"></a>后有同性相续故。<a id="a-B1"></a>是以能断。<a id="a-B2"></a>或有说者。<a id="a-B3"></a>彼是方便道。<a id="a-B4"></a>不以方便道能断烦恼。<a id="a-B5"></a>但不以欲界道得断盖制缠。<a id="a-B6"></a>亦不能除欲界结。<a id="a-B7"></a>乃以色界道。<a id="a-B8"></a>得断盖制缠。<a id="a-B9"></a>乃至广说。<a id="a-BA"></a>作义者说曰。<a id="a-BB"></a>以何等故。<a id="a-BC"></a>世第一法不欲界系耶。<a id="a-BD"></a>或有说者。<a id="a-BE"></a>欲界卑贱。<a id="a-BF"></a>彼善根尊胜。<a id="a-BG"></a>复有说者。<a id="a-BH"></a>欲界薄淡。<a id="a-BI"></a>彼善根美妙。<a id="a-BJ"></a>复有说者。<a id="a-BK"></a>欲界散乱。<a id="a-BL"></a>彼善根寂定。<a id="a-BM"></a>复有说者。<a id="a-BN"></a>欲界非修。<a id="a-BO"></a>彼善根修。<a id="a-BP"></a>复有说者。<a id="a-BQ"></a>欲界非离欲法。<a id="a-BR"></a>彼善根随顺离欲法。<a id="a-BS"></a>复有说者。<a id="a-BT"></a>若世第一法是欲界系者。<a id="a-BU"></a>有自缘过。<a id="a-BV"></a>云何名自缘过。<a id="a-BW"></a>如苦法忍缘欲界五阴。<a id="a-BX"></a>若世第一法是欲界系者。<a id="a-BY"></a>亦应缘欲界系五阴。<a id="a-BZ"></a>若缘欲界系五阴。<a id="a-Ba"></a>彼应自缘。<a id="a-Bb"></a>若不缘者复违经文如说如苦法忍所缘。<a id="a-Bc"></a>彼世第一法亦缘。<a id="a-Bd"></a>便有如是自缘之过。<a id="a-Be"></a>作义者说曰。<a id="a-Bf"></a>以何等故。<a id="a-Bg"></a>世第一法是色界系。<a id="a-Bh"></a>答曰。<a id="a-Bi"></a>色界法能与三种道作次第缘。<a id="a-Bj"></a>所谓见道修道无学道。<a id="a-Bk"></a>余界不能与三道作次第缘。<a id="a-Bl"></a>若欲界能与三道作次第缘者。<a id="a-Bm"></a>则有世第一法。<a id="a-Bn"></a>如三道三地三根。<a id="a-Bo"></a>初生法智分。<a id="a-Bp"></a>次生比智分。<a id="a-Bq"></a>如是等色界种种诸功德。<a id="a-Br"></a>应当广说。<a id="a-Bs"></a>以何等故。<a id="a-Bt"></a>世第一法。<a id="a-Bu"></a>不当言无色界系。<a id="a-Bv"></a>答曰。<a id="a-Bw"></a>得正决定。<a id="a-Bx"></a>先见欲界苦谛苦行。<a id="a-By"></a>后色无色界俱。<a id="a-Bz"></a>问曰。<a id="a-C0"></a>苦谛有四行。<a id="a-C1"></a>何以此中说见苦时。<a id="a-C2"></a>但说苦行。<a id="a-C3"></a>不说无常空无我行耶。<a id="a-C4"></a>答曰。<a id="a-C5"></a>此文应作如是说。<a id="a-C6"></a>得正决定时。<a id="a-C7"></a>先见欲界苦谛。<a id="a-C8"></a>不应言苦行。<a id="a-C9"></a>然不尔者。<a id="a-CA"></a>彼作经者。<a id="a-CB"></a>有何等意。<a id="a-CC"></a>答曰。<a id="a-CD"></a>为现初始次第方便法故。<a id="a-CE"></a>如说苦行。<a id="a-CF"></a>无常空无我行。<a id="a-CG"></a>亦应如苦行说。<a id="a-CH"></a>复有说者。<a id="a-CI"></a>以苦行唯在苦谛中。<a id="a-CJ"></a>无常行在三谛中。<a id="a-CK"></a>空无我行在一切法。<a id="a-CL"></a>复有说者。<a id="a-CM"></a>此苦与一切有法相违。<a id="a-CN"></a>能弃生死。<a id="a-CO"></a>犹如小儿。<a id="a-CP"></a>虽有种种美食在前。<a id="a-CQ"></a>有人语言。<a id="a-CR"></a>此食是苦。<a id="a-CS"></a>即便舍之。<a id="a-CT"></a>复有说者。<a id="a-CU"></a>一切众生老少愚智。<a id="a-CV"></a>内道外道皆信是苦。<a id="a-CW"></a>复有说者。<a id="a-CX"></a>此苦粗现易以智知。<a id="a-CY"></a>所以者何。<a id="a-CZ"></a>佛说苦智。<a id="a-Ca"></a>为缘何法。<a id="a-Cb"></a>即缘苦法。<a id="a-Cc"></a>如智所知觉所觉行所行。<a id="a-Cd"></a>根根义缘所缘。<a id="a-Ce"></a>应如智说。<a id="a-Cf"></a>复有说者。<a id="a-Cg"></a>说苦文句。<a id="a-Ch"></a>久远所传。<a id="a-Ci"></a>古昔诸佛皆说苦行。<a id="a-Cj"></a>是以行者先见于苦。<a id="a-Ck"></a>问曰。<a id="a-Cl"></a>以何等故先见欲界苦。<a id="a-Cm"></a>后色无色界俱。<a id="a-Cn"></a>答曰。<a id="a-Co"></a>或有说者。<a id="a-Cp"></a>欲界苦粗现。<a id="a-Cq"></a>在了了易见。<a id="a-Cr"></a>是以先见。<a id="a-Cs"></a>色无色界苦细不现。<a id="a-Ct"></a>不了了难见。<a id="a-Cu"></a>是以后见。<a id="a-Cv"></a>问曰。<a id="a-Cw"></a>若然者色界苦粗。<a id="a-Cx"></a>无色界苦细。<a id="a-Cy"></a>何以俱见耶。<a id="a-Cz"></a>答曰。<a id="a-D0"></a>以定不定故。<a id="a-D1"></a>欲界不定是以先见。<a id="a-D2"></a>色界苦虽粗。<a id="a-D3"></a>与无色界俱同定故。<a id="a-D4"></a>是以俱见。<a id="a-D5"></a>如是定不定。<a id="a-D6"></a>住离欲地住不离欲地。<a id="a-D7"></a>住修地不住修地。<a id="a-D8"></a>说亦如是。<a id="a-D9"></a>复有说者。<a id="a-DA"></a>欲界苦。<a id="a-DB"></a>是行者身生病苦痛。<a id="a-DC"></a>是以先见。<a id="a-DD"></a>色无色界苦。<a id="a-DE"></a>非行者身不生苦痛。<a id="a-DF"></a>是以后见。<a id="a-DG"></a>复有说者。<a id="a-DH"></a>欲界苦近是以先见。<a id="a-DI"></a>色无色界苦远是以后见。<a id="a-DJ"></a>如近远。<a id="a-DK"></a>现见不现见俱不俱此身他身亦如是。<a id="a-DL"></a>复有说者。<a id="a-DM"></a>行者成就欲界凡夫性故。<a id="a-DN"></a>是以先见。<a id="a-DO"></a>不成就色无色界凡夫性故。<a id="a-DP"></a>是以后见。<a id="a-DQ"></a>复有说者。<a id="a-DR"></a>行者于欲界苦现见故。<a id="a-DS"></a>是以先见。<a id="a-DT"></a>色无色界苦不现见故。<a id="a-DU"></a>是以后见。<a id="a-DV"></a>问曰。<a id="a-DW"></a>若色无色界苦不现见者。<a id="a-DX"></a>行者云何见耶。<a id="a-DY"></a>答曰。<a id="a-DZ"></a>现见有二种。<a id="a-Da"></a>一离欲现见。<a id="a-Db"></a>二自身现见。<a id="a-Dc"></a>行者于欲界苦。<a id="a-Dd"></a>有二种现见。<a id="a-De"></a>一离欲现见。<a id="a-Df"></a>二自身现见。<a id="a-Dg"></a>于色无色界苦。<a id="a-Dh"></a>有一种现见。<a id="a-Di"></a>所谓离欲现见。<a id="a-Dj"></a>犹如商人有财两担。<a id="a-Dk"></a>一自负之。<a id="a-Dl"></a>二使人担。<a id="a-Dm"></a>于自所负有二种现见。<a id="a-Dn"></a>一知物现见。<a id="a-Do"></a>二知轻重现见。<a id="a-Dp"></a>于他所担有一种现见。<a id="a-Dq"></a>所谓知物现见。<a id="a-Dr"></a>复有说者。<a id="a-Ds"></a>欲界苦有三种。<a id="a-Dt"></a>善不善无记。<a id="a-Du"></a>是以先见。<a id="a-Dv"></a>色无色界苦有二种。<a id="a-Dw"></a>善无记。<a id="a-Dx"></a>是以后见。<a id="a-Dy"></a>复有说者。<a id="a-Dz"></a>见欲界苦时。<a id="a-E0"></a>断二种结。<a id="a-E1"></a>不善无记。<a id="a-E2"></a>见色无色界苦时。<a id="a-E3"></a>唯断无记。<a id="a-E4"></a>如不善无记。<a id="a-E5"></a>有报无报生一果生二果。<a id="a-E6"></a>无惭无愧相应。<a id="a-E7"></a>无惭无愧不相应。<a id="a-E8"></a>当知亦如是。<a id="a-E9"></a>复有说者。<a id="a-EA"></a>谤言无苦。<a id="a-EB"></a>先从欲界。<a id="a-EC"></a>后色无色界。<a id="a-ED"></a>若信有苦。<a id="a-EE"></a>亦应先从欲界后色无色界。<a id="a-EF"></a>如诽谤生信。<a id="a-EG"></a>无智有智疑决定邪见正见。<a id="a-EH"></a>当知亦如是。<a id="a-EI"></a>若圣道起。<a id="a-EJ"></a>先辩欲界事。<a id="a-EK"></a>后色无色界俱。<a id="a-EL"></a>问曰。<a id="a-EM"></a>见道办事有何差别。<a id="a-EN"></a>答曰。<a id="a-EO"></a>或有说者。<a id="a-EP"></a>无有差别。<a id="a-EQ"></a>或有说者。<a id="a-ER"></a>亦有差别。<a id="a-ES"></a>知聚是见道。<a id="a-ET"></a>断结是办事。<a id="a-EU"></a>复有说者。<a id="a-EV"></a>知智是见道。<a id="a-EW"></a>断智名办事。<a id="a-EX"></a>如是智作证明得作证明解脱道道果。<a id="a-EY"></a>当知亦如是。<a id="a-EZ"></a>复有说者。<a id="a-Ea"></a>能见缘境界是见道。<a id="a-Eb"></a>所作是办事。<a id="a-Ec"></a>复有说者。<a id="a-Ed"></a>一刹那是见道。<a id="a-Ee"></a>后相续者名办事。<a id="a-Ef"></a>如一刹那后相续。<a id="a-Eg"></a>入数数入。<a id="a-Eh"></a>当知亦如是。<a id="a-Ei"></a>复有说者。<a id="a-Ej"></a>无碍道所作名见道。<a id="a-Ek"></a>解脱道所作名办事。<a id="a-El"></a>如无碍道所作解脱道所作。<a id="a-Em"></a>远恶修善。<a id="a-En"></a>舍无义得有义。<a id="a-Eo"></a>出下贱入胜处。<a id="a-Ep"></a>弃爱炽然。<a id="a-Eq"></a>离爱安乐。<a id="a-Er"></a>当知亦如是。<a id="a-Es"></a>若得正决定时。<a id="a-Et"></a>先见无色界苦谛苦行。<a id="a-Eu"></a>如是世第一法。<a id="a-Ev"></a>当言无色界系。<a id="a-Ew"></a>乃至广说。<a id="a-Ex"></a>问曰。<a id="a-Ey"></a>得正决定时。<a id="a-Ez"></a>不先见色界苦。<a id="a-F0"></a>不妨世第一法得名色界系。<a id="a-F1"></a>如是得正决定时。<a id="a-F2"></a>不先见无色界苦谛苦行。<a id="a-F3"></a>世第一法。<a id="a-F4"></a>是无色界系有何过耶。<a id="a-F5"></a>答曰。<a id="a-F6"></a>色界中有遍缘知智能缘下地。<a id="a-F7"></a>是故得有世第一法。<a id="a-F8"></a>无色界中无遍缘知智能缘下地。<a id="a-F9"></a>是故无有世第一法。<a id="a-FA"></a>但圣道起先办欲界事。<a id="a-FB"></a>乃至广说。<a id="a-FC"></a>不应言世第一法是无色界系。<a id="a-FD"></a>作义者说曰。<a id="a-FE"></a>以何等故。<a id="a-FF"></a>世第一法不当言无色界系。<a id="a-FG"></a>或有说者。<a id="a-FH"></a>彼无色界。<a id="a-FI"></a>非因非地非器。<a id="a-FJ"></a>以非器等故。<a id="a-FK"></a>是以无世第一法。<a id="a-FL"></a>复有说者。<a id="a-FM"></a>若彼处有观谛善根如暖顶忍者。<a id="a-FN"></a>是处应有世第一法。<a id="a-FO"></a>彼无色中无故无世第一法。<a id="a-FP"></a>复有说者。<a id="a-FQ"></a>若有见道处。<a id="a-FR"></a>则有世第一法。<a id="a-FS"></a>无色中无见道故。<a id="a-FT"></a>无世第一法。<a id="a-FU"></a>复有说者。<a id="a-FV"></a>若地有智遍缘一切法。<a id="a-FW"></a>亦有断结对治道。<a id="a-FX"></a>则有世第一法。<a id="a-FY"></a>欲界中。<a id="a-FZ"></a>虽有智能缘一切地。<a id="a-Fa"></a>而无断结对治道。<a id="a-Fb"></a>无色界中。<a id="a-Fc"></a>虽有断结对治道。<a id="a-Fd"></a>而无智能缘一切地。<a id="a-Fe"></a>是故欲界无色界。<a id="a-Ff"></a>无世第一法。<a id="a-Fg"></a>复有说者。<a id="a-Fh"></a>欲界善根不寂静故。<a id="a-Fi"></a>无世第一法。<a id="a-Fj"></a>无色界道极寂静故。<a id="a-Fk"></a>无世第一法。<a id="a-Fl"></a>复有说者。<a id="a-Fm"></a>欲界善根羸弱故。<a id="a-Fn"></a>无世第一法。<a id="a-Fo"></a>无色中非其境界故。<a id="a-Fp"></a>无世第一法。<a id="a-Fq"></a>复次或有说者。<a id="a-Fr"></a>入无色定除去色想。<a id="a-Fs"></a>乃至广说。<a id="a-Ft"></a>问曰。<a id="a-Fu"></a>不应言。<a id="a-Fv"></a>复次或有说者。<a id="a-Fw"></a>若言。<a id="a-Fx"></a>复次或有说者。<a id="a-Fy"></a>义则不定。<a id="a-Fz"></a>应作是说。<a id="a-G0"></a>入无色定除去色想。<a id="a-G1"></a>乃至广说。<a id="a-G2"></a>所以者何。<a id="a-G3"></a>同明一义故。<a id="a-G4"></a>不应如先说无色界苦谛苦行等。<a id="a-G5"></a>应作是说。<a id="a-G6"></a>入无色定除去色想。<a id="a-G7"></a>乃至广说。<a id="a-G8"></a>何以故。<a id="a-G9"></a>此是根本义故。<a id="a-GA"></a>应作是说。<a id="a-GB"></a>而不尔者彼有何义。<a id="a-GC"></a>答曰。<a id="a-GD"></a>言语有二种。<a id="a-GE"></a>一者方便。<a id="a-GF"></a>二者根本。<a id="a-GG"></a>先所说者是方便语。<a id="a-GH"></a>后所说者是根本语。<a id="a-GI"></a>复有说者。<a id="a-GJ"></a>先所说者明苦法忍缘欲界法。<a id="a-GK"></a>后所说者明世第一法与苦法忍同一缘。<a id="a-GL"></a>当知无色界不能缘欲界。<a id="a-GM"></a>问曰。<a id="a-GN"></a>除去色想。<a id="a-GO"></a>体性是何。<a id="a-GP"></a>答曰。<a id="a-GQ"></a>七地。<a id="a-GR"></a>谓四无色定及三未至。<a id="a-GS"></a>问曰。<a id="a-GT"></a>此处言除去色想。<a id="a-GU"></a>四大犍度。<a id="a-GV"></a>亦说除去色想。<a id="a-GW"></a>如波罗延说偈。</p>
  <p id="aGX">除去色想　　能断欲爱　　于内外法</p>
  <p id="aGY">无不见者</p>
  <p id="aGZ">如众义经说偈。</p>
  <p id="aGa">亦不有有想　　亦不无无想</p>
  <p id="aGb">如是除色想　　能断渴爱因</p>
  <p id="aGc">如是等有何差别。<a id="a-Gd"></a>答曰。<a id="a-Ge"></a>或有说者。<a id="a-Gf"></a>此处说除去色想者。<a id="a-Gg"></a>除下地色想四大犍度。<a id="a-Gh"></a>言除去色想者。<a id="a-Gi"></a>除有对色。<a id="a-Gj"></a>如波罗延众义经所说偈。<a id="a-Gk"></a>除去色想者。<a id="a-Gl"></a>断缘色爱。<a id="a-Gm"></a>或有说者。<a id="a-Gn"></a>此处言除去色想者。<a id="a-Go"></a>是四念处四大犍度。<a id="a-Gp"></a>言除去色想者。<a id="a-Gq"></a>是身念处。<a id="a-Gr"></a>如波罗延众义经所说。<a id="a-Gs"></a>除去色想者。<a id="a-Gt"></a>是法念处。<a id="a-Gu"></a>复有说者。<a id="a-Gv"></a>此处言除去色想者。<a id="a-Gw"></a>是四无色定及三未至四大犍度。<a id="a-Gx"></a>言除去色想者。<a id="a-Gy"></a>是第四禅。<a id="a-Gz"></a>波罗延众义经所说偈。<a id="a-H0"></a>除去色想者。<a id="a-H1"></a>除爱缘色。<a id="a-H2"></a>复有说者。<a id="a-H3"></a>此言除去色想者。<a id="a-H4"></a>此内外道。<a id="a-H5"></a>共除色想法。<a id="a-H6"></a>余三是不共除色想法。</p>
  <p id="aH7">世第一法当言。<a id="a-H8"></a>有觉有观无觉有观无觉无观。<a id="a-H9"></a>问曰。<a id="a-HA"></a>何以作此论。<a id="a-HB"></a>答曰。<a id="a-HC"></a>复为止彼人意言世第一法是欲界系故。<a id="a-HD"></a>复有说者。<a id="a-HE"></a>先已说世第一法体性。<a id="a-HF"></a>已说所以。<a id="a-HG"></a>已说界未说地。<a id="a-HH"></a>今欲说故。<a id="a-HI"></a>复有说者。<a id="a-HJ"></a>先虽明世第一法是色界系。<a id="a-HK"></a>色界中有三种地。<a id="a-HL"></a>有觉有观无觉有观无觉无观地。<a id="a-HM"></a>未说世第一法为在何地。<a id="a-HN"></a>今欲说故。<a id="a-HO"></a>所以者何。<a id="a-HP"></a>色界善根有在一地者。<a id="a-HQ"></a>如净解脱等。<a id="a-HR"></a>有在二地者如喜等。<a id="a-HS"></a>今欲说世第一法所在地故。<a id="a-HT"></a>是以作论。<a id="a-HU"></a>世第一法。<a id="a-HV"></a>或有觉有观。<a id="a-HW"></a>乃至广说。<a id="a-HX"></a>云何有觉有观。<a id="a-HY"></a>答曰。<a id="a-HZ"></a>若依有觉有观三昧。<a id="a-Ha"></a>得世第一法。<a id="a-Hb"></a>如未至禅初禅是也。<a id="a-Hc"></a>问曰。<a id="a-Hd"></a>上言依者有何义耶。<a id="a-He"></a>答曰。<a id="a-Hf"></a>或有说者。<a id="a-Hg"></a>共俱生义。<a id="a-Hh"></a>是依义。<a id="a-Hi"></a>彼世第一法生时。<a id="a-Hj"></a>相应定力故。<a id="a-Hk"></a>持彼心品使不散乱。<a id="a-Hl"></a>是依义也。<a id="a-Hm"></a>何以知之。<a id="a-Hn"></a>有成文说共俱生义是依义。<a id="a-Ho"></a>如说。<a id="a-Hp"></a>若依空三昧得正决定。<a id="a-Hq"></a>是中即说俱生是依义。<a id="a-Hr"></a>如苦法忍与空三昧相应。<a id="a-Hs"></a>是共俱生依义。<a id="a-Ht"></a>空三昧亦与世第一法相应。<a id="a-Hu"></a>是名依义。<a id="a-Hv"></a>复有说者。<a id="a-Hw"></a>与次第缘义是依义。<a id="a-Hx"></a>如增上忍相应三昧。<a id="a-Hy"></a>与世第一法作次第缘。<a id="a-Hz"></a>是名依义。<a id="a-I0"></a>评曰。<a id="a-I1"></a>即依彼地。<a id="a-I2"></a>是名依义。<a id="a-I3"></a>如是说者好。<a id="a-I4"></a>云何无觉有观。<a id="a-I5"></a>答曰。<a id="a-I6"></a>若依无觉有观三昧。<a id="a-I7"></a>得世第一法。<a id="a-I8"></a>是名无觉有观。<a id="a-I9"></a>如禅中间是也。<a id="a-IA"></a>云何无觉无观。<a id="a-IB"></a>答曰。<a id="a-IC"></a>若依无觉无观三昧。<a id="a-ID"></a>得世第一法。<a id="a-IE"></a>是名无觉无观。<a id="a-IF"></a>如二禅乃至第四禅是也。<a id="a-IG"></a>问曰。<a id="a-IH"></a>何以说世第一法在三地耶。<a id="a-II"></a>答曰。<a id="a-IJ"></a>为止并义者意故。<a id="a-IK"></a>如弥沙塞部说世第一法是有觉有观有相有势无定。<a id="a-IL"></a>是凡夫性缘有为有觉有观者。<a id="a-IM"></a>能分别故。<a id="a-IN"></a>有相者能缘故。<a id="a-IO"></a>有势者难得故。<a id="a-IP"></a>无定者。<a id="a-IQ"></a>无相似心相续故。<a id="a-IR"></a>是凡夫者。<a id="a-IS"></a>凡夫身中可得故。<a id="a-IT"></a>缘有为者。<a id="a-IU"></a>缘诸行故。<a id="a-IV"></a>为止如是并义者意故。<a id="a-IW"></a>说在三地。<a id="a-IX"></a>若依未至地得正决定。<a id="a-IY"></a>彼一地见道修。<a id="a-IZ"></a>一地世第一法修。<a id="a-Ia"></a>若依初禅得正决定。<a id="a-Ib"></a>彼二地见道修。<a id="a-Ic"></a>一地世第一法修。<a id="a-Id"></a>若依禅中间得正决定。<a id="a-Ie"></a>三地见道修。<a id="a-If"></a>一地世第一法修。<a id="a-Ig"></a>若依二禅得正决定。<a id="a-Ih"></a>四地见道修。<a id="a-Ii"></a>一地世第一法修。<a id="a-Ij"></a>若依三禅得正决定。<a id="a-Ik"></a>五地见道修。<a id="a-Il"></a>一地世第一法修。<a id="a-Im"></a>若依四禅得正决定。<a id="a-In"></a>六地见道修。<a id="a-Io"></a>一地世第一法修。<a id="a-Ip"></a>复有说者。<a id="a-Iq"></a>若依未至禅得正决定。<a id="a-Ir"></a>一地见道修。<a id="a-Is"></a>一地世第一法修。<a id="a-It"></a>若依初禅得正决定。<a id="a-Iu"></a>二地见道修。<a id="a-Iv"></a>二地世第一法修。<a id="a-Iw"></a>若依禅中间得正决定。<a id="a-Ix"></a>三地见道修三地。<a id="a-Iy"></a>世第一法修。<a id="a-Iz"></a>何以故。<a id="a-J0"></a>皆是一地法故。<a id="a-J1"></a>此中有漏法。<a id="a-J2"></a>一种使所使故。<a id="a-J3"></a>此中诸善。<a id="a-J4"></a>展转为因故。<a id="a-J5"></a>二禅以上如先说。<a id="a-J6"></a>评曰。<a id="a-J7"></a>彼不应作是说。<a id="a-J8"></a>何以故。<a id="a-J9"></a>若依无觉有观三昧。<a id="a-JA"></a>得正决定。<a id="a-JB"></a>得二种世第一法。<a id="a-JC"></a>有觉有观。<a id="a-JD"></a>无觉有观。<a id="a-JE"></a>若然者则违经文。<a id="a-JF"></a>如说云何名无觉有观。<a id="a-JG"></a>若依禅中间得世第一法。<a id="a-JH"></a>是名无觉有观。<a id="a-JI"></a>如先说者好。</p>
 </body>
</html>