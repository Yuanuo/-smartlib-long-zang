<!doctype html>
<html id="z3IBVk814j" data-ver="1625">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第十三</h1>
  <h2 id="a2">杂犍度智品第二之八</h2>
  <p id="a3">问曰何故欲界戒。<a id="a-4"></a>不与心回转。<a id="a-5"></a>答曰非其田非其器非其地。<a id="a-6"></a>以非田非器非地故。<a id="a-7"></a>复有说者。<a id="a-8"></a>以欲界非是定地非修地非离欲地。<a id="a-9"></a>此中戒亦不与心回转。<a id="a-A"></a>色界是定地修地离欲地。<a id="a-B"></a>彼中戒与心回转。<a id="a-C"></a>复次义言。<a id="a-D"></a>欲界戒语欲界心。<a id="a-E"></a>汝能为我。<a id="a-F"></a>若破戒。<a id="a-G"></a>若起破戒心烦恼。<a id="a-H"></a>作拥护不。<a id="a-I"></a>欲界心答言不能。<a id="a-J"></a>戒言汝若不能。<a id="a-K"></a>我何为随顺汝耶。<a id="a-L"></a>犹如有人。<a id="a-M"></a>怖畏怨家。<a id="a-N"></a>语他人言。<a id="a-O"></a>汝能为我作覆护不。<a id="a-P"></a>我当随顺汝。<a id="a-Q"></a>他人答言不能。<a id="a-R"></a>其人语言。<a id="a-S"></a>汝若不能者。<a id="a-T"></a>我何为随顺汝耶。<a id="a-U"></a>彼亦如是。<a id="a-V"></a>色界心能为破戒及起破戒烦恼。<a id="a-W"></a>而作拥护。<a id="a-X"></a>是故彼戒随顺于心。<a id="a-Y"></a>问曰一切色界善心。<a id="a-Z"></a>尽有回转戒色不。<a id="a-a"></a>答曰不尽有也。<a id="a-b"></a>初禅中。<a id="a-c"></a>有六善心。<a id="a-d"></a>无回转戒色。<a id="a-e"></a>三善识身闻慧死时善心起作善心。<a id="a-f"></a>二禅三禅四禅中。<a id="a-g"></a>有二善心。<a id="a-h"></a>无回转戒色。<a id="a-i"></a>闻慧死时善心无色界无戒。<a id="a-j"></a>问曰何故无色界无戒。<a id="a-k"></a>答曰非其田故。<a id="a-l"></a>乃至广说。<a id="a-m"></a>戒与色俱无色界。<a id="a-n"></a>无色故无戒。<a id="a-o"></a>复有说者。<a id="a-p"></a>戒是四大造。<a id="a-q"></a>无色界无四大故无戒。<a id="a-r"></a>问曰无无漏四大。<a id="a-s"></a>亦无无漏戒耶。<a id="a-t"></a>答曰无漏戒。<a id="a-u"></a>不以四大故是无漏。<a id="a-v"></a>以心故是无漏戒。<a id="a-w"></a>复次戒对治破戒及起破戒烦恼。<a id="a-x"></a>无色界无破戒及起破戒烦恼。<a id="a-y"></a>是故无戒。<a id="a-z"></a>问曰何故无色界无破戒及起破戒烦恼对治耶。<a id="a-10"></a>答曰破戒及起破戒烦恼。<a id="a-11"></a>是欲界法。<a id="a-12"></a>无色界于欲界有四事极远。<a id="a-13"></a>谓所依(所依者是次第缘)。<a id="a-14"></a>所行。<a id="a-15"></a>所缘。<a id="a-16"></a>对治极远。<a id="a-17"></a>问曰若然者。<a id="a-18"></a>二禅三禅四禅。<a id="a-19"></a>无犯戒及起犯戒烦恼对治。<a id="a-1A"></a>彼亦无回转戒色耶。<a id="a-1B"></a>答曰对治有二种。<a id="a-1C"></a>一断对治。<a id="a-1D"></a>二过患对治。<a id="a-1E"></a>二禅三禅四禅。<a id="a-1F"></a>虽无断对治。<a id="a-1G"></a>有过患对治。<a id="a-1H"></a>如世尊说。<a id="a-1I"></a>不动法心解脱。<a id="a-1J"></a>圣弟子入三昧。<a id="a-1K"></a>断不善法修善法。<a id="a-1L"></a>尔时彼身无不善法。<a id="a-1M"></a>以过患对治故。<a id="a-1N"></a>作如是说。<a id="a-1O"></a>无色界。<a id="a-1P"></a>无过患对治。<a id="a-1Q"></a>亦无断对治。</p>
  <p id="a1R">有二种戒。<a id="a-1S"></a>一道俱生。<a id="a-1T"></a>二定俱生。<a id="a-1U"></a>道俱生戒。<a id="a-1V"></a>是无漏。<a id="a-1W"></a>定俱生戒。<a id="a-1X"></a>是有漏。<a id="a-1Y"></a>若是道俱生戒。<a id="a-1Z"></a>非定俱生戒。<a id="a-1a"></a>若是定俱生戒。<a id="a-1b"></a>非道俱生戒。<a id="a-1c"></a>复有说者。<a id="a-1d"></a>道俱生戒。<a id="a-1e"></a>是无漏。<a id="a-1f"></a>定俱生戒。<a id="a-1g"></a>是有漏无漏。<a id="a-1h"></a>是故道作初句。<a id="a-1i"></a>若有道俱生戒。<a id="a-1j"></a>彼有定俱生戒耶。<a id="a-1k"></a>答曰彼若有道俱生戒。<a id="a-1l"></a>亦有定俱生戒。<a id="a-1m"></a>颇有定俱生戒非道俱生戒耶。<a id="a-1n"></a>答曰有谓有漏戒。<a id="a-1o"></a>复有说者。<a id="a-1p"></a>道俱生戒是无漏。<a id="a-1q"></a>定俱生戒是根本禅。<a id="a-1r"></a>是故应作四句。<a id="a-1s"></a>若有道俱生戒。<a id="a-1t"></a>彼亦有定俱生戒耶。<a id="a-1u"></a>若有定俱生戒彼亦有道俱生戒耶。<a id="a-1v"></a>答曰或有道俱生戒非定俱生戒。<a id="a-1w"></a>乃至广作四句。<a id="a-1x"></a>道俱生戒非定俱生戒者。<a id="a-1y"></a>谓未至中间禅无漏。<a id="a-1z"></a>定俱生戒非道俱生戒者。<a id="a-20"></a>根本禅中有漏戒。<a id="a-21"></a>道俱生戒亦定俱生戒者。<a id="a-22"></a>根本禅中无漏。<a id="a-23"></a>非道俱生戒非定俱生戒者。<a id="a-24"></a>未至中间禅有漏戒。<a id="a-25"></a>一切欲界戒。<a id="a-26"></a>若得道俱生戒。<a id="a-27"></a>彼亦得定俱生戒耶。<a id="a-28"></a>若得定俱生戒。<a id="a-29"></a>彼亦得道俱生戒耶。<a id="a-2A"></a>应作四句。<a id="a-2B"></a>得道俱生戒非定俱生戒者。<a id="a-2C"></a>未离欲得正决定。<a id="a-2D"></a>见道中十五心道比智。<a id="a-2E"></a>离欲者。<a id="a-2F"></a>依未至禅。<a id="a-2G"></a>得正决定。<a id="a-2H"></a>见道十五心圣人。<a id="a-2I"></a>离欲界欲。<a id="a-2J"></a>方便道。<a id="a-2K"></a>九无碍道。<a id="a-2L"></a>八解脱道。<a id="a-2M"></a>未离欲信解脱人。<a id="a-2N"></a>转根作见到方便无碍解脱道。<a id="a-2O"></a>未离欲圣人。<a id="a-2P"></a>起无量心。<a id="a-2Q"></a>起不净安般念处。<a id="a-2R"></a>如是等时。<a id="a-2S"></a>得道俱生戒。<a id="a-2T"></a>非定俱生戒。<a id="a-2U"></a>得定俱生戒。<a id="a-2V"></a>非道俱生戒者。<a id="a-2W"></a>凡夫人离欲界欲。<a id="a-2X"></a>最后解脱道。<a id="a-2Y"></a>离初禅欲。<a id="a-2Z"></a>即以初禅。<a id="a-2a"></a>为方便方便道。<a id="a-2b"></a>最后解脱道。<a id="a-2c"></a>若依二禅边。<a id="a-2d"></a>为方便方便道。<a id="a-2e"></a>最后解脱道。<a id="a-2f"></a>乃至第三禅亦如是。<a id="a-2g"></a>离第四禅欲。<a id="a-2h"></a>若以第四禅为方便方便道。<a id="a-2i"></a>起神通时。<a id="a-2j"></a>五无碍道。<a id="a-2k"></a>三解脱道。<a id="a-2l"></a>离欲凡夫。<a id="a-2m"></a>起无量心。<a id="a-2n"></a>起初第二第三解脱。<a id="a-2o"></a>起胜处。<a id="a-2p"></a>起八一切处。<a id="a-2q"></a>起不净安般念处。<a id="a-2r"></a>依禅起达分善根。<a id="a-2s"></a>无色界死生色界时。<a id="a-2t"></a>色界中上地死。<a id="a-2u"></a>生下地时。<a id="a-2v"></a>如是等时。<a id="a-2w"></a>得定俱生戒。<a id="a-2x"></a>非道俱生戒。<a id="a-2y"></a>得道俱生戒定俱生戒者。<a id="a-2z"></a>离欲人依未至禅。<a id="a-30"></a>得正决定。<a id="a-31"></a>道比智依上地。<a id="a-32"></a>得正决定。<a id="a-33"></a>见道十五心道比智圣人。<a id="a-34"></a>离欲界欲。<a id="a-35"></a>最后解脱道。<a id="a-36"></a>离初禅欲。<a id="a-37"></a>方便道。<a id="a-38"></a>九无碍道。<a id="a-39"></a>九解脱道。<a id="a-3A"></a>如是乃至离非想非非想处欲。<a id="a-3B"></a>离欲信解脱人转根。<a id="a-3C"></a>得见到方便无尽解脱道时。<a id="a-3D"></a>解脱阿罗汉转根。<a id="a-3E"></a>得不动时。<a id="a-3F"></a>方便道。<a id="a-3G"></a>九无碍。<a id="a-3H"></a>九解脱道。<a id="a-3I"></a>勋禅时。<a id="a-3J"></a>三心起神通时。<a id="a-3K"></a>五无碍道三解脱道。<a id="a-3L"></a>离欲圣人。<a id="a-3M"></a>起无量心解脱胜处。<a id="a-3N"></a>一切处不净安般念处。<a id="a-3O"></a>辩无诤愿智半多俱提迦。<a id="a-3P"></a>空无想无愿空无相无愿灭定微细相。<a id="a-3Q"></a>如是等时。<a id="a-3R"></a>得道俱生戒。<a id="a-3S"></a>得定俱生戒。<a id="a-3T"></a>不得道俱生戒定俱生戒者。<a id="a-3U"></a>除上尔所事。<a id="a-3V"></a>若舍道俱生戒。<a id="a-3W"></a>亦舍定俱生戒耶。<a id="a-3X"></a>乃至应作四句。<a id="a-3Y"></a>舍道俱生戒非定俱生戒者。<a id="a-3Z"></a>得须陀洹果。<a id="a-3a"></a>得斯陀含。<a id="a-3b"></a>顺次得阿那含。<a id="a-3c"></a>未离欲信解脱转根。<a id="a-3d"></a>得见到斯陀含果。<a id="a-3e"></a>于胜进道退。<a id="a-3f"></a>须陀洹果胜进道退。<a id="a-3g"></a>是时舍道俱生戒。<a id="a-3h"></a>不舍定俱生戒。<a id="a-3i"></a>舍定俱生戒不舍道俱生戒者。<a id="a-3j"></a>凡夫人离欲色界欲退时。<a id="a-3k"></a>凡夫人圣人。<a id="a-3l"></a>欲色界命终。<a id="a-3m"></a>生无色界。<a id="a-3n"></a>色界命终。<a id="a-3o"></a>生欲界中。<a id="a-3p"></a>是时舍定俱生戒。<a id="a-3q"></a>不舍道俱生戒。<a id="a-3r"></a>舍道俱生戒亦舍定俱生戒者。<a id="a-3s"></a>依禅得阿那含果阿罗汉果。<a id="a-3t"></a>离欲信解脱转根。<a id="a-3u"></a>得见到时。<a id="a-3v"></a>解脱转根得不动。<a id="a-3w"></a>退阿罗汉果。<a id="a-3x"></a>阿那含胜进道退阿那含果。<a id="a-3y"></a>是时舍道俱生戒。<a id="a-3z"></a>亦舍定俱生戒。<a id="a-40"></a>不舍道俱生戒不舍定俱生戒者。<a id="a-41"></a>除上尔所事。<a id="a-42"></a>若成就道俱生戒。<a id="a-43"></a>亦成就定俱生戒耶。<a id="a-44"></a>乃至广作四句。<a id="a-45"></a>成就道俱生戒非定俱生戒者。<a id="a-46"></a>生欲界中。<a id="a-47"></a>未离欲圣人。<a id="a-48"></a>是名成就道俱生戒非定俱生戒。<a id="a-49"></a>成就定俱生戒非道俱生戒者。<a id="a-4A"></a>生欲界中。<a id="a-4B"></a>离欲凡夫人。<a id="a-4C"></a>亦生色界中。<a id="a-4D"></a>是名成就定俱生戒非道俱生戒。<a id="a-4E"></a>俱成就者。<a id="a-4F"></a>生欲界中圣人。<a id="a-4G"></a>离欲界欲。<a id="a-4H"></a>亦生色界中。<a id="a-4I"></a>是名俱成就。<a id="a-4J"></a>俱不成就者。<a id="a-4K"></a>生欲界凡夫人。<a id="a-4L"></a>不离欲。<a id="a-4M"></a>生无色界凡夫人。<a id="a-4N"></a>是名俱不成就。<a id="a-4O"></a>若不成就道俱生戒。<a id="a-4P"></a>亦不成就定俱生戒耶。<a id="a-4Q"></a>乃至广说作四句。<a id="a-4R"></a>前成就初句作第二句。<a id="a-4S"></a>第二句作第一句。<a id="a-4T"></a>第三句作第四句。<a id="a-4U"></a>第四句作第三句。</p>
  <p id="a4V">有四种戒。<a id="a-4W"></a>一逮解脱戒。<a id="a-4X"></a>二禅戒。<a id="a-4Y"></a>三无漏戒。<a id="a-4Z"></a>四断戒。<a id="a-4a"></a>逮解脱戒者欲界戒。<a id="a-4b"></a>禅戒者色界戒。<a id="a-4c"></a>无漏戒者道俱生戒断戒者禅戒无漏戒。<a id="a-4d"></a>其事云何。<a id="a-4e"></a>离欲界欲。<a id="a-4f"></a>九无碍道中。<a id="a-4g"></a>世俗回转色。<a id="a-4h"></a>是名禅戒断戒。<a id="a-4i"></a>离欲界欲。<a id="a-4j"></a>九无碍道中。<a id="a-4k"></a>无漏回转色。<a id="a-4l"></a>是名无漏戒断戒。<a id="a-4m"></a>问曰何故离欲界欲。<a id="a-4n"></a>九无碍道中回转色。<a id="a-4o"></a>名断戒耶。<a id="a-4p"></a>答曰以离欲界欲九无碍道中回转色。<a id="a-4q"></a>是犯戒及起犯戒烦恼对治。<a id="a-4r"></a>以是事故。<a id="a-4s"></a>应作四句。<a id="a-4t"></a>若是禅戒。<a id="a-4u"></a>彼亦是断戒耶。<a id="a-4v"></a>若是断戒。<a id="a-4w"></a>亦是禅戒耶。<a id="a-4x"></a>乃至广作四句。<a id="a-4y"></a>是禅戒非断戒者。<a id="a-4z"></a>除离欲界欲九无碍道中回转色。<a id="a-50"></a>诸余世俗回转色。<a id="a-51"></a>是名禅戒非断戒。<a id="a-52"></a>是断戒非禅戒者。<a id="a-53"></a>离欲界欲九无碍道中无漏回转色。<a id="a-54"></a>是名断戒非禅戒。<a id="a-55"></a>俱是者离欲界欲九无碍道中世俗回转色。<a id="a-56"></a>是名俱是。<a id="a-57"></a>俱非者除离欲界欲九无碍道中无漏回转色。<a id="a-58"></a>诸余无漏道回转色。<a id="a-59"></a>是名俱非。<a id="a-5A"></a>若是无漏戒。<a id="a-5B"></a>彼亦是断戒耶。<a id="a-5C"></a>乃至广作四句。<a id="a-5D"></a>是无漏戒非断戒者。<a id="a-5E"></a>除离欲界欲九无碍道中无漏回转色。<a id="a-5F"></a>诸余无漏回转色。<a id="a-5G"></a>是名无漏非断戒是断戒非无漏戒者。<a id="a-5H"></a>离欲界欲九无碍道中世俗回转色。<a id="a-5I"></a>是名断戒非无漏戒。<a id="a-5J"></a>俱是者离欲界欲九无碍道中无漏回转色。<a id="a-5K"></a>是名俱是。<a id="a-5L"></a>俱非者除离欲界欲九无碍道中世俗回转色。<a id="a-5M"></a>诸余世俗回转色。<a id="a-5N"></a>是名俱非。</p>
  <p id="a5O">问曰。<a id="a-5P"></a>此四种戒。<a id="a-5Q"></a>若成就者。<a id="a-5R"></a>成就几种耶。<a id="a-5S"></a>答曰。<a id="a-5T"></a>或有但成就逮解脱戒。<a id="a-5U"></a>或有但成就禅戒。<a id="a-5V"></a>或有但成就无漏戒。<a id="a-5W"></a>无有但说成就断戒者。<a id="a-5X"></a>或有成就逮解脱戒禅戒者。<a id="a-5Y"></a>无有但成就逮解脱戒无漏戒者。<a id="a-5Z"></a>无有但成就逮解脱戒断戒者。<a id="a-5a"></a>或有但成就无漏戒禅戒者。<a id="a-5b"></a>或有但成就禅戒断戒者。<a id="a-5c"></a>无有但成就无漏戒断戒者。<a id="a-5d"></a>或有成就逮解脱戒禅戒无漏戒非成就断戒者。<a id="a-5e"></a>或有成就逮解脱戒禅戒断戒非成就无漏戒者。<a id="a-5f"></a>无有成就逮解脱戒无漏戒断戒非禅戒者。<a id="a-5g"></a>或有成就禅戒无漏戒断戒非成就逮解脱戒者。<a id="a-5h"></a>或有成就四种者。<a id="a-5i"></a>成就逮解脱戒非余者。<a id="a-5j"></a>生欲界中受戒。<a id="a-5k"></a>不得色界善心者也。<a id="a-5l"></a>但成就禅戒非余者。<a id="a-5m"></a>生欲界中不受戒。<a id="a-5n"></a>具缚凡夫人。<a id="a-5o"></a>得色界善心。<a id="a-5p"></a>生第二第三第四禅凡夫人也。<a id="a-5q"></a>但成无漏戒非余者。<a id="a-5r"></a>圣人生无色界者也。<a id="a-5s"></a>但成就逮解脱戒禅戒非余者。<a id="a-5t"></a>生欲界中受戒具缚凡夫人。<a id="a-5u"></a>得色界善心者也。<a id="a-5v"></a>但成就禅戒无漏戒者。<a id="a-5w"></a>生欲界圣人不受戒。<a id="a-5x"></a>欲界修道所断具缚圣人。<a id="a-5y"></a>生二禅三禅四禅者也。<a id="a-5z"></a>成就禅戒断戒非余者。<a id="a-60"></a>生欲界中凡夫人。<a id="a-61"></a>不受戒离欲界欲。<a id="a-62"></a>一种乃至九种凡夫人。<a id="a-63"></a>生初禅中者也。<a id="a-64"></a>成就逮解脱戒禅戒无漏戒。<a id="a-65"></a>非断戒者。<a id="a-66"></a>生欲界中。<a id="a-67"></a>受戒圣人。<a id="a-68"></a>欲界修道所断具缚者也。<a id="a-69"></a>成就逮解脱戒禅戒断戒。<a id="a-6A"></a>非无漏戒者。<a id="a-6B"></a>生欲界中。<a id="a-6C"></a>凡夫人受戒。<a id="a-6D"></a>离一种欲乃至九种是也。<a id="a-6E"></a>成就禅无漏断戒。<a id="a-6F"></a>非逮解脱者。<a id="a-6G"></a>生欲界中。<a id="a-6H"></a>不受戒圣人。<a id="a-6I"></a>离一种欲乃至九种。<a id="a-6J"></a>生初禅中圣人者也。<a id="a-6K"></a>成就四种者。<a id="a-6L"></a>生欲界中。<a id="a-6M"></a>受戒圣人。<a id="a-6N"></a>离一种欲乃至九种。</p>
  <p id="a6O">问曰此四种戒。<a id="a-6P"></a>几与心回转。<a id="a-6Q"></a>几不与心回转。<a id="a-6R"></a>答曰三与心回转。<a id="a-6S"></a>所谓禅无漏断戒。<a id="a-6T"></a>一不与心回转。<a id="a-6U"></a>所谓逮解脱戒。<a id="a-6V"></a>问曰何故逮解脱戒。<a id="a-6W"></a>不与心回转。<a id="a-6X"></a>答曰非其田乃至广说。<a id="a-6Y"></a>复次逮解脱戒粗。<a id="a-6Z"></a>心回转戒细。<a id="a-6a"></a>复次逮解脱戒重。<a id="a-6b"></a>心回转戒轻。<a id="a-6c"></a>复次逮解脱戒从有作生。<a id="a-6d"></a>心回转戒从心生。<a id="a-6e"></a>复次逮解脱戒从他生。<a id="a-6f"></a>心回转戒从自生。<a id="a-6g"></a>复次逮解脱戒从众聚和合生。<a id="a-6h"></a>心回转戒不尔。<a id="a-6i"></a>复次逮解脱戒假施设受得。<a id="a-6j"></a>心回转戒从法而得。<a id="a-6k"></a>复次逮解脱戒行不及心。<a id="a-6l"></a>心回转戒行则及心。<a id="a-6m"></a>复次逮解脱戒为破戒所蔽。<a id="a-6n"></a>心回转戒不为破戒所蔽。<a id="a-6o"></a>复次逮解脱戒为恶心劫杀意所蔽。<a id="a-6p"></a>心回转戒不为所蔽。<a id="a-6q"></a>复次心回转戒与心俱生住灭。<a id="a-6r"></a>逮解脱戒不尔。<a id="a-6s"></a>复次心回转戒与心同一果一依一报。<a id="a-6t"></a>逮解脱戒与上相违。<a id="a-6u"></a>复次法应如是。<a id="a-6v"></a>心若善心。<a id="a-6w"></a>回转法亦善心。<a id="a-6x"></a>若不善无记心。<a id="a-6y"></a>回转法亦不善无记。<a id="a-6z"></a>逮解脱戒是善。<a id="a-70"></a>若与心回转者。<a id="a-71"></a>唯与善。<a id="a-72"></a>心回转。<a id="a-73"></a>不善无记心应断。<a id="a-74"></a>复次法应如是。<a id="a-75"></a>欲界系心。<a id="a-76"></a>欲界系回转。<a id="a-77"></a>色界系心。<a id="a-78"></a>色界系回转。<a id="a-79"></a>无色界系心。<a id="a-7A"></a>无色界系回转。<a id="a-7B"></a>不系心。<a id="a-7C"></a>不系回转。<a id="a-7D"></a>逮解脱戒。<a id="a-7E"></a>是欲界系。<a id="a-7F"></a>若与欲界系心回转。<a id="a-7G"></a>色无色界系心。<a id="a-7H"></a>及不系心。<a id="a-7I"></a>现在前时应断。<a id="a-7J"></a>复次法应如是。<a id="a-7K"></a>学心学回转。<a id="a-7L"></a>无学心无学回转。<a id="a-7M"></a>非学非无学心。<a id="a-7N"></a>非学非无学回转。<a id="a-7O"></a>逮解脱戒。<a id="a-7P"></a>是非学非无学。<a id="a-7Q"></a>若与非学非无学心回转。<a id="a-7R"></a>学无学心现在前时应断。<a id="a-7S"></a>复次法应如是。<a id="a-7T"></a>见道所断心。<a id="a-7U"></a>见道所断回转。<a id="a-7V"></a>修道所断心。<a id="a-7W"></a>修道所断回转。<a id="a-7X"></a>无断心。<a id="a-7Y"></a>无断回转。<a id="a-7Z"></a>逮解脱戒。<a id="a-7a"></a>是修道所断。<a id="a-7b"></a>若与修道所断心回转。<a id="a-7c"></a>见道所断心。<a id="a-7d"></a>无断心。<a id="a-7e"></a>现在前时应断。<a id="a-7f"></a>复次逮解脱戒。<a id="a-7g"></a>若与心回转者。<a id="a-7h"></a>应未来世修。<a id="a-7i"></a>若未来世修。<a id="a-7j"></a>亦无有过。<a id="a-7k"></a>应未来世成就。<a id="a-7l"></a>然无未来世成就。<a id="a-7m"></a>复次逮解脱戒。<a id="a-7n"></a>与心回转者。<a id="a-7o"></a>界地还生时应得。<a id="a-7p"></a>若从色无色界命终。<a id="a-7q"></a>生欲界中。<a id="a-7r"></a>相续心时应得。<a id="a-7s"></a>有如是过。<a id="a-7t"></a>则无三种人差别。<a id="a-7u"></a>谓住戒住非戒。<a id="a-7v"></a>住非戒非非戒。<a id="a-7w"></a>复次逮解脱戒。<a id="a-7x"></a>以四事故舍。<a id="a-7y"></a>一舍戒时。<a id="a-7z"></a>二变成。<a id="a-80"></a>二形时。<a id="a-81"></a>三死时。<a id="a-82"></a>四断善根时。<a id="a-83"></a>若当逮解脱戒与心回转者。<a id="a-84"></a>不以此四事亦应舍。<a id="a-85"></a>复次逮解脱戒。<a id="a-86"></a>从受以后。<a id="a-87"></a>一切时生。<a id="a-88"></a>谓眠狂迷闷等时。<a id="a-89"></a>若逮解脱戒。<a id="a-8A"></a>与心回转者。<a id="a-8B"></a>有心时则有。<a id="a-8C"></a>无心时应断。<a id="a-8D"></a>复次逮解脱戒。<a id="a-8E"></a>与心回转者。<a id="a-8F"></a>则受戒人。<a id="a-8G"></a>无有上下。<a id="a-8H"></a>然有上下。<a id="a-8I"></a>欲令无如是等过故。<a id="a-8J"></a>逮解脱戒。<a id="a-8K"></a>不与心回转。<a id="a-8L"></a>暖法回转戒。<a id="a-8M"></a>是破戒舍对治。<a id="a-8N"></a>顶法忍法世第一法。<a id="a-8O"></a>见道修道中道比智回转戒。<a id="a-8P"></a>是时于破戒。<a id="a-8Q"></a>作二种对治。<a id="a-8R"></a>远分对治。<a id="a-8S"></a>持对治。<a id="a-8T"></a>离欲界欲。<a id="a-8U"></a>方便道回转戒。<a id="a-8V"></a>与破戒作舍对治。<a id="a-8W"></a>离欲界欲。<a id="a-8X"></a>初无碍道回转戒。<a id="a-8Y"></a>与破戒作远分对治持对治。<a id="a-8Z"></a>与起破戒烦恼。<a id="a-8a"></a>作断对治舍对治。<a id="a-8b"></a>七无碍道回转戒。<a id="a-8c"></a>与破戒作远分对治持对治。<a id="a-8d"></a>与起破戒烦恼。<a id="a-8e"></a>作舍对治断对治远分对治持对治。<a id="a-8f"></a>第九无碍道。<a id="a-8g"></a>与破戒作断对治远分对治持对治。<a id="a-8h"></a>与起破戒烦恼。<a id="a-8i"></a>作断对治舍对治远分对治持对治。<a id="a-8j"></a>除上所说回转戒。<a id="a-8k"></a>诸余回转戒。<a id="a-8l"></a>与破戒及起破戒烦恼。<a id="a-8m"></a>作远分对治持对治。<a id="a-8n"></a>问曰如法智回转戒能舍破戒及起破戒烦恼非比智。<a id="a-8o"></a>何以言比智有回转戒耶。<a id="a-8p"></a>尊者和须蜜答曰彼是因故。<a id="a-8q"></a>复次属彼故。<a id="a-8r"></a>复次与彼相续故。<a id="a-8s"></a>复次从彼生故。<a id="a-8t"></a>复次此已住对治法故。<a id="a-8u"></a>所以者何。<a id="a-8v"></a>若当法智不舍破戒及起破戒烦恼者。<a id="a-8w"></a>比智当舍。<a id="a-8x"></a>复次对治法多比智与破戒及起破戒烦恼。<a id="a-8y"></a>虽不作舍对治断对治。<a id="a-8z"></a>而作远分对治持对治。<a id="a-90"></a>尊者佛陀提婆说曰。<a id="a-91"></a>若当法智有回转戒比智无回转戒者。<a id="a-92"></a>则虽有能对治戒。<a id="a-93"></a>然世尊说。<a id="a-94"></a>有能对治戒。<a id="a-95"></a>有不能对治戒。</p>
  <p id="a96">问曰为欲界戒多。<a id="a-97"></a>为色界戒多。<a id="a-98"></a>答曰或有说者。<a id="a-99"></a>欲戒多。<a id="a-9A"></a>所以者何以根本业前业后业可得故。<a id="a-9B"></a>又以从正性罪遮罪可得故。<a id="a-9C"></a>色界虽有根本业性业。<a id="a-9D"></a>非余处可得。<a id="a-9E"></a>评曰应作是说。<a id="a-9F"></a>色界戒多。<a id="a-9G"></a>但未至禅所可摄戒。<a id="a-9H"></a>与欲界戒等。<a id="a-9I"></a>余者则多。<a id="a-9J"></a>问曰有漏戒多。<a id="a-9K"></a>无漏戒多。<a id="a-9L"></a>答曰或有说者。<a id="a-9M"></a>有漏戒多。<a id="a-9N"></a>有漏戒有二种。<a id="a-9O"></a>一种少入无漏戒。<a id="a-9P"></a>少无漏戒有一种。<a id="a-9Q"></a>一种少入。<a id="a-9R"></a>评曰应作是说。<a id="a-9S"></a>无漏戒多。<a id="a-9T"></a>但苦法忍回转戒。<a id="a-9U"></a>则与有漏戒等。<a id="a-9V"></a>余则是多。<a id="a-9W"></a>问曰苦法忍回转戒多。<a id="a-9X"></a>尽智无生智回转戒多。<a id="a-9Y"></a>答曰或有说者。<a id="a-9Z"></a>苦法智回转戒。<a id="a-9a"></a>于苦法忍回转戒一倍胜。<a id="a-9b"></a>如是次第转倍胜。<a id="a-9c"></a>乃至尽智无生智。<a id="a-9d"></a>于施设经说善通。<a id="a-9e"></a>所谓苦法智胜苦法忍。<a id="a-9f"></a>乃至道比智胜道比忍。<a id="a-9g"></a>离欲界欲。<a id="a-9h"></a>方便道。<a id="a-9i"></a>一无碍一解脱则胜。<a id="a-9j"></a>如是转转胜。<a id="a-9k"></a>乃至第九解脱。<a id="a-9l"></a>所以者何。<a id="a-9m"></a>如渐渐舍破戒及破戒烦恼。<a id="a-9n"></a>彼戒亦渐渐增益。<a id="a-9o"></a>如是次第转转一倍胜。<a id="a-9p"></a>乃至尽智无生智。<a id="a-9q"></a>评曰如是说者好。<a id="a-9r"></a>如苦法忍戒。<a id="a-9s"></a>乃至尽智无生智戒。<a id="a-9t"></a>等无有异。<a id="a-9u"></a>所以者何同从身口七善生故。<a id="a-9v"></a>问曰若然者。<a id="a-9w"></a>施设经说云何通。<a id="a-9x"></a>答曰从因生增益故。<a id="a-9y"></a>作如是说。<a id="a-9z"></a>如苦法智从苦法忍因生而得增益。<a id="a-A0"></a>乃至尽智无生智亦如是。<a id="a-A1"></a>如是等戒。<a id="a-A2"></a>尽是七善。<a id="a-A3"></a>问曰。<a id="a-A4"></a>佛戒多声闻戒多。<a id="a-A5"></a>答曰或有说者。<a id="a-A6"></a>声闻戒多非佛。<a id="a-A7"></a>所以者何佛唯有一界身戒。<a id="a-A8"></a>声闻有二界身戒。<a id="a-A9"></a>评曰应作是说。<a id="a-AA"></a>佛戒多。<a id="a-AB"></a>所以者何力无畏大悲三不共念处。<a id="a-AC"></a>如是等戒。<a id="a-AD"></a>声闻辟支佛所无。</p>
  <p id="aAE">问曰生欲界中。<a id="a-AF"></a>得阿罗汉道。<a id="a-AG"></a>得几地身回转戒。<a id="a-AH"></a>答曰如西方沙门。<a id="a-AI"></a>作如是说。<a id="a-AJ"></a>得二十六地身回转戒。<a id="a-AK"></a>所以者何初禅地有三种。<a id="a-AL"></a>所谓梵迦夷梵富楼大梵。<a id="a-AM"></a>如罽宾沙门说曰。<a id="a-AN"></a>得二十五地身回转戒。<a id="a-AO"></a>所以者何初禅有二处所。<a id="a-AP"></a>所谓梵迦夷梵富楼。<a id="a-AQ"></a>大梵天即梵富楼摄故。<a id="a-AR"></a>犹如村落与阿练若处。<a id="a-AS"></a>得彼地身回转戒。<a id="a-AT"></a>未来世中修。<a id="a-AU"></a>不得起现在前。<a id="a-AV"></a>所以者何即彼地报身。<a id="a-AW"></a>能起彼地身回转戒现在前。<a id="a-AX"></a>诸余地身回转戒。<a id="a-AY"></a>成就不起现在前。<a id="a-AZ"></a>生无色界。<a id="a-Aa"></a>成就不起现在前。<a id="a-Ab"></a>所以者何此戒是六地所摄。<a id="a-Ac"></a>未至禅乃至第四禅。<a id="a-Ad"></a>无色界自地无戒。<a id="a-Ae"></a>下地所摄。<a id="a-Af"></a>不能起现在前。<a id="a-Ag"></a>问曰诸生下地。<a id="a-Ah"></a>尽能起现在前耶。<a id="a-Ai"></a>答曰不尽起也。<a id="a-Aj"></a>所以者何一切功德。<a id="a-Ak"></a>不必尽起现在前故。<a id="a-Al"></a>过恶犹不尽起现在前。<a id="a-Am"></a>何况诸功德。<a id="a-An"></a>诸功德皆从方便生。<a id="a-Ao"></a>如先所说。<a id="a-Ap"></a>依彼地报身。<a id="a-Aq"></a>起彼地身回转戒。<a id="a-Ar"></a>无有一时起二地报身现在前者。<a id="a-As"></a>何况多也。<a id="a-At"></a>是故得二十五地身回转戒。<a id="a-Au"></a>不尽起现在前。</p>
  <p id="aAv">问曰何故世尊弟子。<a id="a-Aw"></a>生无色界。<a id="a-Ax"></a>成就道俱生戒。<a id="a-Ay"></a>不成就定俱生戒。<a id="a-Az"></a>何以故无色界阿罗汉。<a id="a-B0"></a>成就道俱生戒。<a id="a-B1"></a>不成就定俱生戒。<a id="a-B2"></a>答曰或有说者。<a id="a-B3"></a>世俗戒缚是系法。<a id="a-B4"></a>是以不成就。<a id="a-B5"></a>无漏戒不缚。<a id="a-B6"></a>不是系法。<a id="a-B7"></a>是以成就。<a id="a-B8"></a>复有说者。<a id="a-B9"></a>世俗戒堕在界中。<a id="a-BA"></a>堕在地中。<a id="a-BB"></a>是故不成就。<a id="a-BC"></a>无漏戒。<a id="a-BD"></a>虽在地中。<a id="a-BE"></a>不堕界中。<a id="a-BF"></a>是故成就。</p>
  <p id="aBG">问曰诸佛世尊。<a id="a-BH"></a>有百年时身戒。<a id="a-BI"></a>乃至八万岁时身戒。<a id="a-BJ"></a>若百年时。<a id="a-BK"></a>身得阿耨多罗三藐三菩提。<a id="a-BL"></a>为得八万岁时身戒不耶。<a id="a-BM"></a>若得者。<a id="a-BN"></a>云何此身得异身中戒。<a id="a-BO"></a>若不得者。<a id="a-BP"></a>施设经说云何通。<a id="a-BQ"></a>如说。<a id="a-BR"></a>诸佛世尊。<a id="a-BS"></a>皆等应作是论得。<a id="a-BT"></a>问曰若然者。<a id="a-BU"></a>云何此身得异身口戒。<a id="a-BV"></a>答曰若以此身。<a id="a-BW"></a>得异身戒。<a id="a-BX"></a>复有何过。<a id="a-BY"></a>复次百年时。<a id="a-BZ"></a>得阿耨多罗三藐三菩提。<a id="a-Ba"></a>于百年时身所得戒。<a id="a-Bb"></a>名得在身中成就现在前。<a id="a-Bc"></a>异身中戒。<a id="a-Bd"></a>名得不在身中。<a id="a-Be"></a>名成就不现在前。<a id="a-Bf"></a>八万岁时身。<a id="a-Bg"></a>得阿耨多罗三藐三菩提。<a id="a-Bh"></a>于八万岁时身所得戒。<a id="a-Bi"></a>名得在身中成就现在前。<a id="a-Bj"></a>于余异身。<a id="a-Bk"></a>名得不在身中。<a id="a-Bl"></a>名成就不现在前。<a id="a-Bm"></a>复有说者。<a id="a-Bn"></a>不得。<a id="a-Bo"></a>问曰若然者。<a id="a-Bp"></a>施设经说云何通。<a id="a-Bq"></a>如说诸佛皆等。<a id="a-Br"></a>答曰即彼经说。<a id="a-Bs"></a>以三事故等。<a id="a-Bt"></a>过去世积行皆等。<a id="a-Bu"></a>所得法身皆等。<a id="a-Bv"></a>利世间皆等。<a id="a-Bw"></a>过去世积行皆等者。<a id="a-Bx"></a>如一佛于三阿僧祇劫。<a id="a-By"></a>行四波罗蜜。<a id="a-Bz"></a>然后得阿耨多罗三藐三菩提。<a id="a-C0"></a>诸佛皆尔。<a id="a-C1"></a>所得法身皆等者。<a id="a-C2"></a>如一佛成就力无畏大悲三不共念处诸佛亦尔。<a id="a-C3"></a>利世间等者。<a id="a-C4"></a>如一佛度百千万那由他众生令入涅槃。<a id="a-C5"></a>诸佛亦尔。<a id="a-C6"></a>复次根等故言等。<a id="a-C7"></a>所以者何。<a id="a-C8"></a>皆住增上根故。<a id="a-C9"></a>戒亦等。<a id="a-CA"></a>皆得增上戒故。<a id="a-CB"></a>地亦等。<a id="a-CC"></a>皆依第四禅得阿耨多罗三藐三菩提故。</p>
  <p id="aCD">云何相似因。<a id="a-CE"></a>乃至广说。<a id="a-CF"></a>问曰何以作此论。<a id="a-CG"></a>答曰为止无过去未来法现在是无为法。<a id="a-CH"></a>以如此文止无过去未来者意故。<a id="a-CI"></a>复次为止说相似法沙门意故。<a id="a-CJ"></a>彼作是说。<a id="a-CK"></a>心唯与心作因。<a id="a-CL"></a>受唯与受作因。<a id="a-CM"></a>乃至慧唯与慧作因。<a id="a-CN"></a>为止如是意故。<a id="a-CO"></a>作如是说。<a id="a-CP"></a>心与心数法。<a id="a-CQ"></a>心数法与心。<a id="a-CR"></a>作相似因。<a id="a-CS"></a>以如是事故。<a id="a-CT"></a>而作此论。</p>
  <p id="aCU">问曰以何等故作如是说。<a id="a-CV"></a>前生善根。<a id="a-CW"></a>与后生善根及善根相应法。<a id="a-CX"></a>作相似因。<a id="a-CY"></a>而不作是说。<a id="a-CZ"></a>过去善根。<a id="a-Ca"></a>与现在善根及善根相应法。<a id="a-Cb"></a>作相似因。<a id="a-Cc"></a>答曰。<a id="a-Cd"></a>欲现过去。<a id="a-Ce"></a>有前后义故。<a id="a-Cf"></a>过去法众多。<a id="a-Cg"></a>应有前后。<a id="a-Ch"></a>若作是说。<a id="a-Ci"></a>过去法与现在作相似因者。<a id="a-Cj"></a>则不明过去于过去有相似因。<a id="a-Ck"></a>若作是说。<a id="a-Cl"></a>则明过去于过去有相似因。<a id="a-Cm"></a>问曰以何等故。<a id="a-Cn"></a>前生善根。<a id="a-Co"></a>不说相应法。<a id="a-Cp"></a>后生善根。<a id="a-Cq"></a>说相应法。<a id="a-Cr"></a>答曰应作是说。<a id="a-Cs"></a>前生善根。<a id="a-Ct"></a>善根相应法。<a id="a-Cu"></a>与后生善根及善根相应法。<a id="a-Cv"></a>自界中作相似因中因。<a id="a-Cw"></a>而不说者。<a id="a-Cx"></a>当知此是有余说。<a id="a-Cy"></a>如先所说。<a id="a-Cz"></a>此文说因处不尽。<a id="a-D0"></a>复有说者。<a id="a-D1"></a>为止说相似法沙门意故。<a id="a-D2"></a>彼作是说。<a id="a-D3"></a>善根与善根。<a id="a-D4"></a>作相似因。<a id="a-D5"></a>非善根相应法。<a id="a-D6"></a>善根相应法。<a id="a-D7"></a>与善根相应法。<a id="a-D8"></a>作相似因。<a id="a-D9"></a>非善根不善无记根亦如是。<a id="a-DA"></a>为止如是意故。<a id="a-DB"></a>作如是说。<a id="a-DC"></a>善根与善根相应法。<a id="a-DD"></a>善根相应法与善根。<a id="a-DE"></a>作相似因。<a id="a-DF"></a>自界中者。<a id="a-DG"></a>欲界还与欲界。<a id="a-DH"></a>色界还与色界。<a id="a-DI"></a>无色界还与无色界。<a id="a-DJ"></a>如说自界。<a id="a-DK"></a>自地亦如是。<a id="a-DL"></a>初禅地还与初禅地。<a id="a-DM"></a>乃至非想非非想处还与非想非非想处。<a id="a-DN"></a>过去善根与未来现在。<a id="a-DO"></a>过去现在与未来善根。<a id="a-DP"></a>作相似因中因。<a id="a-DQ"></a>问曰何以复作此论。<a id="a-DR"></a>答曰若别世说。<a id="a-DS"></a>于文不乱。<a id="a-DT"></a>乃至广说。<a id="a-DU"></a>自界无记根亦如是。<a id="a-DV"></a>前生不善根。<a id="a-DW"></a>乃至广说。<a id="a-DX"></a>问曰以何等故。<a id="a-DY"></a>此不善根中。<a id="a-DZ"></a>不说自界耶。<a id="a-Da"></a>答曰以不善根唯在欲界故。<a id="a-Db"></a>复有说者。<a id="a-Dc"></a>应说自种。<a id="a-Dd"></a>见苦所断种还与见苦所断种。<a id="a-De"></a>乃至修道所断种还与修道所断种。<a id="a-Df"></a>复有说者。<a id="a-Dg"></a>应作是说。<a id="a-Dh"></a>说善根已。<a id="a-Di"></a>不善无记根亦如是。<a id="a-Dj"></a>问曰若然者不善根唯在欲界。<a id="a-Dk"></a>云何言自界耶。<a id="a-Dl"></a>答曰以自种故。<a id="a-Dm"></a>言是自界。<a id="a-Dn"></a>问曰以何等故。<a id="a-Do"></a>不作是说。<a id="a-Dp"></a>前生不善根。<a id="a-Dq"></a>与后无记根。<a id="a-Dr"></a>前生无记根。<a id="a-Ds"></a>与后生不善根。<a id="a-Dt"></a>作相似因耶。<a id="a-Du"></a>答曰或有说者。<a id="a-Dv"></a>应作是说。<a id="a-Dw"></a>而不说者。<a id="a-Dx"></a>当知此义是有余说。<a id="a-Dy"></a>复有说者。<a id="a-Dz"></a>若作是说则明。<a id="a-E0"></a>不善根在三界中。<a id="a-E1"></a>无记根唯在欲界。<a id="a-E2"></a>少因则有多果。<a id="a-E3"></a>多因则有少果故。</p>
  <p id="aE4">问曰未来世有相似因不。<a id="a-E5"></a>若有者此中何以不说。<a id="a-E6"></a>如说云何相似因。<a id="a-E7"></a>答曰前生善根。<a id="a-E8"></a>与后生善根。<a id="a-E9"></a>善根相应法。<a id="a-EA"></a>自界相似因中因。<a id="a-EB"></a>如是过去与未来现在。<a id="a-EC"></a>过去现在与未来。<a id="a-ED"></a>作相似因中因。<a id="a-EE"></a>而不说未来与未来作相似因中因。<a id="a-EF"></a>若有者云何不二心展转为因。<a id="a-EG"></a>若无者此说云何通。<a id="a-EH"></a>如说若法能与彼法作因。<a id="a-EI"></a>或时而不与彼法作因耶。<a id="a-EJ"></a>答曰不也。<a id="a-EK"></a>问曰此法与彼法。<a id="a-EL"></a>或时作因。<a id="a-EM"></a>或时不作因。<a id="a-EN"></a>若法生者则作因。<a id="a-EO"></a>若不生者。<a id="a-EP"></a>则不作因。<a id="a-EQ"></a>何以言不也。<a id="a-ER"></a>若无者波伽罗那说云何通。<a id="a-ES"></a>如说非心因法云何。<a id="a-ET"></a>答曰得正决定人初无漏心是也。<a id="a-EU"></a>诸余凡夫。<a id="a-EV"></a>必当得正决定者。<a id="a-EW"></a>初无漏心。<a id="a-EX"></a>问曰如未得正决定者。<a id="a-EY"></a>一切无漏心。<a id="a-EZ"></a>是非心因法。<a id="a-Ea"></a>何以但说初无漏心耶。<a id="a-Eb"></a>若无者。<a id="a-Ec"></a>复与此经。<a id="a-Ed"></a>余所说相违。<a id="a-Ee"></a>如说苦谛。<a id="a-Ef"></a>或以身见为因。<a id="a-Eg"></a>不与身见作因。<a id="a-Eh"></a>乃至广说。<a id="a-Ei"></a>身见为因。<a id="a-Ej"></a>不与身见作因者。<a id="a-Ek"></a>除过去现在见苦所断使及使相应法苦谛。<a id="a-El"></a>除过去现在见集所断一切遍使及使相应法苦谛。<a id="a-Em"></a>除未来世身见及身见相应法。<a id="a-En"></a>诸余染污苦谛是。<a id="a-Eo"></a>谓以身见为因。<a id="a-Ep"></a>不与身见作因。<a id="a-Eq"></a>问曰如未来身见不能与未来身见作因。<a id="a-Er"></a>何以故除未来身见及身见相应法。<a id="a-Es"></a>若无者识身经说云何通。<a id="a-Et"></a>如说过去染污眼识诸使所使。<a id="a-Eu"></a>亦是因耶。<a id="a-Ev"></a>若是因。<a id="a-Ew"></a>亦使所使耶。<a id="a-Ex"></a>应广作四句。<a id="a-Ey"></a>是因不为使所使者。<a id="a-Ez"></a>诸使在彼心前。<a id="a-F0"></a>是自界一切遍不缘。<a id="a-F1"></a>若缘已断相应使解脱。<a id="a-F2"></a>为使所使非因者。<a id="a-F3"></a>诸使在心后。<a id="a-F4"></a>彼是自界一切遍缘而不断。<a id="a-F5"></a>亦因亦使者。<a id="a-F6"></a>诸使在彼心前。<a id="a-F7"></a>是自界一切遍缘而不断。<a id="a-F8"></a>相应使不解脱。<a id="a-F9"></a>非因非使者。<a id="a-FA"></a>诸使在彼心后。<a id="a-FB"></a>是自界一切遍非缘。<a id="a-FC"></a>缘者已断他界一切遍使。<a id="a-FD"></a>如过去。<a id="a-FE"></a>未来现在亦应如是。<a id="a-FF"></a>广作四句。<a id="a-FG"></a>问曰过去现在四句可尔。<a id="a-FH"></a>未来云何通。<a id="a-FI"></a>若无者施设经说云何通。<a id="a-FJ"></a>如说诸法以四事故决定。<a id="a-FK"></a>一因。<a id="a-FL"></a>二果。<a id="a-FM"></a>三所依。<a id="a-FN"></a>四所缘。<a id="a-FO"></a>若无者云何不无因而有因。<a id="a-FP"></a>无果而有果。<a id="a-FQ"></a>答曰应作是说。<a id="a-FR"></a>未来世无相似因。<a id="a-FS"></a>以无故。<a id="a-FT"></a>所以不说。<a id="a-FU"></a>亦无二心展转相因过。<a id="a-FV"></a>问曰若然者如所说。<a id="a-FW"></a>若法能与彼法作因。<a id="a-FX"></a>或时不作因。<a id="a-FY"></a>乃至广说。<a id="a-FZ"></a>此云何通。<a id="a-Fa"></a>答曰或有说者。<a id="a-Fb"></a>此中以二因故作论。<a id="a-Fc"></a>所谓相应因。<a id="a-Fd"></a>共生因。<a id="a-Fe"></a>复有说者以四因故作论。<a id="a-Ff"></a>所谓相应因。<a id="a-Fg"></a>共生因。<a id="a-Fh"></a>报因。<a id="a-Fi"></a>所作因复有说者。<a id="a-Fj"></a>以五因故作论。<a id="a-Fk"></a>除所作因。<a id="a-Fl"></a>所以者何一切处不遮故。<a id="a-Fm"></a>应作是说。<a id="a-Fn"></a>以六因故而作论。<a id="a-Fo"></a>问曰有法或与彼法作因。<a id="a-Fp"></a>或时不作因。<a id="a-Fq"></a>何故作如是说。<a id="a-Fr"></a>若法能与彼法作因。<a id="a-Fs"></a>或时不与彼法作因。<a id="a-Ft"></a>答言不也。<a id="a-Fu"></a>答曰此说最后生时。<a id="a-Fv"></a>能作一切遍相似因义。<a id="a-Fw"></a>从是已后生者。<a id="a-Fx"></a>无不以此法为因。<a id="a-Fy"></a>问曰若然者此说云何通。<a id="a-Fz"></a>如说若法能与彼作次第。<a id="a-G0"></a>或时不作次第。<a id="a-G1"></a>答曰。<a id="a-G2"></a>若彼法未生。<a id="a-G3"></a>问曰次第缘最后生时。<a id="a-G4"></a>亦能作次第缘义。<a id="a-G5"></a>从是已后生者。<a id="a-G6"></a>无不以此为次第缘。<a id="a-G7"></a>何以答言未生不说最后生时耶。<a id="a-G8"></a>答曰应说而不说者。<a id="a-G9"></a>当知此义是有余说。<a id="a-GA"></a>复次现异说异文。<a id="a-GB"></a>若以异文。<a id="a-GC"></a>庄严于义。<a id="a-GD"></a>义则易解。<a id="a-GE"></a>复次现二门义故。<a id="a-GF"></a>现二种略义故。<a id="a-GG"></a>现二种入法性故。<a id="a-GH"></a>现二种炬故。<a id="a-GI"></a>现二事故。<a id="a-GJ"></a>现二种文影故。<a id="a-GK"></a>现俱生俱通故。<a id="a-GL"></a>如说最后生因义。<a id="a-GM"></a>亦应说最后生缘义。<a id="a-GN"></a>如说次第缘未生义。<a id="a-GO"></a>亦应说因未生义。<a id="a-GP"></a>说现二门义。<a id="a-GQ"></a>乃至广说。<a id="a-GR"></a>如波伽罗那说。<a id="a-GS"></a>非心因法。<a id="a-GT"></a>乃至广说。<a id="a-GU"></a>云何通。<a id="a-GV"></a>答曰此说究竟非心因法。<a id="a-GW"></a>如未得正决定者。<a id="a-GX"></a>一切无漏心未生尽。<a id="a-GY"></a>是非心因法。<a id="a-GZ"></a>若得正决定时。<a id="a-Ga"></a>初无漏心。<a id="a-Gb"></a>是非心因法。<a id="a-Gc"></a>诸余无漏心。<a id="a-Gd"></a>是心因法。<a id="a-Ge"></a>是故彼经说。<a id="a-Gf"></a>初无漏心。<a id="a-Gg"></a>是非心因法。<a id="a-Gh"></a>复有说者。<a id="a-Gi"></a>此中不说相似因。<a id="a-Gj"></a>此说二种凡夫。<a id="a-Gk"></a>所谓能得涅槃者。<a id="a-Gl"></a>不能得涅槃者。<a id="a-Gm"></a>此中说不能得涅槃者。<a id="a-Gn"></a>言是非心因。<a id="a-Go"></a>何以知有不得涅槃者。<a id="a-Gp"></a>答曰如此所说。<a id="a-Gq"></a>必得正决定者。<a id="a-Gr"></a>当知亦有不必得正决定者。<a id="a-Gs"></a>如是则所说善通。<a id="a-Gt"></a>如此波伽罗那第二所说。<a id="a-Gu"></a>除未来身见及身见相应法。<a id="a-Gv"></a>此云何通。<a id="a-Gw"></a>答曰应作是说。<a id="a-Gx"></a>除未来身见相应法。<a id="a-Gy"></a>诸余染污苦谛。<a id="a-Gz"></a>如是者此亦善通。<a id="a-H0"></a>如识身经说。<a id="a-H1"></a>复云何通。<a id="a-H2"></a>答曰如过去作四句。<a id="a-H3"></a>现在亦应作四句。<a id="a-H4"></a>未来世应作三句。<a id="a-H5"></a>或有是因非使所使。<a id="a-H6"></a>或是因为使所使。<a id="a-H7"></a>或非是因非使所使。<a id="a-H8"></a>是因非使所使者。<a id="a-H9"></a>诸使与彼心相应已断。<a id="a-HA"></a>是因为使所使者。<a id="a-HB"></a>诸使与彼心相应不断。<a id="a-HC"></a>非是因非使所使者。<a id="a-HD"></a>如余缘他使所使。<a id="a-HE"></a>他界一切遍使。<a id="a-HF"></a>应作如是说。<a id="a-HG"></a>而不说者有何意。<a id="a-HH"></a>答曰欲现未来世有前后义故。<a id="a-HI"></a>如施设经说。<a id="a-HJ"></a>一切有为法。<a id="a-HK"></a>有四事决定。<a id="a-HL"></a>此义云何通。<a id="a-HM"></a>答曰因者说四因。<a id="a-HN"></a>相应因共生因报因所作因。<a id="a-HO"></a>果者。<a id="a-HP"></a>说三果。<a id="a-HQ"></a>功用果报果威势果。<a id="a-HR"></a>所依者说六种。<a id="a-HS"></a>所谓眼识及相应法依眼。<a id="a-HT"></a>乃至意识意识相应法依意。<a id="a-HU"></a>缘者眼识眼识相应法缘色。<a id="a-HV"></a>乃至意识意识相应法缘法。<a id="a-HW"></a>云何不无因而有因无果而有果者。<a id="a-HX"></a>答曰如我义。<a id="a-HY"></a>亦无因而有因。<a id="a-HZ"></a>无果而有果。<a id="a-Ha"></a>言因者。<a id="a-Hb"></a>以时故说非谓无法而有。<a id="a-Hc"></a>复有说者。<a id="a-Hd"></a>未来世中。<a id="a-He"></a>有相似因。</p>
  <p id="aHf">问曰若然者诸所难者。<a id="a-Hg"></a>善通经文。<a id="a-Hh"></a>何以不说。<a id="a-Hi"></a>答曰。<a id="a-Hj"></a>应说而不说者。<a id="a-Hk"></a>当知此义是有余说。<a id="a-Hl"></a>复有说者。<a id="a-Hm"></a>此说相似因不尽。<a id="a-Hn"></a>此中唯说因。<a id="a-Ho"></a>有力能与果取果者。<a id="a-Hp"></a>未来世相似因。<a id="a-Hq"></a>不能与果取果。<a id="a-Hr"></a>若有者云何不二心展转相因。<a id="a-Hs"></a>答曰未来世中。<a id="a-Ht"></a>有四行相随从。<a id="a-Hu"></a>以通此事。<a id="a-Hv"></a>如无常行有四行相随从。<a id="a-Hw"></a>苦空无我。<a id="a-Hx"></a>亦有四行相随从。<a id="a-Hy"></a>如无常行。<a id="a-Hz"></a>先生为因。<a id="a-I0"></a>后生三行。<a id="a-I1"></a>不能与无常行作因。<a id="a-I2"></a>余三行亦如是。<a id="a-I3"></a>若作是说。<a id="a-I4"></a>依第四禅。<a id="a-I5"></a>得阿罗汉。<a id="a-I6"></a>彼第四禅相随从。<a id="a-I7"></a>有九地无漏未来世修。<a id="a-I8"></a>若出彼禅欲起无漏。<a id="a-I9"></a>初禅现在前时。<a id="a-IA"></a>则无有因。<a id="a-IB"></a>何以故。<a id="a-IC"></a>以无相随从故。<a id="a-ID"></a>若然者过去现在无漏道。<a id="a-IE"></a>则有作相似因者。<a id="a-IF"></a>有不能作者。<a id="a-IG"></a>复违此经文。<a id="a-IH"></a>前生善法。<a id="a-II"></a>与后生善法。<a id="a-IJ"></a>乃至广说。<a id="a-IK"></a>欲令无如是等过者。<a id="a-IL"></a>未来世中。<a id="a-IM"></a>无相似因。</p>
  <p id="aIN">问曰色法为有相似因不。<a id="a-IO"></a>答曰譬喻者作如是说。<a id="a-IP"></a>色法无相似因。<a id="a-IQ"></a>以缘力故生。<a id="a-IR"></a>其事云何。<a id="a-IS"></a>如凿地深百肘出泥。<a id="a-IT"></a>天雨日曝风吹。<a id="a-IU"></a>而便生草。<a id="a-IV"></a>如此泥未曾生物。<a id="a-IW"></a>如屋上生草树。<a id="a-IX"></a>此处亦未曾生物。<a id="a-IY"></a>谁与彼作相似因。<a id="a-IZ"></a>问曰若然者彼文云何通。<a id="a-Ia"></a>如说过去四大。<a id="a-Ib"></a>与未来四大因威势缘。<a id="a-Ic"></a>彼作是答。<a id="a-Id"></a>我无如是经。<a id="a-Ie"></a>欲去如是文。<a id="a-If"></a>故作如先说。<a id="a-Ig"></a>以是事故。<a id="a-Ih"></a>不必须通。<a id="a-Ii"></a>若欲必通者。<a id="a-Ij"></a>当云何通。<a id="a-Ik"></a>彼威势缘有二种。<a id="a-Il"></a>有近有远。<a id="a-Im"></a>有在此身。<a id="a-In"></a>有在余身。<a id="a-Io"></a>诸近在此身者。<a id="a-Ip"></a>说名为因。<a id="a-Iq"></a>若远在余身者。<a id="a-Ir"></a>说名为缘。<a id="a-Is"></a>阿毗昙人。<a id="a-It"></a>作如是说。<a id="a-Iu"></a>色法有相似因。<a id="a-Iv"></a>问曰若有者。<a id="a-Iw"></a>譬喻者说云何通。<a id="a-Ix"></a>答曰以有种子在彼法中住。<a id="a-Iy"></a>但未得生芽因缘故不生。<a id="a-Iz"></a>若得便生。<a id="a-J0"></a>屋上生草树者。<a id="a-J1"></a>若鸟衔种来。<a id="a-J2"></a>若风吹来然后乃生。<a id="a-J3"></a>以是事故。<a id="a-J4"></a>色法有相似因。<a id="a-J5"></a>复有说者。<a id="a-J6"></a>色法有相似因。<a id="a-J7"></a>亦与相似法作因。<a id="a-J8"></a>亦与不相似法作因。<a id="a-J9"></a>与相似法作因者。<a id="a-JA"></a>与此身相似作因。<a id="a-JB"></a>不与余身相似作因。<a id="a-JC"></a>与此身相似作因者。<a id="a-JD"></a>如此身歌罗罗时。<a id="a-JE"></a>与歌罗罗。<a id="a-JF"></a>作相似因。<a id="a-JG"></a>作不相似因者。<a id="a-JH"></a>如歌罗罗与老作因。<a id="a-JI"></a>如此身阿浮陀时。<a id="a-JJ"></a>与阿浮陀作因。<a id="a-JK"></a>乃至老时亦作因。<a id="a-JL"></a>与歌罗罗作缘。<a id="a-JM"></a>如是此身老时。<a id="a-JN"></a>与老时作因。<a id="a-JO"></a>与余时作缘非因。<a id="a-JP"></a>若作如是说者。<a id="a-JQ"></a>初歌罗罗则无因。<a id="a-JR"></a>最后从色则无果。<a id="a-JS"></a>复有说者。<a id="a-JT"></a>色法有相似因。<a id="a-JU"></a>与相似法作因。<a id="a-JV"></a>不与不相似法作因。<a id="a-JW"></a>亦与此身相似法作因。<a id="a-JX"></a>亦与余身相似法作因。<a id="a-JY"></a>余身相似法。<a id="a-JZ"></a>与此身相似法作因。<a id="a-Ja"></a>此身相似法亦与余身相似法作因。<a id="a-Jb"></a>于余时作缘非因。<a id="a-Jc"></a>如是余身老时。<a id="a-Jd"></a>与此身老时作因。<a id="a-Je"></a>此身老时。<a id="a-Jf"></a>复与余身老时作因。<a id="a-Jg"></a>于余时作缘非因。<a id="a-Jh"></a>复有能者。<a id="a-Ji"></a>色法有相似因。<a id="a-Jj"></a>与相似法作因。<a id="a-Jk"></a>亦与不相似法作因。<a id="a-Jl"></a>与此身作因。<a id="a-Jm"></a>亦与余身作因。<a id="a-Jn"></a>如余身歌罗罗与此身歌罗罗作因。<a id="a-Jo"></a>此身歌罗罗。<a id="a-Jp"></a>乃至与老时作因。<a id="a-Jq"></a>此身歌罗罗。<a id="a-Jr"></a>与余身歌罗罗作因。<a id="a-Js"></a>乃至与余身老时作因。<a id="a-Jt"></a>余身阿浮陀。<a id="a-Ju"></a>与此身阿浮陀作因。<a id="a-Jv"></a>乃至老时作因。<a id="a-Jw"></a>此身阿浮陀。<a id="a-Jx"></a>与余身阿浮陀作因。<a id="a-Jy"></a>乃至老时作因。<a id="a-Jz"></a>于歌罗罗时作缘非因。<a id="a-K0"></a>余身老时。<a id="a-K1"></a>与此身老时作因。<a id="a-K2"></a>此身老时。<a id="a-K3"></a>与余身老时作因。<a id="a-K4"></a>于余作缘非因。<a id="a-K5"></a>评曰。<a id="a-K6"></a>应作是说。<a id="a-K7"></a>余身十时。<a id="a-K8"></a>与此身十时作因。<a id="a-K9"></a>此身十时。<a id="a-KA"></a>与余身十时作因。<a id="a-KB"></a>外法当知随所应亦如是说。</p>
  <p id="aKC">善五阴展转为因。<a id="a-KD"></a>染污亦如是。<a id="a-KE"></a>展转为因。<a id="a-KF"></a>不隐没无记五阴。<a id="a-KG"></a>或有说者。<a id="a-KH"></a>展转为因。<a id="a-KI"></a>复有说者。<a id="a-KJ"></a>不隐没无记四阴。<a id="a-KK"></a>与不隐没无记色阴为因。<a id="a-KL"></a>色阴不能与不隐没无记四阴作因。<a id="a-KM"></a>何以故。<a id="a-KN"></a>性羸劣故。<a id="a-KO"></a>复有说者。<a id="a-KP"></a>不隐没无记色阴。<a id="a-KQ"></a>与不隐没无记四阴作因。<a id="a-KR"></a>不隐没无记四阴。<a id="a-KS"></a>不与不隐没无记色阴作因。<a id="a-KT"></a>所以者何四阴是胜法。<a id="a-KU"></a>色阴是下法。<a id="a-KV"></a>胜法不为下法作因。<a id="a-KW"></a>复有说者。<a id="a-KX"></a>不隐没无记四阴。<a id="a-KY"></a>不与色阴作因。<a id="a-KZ"></a>不隐没无记色阴。<a id="a-Ka"></a>不与四阴作因。<a id="a-Kb"></a>不隐没无记四阴。<a id="a-Kc"></a>展转为因。<a id="a-Kd"></a>不隐没无记四阴有三种。<a id="a-Ke"></a>谓威仪工巧报。<a id="a-Kf"></a>彼三种展转为因不。<a id="a-Kg"></a>答曰。<a id="a-Kh"></a>或有说者。<a id="a-Ki"></a>展转为因。<a id="a-Kj"></a>复有说者。<a id="a-Kk"></a>报与报作因。<a id="a-Kl"></a>亦与威仪工巧作因。<a id="a-Km"></a>威仪与威仪作因。<a id="a-Kn"></a>亦与工巧作因。<a id="a-Ko"></a>不与报作因。<a id="a-Kp"></a>胜法不与下法作因故。<a id="a-Kq"></a>工巧与工巧作因。<a id="a-Kr"></a>非报非威仪。<a id="a-Ks"></a>胜法不与下法作因故。<a id="a-Kt"></a>复有说者。<a id="a-Ku"></a>此三法展转为因。<a id="a-Kv"></a>所以者何。<a id="a-Kw"></a>同在一界。<a id="a-Kx"></a>同一缚故。<a id="a-Ky"></a>评曰。<a id="a-Kz"></a>不应作如是说。<a id="a-L0"></a>前所说者好。</p>
  <p id="aL1">染污法有九种。<a id="a-L2"></a>下下下中下上。<a id="a-L3"></a>中下中中中上。<a id="a-L4"></a>上下上中上上。<a id="a-L5"></a>问曰。<a id="a-L6"></a>彼为展转作因不。<a id="a-L7"></a>答曰。<a id="a-L8"></a>展转为因。<a id="a-L9"></a>问曰。<a id="a-LA"></a>若然者。<a id="a-LB"></a>云何有九种。<a id="a-LC"></a>答曰。<a id="a-LD"></a>对治有九种故。<a id="a-LE"></a>此法亦有九种。<a id="a-LF"></a>其事云何。<a id="a-LG"></a>如下下修道对治上上烦恼。<a id="a-LH"></a>乃至上上修道。<a id="a-LI"></a>对治下下烦恼。<a id="a-LJ"></a>以对治有九种故。<a id="a-LK"></a>此法亦有九种复有说者。<a id="a-LL"></a>以现前行有九种故。<a id="a-LM"></a>善法亦有九种。<a id="a-LN"></a>从下下乃至上上。<a id="a-LO"></a>问曰。<a id="a-LP"></a>此法为展转为因不。<a id="a-LQ"></a>答曰善法有二种。<a id="a-LR"></a>有生得善方便善。<a id="a-LS"></a>彼生得善九种相。<a id="a-LT"></a>于展转为因。<a id="a-LU"></a>问曰。<a id="a-LV"></a>若然者。<a id="a-LW"></a>云何有九种。<a id="a-LX"></a>答曰。<a id="a-LY"></a>以报有九种故。<a id="a-LZ"></a>此法有九种。<a id="a-La"></a>如最胜善能生最胜报。<a id="a-Lb"></a>乃至下下善。<a id="a-Lc"></a>生下下报。<a id="a-Ld"></a>复有说者。<a id="a-Le"></a>以此法现前。<a id="a-Lf"></a>行有九种故。<a id="a-Lg"></a>方便善亦有九种。<a id="a-Lh"></a>下下乃至上上。<a id="a-Li"></a>问曰。<a id="a-Lj"></a>此法展转为因不。<a id="a-Lk"></a>答曰不也。<a id="a-Ll"></a>下下与下下作因。<a id="a-Lm"></a>乃至与上上作因。<a id="a-Ln"></a>生得善与方便善作因。<a id="a-Lo"></a>以方便善胜故。<a id="a-Lp"></a>方便善不与生得善作因。<a id="a-Lq"></a>以生得善劣故。<a id="a-Lr"></a>方便善有三种。<a id="a-Ls"></a>闻慧思慧修慧。<a id="a-Lt"></a>问曰。<a id="a-Lu"></a>此展转作因不。<a id="a-Lv"></a>答曰不也。<a id="a-Lw"></a>闻慧与闻慧作因。<a id="a-Lx"></a>亦与思慧修慧作因。<a id="a-Ly"></a>思慧与思慧作因。<a id="a-Lz"></a>不与修慧作因。<a id="a-M0"></a>以不同界故。<a id="a-M1"></a>不与闻慧作因。<a id="a-M2"></a>以闻慧下故。<a id="a-M3"></a>修慧与修慧作因。<a id="a-M4"></a>不与闻慧思慧作因。<a id="a-M5"></a>以异界故。<a id="a-M6"></a>以下故。<a id="a-M7"></a>修慧有四种。<a id="a-M8"></a>有暖顶忍世第一法。<a id="a-M9"></a>暖法与暖法作因。<a id="a-MA"></a>乃至与世第一法作因。<a id="a-MB"></a>顶法与顶法作因。<a id="a-MC"></a>乃至与世第一法作因。<a id="a-MD"></a>忍法与忍法作因。<a id="a-ME"></a>亦与世第一法作因。</p>
  <p id="aMF">欲界变化心有四种。<a id="a-MG"></a>初禅果乃至第四禅果。<a id="a-MH"></a>问曰。<a id="a-MI"></a>此四种心。<a id="a-MJ"></a>为展转作因不。<a id="a-MK"></a>答曰。<a id="a-ML"></a>初禅果为初禅果作因。<a id="a-MM"></a>乃至第四禅果。<a id="a-MN"></a>为第四禅果作因。<a id="a-MO"></a>所以者何。<a id="a-MP"></a>如禅不展转作因。<a id="a-MQ"></a>彼果亦如是。<a id="a-MR"></a>复有说者。<a id="a-MS"></a>初禅果与初禅果作因。<a id="a-MT"></a>乃至与第四禅果作因。<a id="a-MU"></a>二禅果与二禅果作因。<a id="a-MV"></a>乃至与第四禅果作因。<a id="a-MW"></a>三禅果与三禅果作因。<a id="a-MX"></a>亦与第四禅果作因。<a id="a-MY"></a>第四禅果与第四禅果作因。<a id="a-MZ"></a>复有说者。<a id="a-Ma"></a>尽展转为因。<a id="a-Mb"></a>所以者何。<a id="a-Mc"></a>俱堕一界。<a id="a-Md"></a>同一缚故。<a id="a-Me"></a>评曰。<a id="a-Mf"></a>如第二说者好。<a id="a-Mg"></a>问曰。<a id="a-Mh"></a>如初禅地。<a id="a-Mi"></a>有识身有变化心为展转作因不。<a id="a-Mj"></a>答曰。<a id="a-Mk"></a>识身为变化心作因。<a id="a-Ml"></a>非变化心为识身作因。<a id="a-Mm"></a>所以者何。<a id="a-Mn"></a>胜法不为下法作因故。</p>
  <p id="aMo">问曰。<a id="a-Mp"></a>若相似因。<a id="a-Mq"></a>能取果者。<a id="a-Mr"></a>亦能与果耶。<a id="a-Ms"></a>答曰。<a id="a-Mt"></a>若能与果。<a id="a-Mu"></a>亦能取果。<a id="a-Mv"></a>颇有能取果不能与果耶。<a id="a-Mw"></a>答曰。<a id="a-Mx"></a>有阿罗汉最后阴。<a id="a-My"></a>如此是总说。<a id="a-Mz"></a>今当分别说。<a id="a-N0"></a>善不善无记。<a id="a-N1"></a>问曰。<a id="a-N2"></a>若善相似因。<a id="a-N3"></a>能取果者。<a id="a-N4"></a>亦能与果耶。<a id="a-N5"></a>若能与果者。<a id="a-N6"></a>复能取果耶。<a id="a-N7"></a>乃至广作四句。<a id="a-N8"></a>取果不与果者。<a id="a-N9"></a>断善根时。<a id="a-NA"></a>最后舍善根得。<a id="a-NB"></a>与果不取果者。<a id="a-NC"></a>善根得最初现在前。<a id="a-ND"></a>取果与果者。<a id="a-NE"></a>如不断善根余时。<a id="a-NF"></a>不取果不与果者。<a id="a-NG"></a>除上尔所事。<a id="a-NH"></a>若不善相似因。<a id="a-NI"></a>能取果亦能与果耶。<a id="a-NJ"></a>乃至广作四句。<a id="a-NK"></a>能取果不能与果者。<a id="a-NL"></a>如离欲界欲最后舍不善得。<a id="a-NM"></a>能与果不取果者。<a id="a-NN"></a>离欲界欲。<a id="a-NO"></a>退不善得最初生。<a id="a-NP"></a>能取果能与果者。<a id="a-NQ"></a>如不离欲者余时。<a id="a-NR"></a>不取果不与果者。<a id="a-NS"></a>除上尔所事。<a id="a-NT"></a>若隐没无记法相似因。<a id="a-NU"></a>能取果亦能与果耶。<a id="a-NV"></a>能与果亦能取果耶。<a id="a-NW"></a>乃至广作四句。<a id="a-NX"></a>能取果不能与果者。<a id="a-NY"></a>如离非想非非想处欲。<a id="a-NZ"></a>最后舍隐没无记得。<a id="a-Na"></a>与果不取果者。<a id="a-Nb"></a>退阿罗汉果时。<a id="a-Nc"></a>隐没无记得最初生。<a id="a-Nd"></a>取果与果者。<a id="a-Ne"></a>不离非想非非想处欲余时。<a id="a-Nf"></a>不取果不与果者。<a id="a-Ng"></a>除上尔所事。<a id="a-Nh"></a>若不隐没无记相似因。<a id="a-Ni"></a>取果者亦能与果耶。<a id="a-Nj"></a>答曰。<a id="a-Nk"></a>若能与果。<a id="a-Nl"></a>彼亦能取果。<a id="a-Nm"></a>若不取果云何与。<a id="a-Nn"></a>颇有取果不与果耶。<a id="a-No"></a>答曰。<a id="a-Np"></a>有阿罗汉最后心。<a id="a-Nq"></a>已说善不善无记相。<a id="a-Nr"></a>今当说能缘相。<a id="a-Ns"></a>若善相似因。<a id="a-Nt"></a>能取果。<a id="a-Nu"></a>亦能与果耶。<a id="a-Nv"></a>若与果亦能取果耶。<a id="a-Nw"></a>乃至广作四句。<a id="a-Nx"></a>能取果不与果者。<a id="a-Ny"></a>善心次第生不善无记心现在前。<a id="a-Nz"></a>与果不取果者。<a id="a-O0"></a>若不善心无记心次第善心现在前。<a id="a-O1"></a>取果与果者。<a id="a-O2"></a>如善心次第善心现在前。<a id="a-O3"></a>不取果不与果者。<a id="a-O4"></a>除上尔所事。<a id="a-O5"></a>若不善心相似因。<a id="a-O6"></a>能取果者。<a id="a-O7"></a>亦能与果耶。<a id="a-O8"></a>若与果者。<a id="a-O9"></a>亦能取果耶。<a id="a-OA"></a>乃至广作四句。<a id="a-OB"></a>取果不与果者。<a id="a-OC"></a>如不善心次第。<a id="a-OD"></a>若善心无记心现在前。<a id="a-OE"></a>与果不取果者。<a id="a-OF"></a>如善心无记心次第不善心现在前。<a id="a-OG"></a>取果与果者。<a id="a-OH"></a>如不善心次第不善心现在前不取果不与果者。<a id="a-OI"></a>除上尔所事。<a id="a-OJ"></a>若隐没无记心相似因。<a id="a-OK"></a>能取果亦能与果耶。<a id="a-OL"></a>若能与果。<a id="a-OM"></a>亦能取果耶。<a id="a-ON"></a>乃至广作四句。<a id="a-OO"></a>能取果不与果者。<a id="a-OP"></a>隐没无记心次第善不善不隐没无记心现在前。<a id="a-OQ"></a>与果不取果者。<a id="a-OR"></a>善不善不隐没无记心次第隐没无记心现在前。<a id="a-OS"></a>取果与果者。<a id="a-OT"></a>隐没无记心次第隐没无记心现在前。<a id="a-OU"></a>不取果不与果者。<a id="a-OV"></a>除上尔所事。<a id="a-OW"></a>若不隐没无记心相似因。<a id="a-OX"></a>能取果亦能与果耶。<a id="a-OY"></a>若能与果亦能取果耶。<a id="a-OZ"></a>乃至广作四句。<a id="a-Oa"></a>取果不与果者。<a id="a-Ob"></a>不隐没无记心次第善不善隐没无记心现在前。<a id="a-Oc"></a>与果不取果者。<a id="a-Od"></a>善不善隐没无记心次第不隐没无记心现在前。<a id="a-Oe"></a>取果与果者。<a id="a-Of"></a>不隐没无记心次第不隐没无记心现在前。<a id="a-Og"></a>不取果不与果者。<a id="a-Oh"></a>除上尔所事。<a id="a-Oi"></a>已说相似因有缘相。<a id="a-Oj"></a>相似因相续相。<a id="a-Ok"></a>今当说。<a id="a-Ol"></a>若相似因。<a id="a-Om"></a>取果亦能与果耶。<a id="a-On"></a>若能与果亦能取果耶。<a id="a-Oo"></a>乃至广作四句。<a id="a-Op"></a>善心后相续生二十善心。<a id="a-Oq"></a>取果不与果者。<a id="a-Or"></a>除第二心。<a id="a-Os"></a>余十八心。<a id="a-Ot"></a>与果不取果者。<a id="a-Ou"></a>初心灭在过去。<a id="a-Ov"></a>十八心若生现在前。<a id="a-Ow"></a>取果与果者。<a id="a-Ox"></a>第二心是也。<a id="a-Oy"></a>不取果不与果者除上尔所事。<a id="a-Oz"></a>不善隐没无记不隐没无记亦如是。<a id="a-P0"></a>颇一刹那顷。<a id="a-P1"></a>若得相似因。<a id="a-P2"></a>亦得相似因因耶。<a id="a-P3"></a>若得相似因因。<a id="a-P4"></a>亦得相似因耶。<a id="a-P5"></a>乃至广作四句。<a id="a-P6"></a>得相似因不得相似因因者。<a id="a-P7"></a>从上沙门果退。<a id="a-P8"></a>住须陀洹果胜进道。<a id="a-P9"></a>本得须陀洹初果现在前。<a id="a-PA"></a>是时不成就见道得。<a id="a-PB"></a>相似因因不得相似因者。<a id="a-PC"></a>如本住须陀洹果胜进道。<a id="a-PD"></a>能与后生沙门果。<a id="a-PE"></a>作相似因。<a id="a-PF"></a>得相似因亦得相似因因者。<a id="a-PG"></a>除须陀洹初心。<a id="a-PH"></a>诸余须陀洹果。<a id="a-PI"></a>曾起现在前。<a id="a-PJ"></a>不得相似因亦不得相似因因者除上尔所事。<a id="a-PK"></a>颇一刹那顷。<a id="a-PL"></a>知相似因。<a id="a-PM"></a>不知相似因所缘耶。<a id="a-PN"></a>知相似因所缘。<a id="a-PO"></a>不知相似因耶。<a id="a-PP"></a>乃至广作四句。<a id="a-PQ"></a>知相似因不知相似因所缘者。<a id="a-PR"></a>见道中道法智。<a id="a-PS"></a>缘前生苦集灭智分。<a id="a-PT"></a>知相似因所缘不知相似因者。<a id="a-PU"></a>缘未生法智分。<a id="a-PV"></a>知相似因亦知相似因所缘者。<a id="a-PW"></a>道法忍是也。<a id="a-PX"></a>不知相似因不知所缘者除上尔所事。</p>
  <p id="aPY">问曰。<a id="a-PZ"></a>相似因有增减不。<a id="a-Pa"></a>答曰。<a id="a-Pb"></a>有其事云何。<a id="a-Pc"></a>或有前身烦恼作增上相似因非今身。<a id="a-Pd"></a>曾闻阿难入舍卫城乞食时。<a id="a-Pe"></a>摩邓伽女。<a id="a-Pf"></a>见已随逐而行。<a id="a-Pg"></a>所以者何。<a id="a-Ph"></a>以五百世中曾为阿难妻。<a id="a-Pi"></a>今见阿难欲觉炽盛。<a id="a-Pj"></a>无心能离。<a id="a-Pk"></a>如长老弥只迦在庵罗林中坐。<a id="a-Pl"></a>是时三恶觉意增上。<a id="a-Pm"></a>所以者何。<a id="a-Pn"></a>曾闻此长老本昔曾于此林处作王。<a id="a-Po"></a>若本五乐自娱乐处则欲觉增上心生厌患。<a id="a-Pp"></a>后至余处恚觉增上。<a id="a-Pq"></a>所以者何。<a id="a-Pr"></a>本为王时。<a id="a-Ps"></a>恒于此处。<a id="a-Pt"></a>割截人民手足头耳故。<a id="a-Pu"></a>恚觉增上心生厌患。<a id="a-Pv"></a>复至余处害觉增上。<a id="a-Pw"></a>所以者何。<a id="a-Px"></a>曾于此处。<a id="a-Py"></a>系缚鞭打人民。<a id="a-Pz"></a>夺其财物故。<a id="a-Q0"></a>害觉增上。<a id="a-Q1"></a>如是等过去身烦恼。<a id="a-Q2"></a>作增上相似因非此身也。<a id="a-Q3"></a>或有欲心与恚心作增上相似因。<a id="a-Q4"></a>令恚心增上。<a id="a-Q5"></a>或有恚心与欲心作相似因。<a id="a-Q6"></a>令欲心增上。<a id="a-Q7"></a>如说不善。<a id="a-Q8"></a>说善无记亦如是。<a id="a-Q9"></a>以是事故。<a id="a-QA"></a>当知相似因因有增减。<a id="a-QB"></a>是相似因。<a id="a-QC"></a>定在过去现在世果是依果。</p>
 </body>
</html>