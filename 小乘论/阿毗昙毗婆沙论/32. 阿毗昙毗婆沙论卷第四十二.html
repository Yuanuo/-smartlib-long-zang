<!doctype html>
<html id="z3IBVld151" data-ver="1240">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第四十二</h1>
  <h2 id="a2">使揵度不善品第一之八</h2>
  <p id="a3">诸结是欲界。<a id="a-4"></a>彼结在欲界耶。<a id="a-5"></a>是有六种。<a id="a-6"></a>一界是。<a id="a-7"></a>二趣是。<a id="a-8"></a>三人是。<a id="a-9"></a>四入是。<a id="a-A"></a>五漏是。<a id="a-B"></a>六自身是。<a id="a-C"></a>界是者。<a id="a-D"></a>如此中说。<a id="a-E"></a>诸结是欲界。<a id="a-F"></a>彼结在欲界耶。<a id="a-G"></a>此中说。<a id="a-H"></a>法处名是。<a id="a-I"></a>欲界法。<a id="a-J"></a>名欲界是。<a id="a-K"></a>色无色界法。<a id="a-L"></a>名色无色界是。<a id="a-M"></a>趣是者。<a id="a-N"></a>如说。<a id="a-O"></a>法法施时。<a id="a-P"></a>而作是言。<a id="a-Q"></a>一切是五趣众。<a id="a-R"></a>尽生死苦。<a id="a-S"></a>人是者。<a id="a-T"></a>如毗尼说。<a id="a-U"></a>是二人。<a id="a-V"></a>在僧数中。<a id="a-W"></a>僧中可得。<a id="a-X"></a>入是者。<a id="a-Y"></a>如波伽罗那说。<a id="a-Z"></a>云何色阴。<a id="a-a"></a>十色入。<a id="a-b"></a>及法入中色是。<a id="a-c"></a>漏是者。<a id="a-d"></a>如说。<a id="a-e"></a>云何漏有漏法是。<a id="a-f"></a>身是者如四大揵度说。<a id="a-g"></a>云何大法。<a id="a-h"></a>答曰。<a id="a-i"></a>自身是。<a id="a-j"></a>于六是中。<a id="a-k"></a>以界是。<a id="a-l"></a>而作论。<a id="a-m"></a>不以余是。<a id="a-n"></a>在有四种。<a id="a-o"></a>一自体在。<a id="a-p"></a>二器在。<a id="a-q"></a>三所行在。<a id="a-r"></a>四处所在。<a id="a-s"></a>自体在者。<a id="a-t"></a>一切诸法。<a id="a-u"></a>自体自相自性。<a id="a-v"></a>在自分中。<a id="a-w"></a>器在者。<a id="a-x"></a>如果在器中。<a id="a-y"></a>如提婆达多在舍中。<a id="a-z"></a>如器在。<a id="a-10"></a>所行在处所在义亦尔。<a id="a-11"></a>此中以四在而作论。<a id="a-12"></a>随相而说。<a id="a-13"></a>诸结是欲界。<a id="a-14"></a>彼结在欲界耶。<a id="a-15"></a>答曰。<a id="a-16"></a>或结是欲界。<a id="a-17"></a>彼结不在欲界。<a id="a-18"></a>或结在欲界。<a id="a-19"></a>彼结不是欲界。<a id="a-1A"></a>或结是欲界。<a id="a-1B"></a>彼结亦在欲界。<a id="a-1C"></a>或结不是欲界。<a id="a-1D"></a>彼结不在欲界。<a id="a-1E"></a>云何结是欲界彼结不在欲界耶。<a id="a-1F"></a>答曰。<a id="a-1G"></a>为缠所缠。<a id="a-1H"></a>魔波旬。<a id="a-1I"></a>住梵天上。<a id="a-1J"></a>欲与如来语言。<a id="a-1K"></a>问曰。<a id="a-1L"></a>魔波旬。<a id="a-1M"></a>为何缠所缠。<a id="a-1N"></a>欲与如来语言耶。<a id="a-1O"></a>答曰。<a id="a-1P"></a>为忿缠所覆故。<a id="a-1Q"></a>欲与如来语言。<a id="a-1R"></a>复有说者。<a id="a-1S"></a>为嫉缠所覆故。<a id="a-1T"></a>欲与如来语言。<a id="a-1U"></a>复有说者。<a id="a-1V"></a>为悭缠所覆故。<a id="a-1W"></a>欲与如来语言。<a id="a-1X"></a>评曰。<a id="a-1Y"></a>应作是说。<a id="a-1Z"></a>为十缠所覆。<a id="a-1a"></a>起一一缠现在前。<a id="a-1b"></a>欲与如来语言。<a id="a-1c"></a>问曰。<a id="a-1d"></a>何故名魔。<a id="a-1e"></a>答曰。<a id="a-1f"></a>断慧命故名魔(魔秦言杀)。<a id="a-1g"></a>复次常行放逸。<a id="a-1h"></a>而害自身故名魔。<a id="a-1i"></a>何故名波旬。<a id="a-1j"></a>答曰。<a id="a-1k"></a>常有恶意。<a id="a-1l"></a>成就恶法。<a id="a-1m"></a>成就恶慧。<a id="a-1n"></a>故名波旬(波旬秦言恶)。<a id="a-1o"></a>尊者瞿沙说曰。<a id="a-1p"></a>应言波旬踰。<a id="a-1q"></a>所以者何。<a id="a-1r"></a>从波旬踰。<a id="a-1s"></a>生彼中故(波旬秦言恶踰名国)。<a id="a-1t"></a>住梵天上。<a id="a-1u"></a>欲与如来语言。<a id="a-1v"></a>问曰。<a id="a-1w"></a>魔王住梵天上。<a id="a-1x"></a>何所为耶。<a id="a-1y"></a>答曰。<a id="a-1z"></a>梵天诸魔经。<a id="a-20"></a>是此论本缘。<a id="a-21"></a>曾闻佛住舍卫国给孤独精舍只陀林中。<a id="a-22"></a>尔时有一梵天。<a id="a-23"></a>于梵天上。<a id="a-24"></a>生如是恶见。<a id="a-25"></a>而作是言。<a id="a-26"></a>此处是常不断弃出寂灭之法。<a id="a-27"></a>更无有常不断弃出寂灭之法胜此处者。<a id="a-28"></a>尔时世尊。<a id="a-29"></a>知彼梵天心之所念。<a id="a-2A"></a>譬如壮夫屈申臂顷。<a id="a-2B"></a>从只陀林。<a id="a-2C"></a>忽然不现。<a id="a-2D"></a>至梵天上。<a id="a-2E"></a>去梵天不远。<a id="a-2F"></a>而住其边。<a id="a-2G"></a>尔时梵天。<a id="a-2H"></a>遥见如来。<a id="a-2I"></a>即便请之。<a id="a-2J"></a>而白佛言。<a id="a-2K"></a>善来大仙。<a id="a-2L"></a>此处是常不断弃出寂灭。<a id="a-2M"></a>更无有常胜此处者。<a id="a-2N"></a>而汝能舍欲界烦恼乱种种苦事。<a id="a-2O"></a>而来此间。<a id="a-2P"></a>甚是快事。<a id="a-2Q"></a>汝可于此安乐常住。<a id="a-2R"></a>尔时如来。<a id="a-2S"></a>告梵天言。<a id="a-2T"></a>此处非常。<a id="a-2U"></a>而汝说常。<a id="a-2V"></a>此处非是安乐寂静弃出之处。<a id="a-2W"></a>而汝说是安乐寂静弃出之处。<a id="a-2X"></a>汝为无明所覆故。<a id="a-2Y"></a>作如是说。<a id="a-2Z"></a>汝应忆念过去诸梵堕欲界者。<a id="a-2a"></a>如华果落。<a id="a-2b"></a>尔时梵天。<a id="a-2c"></a>复白佛言。<a id="a-2d"></a>善来大仙。<a id="a-2e"></a>此处常乐。<a id="a-2f"></a>广说如上。<a id="a-2g"></a>第二第三。<a id="a-2h"></a>亦如是说。<a id="a-2i"></a>尔时如来。<a id="a-2j"></a>亦第二第三。<a id="a-2k"></a>告梵天言。<a id="a-2l"></a>此处无常。<a id="a-2m"></a>乃至广说。<a id="a-2n"></a>无明覆。<a id="a-2o"></a>汝应忆念过去诸梵堕欲界者如华果落尔时梵天。<a id="a-2p"></a>心作是念。<a id="a-2q"></a>今者如来。<a id="a-2r"></a>难可亲近。<a id="a-2s"></a>难共语论。<a id="a-2t"></a>然诸梵法。<a id="a-2u"></a>在离欲地。<a id="a-2v"></a>志意闲静。<a id="a-2w"></a>不能与佛竞于言论。<a id="a-2x"></a>复作是念。<a id="a-2y"></a>魔王波旬。<a id="a-2z"></a>常与如来共相违逆。<a id="a-30"></a>必能与佛竞于言论。<a id="a-31"></a>是时梵王。<a id="a-32"></a>即致波旬。<a id="a-33"></a>到梵天上。<a id="a-34"></a>化作欲界地。<a id="a-35"></a>而以安止。<a id="a-36"></a>尔时梵天。<a id="a-37"></a>复白佛言。<a id="a-38"></a>大仙当知。<a id="a-39"></a>此处是常。<a id="a-3A"></a>乃至更无胜者。<a id="a-3B"></a>尔时如来。<a id="a-3C"></a>复告梵王。<a id="a-3D"></a>此处无常。<a id="a-3E"></a>广说如上。<a id="a-3F"></a>尔时波旬。<a id="a-3G"></a>白佛言。<a id="a-3H"></a>大仙汝莫违逆梵王所说。<a id="a-3I"></a>随其教敕。<a id="a-3J"></a>常奉行之。<a id="a-3K"></a>汝若违逆梵王言者。<a id="a-3L"></a>犹如有人。<a id="a-3M"></a>功德天神。<a id="a-3N"></a>来入其舍。<a id="a-3O"></a>以杖驱之。<a id="a-3P"></a>我不须汝。<a id="a-3Q"></a>汝若违逆梵王之言。<a id="a-3R"></a>亦复如是。<a id="a-3S"></a>亦如有人。<a id="a-3T"></a>从高转堕。<a id="a-3U"></a>若其不以手足自御。<a id="a-3V"></a>复当更堕。<a id="a-3W"></a>如人堕树。<a id="a-3X"></a>不坚执枝。<a id="a-3Y"></a>则受苦痛。<a id="a-3Z"></a>若坚执枝。<a id="a-3a"></a>不受苦痛。<a id="a-3b"></a>如是大仙。<a id="a-3c"></a>汝莫违逆梵王之言。<a id="a-3d"></a>如其所说。<a id="a-3e"></a>当奉行之。<a id="a-3f"></a>复白佛言。<a id="a-3g"></a>大仙今者不见梵众及与我等围绕梵王。<a id="a-3h"></a>随顺梵王不违其言耶。<a id="a-3i"></a>尔时世尊便作是念。<a id="a-3j"></a>今者恶魔。<a id="a-3k"></a>来留难我。<a id="a-3l"></a>知是事已。<a id="a-3m"></a>即告魔言汝非梵王亦非梵王眷属。<a id="a-3n"></a>所言恶魔留难我者。<a id="a-3o"></a>汝身是也。<a id="a-3p"></a>尔时波旬便作是念。<a id="a-3q"></a>沙门瞿昙。<a id="a-3r"></a>今者已知我心所念。<a id="a-3s"></a>心怀恐怖。<a id="a-3t"></a>生厌离意。<a id="a-3u"></a>在一面坐而不能还。<a id="a-3v"></a>尔时梵王。<a id="a-3w"></a>以神足力。<a id="a-3x"></a>能令波旬还自在宫。<a id="a-3y"></a>是故彼经。<a id="a-3z"></a>即是此论本缘亦为缠所缠。<a id="a-40"></a>色界命终。<a id="a-41"></a>生欲界中阴。<a id="a-42"></a>凡夫人。<a id="a-43"></a>色界命终。<a id="a-44"></a>当生欲界。<a id="a-45"></a>欲界中阴。<a id="a-46"></a>在色界中而现在前。<a id="a-47"></a>所以者何。<a id="a-48"></a>法应如是死阴灭处。<a id="a-49"></a>即生中阴。<a id="a-4A"></a>犹如种子灭处必生萌牙。<a id="a-4B"></a>彼亦如是。<a id="a-4C"></a>从死阴至中阴时。<a id="a-4D"></a>欲界三十六使。<a id="a-4E"></a>若一现在前。<a id="a-4F"></a>令生相续。<a id="a-4G"></a>是名结是欲界彼结不在欲界。<a id="a-4H"></a>此中是者是界是。<a id="a-4I"></a>在者除自体在。<a id="a-4J"></a>是余三在。<a id="a-4K"></a>云何结在欲界彼结不是欲界。<a id="a-4L"></a>为缠所缠。<a id="a-4M"></a>欲界命终。<a id="a-4N"></a>生色界中阴。<a id="a-4O"></a>凡夫圣人。<a id="a-4P"></a>欲界命终。<a id="a-4Q"></a>生色界中。<a id="a-4R"></a>色界中阴。<a id="a-4S"></a>在欲界中。<a id="a-4T"></a>所以者何。<a id="a-4U"></a>法应如是。<a id="a-4V"></a>死阴灭处。<a id="a-4W"></a>即生中阴。<a id="a-4X"></a>犹种子灭处即生萌牙。<a id="a-4Y"></a>彼亦如是。<a id="a-4Z"></a>凡夫人从死阴至中阴时。<a id="a-4a"></a>色界三十一使。<a id="a-4b"></a>若一现在前。<a id="a-4c"></a>令生相续。<a id="a-4d"></a>圣人从死阴至中阴时。<a id="a-4e"></a>色界修道所断三使。<a id="a-4f"></a>若一现在前。<a id="a-4g"></a>令生相续。<a id="a-4h"></a>亦结是色无色界住欲界现在前。<a id="a-4i"></a>住欲界不死不命终。<a id="a-4j"></a>色无色界结现在前。<a id="a-4k"></a>凡夫三十一使。<a id="a-4l"></a>若一现在前。<a id="a-4m"></a>圣人修道所断三使。<a id="a-4n"></a>若一现在前。<a id="a-4o"></a>如是等说因爱行禅者。<a id="a-4p"></a>因慢行禅者。<a id="a-4q"></a>因见行禅者。<a id="a-4r"></a>因疑行禅者。<a id="a-4s"></a>是名结在欲界彼结不是欲界。<a id="a-4t"></a>在者是三在。<a id="a-4u"></a>是者是界是。<a id="a-4v"></a>云何结是欲界亦在欲界。<a id="a-4w"></a>为缠所缠。<a id="a-4x"></a>凡夫圣人。<a id="a-4y"></a>欲界命终。<a id="a-4z"></a>还生欲界中阴。<a id="a-50"></a>凡夫人。<a id="a-51"></a>生五趣无碍。<a id="a-52"></a>圣人生二趣无碍。<a id="a-53"></a>若生天中。<a id="a-54"></a>若生人中。<a id="a-55"></a>凡夫人。<a id="a-56"></a>从死阴至中阴时。<a id="a-57"></a>三十六使。<a id="a-58"></a>若一现在前。<a id="a-59"></a>令生相续。<a id="a-5A"></a>圣人从死阴至中阴时。<a id="a-5B"></a>欲界修道所断四使。<a id="a-5C"></a>若一现在前。<a id="a-5D"></a>令生相续。<a id="a-5E"></a>如从死阴至中阴。<a id="a-5F"></a>从中阴至生阴。<a id="a-5G"></a>说亦如是。<a id="a-5H"></a>亦结是欲界。<a id="a-5I"></a>住欲界现在前。<a id="a-5J"></a>住欲界不死不命终。<a id="a-5K"></a>起欲界结现在前。<a id="a-5L"></a>凡夫人。<a id="a-5M"></a>三十六使。<a id="a-5N"></a>若一现在前。<a id="a-5O"></a>圣人欲界修道所断四使。<a id="a-5P"></a>若一现在前。<a id="a-5Q"></a>是名结是欲界亦在欲界。<a id="a-5R"></a>此中是者是界是。<a id="a-5S"></a>在者是四在。<a id="a-5T"></a>云何结不是欲界亦不在欲界。<a id="a-5U"></a>为缠所缠。<a id="a-5V"></a>色界命终。<a id="a-5W"></a>生色界中阴生阴中。<a id="a-5X"></a>色界命终生色界中者。<a id="a-5Y"></a>是凡夫圣人。<a id="a-5Z"></a>凡夫人亦生上亦生下。<a id="a-5a"></a>一一处有多生分。<a id="a-5b"></a>圣人生上不生下。<a id="a-5c"></a>一一处有一生分。<a id="a-5d"></a>凡夫人从死阴至中阴时。<a id="a-5e"></a>三十一使。<a id="a-5f"></a>若一现在前。<a id="a-5g"></a>令生相续。<a id="a-5h"></a>圣人修道所断三使。<a id="a-5i"></a>若一现在前。<a id="a-5j"></a>令生相续。<a id="a-5k"></a>从中阴至生阴。<a id="a-5l"></a>说亦如是。<a id="a-5m"></a>色界命终。<a id="a-5n"></a>生无色界中。<a id="a-5o"></a>亦是凡夫圣人。<a id="a-5p"></a>凡夫人一一处有多生分。<a id="a-5q"></a>圣人一一处有一生分。<a id="a-5r"></a>凡夫人。<a id="a-5s"></a>从死阴至生阴时。<a id="a-5t"></a>无色界三十一使若一现在前。<a id="a-5u"></a>令生相续。<a id="a-5v"></a>圣人三使。<a id="a-5w"></a>无色界命终。<a id="a-5x"></a>还生无色界。<a id="a-5y"></a>亦是凡夫圣人。<a id="a-5z"></a>凡夫人。<a id="a-60"></a>亦生上。<a id="a-61"></a>亦生下。<a id="a-62"></a>一一处有多生分。<a id="a-63"></a>圣人生上不生下。<a id="a-64"></a>一一处有一生分。<a id="a-65"></a>凡夫人。<a id="a-66"></a>从死阴至生阴时。<a id="a-67"></a>三十一使。<a id="a-68"></a>若一现在前。<a id="a-69"></a>令生相续。<a id="a-6A"></a>圣人三使。<a id="a-6B"></a>凡夫人。<a id="a-6C"></a>无色界命终。<a id="a-6D"></a>生色界中。<a id="a-6E"></a>从死阴至中阴时。<a id="a-6F"></a>色界三十一使。<a id="a-6G"></a>若一现在前。<a id="a-6H"></a>令生相续。<a id="a-6I"></a>亦结是。<a id="a-6J"></a>色无色界。<a id="a-6K"></a>住色界现在前。<a id="a-6L"></a>住色界不死不命终。<a id="a-6M"></a>亦是凡夫圣人。<a id="a-6N"></a>凡夫人。<a id="a-6O"></a>三十一使现在前。<a id="a-6P"></a>圣人三使现在前。<a id="a-6Q"></a>如是等说因爱行禅者。<a id="a-6R"></a>因慢行禅者。<a id="a-6S"></a>因见行禅者。<a id="a-6T"></a>因疑行禅者。<a id="a-6U"></a>住无色界。<a id="a-6V"></a>不死不命终。<a id="a-6W"></a>起无色界三十一使现在前。<a id="a-6X"></a>亦是凡夫圣人。<a id="a-6Y"></a>凡夫人起三十一使现在前。<a id="a-6Z"></a>圣人三使。<a id="a-6a"></a>是名结不是欲界亦不在欲界。<a id="a-6b"></a>所以者何。<a id="a-6c"></a>在色无色界故。<a id="a-6d"></a>是者是界是。<a id="a-6e"></a>在者是四在。<a id="a-6f"></a>诸结是色界亦在色界耶。<a id="a-6g"></a>乃至广作四句。<a id="a-6h"></a>前四句初句。<a id="a-6i"></a>作此第二句。<a id="a-6j"></a>前第二句。<a id="a-6k"></a>作此初句。<a id="a-6l"></a>前第三句。<a id="a-6m"></a>作此第四句。<a id="a-6n"></a>前第四句。<a id="a-6o"></a>作此第三句。<a id="a-6p"></a>诸结是无色界。<a id="a-6q"></a>亦在无色界耶。<a id="a-6r"></a>答曰。<a id="a-6s"></a>诸结在无色界。<a id="a-6t"></a>彼结亦是无色界。<a id="a-6u"></a>所以者何。<a id="a-6v"></a>无色界唯有无色界系结故。<a id="a-6w"></a>颇有结是无色界不在无色界耶。<a id="a-6x"></a>答曰有。<a id="a-6y"></a>是无色界结。<a id="a-6z"></a>住欲色界现在前。<a id="a-70"></a>不死不命终无色界结现在前。<a id="a-71"></a>亦是凡夫圣人。<a id="a-72"></a>凡夫人起无色界三十一使现在前。<a id="a-73"></a>圣人三使。<a id="a-74"></a>如是等因爱因慢因见因疑行禅者。<a id="a-75"></a>是名结是。<a id="a-76"></a>无色界是者。<a id="a-77"></a>是界是不在无色界。<a id="a-78"></a>所以者何。<a id="a-79"></a>在欲色界故。<a id="a-7A"></a>在者除自体在。<a id="a-7B"></a>是余三在。<a id="a-7C"></a>诸结非是欲界亦非在欲界耶。<a id="a-7D"></a>乃至广作四句。<a id="a-7E"></a>前四句初句。<a id="a-7F"></a>作此第二句。<a id="a-7G"></a>前第二句。<a id="a-7H"></a>作此初句。<a id="a-7I"></a>前第三句。<a id="a-7J"></a>作此第四句。<a id="a-7K"></a>前第四句。<a id="a-7L"></a>作此第三句。<a id="a-7M"></a>诸结非是色界。<a id="a-7N"></a>彼结亦非在色界耶。<a id="a-7O"></a>乃至广作四句。<a id="a-7P"></a>如欲界说。<a id="a-7Q"></a>诸结非是无色界。<a id="a-7R"></a>彼结亦非在无色界耶。<a id="a-7S"></a>答曰。<a id="a-7T"></a>诸结非是无色界。<a id="a-7U"></a>彼结亦非在无色界。<a id="a-7V"></a>颇结非在无色界。<a id="a-7W"></a>彼结非不是无色界耶。<a id="a-7X"></a>答曰有。<a id="a-7Y"></a>诸结非不是无色界。<a id="a-7Z"></a>住欲色界现在前。<a id="a-7a"></a>住欲色界不死不命终。<a id="a-7b"></a>起无色界结现在前。<a id="a-7c"></a>亦是凡夫。<a id="a-7d"></a>亦是圣人。<a id="a-7e"></a>凡夫人。<a id="a-7f"></a>起三十一使现在前。<a id="a-7g"></a>圣人三使。<a id="a-7h"></a>此结非在无色界中。<a id="a-7i"></a>所以者何。<a id="a-7j"></a>在欲色界故在者三在。<a id="a-7k"></a>除自体在。<a id="a-7l"></a>非不是无色界。<a id="a-7m"></a>所以者何。<a id="a-7n"></a>是无色界结故。<a id="a-7o"></a>是者是界是。<a id="a-7p"></a>问曰。<a id="a-7q"></a>何故彼尊者立非句而作论耶。<a id="a-7r"></a>答曰。<a id="a-7s"></a>彼作经者意欲尔。<a id="a-7t"></a>乃至广说。<a id="a-7u"></a>复次欲现言论自在故。<a id="a-7v"></a>若人于言论自在。<a id="a-7w"></a>则能以非句而作论。<a id="a-7x"></a>于言论不自在者。<a id="a-7y"></a>于正句犹不能作。<a id="a-7z"></a>何况非句耶。<a id="a-80"></a>复次欲生弟子觉意故。<a id="a-81"></a>若以非句作论。<a id="a-82"></a>则生弟子觉意说法相此亦可尔。<a id="a-83"></a>彼亦可尔。<a id="a-84"></a>复次或有作非句而得长养者。<a id="a-85"></a>如人品中作正句。<a id="a-86"></a>彼人有四。<a id="a-87"></a>彼人有三。<a id="a-88"></a>彼人有二作非句。<a id="a-89"></a>彼人有五。<a id="a-8A"></a>彼人有六。<a id="a-8B"></a>彼人有四。<a id="a-8C"></a>以是事故。<a id="a-8D"></a>彼尊者以非句而作论。<a id="a-8E"></a>见谛具足。<a id="a-8F"></a>世尊弟子。<a id="a-8G"></a>若色不断。<a id="a-8H"></a>为色所系耶。<a id="a-8I"></a>设为色所系色不断耶。<a id="a-8J"></a>乃至识亦如是。<a id="a-8K"></a>问曰。<a id="a-8L"></a>何故作此论。<a id="a-8M"></a>答曰。<a id="a-8N"></a>或有说。<a id="a-8O"></a>断色有次第断分齐断段段断。<a id="a-8P"></a>如外国法师作是说。<a id="a-8Q"></a>如染污心心数法。<a id="a-8R"></a>九种断色亦如是。<a id="a-8S"></a>为断如是说者意故。<a id="a-8T"></a>亦明染污心心数法九种断色善有漏不隐没无记心心数法。<a id="a-8U"></a>于最后无碍道一时断故。<a id="a-8V"></a>而作此论。<a id="a-8W"></a>问曰。<a id="a-8X"></a>何故染污心心数法九种断色善有漏不隐没无记心心数法。<a id="a-8Y"></a>最后无碍道一时断耶。<a id="a-8Z"></a>答曰。<a id="a-8a"></a>以明无明常相妨。<a id="a-8b"></a>下下明断上上无明。<a id="a-8c"></a>下中断上中。<a id="a-8d"></a>下上断上下。<a id="a-8e"></a>中下断中上。<a id="a-8f"></a>中中断中中。<a id="a-8g"></a>中上断中下。<a id="a-8h"></a>上下断下上。<a id="a-8i"></a>上中断下中。<a id="a-8j"></a>上上断下下。<a id="a-8k"></a>色善有漏不隐没无记法。<a id="a-8l"></a>不妨明。<a id="a-8m"></a>不妨无明。<a id="a-8n"></a>但为明无明作所依处立足处。<a id="a-8o"></a>如灯明不与炷油器相妨与闇相妨。<a id="a-8p"></a>但炷油器。<a id="a-8q"></a>为灯明作所依处立足处。<a id="a-8r"></a>如是色善有漏不隐没无记法。<a id="a-8s"></a>不与明无明相妨。<a id="a-8t"></a>而与明无明作所依处立足处。<a id="a-8u"></a>复次染污心心数法。<a id="a-8v"></a>随几种断。<a id="a-8w"></a>不成就彼种。<a id="a-8x"></a>色是染污者。<a id="a-8y"></a>住方便道时。<a id="a-8z"></a>即不成就。<a id="a-90"></a>最后无碍道。<a id="a-91"></a>断色是善不隐没无记者及余善有漏不隐没无记有为法。<a id="a-92"></a>悉于最后无碍道。<a id="a-93"></a>一时断此诸法。<a id="a-94"></a>虽已知已断。<a id="a-95"></a>离三界欲犹故成就。<a id="a-96"></a>是故为止他义欲显己义。<a id="a-97"></a>乃至广说。<a id="a-98"></a>而作此论。<a id="a-99"></a>见谛具足。<a id="a-9A"></a>世尊弟子。<a id="a-9B"></a>色爱未断。<a id="a-9C"></a>乃至广说。<a id="a-9D"></a>问曰。<a id="a-9E"></a>为避何事。<a id="a-9F"></a>说见谛具足。<a id="a-9G"></a>为制何事。<a id="a-9H"></a>说世尊弟子。<a id="a-9I"></a>答曰。<a id="a-9J"></a>见谛具足。<a id="a-9K"></a>为避坚信坚法人。<a id="a-9L"></a>世尊弟子。<a id="a-9M"></a>为制愚小凡夫。<a id="a-9N"></a>问曰。<a id="a-9O"></a>何故坚信坚法人。<a id="a-9P"></a>不名见谛具足耶。<a id="a-9Q"></a>答曰。<a id="a-9R"></a>若具足见四真谛。<a id="a-9S"></a>永断邪见。<a id="a-9T"></a>是名见谛具足。<a id="a-9U"></a>坚信坚法人。<a id="a-9V"></a>见谛未具足。<a id="a-9W"></a>而当具足。<a id="a-9X"></a>未永断邪见。<a id="a-9Y"></a>而当永断。<a id="a-9Z"></a>复次若身中无四种无明愚闇。<a id="a-9a"></a>有四种智。<a id="a-9b"></a>名见谛具足坚信坚法人。<a id="a-9c"></a>未舍四种无明愚闇。<a id="a-9d"></a>未具四种智故。<a id="a-9e"></a>复次若裂四种犹豫疑网。<a id="a-9f"></a>生四种决定者。<a id="a-9g"></a>是见谛具足坚信坚法人。<a id="a-9h"></a>未裂四种犹豫疑网。<a id="a-9i"></a>亦未具足四种决定故。<a id="a-9j"></a>复次若身中无如霜雹烦恼邪见颠倒及诸恶行者。<a id="a-9k"></a>名见谛具足坚信坚法人。<a id="a-9l"></a>无是事故。<a id="a-9m"></a>不名见谛具足。<a id="a-9n"></a>犹如苗稼无诸霜雹名为具足。<a id="a-9o"></a>彼亦如是。<a id="a-9p"></a>复次若能降伏四谛方土。<a id="a-9q"></a>是名见谛具足坚信坚法。<a id="a-9r"></a>未能降伏四谛方土故。<a id="a-9s"></a>名不具足。<a id="a-9t"></a>问曰。<a id="a-9u"></a>何故凡夫不名世尊弟子耶。<a id="a-9v"></a>答曰。<a id="a-9w"></a>若闻佛所说。<a id="a-9x"></a>于四谛三宝。<a id="a-9y"></a>心无有异。<a id="a-9z"></a>凡夫不尔。<a id="a-A0"></a>或信佛语。<a id="a-A1"></a>或信外道语。<a id="a-A2"></a>复次若不事余天。<a id="a-A3"></a>唯事于佛。<a id="a-A4"></a>是名世尊弟子。<a id="a-A5"></a>凡夫人。<a id="a-A6"></a>或事于佛。<a id="a-A7"></a>或事自在天等。<a id="a-A8"></a>复次若于佛有不坏信。<a id="a-A9"></a>是名世尊弟子。<a id="a-AA"></a>凡夫人。<a id="a-AB"></a>无于佛不坏信故。<a id="a-AC"></a>不名世尊弟子。<a id="a-AD"></a>复次若于佛法。<a id="a-AE"></a>心不移动。<a id="a-AF"></a>犹如门阃者。<a id="a-AG"></a>是名世尊弟子。<a id="a-AH"></a>凡夫轻躁。<a id="a-AI"></a>犹如树花。<a id="a-AJ"></a>复次若有所闻不为邪闻所坏。<a id="a-AK"></a>是名世尊弟子。<a id="a-AL"></a>凡夫若有所闻。<a id="a-AM"></a>则为邪闻所坏。<a id="a-AN"></a>问曰。<a id="a-AO"></a>此中谁是见谛具足世尊弟子耶。<a id="a-AP"></a>答曰。<a id="a-AQ"></a>须陀洹。<a id="a-AR"></a>斯陀含。<a id="a-AS"></a>阿那含。<a id="a-AT"></a>阿罗汉。<a id="a-AU"></a>见谛具足世尊弟子。<a id="a-AV"></a>若色不断。<a id="a-AW"></a>为色所系。<a id="a-AX"></a>色若断即时解脱。<a id="a-AY"></a>若解脱。<a id="a-AZ"></a>即时断。<a id="a-Aa"></a>若先断后得解脱。<a id="a-Ab"></a>无有是事。<a id="a-Ac"></a>染污心心数法。<a id="a-Ad"></a>或有先断后得解脱者。<a id="a-Ae"></a>或有俱断亦解脱者。<a id="a-Af"></a>染污心有九种。<a id="a-Ag"></a>下下乃至上上。<a id="a-Ah"></a>前八种先断后得解脱。<a id="a-Ai"></a>后一种亦断亦得解脱。<a id="a-Aj"></a>若上上断余八种有缘缚。<a id="a-Ak"></a>乃至第八种断下下种缘缚八种。<a id="a-Al"></a>所以者何。<a id="a-Am"></a>尽是一使展转相使故。<a id="a-An"></a>如是等说。<a id="a-Ao"></a>是略毗婆沙。<a id="a-Ap"></a>见谛具足世尊弟子。<a id="a-Aq"></a>若色未断。<a id="a-Ar"></a>为色所系耶。<a id="a-As"></a>答曰。<a id="a-At"></a>如是。<a id="a-Au"></a>设为色所系。<a id="a-Av"></a>色不断耶。<a id="a-Aw"></a>答曰。<a id="a-Ax"></a>如是。<a id="a-Ay"></a>所以者何。<a id="a-Az"></a>先作是说。<a id="a-B0"></a>色若断即时解脱。<a id="a-B1"></a>若解脱即时断。<a id="a-B2"></a>若先断后解脱者。<a id="a-B3"></a>无有是事。<a id="a-B4"></a>须陀洹。<a id="a-B5"></a>斯陀含。<a id="a-B6"></a>五地色不断。<a id="a-B7"></a>为色所系。<a id="a-B8"></a>未离初禅欲。<a id="a-B9"></a>阿那含四地色不断。<a id="a-BA"></a>为色所系。<a id="a-BB"></a>乃至离第三禅欲。<a id="a-BC"></a>阿那含未离第四禅欲。<a id="a-BD"></a>一地色不断。<a id="a-BE"></a>为色所系。<a id="a-BF"></a>见谛具足世尊弟子。<a id="a-BG"></a>若受不断。<a id="a-BH"></a>为受所系耶。<a id="a-BI"></a>答曰。<a id="a-BJ"></a>若为受所系。<a id="a-BK"></a>彼受不断。<a id="a-BL"></a>须陀洹。<a id="a-BM"></a>斯陀含。<a id="a-BN"></a>三界修道所断。<a id="a-BO"></a>受不断。<a id="a-BP"></a>为受所系。<a id="a-BQ"></a>未离初禅欲。<a id="a-BR"></a>阿那含八地。<a id="a-BS"></a>受不断。<a id="a-BT"></a>为受所系。<a id="a-BU"></a>乃至离无所有处欲。<a id="a-BV"></a>阿那含一地。<a id="a-BW"></a>受不断。<a id="a-BX"></a>为受所系。<a id="a-BY"></a>颇为受所系。<a id="a-BZ"></a>彼受非不断耶。<a id="a-Ba"></a>答曰。<a id="a-Bb"></a>有。<a id="a-Bc"></a>家家斯陀含一种子。<a id="a-Bd"></a>彼欲界修道所断上中结。<a id="a-Be"></a>彼结相应受。<a id="a-Bf"></a>为下下结所缚。<a id="a-Bg"></a>家家若断三种。<a id="a-Bh"></a>若断四种。<a id="a-Bi"></a>如彼结断。<a id="a-Bj"></a>彼相应受亦断。<a id="a-Bk"></a>彼相应受。<a id="a-Bl"></a>为若五若六种结所缚。<a id="a-Bm"></a>斯陀含已断六种结。<a id="a-Bn"></a>如彼结断。<a id="a-Bo"></a>相应受亦断。<a id="a-Bp"></a>彼相应受。<a id="a-Bq"></a>为三种结所缚。<a id="a-Br"></a>一种子若断七种八种结。<a id="a-Bs"></a>如彼结断。<a id="a-Bt"></a>彼相应受亦断。<a id="a-Bu"></a>彼相应受为一种。<a id="a-Bv"></a>若二种结所缚。<a id="a-Bw"></a>如受想行识说亦如是。<a id="a-Bx"></a>见谛具足世尊弟子。<a id="a-By"></a>若色已断。<a id="a-Bz"></a>彼色不系耶。<a id="a-C0"></a>答曰。<a id="a-C1"></a>如是。<a id="a-C2"></a>若色不系。<a id="a-C3"></a>彼色断耶。<a id="a-C4"></a>答曰。<a id="a-C5"></a>如是所以者何。<a id="a-C6"></a>先作是说。<a id="a-C7"></a>若色断即时解脱。<a id="a-C8"></a>若色解脱即时断。<a id="a-C9"></a>若先断后解脱。<a id="a-CA"></a>无有是事。<a id="a-CB"></a>离色爱圣人。<a id="a-CC"></a>断五地色。<a id="a-CD"></a>彼色不系离三禅欲。<a id="a-CE"></a>未离第四禅欲。<a id="a-CF"></a>阿那含四地色断。<a id="a-CG"></a>彼色不系。<a id="a-CH"></a>乃至未离初禅欲。<a id="a-CI"></a>阿那含一地色断彼色不系。<a id="a-CJ"></a>见谛具足世尊弟子。<a id="a-CK"></a>若受已断。<a id="a-CL"></a>彼受不系耶。<a id="a-CM"></a>答曰。<a id="a-CN"></a>若受不系。<a id="a-CO"></a>彼受已断。<a id="a-CP"></a>阿罗汉三界见道修道所断受。<a id="a-CQ"></a>已断不系。<a id="a-CR"></a>离无所有处欲。<a id="a-CS"></a>阿那含三界见道所断八地修道所断受。<a id="a-CT"></a>断亦不系。<a id="a-CU"></a>乃至未离初禅欲。<a id="a-CV"></a>阿那含三界见道所断一地修道所断受。<a id="a-CW"></a>断亦不系。<a id="a-CX"></a>须陀洹斯陀含三界见道所断受。<a id="a-CY"></a>断亦不系。<a id="a-CZ"></a>颇有断非不系耶。<a id="a-Ca"></a>答曰。<a id="a-Cb"></a>有。<a id="a-Cc"></a>家家斯陀含一种子欲界系修道所断上中结断。<a id="a-Cd"></a>彼所断结相应受。<a id="a-Ce"></a>为下结所系。<a id="a-Cf"></a>家家若断三种。<a id="a-Cg"></a>若断四种结。<a id="a-Ch"></a>如彼结断。<a id="a-Ci"></a>受亦断彼相应受。<a id="a-Cj"></a>若为五种若六种结所系。<a id="a-Ck"></a>斯陀含断六种结如彼结断。<a id="a-Cl"></a>受亦断彼相应受。<a id="a-Cm"></a>为三种结所系。<a id="a-Cn"></a>一种子。<a id="a-Co"></a>若断七种。<a id="a-Cp"></a>若八种结。<a id="a-Cq"></a>如彼结断。<a id="a-Cr"></a>受亦断彼相应受。<a id="a-Cs"></a>若为一种。<a id="a-Ct"></a>若二种结所系。<a id="a-Cu"></a>如受想行识说亦如是。<a id="a-Cv"></a>问曰。<a id="a-Cw"></a>家家须陀洹所不摄须陀洹。<a id="a-Cx"></a>断上上中结者为下。<a id="a-Cy"></a>若七若八种结所系。<a id="a-Cz"></a>此中何以不说耶。<a id="a-D0"></a>答曰。<a id="a-D1"></a>应说而不说者。<a id="a-D2"></a>当知此说有余。<a id="a-D3"></a>复次此是坏相不定故不说。<a id="a-D4"></a>若是不坏是定相者。<a id="a-D5"></a>此中则说。<a id="a-D6"></a>问曰。<a id="a-D7"></a>如色无色界结亦可尔。<a id="a-D8"></a>如离初禅上上结为八种结所系。<a id="a-D9"></a>乃至八种结断。<a id="a-DA"></a>为一种结所系。<a id="a-DB"></a>乃至非想非非想处结断亦如是。<a id="a-DC"></a>何以但说欲界结。<a id="a-DD"></a>不说色无色界耶。<a id="a-DE"></a>答曰。<a id="a-DF"></a>应说而不说者。<a id="a-DG"></a>当知此说有余。<a id="a-DH"></a>复次此现初义。<a id="a-DI"></a>若说欲界。<a id="a-DJ"></a>当知说色无色界亦尔。<a id="a-DK"></a>复次以欲界结断时生种种人名。<a id="a-DL"></a>若断三种四种。<a id="a-DM"></a>名家家。<a id="a-DN"></a>若断六种。<a id="a-DO"></a>名斯陀含。<a id="a-DP"></a>若断七八。<a id="a-DQ"></a>名一种子。<a id="a-DR"></a>离色无色结更无如是异人名故。<a id="a-DS"></a>是以不说。<a id="a-DT"></a>问曰。<a id="a-DU"></a>下结断亦可尔。<a id="a-DV"></a>如下上烦恼断。<a id="a-DW"></a>为下中下下结所缚。<a id="a-DX"></a>若下上下中结断。<a id="a-DY"></a>为下下结所缚。<a id="a-DZ"></a>何以但说上中。<a id="a-Da"></a>不说下耶。<a id="a-Db"></a>答曰。<a id="a-Dc"></a>应说而不说者。<a id="a-Dd"></a>当知此说有余。<a id="a-De"></a>如上上结断。<a id="a-Df"></a>为下八种结所缚若断二种。<a id="a-Dg"></a>为七种所缚。<a id="a-Dh"></a>如是一一种断。<a id="a-Di"></a>皆为下所缚。<a id="a-Dj"></a>但不能一一作文。<a id="a-Dk"></a>是故略说。<a id="a-Dl"></a>家家是须陀洹差别。<a id="a-Dm"></a>一种子是斯陀含差别家家者。<a id="a-Dn"></a>若在二家。<a id="a-Do"></a>若在三家。<a id="a-Dp"></a>二家者。<a id="a-Dq"></a>断四种结。<a id="a-Dr"></a>余有二有种子。<a id="a-Ds"></a>三家者。<a id="a-Dt"></a>断三种结。<a id="a-Du"></a>余有三有种子。<a id="a-Dv"></a>家家无有断五种结者。<a id="a-Dw"></a>所以者何。<a id="a-Dx"></a>若能断五种。<a id="a-Dy"></a>必断第六种。<a id="a-Dz"></a>得斯陀含果。<a id="a-E0"></a>所以者何。<a id="a-E1"></a>第六种结。<a id="a-E2"></a>性羸劣不能障碍留难斯陀含果。<a id="a-E3"></a>犹如一綖不能制象。<a id="a-E4"></a>彼亦如是。<a id="a-E5"></a>一种子断。<a id="a-E6"></a>若七若八种结。<a id="a-E7"></a>余有一种子。<a id="a-E8"></a>问曰。<a id="a-E9"></a>余有二种结在。<a id="a-EA"></a>何以言一有种子耶。<a id="a-EB"></a>答曰。<a id="a-EC"></a>不以一种结在名一种子。<a id="a-ED"></a>以有一有种子故。<a id="a-EE"></a>名一种子。<a id="a-EF"></a>复有说者。<a id="a-EG"></a>无有尽八种结一种子者。<a id="a-EH"></a>所以者何。<a id="a-EI"></a>若断八种结。<a id="a-EJ"></a>必得离欲界九种结。<a id="a-EK"></a>不能障碍留难离欲法故。<a id="a-EL"></a>复有说者。<a id="a-EM"></a>有断八种结一种子者。<a id="a-EN"></a>无有说断五种家家须陀洹。<a id="a-EO"></a>所以者何。<a id="a-EP"></a>若断五种。<a id="a-EQ"></a>必断六种。<a id="a-ER"></a>得斯陀含。<a id="a-ES"></a>第六种结。<a id="a-ET"></a>性羸劣不能障碍留难斯陀含果。<a id="a-EU"></a>问曰。<a id="a-EV"></a>第九种结亦性羸劣。<a id="a-EW"></a>不能障碍留难。<a id="a-EX"></a>若一种子。<a id="a-EY"></a>能断第八种者。<a id="a-EZ"></a>亦能断第九种。<a id="a-Ea"></a>而得离欲。<a id="a-Eb"></a>答曰。<a id="a-Ec"></a>家家须陀洹。<a id="a-Ed"></a>若断六种结。<a id="a-Ee"></a>犹在欲界中生所有决定已熟业。<a id="a-Ef"></a>应于欲界而受报者。<a id="a-Eg"></a>不能障碍留难斯陀含果。<a id="a-Eh"></a>一种子断九种结。<a id="a-Ei"></a>更无欲界生分所有决定已熟业。<a id="a-Ej"></a>应于欲界而受报者。<a id="a-Ek"></a>能障碍留难。<a id="a-El"></a>不得离欲。<a id="a-Em"></a>作如是说者。<a id="a-En"></a>众生有三时烦恼业。<a id="a-Eo"></a>能极障碍留难。<a id="a-Ep"></a>一顶向忍时。<a id="a-Eq"></a>二圣人离欲界欲时。<a id="a-Er"></a>三得阿罗汉果时。<a id="a-Es"></a>顶向忍时者。<a id="a-Et"></a>诸恶趣决定业。<a id="a-Eu"></a>极为障碍留难。<a id="a-Ev"></a>若起忍者。<a id="a-Ew"></a>我等于谁身中。<a id="a-Ex"></a>而受报耶。<a id="a-Ey"></a>圣人离欲界欲时者。<a id="a-Ez"></a>欲界决定诸业。<a id="a-F0"></a>应受报者。<a id="a-F1"></a>极作障碍留难。<a id="a-F2"></a>若离欲者。<a id="a-F3"></a>我等于谁身中。<a id="a-F4"></a>而受报耶。<a id="a-F5"></a>得阿罗汉果时。<a id="a-F6"></a>决定应受未来有业。<a id="a-F7"></a>极作障碍留难。<a id="a-F8"></a>若得阿罗汉果。<a id="a-F9"></a>我等于谁身中。<a id="a-FA"></a>而受报耶。<a id="a-FB"></a>是故有断八种结。<a id="a-FC"></a>是一种子者。<a id="a-FD"></a>无有断五种。<a id="a-FE"></a>是家家须陀洹。<a id="a-FF"></a>家家有二种。<a id="a-FG"></a>有人中家家。<a id="a-FH"></a>天中家家。<a id="a-FI"></a>天中家家者。<a id="a-FJ"></a>天上。<a id="a-FK"></a>若二生若三生。<a id="a-FL"></a>若一天中。<a id="a-FM"></a>若二天中。<a id="a-FN"></a>若三天中。<a id="a-FO"></a>或一天中。<a id="a-FP"></a>一家二家三家。<a id="a-FQ"></a>人中家家者。<a id="a-FR"></a>若二生三生分或一天下。<a id="a-FS"></a>或二天下。<a id="a-FT"></a>或三天下。<a id="a-FU"></a>若一天下。<a id="a-FV"></a>或一家二家三家中。<a id="a-FW"></a>生一种子。<a id="a-FX"></a>天中一种子者。<a id="a-FY"></a>天中有一生分。<a id="a-FZ"></a>人中一种子者。<a id="a-Fa"></a>人中有一生分。<a id="a-Fb"></a>以三事故名家家。<a id="a-Fc"></a>一以业。<a id="a-Fd"></a>二以根。<a id="a-Fe"></a>三以断结。<a id="a-Ff"></a>以业者。<a id="a-Fg"></a>或造二生业报。<a id="a-Fh"></a>或造三生业报。<a id="a-Fi"></a>以根者。<a id="a-Fj"></a>得无漏根故。<a id="a-Fk"></a>断结者。<a id="a-Fl"></a>若断三种。<a id="a-Fm"></a>若断四种结。<a id="a-Fn"></a>于此三事。<a id="a-Fo"></a>不具一事。<a id="a-Fp"></a>不名家家以三事故。<a id="a-Fq"></a>名一种子。<a id="a-Fr"></a>一以业。<a id="a-Fs"></a>二以根。<a id="a-Ft"></a>三以断结。<a id="a-Fu"></a>以业者。<a id="a-Fv"></a>造一生业报以根者。<a id="a-Fw"></a>得无漏根故。<a id="a-Fx"></a>断结者。<a id="a-Fy"></a>若断七种。<a id="a-Fz"></a>若断八种结。<a id="a-G0"></a>于此三事。<a id="a-G1"></a>不具者不名一种子。<a id="a-G2"></a>问曰。<a id="a-G3"></a>圣人住欲界受身造业不耶。<a id="a-G4"></a>答曰。<a id="a-G5"></a>或有说者不造。<a id="a-G6"></a>所以者何。<a id="a-G7"></a>以欲界多过患故。<a id="a-G8"></a>虽不作受身造业。<a id="a-G9"></a>而作受身满业。<a id="a-GA"></a>问曰。<a id="a-GB"></a>若圣人不作欲界受身造业者。<a id="a-GC"></a>此云何通如说。<a id="a-GD"></a>尔时世尊。<a id="a-GE"></a>赞说弥勒成佛时事会中有未离欲学人。<a id="a-GF"></a>闻说是已。<a id="a-GG"></a>皆共立愿。<a id="a-GH"></a>使我闻见此好妙事已。<a id="a-GI"></a>然后乃般涅槃。<a id="a-GJ"></a>答曰。<a id="a-GK"></a>此须臾时。<a id="a-GL"></a>于所须物。<a id="a-GM"></a>无所乏少。<a id="a-GN"></a>不为苦痛所逼。<a id="a-GO"></a>而有所愿求。<a id="a-GP"></a>若为苦痛所逼。<a id="a-GQ"></a>于一切生处。<a id="a-GR"></a>更无愿求我若能如鸟飞于空者。<a id="a-GS"></a>即于今日。<a id="a-GT"></a>而般涅槃。<a id="a-GU"></a>若作是说。<a id="a-GV"></a>圣人不作欲界受身造业者。<a id="a-GW"></a>彼作是说。<a id="a-GX"></a>彼家家。<a id="a-GY"></a>若二生三生造业。<a id="a-GZ"></a>于凡夫时造。<a id="a-Ga"></a>若断三种四种结。<a id="a-Gb"></a>或凡夫时断。<a id="a-Gc"></a>或圣人时断一种子。<a id="a-Gd"></a>有一生分业。<a id="a-Ge"></a>亦凡夫时造。<a id="a-Gf"></a>彼若断七种八种结。<a id="a-Gg"></a>或凡夫时断。<a id="a-Gh"></a>或圣人时断。<a id="a-Gi"></a>复有说者。<a id="a-Gj"></a>圣人住欲界受身处造业。<a id="a-Gk"></a>圣人所造者。<a id="a-Gl"></a>清净妙好。<a id="a-Gm"></a>无诸苦患。<a id="a-Gn"></a>随顺善法。<a id="a-Go"></a>若作是说。<a id="a-Gp"></a>圣人住欲界身受身处造业者。<a id="a-Gq"></a>家家须陀洹。<a id="a-Gr"></a>造二生若三生。<a id="a-Gs"></a>必受报业。<a id="a-Gt"></a>此业或凡夫时造。<a id="a-Gu"></a>或圣人时造。<a id="a-Gv"></a>断若三。<a id="a-Gw"></a>若四种结。<a id="a-Gx"></a>或凡夫时断。<a id="a-Gy"></a>或圣人时断。<a id="a-Gz"></a>一种子造一生。<a id="a-H0"></a>必受报业。<a id="a-H1"></a>此业或凡夫时造。<a id="a-H2"></a>或圣人时造。<a id="a-H3"></a>断若七若八种结。<a id="a-H4"></a>或凡夫时断。<a id="a-H5"></a>或圣人时断。<a id="a-H6"></a>问曰。<a id="a-H7"></a>若人中得须陀洹斯陀含果。<a id="a-H8"></a>命终已生欲界天中。<a id="a-H9"></a>得阿那含果。<a id="a-HA"></a>彼命终已。<a id="a-HB"></a>为生色无色界中不耶。<a id="a-HC"></a>若生者。<a id="a-HD"></a>增一经说云何通。<a id="a-HE"></a>如说。<a id="a-HF"></a>有五人。<a id="a-HG"></a>此间种子。<a id="a-HH"></a>此间毕竟。<a id="a-HI"></a>五人者。<a id="a-HJ"></a>一受七有人。<a id="a-HK"></a>二家家人。<a id="a-HL"></a>三斯陀含人。<a id="a-HM"></a>四一种子人。<a id="a-HN"></a>五现法般涅槃人。<a id="a-HO"></a>此间种子者。<a id="a-HP"></a>此间得正决定。<a id="a-HQ"></a>此间毕竟者。<a id="a-HR"></a>此间尽漏。<a id="a-HS"></a>复有五人。<a id="a-HT"></a>此间种子。<a id="a-HU"></a>彼间毕竟。<a id="a-HV"></a>一中般涅槃。<a id="a-HW"></a>二生般涅槃。<a id="a-HX"></a>三有行般涅槃。<a id="a-HY"></a>四无行般涅槃。<a id="a-HZ"></a>五上流般涅槃。<a id="a-Ha"></a>此间种子者。<a id="a-Hb"></a>此间得正决定。<a id="a-Hc"></a>彼间毕竟者。<a id="a-Hd"></a>彼间得尽漏。<a id="a-He"></a>若不生者。<a id="a-Hf"></a>帝释所问经云何通。<a id="a-Hg"></a>如偈说。</p>
  <p id="aHh">若知于此法　　俱生梵世中</p>
  <p id="aHi">于诸梵中胜　　威德最在前</p>
  <p id="aHj">即此经说。<a id="a-Hk"></a>复云何通。<a id="a-Hl"></a>如帝释白佛言。<a id="a-Hm"></a>世尊如我所行正行。<a id="a-Hn"></a>若有为我重解说者。<a id="a-Ho"></a>我当胜进得阿罗汉果。<a id="a-Hp"></a>能尽苦际。<a id="a-Hq"></a>我所行正行。<a id="a-Hr"></a>若无有人为我说者。<a id="a-Hs"></a>我必生彼妙色摩[少/兔]摩天中。<a id="a-Ht"></a>诸根具足。<a id="a-Hu"></a>无有缺减。<a id="a-Hv"></a>亦不卑陋。<a id="a-Hw"></a>有清净色。<a id="a-Hx"></a>以爱乐为食。<a id="a-Hy"></a>身出光明。<a id="a-Hz"></a>飞行虚空。<a id="a-I0"></a>寿命长远。<a id="a-I1"></a>于此命终。<a id="a-I2"></a>当生如是天中。<a id="a-I3"></a>答曰。<a id="a-I4"></a>或有说者。<a id="a-I5"></a>如此圣人不生色无色界中。<a id="a-I6"></a>问曰。<a id="a-I7"></a>若然者。<a id="a-I8"></a>增一经善通。<a id="a-I9"></a>如说。<a id="a-IA"></a>有五种人。<a id="a-IB"></a>此间种子。<a id="a-IC"></a>此间毕竟。<a id="a-ID"></a>帝释所问经云何通。<a id="a-IE"></a>如偈说。<a id="a-IF"></a>若知于此法。<a id="a-IG"></a>乃至广说。<a id="a-IH"></a>答曰。<a id="a-II"></a>此所说者。<a id="a-IJ"></a>不说死。<a id="a-IK"></a>亦不说生。<a id="a-IL"></a>何以知之。<a id="a-IM"></a>曾闻。<a id="a-IN"></a>释女瞿夷。<a id="a-IO"></a>有三比丘。<a id="a-IP"></a>常入其舍。<a id="a-IQ"></a>以清净音声。<a id="a-IR"></a>为其呗唱。<a id="a-IS"></a>亦数数为说法要。<a id="a-IT"></a>尔时瞿夷。<a id="a-IU"></a>以闻法故。<a id="a-IV"></a>心生欣乐。<a id="a-IW"></a>厌患女身。<a id="a-IX"></a>愿男子身。<a id="a-IY"></a>命终之后。<a id="a-IZ"></a>生三十三天。<a id="a-Ia"></a>为帝释子。<a id="a-Ib"></a>时彼诸天。<a id="a-Ic"></a>即为立字称。<a id="a-Id"></a>瞿夷天子时三比丘。<a id="a-Ie"></a>以自爱音声故。<a id="a-If"></a>生于下处揵闼婆中。<a id="a-Ig"></a>揵闼婆。<a id="a-Ih"></a>是诸天作乐神也。<a id="a-Ii"></a>朝夕常为诸天作乐。<a id="a-Ij"></a>尔时瞿夷天子。<a id="a-Ik"></a>见便识之。<a id="a-Il"></a>而语之言。<a id="a-Im"></a>我因汝等。<a id="a-In"></a>生信乐心。<a id="a-Io"></a>厌患女身。<a id="a-Ip"></a>成男子身。<a id="a-Iq"></a>命终之后。<a id="a-Ir"></a>今得生此为帝释子。<a id="a-Is"></a>汝等净修无上梵行。<a id="a-It"></a>何缘生卑下揵闼婆中。<a id="a-Iu"></a>时揵闼婆。<a id="a-Iv"></a>闻天子言。<a id="a-Iw"></a>心生厌离。<a id="a-Ix"></a>得离欲爱。<a id="a-Iy"></a>二以神足力。<a id="a-Iz"></a>往梵天中。<a id="a-J0"></a>一犹住此。<a id="a-J1"></a>以是事故。<a id="a-J2"></a>知其不死。<a id="a-J3"></a>亦复不生。<a id="a-J4"></a>复有说者。<a id="a-J5"></a>彼二此间死生彼中。<a id="a-J6"></a>本于人中。<a id="a-J7"></a>得达分善根。<a id="a-J8"></a>闻瞿夷天子所言。<a id="a-J9"></a>心生厌患。<a id="a-JA"></a>得正决定。<a id="a-JB"></a>后离欲爱。<a id="a-JC"></a>得阿那含果。<a id="a-JD"></a>命终之后。<a id="a-JE"></a>生梵世中。<a id="a-JF"></a>虽死虽生。<a id="a-JG"></a>非本人中得须陀洹斯陀含者。<a id="a-JH"></a>问曰。<a id="a-JI"></a>若然者。<a id="a-JJ"></a>帝释所问经第二说云何通。<a id="a-JK"></a>如说。<a id="a-JL"></a>我所行正行。<a id="a-JM"></a>乃至广说。<a id="a-JN"></a>答曰。<a id="a-JO"></a>帝释虽当得道果。<a id="a-JP"></a>以不知阿毗昙相义故。<a id="a-JQ"></a>作如是说。<a id="a-JR"></a>问曰。<a id="a-JS"></a>即于佛前。<a id="a-JT"></a>而作是说。<a id="a-JU"></a>佛何以不呵之耶。<a id="a-JV"></a>答曰。<a id="a-JW"></a>佛知此说。<a id="a-JX"></a>不能障道。<a id="a-JY"></a>后入法时。<a id="a-JZ"></a>自当知之。<a id="a-Ja"></a>复有说者。<a id="a-Jb"></a>如此圣人生色无色界。<a id="a-Jc"></a>问曰。<a id="a-Jd"></a>若然者。<a id="a-Je"></a>帝释所说经善通。<a id="a-Jf"></a>增一经云何通。<a id="a-Jg"></a>答曰。<a id="a-Jh"></a>圣人不定。<a id="a-Ji"></a>或有转行。<a id="a-Jj"></a>有不转行。<a id="a-Jk"></a>若转行者。<a id="a-Jl"></a>如帝释问经说。<a id="a-Jm"></a>不转行者。<a id="a-Jn"></a>如增一经说。<a id="a-Jo"></a>是则二经俱通。<a id="a-Jp"></a>评曰。<a id="a-Jq"></a>如此圣人不生色无色界。<a id="a-Jr"></a>所以者何。<a id="a-Js"></a>圣人易世。<a id="a-Jt"></a>必有三事。<a id="a-Ju"></a>一不退。<a id="a-Jv"></a>二不转根。<a id="a-Jw"></a>三不生色无色界。<a id="a-Jx"></a>所以者何。<a id="a-Jy"></a>圣道于彼身中。<a id="a-Jz"></a>以是旧住故。</p>
 </body>
</html>