<!doctype html>
<html id="z3IBVoT15e" data-ver="1452">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第八十一</h1>
  <h2 id="a2">智揵度相应品第四之一</h2>
  <p id="a3">七人。<a id="a-4"></a>坚信。<a id="a-5"></a>坚法。<a id="a-6"></a>信解脱。<a id="a-7"></a>见到。<a id="a-8"></a>身证。<a id="a-9"></a>慧解脱。<a id="a-A"></a>俱解脱人。<a id="a-B"></a>八智。<a id="a-C"></a>三三昧。<a id="a-D"></a>三根。<a id="a-E"></a>七觉支。<a id="a-F"></a>八道支。<a id="a-G"></a>坚信人。<a id="a-H"></a>于此八智。<a id="a-I"></a>几成就几不成就。<a id="a-J"></a>乃至俱解脱人。<a id="a-K"></a>几成就几不成就。<a id="a-L"></a>如此章及解章义。<a id="a-M"></a>此中广说优波提舍。<a id="a-N"></a>问曰。<a id="a-O"></a>何故此中及定揵度。<a id="a-P"></a>依七人而作论。<a id="a-Q"></a>使揵度中。<a id="a-R"></a>依五人而作论。<a id="a-S"></a>广说如使揵度不善品中。</p>
  <p id="aT">坚信人。<a id="a-U"></a>于此八智。<a id="a-V"></a>几成就几不成就。<a id="a-W"></a>问曰。<a id="a-X"></a>何故作此论。<a id="a-Y"></a>答曰。<a id="a-Z"></a>欲止言无成就者意。<a id="a-a"></a>亦明实有成就故。<a id="a-b"></a>而作此论。<a id="a-c"></a>复次欲以七人作章。<a id="a-d"></a>八智三三昧等立门故。<a id="a-e"></a>而作此论。</p>
  <p id="af">坚信人。<a id="a-g"></a>于此八智。<a id="a-h"></a>几成就几不成就。<a id="a-i"></a>答曰。<a id="a-j"></a>或一二三四五六七八。<a id="a-k"></a>苦法忍。<a id="a-l"></a>无知他心智一。<a id="a-m"></a>有他心智二。<a id="a-n"></a>苦法智。<a id="a-o"></a>无他心智三。<a id="a-p"></a>有他心智四。<a id="a-q"></a>此中增见增慧增通增智增名。<a id="a-r"></a>苦比忍无他心智三有他心智四。<a id="a-s"></a>苦比智无他心智五有他心智六。<a id="a-t"></a>乃至道比忍无他心智七有他心智八。<a id="a-u"></a>如坚信。<a id="a-v"></a>坚法亦如是。<a id="a-w"></a>所以者何。<a id="a-x"></a>此二人地等所依身等道等离欲等定等。<a id="a-y"></a>唯根有差别。<a id="a-z"></a>坚信是钝根。<a id="a-10"></a>坚法是利根。<a id="a-11"></a>信解脱人。<a id="a-12"></a>于此八智。<a id="a-13"></a>几成就。<a id="a-14"></a>几不成就。<a id="a-15"></a>答曰。<a id="a-16"></a>无他心智七。<a id="a-17"></a>有他心智八。<a id="a-18"></a>如信解脱见到亦如是。<a id="a-19"></a>所以者何。<a id="a-1A"></a>此二人。<a id="a-1B"></a>地等广说如上。<a id="a-1C"></a>身证人。<a id="a-1D"></a>于此八智。<a id="a-1E"></a>尽成就。<a id="a-1F"></a>如身证人。<a id="a-1G"></a>慧解脱俱解脱人亦如是。<a id="a-1H"></a>坚信人。<a id="a-1I"></a>于此八智。<a id="a-1J"></a>几过去成就。<a id="a-1K"></a>几未来成就。<a id="a-1L"></a>几现在成就。<a id="a-1M"></a>问曰。<a id="a-1N"></a>何故作此论。<a id="a-1O"></a>答曰。<a id="a-1P"></a>为止言无过去未来者意。<a id="a-1Q"></a>亦明过去未来是实有法故。<a id="a-1R"></a>而作此论。<a id="a-1S"></a>复次先总明智成就不成就。<a id="a-1T"></a>今欲分别世中成就不成就故而作此论。</p>
  <p id="a1U">坚信人。<a id="a-1V"></a>于此八智。<a id="a-1W"></a>几过去成就。<a id="a-1X"></a>几未来成就。<a id="a-1Y"></a>几现在成就。<a id="a-1Z"></a>答曰。<a id="a-1a"></a>苦法忍。<a id="a-1b"></a>无他心智一过去未来成就。<a id="a-1c"></a>有他心智。<a id="a-1d"></a>二过去未来成就。<a id="a-1e"></a>无有现在。<a id="a-1f"></a>现在是忍故。<a id="a-1g"></a>苦法智。<a id="a-1h"></a>无他心智。<a id="a-1i"></a>一过去成就。<a id="a-1j"></a>谓等智。<a id="a-1k"></a>三未来成就。<a id="a-1l"></a>谓法智等智苦智。<a id="a-1m"></a>二现在成就。<a id="a-1n"></a>谓法智苦智。<a id="a-1o"></a>有他心智。<a id="a-1p"></a>二过去成就。<a id="a-1q"></a>四未来成就。<a id="a-1r"></a>增他心智。<a id="a-1s"></a>二现在成就。<a id="a-1t"></a>如先说。<a id="a-1u"></a>苦比忍。<a id="a-1v"></a>无他心智。<a id="a-1w"></a>三过去未来成就。<a id="a-1x"></a>有他心智。<a id="a-1y"></a>四增他心智。<a id="a-1z"></a>现在无是忍故。<a id="a-20"></a>苦比智无他心智。<a id="a-21"></a>三过去成就。<a id="a-22"></a>四未来成就。<a id="a-23"></a>增比智二现在成就。<a id="a-24"></a>谓苦智比智。<a id="a-25"></a>有他心智。<a id="a-26"></a>四过去成就。<a id="a-27"></a>五未来成就。<a id="a-28"></a>二现在成就。<a id="a-29"></a>如先说。<a id="a-2A"></a>乃至道比忍现在前。<a id="a-2B"></a>无他心智七。<a id="a-2C"></a>过去未来成就。<a id="a-2D"></a>除他心智。<a id="a-2E"></a>有他心智八。<a id="a-2F"></a>增他心智。<a id="a-2G"></a>现在无是忍故。<a id="a-2H"></a>如坚信。<a id="a-2I"></a>坚法亦如是。<a id="a-2J"></a>所以者何。<a id="a-2K"></a>此二人地等。<a id="a-2L"></a>广说如上。<a id="a-2M"></a>信解脱人。<a id="a-2N"></a>于此八智。<a id="a-2O"></a>几过去成就。<a id="a-2P"></a>几未来成就。<a id="a-2Q"></a>几现在成就。<a id="a-2R"></a>广说如经本。<a id="a-2S"></a>坚信人。<a id="a-2T"></a>法智现在前时。<a id="a-2U"></a>几智现在前。<a id="a-2V"></a>答曰。<a id="a-2W"></a>二。<a id="a-2X"></a>法智苦智二。<a id="a-2Y"></a>法智集智二。<a id="a-2Z"></a>法智灭智二。<a id="a-2a"></a>法智道智二。<a id="a-2b"></a>体性是一以事故异。<a id="a-2c"></a>对治欲界故是法智。<a id="a-2d"></a>以行故是苦集灭道智。<a id="a-2e"></a>比智现在前时。<a id="a-2f"></a>几智现在前。<a id="a-2g"></a>答曰。<a id="a-2h"></a>二。<a id="a-2i"></a>比智苦智二。<a id="a-2j"></a>比智集智二。<a id="a-2k"></a>比智灭智二。<a id="a-2l"></a>体性是一。<a id="a-2m"></a>以事故异。<a id="a-2n"></a>对治色无色界故是比智。<a id="a-2o"></a>以行故是苦集灭智。<a id="a-2p"></a>苦智现在前时。<a id="a-2q"></a>几智现在前。<a id="a-2r"></a>答曰。<a id="a-2s"></a>二。<a id="a-2t"></a>苦智法智二。<a id="a-2u"></a>苦智比智二。<a id="a-2v"></a>体性是一。<a id="a-2w"></a>以事故异。<a id="a-2x"></a>以行故是苦智。<a id="a-2y"></a>以对治故是法智。<a id="a-2z"></a>比智集智灭智说亦如是。<a id="a-30"></a>道智现在前时。<a id="a-31"></a>几智现在前。<a id="a-32"></a>答曰。<a id="a-33"></a>二。<a id="a-34"></a>道智法智二。<a id="a-35"></a>体性是一。<a id="a-36"></a>以事故异。<a id="a-37"></a>以行故是道智。<a id="a-38"></a>以对治故是法智。<a id="a-39"></a>如坚信坚法亦如是。<a id="a-3A"></a>信解脱人。<a id="a-3B"></a>法智现在前时。<a id="a-3C"></a>几智现在前。<a id="a-3D"></a>答曰。<a id="a-3E"></a>或二或三。<a id="a-3F"></a>法智苦智二。<a id="a-3G"></a>法智集智二。<a id="a-3H"></a>法智灭智二。<a id="a-3I"></a>法智道智。<a id="a-3J"></a>无他心智二。<a id="a-3K"></a>有他心智三。<a id="a-3L"></a>体性是一。<a id="a-3M"></a>以事故异。<a id="a-3N"></a>对治故是法智。<a id="a-3O"></a>以行故是苦集灭道智。<a id="a-3P"></a>以方便故是他心智。<a id="a-3Q"></a>如法智。<a id="a-3R"></a>比智亦如是。<a id="a-3S"></a>他心智现在前时。<a id="a-3T"></a>几智现在前。<a id="a-3U"></a>答曰。<a id="a-3V"></a>或二或三。<a id="a-3W"></a>他心智等智二。<a id="a-3X"></a>他心智道智三。<a id="a-3Y"></a>体性是一。<a id="a-3Z"></a>以事故异。<a id="a-3a"></a>方便故是他心智。<a id="a-3b"></a>对治故是法智比智。<a id="a-3c"></a>以自体故是等智。<a id="a-3d"></a>以行故是道智。<a id="a-3e"></a>等智现在前时。<a id="a-3f"></a>几智现在前。<a id="a-3g"></a>答曰。<a id="a-3h"></a>或一或二。<a id="a-3i"></a>无他心智一。<a id="a-3j"></a>有他心智二。<a id="a-3k"></a>体性是一。<a id="a-3l"></a>以事故异。<a id="a-3m"></a>以自体故是等智。<a id="a-3n"></a>以方便故是他心智。<a id="a-3o"></a>苦智集灭智。<a id="a-3p"></a>如先说。<a id="a-3q"></a>道智现在前时。<a id="a-3r"></a>几智现在前。<a id="a-3s"></a>答曰。<a id="a-3t"></a>或二或三。<a id="a-3u"></a>道智无他心智二。<a id="a-3v"></a>有他心智三。<a id="a-3w"></a>体性是一。<a id="a-3x"></a>以事故异。<a id="a-3y"></a>以行故是道智。<a id="a-3z"></a>以对治故是法智比智。<a id="a-40"></a>以方便故是他心智。<a id="a-41"></a>如信解脱。<a id="a-42"></a>见到身证亦如是。<a id="a-43"></a>慧解脱人。<a id="a-44"></a>法智现在前时。<a id="a-45"></a>几智现在前。<a id="a-46"></a>答曰。<a id="a-47"></a>或二或三。<a id="a-48"></a>法智苦智非尽智无生智二若是尽智无生智三。<a id="a-49"></a>体性是一。<a id="a-4A"></a>以事故异。<a id="a-4B"></a>对治故是法智。<a id="a-4C"></a>以行故是苦智。<a id="a-4D"></a>以所作竟故是尽智。<a id="a-4E"></a>以从因生故是无生智。<a id="a-4F"></a>集智灭智说亦如是。<a id="a-4G"></a>法智道智非尽智无生智他心智二。<a id="a-4H"></a>若是尽智无生智他心智三。<a id="a-4I"></a>体性是一。<a id="a-4J"></a>以事故异。<a id="a-4K"></a>以对治故是法智。<a id="a-4L"></a>以行故是道智。<a id="a-4M"></a>以所作竟故是尽智。<a id="a-4N"></a>从因生故是无生智。<a id="a-4O"></a>以方便故是他心智。<a id="a-4P"></a>比智亦如是。<a id="a-4Q"></a>他心智等智如先说。<a id="a-4R"></a>苦智现在前时。<a id="a-4S"></a>几智现在前。<a id="a-4T"></a>答曰。<a id="a-4U"></a>或二或三。<a id="a-4V"></a>苦智法智非尽智无生智二若是尽智无生智三。<a id="a-4W"></a>苦智比智非尽智无生智二。<a id="a-4X"></a>若是尽智无生智三。<a id="a-4Y"></a>体性是一。<a id="a-4Z"></a>以事故异。<a id="a-4a"></a>以行故是苦智。<a id="a-4b"></a>以对治故是法智。<a id="a-4c"></a>以所作竟故是尽智。<a id="a-4d"></a>从因生故是无生智。<a id="a-4e"></a>如苦智。<a id="a-4f"></a>集灭智亦如是。<a id="a-4g"></a>道智现在前时。<a id="a-4h"></a>几智现在前。<a id="a-4i"></a>答曰。<a id="a-4j"></a>或二或三。<a id="a-4k"></a>道智法智非尽智无生智他心智二。<a id="a-4l"></a>若是尽智无生智他心智三。<a id="a-4m"></a>道智比智非尽智无生智他心智二。<a id="a-4n"></a>若是尽智无生智他心智三。<a id="a-4o"></a>体性是一。<a id="a-4p"></a>以事故异。<a id="a-4q"></a>广说如上。<a id="a-4r"></a>如慧解脱。<a id="a-4s"></a>俱解脱亦如是。<a id="a-4t"></a>问曰。<a id="a-4u"></a>何故不说尽智无生智摄他心智耶。<a id="a-4v"></a>答曰。<a id="a-4w"></a>他心智。<a id="a-4x"></a>以对治故。<a id="a-4y"></a>是法智比智。<a id="a-4z"></a>以方便故是他心智。<a id="a-50"></a>他心智但缘他心。<a id="a-51"></a>尽智无生智。<a id="a-52"></a>缘自身他身及非身法。<a id="a-53"></a>复次他心智缘现在。<a id="a-54"></a>彼二智缘三世及无为。<a id="a-55"></a>复次他心智缘心心数法。<a id="a-56"></a>彼二智缘四阴五阴及无为法。<a id="a-57"></a>复次他心智是见。<a id="a-58"></a>彼二智非见。<a id="a-59"></a>坚信人。<a id="a-5A"></a>于此三三昧。<a id="a-5B"></a>几成就。<a id="a-5C"></a>几不成就。<a id="a-5D"></a>答曰。<a id="a-5E"></a>灭法忍未生成就二。<a id="a-5F"></a>谓空无愿。<a id="a-5G"></a>灭法忍生成就三。<a id="a-5H"></a>增无相。<a id="a-5I"></a>如坚信人。<a id="a-5J"></a>坚法人亦如是。<a id="a-5K"></a>信解脱人尽成就。<a id="a-5L"></a>如信解脱。<a id="a-5M"></a>见到身证慧解脱俱解脱亦如是。<a id="a-5N"></a>坚信人。<a id="a-5O"></a>于此三三昧。<a id="a-5P"></a>几过去成就。<a id="a-5Q"></a>几未来成就。<a id="a-5R"></a>几现在成就。<a id="a-5S"></a>答曰。<a id="a-5T"></a>若依空三昧得正决定者。<a id="a-5U"></a>苦法忍无过去。<a id="a-5V"></a>二未来成就。<a id="a-5W"></a>谓空无愿。<a id="a-5X"></a>一现在成就。<a id="a-5Y"></a>谓空。<a id="a-5Z"></a>余广说如经本。<a id="a-5a"></a>依无愿三昧得正决定。<a id="a-5b"></a>说亦如是。<a id="a-5c"></a>问曰。<a id="a-5d"></a>何等人依空三昧得正决定。<a id="a-5e"></a>何等人依无愿耶。<a id="a-5f"></a>答曰。<a id="a-5g"></a>或有见行者。<a id="a-5h"></a>或有爱行者。<a id="a-5i"></a>若见行者。<a id="a-5j"></a>依空三昧。<a id="a-5k"></a>得正决定。<a id="a-5l"></a>若爱行者。<a id="a-5m"></a>依无愿。<a id="a-5n"></a>唯除菩萨。<a id="a-5o"></a>是爱行人。<a id="a-5p"></a>依空三昧。<a id="a-5q"></a>得正决定。<a id="a-5r"></a>见行者有二种。<a id="a-5s"></a>一着我见。<a id="a-5t"></a>二着我所见。<a id="a-5u"></a>爱行者。<a id="a-5v"></a>亦有二种。<a id="a-5w"></a>一行我慢。<a id="a-5x"></a>二多懒堕。<a id="a-5y"></a>着我见者。<a id="a-5z"></a>行无我行。<a id="a-60"></a>着我所见者。<a id="a-61"></a>行空行。<a id="a-62"></a>行我慢者。<a id="a-63"></a>行无常行。<a id="a-64"></a>多懒堕者。<a id="a-65"></a>行苦行。<a id="a-66"></a>复次若利根者。<a id="a-67"></a>依空三昧。<a id="a-68"></a>得正决定。<a id="a-69"></a>若钝根者。<a id="a-6A"></a>依无愿。<a id="a-6B"></a>如利钝。<a id="a-6C"></a>乃至闻即能解。<a id="a-6D"></a>广分别亦如是。<a id="a-6E"></a>若依无愿得正决定者。<a id="a-6F"></a>或依无愿无相。<a id="a-6G"></a>离三界欲。<a id="a-6H"></a>此身中不离起空三昧现在前。<a id="a-6I"></a>坚信人。<a id="a-6J"></a>空三昧现在前时。<a id="a-6K"></a>几智现在前。<a id="a-6L"></a>答曰。<a id="a-6M"></a>或二或无。<a id="a-6N"></a>苦智法智二。<a id="a-6O"></a>苦智比智二。<a id="a-6P"></a>忍中无。<a id="a-6Q"></a>余广说如经本。<a id="a-6R"></a>乃至如慧解脱。<a id="a-6S"></a>俱解脱亦如是。<a id="a-6T"></a>问曰。<a id="a-6U"></a>何故尽智无生智。<a id="a-6V"></a>不与空三昧相应耶。<a id="a-6W"></a>答曰。<a id="a-6X"></a>所行异故。<a id="a-6Y"></a>若行是空三昧。<a id="a-6Z"></a>所行非尽智无生智。<a id="a-6a"></a>若行是尽智无生智。<a id="a-6b"></a>所行非空三昧。<a id="a-6c"></a>复次空三昧与见相应。<a id="a-6d"></a>彼二智性非见。<a id="a-6e"></a>复次空三昧体。<a id="a-6f"></a>是第一义。<a id="a-6g"></a>所行亦是第一义。<a id="a-6h"></a>彼二智体。<a id="a-6i"></a>虽是第一义。<a id="a-6j"></a>而所行是世谛。</p>
  <p id="a6k">坚信人。<a id="a-6l"></a>未知欲知根现在前时。<a id="a-6m"></a>几智现在前。<a id="a-6n"></a>答曰。<a id="a-6o"></a>或二或无。<a id="a-6p"></a>苦智法智二。<a id="a-6q"></a>苦智比智二。<a id="a-6r"></a>乃至道智法智二。<a id="a-6s"></a>忍中无。<a id="a-6t"></a>如未知欲知根。<a id="a-6u"></a>七觉八道支亦如是。<a id="a-6v"></a>如坚信坚法亦如是。<a id="a-6w"></a>余广说如经本。<a id="a-6x"></a>若如此所说。<a id="a-6y"></a>则明慧解脱阿罗汉。<a id="a-6z"></a>能起根本禅现在前。<a id="a-70"></a>问曰。<a id="a-71"></a>若慧解脱阿罗汉。<a id="a-72"></a>能起根本禅现在前者。<a id="a-73"></a>佛经云何通。<a id="a-74"></a>如说。<a id="a-75"></a>苏尸摩问诸比丘。<a id="a-76"></a>云何起诸禅现在前。<a id="a-77"></a>诸比丘答苏尸摩。<a id="a-78"></a>当知我等是慧解脱人。<a id="a-79"></a>答曰。<a id="a-7A"></a>慧解脱有二种。<a id="a-7B"></a>一是少分。<a id="a-7C"></a>二是满分。<a id="a-7D"></a>少分慧解脱者。<a id="a-7E"></a>能起一禅二禅三禅现在前。<a id="a-7F"></a>满分者。<a id="a-7G"></a>乃至不能起一禅现在前。<a id="a-7H"></a>此中说少分慧解脱。<a id="a-7I"></a>经中说满分慧解脱。<a id="a-7J"></a>是故二俱善通。</p>
  <p id="a7K">若法与法智相应。<a id="a-7L"></a>亦与比智相应耶。<a id="a-7M"></a>诸法以三事故共合。<a id="a-7N"></a>或以摄故合。<a id="a-7O"></a>或以相应故合。<a id="a-7P"></a>或以摄以相应故合。<a id="a-7Q"></a>以摄合者。<a id="a-7R"></a>如智于智。<a id="a-7S"></a>以相应合者。<a id="a-7T"></a>如智于定。<a id="a-7U"></a>以摄以相应合者。<a id="a-7V"></a>如智于根觉支道支。<a id="a-7W"></a>若法与法智相应。<a id="a-7X"></a>亦与比智相应耶。<a id="a-7Y"></a>答曰。<a id="a-7Z"></a>若法与法智相应不与比智相应。<a id="a-7a"></a>所以者何。<a id="a-7b"></a>非一心故。<a id="a-7c"></a>若有法智。<a id="a-7d"></a>则无比智。<a id="a-7e"></a>而与他心智相应耶。<a id="a-7f"></a>答曰。<a id="a-7g"></a>或法与法智相应。<a id="a-7h"></a>不与他心智相应。<a id="a-7i"></a>乃至广作四句。<a id="a-7j"></a>与法智相应不与他心智相应者。<a id="a-7k"></a>他心智所不摄法智相应法。<a id="a-7l"></a>彼是何耶。<a id="a-7m"></a>答曰。<a id="a-7n"></a>苦集灭法智他心智所不摄道法智相应法。<a id="a-7o"></a>与他心智相应非法智者。<a id="a-7p"></a>法智所不摄他心智相应法。<a id="a-7q"></a>彼是何耶。<a id="a-7r"></a>答曰。<a id="a-7s"></a>比智他心智世俗他心智。<a id="a-7t"></a>与法智相应亦与他心智相应者。<a id="a-7u"></a>法智所摄他心智相应法。<a id="a-7v"></a>彼是何耶。<a id="a-7w"></a>答曰。<a id="a-7x"></a>法智他心智相应法。<a id="a-7y"></a>谓九大地。<a id="a-7z"></a>十善大地。<a id="a-80"></a>及以心觉观随地。<a id="a-81"></a>不与法智相应亦不与他心智相应者。<a id="a-82"></a>法智他心智。<a id="a-83"></a>所以者何。<a id="a-84"></a>自体不应自体。<a id="a-85"></a>广说如上。<a id="a-86"></a>及法智他心智所不摄不相应法。<a id="a-87"></a>不摄者除自体。<a id="a-88"></a>不相应者除相应。<a id="a-89"></a>彼是何耶。<a id="a-8A"></a>答曰。<a id="a-8B"></a>苦集灭比智相应聚。<a id="a-8C"></a>他心智所不摄道比智相应聚。<a id="a-8D"></a>诸忍相应。<a id="a-8E"></a>他心智不相应。<a id="a-8F"></a>诸余有漏心心数法。<a id="a-8G"></a>色无为。<a id="a-8H"></a>心不相应行。<a id="a-8I"></a>无缘故不与相应。<a id="a-8J"></a>如他心智。<a id="a-8K"></a>苦集灭道智正见亦如是。</p>
  <p id="a8L">若法与法智相应。<a id="a-8M"></a>不与等智相应。<a id="a-8N"></a>所以者何。<a id="a-8O"></a>法智相应聚异。<a id="a-8P"></a>等智相应聚异。<a id="a-8Q"></a>与空三昧相应耶。<a id="a-8R"></a>法智与三三昧相应。<a id="a-8S"></a>空三昧与二智相应。<a id="a-8T"></a>谓苦法智苦比智。<a id="a-8U"></a>亦与二忍相应。<a id="a-8V"></a>谓苦法忍苦比忍。<a id="a-8W"></a>是故得作大四句。<a id="a-8X"></a>与法智相应非空三昧者。<a id="a-8Y"></a>空三昧应于法智。<a id="a-8Z"></a>法智俱聚中。<a id="a-8a"></a>空三昧体。<a id="a-8b"></a>与法智相应。<a id="a-8c"></a>不与空三昧相应。<a id="a-8d"></a>所以者何。<a id="a-8e"></a>自体不应自体。<a id="a-8f"></a>如先说。<a id="a-8g"></a>及空三昧不相应法智相应法。<a id="a-8h"></a>彼是何耶。<a id="a-8i"></a>答曰。<a id="a-8j"></a>无愿无相相应聚。<a id="a-8k"></a>与法智相应者。<a id="a-8l"></a>与空三昧相应非法智者。<a id="a-8m"></a>法智应于空三昧。<a id="a-8n"></a>空三昧俱聚中法智体。<a id="a-8o"></a>与空三昧相应非法智。<a id="a-8p"></a>所以者何。<a id="a-8q"></a>自体不应自体。<a id="a-8r"></a>如先说。<a id="a-8s"></a>及法智不相应空三昧相应法。<a id="a-8t"></a>彼是何耶。<a id="a-8u"></a>答曰。<a id="a-8v"></a>苦比智俱聚中苦忍俱聚空三昧相应法。<a id="a-8w"></a>与法智相应亦与空三昧相应者。<a id="a-8x"></a>除空三昧应于法智。<a id="a-8y"></a>除法智应于空三昧。<a id="a-8z"></a>法智空三昧俱聚中名除自体。<a id="a-90"></a>余心数法。<a id="a-91"></a>彼是何耶。<a id="a-92"></a>答曰。<a id="a-93"></a>谓八大地。<a id="a-94"></a>十善大地。<a id="a-95"></a>及心觉观随地。<a id="a-96"></a>不与法智相应亦不与空三昧相应者。<a id="a-97"></a>空三昧不与法智相应者。<a id="a-98"></a>与苦比智苦忍相应者。<a id="a-99"></a>空三昧自体。<a id="a-9A"></a>不与法智相应。<a id="a-9B"></a>以是他聚故。<a id="a-9C"></a>亦不与空三昧相应。<a id="a-9D"></a>自体不应自体。<a id="a-9E"></a>如先说。<a id="a-9F"></a>法智不与空三昧相应者。<a id="a-9G"></a>与无愿无相三昧相应者。<a id="a-9H"></a>法智自体。<a id="a-9I"></a>不与空三昧相应。<a id="a-9J"></a>以是他聚故。<a id="a-9K"></a>不与法智相应。<a id="a-9L"></a>自体不应自体。<a id="a-9M"></a>如先说。<a id="a-9N"></a>诸余法智空三昧不相应法。<a id="a-9O"></a>彼是何耶。<a id="a-9P"></a>答曰。<a id="a-9Q"></a>法智不相应无愿无相俱聚是也。<a id="a-9R"></a>及有漏心心数法。<a id="a-9S"></a>色无为。<a id="a-9T"></a>心不相应行。<a id="a-9U"></a>如是等法。<a id="a-9V"></a>作第四句。<a id="a-9W"></a>如法智于空三昧。<a id="a-9X"></a>法智于无愿三昧无相三昧喜觉支正觉亦如是。</p>
  <p id="a9Y">若法与法智相应。<a id="a-9Z"></a>亦与未知欲知根相应耶。<a id="a-9a"></a>乃至广作四句。<a id="a-9b"></a>与法智相应不与未知欲知根相应者。<a id="a-9c"></a>未知欲知根所不摄法智相应法。<a id="a-9d"></a>彼是何耶。<a id="a-9e"></a>答曰。<a id="a-9f"></a>知根知已根所摄法智相应法。<a id="a-9g"></a>不与未知欲知根相应。<a id="a-9h"></a>所以者何。<a id="a-9i"></a>以是他聚故。<a id="a-9j"></a>与未知欲知根相应非法智者。<a id="a-9k"></a>未知欲知根所摄法智。<a id="a-9l"></a>未知欲知根俱聚中法智体。<a id="a-9m"></a>与未知欲知根相应非法智。<a id="a-9n"></a>自体不应自体。<a id="a-9o"></a>如先说。<a id="a-9p"></a>及法智不摄不相应未知欲知根相应法。<a id="a-9q"></a>彼是何耶。<a id="a-9r"></a>比智俱聚忍俱聚中。<a id="a-9s"></a>未知欲知根相应法。<a id="a-9t"></a>是名与未知欲知根相应非法智相应。<a id="a-9u"></a>所以者何。<a id="a-9v"></a>是他聚故。<a id="a-9w"></a>与法智相应亦与未知欲知根相应者。<a id="a-9x"></a>未知欲知根所摄法智相应法彼是何耶。<a id="a-9y"></a>答曰。<a id="a-9z"></a>八根及彼相应非根心数法。<a id="a-A0"></a>不与法智相应亦不与未知欲知根相应者。<a id="a-A1"></a>未知欲知根所不摄法智。<a id="a-A2"></a>知根知已根俱聚中法智体。<a id="a-A3"></a>不与法智相应。<a id="a-A4"></a>自体不应自体。<a id="a-A5"></a>广说如上。<a id="a-A6"></a>不与未知欲知根相应。<a id="a-A7"></a>所以者何。<a id="a-A8"></a>以他聚故。<a id="a-A9"></a>及法智未知欲知根所。<a id="a-AA"></a>不摄不相应心心数法。<a id="a-AB"></a>彼是何耶。<a id="a-AC"></a>答曰。<a id="a-AD"></a>法智不摄不相应知根知已根俱聚。<a id="a-AE"></a>及有漏心心数法。<a id="a-AF"></a>色无为心不相应行。<a id="a-AG"></a>如是等法。<a id="a-AH"></a>作第四句。<a id="a-AI"></a>如法智于未知欲知根。<a id="a-AJ"></a>法智于知根知已根亦如是。</p>
  <p id="aAK">若法与法智相应。<a id="a-AL"></a>亦与念觉支相应耶。<a id="a-AM"></a>乃至广作四句。<a id="a-AN"></a>与法智相应不与念觉支相应者。<a id="a-AO"></a>念觉支应于法智。<a id="a-AP"></a>法智俱聚中念觉支体。<a id="a-AQ"></a>与法智相应。<a id="a-AR"></a>不与念觉支相应。<a id="a-AS"></a>所以者何。<a id="a-AT"></a>自体不应自体。<a id="a-AU"></a>如先说。<a id="a-AV"></a>与念觉支相应。<a id="a-AW"></a>不与法智相应者。<a id="a-AX"></a>法智应于念觉支。<a id="a-AY"></a>念觉支俱聚中法智体。<a id="a-AZ"></a>与念觉支相应。<a id="a-Aa"></a>不与法智相应。<a id="a-Ab"></a>所以者何。<a id="a-Ac"></a>自体不应自体。<a id="a-Ad"></a>如先说。<a id="a-Ae"></a>及法智不相应念觉支相应法。<a id="a-Af"></a>彼是何耶。<a id="a-Ag"></a>答曰。<a id="a-Ah"></a>忍俱聚中。<a id="a-Ai"></a>比智俱聚中。<a id="a-Aj"></a>念觉支相应法。<a id="a-Ak"></a>与法智相应。<a id="a-Al"></a>亦与念觉支相应者。<a id="a-Am"></a>除念觉支应于法智。<a id="a-An"></a>以多故除。<a id="a-Ao"></a>余念觉支法智觉支聚中。<a id="a-Ap"></a>各除自体。<a id="a-Aq"></a>余心心数法。<a id="a-Ar"></a>与二相应。<a id="a-As"></a>彼是何耶。<a id="a-At"></a>答曰。<a id="a-Au"></a>谓八大地十善大地。<a id="a-Av"></a>及心觉观随地。<a id="a-Aw"></a>不与法智相应。<a id="a-Ax"></a>亦不与念觉支相应者。<a id="a-Ay"></a>法智不相应念觉支。<a id="a-Az"></a>彼是何耶。<a id="a-B0"></a>答曰。<a id="a-B1"></a>忍俱聚中。<a id="a-B2"></a>比智俱聚中。<a id="a-B3"></a>念觉支体。<a id="a-B4"></a>不与法智相应。<a id="a-B5"></a>是他聚故。<a id="a-B6"></a>自体不应自体。<a id="a-B7"></a>如先说。<a id="a-B8"></a>一切无漏心。<a id="a-B9"></a>更无余。<a id="a-BA"></a>有余有漏心心数法色无为心不相应行。<a id="a-BB"></a>作第四句。<a id="a-BC"></a>如法智于念觉支。<a id="a-BD"></a>法智于精进觉枝猗觉枝定觉枝舍觉支正方便正念正定亦如是。</p>
  <p id="aBE">若法与法智相应。<a id="a-BF"></a>亦与择法觉支相应耶。<a id="a-BG"></a>答曰。<a id="a-BH"></a>若法与法智相应亦与择法。<a id="a-BI"></a>觉枝相应。<a id="a-BJ"></a>颇与择法觉支相应非法智耶。<a id="a-BK"></a>答曰有。<a id="a-BL"></a>法智所不摄择法觉支相应法。<a id="a-BM"></a>彼是何耶。<a id="a-BN"></a>答曰。<a id="a-BO"></a>忍俱聚中。<a id="a-BP"></a>比智俱聚中。<a id="a-BQ"></a>择法觉支相应。<a id="a-BR"></a>如法智。<a id="a-BS"></a>比智说亦如是。</p>
  <p id="aBT">若法与他心智相应。<a id="a-BU"></a>亦与等智相应耶。<a id="a-BV"></a>乃至广作四句。<a id="a-BW"></a>与他心智相应不与等智相应者。<a id="a-BX"></a>等智所不摄他心智相应法。<a id="a-BY"></a>彼是何耶。<a id="a-BZ"></a>答曰。<a id="a-Ba"></a>无漏他心智相应法。<a id="a-Bb"></a>与等智相应。<a id="a-Bc"></a>不与他心智者。<a id="a-Bd"></a>他心智所不摄等智相应法。<a id="a-Be"></a>彼是何耶。<a id="a-Bf"></a>答曰。<a id="a-Bg"></a>他心智所不摄。<a id="a-Bh"></a>若染污不隐没无记等智相应法。<a id="a-Bi"></a>与他心智相应。<a id="a-Bj"></a>亦与等智者。<a id="a-Bk"></a>他心智所摄等智相应法。<a id="a-Bl"></a>彼是何耶。<a id="a-Bm"></a>答曰。<a id="a-Bn"></a>九大地。<a id="a-Bo"></a>十善大地。<a id="a-Bp"></a>及心觉观随地。<a id="a-Bq"></a>不与他心智相应亦不与等智者。<a id="a-Br"></a>是等智他心智。<a id="a-Bs"></a>所以者何。<a id="a-Bt"></a>自体不应自体。<a id="a-Bu"></a>如先说。<a id="a-Bv"></a>及他心智等智所不摄不相应法。<a id="a-Bw"></a>彼是何耶。<a id="a-Bx"></a>答曰。<a id="a-By"></a>苦智苦忍俱聚。<a id="a-Bz"></a>集智集忍俱聚。<a id="a-C0"></a>灭智灭忍俱聚。<a id="a-C1"></a>道忍俱聚。<a id="a-C2"></a>及他心智所不摄道智相应法。<a id="a-C3"></a>已说一切有漏心无余余有色无为心不相应行。<a id="a-C4"></a>作第四句。<a id="a-C5"></a>如上他心智于等智。<a id="a-C6"></a>他心智于道智择法觉支正见亦如是。</p>
  <p id="aC7">若法与他心智相应。<a id="a-C8"></a>不与苦集灭智。<a id="a-C9"></a>不与空无相相应。<a id="a-CA"></a>与无愿相应耶。<a id="a-CB"></a>答曰。<a id="a-CC"></a>或与他心智相应。<a id="a-CD"></a>不与无愿相应。<a id="a-CE"></a>乃至广作四句。<a id="a-CF"></a>与他心智相应不与无愿者。<a id="a-CG"></a>无愿应于他心智。<a id="a-CH"></a>他心智俱聚中无愿体。<a id="a-CI"></a>与他心智相应。<a id="a-CJ"></a>不与无愿。<a id="a-CK"></a>所以者何。<a id="a-CL"></a>自体不应自体。<a id="a-CM"></a>如先说。<a id="a-CN"></a>及无愿不相应他心智相应法。<a id="a-CO"></a>彼是何耶。<a id="a-CP"></a>答曰。<a id="a-CQ"></a>有漏他心智相应法。<a id="a-CR"></a>与无愿相应非他心智者。<a id="a-CS"></a>他心智相应于无愿。<a id="a-CT"></a>无愿俱聚中他心智体。<a id="a-CU"></a>与无愿相应。<a id="a-CV"></a>不与他心智。<a id="a-CW"></a>所以者何。<a id="a-CX"></a>自体不应自体。<a id="a-CY"></a>如先说。<a id="a-CZ"></a>及他心智不相应无愿相应法。<a id="a-Ca"></a>彼是何耶。<a id="a-Cb"></a>答曰。<a id="a-Cc"></a>苦集无愿不与他心智相应。<a id="a-Cd"></a>道无愿相应法。<a id="a-Ce"></a>不与他心智相应。<a id="a-Cf"></a>以是他聚故与他心智相应亦与无愿者。<a id="a-Cg"></a>除无愿应于他心智。<a id="a-Ch"></a>除他心智应于无愿。<a id="a-Ci"></a>他心智无愿俱聚中。<a id="a-Cj"></a>各除自体。<a id="a-Ck"></a>诸余心心数法。<a id="a-Cl"></a>与他心智无愿相应。<a id="a-Cm"></a>彼是何耶。<a id="a-Cn"></a>答曰。<a id="a-Co"></a>八大地。<a id="a-Cp"></a>十善大地。<a id="a-Cq"></a>及心觉观随地。<a id="a-Cr"></a>不与他心智相应。<a id="a-Cs"></a>亦不与无愿者。<a id="a-Ct"></a>他心智不相应无愿。<a id="a-Cu"></a>彼是何耶。<a id="a-Cv"></a>答曰。<a id="a-Cw"></a>苦忍苦智。<a id="a-Cx"></a>集忍集智。<a id="a-Cy"></a>道忍及他心智不摄道智。<a id="a-Cz"></a>俱聚中无愿体。<a id="a-D0"></a>不与他心智相应。<a id="a-D1"></a>以他聚故。<a id="a-D2"></a>不与无愿相应。<a id="a-D3"></a>自体不应自体。<a id="a-D4"></a>如先说。<a id="a-D5"></a>无愿不相应他心智。<a id="a-D6"></a>彼是何耶。<a id="a-D7"></a>有漏他心智俱聚中他心智体。<a id="a-D8"></a>不与无愿相应。<a id="a-D9"></a>以他聚故。<a id="a-DA"></a>不与他心智相应。<a id="a-DB"></a>自体不应自体。<a id="a-DC"></a>如先说。<a id="a-DD"></a>及余心心数法。<a id="a-DE"></a>彼是何耶。<a id="a-DF"></a>答曰。<a id="a-DG"></a>空无相俱聚。<a id="a-DH"></a>不与他心智相应。<a id="a-DI"></a>余有漏心心数法。<a id="a-DJ"></a>色无为心不相应行。<a id="a-DK"></a>如是等法。<a id="a-DL"></a>作第四句。<a id="a-DM"></a>如他心智于无愿。<a id="a-DN"></a>他心智于六觉支四道支亦如是。</p>
  <p id="aDO">若法与他心智相应。<a id="a-DP"></a>不与未知欲知根相应。<a id="a-DQ"></a>亦与知根相应耶。<a id="a-DR"></a>乃至广作四句。<a id="a-DS"></a>与他心智。<a id="a-DT"></a>相应不与知根相应者。<a id="a-DU"></a>知根所不摄他心智相应法。<a id="a-DV"></a>彼是何耶。<a id="a-DW"></a>答曰。<a id="a-DX"></a>知已根俱聚中。<a id="a-DY"></a>及有漏他心智俱聚中。<a id="a-DZ"></a>与他心智相应法。<a id="a-Da"></a>与知根相应不与他心智者。<a id="a-Db"></a>知根所摄他心智。<a id="a-Dc"></a>及他心智不摄不相应知根相应法。<a id="a-Dd"></a>彼是何耶。<a id="a-De"></a>答曰。<a id="a-Df"></a>苦集灭智俱聚。<a id="a-Dg"></a>及他心智所不摄道智俱聚。<a id="a-Dh"></a>与知根相应法。<a id="a-Di"></a>与他心智相应亦与知根相应者。<a id="a-Dj"></a>知根所摄他心智相应法。<a id="a-Dk"></a>彼是何耶。<a id="a-Dl"></a>答曰。<a id="a-Dm"></a>八根及彼相应非根心心数法。<a id="a-Dn"></a>不与他心智相应。<a id="a-Do"></a>亦不与知根者。<a id="a-Dp"></a>知根所不摄他心智。<a id="a-Dq"></a>彼是何耶。<a id="a-Dr"></a>答曰。<a id="a-Ds"></a>知已根俱聚有漏中他心智体。<a id="a-Dt"></a>不与知根相应。<a id="a-Du"></a>以他聚故。<a id="a-Dv"></a>不与他心智相应。<a id="a-Dw"></a>自体不应自体。<a id="a-Dx"></a>如先说。<a id="a-Dy"></a>及他心智知根所不摄不相应。<a id="a-Dz"></a>诸余心心数法。<a id="a-E0"></a>彼是何耶。<a id="a-E1"></a>答曰。<a id="a-E2"></a>未知欲知根俱聚他心智不摄不相应。<a id="a-E3"></a>知已根俱聚他心智不摄不相应。<a id="a-E4"></a>有漏心心数法色无为心不相应行。<a id="a-E5"></a>如是等法。<a id="a-E6"></a>作第四句。<a id="a-E7"></a>如他心智于知根。<a id="a-E8"></a>他心智于知已根亦如是知。<a id="a-E9"></a>若法与等智相应。<a id="a-EA"></a>不与苦集灭道智三三昧觉支道支相应。<a id="a-EB"></a>若与苦智相应。<a id="a-EC"></a>不与集灭道智无相相应。<a id="a-ED"></a>亦与空三昧相应耶。<a id="a-EE"></a>乃至广作四句。<a id="a-EF"></a>与苦智相应不与空三昧者。<a id="a-EG"></a>空三昧应于苦智。<a id="a-EH"></a>苦智俱聚中空三昧体。<a id="a-EI"></a>与苦智相应。<a id="a-EJ"></a>不与空三昧相应。<a id="a-EK"></a>所以者何。<a id="a-EL"></a>自体不应自体。<a id="a-EM"></a>如先说。<a id="a-EN"></a>及余空三昧不相应苦智相应法。<a id="a-EO"></a>彼是何耶。<a id="a-EP"></a>答曰。<a id="a-EQ"></a>无愿俱聚中苦智相应法。<a id="a-ER"></a>与空三昧相应。<a id="a-ES"></a>不与苦智者。<a id="a-ET"></a>苦智应于空三昧。<a id="a-EU"></a>空三昧俱聚中苦智体。<a id="a-EV"></a>与空三昧相应。<a id="a-EW"></a>不与苦智相应。<a id="a-EX"></a>所以者何。<a id="a-EY"></a>自体不应自体。<a id="a-EZ"></a>如先说。<a id="a-Ea"></a>及余苦智不相应空三昧相应法。<a id="a-Eb"></a>彼是何耶。<a id="a-Ec"></a>忍俱聚中。<a id="a-Ed"></a>与空三昧相应法。<a id="a-Ee"></a>与苦智相应。<a id="a-Ef"></a>亦与空三昧者。<a id="a-Eg"></a>除苦智应于空三昧。<a id="a-Eh"></a>俱聚中各除自体。<a id="a-Ei"></a>诸余苦智空三昧相应心心数法。<a id="a-Ej"></a>彼是何耶。<a id="a-Ek"></a>答曰。<a id="a-El"></a>八大地。<a id="a-Em"></a>十善大地。<a id="a-En"></a>及心觉观随地。<a id="a-Eo"></a>不与苦智相应亦不与空三昧者。<a id="a-Ep"></a>苦智不相应空三昧。<a id="a-Eq"></a>彼是何耶。<a id="a-Er"></a>苦忍俱聚中空三昧体。<a id="a-Es"></a>不与苦智相应。<a id="a-Et"></a>以他聚故。<a id="a-Eu"></a>不与空三昧相应。<a id="a-Ev"></a>自体不应自体如先说。<a id="a-Ew"></a>空三昧不相应苦智。<a id="a-Ex"></a>彼是何耶。<a id="a-Ey"></a>答曰。<a id="a-Ez"></a>无愿俱聚中苦智体。<a id="a-F0"></a>不与空三昧相应。<a id="a-F1"></a>是他聚故。<a id="a-F2"></a>不与苦智相应。<a id="a-F3"></a>自体不应自体。<a id="a-F4"></a>如先说。<a id="a-F5"></a>及余心心数法。<a id="a-F6"></a>彼是何耶。<a id="a-F7"></a>苦智不相应无愿俱聚无相俱聚有漏心心数法色无为心不相应行。<a id="a-F8"></a>如是等法。<a id="a-F9"></a>作第四句。<a id="a-FA"></a>如苦智于空三昧。<a id="a-FB"></a>苦智于无愿三昧亦如是。<a id="a-FC"></a>余广说如法智。</p>
  <p id="aFD">若法与集智相应。<a id="a-FE"></a>不与灭智道智空三昧无相三昧。<a id="a-FF"></a>亦与无愿相应耶。<a id="a-FG"></a>乃至广作四句。<a id="a-FH"></a>与集智相应不与无愿三昧者。<a id="a-FI"></a>无愿应于集智。<a id="a-FJ"></a>集智俱聚中无愿三昧体。<a id="a-FK"></a>与集智相应。<a id="a-FL"></a>不与无愿相应所以者何。<a id="a-FM"></a>自体不应自体如先说。<a id="a-FN"></a>与无愿三昧相应。<a id="a-FO"></a>不与集智者。<a id="a-FP"></a>集智应于无愿无愿俱聚中集智体。<a id="a-FQ"></a>与无愿相应。<a id="a-FR"></a>不与集智相应。<a id="a-FS"></a>所以者何。<a id="a-FT"></a>以三事故。<a id="a-FU"></a>自体不应自体如先说。<a id="a-FV"></a>及集智不相应无愿相应法。<a id="a-FW"></a>彼是何耶。<a id="a-FX"></a>答曰。<a id="a-FY"></a>苦忍智俱聚中。<a id="a-FZ"></a>集忍道忍道智俱聚中。<a id="a-Fa"></a>无愿相应法。<a id="a-Fb"></a>与集智相应。<a id="a-Fc"></a>亦与无愿者。<a id="a-Fd"></a>除集智相应无愿。<a id="a-Fe"></a>以多故除。<a id="a-Ff"></a>诸余集智无愿相应法。<a id="a-Fg"></a>彼是何耶。<a id="a-Fh"></a>答曰。<a id="a-Fi"></a>八大地。<a id="a-Fj"></a>十善大地。<a id="a-Fk"></a>及心觉观随地。<a id="a-Fl"></a>不与集智相应。<a id="a-Fm"></a>亦不与无愿三昧者。<a id="a-Fn"></a>集智不相应无愿。<a id="a-Fo"></a>彼是何耶。<a id="a-Fp"></a>苦忍苦智集忍道忍道智俱聚中无愿体。<a id="a-Fq"></a>不与集智相应。<a id="a-Fr"></a>以他聚故。<a id="a-Fs"></a>不与无愿相应。<a id="a-Ft"></a>所以者何。<a id="a-Fu"></a>自体不应自体如先说。<a id="a-Fv"></a>及余心心数法。<a id="a-Fw"></a>余者是空三昧无相三昧俱聚一切有漏心心数法色无为心不相应行。<a id="a-Fx"></a>如是等法。<a id="a-Fy"></a>作第四句。<a id="a-Fz"></a>余广说如法智。</p>
  <p id="aG0">若法与灭智相应。<a id="a-G1"></a>不与道智空三昧无愿三昧相应。<a id="a-G2"></a>亦与无相三昧相应耶。<a id="a-G3"></a>乃至广作四句。<a id="a-G4"></a>与灭智相应不与无相三昧相应者。<a id="a-G5"></a>无相三昧应于灭智。<a id="a-G6"></a>灭智俱聚中无相三昧体。<a id="a-G7"></a>与灭智相应。<a id="a-G8"></a>不与无相三昧相应。<a id="a-G9"></a>所以者何。<a id="a-GA"></a>以三事故。<a id="a-GB"></a>自体不应自体如先说。<a id="a-GC"></a>与无相三昧相应不与灭智者。<a id="a-GD"></a>灭智应于无相三昧。<a id="a-GE"></a>无相三昧俱聚中灭智体。<a id="a-GF"></a>与无相三昧相应。<a id="a-GG"></a>不与灭智相应。<a id="a-GH"></a>所以者何。<a id="a-GI"></a>自体不应自体如先说。<a id="a-GJ"></a>及灭智不相应无相三昧相应法。<a id="a-GK"></a>彼是何耶。<a id="a-GL"></a>灭忍俱聚中无相三昧相应法。<a id="a-GM"></a>与灭智相应亦与无相三昧者。<a id="a-GN"></a>除无相三昧应于灭智。<a id="a-GO"></a>以多故除。<a id="a-GP"></a>诸余灭智无相三昧相应法。<a id="a-GQ"></a>彼是何耶。<a id="a-GR"></a>答曰。<a id="a-GS"></a>八大地。<a id="a-GT"></a>十善大地。<a id="a-GU"></a>及心觉观随地。<a id="a-GV"></a>不与灭智相应亦不与无相三昧者。<a id="a-GW"></a>灭智不相应无相三昧。<a id="a-GX"></a>彼是何耶。<a id="a-GY"></a>灭忍俱聚中无相三昧体。<a id="a-GZ"></a>不与灭智相应。<a id="a-Ga"></a>以他聚故。<a id="a-Gb"></a>不与无相三昧相应。<a id="a-Gc"></a>所以者何。<a id="a-Gd"></a>自体不应自体如先说。<a id="a-Ge"></a>诸余灭智无相三昧不相应心心数法。<a id="a-Gf"></a>无漏法中。<a id="a-Gg"></a>余有空三昧无愿三昧俱聚一切有漏心心数法色无为心不相应行。<a id="a-Gh"></a>如是等法。<a id="a-Gi"></a>作第四句。<a id="a-Gj"></a>余广说如法智。</p>
  <p id="aGk">若法与道智相应。<a id="a-Gl"></a>不与空三昧无相三昧相应。<a id="a-Gm"></a>亦与无愿三昧相应耶。<a id="a-Gn"></a>乃至广作四句。<a id="a-Go"></a>与道智相应。<a id="a-Gp"></a>不与无愿三昧者。<a id="a-Gq"></a>无愿三昧应于道智。<a id="a-Gr"></a>道智俱聚中无愿三昧体。<a id="a-Gs"></a>与道智相应。<a id="a-Gt"></a>不与无愿三昧。<a id="a-Gu"></a>所以者何。<a id="a-Gv"></a>自体不应。<a id="a-Gw"></a>自体如先说。<a id="a-Gx"></a>与无愿三昧相应不与道智者。<a id="a-Gy"></a>道智应于无愿。<a id="a-Gz"></a>无愿俱聚中道智体。<a id="a-H0"></a>与无愿三昧相应。<a id="a-H1"></a>不与道智。<a id="a-H2"></a>所以者何。<a id="a-H3"></a>自体不应自体如先说。<a id="a-H4"></a>及道智不相应无愿相应法。<a id="a-H5"></a>彼是何耶。<a id="a-H6"></a>答曰。<a id="a-H7"></a>苦忍苦智集忍集智道忍俱聚中。<a id="a-H8"></a>与无愿三昧相应法。<a id="a-H9"></a>与道智相应。<a id="a-HA"></a>及与无愿三昧者。<a id="a-HB"></a>除道智相应无愿。<a id="a-HC"></a>以多故除。<a id="a-HD"></a>诸余道智无愿三昧相应法。<a id="a-HE"></a>彼是何耶。<a id="a-HF"></a>答曰。<a id="a-HG"></a>八大地。<a id="a-HH"></a>十善大地。<a id="a-HI"></a>及心觉观随地。<a id="a-HJ"></a>不与道智相应亦不与无愿三昧者。<a id="a-HK"></a>道智不相应无愿三昧。<a id="a-HL"></a>彼是何耶。<a id="a-HM"></a>答曰。<a id="a-HN"></a>苦忍苦智集忍集智道忍俱聚中无愿三昧体。<a id="a-HO"></a>不与道智相应。<a id="a-HP"></a>以他聚故。<a id="a-HQ"></a>亦不与无愿三昧相应。<a id="a-HR"></a>所以者何。<a id="a-HS"></a>自体不应自体如先说。<a id="a-HT"></a>及余道智无愿三昧不相应心心数法。<a id="a-HU"></a>无漏法中余有空无相俱聚一切有漏心心数法色无为心不相应行。<a id="a-HV"></a>如是等法。<a id="a-HW"></a>作第四句。<a id="a-HX"></a>余广说如法智。</p>
  <p id="aHY">若法与空三昧相应。<a id="a-HZ"></a>不与无相无愿三昧相应。<a id="a-Ha"></a>亦与未知欲知根相应耶。<a id="a-Hb"></a>乃至广作四句。<a id="a-Hc"></a>与空三昧相应不与未知欲知根相应者。<a id="a-Hd"></a>未知欲知根所不摄与空三昧相应法。<a id="a-He"></a>彼是何耶。<a id="a-Hf"></a>答曰。<a id="a-Hg"></a>知根知已根中与空三昧相应法。<a id="a-Hh"></a>不与未知欲知根相应。<a id="a-Hi"></a>以他聚故。<a id="a-Hj"></a>与未知欲知根相应。<a id="a-Hk"></a>不与空三昧者。<a id="a-Hl"></a>未知欲知根所摄空三昧未知欲知根俱聚中空三昧体。<a id="a-Hm"></a>与未知欲知根相应。<a id="a-Hn"></a>不与空三昧相应。<a id="a-Ho"></a>所以者何。<a id="a-Hp"></a>自体不应自体如先说。<a id="a-Hq"></a>及余空三昧所不摄不相应未知欲知根相应法。<a id="a-Hr"></a>彼是何耶。<a id="a-Hs"></a>答曰。<a id="a-Ht"></a>无愿无相三昧俱聚中。<a id="a-Hu"></a>与未知欲知根相应法。<a id="a-Hv"></a>与空三昧相应。<a id="a-Hw"></a>亦与未知欲知根者。<a id="a-Hx"></a>未知欲知根所摄与空三昧相应法。<a id="a-Hy"></a>彼是何耶。<a id="a-Hz"></a>答曰。<a id="a-I0"></a>八根及余非根心数法。<a id="a-I1"></a>不与空三昧相应亦不与未知欲知根相应者。<a id="a-I2"></a>未知欲知根。<a id="a-I3"></a>所不摄空三昧。<a id="a-I4"></a>彼是何耶。<a id="a-I5"></a>知根知已根俱聚中空三昧体。<a id="a-I6"></a>不与未知欲知根相应以他聚故。<a id="a-I7"></a>不与空三昧相应。<a id="a-I8"></a>所以者何。<a id="a-I9"></a>自体不应自体。<a id="a-IA"></a>如先说。<a id="a-IB"></a>及空三昧未知欲知根所不摄不相应诸余心心数法。<a id="a-IC"></a>彼是何耶。<a id="a-ID"></a>答曰。<a id="a-IE"></a>未知欲知根不摄不相应。<a id="a-IF"></a>与无愿无相三昧相应法。<a id="a-IG"></a>色无为心不相应行。<a id="a-IH"></a>如是等法。<a id="a-II"></a>作第四句。<a id="a-IJ"></a>如空三昧于未知欲知根。<a id="a-IK"></a>空三昧于知根知已根亦如是。</p>
  <p id="aIL">若法与空三昧相应。<a id="a-IM"></a>亦与念觉支相应耶。<a id="a-IN"></a>乃至广作四句。<a id="a-IO"></a>与空三昧相应不与念觉支者。<a id="a-IP"></a>念觉支应于空三昧。<a id="a-IQ"></a>空三昧俱聚中念觉支体。<a id="a-IR"></a>与空三昧相应。<a id="a-IS"></a>不与念觉支相应。<a id="a-IT"></a>所以者何。<a id="a-IU"></a>自体不应自体如先说。<a id="a-IV"></a>与念觉支相应不与空三昧者。<a id="a-IW"></a>空三昧应于念觉支。<a id="a-IX"></a>念觉支俱聚中空三昧体。<a id="a-IY"></a>与念觉支相应。<a id="a-IZ"></a>不与空三昧相应。<a id="a-Ia"></a>所以者何。<a id="a-Ib"></a>自体不应自体如先说。<a id="a-Ic"></a>及余空三昧不相应念觉支相应法。<a id="a-Id"></a>彼是何耶。<a id="a-Ie"></a>无愿无相三昧俱聚中。<a id="a-If"></a>念觉支相应法。<a id="a-Ig"></a>与空三昧相应亦与念觉支者。<a id="a-Ih"></a>除空三昧相应念觉支。<a id="a-Ii"></a>以多故除。<a id="a-Ij"></a>诸余空三昧念觉支相应心心数法。<a id="a-Ik"></a>彼是何耶。<a id="a-Il"></a>答曰。<a id="a-Im"></a>八大地。<a id="a-In"></a>十善大地。<a id="a-Io"></a>及心觉观随地。<a id="a-Ip"></a>不与空三昧相应亦不与念觉支者。<a id="a-Iq"></a>空三昧不相应念觉支无愿无相三昧俱聚中念觉支体。<a id="a-Ir"></a>不与空三昧相应。<a id="a-Is"></a>以他聚故。<a id="a-It"></a>不与念觉支相应。<a id="a-Iu"></a>所以者何。<a id="a-Iv"></a>自体不应自体如先说。<a id="a-Iw"></a>诸余心心数法无漏心无余余有漏心心数法色无为心不相应行。<a id="a-Ix"></a>如是等法。<a id="a-Iy"></a>作第四句。<a id="a-Iz"></a>如空三昧于念觉支。<a id="a-J0"></a>空三昧于择法觉支精进觉支猗觉支舍觉支正见正方便正念亦如是。</p>
  <p id="aJ1">若法与空三昧相应。<a id="a-J2"></a>亦与喜觉支相应耶。<a id="a-J3"></a>乃至广作四句。<a id="a-J4"></a>与空三昧不与喜觉支者。<a id="a-J5"></a>喜觉支应于空三昧。<a id="a-J6"></a>空三昧俱聚中喜觉支体。<a id="a-J7"></a>与空三昧相应。<a id="a-J8"></a>不与喜觉支相应。<a id="a-J9"></a>所以者何。<a id="a-JA"></a>自体不应自体如先说。<a id="a-JB"></a>及喜觉支不相应空三昧相应法。<a id="a-JC"></a>彼是何耶。<a id="a-JD"></a>未至禅中间禅第三第四禅三无色定中。<a id="a-JE"></a>空三昧相应法。<a id="a-JF"></a>与喜觉支相应非空三昧者。<a id="a-JG"></a>空三昧应于喜觉支。<a id="a-JH"></a>喜觉支俱聚中空三昧体。<a id="a-JI"></a>与喜觉支相应。<a id="a-JJ"></a>不与空三昧相应。<a id="a-JK"></a>所以者何。<a id="a-JL"></a>自体不应自体如先说。<a id="a-JM"></a>及空三昧不相应喜觉支相应法。<a id="a-JN"></a>彼是何耶。<a id="a-JO"></a>无愿无相三昧俱聚中喜觉支相应法。<a id="a-JP"></a>与空三昧相应亦与喜觉支者。<a id="a-JQ"></a>除喜觉支相应空三昧。<a id="a-JR"></a>除空三昧相应喜觉支。<a id="a-JS"></a>余与空三昧喜觉支相应心心数法。<a id="a-JT"></a>彼是何耶。<a id="a-JU"></a>答曰。<a id="a-JV"></a>八大地。<a id="a-JW"></a>十善大地。<a id="a-JX"></a>及心觉观随地。<a id="a-JY"></a>不与空三昧相应亦不与喜觉支者。<a id="a-JZ"></a>空三昧不相应喜觉支无愿无相三昧俱聚中喜觉支体。<a id="a-Ja"></a>不与空三昧相应。<a id="a-Jb"></a>以他聚故。<a id="a-Jc"></a>不与喜觉支相应。<a id="a-Jd"></a>所以者何。<a id="a-Je"></a>自体不应自体如先说。<a id="a-Jf"></a>喜觉支不相应空三昧。<a id="a-Jg"></a>彼是何耶。<a id="a-Jh"></a>未至中间禅第三第四禅三无色定俱聚中空三昧体。<a id="a-Ji"></a>不与空三昧相应。<a id="a-Jj"></a>所以者何。<a id="a-Jk"></a>自体不应自体如先说。<a id="a-Jl"></a>亦不与喜觉支相应。<a id="a-Jm"></a>所以者何。<a id="a-Jn"></a>彼地中无喜故。<a id="a-Jo"></a>诸余心心数法。<a id="a-Jp"></a>余者未至中间第三第四禅三无色定中。<a id="a-Jq"></a>无愿无相三昧俱聚中一切有漏心心数法色无为心不相应行。<a id="a-Jr"></a>如是等法作第四句。<a id="a-Js"></a>如空三昧于喜觉支。<a id="a-Jt"></a>空三昧于正觉亦如是。<a id="a-Ju"></a>若法与空三昧相应。<a id="a-Jv"></a>亦与定觉支相应耶。<a id="a-Jw"></a>答曰。<a id="a-Jx"></a>若与空三昧相应。<a id="a-Jy"></a>亦与定觉支相应。<a id="a-Jz"></a>颇与定觉支相应。<a id="a-K0"></a>不与空三昧相应耶。<a id="a-K1"></a>答曰有。<a id="a-K2"></a>空三昧所不摄定觉支相应法。<a id="a-K3"></a>彼是何耶。<a id="a-K4"></a>无愿无相俱聚中定觉支相应法。<a id="a-K5"></a>如空三昧于定觉支。<a id="a-K6"></a>空三昧于正定亦如是。<a id="a-K7"></a>如空三昧无愿无相三昧说亦如是。<a id="a-K8"></a>异者无愿无相三昧于喜觉支于正见正觉亦如是。</p>
  <p id="aK9">若法与未知欲知根相应。<a id="a-KA"></a>不与知根知已根相应。<a id="a-KB"></a>亦与念觉支相应耶。<a id="a-KC"></a>乃至广作四句。<a id="a-KD"></a>与未知欲知根相应不与念觉支者。<a id="a-KE"></a>未知欲知根所摄念觉支未知欲知根聚中念觉支体。<a id="a-KF"></a>与未知欲知根相应。<a id="a-KG"></a>不与念觉支相应。<a id="a-KH"></a>所以者何。<a id="a-KI"></a>自体不应自体如先说。<a id="a-KJ"></a>与念觉支相应不与未知欲知根者。<a id="a-KK"></a>未知欲知根所不摄念觉支相应法。<a id="a-KL"></a>彼是何耶。<a id="a-KM"></a>答曰。<a id="a-KN"></a>知根知已根俱聚中念觉支相应法。<a id="a-KO"></a>不与未知欲知根相应。<a id="a-KP"></a>以他聚故。<a id="a-KQ"></a>与未知欲知根相应亦与念觉支者。<a id="a-KR"></a>未知欲知根所摄念觉支相应法。<a id="a-KS"></a>彼是何耶。<a id="a-KT"></a>答曰。<a id="a-KU"></a>八根及彼相应非根心数法。<a id="a-KV"></a>不与未知欲知根相应亦不与念觉支者。<a id="a-KW"></a>未知欲知根所不摄念觉支。<a id="a-KX"></a>彼是何耶。<a id="a-KY"></a>答曰。<a id="a-KZ"></a>知根知已根俱聚中念觉支体。<a id="a-Ka"></a>不与未知欲知根相应。<a id="a-Kb"></a>以他聚故。<a id="a-Kc"></a>不与念觉支相应行。<a id="a-Kd"></a>所以者何。<a id="a-Ke"></a>自体不应自体如先说。<a id="a-Kf"></a>及余心心数法。<a id="a-Kg"></a>更无无漏心。<a id="a-Kh"></a>余一切有漏心心数法色无为心不相应行。<a id="a-Ki"></a>如是等法。<a id="a-Kj"></a>作第四句。<a id="a-Kk"></a>如未知欲知根于念觉支。<a id="a-Kl"></a>未知欲知根于择法觉支精进觉支定觉支正见正方便正念正定亦如是。</p>
  <p id="aKm">若法与未知欲知根相应。<a id="a-Kn"></a>亦与喜觉支耶。<a id="a-Ko"></a>乃至广作四句。<a id="a-Kp"></a>与未知欲知根相应不与喜觉支者。<a id="a-Kq"></a>未知欲知根所摄喜觉支。<a id="a-Kr"></a>未知欲知根俱聚中喜觉支体。<a id="a-Ks"></a>与未知欲知根相应。<a id="a-Kt"></a>不与喜觉支相应。<a id="a-Ku"></a>所以者何。<a id="a-Kv"></a>自体不应自体如先说。<a id="a-Kw"></a>及喜觉支不摄不相应未知欲知根相应法。<a id="a-Kx"></a>彼是何耶。<a id="a-Ky"></a>答曰。<a id="a-Kz"></a>未至中间第三第四禅中未知欲知根相应法。<a id="a-L0"></a>不与喜觉支相应。<a id="a-L1"></a>所以者何。<a id="a-L2"></a>彼地无喜故。<a id="a-L3"></a>与喜觉支相应不与。<a id="a-L4"></a>未知欲知根者。<a id="a-L5"></a>未知欲知根不摄喜觉支相应法。<a id="a-L6"></a>彼是何耶。<a id="a-L7"></a>答曰。<a id="a-L8"></a>知根知已根中喜觉支相应法。<a id="a-L9"></a>不与未知欲知根相应。<a id="a-LA"></a>以他聚故。<a id="a-LB"></a>与未知欲知根相应亦与喜觉支者。<a id="a-LC"></a>未知欲知根所摄喜觉支相应法。<a id="a-LD"></a>彼是何耶。<a id="a-LE"></a>答曰。<a id="a-LF"></a>八根及彼相应非根心数法不与未知欲知根相应亦不与喜觉支者。<a id="a-LG"></a>未知欲知根不摄不相应喜觉支彼是何耶。<a id="a-LH"></a>答曰。<a id="a-LI"></a>知根知已根俱聚中喜觉支体。<a id="a-LJ"></a>不与未知欲知根相应。<a id="a-LK"></a>以他聚故。<a id="a-LL"></a>亦不与喜觉支相应。<a id="a-LM"></a>所以者何。<a id="a-LN"></a>自体不应自体如先说。<a id="a-LO"></a>及余未知欲知根喜觉支不摄不相应心心数法。<a id="a-LP"></a>彼是何耶。<a id="a-LQ"></a>答曰。<a id="a-LR"></a>未至中间第三第四禅三无色中知根知已根俱聚中一切有漏心心数法色无为心不相应行。<a id="a-LS"></a>如是等法。<a id="a-LT"></a>作第四句。</p>
  <p id="aLU">若法与未知欲知根相应。<a id="a-LV"></a>亦与猗觉支相应耶。<a id="a-LW"></a>乃至广作四句。<a id="a-LX"></a>与未知欲知根相应不与猗觉支者。<a id="a-LY"></a>猗觉支应于未知欲知根。<a id="a-LZ"></a>未知欲知根俱聚中猗觉支体。<a id="a-La"></a>与未知欲知根相应。<a id="a-Lb"></a>不与猗觉支相应。<a id="a-Lc"></a>所以者何。<a id="a-Ld"></a>自体不应自体如先说。<a id="a-Le"></a>与猗觉支相应不与未知欲知根者。<a id="a-Lf"></a>未知欲知根不相应猗觉支相应法。<a id="a-Lg"></a>彼是何耶。<a id="a-Lh"></a>答曰。<a id="a-Li"></a>知根知已根俱聚中猗觉支相应法。<a id="a-Lj"></a>不与未知欲知根相应。<a id="a-Lk"></a>是他聚故。<a id="a-Ll"></a>与未知欲知根相应亦与猗觉支者。<a id="a-Lm"></a>猗觉支未知欲知根相应法。<a id="a-Ln"></a>彼是何耶。<a id="a-Lo"></a>答曰。<a id="a-Lp"></a>十大地。<a id="a-Lq"></a>九善大地。<a id="a-Lr"></a>及心觉。</p>
  <p id="aLs">观随地。<a id="a-Lt"></a>不与未知欲知根相应亦不与猗觉支者。<a id="a-Lu"></a>未知欲知根不相应猗觉支。<a id="a-Lv"></a>彼是何耶。<a id="a-Lw"></a>知根知已根俱聚中猗觉支体。<a id="a-Lx"></a>不与未知欲知根相应。<a id="a-Ly"></a>是他聚故。<a id="a-Lz"></a>亦不与猗觉支相应。<a id="a-M0"></a>所以者何。<a id="a-M1"></a>自体不应自体如先说。<a id="a-M2"></a>及余心心数法。<a id="a-M3"></a>更无无漏心。<a id="a-M4"></a>余有漏心心数法。<a id="a-M5"></a>色无为心不相应行。<a id="a-M6"></a>如是等法。<a id="a-M7"></a>作第四句。<a id="a-M8"></a>如未知欲知根于猗觉支。<a id="a-M9"></a>未知欲知根于舍觉支亦如是。<a id="a-MA"></a>若法与未知欲知根相应。<a id="a-MB"></a>亦与正觉相应耶。<a id="a-MC"></a>乃至广作四句。<a id="a-MD"></a>与未知欲知根相应不与正觉者。<a id="a-ME"></a>正觉应于未知欲知根俱聚中正觉体与未知欲知根相应。<a id="a-MF"></a>不与正觉相应。<a id="a-MG"></a>所以者何。<a id="a-MH"></a>自体不应自体如先说。<a id="a-MI"></a>及正觉不相应未知欲知根相应法。<a id="a-MJ"></a>彼是何耶。<a id="a-MK"></a>中间禅三禅中未知欲知根相应法。<a id="a-ML"></a>与正觉相应不与未知欲知根者。<a id="a-MM"></a>未知欲知根不相应正觉相应法。<a id="a-MN"></a>彼是何耶。<a id="a-MO"></a>知根知已根俱聚中正觉相应法。<a id="a-MP"></a>不与未知欲知根相应。<a id="a-MQ"></a>以他聚故。<a id="a-MR"></a>与未知欲知根相应亦与正觉者。<a id="a-MS"></a>未知欲知根正觉相应法。<a id="a-MT"></a>彼是何耶。<a id="a-MU"></a>答曰。<a id="a-MV"></a>十大地。<a id="a-MW"></a>十善大地。<a id="a-MX"></a>及心观。<a id="a-MY"></a>不与未知欲知根相应亦不与正觉者。<a id="a-MZ"></a>未知欲知根不相应正觉。<a id="a-Ma"></a>彼是何耶。<a id="a-Mb"></a>知根知已根俱聚中正觉体。<a id="a-Mc"></a>不与未知欲知根相应。<a id="a-Md"></a>以他聚故。<a id="a-Me"></a>亦不与正觉相应。<a id="a-Mf"></a>所以者何。<a id="a-Mg"></a>自体不应自体如先说。<a id="a-Mh"></a>及余心心数法。<a id="a-Mi"></a>余者中间禅三禅三无色定中知根知已根俱聚中一切有漏心心数法色无为心不相应行。<a id="a-Mj"></a>如是等法。<a id="a-Mk"></a>作第四句。<a id="a-Ml"></a>如未知欲知根。<a id="a-Mm"></a>知根知已根说亦如是。<a id="a-Mn"></a>异者。</p>
  <p id="aMo">若法与知已根相应。<a id="a-Mp"></a>亦与正见相应耶。<a id="a-Mq"></a>乃至广作四句。<a id="a-Mr"></a>与知已根相应不与正见者。<a id="a-Ms"></a>知已根所摄正见知已根俱聚中正见体。<a id="a-Mt"></a>与知已根相应。<a id="a-Mu"></a>不与正见相应。<a id="a-Mv"></a>所以者何。<a id="a-Mw"></a>自体不应自体如先说。<a id="a-Mx"></a>及余正见不相应知已根相应法。<a id="a-My"></a>彼是何耶。<a id="a-Mz"></a>答曰。<a id="a-N0"></a>尽智无生智俱聚中与已知根相应。<a id="a-N1"></a>不与正见相应。<a id="a-N2"></a>以他聚故。<a id="a-N3"></a>与正见相应不与已知根者。<a id="a-N4"></a>知已根所不摄正见相应法。<a id="a-N5"></a>未知欲知根知根俱聚中正见相应法。<a id="a-N6"></a>不与已知根相应。<a id="a-N7"></a>以他聚故。<a id="a-N8"></a>与知已根相应。<a id="a-N9"></a>亦不与正见者。<a id="a-NA"></a>知已根正见相应法。<a id="a-NB"></a>彼是何耶。<a id="a-NC"></a>答曰。<a id="a-ND"></a>八根及彼相应非根心心数法。<a id="a-NE"></a>不与已知根相应亦不与正见者。<a id="a-NF"></a>知已根所不摄。<a id="a-NG"></a>正见未知欲知根俱聚中正见体。<a id="a-NH"></a>不与知已根相应。<a id="a-NI"></a>以他聚故。<a id="a-NJ"></a>不与正见相应。<a id="a-NK"></a>所以者何。<a id="a-NL"></a>自体不应自体如先说。<a id="a-NM"></a>及余心心数法无漏法无余余有漏心心数法色无为心不相应行。<a id="a-NN"></a>如是等法。<a id="a-NO"></a>作第四句。<a id="a-NP"></a>余相应如先品说。</p>
 </body>
</html>