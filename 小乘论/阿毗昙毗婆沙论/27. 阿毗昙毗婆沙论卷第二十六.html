<!doctype html>
<html id="z3IBVlN14w" data-ver="1346">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第二十六</h1>
  <h2 id="a2">杂揵度爱敬品第四之五</h2>
  <p id="a3">问曰。<a id="a-4"></a>若归趣佛。<a id="a-5"></a>彼何归趣。<a id="a-6"></a>答曰。<a id="a-7"></a>佛者实有此法。<a id="a-8"></a>以有此法故。<a id="a-9"></a>施设作如是语如是名如是想名为佛。<a id="a-A"></a>乃至广说。<a id="a-B"></a>问曰。<a id="a-C"></a>何故作如是说。<a id="a-D"></a>佛者实有此法。<a id="a-E"></a>以有此法故。<a id="a-F"></a>施设作如是语如是名如是想。<a id="a-G"></a>名为佛耶。<a id="a-H"></a>答曰。<a id="a-I"></a>或有说者。<a id="a-J"></a>佛不但有名施设作如是语如是名如是想名为佛。<a id="a-K"></a>而无其实。<a id="a-L"></a>为止如是意故。<a id="a-M"></a>而作是说。<a id="a-N"></a>佛者实有此法。<a id="a-O"></a>乃至广说。<a id="a-P"></a>若归趣者。<a id="a-Q"></a>归趣如是无学佛菩提法。<a id="a-R"></a>问曰。<a id="a-S"></a>若无学菩提法。<a id="a-T"></a>是真实佛者。<a id="a-U"></a>此经云何通。<a id="a-V"></a>如须达居士所问。<a id="a-W"></a>云何名佛。<a id="a-X"></a>彼答言。<a id="a-Y"></a>佛者有释种子。<a id="a-Z"></a>以信出家。<a id="a-a"></a>剃除须发。<a id="a-b"></a>身着染衣是名为佛。<a id="a-c"></a>答曰。<a id="a-d"></a>此是说佛所依。<a id="a-e"></a>若说所依。<a id="a-f"></a>当知亦说依者。<a id="a-g"></a>问曰。<a id="a-h"></a>若无学菩提法。<a id="a-i"></a>是真佛者。<a id="a-j"></a>何故恶心出血。<a id="a-k"></a>而得逆罪耶。<a id="a-l"></a>答曰。<a id="a-m"></a>或有说者。<a id="a-n"></a>以心憎恶无学菩提法故。<a id="a-o"></a>是以恶心出血。<a id="a-p"></a>而得逆罪。<a id="a-q"></a>复有说者。<a id="a-r"></a>坏无学菩提所依故。<a id="a-s"></a>若坏所依。<a id="a-t"></a>则坏依者。<a id="a-u"></a>是故得逆罪。<a id="a-v"></a>若归趣法。<a id="a-w"></a>彼何归趣。<a id="a-x"></a>答曰。<a id="a-y"></a>若归趣法则归趣爱尽离涅槃。<a id="a-z"></a>若归趣僧。<a id="a-10"></a>彼何归趣。<a id="a-11"></a>答曰。<a id="a-12"></a>僧者实有此法。<a id="a-13"></a>乃至广说。<a id="a-14"></a>是名为僧。</p>
  <p id="a15">问曰。<a id="a-16"></a>云何为归。<a id="a-17"></a>云何为趣。<a id="a-18"></a>归趣是何义耶。<a id="a-19"></a>答曰。<a id="a-1A"></a>归者。<a id="a-1B"></a>是灭谛道谛少分。<a id="a-1C"></a>趣者。<a id="a-1D"></a>是口语。<a id="a-1E"></a>复有说。<a id="a-1F"></a>趣者。<a id="a-1G"></a>能起口语心是也。<a id="a-1H"></a>复有说者。<a id="a-1I"></a>信可此法。<a id="a-1J"></a>是名为趣。<a id="a-1K"></a>评曰。<a id="a-1L"></a>如是说者好。<a id="a-1M"></a>能起口语心及共有法五阴体是趣。<a id="a-1N"></a>云何是归趣义。<a id="a-1O"></a>答曰。<a id="a-1P"></a>救护义是归趣义。<a id="a-1Q"></a>问曰。<a id="a-1R"></a>若救护义是归趣义者。<a id="a-1S"></a>提婆达多。<a id="a-1T"></a>亦归趣佛法僧而堕恶道。<a id="a-1U"></a>不为救护耶。<a id="a-1V"></a>答曰。<a id="a-1W"></a>若归趣者。<a id="a-1X"></a>不破戒行。<a id="a-1Y"></a>不越分界。<a id="a-1Z"></a>能作救护。<a id="a-1a"></a>若归趣者破于戒行。<a id="a-1b"></a>越于分界。<a id="a-1c"></a>不为救护。<a id="a-1d"></a>如人畏于怨家归趣于王求其救护。<a id="a-1e"></a>王语彼人。<a id="a-1f"></a>若在我国。<a id="a-1g"></a>不越分界。<a id="a-1h"></a>我能为汝而作救护。<a id="a-1i"></a>若越我分界。<a id="a-1j"></a>我则不能为汝救护。<a id="a-1k"></a>如是众生。<a id="a-1l"></a>畏恶道故。<a id="a-1m"></a>归趣于佛。<a id="a-1n"></a>佛作是言。<a id="a-1o"></a>若归趣我。<a id="a-1p"></a>不应破于戒行越于分界。<a id="a-1q"></a>若破戒行。<a id="a-1r"></a>越于分界。<a id="a-1s"></a>我则不能为汝救护。<a id="a-1t"></a>是故救护义。<a id="a-1u"></a>是归趣义。<a id="a-1v"></a>复有说者。<a id="a-1w"></a>随尔所归趣。<a id="a-1x"></a>则有尔所救护。<a id="a-1y"></a>以归趣因缘故。<a id="a-1z"></a>得出恶道。</p>
  <p id="a20">问曰。<a id="a-21"></a>若归趣佛者。<a id="a-22"></a>为归趣一佛。<a id="a-23"></a>为归趣恒河沙等诸佛。<a id="a-24"></a>若归趣一佛者。<a id="a-25"></a>云何不是分归趣耶。<a id="a-26"></a>若归趣恒河沙等诸佛者。<a id="a-27"></a>何以但言归趣一佛耶。<a id="a-28"></a>此经复云何通。<a id="a-29"></a>如说。<a id="a-2A"></a>我为毗婆尸弟子。<a id="a-2B"></a>我为尸弃弟子。<a id="a-2C"></a>或有乃至我为释迦牟尼佛弟子。<a id="a-2D"></a>评曰。<a id="a-2E"></a>应作是说。<a id="a-2F"></a>归趣恒河沙等诸佛。<a id="a-2G"></a>问曰。<a id="a-2H"></a>若然者。<a id="a-2I"></a>何以言归趣一佛耶。<a id="a-2J"></a>答曰。<a id="a-2K"></a>此文应如是说。<a id="a-2L"></a>我归趣诸佛。<a id="a-2M"></a>而不说者。<a id="a-2N"></a>若归趣一佛。<a id="a-2O"></a>当知亦归趣诸佛。<a id="a-2P"></a>言我为一佛弟子者。<a id="a-2Q"></a>随其见真谛处。<a id="a-2R"></a>言我是彼佛弟子。</p>
  <p id="a2S">问曰。<a id="a-2T"></a>若归趣法者。<a id="a-2U"></a>为归趣自身诸阴灭。<a id="a-2V"></a>为归趣他身诸阴灭。<a id="a-2W"></a>为归趣自他身诸阴灭耶。<a id="a-2X"></a>若归趣自身诸阴灭者。<a id="a-2Y"></a>云何不是分归趣耶。<a id="a-2Z"></a>若归趣余者。<a id="a-2a"></a>云何救护义是归趣义。<a id="a-2b"></a>答曰。<a id="a-2c"></a>若归趣者。<a id="a-2d"></a>归趣自身他身。<a id="a-2e"></a>问曰。<a id="a-2f"></a>若然者。<a id="a-2g"></a>云何救护义是归趣义耶。<a id="a-2h"></a>答曰。<a id="a-2i"></a>虽于我无救护。<a id="a-2j"></a>而性是救护。<a id="a-2k"></a>是故救护义是归趣义。<a id="a-2l"></a>问曰。<a id="a-2m"></a>若归趣僧者。<a id="a-2n"></a>为归趣一佛僧。<a id="a-2o"></a>为归趣诸佛僧。<a id="a-2p"></a>若归趣一佛僧者。<a id="a-2q"></a>云何不是分归趣耶。<a id="a-2r"></a>若归趣诸佛僧者。<a id="a-2s"></a>何以言归趣一佛僧耶。<a id="a-2t"></a>此经复云何通。<a id="a-2u"></a>如说。<a id="a-2v"></a>佛告贾客。<a id="a-2w"></a>汝当归趣未来世僧。<a id="a-2x"></a>评曰。<a id="a-2y"></a>应作是说。<a id="a-2z"></a>归趣诸佛僧。<a id="a-30"></a>问曰。<a id="a-31"></a>若然者。<a id="a-32"></a>何以言归趣一佛僧耶。<a id="a-33"></a>答曰。<a id="a-34"></a>此文应作是说。<a id="a-35"></a>归趣诸佛僧。<a id="a-36"></a>而不说者。<a id="a-37"></a>若归趣一佛僧。<a id="a-38"></a>则为归趣诸佛僧。<a id="a-39"></a>此经云何通者。<a id="a-3A"></a>以现前无僧宝故。<a id="a-3B"></a>复有说者。<a id="a-3C"></a>以僧宝难得故。<a id="a-3D"></a>所以者何。<a id="a-3E"></a>有佛出世而无僧宝。</p>
  <p id="a3F">问曰。<a id="a-3G"></a>何处有此归趣耶。<a id="a-3H"></a>答曰。<a id="a-3I"></a>若与戒俱者。<a id="a-3J"></a>唯人中有。<a id="a-3K"></a>若不与戒俱。<a id="a-3L"></a>余趣悉有。<a id="a-3M"></a>问曰。<a id="a-3N"></a>有受戒而不受归趣者。<a id="a-3O"></a>是人为得戒不。<a id="a-3P"></a>答曰。<a id="a-3Q"></a>或有说者。<a id="a-3R"></a>不得。<a id="a-3S"></a>所以者何。<a id="a-3T"></a>若欲受戒。<a id="a-3U"></a>应先受归趣故。<a id="a-3V"></a>复有说者。<a id="a-3W"></a>若以自大慢心。<a id="a-3X"></a>而不归趣者。<a id="a-3Y"></a>是人不得戒。<a id="a-3Z"></a>若人不知。<a id="a-3a"></a>为先受戒。<a id="a-3b"></a>为先受归趣。<a id="a-3c"></a>若不受归趣而受戒。<a id="a-3d"></a>是人得戒。<a id="a-3e"></a>而与戒者得罪。</p>
  <p id="a3f">问曰。<a id="a-3g"></a>若不求归趣。<a id="a-3h"></a>为得归趣不耶。<a id="a-3i"></a>答曰。<a id="a-3j"></a>不得。<a id="a-3k"></a>问曰。<a id="a-3l"></a>若不得者。<a id="a-3m"></a>或有在母腹中初生小者。<a id="a-3n"></a>而亦受归趣。<a id="a-3o"></a>此云何通。<a id="a-3p"></a>答曰。<a id="a-3q"></a>此为随顺戒故。<a id="a-3r"></a>此人本前生时。<a id="a-3s"></a>能施他人受戒具。<a id="a-3t"></a>若在腹中。<a id="a-3u"></a>若初生小时。<a id="a-3v"></a>父母为其受归趣。<a id="a-3w"></a>后若长大作非法事时。<a id="a-3x"></a>人便呵言。<a id="a-3y"></a>汝在母腹中及初生小时。<a id="a-3z"></a>已受归趣。<a id="a-40"></a>今者何为作非法事。<a id="a-41"></a>其人闻已。<a id="a-42"></a>即远恶修善。<a id="a-43"></a>是故为随顺戒。<a id="a-44"></a>为受归趣。<a id="a-45"></a>而实不得。<a id="a-46"></a>复有说者。<a id="a-47"></a>欲令信佛诸天为拥护故。<a id="a-48"></a>问曰。<a id="a-49"></a>若他人为求受归趣者。<a id="a-4A"></a>是人为得不耶。<a id="a-4B"></a>答曰。<a id="a-4C"></a>不得。<a id="a-4D"></a>问曰。<a id="a-4E"></a>若不得者。<a id="a-4F"></a>佛涅槃时。<a id="a-4G"></a>阿难白佛。<a id="a-4H"></a>拘尸城诸某甲人等。<a id="a-4I"></a>归趣世尊。<a id="a-4J"></a>亦归法僧。<a id="a-4K"></a>此言云何通。<a id="a-4L"></a>答曰。<a id="a-4M"></a>或有说者。<a id="a-4N"></a>佛威神力故。<a id="a-4O"></a>般涅槃时。<a id="a-4P"></a>令拘尸城诸力人等他人为求而得于戒。<a id="a-4Q"></a>复有说者。<a id="a-4R"></a>尊者阿难入拘尸城。<a id="a-4S"></a>为多力人授归趣戒。<a id="a-4T"></a>而还白佛。<a id="a-4U"></a>世尊复有如是最后弟子众。<a id="a-4V"></a>复有说者。<a id="a-4W"></a>得如迦尸女罗恶不能言者是也。<a id="a-4X"></a>如说。<a id="a-4Y"></a>若归趣佛。<a id="a-4Z"></a>不堕恶道。<a id="a-4a"></a>问曰。<a id="a-4b"></a>诸归趣佛。<a id="a-4c"></a>尽不堕恶道耶。<a id="a-4d"></a>答曰。<a id="a-4e"></a>此为得不坏信者。<a id="a-4f"></a>作如是说。<a id="a-4g"></a>复有说者。<a id="a-4h"></a>为深心归趣者。<a id="a-4i"></a>作如是说。</p>
  <p id="a4j">问曰。<a id="a-4k"></a>如法宝胜佛。<a id="a-4l"></a>何以归趣时。<a id="a-4m"></a>先归趣佛。<a id="a-4n"></a>后归趣法耶。<a id="a-4o"></a>答曰。<a id="a-4p"></a>或有说者。<a id="a-4q"></a>佛于教法中尊故。<a id="a-4r"></a>是以先归趣佛。<a id="a-4s"></a>复有说者。<a id="a-4t"></a>犹如病人。<a id="a-4u"></a>先依附医。<a id="a-4v"></a>然后服药。<a id="a-4w"></a>佛如明医。<a id="a-4x"></a>法如良药。<a id="a-4y"></a>僧如授药人。</p>
  <p data-pb></p>
  <h2 id="a4z">杂揵度无惭愧品第五之一</h2>
  <p id="a50">云何无惭云何无愧如此章及解章义。<a id="a-51"></a>此中应广说优波提舍。<a id="a-52"></a>问曰。<a id="a-53"></a>何故作此论。<a id="a-54"></a>答曰。<a id="a-55"></a>以此二法所行相似故。<a id="a-56"></a>世人见行无惭言是无愧。<a id="a-57"></a>见行无愧言是无惭。<a id="a-58"></a>此二法实异。<a id="a-59"></a>人谓是一。<a id="a-5A"></a>欲说其定体亦说差别故。<a id="a-5B"></a>而作此论。<a id="a-5C"></a>复有说者。<a id="a-5D"></a>以此二法能坏世人。<a id="a-5E"></a>世尊亦说。<a id="a-5F"></a>有二黑法能坏世人。<a id="a-5G"></a>谓无惭无愧。<a id="a-5H"></a>复有说者。<a id="a-5I"></a>以此二法行不善法时势力最胜。<a id="a-5J"></a>如说。<a id="a-5K"></a>与何缠相应。<a id="a-5L"></a>此心淳是不善谓无惭无愧。<a id="a-5M"></a>复有说者。<a id="a-5N"></a>以此二法令众生有种种差别相。<a id="a-5O"></a>如说。<a id="a-5P"></a>若世无此二法。<a id="a-5Q"></a>则众生无种种差别相谓猪羊鸡犬等。<a id="a-5R"></a>复有说者。<a id="a-5S"></a>阿毗昙以此二法一心中可得。<a id="a-5T"></a>是故尊者迦旃延子。<a id="a-5U"></a>欲说其体及差别相故。<a id="a-5V"></a>而作此论。<a id="a-5W"></a>云何无惭。<a id="a-5X"></a>答曰。<a id="a-5Y"></a>若无惭无惭分。<a id="a-5Z"></a>乃至广说。<a id="a-5a"></a>如是等尽说一无惭体。<a id="a-5b"></a>而文有种种。<a id="a-5c"></a>问曰。<a id="a-5d"></a>虽说无惭体。<a id="a-5e"></a>亦应说其所行。<a id="a-5f"></a>答曰。<a id="a-5g"></a>如不善所行。<a id="a-5h"></a>无惭所行亦如是。<a id="a-5i"></a>所以者何。<a id="a-5j"></a>与不善法相应故。<a id="a-5k"></a>问曰。<a id="a-5l"></a>此为何所缘耶。<a id="a-5m"></a>答曰。<a id="a-5n"></a>缘于四谛。<a id="a-5o"></a>复有说者。<a id="a-5p"></a>先说所行。<a id="a-5q"></a>未说其体。<a id="a-5r"></a>问曰。<a id="a-5s"></a>若然者。<a id="a-5t"></a>体是何耶。<a id="a-5u"></a>答曰。<a id="a-5v"></a>自身即是其体。<a id="a-5w"></a>何以知之。<a id="a-5x"></a>如说。<a id="a-5y"></a>自身法。<a id="a-5z"></a>是自相似法。<a id="a-60"></a>是总相。<a id="a-61"></a>诸作是说。<a id="a-62"></a>先说是所行者。<a id="a-63"></a>应作四句。<a id="a-64"></a>初句者。<a id="a-65"></a>无惭行。<a id="a-66"></a>余所行是也。<a id="a-67"></a>第二句者。<a id="a-68"></a>行无惭所行无惭相应法是也。<a id="a-69"></a>第三句者。<a id="a-6A"></a>无惭行无惭行是也。<a id="a-6B"></a>第四句者。<a id="a-6C"></a>即是无惭行。<a id="a-6D"></a>余行相应法是也。<a id="a-6E"></a>若不尔者。<a id="a-6F"></a>除上尔所事。<a id="a-6G"></a>如无惭行作四句。<a id="a-6H"></a>余行亦应作四句。<a id="a-6I"></a>复有说者。<a id="a-6J"></a>先说所缘。<a id="a-6K"></a>未说其体。<a id="a-6L"></a>未说所行。<a id="a-6M"></a>如说。<a id="a-6N"></a>无惭无惭分。<a id="a-6O"></a>无恶贱无恶贱分。<a id="a-6P"></a>是缘苦集谛。<a id="a-6Q"></a>如说。<a id="a-6R"></a>不尊重不善尊重。<a id="a-6S"></a>不避他不善避他。<a id="a-6T"></a>是缘灭道谛。</p>
  <p id="a6U">云何无愧。<a id="a-6V"></a>答曰。<a id="a-6W"></a>无愧无愧分。<a id="a-6X"></a>无愧他。<a id="a-6Y"></a>乃至广说。<a id="a-6Z"></a>如是等。<a id="a-6a"></a>尽说一无愧体。<a id="a-6b"></a>而文有种种。<a id="a-6c"></a>问曰。<a id="a-6d"></a>若然者。<a id="a-6e"></a>所行云何。<a id="a-6f"></a>答曰。<a id="a-6g"></a>如不善法所行。<a id="a-6h"></a>无愧所行亦如是。<a id="a-6i"></a>余如无惭说。<a id="a-6j"></a>问曰。<a id="a-6k"></a>所缘云何。<a id="a-6l"></a>答曰。<a id="a-6m"></a>缘四圣谛。<a id="a-6n"></a>广说如无惭。<a id="a-6o"></a>诸作是说。<a id="a-6p"></a>先说是所行者。<a id="a-6q"></a>亦应作四句。<a id="a-6r"></a>初句者。<a id="a-6s"></a>无愧行余行是也。<a id="a-6t"></a>第二句者。<a id="a-6u"></a>无愧相应法行无愧行是也。<a id="a-6v"></a>第三句者。<a id="a-6w"></a>无愧行无愧行也。<a id="a-6x"></a>第四句者。<a id="a-6y"></a>即无愧行余行相应法是也。<a id="a-6z"></a>若不尔者。<a id="a-70"></a>除上尔所事。<a id="a-71"></a>如无愧行作四句。<a id="a-72"></a>余行亦应作四句。<a id="a-73"></a>复有说者。<a id="a-74"></a>先说所缘。<a id="a-75"></a>未说其体。<a id="a-76"></a>未说所行。<a id="a-77"></a>如说无愧无愧分。<a id="a-78"></a>不愧他。<a id="a-79"></a>不数数愧。<a id="a-7A"></a>无羞无羞分。<a id="a-7B"></a>不羞他。<a id="a-7C"></a>是缘灭道谛。<a id="a-7D"></a>如说行恶不畏。<a id="a-7E"></a>行恶不怖。<a id="a-7F"></a>不见恶事可畏怖。<a id="a-7G"></a>是缘苦集谛。</p>
  <p id="a7H">问曰。<a id="a-7I"></a>无惭无愧。<a id="a-7J"></a>有何差别。<a id="a-7K"></a>何故复作此论。<a id="a-7L"></a>答曰。<a id="a-7M"></a>以此二法相似故。<a id="a-7N"></a>虽说其体相。<a id="a-7O"></a>而故须说差别。<a id="a-7P"></a>不避他是无惭。<a id="a-7Q"></a>不见恶事可畏怖是无愧。<a id="a-7R"></a>复次不尊重是无惭。<a id="a-7S"></a>不见恶事可畏怖是无愧。<a id="a-7T"></a>复次不恶贱烦恼是无惭。<a id="a-7U"></a>不恶贱恶行是无愧。<a id="a-7V"></a>复次自于身作恶是无惭。<a id="a-7W"></a>于他身作恶是无愧。<a id="a-7X"></a>复次若于一人前作恶不羞是无惭。<a id="a-7Y"></a>于多人前作恶不羞是无愧。<a id="a-7Z"></a>复次造智者所呵责因时不羞是无惭。<a id="a-7a"></a>造智者所呵责果时不羞是无愧。<a id="a-7b"></a>是名差别。<a id="a-7c"></a>问曰。<a id="a-7d"></a>如此恶法。<a id="a-7e"></a>何以不名为使耶。<a id="a-7f"></a>答曰。<a id="a-7g"></a>此所行粗使性微细。<a id="a-7h"></a>复次此习气不牢固。<a id="a-7i"></a>如烧桦皮。<a id="a-7j"></a>使习气牢固。<a id="a-7k"></a>如烧佉陀罗木。<a id="a-7l"></a>复次此不能自立。<a id="a-7m"></a>使能自立。<a id="a-7n"></a>复次此依于使。<a id="a-7o"></a>无惭依贪欲。<a id="a-7p"></a>无愧依无明。<a id="a-7q"></a>使是根本。<a id="a-7r"></a>以是事故。<a id="a-7s"></a>不名为使。</p>
  <p id="a7t">云何为惭。<a id="a-7u"></a>云何为愧。<a id="a-7v"></a>乃至广说。<a id="a-7w"></a>问曰。<a id="a-7x"></a>何故作此论。<a id="a-7y"></a>答曰。<a id="a-7z"></a>此二法所行相似。<a id="a-80"></a>世人见行于惭名之为愧。<a id="a-81"></a>见行于愧名之为惭。<a id="a-82"></a>此二法实异。<a id="a-83"></a>人谓是一。<a id="a-84"></a>欲说其定体亦说差别故。<a id="a-85"></a>而作此论。<a id="a-86"></a>复有说者。<a id="a-87"></a>惭愧是无惭无愧近对治。<a id="a-88"></a>先说无惭无愧。<a id="a-89"></a>今说惭愧是彼近对治。<a id="a-8A"></a>复有说者。<a id="a-8B"></a>此是佛经。<a id="a-8C"></a>佛经中说。<a id="a-8D"></a>有二白法守护世人。<a id="a-8E"></a>所谓惭愧。<a id="a-8F"></a>若世人无此二法。<a id="a-8G"></a>则谓不施设父母兄弟姊妹男女眷属。<a id="a-8H"></a>有众生种种形差别。<a id="a-8I"></a>谓猪羊鸡犬驴马狐狼等禽狩。<a id="a-8J"></a>以有此二法故。<a id="a-8K"></a>施设有父母兄弟姊妹男女眷属。<a id="a-8L"></a>亦应有猪羊等种种形差别。<a id="a-8M"></a>佛经虽说惭愧。<a id="a-8N"></a>不分别其体亦不说差别。<a id="a-8O"></a>佛经是此论所为根本。<a id="a-8P"></a>彼中所不说者。<a id="a-8Q"></a>今欲说故而作此论。</p>
  <p id="a8R">云何为惭若惭惭分。<a id="a-8S"></a>乃至广说。<a id="a-8T"></a>如是等语。<a id="a-8U"></a>尽说惭体。<a id="a-8V"></a>如上所说。<a id="a-8W"></a>问曰。<a id="a-8X"></a>惭体如此。<a id="a-8Y"></a>所行云何。<a id="a-8Z"></a>答曰。<a id="a-8a"></a>如善法所行。<a id="a-8b"></a>此亦复尔。<a id="a-8c"></a>与一切善法相应故。<a id="a-8d"></a>问曰。<a id="a-8e"></a>为缘何法。<a id="a-8f"></a>答曰。<a id="a-8g"></a>缘一切法。<a id="a-8h"></a>诸作是说。<a id="a-8i"></a>先说是所行者。<a id="a-8j"></a>应作四句。<a id="a-8k"></a>初句者。<a id="a-8l"></a>惭行余行是也。<a id="a-8m"></a>第二句者。<a id="a-8n"></a>惭相应法行惭所行是也。<a id="a-8o"></a>第三句者。<a id="a-8p"></a>惭行惭是也。<a id="a-8q"></a>第四句者。<a id="a-8r"></a>即惭相应法行余行是也。<a id="a-8s"></a>若不尔者。<a id="a-8t"></a>除上尔所事。<a id="a-8u"></a>如是余行。<a id="a-8v"></a>亦应作四句。<a id="a-8w"></a>复有说者。<a id="a-8x"></a>此说所缘。<a id="a-8y"></a>如说。<a id="a-8z"></a>惭惭分恶贱恶贱分。<a id="a-90"></a>此缘苦集谛。<a id="a-91"></a>尊重善尊重。<a id="a-92"></a>避他善避他。<a id="a-93"></a>能制恶事。<a id="a-94"></a>是缘灭道谛。</p>
  <p id="a95">云何愧。<a id="a-96"></a>答曰。<a id="a-97"></a>若愧愧分。<a id="a-98"></a>愧他。<a id="a-99"></a>乃至广说。<a id="a-9A"></a>如是等语尽说愧体。<a id="a-9B"></a>问曰。<a id="a-9C"></a>若已说体。<a id="a-9D"></a>所行云何。<a id="a-9E"></a>答曰。<a id="a-9F"></a>如诸善法所行。<a id="a-9G"></a>此亦复尔。<a id="a-9H"></a>乃至广说。<a id="a-9I"></a>若作是说。<a id="a-9J"></a>先说是所行者。<a id="a-9K"></a>应作四句。<a id="a-9L"></a>初句者。<a id="a-9M"></a>愧行余行是也。<a id="a-9N"></a>第二句者。<a id="a-9O"></a>愧相应法行愧所行是也。<a id="a-9P"></a>第三句者。<a id="a-9Q"></a>愧行愧是也。<a id="a-9R"></a>第四句者。<a id="a-9S"></a>即愧相应法行余行是也。<a id="a-9T"></a>若不尔者。<a id="a-9U"></a>除上尔所事。<a id="a-9V"></a>余行亦应作四句。<a id="a-9W"></a>复有说者。<a id="a-9X"></a>此说所缘。<a id="a-9Y"></a>如说。<a id="a-9Z"></a>愧愧分愧他。<a id="a-9a"></a>羞羞分羞他。<a id="a-9b"></a>是缘灭道谛。<a id="a-9c"></a>如说。<a id="a-9d"></a>见可恶事是可怖畏。<a id="a-9e"></a>是缘苦集谛。</p>
  <p id="a9f">问曰。<a id="a-9g"></a>惭愧有何差别。<a id="a-9h"></a>何故复作此论。<a id="a-9i"></a>答曰。<a id="a-9j"></a>以此二法相似故。<a id="a-9k"></a>虽说其体相。<a id="a-9l"></a>故须说差别。<a id="a-9m"></a>避他是惭。<a id="a-9n"></a>见恶事可畏是愧。<a id="a-9o"></a>余答与上相违。<a id="a-9p"></a>是惭是愧。<a id="a-9q"></a>有无惭与惭相似。<a id="a-9r"></a>有惭与无惭相似。<a id="a-9s"></a>有无惭与无惭相似。<a id="a-9t"></a>有惭与惭相似。<a id="a-9u"></a>无惭与惭相似者。<a id="a-9v"></a>不可惭事而惭。<a id="a-9w"></a>惭与无惭相似者。<a id="a-9x"></a>不可惭事。<a id="a-9y"></a>而不惭。<a id="a-9z"></a>无惭与无惭相似者。<a id="a-A0"></a>可惭事而不惭。<a id="a-A1"></a>惭与惭相似者。<a id="a-A2"></a>可惭事而惭。<a id="a-A3"></a>愧说亦如是。</p>
  <p id="aA4">界者。<a id="a-A5"></a>无惭无愧在欲界。<a id="a-A6"></a>惭愧在三界。<a id="a-A7"></a>若是无漏不系。<a id="a-A8"></a>如法身论说。<a id="a-A9"></a>信力乃至慧力。<a id="a-AA"></a>是学无学非学非无学。<a id="a-AB"></a>惭愧力是非学非无学。<a id="a-AC"></a>复有说者。<a id="a-AD"></a>惭愧是学无学非学非无学人者。<a id="a-AE"></a>凡夫人有圣人亦有。<a id="a-AF"></a>以有此法故。<a id="a-AG"></a>当知是有漏无漏。<a id="a-AH"></a>云何增上不善根。<a id="a-AI"></a>云何微不善根。<a id="a-AJ"></a>乃至广说。<a id="a-AK"></a>问曰。<a id="a-AL"></a>何故说增上不善根。<a id="a-AM"></a>不说中耶。<a id="a-AN"></a>答曰或有说者。<a id="a-AO"></a>彼作经者意欲尔。<a id="a-AP"></a>乃至广说。<a id="a-AQ"></a>复有说者。<a id="a-AR"></a>应作是问。<a id="a-AS"></a>云何增上不善根。<a id="a-AT"></a>云何中。<a id="a-AU"></a>云何微而不说者。<a id="a-AV"></a>当知此说有余。<a id="a-AW"></a>乃至广说。<a id="a-AX"></a>复有说者。<a id="a-AY"></a>已说初后。<a id="a-AZ"></a>当知亦略说中间。<a id="a-Aa"></a>复有说者。<a id="a-Ab"></a>已说在此二中根。<a id="a-Ac"></a>所以者。<a id="a-Ad"></a>何若说上。<a id="a-Ae"></a>当知中分在微分中。<a id="a-Af"></a>若说微。<a id="a-Ag"></a>当知中分在上分中。<a id="a-Ah"></a>复有说者。<a id="a-Ai"></a>若易见易知者则说。<a id="a-Aj"></a>中法难见难知。<a id="a-Ak"></a>是故不说。<a id="a-Al"></a>复有说者。<a id="a-Am"></a>若是世现见者即说。<a id="a-An"></a>若不现见则不说。<a id="a-Ao"></a>世尊必知二法。<a id="a-Ap"></a>谓上与微。<a id="a-Aq"></a>何以知之。<a id="a-Ar"></a>如说。<a id="a-As"></a>利根者谓央掘魔罗。<a id="a-At"></a>钝根者谓萨波达婆。<a id="a-Au"></a>而不说中者。<a id="a-Av"></a>复有说者。<a id="a-Aw"></a>若说于中则文重不便。<a id="a-Ax"></a>若不说中则文轻便。</p>
  <p id="aAy">云何增上不善根。<a id="a-Az"></a>答曰。<a id="a-B0"></a>不善根能断善根者。<a id="a-B1"></a>乃至广说。<a id="a-B2"></a>问曰。<a id="a-B3"></a>断善根者是邪见。<a id="a-B4"></a>何以言是不善根耶。<a id="a-B5"></a>答曰。<a id="a-B6"></a>或有说者。<a id="a-B7"></a>不善根断善根方便时势胜。<a id="a-B8"></a>所以者何。<a id="a-B9"></a>一切内外法。<a id="a-BA"></a>方便时功。<a id="a-BB"></a>胜于成时。<a id="a-BC"></a>如菩萨见众生老病死苦发菩提心。<a id="a-BD"></a>此心能荷负三阿僧祇劫善行。<a id="a-BE"></a>使不散坏。<a id="a-BF"></a>亦无留难。<a id="a-BG"></a>此心甚难。<a id="a-BH"></a>后得尽智。<a id="a-BI"></a>三界善根。<a id="a-BJ"></a>未来中修。<a id="a-BK"></a>未足为难复有说者。<a id="a-BL"></a>邪见所以能断善根。<a id="a-BM"></a>皆以不善根力。<a id="a-BN"></a>不善根。<a id="a-BO"></a>能令善根羸劣微薄。<a id="a-BP"></a>更无势力。<a id="a-BQ"></a>亦令因缘多诸留难。<a id="a-BR"></a>然后邪见能断善根。<a id="a-BS"></a>复有说者。<a id="a-BT"></a>此文应如是说。<a id="a-BU"></a>不善根。<a id="a-BV"></a>能断善根。<a id="a-BW"></a>何等不善根。<a id="a-BX"></a>答言邪见相应痴。<a id="a-BY"></a>不善根。<a id="a-BZ"></a>亦断欲界欲时。<a id="a-Ba"></a>最初灭者是也。<a id="a-Bb"></a>问曰。<a id="a-Bc"></a>断欲界欲。<a id="a-Bd"></a>不应言亦。<a id="a-Be"></a>所以者何。<a id="a-Bf"></a>即是一答故。<a id="a-Bg"></a>答曰。<a id="a-Bh"></a>或有说者。<a id="a-Bi"></a>此答前所说。<a id="a-Bj"></a>何等邪见。<a id="a-Bk"></a>能断善根。<a id="a-Bl"></a>答言离欲界欲时初灭者。</p>
  <p id="aBm">云何微不善根。<a id="a-Bn"></a>答曰。<a id="a-Bo"></a>断欲界欲时。<a id="a-Bp"></a>最后灭者。<a id="a-Bq"></a>彼灭已得名无欲。</p>
  <p id="aBr">问曰。<a id="a-Bs"></a>不善根断善根时。<a id="a-Bt"></a>为一种断。<a id="a-Bu"></a>为九种断。<a id="a-Bv"></a>若一种断者。<a id="a-Bw"></a>此说云何通。<a id="a-Bx"></a>如说。<a id="a-By"></a>云何微善根。<a id="a-Bz"></a>答言。<a id="a-C0"></a>善根断时最后灭者。<a id="a-C1"></a>彼灭得名善根断。<a id="a-C2"></a>若九种断者。<a id="a-C3"></a>此文云何通。<a id="a-C4"></a>如说。<a id="a-C5"></a>云何增上不善根。<a id="a-C6"></a>断欲界欲时。<a id="a-C7"></a>最初灭者。<a id="a-C8"></a>云何以一种不善根。<a id="a-C9"></a>断九种善根。<a id="a-CA"></a>答曰。<a id="a-CB"></a>或有说者。<a id="a-CC"></a>一种断。<a id="a-CD"></a>问曰。<a id="a-CE"></a>若然者。<a id="a-CF"></a>此文云何通。<a id="a-CG"></a>如说。<a id="a-CH"></a>云何微善根。<a id="a-CI"></a>答言断善根时最后灭者。<a id="a-CJ"></a>彼灭得名善根断。<a id="a-CK"></a>答曰。<a id="a-CL"></a>此以现在不行故。<a id="a-CM"></a>作如是说。<a id="a-CN"></a>如上上善根。<a id="a-CO"></a>先不现在前。<a id="a-CP"></a>后得不成就。<a id="a-CQ"></a>乃至第八善根亦如是。<a id="a-CR"></a>彼下善根。<a id="a-CS"></a>于一时得二种现前。<a id="a-CT"></a>不行亦得不成就。<a id="a-CU"></a>所以者何。<a id="a-CV"></a>若断下下善根时。<a id="a-CW"></a>于下下善根。<a id="a-CX"></a>一时得二种。<a id="a-CY"></a>一不现前行。<a id="a-CZ"></a>二得不成就。<a id="a-Ca"></a>于八种善根。<a id="a-Cb"></a>得不成就。<a id="a-Cc"></a>不得不现前行。<a id="a-Cd"></a>本已得故。<a id="a-Ce"></a>以次第得不现前故。<a id="a-Cf"></a>而作是说。<a id="a-Cg"></a>断善根时。<a id="a-Ch"></a>最后灭者。<a id="a-Ci"></a>彼灭得名善根断。<a id="a-Cj"></a>以一时得九种不成就故。<a id="a-Ck"></a>而作是说。<a id="a-Cl"></a>断欲界欲时。<a id="a-Cm"></a>最初灭不善根。<a id="a-Cn"></a>以是义故。<a id="a-Co"></a>此二说善通。<a id="a-Cp"></a>复有说者。<a id="a-Cq"></a>九种断。<a id="a-Cr"></a>问曰。<a id="a-Cs"></a>若然者。<a id="a-Ct"></a>此说云何通。<a id="a-Cu"></a>如说。<a id="a-Cv"></a>断欲界欲。<a id="a-Cw"></a>最初灭者。<a id="a-Cx"></a>乃至广说。<a id="a-Cy"></a>答曰。<a id="a-Cz"></a>有多名九种。<a id="a-D0"></a>有因九种。<a id="a-D1"></a>有对治九种。<a id="a-D2"></a>有报九种。<a id="a-D3"></a>有善根断九种。<a id="a-D4"></a>因九种者。<a id="a-D5"></a>如下下善根。<a id="a-D6"></a>乃至能为上上善根作因。<a id="a-D7"></a>上上与上上作因。<a id="a-D8"></a>不为余者。<a id="a-D9"></a>对治九种者。<a id="a-DA"></a>如下下对治道断上上烦恼。<a id="a-DB"></a>上上对治道断下下烦恼。<a id="a-DC"></a>报九种者。<a id="a-DD"></a>如施设论所说。<a id="a-DE"></a>修行上上杀生。<a id="a-DF"></a>生阿毗大地狱中。<a id="a-DG"></a>转减者。<a id="a-DH"></a>生热地狱中。<a id="a-DI"></a>乃至转转减者。<a id="a-DJ"></a>生畜生饿鬼中。<a id="a-DK"></a>善根断九种者。<a id="a-DL"></a>如下下邪见断上上善根。<a id="a-DM"></a>乃至上上邪见断下下善根。<a id="a-DN"></a>若以断善根邪见。<a id="a-DO"></a>则有九种。<a id="a-DP"></a>若以离欲邪见则有一种。<a id="a-DQ"></a>所以者何。<a id="a-DR"></a>断善根九种邪见时。<a id="a-DS"></a>尽从离欲一种中起故。<a id="a-DT"></a>下下邪见。<a id="a-DU"></a>断上上善根。<a id="a-DV"></a>上上邪见。<a id="a-DW"></a>断下下善根。<a id="a-DX"></a>以尽从一种中起故。<a id="a-DY"></a>此二说善通。</p>
  <p id="aDZ">问曰。<a id="a-Da"></a>断善根体是何耶。<a id="a-Db"></a>答曰。<a id="a-Dc"></a>是不成就不隐没无记心不相应行行阴所摄。<a id="a-Dd"></a>所以者何。<a id="a-De"></a>邪见断善根。<a id="a-Df"></a>非如刀之断木。<a id="a-Dg"></a>若断善根邪见。<a id="a-Dh"></a>在彼身中时。<a id="a-Di"></a>成就善根得则灭。<a id="a-Dj"></a>不成就善根得则生。<a id="a-Dk"></a>以无善根得故。<a id="a-Dl"></a>名断善根。<a id="a-Dm"></a>复有说者。<a id="a-Dn"></a>能断善根邪见。<a id="a-Do"></a>则是其体。<a id="a-Dp"></a>若作是说。<a id="a-Dq"></a>当知断善根体是染污法。<a id="a-Dr"></a>余义如上顶退中说。</p>
  <p id="aDs">问曰。<a id="a-Dt"></a>何处断善根。<a id="a-Du"></a>答曰。<a id="a-Dv"></a>阎浮提。<a id="a-Dw"></a>弗婆提。<a id="a-Dx"></a>瞿陀尼。<a id="a-Dy"></a>能断善根。<a id="a-Dz"></a>尊者僧伽婆修说曰。<a id="a-E0"></a>唯阎浮提能断。<a id="a-E1"></a>非余方。<a id="a-E2"></a>所以者何。<a id="a-E3"></a>如阎浮提人。<a id="a-E4"></a>于善分猛利。<a id="a-E5"></a>于不善分亦猛利。<a id="a-E6"></a>问曰。<a id="a-E7"></a>若然者。<a id="a-E8"></a>此文云何通。<a id="a-E9"></a>如说。<a id="a-EA"></a>阎浮提成就诸根。<a id="a-EB"></a>极多有十九。<a id="a-EC"></a>极少八。<a id="a-ED"></a>如阎浮提。<a id="a-EE"></a>弗婆提瞿陀尼亦如是。<a id="a-EF"></a>彼作是答。<a id="a-EG"></a>此文应如是说。<a id="a-EH"></a>弗婆提瞿陀尼。<a id="a-EI"></a>极多十九。<a id="a-EJ"></a>极少十三。<a id="a-EK"></a>阎浮提如先说。<a id="a-EL"></a>评曰。<a id="a-EM"></a>不应作是说。<a id="a-EN"></a>如前说者好。<a id="a-EO"></a>如此文义。<a id="a-EP"></a>阎浮提。<a id="a-EQ"></a>极多十九。<a id="a-ER"></a>极少八。<a id="a-ES"></a>弗婆提瞿陀尼亦如是。</p>
  <p id="aET">问曰。<a id="a-EU"></a>为男子能断善根。<a id="a-EV"></a>为女人耶。<a id="a-EW"></a>答曰。<a id="a-EX"></a>如施设论所说。<a id="a-EY"></a>以三事胜故。<a id="a-EZ"></a>能断善根。<a id="a-Ea"></a>女人三事不如。<a id="a-Eb"></a>一男子造业胜于女人。<a id="a-Ec"></a>二男子欲有所作胜于女人。<a id="a-Ed"></a>三男子能令诸根利胜于女人。<a id="a-Ee"></a>是故男子能断。<a id="a-Ef"></a>女人不能。<a id="a-Eg"></a>问曰。<a id="a-Eh"></a>若然者。<a id="a-Ei"></a>此文云何通。<a id="a-Ej"></a>如说。<a id="a-Ek"></a>若成就女根。<a id="a-El"></a>必成就八根。<a id="a-Em"></a>彼作是答。<a id="a-En"></a>此文应作是说。<a id="a-Eo"></a>若成就女根。<a id="a-Ep"></a>必成就十三根。<a id="a-Eq"></a>评曰。<a id="a-Er"></a>不应作是说。<a id="a-Es"></a>如是说者好。<a id="a-Et"></a>男子女人。<a id="a-Eu"></a>俱能断善根。<a id="a-Ev"></a>如此文义。<a id="a-Ew"></a>若成就女根。<a id="a-Ex"></a>必成就八根。<a id="a-Ey"></a>若女人作断善根方便。<a id="a-Ez"></a>重于男子。<a id="a-F0"></a>如旃遮婆罗门女谤于世尊。</p>
  <p id="aF1">问曰。<a id="a-F2"></a>为爱行人能断善根。<a id="a-F3"></a>为见行人能断善根耶。<a id="a-F4"></a>答曰。<a id="a-F5"></a>见行人能。<a id="a-F6"></a>非爱行者。<a id="a-F7"></a>所以者何。<a id="a-F8"></a>爱行人。<a id="a-F9"></a>于烦恼法。<a id="a-FA"></a>不坚固。<a id="a-FB"></a>于出要法。<a id="a-FC"></a>亦不坚固。<a id="a-FD"></a>见行人。<a id="a-FE"></a>行恶坚固。<a id="a-FF"></a>是故见行人。<a id="a-FG"></a>能断善根。<a id="a-FH"></a>非爱行人。<a id="a-FI"></a>问曰。<a id="a-FJ"></a>黄门般吒。<a id="a-FK"></a>无形二形。<a id="a-FL"></a>能断善根不耶。<a id="a-FM"></a>答曰。<a id="a-FN"></a>不能。<a id="a-FO"></a>所以者何。<a id="a-FP"></a>见行人能。<a id="a-FQ"></a>彼是爱行。<a id="a-FR"></a>多恚人能。<a id="a-FS"></a>彼是多欲。<a id="a-FT"></a>复有说者。<a id="a-FU"></a>彼心轻躁故。<a id="a-FV"></a>不能断善根。</p>
  <p id="aFW">问曰。<a id="a-FX"></a>断何界善根耶。<a id="a-FY"></a>答曰。<a id="a-FZ"></a>欲界善根。<a id="a-Fa"></a>问曰。<a id="a-Fb"></a>若然者。<a id="a-Fc"></a>此说云何通。<a id="a-Fd"></a>如说。<a id="a-Fe"></a>若人杀折脚蚁子。<a id="a-Ff"></a>无有悔心。<a id="a-Fg"></a>当言此人断三界善根。<a id="a-Fh"></a>答曰。<a id="a-Fi"></a>此文应如是说。<a id="a-Fj"></a>此人当言断三界中善根。<a id="a-Fk"></a>而不说者有何意。<a id="a-Fl"></a>答曰。<a id="a-Fm"></a>欲令三数满故。<a id="a-Fn"></a>成就欲界善根。<a id="a-Fo"></a>不成就色无色界善根。<a id="a-Fp"></a>若断欲界善根。<a id="a-Fq"></a>则三界善根不成就。<a id="a-Fr"></a>以是义故。<a id="a-Fs"></a>为满三数故。<a id="a-Ft"></a>作如是说。<a id="a-Fu"></a>复有说者。<a id="a-Fv"></a>以色无色界善根依欲界善根故。<a id="a-Fw"></a>复有说者。<a id="a-Fx"></a>若此不断。<a id="a-Fy"></a>彼则生长。<a id="a-Fz"></a>若此断者。<a id="a-G0"></a>彼则干萎。<a id="a-G1"></a>复有说者。<a id="a-G2"></a>复更得不成就故。<a id="a-G3"></a>所以者何。<a id="a-G4"></a>令彼转更远故。<a id="a-G5"></a>问曰。<a id="a-G6"></a>为断生得善根。<a id="a-G7"></a>为断方便善根耶。<a id="a-G8"></a>答曰。<a id="a-G9"></a>断生得善根。<a id="a-GA"></a>非方便。<a id="a-GB"></a>所以者何。<a id="a-GC"></a>方便善根。<a id="a-GD"></a>先已不成就故。</p>
  <p id="aGE">问曰。<a id="a-GF"></a>为缘有漏邪见断善根。<a id="a-GG"></a>为缘无漏邪见断善根耶。<a id="a-GH"></a>答曰。<a id="a-GI"></a>有漏缘。<a id="a-GJ"></a>非无漏缘。<a id="a-GK"></a>所以者何。<a id="a-GL"></a>无漏缘使。<a id="a-GM"></a>其性羸劣。<a id="a-GN"></a>有相应使。<a id="a-GO"></a>无缘使故。<a id="a-GP"></a>有漏缘使。<a id="a-GQ"></a>其性强盛。<a id="a-GR"></a>有缘使相应使故。</p>
  <p id="aGS">问曰。<a id="a-GT"></a>为自界缘邪见断善根。<a id="a-GU"></a>为他界缘邪见断善根耶。<a id="a-GV"></a>答曰。<a id="a-GW"></a>自界缘者。<a id="a-GX"></a>所以者何。<a id="a-GY"></a>如前所说故。</p>
  <p id="aGZ">问曰。<a id="a-Ga"></a>为谤因邪见断善根。<a id="a-Gb"></a>为谤果邪见断善根耶。<a id="a-Gc"></a>答曰或有。<a id="a-Gd"></a>说者。<a id="a-Ge"></a>谤因者能。<a id="a-Gf"></a>所以者何。<a id="a-Gg"></a>如说。<a id="a-Gh"></a>杀折脚蚁子无有悔心。<a id="a-Gi"></a>当知是人断善根者。<a id="a-Gj"></a>复有说者。<a id="a-Gk"></a>谤果者能断善根。<a id="a-Gl"></a>所以者何。<a id="a-Gm"></a>如说。<a id="a-Gn"></a>若决定言无善恶果报。<a id="a-Go"></a>当知是人断三界善根。<a id="a-Gp"></a>评曰。<a id="a-Gq"></a>俱能断善根。<a id="a-Gr"></a>如是说者好。<a id="a-Gs"></a>所以者何。<a id="a-Gt"></a>谤因者如无碍道。<a id="a-Gu"></a>谤果者如解脱道。<a id="a-Gv"></a>谤因者与成就得俱灭。<a id="a-Gw"></a>谤果者与不成就得俱生。<a id="a-Gx"></a>是故俱能断善根。<a id="a-Gy"></a>问曰。<a id="a-Gz"></a>何故以折脚蚁子为喻耶。<a id="a-H0"></a>答曰。<a id="a-H1"></a>以无过于人故。<a id="a-H2"></a>杀无过者。<a id="a-H3"></a>犹无悔心。<a id="a-H4"></a>况有过者。<a id="a-H5"></a>是故引以为喻。<a id="a-H6"></a>问曰。<a id="a-H7"></a>住戒人断善根时。<a id="a-H8"></a>为先舍戒后断。<a id="a-H9"></a>为俱耶。<a id="a-HA"></a>答曰。<a id="a-HB"></a>或有说者。<a id="a-HC"></a>先舍戒后断善根。<a id="a-HD"></a>所以者何。<a id="a-HE"></a>彼人身中。<a id="a-HF"></a>有一邪见生。<a id="a-HG"></a>舍戒后一邪见生。<a id="a-HH"></a>断善根。<a id="a-HI"></a>喻如猛风吹树。<a id="a-HJ"></a>先折其枝叶。<a id="a-HK"></a>后拔其根。<a id="a-HL"></a>彼亦如是。<a id="a-HM"></a>评曰。<a id="a-HN"></a>应作是说。<a id="a-HO"></a>若舍彼能生戒心。<a id="a-HP"></a>当知戒亦舍。</p>
  <p id="aHQ">问曰。<a id="a-HR"></a>善根还相续时。<a id="a-HS"></a>为九种一时相续。<a id="a-HT"></a>为一一种续耶。<a id="a-HU"></a>答曰。<a id="a-HV"></a>或有说者。<a id="a-HW"></a>一一种续。<a id="a-HX"></a>复有说者。<a id="a-HY"></a>地狱中死。<a id="a-HZ"></a>还生地狱中。<a id="a-Ha"></a>三种相续生畜生饿鬼中。<a id="a-Hb"></a>六种相续生人天中。<a id="a-Hc"></a>九种相续生。<a id="a-Hd"></a>评曰。<a id="a-He"></a>如是说者好。<a id="a-Hf"></a>一时九种相续次第现在前。<a id="a-Hg"></a>喻如病人。<a id="a-Hh"></a>一时除病。<a id="a-Hi"></a>渐渐生力。<a id="a-Hj"></a>彼亦如是。</p>
  <p id="aHk">问曰。<a id="a-Hl"></a>善根为断者多。<a id="a-Hm"></a>为相续者多耶。<a id="a-Hn"></a>答曰。<a id="a-Ho"></a>随其所断。<a id="a-Hp"></a>还有尔许相续。<a id="a-Hq"></a>若断欲界善根。<a id="a-Hr"></a>还欲界善根相续。<a id="a-Hs"></a>若断生得善根。<a id="a-Ht"></a>还生得善根相续。<a id="a-Hu"></a>问曰。<a id="a-Hv"></a>若断善根。<a id="a-Hw"></a>于现法中。<a id="a-Hx"></a>还能令相续不耶。<a id="a-Hy"></a>答曰。<a id="a-Hz"></a>如说。<a id="a-I0"></a>此人于现法中。<a id="a-I1"></a>不能还令善根相续决定。<a id="a-I2"></a>地狱中生。<a id="a-I3"></a>地狱中死。<a id="a-I4"></a>还能令善根相续。<a id="a-I5"></a>问曰。<a id="a-I6"></a>何等人地狱中生时相续。<a id="a-I7"></a>何等人死时相续耶。<a id="a-I8"></a>答曰。<a id="a-I9"></a>或有说者。<a id="a-IA"></a>若于中阴中乃至死时。<a id="a-IB"></a>受邪见报。<a id="a-IC"></a>以报尽故。<a id="a-ID"></a>死时善根还相续。<a id="a-IE"></a>若中阴中不受邪见报者。<a id="a-IF"></a>则生时善根还相续。<a id="a-IG"></a>所以者何。<a id="a-IH"></a>如邪见与善根相妨。<a id="a-II"></a>报亦复尔。<a id="a-IJ"></a>复有说者。<a id="a-IK"></a>或有以因力断善根者。<a id="a-IL"></a>或有以缘力断善根者。<a id="a-IM"></a>若以因力断善根者。<a id="a-IN"></a>死时相续。<a id="a-IO"></a>若以缘力断善根者。<a id="a-IP"></a>生时相续。<a id="a-IQ"></a>复有说者。<a id="a-IR"></a>或有自力断善根者。<a id="a-IS"></a>或有他力断善根者。<a id="a-IT"></a>若以自力断善根者。<a id="a-IU"></a>死时相续。<a id="a-IV"></a>若以他力断善根者。<a id="a-IW"></a>生时相续。<a id="a-IX"></a>复有说者。<a id="a-IY"></a>或以常见。<a id="a-IZ"></a>或以断见。<a id="a-Ia"></a>若以常见。<a id="a-Ib"></a>死时相续。<a id="a-Ic"></a>若以断见。<a id="a-Id"></a>生时相续。<a id="a-Ie"></a>尊者瞿沙说曰。<a id="a-If"></a>生地狱中时。<a id="a-Ig"></a>不无报现在前。<a id="a-Ih"></a>彼作是念。<a id="a-Ii"></a>我自作此业。<a id="a-Ij"></a>当受此报。<a id="a-Ik"></a>若受彼报。<a id="a-Il"></a>亦作是念。<a id="a-Im"></a>是时善根还相续。<a id="a-In"></a>复有说者。<a id="a-Io"></a>现法中能令善根还相续。<a id="a-Ip"></a>尊者佛陀提婆。<a id="a-Iq"></a>作如是说。<a id="a-Ir"></a>何等人于现法中。<a id="a-Is"></a>能令善根还相续。<a id="a-It"></a>何等人转身。<a id="a-Iu"></a>答言。<a id="a-Iv"></a>若得如是善知识多闻。<a id="a-Iw"></a>能为是人说次第法语如是言。<a id="a-Ix"></a>若于我有信敬心。<a id="a-Iy"></a>于诸梵行者。<a id="a-Iz"></a>亦应生信敬心。<a id="a-J0"></a>若能生信敬心者。<a id="a-J1"></a>当知是人于现法中。<a id="a-J2"></a>能令善根还相续。<a id="a-J3"></a>何等人转身者。<a id="a-J4"></a>断善根人。<a id="a-J5"></a>有作无间罪者。<a id="a-J6"></a>有不作者。<a id="a-J7"></a>若不作无间罪。<a id="a-J8"></a>是人现法中。<a id="a-J9"></a>还令相续。<a id="a-JA"></a>若作无间罪。<a id="a-JB"></a>是人转身。<a id="a-JC"></a>或有破见破戒。<a id="a-JD"></a>或有破见不破戒。<a id="a-JE"></a>若破见不破戒。<a id="a-JF"></a>是人现法。<a id="a-JG"></a>若破见破戒。<a id="a-JH"></a>是人转身。<a id="a-JI"></a>破其心破方便。<a id="a-JJ"></a>当知亦如是。<a id="a-JK"></a>问曰。<a id="a-JL"></a>若现法能生善根者。<a id="a-JM"></a>彼所说云何通。<a id="a-JN"></a>如说。<a id="a-JO"></a>此人于现法。<a id="a-JP"></a>不能还生善根。<a id="a-JQ"></a>答曰。<a id="a-JR"></a>此说断善根作无间罪者。<a id="a-JS"></a>若于现法。<a id="a-JT"></a>还相续者。<a id="a-JU"></a>是名成就善根亦现在前。<a id="a-JV"></a>若死时生时。<a id="a-JW"></a>还相续者。<a id="a-JX"></a>是名成就不能令现在前。<a id="a-JY"></a>若于现法。<a id="a-JZ"></a>还相续者。<a id="a-Ja"></a>不必生地狱中。<a id="a-Jb"></a>问曰。<a id="a-Jc"></a>若于现法中。<a id="a-Jd"></a>还令相续者。<a id="a-Je"></a>能得正决定不耶。<a id="a-Jf"></a>答曰。<a id="a-Jg"></a>或有说者。<a id="a-Jh"></a>不能所以者何。<a id="a-Ji"></a>以彼身中曾断善根故。<a id="a-Jj"></a>使善根羸劣。<a id="a-Jk"></a>善根羸劣故。<a id="a-Jl"></a>不能得正决定。<a id="a-Jm"></a>而故能生达分善根。<a id="a-Jn"></a>复有说者。<a id="a-Jo"></a>能生达分善根。<a id="a-Jp"></a>得正决定。<a id="a-Jq"></a>乃至能得阿罗汉果。<a id="a-Jr"></a>如优仇吒婆罗门居士。<a id="a-Js"></a>曾断善根。<a id="a-Jt"></a>尊者舍利弗。<a id="a-Ju"></a>还令其人生于善根。<a id="a-Jv"></a>得正决定。<a id="a-Jw"></a>是故当知能生达分善根。<a id="a-Jx"></a>乃至亦能得阿罗汉果。</p>
  <p id="aJy">问曰。<a id="a-Jz"></a>杀断善根人。<a id="a-K0"></a>杀折脚蚁子。<a id="a-K1"></a>何者罪重耶。<a id="a-K2"></a>答曰。<a id="a-K3"></a>或有说者。<a id="a-K4"></a>若住等缠。<a id="a-K5"></a>其罪亦等。<a id="a-K6"></a>是为折脚蚁子断善根人其量正等。<a id="a-K7"></a>复有说者。<a id="a-K8"></a>杀折脚蚁子罪多于彼。<a id="a-K9"></a>所以者何。<a id="a-KA"></a>折脚蚁子。<a id="a-KB"></a>不断善根。<a id="a-KC"></a>彼人断善根。<a id="a-KD"></a>如是说者。<a id="a-KE"></a>呵责断善根者。<a id="a-KF"></a>若以杀生。<a id="a-KG"></a>杀折脚蚁子罪重。<a id="a-KH"></a>若以得罪。<a id="a-KI"></a>杀人罪重。<a id="a-KJ"></a>所以者何。<a id="a-KK"></a>若杀于人。<a id="a-KL"></a>则得边罪。<a id="a-KM"></a>若杀折脚蚁子。<a id="a-KN"></a>不得边罪。<a id="a-KO"></a>问曰。<a id="a-KP"></a>于何处受断善根邪见报耶。<a id="a-KQ"></a>答曰。<a id="a-KR"></a>于阿毗地狱受。<a id="a-KS"></a>如阿罗汉所趣。<a id="a-KT"></a>最上到于涅槃。<a id="a-KU"></a>断善根者所趣。<a id="a-KV"></a>最下到阿毗狱。</p>
  <p id="aKW">问曰。<a id="a-KX"></a>诸断善根尽住邪定聚耶。<a id="a-KY"></a>答曰。<a id="a-KZ"></a>如是。<a id="a-Ka"></a>若断善根。<a id="a-Kb"></a>尽住邪定。<a id="a-Kc"></a>颇有住邪定不断善根耶。<a id="a-Kd"></a>答曰有。<a id="a-Ke"></a>如阿阇世王是也。<a id="a-Kf"></a>复有作四句者。<a id="a-Kg"></a>或断善根非邪定。<a id="a-Kh"></a>或邪定不断善根。<a id="a-Ki"></a>乃至广作四句。<a id="a-Kj"></a>初句者。<a id="a-Kk"></a>富兰那等。<a id="a-Kl"></a>自言是佛六师是也。<a id="a-Km"></a>第二句者。<a id="a-Kn"></a>阿阇世王是也。<a id="a-Ko"></a>第三句者。<a id="a-Kp"></a>提婆达多是也。<a id="a-Kq"></a>第四句者。<a id="a-Kr"></a>除上尔所事。</p>
  <p id="aKs">问曰。<a id="a-Kt"></a>为不起断九种善根。<a id="a-Ku"></a>为数数起断九种善根耶。<a id="a-Kv"></a>答曰。<a id="a-Kw"></a>或有说者。<a id="a-Kx"></a>不起断诸善根。<a id="a-Ky"></a>如见道中不起。<a id="a-Kz"></a>彼亦如是。<a id="a-L0"></a>复有说者。<a id="a-L1"></a>或有断一二三善根而起已复断。<a id="a-L2"></a>评曰。<a id="a-L3"></a>不应作是说。<a id="a-L4"></a>如说不起者好。<a id="a-L5"></a>云何欲界增上善根云何微。<a id="a-L6"></a>乃至广说。<a id="a-L7"></a>问曰。<a id="a-L8"></a>何故问欲界系善根。<a id="a-L9"></a>不问色无色界耶。<a id="a-LA"></a>答曰。<a id="a-LB"></a>或有说者。<a id="a-LC"></a>作经者意欲尔。<a id="a-LD"></a>乃至广说。<a id="a-LE"></a>复有说者。<a id="a-LF"></a>此问初起方便入法。<a id="a-LG"></a>如问欲界。<a id="a-LH"></a>当知亦问色无色界。<a id="a-LI"></a>亦不说者。<a id="a-LJ"></a>当知此问有余。<a id="a-LK"></a>复有说者。<a id="a-LL"></a>先说不善根。<a id="a-LM"></a>谁是不善根近对治。<a id="a-LN"></a>所谓欲界善根也。<a id="a-LO"></a>是故问之。<a id="a-LP"></a>复有说者。<a id="a-LQ"></a>若易见易施设者则问。<a id="a-LR"></a>色无色界增上善根。<a id="a-LS"></a>虽易见易施设。<a id="a-LT"></a>而微者。<a id="a-LU"></a>难见难施设。<a id="a-LV"></a>所以不问。<a id="a-LW"></a>复有说者。<a id="a-LX"></a>欲令经文便故。<a id="a-LY"></a>色无色界增上善根。<a id="a-LZ"></a>虽易显现。<a id="a-La"></a>而微者难见。<a id="a-Lb"></a>若显现者。<a id="a-Lc"></a>经文烦乱。<a id="a-Ld"></a>所以者何。<a id="a-Le"></a>无断善根法故。<a id="a-Lf"></a>欲界有断善根法故。<a id="a-Lg"></a>若说微者。<a id="a-Lh"></a>则经文不烦是以问之。</p>
 </body>
</html>