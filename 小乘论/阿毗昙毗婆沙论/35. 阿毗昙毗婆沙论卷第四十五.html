<!doctype html>
<html id="z3IBVls154" data-ver="1210">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第四十五</h1>
  <h2 id="a2">使犍度一行品第二之二</h2>
  <p id="a3">为见结所系不为恚结所系者。<a id="a-4"></a>未离欲爱。<a id="a-5"></a>苦智已生集智未生。<a id="a-6"></a>欲界见苦所断法。<a id="a-7"></a>见集所断法。<a id="a-8"></a>见结未断。<a id="a-9"></a>苦智已生集智未生。<a id="a-A"></a>见苦所断恚结。<a id="a-B"></a>见结已断。<a id="a-C"></a>见集所断见结缘系。<a id="a-D"></a>见苦所断法。<a id="a-E"></a>为见结所系。<a id="a-F"></a>不为恚结所系。<a id="a-G"></a>所以者何。<a id="a-H"></a>自种恚结已断。<a id="a-I"></a>他种者。<a id="a-J"></a>于见苦所断法。<a id="a-K"></a>非缘系。<a id="a-L"></a>非一切遍。<a id="a-M"></a>故非相应系。<a id="a-N"></a>是他聚故。<a id="a-O"></a>色无色界见结未断。<a id="a-P"></a>或有八地见结未断。<a id="a-Q"></a>或有乃至非想非非想处见结未断。<a id="a-R"></a>彼非想非非想处。<a id="a-S"></a>或有四种断见结未断。<a id="a-T"></a>或见乃至见道断结未断者。<a id="a-U"></a>总而言之。<a id="a-V"></a>色无色界系法见结未断。<a id="a-W"></a>是名见结系不为恚结所系。<a id="a-X"></a>所以者何。<a id="a-Y"></a>色无色界无有恚结。<a id="a-Z"></a>广说如上。</p>
  <p id="aa">云何二俱系。<a id="a-b"></a>具缚欲界见道修道所断法。<a id="a-c"></a>二俱系。<a id="a-d"></a>具缚欲界见苦所断法。<a id="a-e"></a>一种恚结系。<a id="a-f"></a>二种见结系。<a id="a-g"></a>见集所断法亦如是。<a id="a-h"></a>见灭所断见相应法。<a id="a-i"></a>为一种恚结系。<a id="a-j"></a>三种见结系。<a id="a-k"></a>见不相应法。<a id="a-l"></a>一种恚结系。<a id="a-m"></a>二种见结系。<a id="a-n"></a>见道所断法亦如是。<a id="a-o"></a>欲界系修道所断法。<a id="a-p"></a>一种恚结系。<a id="a-q"></a>二种见结系。<a id="a-r"></a>欲爱未断。<a id="a-s"></a>苦智已生集智未生。<a id="a-t"></a>欲界系见集灭道修道所断法二俱系。<a id="a-u"></a>见集所断法。<a id="a-v"></a>一种恚结系。<a id="a-w"></a>一种见结系。<a id="a-x"></a>见灭所断见相应法。<a id="a-y"></a>一种恚结系。<a id="a-z"></a>二种见结系。<a id="a-10"></a>见不相应法。<a id="a-11"></a>一种恚结系。<a id="a-12"></a>一种见结系。<a id="a-13"></a>见道所断法亦如是。<a id="a-14"></a>修道所断法一种恚结系。<a id="a-15"></a>一种见结系。<a id="a-16"></a>欲界见苦所断法。<a id="a-17"></a>虽为见结系。<a id="a-18"></a>不为恚结系。<a id="a-19"></a>是故不说。<a id="a-1A"></a>集智已生灭智未生。<a id="a-1B"></a>欲界系见灭所断见相应法二俱系。<a id="a-1C"></a>欲界见灭所断见相应法。<a id="a-1D"></a>一种恚结系。<a id="a-1E"></a>一种见结系。<a id="a-1F"></a>见不相应法。<a id="a-1G"></a>虽为恚结所系。<a id="a-1H"></a>不为见结所系。<a id="a-1I"></a>是故不说。<a id="a-1J"></a>见道所断法亦如是。<a id="a-1K"></a>欲界修道所断法。<a id="a-1L"></a>虽为恚结所系。<a id="a-1M"></a>不为见结所系。<a id="a-1N"></a>是故不说。<a id="a-1O"></a>未离欲爱。<a id="a-1P"></a>灭智已生道智未生。<a id="a-1Q"></a>欲界系见道所断见相应法二俱系。<a id="a-1R"></a>一种恚结系。<a id="a-1S"></a>一种见结系欲界系见道所断见不相应法。<a id="a-1T"></a>及修道所断。<a id="a-1U"></a>虽为恚结所系。<a id="a-1V"></a>不为见结所系。<a id="a-1W"></a>是故不说。<a id="a-1X"></a>是名二俱系。<a id="a-1Y"></a>不系者。<a id="a-1Z"></a>集智已生灭智未生。<a id="a-1a"></a>见苦见集所断法。<a id="a-1b"></a>二俱不系。<a id="a-1c"></a>色无色界见灭见道所断见不相应法。<a id="a-1d"></a>二俱不系。<a id="a-1e"></a>色无色界修道所断法。<a id="a-1f"></a>二俱不系。<a id="a-1g"></a>灭智已生道智未生。<a id="a-1h"></a>欲界见苦集灭所断法。<a id="a-1i"></a>二俱不系。<a id="a-1j"></a>色无色界系见不相应法。<a id="a-1k"></a>及修道所断法。<a id="a-1l"></a>二俱不系。<a id="a-1m"></a>见谛具足世尊弟子。<a id="a-1n"></a>见道所断法。<a id="a-1o"></a>二俱不系。<a id="a-1p"></a>色无色界系修道所断法。<a id="a-1q"></a>二俱不系。<a id="a-1r"></a>已离欲爱欲界系法。<a id="a-1s"></a>二俱不系。<a id="a-1t"></a>已离色爱色界系法。<a id="a-1u"></a>二俱不系。<a id="a-1v"></a>已离无色界爱。<a id="a-1w"></a>一切不系。<a id="a-1x"></a>所以者何。<a id="a-1y"></a>彼结断故。<a id="a-1z"></a>处所亦断。<a id="a-20"></a>如恚结见结。<a id="a-21"></a>恚结疑结。<a id="a-22"></a>说亦如是。<a id="a-23"></a>所以者何。<a id="a-24"></a>此二结俱在三界。<a id="a-25"></a>四种断。<a id="a-26"></a>缘有漏无漏。<a id="a-27"></a>是一切遍非一切遍故。<a id="a-28"></a>问曰。<a id="a-29"></a>欲界中有恚结系不系义可尔。<a id="a-2A"></a>色无色界中无有恚结。<a id="a-2B"></a>云何说言恚结不系耶。<a id="a-2C"></a>答曰。<a id="a-2D"></a>不系有二种。<a id="a-2E"></a>一从系得不系。<a id="a-2F"></a>二性不系。<a id="a-2G"></a>欲界不系。<a id="a-2H"></a>是从系得不系。<a id="a-2I"></a>以有恚结故。<a id="a-2J"></a>色无色界不系。<a id="a-2K"></a>是性不系。<a id="a-2L"></a>以无恚结故。<a id="a-2M"></a>亦如毗尼中说。<a id="a-2N"></a>有二人。<a id="a-2O"></a>名净脱起。<a id="a-2P"></a>一未曾犯戒。<a id="a-2Q"></a>二虽有所犯。<a id="a-2R"></a>如法除却。<a id="a-2S"></a>未曾犯戒者。<a id="a-2T"></a>名本净脱起。<a id="a-2U"></a>虽有所犯。<a id="a-2V"></a>如法除却者。<a id="a-2W"></a>名本非净脱起。<a id="a-2X"></a>得净脱起。<a id="a-2Y"></a>彼亦如是。<a id="a-2Z"></a>若处所有恚结系。<a id="a-2a"></a>复有取结系耶。<a id="a-2b"></a>恚结在欲界。<a id="a-2c"></a>五种断缘有漏非一切遍。<a id="a-2d"></a>取结在三界。<a id="a-2e"></a>四种断缘有漏。<a id="a-2f"></a>是一切遍。<a id="a-2g"></a>非一切遍。<a id="a-2h"></a>若是具缚欲界系。<a id="a-2i"></a>五种处所。<a id="a-2j"></a>若为恚结所系。<a id="a-2k"></a>亦为取结所系。<a id="a-2l"></a>若为取结所系。<a id="a-2m"></a>亦为恚结系。<a id="a-2n"></a>若非具缚恚结。<a id="a-2o"></a>长在五种断。<a id="a-2p"></a>取结长在三界。<a id="a-2q"></a>是一切遍。<a id="a-2r"></a>是故得作四句。<a id="a-2s"></a>若处所有恚结。<a id="a-2t"></a>复有取结系耶。<a id="a-2u"></a>乃至广作四句。<a id="a-2v"></a>为恚结所系。<a id="a-2w"></a>不为取结所系者。<a id="a-2x"></a>未离欲爱。<a id="a-2y"></a>集智已生灭智未生。<a id="a-2z"></a>欲界系修道所断法。<a id="a-30"></a>恚结未断。<a id="a-31"></a>或有九种未断。<a id="a-32"></a>或有乃至下下种未断者。<a id="a-33"></a>灭智已生道智未生。<a id="a-34"></a>欲界系修道所断法。<a id="a-35"></a>恚结未断。<a id="a-36"></a>见谛具足世尊弟子。<a id="a-37"></a>欲爱未断。<a id="a-38"></a>欲界系修道所断法。<a id="a-39"></a>恚结未断。<a id="a-3A"></a>是名恚结所系不为取结所系。<a id="a-3B"></a>所以者何。<a id="a-3C"></a>取结。<a id="a-3D"></a>是一切遍。<a id="a-3E"></a>能缘五种者已断。<a id="a-3F"></a>修道所断法中。<a id="a-3G"></a>无有取结。<a id="a-3H"></a>为取结所系不为恚结所系者。<a id="a-3I"></a>欲爱未断。<a id="a-3J"></a>苦智已生集智未生。<a id="a-3K"></a>欲界系见苦所断法。<a id="a-3L"></a>见集所断。<a id="a-3M"></a>取结未断。<a id="a-3N"></a>苦智已生集智未生。<a id="a-3O"></a>欲界见苦所断。<a id="a-3P"></a>取结恚结已断。<a id="a-3Q"></a>见集所断。<a id="a-3R"></a>取结缘系。<a id="a-3S"></a>见苦所断法。<a id="a-3T"></a>为取结所系。<a id="a-3U"></a>不为恚结所系。<a id="a-3V"></a>所以者何。<a id="a-3W"></a>自种恚结已断。<a id="a-3X"></a>他种者。<a id="a-3Y"></a>于见苦所断。<a id="a-3Z"></a>非缘系。<a id="a-3a"></a>非一切遍。<a id="a-3b"></a>故非相应系。<a id="a-3c"></a>是他聚故。<a id="a-3d"></a>色无色界系法。<a id="a-3e"></a>取结未断。<a id="a-3f"></a>或有八地取结未断。<a id="a-3g"></a>或有乃至非想非非想处者。<a id="a-3h"></a>彼非想非非想处。<a id="a-3i"></a>或有四种未断。<a id="a-3j"></a>或有乃至一种未断者。<a id="a-3k"></a>总而言之。<a id="a-3l"></a>色无色界系法。<a id="a-3m"></a>取结未断。<a id="a-3n"></a>是名取结所系不为恚结所系。<a id="a-3o"></a>色无色界无有恚结。<a id="a-3p"></a>广说如上。<a id="a-3q"></a>俱系者。<a id="a-3r"></a>具缚欲界系。<a id="a-3s"></a>见道修道所断法。<a id="a-3t"></a>二俱系。<a id="a-3u"></a>具缚欲界见苦所断法。<a id="a-3v"></a>一种恚结系。<a id="a-3w"></a>二种取结系。<a id="a-3x"></a>见集所断。<a id="a-3y"></a>修道所断。<a id="a-3z"></a>说亦如是。<a id="a-40"></a>欲界系见灭所断法。<a id="a-41"></a>一种恚结系。<a id="a-42"></a>二种取结系。<a id="a-43"></a>见道所断法。<a id="a-44"></a>说亦如是。<a id="a-45"></a>欲爱未断。<a id="a-46"></a>苦智已生集智未生。<a id="a-47"></a>欲界见集灭道修道所断法。<a id="a-48"></a>二俱系见集所断修道所断。<a id="a-49"></a>一种恚结系。<a id="a-4A"></a>一种取结系。<a id="a-4B"></a>欲界见灭所断法。<a id="a-4C"></a>一种恚结系。<a id="a-4D"></a>二种取结系。<a id="a-4E"></a>见道所断法。<a id="a-4F"></a>说亦如是。<a id="a-4G"></a>欲界见苦所断法。<a id="a-4H"></a>虽为取结所系。<a id="a-4I"></a>不为恚结所系。<a id="a-4J"></a>是故不说。<a id="a-4K"></a>欲爱未尽。<a id="a-4L"></a>集智已生灭智未生。<a id="a-4M"></a>欲界系见灭所断法。<a id="a-4N"></a>一种恚结系。<a id="a-4O"></a>一种取结系。<a id="a-4P"></a>见道所断法。<a id="a-4Q"></a>说亦如是。<a id="a-4R"></a>修道所断法。<a id="a-4S"></a>虽为恚结所系。<a id="a-4T"></a>不为取结所系。<a id="a-4U"></a>是故不说。<a id="a-4V"></a>欲爱未断。<a id="a-4W"></a>灭智已生道智未生。<a id="a-4X"></a>欲界见道所断法二俱系。<a id="a-4Y"></a>一种恚结系。<a id="a-4Z"></a>一种取结系。<a id="a-4a"></a>修道所断法如上说。<a id="a-4b"></a>是名二俱系俱不系者。<a id="a-4c"></a>广说如经本。<a id="a-4d"></a>乃至离无色界欲。<a id="a-4e"></a>二俱不系。<a id="a-4f"></a>所以者何。<a id="a-4g"></a>若彼结断。<a id="a-4h"></a>处所亦断。<a id="a-4i"></a>若处所有恚结系。<a id="a-4j"></a>复有愱结系耶。<a id="a-4k"></a>恚结在欲界。<a id="a-4l"></a>如上说。<a id="a-4m"></a>愱结在欲界。<a id="a-4n"></a>修道断缘有漏。<a id="a-4o"></a>非一切遍。<a id="a-4p"></a>若是具缚欲界修道所断处所。<a id="a-4q"></a>若为恚结所系。<a id="a-4r"></a>亦为愱结所系。<a id="a-4s"></a>若为愱结所系。<a id="a-4t"></a>亦为恚结所系。<a id="a-4u"></a>若非具缚恚结。<a id="a-4v"></a>长在五种断。<a id="a-4w"></a>是故得作称后句。<a id="a-4x"></a>若处所有恚结系复有愱结系耶。<a id="a-4y"></a>答曰。<a id="a-4z"></a>若有愱结系。<a id="a-50"></a>亦有恚结系处所者。<a id="a-51"></a>谓欲界修道所断处所也。</p>
  <p id="a52">颇为恚结所系。<a id="a-53"></a>不为愱结所系耶。<a id="a-54"></a>答曰。<a id="a-55"></a>有欲界系见道所断恚结未断。<a id="a-56"></a>或有四种断恚结未断。<a id="a-57"></a>或有乃至见道所断恚结未断。<a id="a-58"></a>总而言之。<a id="a-59"></a>欲界系见道所断法。<a id="a-5A"></a>恚结未断。<a id="a-5B"></a>是名恚结所系不为愱结所系。<a id="a-5C"></a>所以者何。<a id="a-5D"></a>见道所断。<a id="a-5E"></a>无愱结故。<a id="a-5F"></a>如恚结。<a id="a-5G"></a>愱结恚结悭结。<a id="a-5H"></a>说亦如是。<a id="a-5I"></a>所以者何。<a id="a-5J"></a>此二结俱是欲界系。<a id="a-5K"></a>修道所断。<a id="a-5L"></a>缘有漏。<a id="a-5M"></a>非一切遍故。</p>
  <p id="a5N">若处所有无明结系。<a id="a-5O"></a>复有见结系耶。<a id="a-5P"></a>无明结在三界五种断。<a id="a-5Q"></a>缘有漏无漏。<a id="a-5R"></a>是一切遍。<a id="a-5S"></a>非一切遍。<a id="a-5T"></a>见结在三界。<a id="a-5U"></a>四种断缘有漏无漏。<a id="a-5V"></a>是一切遍。<a id="a-5W"></a>非一切遍。<a id="a-5X"></a>若是具缚三界五种断处所。<a id="a-5Y"></a>若为无明结所系。<a id="a-5Z"></a>亦为见结所系。<a id="a-5a"></a>若为见结所系。<a id="a-5b"></a>亦为无明结所系。<a id="a-5c"></a>若非具缚无明结。<a id="a-5d"></a>长在五种断。<a id="a-5e"></a>是故得作称后句。<a id="a-5f"></a>若处所有无明结系。<a id="a-5g"></a>复有见结系耶。<a id="a-5h"></a>答曰。<a id="a-5i"></a>若为见结所系。<a id="a-5j"></a>亦为无明结所系。<a id="a-5k"></a>处所者三界五种断处所。<a id="a-5l"></a>颇为无明结所系。<a id="a-5m"></a>不为见结所系耶。<a id="a-5n"></a>答曰有。<a id="a-5o"></a>集智已生灭智未生。<a id="a-5p"></a>见灭见道所断见不相应法无明结未断。<a id="a-5q"></a>见灭见道所断见不相应法何者是也。<a id="a-5r"></a>答曰。<a id="a-5s"></a>即彼邪见见取戒取爱恚慢疑不共无明相应法是也。<a id="a-5t"></a>此法无明结所系。<a id="a-5u"></a>不为见结所系。<a id="a-5v"></a>自聚中。<a id="a-5w"></a>缘系相应系。<a id="a-5x"></a>他聚中。<a id="a-5y"></a>作缘系非相应系。<a id="a-5z"></a>不为见结所系。<a id="a-60"></a>所以者何。<a id="a-61"></a>见结是一切遍。<a id="a-62"></a>能缘五种者已断。<a id="a-63"></a>余不断者。<a id="a-64"></a>于见灭见道所断见不相应不缘系。<a id="a-65"></a>缘无漏故。<a id="a-66"></a>不相应系。<a id="a-67"></a>以他聚故。<a id="a-68"></a>修道所断法。<a id="a-69"></a>无明结未断。<a id="a-6A"></a>或有九地无明结未断。<a id="a-6B"></a>或有乃至非想非非想处无明结未断。<a id="a-6C"></a>彼非想非非想处。<a id="a-6D"></a>或有九种无明结未断。<a id="a-6E"></a>或有乃至下下种未断者。<a id="a-6F"></a>总而言之。<a id="a-6G"></a>修道所断无明结未断。<a id="a-6H"></a>是名无明结所系非见结所系。<a id="a-6I"></a>所以者何。<a id="a-6J"></a>见结是一切遍能缘五种者已断。<a id="a-6K"></a>修道所断。<a id="a-6L"></a>无有见结。<a id="a-6M"></a>灭智已生道智未生。<a id="a-6N"></a>见道所断。<a id="a-6O"></a>见不相应法。<a id="a-6P"></a>无明结未断。<a id="a-6Q"></a>及修道所断法。<a id="a-6R"></a>无明结未断。<a id="a-6S"></a>广说如上。<a id="a-6T"></a>见谛具足世尊弟子。<a id="a-6U"></a>修道所断法。<a id="a-6V"></a>无明结未断。<a id="a-6W"></a>广说如上。<a id="a-6X"></a>如无明结。<a id="a-6Y"></a>见结无明结疑结。<a id="a-6Z"></a>说亦如是。<a id="a-6a"></a>所以者何。<a id="a-6b"></a>此二结俱在三界。<a id="a-6c"></a>四种断。<a id="a-6d"></a>缘有漏无漏。<a id="a-6e"></a>是一切遍。<a id="a-6f"></a>非一切遍。<a id="a-6g"></a>若处所有无明结系。<a id="a-6h"></a>复有取结系耶。<a id="a-6i"></a>无明结在三界。<a id="a-6j"></a>如上说。<a id="a-6k"></a>取结在三界。<a id="a-6l"></a>亦如上说。<a id="a-6m"></a>若是具缚三界五种断处所。<a id="a-6n"></a>如上说。<a id="a-6o"></a>若非具缚无明结。<a id="a-6p"></a>长在五种断。<a id="a-6q"></a>是故得作称后句。<a id="a-6r"></a>若处所有无明结系。<a id="a-6s"></a>复有取结系耶。<a id="a-6t"></a>答曰。<a id="a-6u"></a>若为取结所系。<a id="a-6v"></a>亦为无明结所系。<a id="a-6w"></a>颇为无明结所系。<a id="a-6x"></a>不为取结所系耶。<a id="a-6y"></a>答曰有。<a id="a-6z"></a>集智已生灭智未生。<a id="a-70"></a>修道所断法。<a id="a-71"></a>无明结未断。<a id="a-72"></a>广说如上。<a id="a-73"></a>灭智已生道智未生。<a id="a-74"></a>修道所断法。<a id="a-75"></a>无明结未断如上说。<a id="a-76"></a>见谛具足世尊弟子。<a id="a-77"></a>修道所断法。<a id="a-78"></a>无明结未断。<a id="a-79"></a>广说如上。<a id="a-7A"></a>若处所有无明结系。<a id="a-7B"></a>复有结愱系耶。<a id="a-7C"></a>无明结在三界如上说。<a id="a-7D"></a>愱结在欲界如上说。<a id="a-7E"></a>若是具缚欲界系。<a id="a-7F"></a>修道断处所。<a id="a-7G"></a>若为无明结所系。<a id="a-7H"></a>亦为愱结所系。<a id="a-7I"></a>若为愱结所系。<a id="a-7J"></a>亦为无明结所系。<a id="a-7K"></a>若非具缚无明结。<a id="a-7L"></a>长在三界五种断。<a id="a-7M"></a>是故得作称后句。<a id="a-7N"></a>若处所有无明结系。<a id="a-7O"></a>复有愱结系耶。<a id="a-7P"></a>答曰。<a id="a-7Q"></a>若为愱结所系。<a id="a-7R"></a>亦为无明结所系。<a id="a-7S"></a>处所者。<a id="a-7T"></a>是欲界系修道所断处所。<a id="a-7U"></a>颇为无明结所系。<a id="a-7V"></a>不为愱结所系耶。<a id="a-7W"></a>答曰有。<a id="a-7X"></a>欲界系见道所断法。<a id="a-7Y"></a>无明结未断。<a id="a-7Z"></a>或有四种无明结未断。<a id="a-7a"></a>或有乃至见道一种未断。<a id="a-7b"></a>色无色界系法。<a id="a-7c"></a>无明结未断。<a id="a-7d"></a>或有九地无明结未断。<a id="a-7e"></a>或有乃至非想非非想处未断。<a id="a-7f"></a>即彼非想非非想处。<a id="a-7g"></a>或有五种无明结未断。<a id="a-7h"></a>或有乃至修道所断未断。<a id="a-7i"></a>彼修道所断无明结。<a id="a-7j"></a>或有九种未断。<a id="a-7k"></a>或有乃至下下种未断者。<a id="a-7l"></a>总而言之。<a id="a-7m"></a>色无色界无明结未断。<a id="a-7n"></a>如无明结。<a id="a-7o"></a>愱结无明结悭结。<a id="a-7p"></a>说亦如上。<a id="a-7q"></a>所以者何。<a id="a-7r"></a>此二结俱在欲界。<a id="a-7s"></a>如上说。</p>
  <p id="a7t">若处所有见结系。<a id="a-7u"></a>复有取结系邪。<a id="a-7v"></a>见结在三界。<a id="a-7w"></a>如上说。<a id="a-7x"></a>取结在三界。<a id="a-7y"></a>亦如上说。<a id="a-7z"></a>若是具缚。<a id="a-80"></a>如上说。<a id="a-81"></a>若非具缚取结。<a id="a-82"></a>长在有漏。<a id="a-83"></a>是故得作顺前句。<a id="a-84"></a>若处所有见结系。<a id="a-85"></a>复有取结系耶。<a id="a-86"></a>答曰。<a id="a-87"></a>若为见结所系亦为取结所系。<a id="a-88"></a>处所者。<a id="a-89"></a>三界五种断处所。<a id="a-8A"></a>颇为取结所系。<a id="a-8B"></a>不为见结所系耶。<a id="a-8C"></a>答曰有。<a id="a-8D"></a>集智已生灭智未生。<a id="a-8E"></a>见灭见道所断见不相应法。<a id="a-8F"></a>取结未断。<a id="a-8G"></a>灭智已生道智未生。<a id="a-8H"></a>见道所断见不相应法。<a id="a-8I"></a>取结未断。<a id="a-8J"></a>广说如上。<a id="a-8K"></a>若处所有见结系。<a id="a-8L"></a>复有疑结系邪。<a id="a-8M"></a>见结在三界。<a id="a-8N"></a>如上说。<a id="a-8O"></a>疑结在三界。<a id="a-8P"></a>亦如上说。<a id="a-8Q"></a>若是具缚三界五种断处所。<a id="a-8R"></a>若为见结所系。<a id="a-8S"></a>亦为疑结所系。<a id="a-8T"></a>若为疑结所系。<a id="a-8U"></a>亦为见结所系。<a id="a-8V"></a>若非具缚。<a id="a-8W"></a>各各长在自聚中。<a id="a-8X"></a>是故得作自根本四句。<a id="a-8Y"></a>若处所为见结所系。<a id="a-8Z"></a>复为疑结所系耶。<a id="a-8a"></a>乃至广作四句。<a id="a-8b"></a>为见结所系。<a id="a-8c"></a>不为疑结所系者。<a id="a-8d"></a>集智已生灭智未生。<a id="a-8e"></a>见灭见道所断见相应法。<a id="a-8f"></a>见结未断。<a id="a-8g"></a>灭智已生道智未生。<a id="a-8h"></a>见道所断见相应法。<a id="a-8i"></a>见结未断。<a id="a-8j"></a>是名见结所系非疑结所系。<a id="a-8k"></a>所以者何。<a id="a-8l"></a>疑结是一切遍。<a id="a-8m"></a>能缘五种者已断。<a id="a-8n"></a>余不断者于见相应法。<a id="a-8o"></a>非缘系缘无漏故。<a id="a-8p"></a>非相应系。<a id="a-8q"></a>以他聚故。<a id="a-8r"></a>为疑结所系。<a id="a-8s"></a>不为见结所系者。<a id="a-8t"></a>集智已生灭智未生。<a id="a-8u"></a>见灭见道所断疑相应法。<a id="a-8v"></a>疑结未断。<a id="a-8w"></a>灭智已生道智未生。<a id="a-8x"></a>见道所断疑相应法。<a id="a-8y"></a>疑结未断。<a id="a-8z"></a>是名疑结所系不为见结所系。<a id="a-90"></a>所以者何。<a id="a-91"></a>见结是一切遍。<a id="a-92"></a>能缘五种者已断。<a id="a-93"></a>余不断者。<a id="a-94"></a>于疑相应法。<a id="a-95"></a>不缘系。<a id="a-96"></a>缘无漏故。<a id="a-97"></a>非相应系。<a id="a-98"></a>以他聚故。<a id="a-99"></a>俱系者。<a id="a-9A"></a>具缚见道修道所断法二俱系。<a id="a-9B"></a>具缚见苦所断法。<a id="a-9C"></a>二种见结系。<a id="a-9D"></a>二种疑结系。<a id="a-9E"></a>见集所断修道所断法亦如是。<a id="a-9F"></a>见灭所断见相应法。<a id="a-9G"></a>三种见结系。<a id="a-9H"></a>二种疑结系。<a id="a-9I"></a>疑相应法。<a id="a-9J"></a>三种疑结系。<a id="a-9K"></a>二种见结系。<a id="a-9L"></a>见结疑结不相应法。<a id="a-9M"></a>二种疑结系。<a id="a-9N"></a>二种见结系。<a id="a-9O"></a>见道所断亦如是。<a id="a-9P"></a>苦智已生集智未生。<a id="a-9Q"></a>见集见灭见道修道所断法二俱系。<a id="a-9R"></a>苦智已生集智未生。<a id="a-9S"></a>见苦集灭道修道所断法二俱系见苦所断法。<a id="a-9T"></a>一种见结系。<a id="a-9U"></a>一种疑结系。<a id="a-9V"></a>见集所断修道所断亦如是。<a id="a-9W"></a>见灭所断见相应法。<a id="a-9X"></a>二种见结系。<a id="a-9Y"></a>一种疑结系。<a id="a-9Z"></a>疑相应法。<a id="a-9a"></a>二种疑结系。<a id="a-9b"></a>一种见结系。<a id="a-9c"></a>见结疑结不相应法。<a id="a-9d"></a>一种见结系。<a id="a-9e"></a>一种疑结系。<a id="a-9f"></a>见道所断法亦如是。<a id="a-9g"></a>二俱不系者。<a id="a-9h"></a>广说如经本。<a id="a-9i"></a>乃至离无色界欲。<a id="a-9j"></a>二俱不系。<a id="a-9k"></a>所以者何。<a id="a-9l"></a>彼结若断。<a id="a-9m"></a>处所亦断。<a id="a-9n"></a>若处所有见结系。<a id="a-9o"></a>复有愱结系邪。<a id="a-9p"></a>见结在三界如上说。<a id="a-9q"></a>愱结在欲界。<a id="a-9r"></a>广说如上。<a id="a-9s"></a>若是具缚欲界修道所断法。<a id="a-9t"></a>若为见结所系。<a id="a-9u"></a>亦为愱结所系。<a id="a-9v"></a>若为愱结所系。<a id="a-9w"></a>亦为见结所系。<a id="a-9x"></a>若非具缚见结。<a id="a-9y"></a>长在三界。<a id="a-9z"></a>四种断。<a id="a-A0"></a>愱结长在修道所断。<a id="a-A1"></a>是故得作四句。<a id="a-A2"></a>若处所为见结所系。<a id="a-A3"></a>复为愱结所系耶。<a id="a-A4"></a>乃至广作四句。<a id="a-A5"></a>为见结所系。<a id="a-A6"></a>不为愱结所系者。<a id="a-A7"></a>欲界系见道所断法。<a id="a-A8"></a>见结未断。<a id="a-A9"></a>或有四种未断。<a id="a-AA"></a>或有乃至见道见结未断。<a id="a-AB"></a>色无色界系法见结未断。<a id="a-AC"></a>或有八地见结未断。<a id="a-AD"></a>或有乃至非想非非想处未断。<a id="a-AE"></a>彼非想非非想处。<a id="a-AF"></a>或有四种未断。<a id="a-AG"></a>或有乃至见道见结未断。<a id="a-AH"></a>是名为见结所系不为愱结所系。<a id="a-AI"></a>为愱结所系非见结所系者。<a id="a-AJ"></a>欲爱未断。<a id="a-AK"></a>集智已生灭智未生。<a id="a-AL"></a>欲界系修道所断法。<a id="a-AM"></a>愱结未断。<a id="a-AN"></a>乃至见谛具足世尊弟子。<a id="a-AO"></a>欲爱未断。<a id="a-AP"></a>欲界系修道所断法。<a id="a-AQ"></a>愱结未断。<a id="a-AR"></a>是名为愱结所系不为见结所系。<a id="a-AS"></a>俱系者。<a id="a-AT"></a>具缚人。<a id="a-AU"></a>欲界系修道所断法二俱系。<a id="a-AV"></a>具系人欲界系修道所断法。<a id="a-AW"></a>一种愱结系。<a id="a-AX"></a>二种见结系。<a id="a-AY"></a>未离欲。<a id="a-AZ"></a>苦智已生集智未生。<a id="a-Aa"></a>欲界系修道所断法二俱系。<a id="a-Ab"></a>一种见结系。<a id="a-Ac"></a>一种愱结系。<a id="a-Ad"></a>俱不系者。<a id="a-Ae"></a>广说如经本。<a id="a-Af"></a>乃至离无色界爱。<a id="a-Ag"></a>二俱不系。<a id="a-Ah"></a>如见结。<a id="a-Ai"></a>愱结见结悭结亦如是。<a id="a-Aj"></a>如见结门疑结门亦如是。<a id="a-Ak"></a>若处所有取结系。<a id="a-Al"></a>复有疑结系耶。<a id="a-Am"></a>广说应如见结取结。<a id="a-An"></a>取结疑结亦如是。<a id="a-Ao"></a>若处所有取结系。<a id="a-Ap"></a>复有愱结系耶。<a id="a-Aq"></a>广说如经本。<a id="a-Ar"></a>如取结。<a id="a-As"></a>愱结取结悭结说亦如是。</p>
  <p id="aAt">若处所有愱结系。<a id="a-Au"></a>复有悭结系耶。<a id="a-Av"></a>答曰如是。<a id="a-Aw"></a>所以者何。<a id="a-Ax"></a>此俱在欲界。<a id="a-Ay"></a>修道所断。<a id="a-Az"></a>俱缘有漏。<a id="a-B0"></a>俱非一切遍。<a id="a-B1"></a>问曰。<a id="a-B2"></a>如愱因他生。<a id="a-B3"></a>悭因自起。<a id="a-B4"></a>何故。<a id="a-B5"></a>答言。<a id="a-B6"></a>如是耶。<a id="a-B7"></a>答曰。<a id="a-B8"></a>愱缘他亦因他生。<a id="a-B9"></a>缘己不因己生。<a id="a-BA"></a>悭缘己亦因己生。<a id="a-BB"></a>缘他不因他生。<a id="a-BC"></a>复有说者。<a id="a-BD"></a>此二法。<a id="a-BE"></a>缘他亦因他生。<a id="a-BF"></a>缘己亦因己生。<a id="a-BG"></a>问曰。<a id="a-BH"></a>如愱缘他亦因他生可尔。<a id="a-BI"></a>因己亦缘己生。<a id="a-BJ"></a>云何可尔耶。<a id="a-BK"></a>答曰。<a id="a-BL"></a>犹如有人。<a id="a-BM"></a>为二比丘。<a id="a-BN"></a>作资生物。<a id="a-BO"></a>一则成好。<a id="a-BP"></a>二不成好。<a id="a-BQ"></a>不成好者。<a id="a-BR"></a>便作是念如我所作。<a id="a-BS"></a>或不好使彼所作亦不成好。<a id="a-BT"></a>问曰。<a id="a-BU"></a>如悭缘己亦因己生可尔。<a id="a-BV"></a>缘他亦因他生。<a id="a-BW"></a>云何可尔耶。<a id="a-BX"></a>答曰。<a id="a-BY"></a>悭亦有因他生。<a id="a-BZ"></a>犹如有人。<a id="a-Ba"></a>见他布施。<a id="a-Bb"></a>便生悭心。<a id="a-Bc"></a>此人何以施他如是物耶。<a id="a-Bd"></a>是故此二亦缘自他生因自他生。<a id="a-Be"></a>若处所有过去爱结系。<a id="a-Bf"></a>复有未来爱结系耶。<a id="a-Bg"></a>乃至广说。<a id="a-Bh"></a>有总相烦恼。<a id="a-Bi"></a>有别相烦恼。<a id="a-Bj"></a>别相烦恼者。<a id="a-Bk"></a>谓爱恚慢愱悭。<a id="a-Bl"></a>总相烦恼者。<a id="a-Bm"></a>谓无明结见结取结疑结。<a id="a-Bn"></a>别相烦恼。<a id="a-Bo"></a>系三界五种处所在未来世者。<a id="a-Bp"></a>能系三世。<a id="a-Bq"></a>过去不定。<a id="a-Br"></a>若前生不断则系。<a id="a-Bs"></a>若前不生。<a id="a-Bt"></a>生者已断则不系。<a id="a-Bu"></a>现在亦不定。<a id="a-Bv"></a>若现在前则系。<a id="a-Bw"></a>若不现在前则不系。<a id="a-Bx"></a>爱结系三界五种处所。<a id="a-By"></a>未来爱结。<a id="a-Bz"></a>系三界五种三世处所。<a id="a-C0"></a>过去不定。<a id="a-C1"></a>若前生不断则系。<a id="a-C2"></a>若前不生。<a id="a-C3"></a>生者已断则不系。<a id="a-C4"></a>现在亦不定。<a id="a-C5"></a>若现在前则系。<a id="a-C6"></a>若不现在前则不系。<a id="a-C7"></a>如爱结。<a id="a-C8"></a>慢结说亦如是。<a id="a-C9"></a>恚结系欲界五种断三世处所。<a id="a-CA"></a>未来恚结系。<a id="a-CB"></a>欲界五种断三世处所。<a id="a-CC"></a>过去不定。<a id="a-CD"></a>若前生不断则系若前不生。<a id="a-CE"></a>生者已断则不系。<a id="a-CF"></a>现在不定。<a id="a-CG"></a>若现在前则系。<a id="a-CH"></a>若不现在前则不系。<a id="a-CI"></a>愱结系欲界修道所断法三世处所。<a id="a-CJ"></a>未来愱结。<a id="a-CK"></a>系欲界。<a id="a-CL"></a>系三世修道所断处所。<a id="a-CM"></a>过去不定。<a id="a-CN"></a>若前生不断则系。<a id="a-CO"></a>若前不生。<a id="a-CP"></a>生者已断则不系。<a id="a-CQ"></a>现在亦不定。<a id="a-CR"></a>若现在前则系。<a id="a-CS"></a>若不现在前则不系。<a id="a-CT"></a>如愱结。<a id="a-CU"></a>悭结说亦如是。<a id="a-CV"></a>总相烦恼。<a id="a-CW"></a>系三界五种断处所。<a id="a-CX"></a>过去总相烦恼。<a id="a-CY"></a>系三界五种。<a id="a-CZ"></a>断三世处所。<a id="a-Ca"></a>未来现在说亦如是。<a id="a-Cb"></a>此说是历六七人七。<a id="a-Cc"></a>略毗婆沙。<a id="a-Cd"></a>若处所有过去爱结系。<a id="a-Ce"></a>复有未来爱结系耶。<a id="a-Cf"></a>答曰。<a id="a-Cg"></a>如是取。<a id="a-Ch"></a>所以者何。<a id="a-Ci"></a>先作是说。<a id="a-Cj"></a>未来爱结。<a id="a-Ck"></a>系三世处所。<a id="a-Cl"></a>设有未来爱结系。<a id="a-Cm"></a>复有过去爱结系耶。<a id="a-Cn"></a>答曰。<a id="a-Co"></a>若前生不断则系若前不生。<a id="a-Cp"></a>生者已断则不系。<a id="a-Cq"></a>问曰。<a id="a-Cr"></a>若过去爱结断时。<a id="a-Cs"></a>即彼时未来爱结亦断。<a id="a-Ct"></a>何故未来世定。<a id="a-Cu"></a>过去不定。<a id="a-Cv"></a>而作是说。<a id="a-Cw"></a>若前生不断则系。<a id="a-Cx"></a>若前不生生者已断则不系耶。<a id="a-Cy"></a>外国法师作如是说。<a id="a-Cz"></a>若说前生不断则系。<a id="a-D0"></a>是说中结。<a id="a-D1"></a>若前不生。<a id="a-D2"></a>是说下结。<a id="a-D3"></a>生者已断。<a id="a-D4"></a>是说上结。<a id="a-D5"></a>罽宾沙门复作是说。<a id="a-D6"></a>若说前生不断则系。<a id="a-D7"></a>是说三种结。<a id="a-D8"></a>若说前不生。<a id="a-D9"></a>是说下结。<a id="a-DA"></a>若说生者已断。<a id="a-DB"></a>是说中结上结。<a id="a-DC"></a>如过去上中爱结断。<a id="a-DD"></a>未来亦尔。<a id="a-DE"></a>不生下爱结未来世系处所有未来爱结系。<a id="a-DF"></a>即彼处所。<a id="a-DG"></a>过去前生爱结不断则系。<a id="a-DH"></a>若前不生。<a id="a-DI"></a>生者于余处所生。<a id="a-DJ"></a>若前不生若于余处所生。<a id="a-DK"></a>即彼处所生。<a id="a-DL"></a>生者已断则不系。</p>
  <p id="aDM">若处所有过去爱结系。<a id="a-DN"></a>复有现在爱结系耶。<a id="a-DO"></a>答曰。<a id="a-DP"></a>现在若现在前。<a id="a-DQ"></a>若不起爱结。<a id="a-DR"></a>若起余结现在前。<a id="a-DS"></a>若起善不隐没无记心现在前。<a id="a-DT"></a>若无心。<a id="a-DU"></a>是故说为现在前。<a id="a-DV"></a>设有现在爱结系。<a id="a-DW"></a>复有过去爱结系耶。<a id="a-DX"></a>答曰。<a id="a-DY"></a>若前生不断则系。<a id="a-DZ"></a>若前不生。<a id="a-Da"></a>生者已断则不系。<a id="a-Db"></a>若处所有未来爱结系。<a id="a-Dc"></a>复有现在爱结系耶。<a id="a-Dd"></a>答曰。<a id="a-De"></a>若现在前。<a id="a-Df"></a>广说如上。<a id="a-Dg"></a>设有现在爱结系。<a id="a-Dh"></a>复有未来爱结系耶。<a id="a-Di"></a>答曰。<a id="a-Dj"></a>如是。<a id="a-Dk"></a>所以者何。<a id="a-Dl"></a>先作是说。<a id="a-Dm"></a>未来爱结系三世法。<a id="a-Dn"></a>若处所有过去爱结系。<a id="a-Do"></a>复有未来现在爱结系耶。<a id="a-Dp"></a>答曰。<a id="a-Dq"></a>未来则系现在。<a id="a-Dr"></a>若现在前。<a id="a-Ds"></a>广说如上。<a id="a-Dt"></a>设有未来现在爱结系。<a id="a-Du"></a>复有过去耶。<a id="a-Dv"></a>答曰。<a id="a-Dw"></a>若前生不断则系。<a id="a-Dx"></a>若前不生生者。<a id="a-Dy"></a>已断则不系。<a id="a-Dz"></a>前生不断则系者。<a id="a-E0"></a>若处所有未来现在爱结系。<a id="a-E1"></a>即彼处所亦有过去前生爱结者则系。<a id="a-E2"></a>若未来现在爱结处所异。<a id="a-E3"></a>过去已生爱结处所异则不系。<a id="a-E4"></a>若前不生。<a id="a-E5"></a>即于彼处所生者已断则不系。<a id="a-E6"></a>若处所有未来爱结系。<a id="a-E7"></a>复有过去现在爱结系耶。<a id="a-E8"></a>答曰。<a id="a-E9"></a>或有未来爱结系。<a id="a-EA"></a>无过去现在。<a id="a-EB"></a>或有过去。<a id="a-EC"></a>无现在。<a id="a-ED"></a>或有现在。<a id="a-EE"></a>无过去。<a id="a-EF"></a>或有过去现在有未来爱结系无过去现在者。<a id="a-EG"></a>若处所爱结未断。<a id="a-EH"></a>则明未来有爱结系。<a id="a-EI"></a>若前不生。<a id="a-EJ"></a>生者已断。<a id="a-EK"></a>则明过去无爱结系。<a id="a-EL"></a>若不现在前。<a id="a-EM"></a>则明现在无爱结系。<a id="a-EN"></a>有过去无现在者。<a id="a-EO"></a>若处所前生爱结未断。<a id="a-EP"></a>则明有过去爱结系。<a id="a-EQ"></a>不现在前。<a id="a-ER"></a>则明现在无爱结系。<a id="a-ES"></a>有现在无过去者。<a id="a-ET"></a>若有过去爱结系。<a id="a-EU"></a>则有未来爱结系。<a id="a-EV"></a>有现在无过去者。<a id="a-EW"></a>若处所爱结现在前。<a id="a-EX"></a>则明现在有爱结系。<a id="a-EY"></a>若前不生。<a id="a-EZ"></a>生者已断。<a id="a-Ea"></a>则明过去无爱结系。<a id="a-Eb"></a>若现在爱结系。<a id="a-Ec"></a>则有未来爱结系。<a id="a-Ed"></a>有过去现在者。<a id="a-Ee"></a>若处所有前生爱结系则明有过去爱结系。<a id="a-Ef"></a>若处所爱结现在前。<a id="a-Eg"></a>则明有现在爱结系。<a id="a-Eh"></a>若过去现在有爱结系。<a id="a-Ei"></a>未来必有。<a id="a-Ej"></a>若处所有现在爱结系。<a id="a-Ek"></a>复有过去未来爱结系耶。<a id="a-El"></a>答曰。<a id="a-Em"></a>未来则系过去。<a id="a-En"></a>若前生不断则系。<a id="a-Eo"></a>若前不生。<a id="a-Ep"></a>生者已断则不系。<a id="a-Eq"></a>设有过去未来爱结系。<a id="a-Er"></a>复有现在爱结系耶。<a id="a-Es"></a>答曰。<a id="a-Et"></a>若现在前。<a id="a-Eu"></a>广说如上。<a id="a-Ev"></a>诸别相烦恼。<a id="a-Ew"></a>此中略说。<a id="a-Ex"></a>如爱结作六句。<a id="a-Ey"></a>恚结慢结愱结悭结。<a id="a-Ez"></a>非一切遍。<a id="a-F0"></a>无明结作六句亦如是。<a id="a-F1"></a>若处所有过去见结系。<a id="a-F2"></a>复有未来见结系耶。<a id="a-F3"></a>答曰。<a id="a-F4"></a>如是若有未来见结系。<a id="a-F5"></a>复有过去见结系耶。<a id="a-F6"></a>答曰如是。<a id="a-F7"></a>所以者何。<a id="a-F8"></a>先作是说。<a id="a-F9"></a>诸总相烦恼。<a id="a-FA"></a>尽系三世法。<a id="a-FB"></a>未来现在。<a id="a-FC"></a>尽缘三世。<a id="a-FD"></a>广说如经本。<a id="a-FE"></a>见结作六句。<a id="a-FF"></a>诸总相烦恼。<a id="a-FG"></a>此中略说。<a id="a-FH"></a>如见结作六句。<a id="a-FI"></a>取结疑结。<a id="a-FJ"></a>是一切遍。<a id="a-FK"></a>无明结作六句亦如是。<a id="a-FL"></a>若处所有过去爱结系。<a id="a-FM"></a>复有过去恚结系耶。<a id="a-FN"></a>答曰。<a id="a-FO"></a>若前生不断则系。<a id="a-FP"></a>若前不生。<a id="a-FQ"></a>生者已断则不系。<a id="a-FR"></a>若前生不断则系者。<a id="a-FS"></a>若处所有过去爱结系。<a id="a-FT"></a>即彼处所有过去前生恚结系。<a id="a-FU"></a>若前不生。<a id="a-FV"></a>若于余处生。<a id="a-FW"></a>若生者已断则不系。<a id="a-FX"></a>设有过去恚结系。<a id="a-FY"></a>复有过去爱结系耶。<a id="a-FZ"></a>答曰。<a id="a-Fa"></a>若前生不断则系。<a id="a-Fb"></a>若前不生。<a id="a-Fc"></a>生者已断则不系。<a id="a-Fd"></a>若前生不断则系者。<a id="a-Fe"></a>若处所有过去恚结系。<a id="a-Ff"></a>即彼处所有过去前生爱结系。<a id="a-Fg"></a>若前不生。<a id="a-Fh"></a>若于余处生。<a id="a-Fi"></a>若生者已断则不系。<a id="a-Fj"></a>若处所有过去爱结系。<a id="a-Fk"></a>复有未来恚结系耶。<a id="a-Fl"></a>答曰。<a id="a-Fm"></a>若不断。<a id="a-Fn"></a>云何不断耶。<a id="a-Fo"></a>答曰。<a id="a-Fp"></a>未离欲爱。<a id="a-Fq"></a>设有未来恚结系。<a id="a-Fr"></a>复有过去爱结系耶。<a id="a-Fs"></a>答曰。<a id="a-Ft"></a>若前生不断则系。<a id="a-Fu"></a>若前不生。<a id="a-Fv"></a>生者已断则不系。<a id="a-Fw"></a>若前生不断则系者。<a id="a-Fx"></a>若处所有未来恚结系。<a id="a-Fy"></a>即彼处所亦有过去前生爱结系。<a id="a-Fz"></a>若前不生。<a id="a-G0"></a>若于余处生。<a id="a-G1"></a>若生者已断则不系。<a id="a-G2"></a>若处所有过去爱结系。<a id="a-G3"></a>复有现在恚结系耶。<a id="a-G4"></a>答曰。<a id="a-G5"></a>若现在前。<a id="a-G6"></a>云何现在前。<a id="a-G7"></a>答曰。<a id="a-G8"></a>若不起余结不起善有漏不隐没无记心。<a id="a-G9"></a>若非无心。<a id="a-GA"></a>是名现在前。<a id="a-GB"></a>设有现在恚结系。<a id="a-GC"></a>复有过去爱结系耶。<a id="a-GD"></a>答曰。<a id="a-GE"></a>若前生不断则系。<a id="a-GF"></a>若前不生。<a id="a-GG"></a>生者已断则不系。<a id="a-GH"></a>广说如上。</p>
  <p id="aGI">若处所有过去爱结系。<a id="a-GJ"></a>复有过去现在恚结系耶。<a id="a-GK"></a>答曰。<a id="a-GL"></a>或有过去爱结系无过去现在恚结系。<a id="a-GM"></a>或有过去无现在。<a id="a-GN"></a>或有现在无过去。<a id="a-GO"></a>或有过去现在有过去爱结系。<a id="a-GP"></a>无过去现在恚结系者。<a id="a-GQ"></a>若处所有前生。<a id="a-GR"></a>爱结不断则系。<a id="a-GS"></a>是明有过去爱结系。<a id="a-GT"></a>即彼处所不生前生恚结。<a id="a-GU"></a>生者已断则不系。<a id="a-GV"></a>是明无过去恚结系。<a id="a-GW"></a>不现在前。<a id="a-GX"></a>则明无现在恚结系。<a id="a-GY"></a>或有过去无现在者。<a id="a-GZ"></a>若处所前生。<a id="a-Ga"></a>恚结爱结不断则系。<a id="a-Gb"></a>是明有过去恚结爱结系。<a id="a-Gc"></a>无现在则明无现在恚结系。<a id="a-Gd"></a>或有现在无过去者。<a id="a-Ge"></a>若处所前生。<a id="a-Gf"></a>过去爱结不断则系。<a id="a-Gg"></a>是明有过去爱结系。<a id="a-Gh"></a>即彼处所恚结现在前。<a id="a-Gi"></a>则明有现在恚结系。<a id="a-Gj"></a>若前不生。<a id="a-Gk"></a>生者已断。<a id="a-Gl"></a>则明无过去恚结系。<a id="a-Gm"></a>或有过去现在者。<a id="a-Gn"></a>若处所有过去前生爱结恚结。<a id="a-Go"></a>不断则系则明有过去爱结恚结系。<a id="a-Gp"></a>即彼处所恚结现在前。<a id="a-Gq"></a>则明有现在恚结系。<a id="a-Gr"></a>设有过去现在恚结系。<a id="a-Gs"></a>复有过去爱结系耶。<a id="a-Gt"></a>答曰。<a id="a-Gu"></a>若前生不断则系。<a id="a-Gv"></a>若前不生。<a id="a-Gw"></a>生者已断则不系广说如上。<a id="a-Gx"></a>若处所有过去爱结系。<a id="a-Gy"></a>复有未来现在恚结系耶。<a id="a-Gz"></a>答曰。<a id="a-H0"></a>余广说如经本。<a id="a-H1"></a>作七句如经本。<a id="a-H2"></a>如爱结恚结。<a id="a-H3"></a>爱结愱结爱结悭结说亦如是。<a id="a-H4"></a>此中差别者应说。<a id="a-H5"></a>欲界系见道所断法。<a id="a-H6"></a>前生爱结。<a id="a-H7"></a>不断则系。<a id="a-H8"></a>爱结慢结爱结无明结。<a id="a-H9"></a>广说如经本。<a id="a-HA"></a>若处所有过去爱结系。<a id="a-HB"></a>复有过去见结系耶。<a id="a-HC"></a>答曰。<a id="a-HD"></a>若不断。<a id="a-HE"></a>云何不断。<a id="a-HF"></a>答曰。<a id="a-HG"></a>若道比智未生。<a id="a-HH"></a>设有过去见结系。<a id="a-HI"></a>复有过去爱结系耶。<a id="a-HJ"></a>答曰。<a id="a-HK"></a>若前生不断则系。<a id="a-HL"></a>广说如上。<a id="a-HM"></a>若处所有过去爱结系耶。<a id="a-HN"></a>答曰。<a id="a-HO"></a>若不断。<a id="a-HP"></a>云何不断。<a id="a-HQ"></a>答曰。<a id="a-HR"></a>道比智未生。<a id="a-HS"></a>设有未来见结系。<a id="a-HT"></a>复有过去爱结系耶。<a id="a-HU"></a>答曰。<a id="a-HV"></a>广说如经本。<a id="a-HW"></a>作七句亦如经本。<a id="a-HX"></a>如爱结见结作七句。<a id="a-HY"></a>爱结取结爱结疑结作七句。<a id="a-HZ"></a>说亦如是。</p>
  <p id="aHa">过去爱结。<a id="a-Hb"></a>过去恚结。<a id="a-Hc"></a>问过去慢结。<a id="a-Hd"></a>应作七句。<a id="a-He"></a>或有说者。<a id="a-Hf"></a>七句中。<a id="a-Hg"></a>初句应作七句。<a id="a-Hh"></a>所以者何。<a id="a-Hi"></a>此中问七七句。<a id="a-Hj"></a>答曰。<a id="a-Hk"></a>七七句故。<a id="a-Hl"></a>如先以过去爱结恚结。<a id="a-Hm"></a>问过去慢结。<a id="a-Hn"></a>次问未来慢结。<a id="a-Ho"></a>次问现在。<a id="a-Hp"></a>次问过去现在。<a id="a-Hq"></a>次问未来现在。<a id="a-Hr"></a>次问过去未来。<a id="a-Hs"></a>次问过去未来现在。<a id="a-Ht"></a>慢结亦应如是说。<a id="a-Hu"></a>先以过去爱恚。<a id="a-Hv"></a>问未来慢作初句。<a id="a-Hw"></a>次问现在。<a id="a-Hx"></a>次问过去现在。<a id="a-Hy"></a>次问未来现在。<a id="a-Hz"></a>次问过去未来。<a id="a-I0"></a>次问过去未来现在。<a id="a-I1"></a>次问过去。<a id="a-I2"></a>作最后句。<a id="a-I3"></a>复以过去爱恚。<a id="a-I4"></a>问现在慢作初句。<a id="a-I5"></a>次问过去现在。<a id="a-I6"></a>次问未来现在。<a id="a-I7"></a>次问过去未来。<a id="a-I8"></a>次问过去未来现在。<a id="a-I9"></a>次问过去。<a id="a-IA"></a>次问未来作最后句。<a id="a-IB"></a>乃至过去爱恚。<a id="a-IC"></a>问过去未来。<a id="a-ID"></a>现在慢作初句。<a id="a-IE"></a>乃至过去爱恚。<a id="a-IF"></a>问过去慢作最后句。<a id="a-IG"></a>若作是说。<a id="a-IH"></a>则有七七句。<a id="a-II"></a>若作是说。<a id="a-IJ"></a>则唐捐其功。<a id="a-IK"></a>于文无益于义无益。<a id="a-IL"></a>亦不成七七句。<a id="a-IM"></a>若欲于文有益于义有益。<a id="a-IN"></a>亦成七七句者。<a id="a-IO"></a>应作是说。<a id="a-IP"></a>如先以过去爱恚。<a id="a-IQ"></a>问过去慢作初句。<a id="a-IR"></a>乃至以过去爱恚。<a id="a-IS"></a>问过去未来现在慢作最后句。<a id="a-IT"></a>应以未来爱恚。<a id="a-IU"></a>问未来慢作初句。<a id="a-IV"></a>次问现在。<a id="a-IW"></a>次问过去现在。<a id="a-IX"></a>次问未来现在。<a id="a-IY"></a>次问过去未来。<a id="a-IZ"></a>次问过去未来现在。<a id="a-Ia"></a>次问过去作最后句。<a id="a-Ib"></a>复次现在爱恚。<a id="a-Ic"></a>问现在慢作初句。<a id="a-Id"></a>次问过去现在。<a id="a-Ie"></a>次问未来现在。<a id="a-If"></a>次问过去未来。<a id="a-Ig"></a>次问过去未来现在。<a id="a-Ih"></a>次问过去。<a id="a-Ii"></a>次问未来作最后句。<a id="a-Ij"></a>乃至以过去未来现在爱恚。<a id="a-Ik"></a>问过去未来现在慢作初句。<a id="a-Il"></a>乃至以过去未来现在爱恚。<a id="a-Im"></a>问过去未来现在慢作最后句。<a id="a-In"></a>若作是说。<a id="a-Io"></a>则于文义有益。<a id="a-Ip"></a>七七句成。<a id="a-Iq"></a>如爱恚。<a id="a-Ir"></a>问慢作七七句。<a id="a-Is"></a>爱恚问无明亦如是。<a id="a-It"></a>乃至问悭结作七七句亦如是。<a id="a-Iu"></a>置爱结。<a id="a-Iv"></a>以恚结慢结。<a id="a-Iw"></a>问无明结作七七句。<a id="a-Ix"></a>乃至问悭结。<a id="a-Iy"></a>作七七句亦如是。<a id="a-Iz"></a>置恚以慢无明。<a id="a-J0"></a>问见结作七七句。<a id="a-J1"></a>乃至问悭结作七七句亦如是。<a id="a-J2"></a>乃至最后取结。<a id="a-J3"></a>以疑结愱结。<a id="a-J4"></a>问悭结作七七句亦如是。<a id="a-J5"></a>如以二结。<a id="a-J6"></a>问一结作七七句。<a id="a-J7"></a>以三以四以五以六以七以八。<a id="a-J8"></a>问一结作七七句亦如是。</p>
  <p id="aJ9">问曰。<a id="a-JA"></a>一行历六小七大七。<a id="a-JB"></a>有何差别。<a id="a-JC"></a>答曰。<a id="a-JD"></a>名即差别。<a id="a-JE"></a>复次以一行法作问。<a id="a-JF"></a>名一行。<a id="a-JG"></a>以六句作问名历六。<a id="a-JH"></a>以七句作问名小七。<a id="a-JI"></a>以二结问一结。<a id="a-JJ"></a>乃至以八结问一结名大七。<a id="a-JK"></a>复次问不相似法。<a id="a-JL"></a>不以世定。<a id="a-JM"></a>名一行。<a id="a-JN"></a>问相似法。<a id="a-JO"></a>以世定名历六。<a id="a-JP"></a>问不相似法。<a id="a-JQ"></a>以世定名小七。<a id="a-JR"></a>以二法问一法。<a id="a-JS"></a>乃至以八法问一法。<a id="a-JT"></a>以世定名大七。<a id="a-JU"></a>一行历六小七大七。<a id="a-JV"></a>是名差别。</p>
 </body>
</html>