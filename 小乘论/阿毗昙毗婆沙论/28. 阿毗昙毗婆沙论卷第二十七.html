<!doctype html>
<html id="z3IBVlQ14x" data-ver="1018">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第二十七</h1>
  <h2 id="a2">杂揵度无惭愧品第五之二</h2>
  <p id="a3">云何欲界系上上善根。<a id="a-4"></a>答曰。<a id="a-5"></a>菩萨得正决定时。<a id="a-6"></a>见道边所得等智。<a id="a-7"></a>如来得尽智时。<a id="a-8"></a>得欲界无贪无恚无痴善根。<a id="a-9"></a>问曰。<a id="a-A"></a>何故见道边等智。<a id="a-B"></a>得尽智时善根此二法等而论耶。<a id="a-C"></a>答曰。<a id="a-D"></a>或有说者。<a id="a-E"></a>此不等论。<a id="a-F"></a>但欲说见道边等智。<a id="a-G"></a>于见道边等智胜者。<a id="a-H"></a>得尽智时善根。<a id="a-I"></a>于尽智时善根胜者。<a id="a-J"></a>所以者何。<a id="a-K"></a>如辟支佛所得见道边等智则胜声闻。<a id="a-L"></a>如佛所得见道边等智则胜辟支佛。<a id="a-M"></a>辟支佛得尽智时善根则胜声闻。<a id="a-N"></a>佛得尽智时善根则胜辟支佛。<a id="a-O"></a>以是义故欲说见道边等智于见道边等智胜故。<a id="a-P"></a>乃至广说。<a id="a-Q"></a>复有说者。<a id="a-R"></a>此二法等而论之。<a id="a-S"></a>俱能摧伏过于有顶而得之故。<a id="a-T"></a>所以者何。<a id="a-U"></a>摧伏出过见道所断有顶。<a id="a-V"></a>得见道边等智。<a id="a-W"></a>摧伏出过修道所断有顶。<a id="a-X"></a>得尽智时善根。<a id="a-Y"></a>以是义故等而论之。<a id="a-Z"></a>复有说者。<a id="a-a"></a>欲说转胜法故。<a id="a-b"></a>如辟支佛得见道边等智。<a id="a-c"></a>则胜声闻得尽智时善根。<a id="a-d"></a>菩萨得见道边等智。<a id="a-e"></a>则胜辟支佛得尽智时善根。<a id="a-f"></a>问曰。<a id="a-g"></a>若然者。<a id="a-h"></a>云何言声闻辟支佛有增上善根耶。<a id="a-i"></a>答曰。<a id="a-j"></a>以身胜故说增上。<a id="a-k"></a>如在辟支佛身中。<a id="a-l"></a>则胜声闻如在佛身中。<a id="a-m"></a>则胜辟支佛。<a id="a-n"></a>复有说者。<a id="a-o"></a>有二道。<a id="a-p"></a>见道修道。<a id="a-q"></a>若以见道力得佛亦胜。<a id="a-r"></a>若以修道力得佛亦胜。<a id="a-s"></a>复有说者。<a id="a-t"></a>此中亦不说胜。<a id="a-u"></a>亦不说等。<a id="a-v"></a>但说二种善根。</p>
  <p id="aw">问曰。<a id="a-x"></a>如菩萨得正决定已。<a id="a-y"></a>得此等智。<a id="a-z"></a>何以言得正决定时耶。<a id="a-10"></a>答曰。<a id="a-11"></a>或有说者。<a id="a-12"></a>此文应如是说。<a id="a-13"></a>菩萨得正决定已。<a id="a-14"></a>得此等智。<a id="a-15"></a>而不说者。<a id="a-16"></a>有何意。<a id="a-17"></a>答曰。<a id="a-18"></a>此中得决定已。<a id="a-19"></a>言得决定时。<a id="a-1A"></a>已来言来。<a id="a-1B"></a>如说。<a id="a-1C"></a>大王从何处来。<a id="a-1D"></a>广说如上。<a id="a-1E"></a>复有说者。<a id="a-1F"></a>得决定时。<a id="a-1G"></a>得此等智。<a id="a-1H"></a>所以者何。<a id="a-1I"></a>此智苦比智时修。<a id="a-1J"></a>从苦比忍决定。<a id="a-1K"></a>得苦比智时故。<a id="a-1L"></a>集比忍集比智灭比忍灭比智亦如是。<a id="a-1M"></a>同于所缘未休息故。<a id="a-1N"></a>问曰。<a id="a-1O"></a>何故言此智是见道边耶。<a id="a-1P"></a>答曰。<a id="a-1Q"></a>以二事故。<a id="a-1R"></a>一从见道中得。<a id="a-1S"></a>二从见道后边得。<a id="a-1T"></a>行人见道中得。<a id="a-1U"></a>故言见道中。<a id="a-1V"></a>见苦集灭最后得。<a id="a-1W"></a>故言后边。<a id="a-1X"></a>问曰。<a id="a-1Y"></a>如此法体。<a id="a-1Z"></a>是四阴五阴。<a id="a-1a"></a>何以说名为智耶。<a id="a-1b"></a>答曰。<a id="a-1c"></a>此中智分多。<a id="a-1d"></a>从多分故。<a id="a-1e"></a>说名为智。<a id="a-1f"></a>如见道亦体是五阴。<a id="a-1g"></a>以见分多故。<a id="a-1h"></a>说名见道。<a id="a-1i"></a>四道通金刚喻定。<a id="a-1j"></a>此智亦如是。<a id="a-1k"></a>问曰。<a id="a-1l"></a>见苦边欲界等智。<a id="a-1m"></a>见集边欲界等智。<a id="a-1n"></a>此二何者为胜。<a id="a-1o"></a>答曰。<a id="a-1p"></a>以见集边等智在胜身中故胜。<a id="a-1q"></a>所以者何。<a id="a-1r"></a>见集时其道转净。<a id="a-1s"></a>胜见苦时。<a id="a-1t"></a>问曰。<a id="a-1u"></a>欲界见苦边等智。<a id="a-1v"></a>色界见苦边等智。<a id="a-1w"></a>何者为胜。<a id="a-1x"></a>答曰。<a id="a-1y"></a>色界者胜。<a id="a-1z"></a>所以者何。<a id="a-20"></a>以色界法胜于欲界法故。<a id="a-21"></a>欲界系见集边等智。<a id="a-22"></a>色界系见苦边等智。<a id="a-23"></a>何者为胜。<a id="a-24"></a>答曰。<a id="a-25"></a>欲界者。<a id="a-26"></a>以在胜身中修故胜。<a id="a-27"></a>色界者。<a id="a-28"></a>以界胜故胜。<a id="a-29"></a>问曰。<a id="a-2A"></a>见苦边欲界等智。<a id="a-2B"></a>见集边色界等智。<a id="a-2C"></a>此二何者为胜。<a id="a-2D"></a>答曰。<a id="a-2E"></a>色界者。<a id="a-2F"></a>以二事故胜。<a id="a-2G"></a>一以界胜。<a id="a-2H"></a>二以在胜身中故胜。<a id="a-2I"></a>如以苦问集。<a id="a-2J"></a>以苦问灭。<a id="a-2K"></a>以集问灭。<a id="a-2L"></a>当知亦如是。</p>
  <p id="a2M">问曰。<a id="a-2N"></a>何故法智边不修此智耶。<a id="a-2O"></a>答曰。<a id="a-2P"></a>以非田非器故。<a id="a-2Q"></a>乃至广说。<a id="a-2R"></a>复有说者。<a id="a-2S"></a>此智以见道后边得故。<a id="a-2T"></a>名见道边智。<a id="a-2U"></a>若当法智边亦修者。<a id="a-2V"></a>此智当言见道中智。<a id="a-2W"></a>复有说者。<a id="a-2X"></a>此智能摧伏出过有顶。<a id="a-2Y"></a>然后得之。<a id="a-2Z"></a>如苦比智现在前。<a id="a-2a"></a>此智便修。<a id="a-2b"></a>是时名摧伏出过见苦所断法。<a id="a-2c"></a>见集见灭说亦如是。<a id="a-2d"></a>复有说者所作已竟。<a id="a-2e"></a>不作方便时。<a id="a-2f"></a>得此等智。<a id="a-2g"></a>如苦法智现在前。<a id="a-2h"></a>此智则修。<a id="a-2i"></a>是时名于苦已竟不作方便。<a id="a-2j"></a>集比智灭比智。<a id="a-2k"></a>说亦如是。<a id="a-2l"></a>法智当多有所作。<a id="a-2m"></a>虽知欲界苦。<a id="a-2n"></a>未知色无色界苦。<a id="a-2o"></a>虽断欲界诸行集。<a id="a-2p"></a>证欲界诸行灭。<a id="a-2q"></a>未断色无色界诸行集。<a id="a-2r"></a>未证色无色界诸行灭。<a id="a-2s"></a>复有说者。<a id="a-2t"></a>若苦比智现在前时。<a id="a-2u"></a>此智修见苦所断爱毕竟灭。<a id="a-2v"></a>集比智现在前时。<a id="a-2w"></a>此智修见集所断爱毕竟灭。<a id="a-2x"></a>灭比智现在前时。<a id="a-2y"></a>此智修见灭所断爱毕竟灭。<a id="a-2z"></a>法智分时。<a id="a-30"></a>见苦集灭所断爱。<a id="a-31"></a>不毕竟灭。<a id="a-32"></a>是以不修。<a id="a-33"></a>问曰。<a id="a-34"></a>道比智边。<a id="a-35"></a>何以不修此智耶。<a id="a-36"></a>答曰。<a id="a-37"></a>或有说者。<a id="a-38"></a>非其田器故。<a id="a-39"></a>乃至广说。<a id="a-3A"></a>复有说者。<a id="a-3B"></a>此智是见道眷属随从见道边。<a id="a-3C"></a>比智是修道故。<a id="a-3D"></a>复有说者。<a id="a-3E"></a>见道边等智。<a id="a-3F"></a>依坚信坚法身。<a id="a-3G"></a>道比智。<a id="a-3H"></a>依信解脱见到身。<a id="a-3I"></a>复有说者。<a id="a-3J"></a>见道边等智。<a id="a-3K"></a>是向道所得。<a id="a-3L"></a>道比智。<a id="a-3M"></a>是果道所得。<a id="a-3N"></a>复有说者。<a id="a-3O"></a>所作已竟。<a id="a-3P"></a>不作方便。<a id="a-3Q"></a>是时此智修。<a id="a-3R"></a>道比智当多有所作。<a id="a-3S"></a>为作何等。<a id="a-3T"></a>谓当得未曾得道。<a id="a-3U"></a>舍曾得道。<a id="a-3V"></a>所断结使。<a id="a-3W"></a>同一味一时得八智。<a id="a-3X"></a>修十六行。<a id="a-3Y"></a>复有说者。<a id="a-3Z"></a>此智见道边得故。<a id="a-3a"></a>言是见道边等智。<a id="a-3b"></a>若谛有边名者。<a id="a-3c"></a>是处便修。<a id="a-3d"></a>三谛有边名非道谛。<a id="a-3e"></a>如说此身苦边此身集边此身灭边。<a id="a-3f"></a>不说此身道边。<a id="a-3g"></a>问曰。<a id="a-3h"></a>因论生论。<a id="a-3i"></a>何故佛经不说道边耶。<a id="a-3j"></a>答曰。<a id="a-3k"></a>有能尽知苦尽断集尽证灭。<a id="a-3l"></a>无有能尽修道者。<a id="a-3m"></a>佛于道尽得修。<a id="a-3n"></a>不能尽得行修。<a id="a-3o"></a>复有说者。<a id="a-3p"></a>若谛以世间道出世间道能见者说边。<a id="a-3q"></a>无有以世间道见道谛者。<a id="a-3r"></a>如世间道出世间道。<a id="a-3s"></a>有味无味。<a id="a-3t"></a>有爱出要。<a id="a-3u"></a>系不系。<a id="a-3v"></a>当知亦如是。<a id="a-3w"></a>复有说者。<a id="a-3x"></a>前无有际。<a id="a-3y"></a>无始以来。<a id="a-3z"></a>或曾以世俗道。<a id="a-40"></a>见于三谛。<a id="a-41"></a>彼世俗道。<a id="a-42"></a>亦言我是道。<a id="a-43"></a>后若以真实道。<a id="a-44"></a>见道谛时。<a id="a-45"></a>世俗道。<a id="a-46"></a>惭羞舍去。<a id="a-47"></a>如村落中。<a id="a-48"></a>未立主时。<a id="a-49"></a>自贵者多。<a id="a-4A"></a>后若立主诸自贵者。<a id="a-4B"></a>惭羞舍去。<a id="a-4C"></a>彼亦如是。<a id="a-4D"></a>复有说者。<a id="a-4E"></a>见道边等智体。<a id="a-4F"></a>是有苦谛。<a id="a-4G"></a>是有。<a id="a-4H"></a>是有果。<a id="a-4I"></a>说名为边。<a id="a-4J"></a>苦集谛。<a id="a-4K"></a>是有是有果。<a id="a-4L"></a>灭谛虽非有是有果。<a id="a-4M"></a>道谛非有有。<a id="a-4N"></a>亦非有果故。<a id="a-4O"></a>复有说者。<a id="a-4P"></a>三谛有无量过患无量功德。<a id="a-4Q"></a>苦集谛是无量过患。<a id="a-4R"></a>灭谛是无量功德。<a id="a-4S"></a>道谛亦无无量过患。<a id="a-4T"></a>亦无无量功德故。<a id="a-4U"></a>复有说者。<a id="a-4V"></a>凡夫于无始生死已来。<a id="a-4W"></a>于三谛曾已有功。<a id="a-4X"></a>后若得正决定时。<a id="a-4Y"></a>皆见道边等智。<a id="a-4Z"></a>亦欲证此法。<a id="a-4a"></a>犹如与欲法。<a id="a-4b"></a>我亦当知。<a id="a-4c"></a>苦乃至证灭。<a id="a-4d"></a>然无有凡人曾修圣道者。<a id="a-4e"></a>复有说者。<a id="a-4f"></a>见苦时。<a id="a-4g"></a>不见真道。<a id="a-4h"></a>见集灭时。<a id="a-4i"></a>亦不见真道。<a id="a-4j"></a>见道谛时。<a id="a-4k"></a>乃见真道时。<a id="a-4l"></a>世俗道言我非道。<a id="a-4m"></a>是中应说乌孔雀等喻。<a id="a-4n"></a>复有说者。<a id="a-4o"></a>见道谛时。<a id="a-4p"></a>断缘道谛道使。<a id="a-4q"></a>非三谛。<a id="a-4r"></a>是故世俗道于三谛。<a id="a-4s"></a>自言是道。<a id="a-4t"></a>后见道谛。<a id="a-4u"></a>而便退还。<a id="a-4v"></a>是故不修。<a id="a-4w"></a>界者。<a id="a-4x"></a>在欲色界。<a id="a-4y"></a>问曰。<a id="a-4z"></a>何故无色界中无耶。<a id="a-50"></a>答曰。<a id="a-51"></a>非其田器故。<a id="a-52"></a>乃至广说。<a id="a-53"></a>复有说者。<a id="a-54"></a>若地有见道。<a id="a-55"></a>则有见道边等智。<a id="a-56"></a>无色界无见道故无。<a id="a-57"></a>如是因论生论。<a id="a-58"></a>何故无色界无见道耶。<a id="a-59"></a>答曰。<a id="a-5A"></a>非其田故。<a id="a-5B"></a>乃至广说。<a id="a-5C"></a>复次若有缘一切法无我行是中则有见道。<a id="a-5D"></a>无色中无缘一切法无我行。<a id="a-5E"></a>故无见道。<a id="a-5F"></a>复次若地有达分善根。<a id="a-5G"></a>则有见道。<a id="a-5H"></a>无色界无达分善根故。<a id="a-5I"></a>无见道。<a id="a-5J"></a>复次若地有忍有智。<a id="a-5K"></a>复次若地有法智分比智分。<a id="a-5L"></a>复次见道法。<a id="a-5M"></a>决定应尔。<a id="a-5N"></a>若依下地。<a id="a-5O"></a>得正决定。<a id="a-5P"></a>则上地不修。<a id="a-5Q"></a>无色中。<a id="a-5R"></a>若有见道边等智者。<a id="a-5S"></a>依第四禅。<a id="a-5T"></a>入见谛道。<a id="a-5U"></a>彼则无用故不修。<a id="a-5V"></a>地者。<a id="a-5W"></a>七地中有。<a id="a-5X"></a>谓欲界未至中间根本四禅。<a id="a-5Y"></a>若依未至禅。<a id="a-5Z"></a>得正决定。<a id="a-5a"></a>彼一地见道修。<a id="a-5b"></a>二地见道边等智修。<a id="a-5c"></a>若依初禅。<a id="a-5d"></a>得正决定。<a id="a-5e"></a>二地见道修。<a id="a-5f"></a>三地见道边等智修。<a id="a-5g"></a>若依中间禅。<a id="a-5h"></a>得正决定。<a id="a-5i"></a>三地见道修。<a id="a-5j"></a>四地见道边等智修。<a id="a-5k"></a>若依二禅。<a id="a-5l"></a>得正决定。<a id="a-5m"></a>四地见道修。<a id="a-5n"></a>五地见道边等智修。<a id="a-5o"></a>若依三禅。<a id="a-5p"></a>得正决定。<a id="a-5q"></a>五地见道修。<a id="a-5r"></a>六地见道边等智修。<a id="a-5s"></a>若依四禅。<a id="a-5t"></a>得正决定。<a id="a-5u"></a>六地见道修。<a id="a-5v"></a>七地见道边等智修。<a id="a-5w"></a>依者。<a id="a-5x"></a>依欲界身。<a id="a-5y"></a>或有说者。<a id="a-5z"></a>依色界身。<a id="a-60"></a>所以者何。<a id="a-61"></a>如来展转曾有色界身。<a id="a-62"></a>亦能作所依故。<a id="a-63"></a>辟支佛声闻亦如是。<a id="a-64"></a>报者。<a id="a-65"></a>后当广说。<a id="a-66"></a>行者。<a id="a-67"></a>行十二行。<a id="a-68"></a>苦边者。<a id="a-69"></a>行苦四行。<a id="a-6A"></a>集边者。<a id="a-6B"></a>行集四行。<a id="a-6C"></a>灭边者。<a id="a-6D"></a>行灭四行。<a id="a-6E"></a>缘者。<a id="a-6F"></a>欲界缘欲界苦。<a id="a-6G"></a>色界缘色无色界苦。<a id="a-6H"></a>缘集灭说亦如是。<a id="a-6I"></a>复有说者。<a id="a-6J"></a>此是总缘。<a id="a-6K"></a>如缘欲界苦者缘色界苦者。<a id="a-6L"></a>此总缘苦谛。<a id="a-6M"></a>乃至灭谛说亦如是。<a id="a-6N"></a>评曰。<a id="a-6O"></a>此是别缘非总缘。<a id="a-6P"></a>如前说者好。<a id="a-6Q"></a>念处者。<a id="a-6R"></a>苦集边是四念处。<a id="a-6S"></a>灭边是法念处。<a id="a-6T"></a>智者。<a id="a-6U"></a>是等智。<a id="a-6V"></a>定者不与定俱。<a id="a-6W"></a>根者总而言之。<a id="a-6X"></a>与三根相应谓喜乐舍根。<a id="a-6Y"></a>三世者是未来世。<a id="a-6Z"></a>缘三世者。<a id="a-6a"></a>若苦集边者缘于三世。<a id="a-6b"></a>灭边者不缘世。<a id="a-6c"></a>善不善无记者。<a id="a-6d"></a>是善缘善。<a id="a-6e"></a>不善无记者。<a id="a-6f"></a>缘欲界。<a id="a-6g"></a>苦集者。<a id="a-6h"></a>缘三种。<a id="a-6i"></a>色界苦集边者。<a id="a-6j"></a>缘善无记。<a id="a-6k"></a>灭边者。<a id="a-6l"></a>唯缘善。<a id="a-6m"></a>三界系者。<a id="a-6n"></a>是欲色界系。<a id="a-6o"></a>缘三界者欲界苦集者缘欲界系。<a id="a-6p"></a>色界苦集边者。<a id="a-6q"></a>缘色无色界系。<a id="a-6r"></a>灭边者。<a id="a-6s"></a>缘见不系是学无学非学非无学者。<a id="a-6t"></a>是非学非无学。<a id="a-6u"></a>缘学无学非学非无学者。<a id="a-6v"></a>是缘非学非无学。<a id="a-6w"></a>见道断修道断不断者。<a id="a-6x"></a>是修道断缘。<a id="a-6y"></a>见道修道不断者。<a id="a-6z"></a>若苦集边者缘见道修道断。<a id="a-70"></a>若灭边者缘不断。<a id="a-71"></a>缘名缘义者。<a id="a-72"></a>若苦集边者是缘名缘义。<a id="a-73"></a>若灭边者是缘义。<a id="a-74"></a>缘自身他身不缘身者。<a id="a-75"></a>若苦集边者。<a id="a-76"></a>缘自身他身若灭边者。<a id="a-77"></a>不缘身。<a id="a-78"></a>问曰。<a id="a-79"></a>此智为依凡夫身。<a id="a-7A"></a>为依圣人身耶。<a id="a-7B"></a>若依凡夫身者。<a id="a-7C"></a>何以不名凡夫法。<a id="a-7D"></a>若依圣人身者。<a id="a-7E"></a>此法终不起现在前。<a id="a-7F"></a>若起者。<a id="a-7G"></a>云何不二道俱现在前。<a id="a-7H"></a>或有说者。<a id="a-7I"></a>应作此论。<a id="a-7J"></a>不依凡夫身。<a id="a-7K"></a>亦不依圣人身。<a id="a-7L"></a>评曰。<a id="a-7M"></a>不应作是说。<a id="a-7N"></a>云何名善根。<a id="a-7O"></a>不依凡夫身。<a id="a-7P"></a>不依圣人身。<a id="a-7Q"></a>实义者当言依圣人身。<a id="a-7R"></a>问曰。<a id="a-7S"></a>圣人不起现在前。<a id="a-7T"></a>何以言依圣人身耶。<a id="a-7U"></a>答曰。<a id="a-7V"></a>虽不起现在前。<a id="a-7W"></a>以时而言。<a id="a-7X"></a>应在圣人身。<a id="a-7Y"></a>复有说者。<a id="a-7Z"></a>依坚信坚法身。<a id="a-7a"></a>彼坚信坚法人。<a id="a-7b"></a>不起所期心故。<a id="a-7c"></a>不现在前。<a id="a-7d"></a>问曰。<a id="a-7e"></a>如坚信坚法身虽智忍所依。<a id="a-7f"></a>云何复是此智所依耶。<a id="a-7g"></a>答曰。<a id="a-7h"></a>彼有二种身。<a id="a-7i"></a>一种得见道。<a id="a-7j"></a>亦在身中成就。<a id="a-7k"></a>亦现在前。<a id="a-7l"></a>即此身得此智。<a id="a-7m"></a>不在身中成就。<a id="a-7n"></a>不现在前。<a id="a-7o"></a>第二身得等智。<a id="a-7p"></a>在身中成就。<a id="a-7q"></a>亦现在前。<a id="a-7r"></a>即此身得见道。<a id="a-7s"></a>不在身中成就。<a id="a-7t"></a>不现在前若此身得见道。<a id="a-7u"></a>在身中成就现在前。<a id="a-7v"></a>得是智。<a id="a-7w"></a>不在身中成就。<a id="a-7x"></a>不现在前。<a id="a-7y"></a>如此身坚信坚法起现在前。<a id="a-7z"></a>若此身得是智。<a id="a-80"></a>在身中成就现在前。<a id="a-81"></a>得见道不在身中成就。<a id="a-82"></a>不现在前。<a id="a-83"></a>若起期心。<a id="a-84"></a>坚信坚法。<a id="a-85"></a>亦能起此身现在前。<a id="a-86"></a>是闻思修慧者。<a id="a-87"></a>欲界者是思慧以胜故。<a id="a-88"></a>非是闻慧。<a id="a-89"></a>以欲界非离欲地非定地非修地故非修慧。<a id="a-8A"></a>若欲修时。<a id="a-8B"></a>堕思慧中。<a id="a-8C"></a>若色界是修慧。<a id="a-8D"></a>非闻思慧。<a id="a-8E"></a>所以者何以胜故非闻。<a id="a-8F"></a>以色界是离欲地定地修地故非思慧。<a id="a-8G"></a>若欲思时。<a id="a-8H"></a>堕修慧中。<a id="a-8I"></a>为在意识五识者。<a id="a-8J"></a>在意地非五识身。</p>
  <p id="a8K">问曰。<a id="a-8L"></a>得须陀洹果舍见道。<a id="a-8M"></a>亦舍见道边等智不耶。<a id="a-8N"></a>答曰。<a id="a-8O"></a>不舍。<a id="a-8P"></a>所以者何舍无漏时异。<a id="a-8Q"></a>舍有漏时异。<a id="a-8R"></a>无漏法以三时舍。<a id="a-8S"></a>谓退时。<a id="a-8T"></a>得果时。<a id="a-8U"></a>转根时。<a id="a-8V"></a>有漏法亦三时舍。<a id="a-8W"></a>谓退时。<a id="a-8X"></a>离地离界时。<a id="a-8Y"></a>善根断时。<a id="a-8Z"></a>彼时非退。<a id="a-8a"></a>不离地界。<a id="a-8b"></a>不断善根故不舍。<a id="a-8c"></a>复次修道与见道。<a id="a-8d"></a>二事相妨。<a id="a-8e"></a>一不得俱成就。<a id="a-8f"></a>二不俱现在前。<a id="a-8g"></a>修道与见道边等智。<a id="a-8h"></a>一事相妨。<a id="a-8i"></a>不俱现在前。<a id="a-8j"></a>得俱成就。<a id="a-8k"></a>问曰。<a id="a-8l"></a>若不舍者。<a id="a-8m"></a>于修道中。<a id="a-8n"></a>起现在前不耶。<a id="a-8o"></a>答曰。<a id="a-8p"></a>不起现在前。<a id="a-8q"></a>以是事故。<a id="a-8r"></a>先作是说。<a id="a-8s"></a>修道于见道边等智。<a id="a-8t"></a>一事相妨。<a id="a-8u"></a>成就不现在前。<a id="a-8v"></a>以不妨成就故不舍。<a id="a-8w"></a>妨现在前行故。<a id="a-8x"></a>不现在前。<a id="a-8y"></a>复次以是见道眷属不离见道故。<a id="a-8z"></a>修道中不现在前。<a id="a-90"></a>复次以依坚信坚法身故。<a id="a-91"></a>依余身不起现在前。<a id="a-92"></a>复次以不离向道故。<a id="a-93"></a>不依余身现在前。</p>
  <p id="a94">问曰。<a id="a-95"></a>此为有报无耶。<a id="a-96"></a>答曰。<a id="a-97"></a>有报。<a id="a-98"></a>问曰。<a id="a-99"></a>此报为在何处。<a id="a-9A"></a>答曰。<a id="a-9B"></a>若欲界者。<a id="a-9C"></a>报在欲界。<a id="a-9D"></a>若色界者。<a id="a-9E"></a>报在色界。<a id="a-9F"></a>若在初禅。<a id="a-9G"></a>报在初禅。<a id="a-9H"></a>乃至若在四禅。<a id="a-9I"></a>报在四禅。<a id="a-9J"></a>问曰。<a id="a-9K"></a>如声闻可尔。<a id="a-9L"></a>所以者何。<a id="a-9M"></a>声闻当在色界身故。<a id="a-9N"></a>佛辟支佛。<a id="a-9O"></a>云何可尔。<a id="a-9P"></a>答曰。<a id="a-9Q"></a>彼亦有展转凡夫时身在色界受报。<a id="a-9R"></a>问曰。<a id="a-9S"></a>若然者。<a id="a-9T"></a>云何圣人身作因。<a id="a-9U"></a>凡夫身受报耶。<a id="a-9V"></a>答曰。<a id="a-9W"></a>若然者有何过。<a id="a-9X"></a>有圣人身作因凡夫身受报。<a id="a-9Y"></a>如恶道有二种因。<a id="a-9Z"></a>一见道所断。<a id="a-9a"></a>二是修道所断。<a id="a-9b"></a>六种烦恼。<a id="a-9c"></a>如此圣人身作因。<a id="a-9d"></a>凡夫身应受报无过。<a id="a-9e"></a>彼亦如是。<a id="a-9f"></a>复有说者。<a id="a-9g"></a>佛辟支佛。<a id="a-9h"></a>亦有声闻阴界入展转色界身分。<a id="a-9i"></a>而受此报。<a id="a-9j"></a>评曰。<a id="a-9k"></a>不应作是说。<a id="a-9l"></a>如是说者好。<a id="a-9m"></a>以是有漏善根故言有报。<a id="a-9n"></a>而此报不熟。<a id="a-9o"></a>未曾有受之者。</p>
  <p id="a9p">得尽智时。<a id="a-9q"></a>三界善根未来修问曰。<a id="a-9r"></a>为修几耶。<a id="a-9s"></a>答曰。<a id="a-9t"></a>若生欲界。<a id="a-9u"></a>得阿罗汉。<a id="a-9v"></a>则三界善根未来世修。<a id="a-9w"></a>若生初禅。<a id="a-9x"></a>则八地修。<a id="a-9y"></a>乃至若生非想非非想处。<a id="a-9z"></a>则一地修。<a id="a-A0"></a>问曰。<a id="a-A1"></a>此善根为是生得。<a id="a-A2"></a>为是方便耶。<a id="a-A3"></a>答曰。<a id="a-A4"></a>是方便非生得。<a id="a-A5"></a>为是闻思修慧者。<a id="a-A6"></a>若欲界者。<a id="a-A7"></a>是闻思慧。<a id="a-A8"></a>若色界是闻修慧。<a id="a-A9"></a>若无色界是修慧。<a id="a-AA"></a>问曰。<a id="a-AB"></a>如欲界是闻思慧色界是闻修慧。<a id="a-AC"></a>闻思慧羸劣。<a id="a-AD"></a>云何未来世修耶。<a id="a-AE"></a>答曰。<a id="a-AF"></a>以他力故。<a id="a-AG"></a>未来世修。<a id="a-AH"></a>非自力。<a id="a-AI"></a>为是意地是六识身。<a id="a-AJ"></a>是意地非五识身。<a id="a-AK"></a>所以者何方便善在意地。<a id="a-AL"></a>生得善在五识问曰。<a id="a-AM"></a>若唯在意地者此说云何通。<a id="a-AN"></a>如说。<a id="a-AO"></a>漏尽阿罗汉。<a id="a-AP"></a>成就六识支。<a id="a-AQ"></a>几过去成就。<a id="a-AR"></a>几未来成就。<a id="a-AS"></a>几现在成就。<a id="a-AT"></a>为有耶。<a id="a-AU"></a>为无耶。<a id="a-AV"></a>若有者谁有耶。<a id="a-AW"></a>云何有耶。<a id="a-AX"></a>答曰。<a id="a-AY"></a>有若阿罗汉。<a id="a-AZ"></a>初起善眼识现在前。<a id="a-Aa"></a>一支过去。<a id="a-Ab"></a>六支未来。<a id="a-Ac"></a>一支现在。<a id="a-Ad"></a>彼灭已不舍。<a id="a-Ae"></a>若善耳识现在前。<a id="a-Af"></a>二过去。<a id="a-Ag"></a>六未来。<a id="a-Ah"></a>一现在。<a id="a-Ai"></a>彼灭已不舍。<a id="a-Aj"></a>乃至善意识现在前。<a id="a-Ak"></a>六过去未来。<a id="a-Al"></a>一现在。<a id="a-Am"></a>此云何通。<a id="a-An"></a>答曰。<a id="a-Ao"></a>此中所说者。<a id="a-Ap"></a>最初得阿罗汉清净身所得善根。<a id="a-Aq"></a>不取无始生死已来者。<a id="a-Ar"></a>复有说者。<a id="a-As"></a>此说阿罗汉六常住法。<a id="a-At"></a>问曰。<a id="a-Au"></a>阿罗汉六常住法体性是何。<a id="a-Av"></a>答曰。<a id="a-Aw"></a>或有说者。<a id="a-Ax"></a>体性是念慧。<a id="a-Ay"></a>何以知之。<a id="a-Az"></a>答曰。<a id="a-B0"></a>依佛经故。<a id="a-B1"></a>佛经中说阿罗汉。<a id="a-B2"></a>若眼见色。<a id="a-B3"></a>以念慧力住于舍。<a id="a-B4"></a>心不生忧喜。<a id="a-B5"></a>乃至意知法。<a id="a-B6"></a>广说亦尔。<a id="a-B7"></a>复有说者。<a id="a-B8"></a>若取回转相应共有体。<a id="a-B9"></a>是四阴五阴。<a id="a-BA"></a>此是六常住体性。<a id="a-BB"></a>乃至广说。<a id="a-BC"></a>已说体性所以。<a id="a-BD"></a>今当说。<a id="a-BE"></a>何故名常住。<a id="a-BF"></a>云何常住义。<a id="a-BG"></a>答曰。<a id="a-BH"></a>阿罗汉。<a id="a-BI"></a>常住此法。<a id="a-BJ"></a>未曾远离。<a id="a-BK"></a>故名常住。<a id="a-BL"></a>问曰。<a id="a-BM"></a>一切阿罗汉。<a id="a-BN"></a>尽有此常住法不。<a id="a-BO"></a>答曰。<a id="a-BP"></a>或有说者。<a id="a-BQ"></a>不尽有。<a id="a-BR"></a>若阿罗汉。<a id="a-BS"></a>是非时解脱。<a id="a-BT"></a>得种智者。<a id="a-BU"></a>此有常住法。<a id="a-BV"></a>评曰。<a id="a-BW"></a>应作是说。<a id="a-BX"></a>一切阿罗汉尽有。<a id="a-BY"></a>所以者何。<a id="a-BZ"></a>一切阿罗汉。<a id="a-Ba"></a>常有念慧故。<a id="a-Bb"></a>界者。<a id="a-Bc"></a>是欲界色界。<a id="a-Bd"></a>地者五地。<a id="a-Be"></a>谓欲界四禅。</p>
  <p id="aBf">问曰。<a id="a-Bg"></a>以何等故。<a id="a-Bh"></a>得阿罗汉果。<a id="a-Bi"></a>三界善根。<a id="a-Bj"></a>未来世修。<a id="a-Bk"></a>非余时耶。<a id="a-Bl"></a>答曰。<a id="a-Bm"></a>阿罗汉。<a id="a-Bn"></a>必须世俗出定入定心。<a id="a-Bo"></a>复次当于尔时。<a id="a-Bp"></a>不满解脱。<a id="a-Bq"></a>得满足故。<a id="a-Br"></a>学人解脱。<a id="a-Bs"></a>乃至金刚喻定不名满足。<a id="a-Bt"></a>若得尽智乃名满足。<a id="a-Bu"></a>犹如农夫灌田。<a id="a-Bv"></a>一畦满已复流一畦。<a id="a-Bw"></a>若诸畦已满更不复流。<a id="a-Bx"></a>彼亦如是。<a id="a-By"></a>复有说者。<a id="a-Bz"></a>是时心得自在。<a id="a-C0"></a>首系解脱罥。<a id="a-C1"></a>是时所修善根。<a id="a-C2"></a>如贡上法。<a id="a-C3"></a>犹如国王登位首系罥时。<a id="a-C4"></a>一切万姓。<a id="a-C5"></a>贡上珍宝。<a id="a-C6"></a>彼亦如是。<a id="a-C7"></a>复次是时能折伏未曾折伏烦恼。<a id="a-C8"></a>力士诸善根。<a id="a-C9"></a>皆称善故修。<a id="a-CA"></a>犹如大众集会一处。<a id="a-CB"></a>若能扑未曾有力士者。<a id="a-CC"></a>大众称庆。<a id="a-CD"></a>彼亦如是。<a id="a-CE"></a>复有说者。<a id="a-CF"></a>是时能破未曾破烦恼怨家。<a id="a-CG"></a>诸善根如迎法故修。<a id="a-CH"></a>犹如有人能破怨家归国之时多人出迎。<a id="a-CI"></a>彼亦如是。<a id="a-CJ"></a>复有说者。<a id="a-CK"></a>无有前际。<a id="a-CL"></a>无始已来。<a id="a-CM"></a>诸善根身。<a id="a-CN"></a>常为烦恼身所覆蔽沉没。<a id="a-CO"></a>不能自免。<a id="a-CP"></a>欲界烦恼尽时。<a id="a-CQ"></a>不得止息。<a id="a-CR"></a>乃至非想非非想处。<a id="a-CS"></a>八种烦恼断时。<a id="a-CT"></a>犹不得止息。<a id="a-CU"></a>若九种烦恼尽时。<a id="a-CV"></a>是时乃得止息。<a id="a-CW"></a>如束绢法。<a id="a-CX"></a>九处约之。<a id="a-CY"></a>若断一约乃至八约。<a id="a-CZ"></a>其束不散。<a id="a-Ca"></a>若九约都断然后乃散。<a id="a-Cb"></a>彼亦如是。</p>
  <p id="aCc">时解脱阿罗汉。<a id="a-Cd"></a>是时二种慧修。<a id="a-Ce"></a>谓尽智无学正见尽智。<a id="a-Cf"></a>行十四行。<a id="a-Cg"></a>无学正见。<a id="a-Ch"></a>行十六行。<a id="a-Ci"></a>若依未至禅。<a id="a-Cj"></a>三十法智修。<a id="a-Ck"></a>三十比智修。<a id="a-Cl"></a>乃至第四禅亦如是。<a id="a-Cm"></a>若依空处。<a id="a-Cn"></a>三十比智修。<a id="a-Co"></a>非法智。<a id="a-Cp"></a>乃至无所有处亦如是。<a id="a-Cq"></a>非时解脱阿罗汉。<a id="a-Cr"></a>是时三种慧修谓尽智无生智无学正见。<a id="a-Cs"></a>尽智无生智有十四行。<a id="a-Ct"></a>无学正见有十六行。<a id="a-Cu"></a>若依未至禅。<a id="a-Cv"></a>有四十四法智修四十四比智修乃至第四禅亦如是。<a id="a-Cw"></a>若依空处。<a id="a-Cx"></a>有四十四比智分修。<a id="a-Cy"></a>非法智乃至无所有处亦如是。</p>
  <p id="aCz">诸心过去。<a id="a-D0"></a>一切彼心变易耶。<a id="a-D1"></a>乃至广说。<a id="a-D2"></a>问曰。<a id="a-D3"></a>何故作此论。<a id="a-D4"></a>答曰。<a id="a-D5"></a>为止于世中愚言无过去未来现在世是无为法。<a id="a-D6"></a>为止如是意欲明过去未来是有法故。<a id="a-D7"></a>而作此论。</p>
  <p id="aD8">诸心过去。<a id="a-D9"></a>一切彼心变易耶。<a id="a-DA"></a>心变易有二种。<a id="a-DB"></a>一随世变易。<a id="a-DC"></a>二法变易。<a id="a-DD"></a>过去染污心有二种变易。<a id="a-DE"></a>一随世变易。<a id="a-DF"></a>二法变易。<a id="a-DG"></a>不染污心。<a id="a-DH"></a>唯一种变易。<a id="a-DI"></a>谓随世变易非法也。<a id="a-DJ"></a>未来现在染污心。<a id="a-DK"></a>是法变易非随世也。<a id="a-DL"></a>不染污心非法变易。<a id="a-DM"></a>亦非随世变易。<a id="a-DN"></a>诸心过去一切彼心变易耶。<a id="a-DO"></a>答曰。<a id="a-DP"></a>诸心过去一切彼心变易。<a id="a-DQ"></a>若为染污者。<a id="a-DR"></a>有二种变易。<a id="a-DS"></a>不染污者。<a id="a-DT"></a>有一种变易。<a id="a-DU"></a>谓随世变易。<a id="a-DV"></a>颇心变易。<a id="a-DW"></a>彼心非过去耶。<a id="a-DX"></a>答曰。<a id="a-DY"></a>有未来现在欲恚相应心。<a id="a-DZ"></a>为明此义引佛经为证。<a id="a-Da"></a>如说佛告比丘。<a id="a-Db"></a>若伺贼以锯截汝支节。<a id="a-Dc"></a>是时心变易。<a id="a-Dd"></a>口不应恶言。<a id="a-De"></a>若心变易。<a id="a-Df"></a>口出恶言。<a id="a-Dg"></a>是汝留难。<a id="a-Dh"></a>以是义故。<a id="a-Di"></a>恚相应心。<a id="a-Dj"></a>是名变易。<a id="a-Dk"></a>如说若比丘淫欲变心。<a id="a-Dl"></a>以是义故。<a id="a-Dm"></a>欲相应心。<a id="a-Dn"></a>是名变易。<a id="a-Do"></a>问曰。<a id="a-Dp"></a>一切染污心尽是变易。<a id="a-Dq"></a>何以唯说欲恚相应心是变易。<a id="a-Dr"></a>不说余使相应心耶。<a id="a-Ds"></a>答曰。<a id="a-Dt"></a>或有说者。<a id="a-Du"></a>此说有余。<a id="a-Dv"></a>乃至广说。<a id="a-Dw"></a>复有说者。<a id="a-Dx"></a>应说余使相应心。<a id="a-Dy"></a>而不说者。<a id="a-Dz"></a>当知此义有余。<a id="a-E0"></a>复有说者。<a id="a-E1"></a>若正是佛经所说。<a id="a-E2"></a>此中则说。<a id="a-E3"></a>此二心正是佛经所说。<a id="a-E4"></a>是故说之。<a id="a-E5"></a>如是因论生论。<a id="a-E6"></a>何故世尊说欲恚相应心是变易。<a id="a-E7"></a>不说余使相应心耶。<a id="a-E8"></a>答曰。<a id="a-E9"></a>以欲能变身恚能变境界。<a id="a-EA"></a>所以者何。<a id="a-EB"></a>若于境界生爱。<a id="a-EC"></a>所有心心数法驰骋缘中。<a id="a-ED"></a>是时此身犹无情物。<a id="a-EE"></a>若于境界生恚。<a id="a-EF"></a>犹不能以面向之。<a id="a-EG"></a>何况正视。<a id="a-EH"></a>复有说者。<a id="a-EI"></a>此二能变身。<a id="a-EJ"></a>能变生处。<a id="a-EK"></a>欲心能变身者。<a id="a-EL"></a>或有众生。<a id="a-EM"></a>起贪欲缠。<a id="a-EN"></a>能变男形使灭。<a id="a-EO"></a>女形使生。<a id="a-EP"></a>或有众生。<a id="a-EQ"></a>起嗔恚缠。<a id="a-ER"></a>能使人身灭。<a id="a-ES"></a>使成蛇身。<a id="a-ET"></a>此中应说外道来作比丘喻。<a id="a-EU"></a>曾闻有尼揵子。<a id="a-EV"></a>来诣佛法出家时。<a id="a-EW"></a>诸比丘在其人前。<a id="a-EX"></a>说恶法中种种过患。<a id="a-EY"></a>其人闻已。<a id="a-EZ"></a>于佛法生大嗔恚。<a id="a-Ea"></a>以嗔恚故人身即灭。<a id="a-Eb"></a>便成蛇身。<a id="a-Ec"></a>云何欲心能变生处。<a id="a-Ed"></a>如世尊说。<a id="a-Ee"></a>告诸比丘。<a id="a-Ef"></a>有游戏失念天。<a id="a-Eg"></a>彼天若快意游戏受乐之时。<a id="a-Eh"></a>身体疲惓心则失念。<a id="a-Ei"></a>以失念故于彼命终。<a id="a-Ej"></a>云何恚变生处。<a id="a-Ek"></a>世尊亦说。<a id="a-El"></a>有恚害意天。<a id="a-Em"></a>彼诸天心怀恚时。<a id="a-En"></a>以恶眼相视。<a id="a-Eo"></a>恶眼相视故恚心转盛。<a id="a-Ep"></a>恚心转盛故。<a id="a-Eq"></a>于彼命终。<a id="a-Er"></a>嗔恚复能变生处。<a id="a-Es"></a>如以恚心打他他人即死。<a id="a-Et"></a>复有说者。<a id="a-Eu"></a>欲能变时。<a id="a-Ev"></a>恚能变形。<a id="a-Ew"></a>欲变时者。<a id="a-Ex"></a>以欲故有婴孩少壮男女等时差别。<a id="a-Ey"></a>恚变形者。<a id="a-Ez"></a>以恚故。<a id="a-F0"></a>锯截他手足耳鼻种种身分。<a id="a-F1"></a>以此二法能坏时坏形故。<a id="a-F2"></a>是以说之。<a id="a-F3"></a>复有说者。<a id="a-F4"></a>以此二法能生憎爱种种过患故。<a id="a-F5"></a>是以说之。<a id="a-F6"></a>复有说者。<a id="a-F7"></a>此二法。<a id="a-F8"></a>速能令身色变异。<a id="a-F9"></a>是以说之。</p>
  <p id="aFA">若心有染一切彼心变易耶。<a id="a-FB"></a>乃至广说。<a id="a-FC"></a>问曰。<a id="a-FD"></a>何故作此论。<a id="a-FE"></a>答曰。<a id="a-FF"></a>先说淫欲心变易。<a id="a-FG"></a>或谓唯淫欲心是变易非余。<a id="a-FH"></a>今说三界欲心尽是变易故。<a id="a-FI"></a>而作此论。</p>
  <p id="aFJ">若心有染。<a id="a-FK"></a>一切彼心变易耶。<a id="a-FL"></a>答曰。<a id="a-FM"></a>若心有染。<a id="a-FN"></a>一切彼心变易。<a id="a-FO"></a>若过去心。<a id="a-FP"></a>有二种变易。<a id="a-FQ"></a>若未来现在。<a id="a-FR"></a>有一种变易。<a id="a-FS"></a>谓法变易。<a id="a-FT"></a>颇有心变易彼心非有染耶。<a id="a-FU"></a>答曰。<a id="a-FV"></a>有过去欲不相应心。<a id="a-FW"></a>若染污。<a id="a-FX"></a>有二种变易。<a id="a-FY"></a>不染污一种谓随世变易。<a id="a-FZ"></a>未来现在恚相应心。<a id="a-Fa"></a>如说。<a id="a-Fb"></a>伺贼以锯截汝身体。<a id="a-Fc"></a>乃至广说。<a id="a-Fd"></a>如是心。<a id="a-Fe"></a>是法变易非有染。<a id="a-Ff"></a>问曰。<a id="a-Fg"></a>现在心至过去名变易。<a id="a-Fh"></a>未来心至现在。<a id="a-Fi"></a>何以不名变易耶。<a id="a-Fj"></a>答曰。<a id="a-Fk"></a>若变易心。<a id="a-Fl"></a>更不变易。<a id="a-Fm"></a>故名变易。<a id="a-Fn"></a>未来心至现在。<a id="a-Fo"></a>复当变易。<a id="a-Fp"></a>至过去故不名变易。<a id="a-Fq"></a>复有说者。<a id="a-Fr"></a>若所作变易。<a id="a-Fs"></a>随世变易。<a id="a-Ft"></a>是名变易。<a id="a-Fu"></a>现在心。<a id="a-Fv"></a>虽有随世变易。<a id="a-Fw"></a>无所作变易。<a id="a-Fx"></a>所以者何。<a id="a-Fy"></a>犹有所作。<a id="a-Fz"></a>复当变易。<a id="a-G0"></a>至过去世故。<a id="a-G1"></a>问曰。<a id="a-G2"></a>何故名伺贼耶。<a id="a-G3"></a>答曰。<a id="a-G4"></a>昼伺其便。<a id="a-G5"></a>夜则偷劫。<a id="a-G6"></a>问曰。<a id="a-G7"></a>何故以锯为喻耶。<a id="a-G8"></a>答曰。<a id="a-G9"></a>以刀截人。<a id="a-GA"></a>有入时痛出时不痛。<a id="a-GB"></a>有出时痛入时不痛。<a id="a-GC"></a>以锯截人。<a id="a-GD"></a>出入俱痛。<a id="a-GE"></a>是以为喻。<a id="a-GF"></a>若心有恚一切彼心变易耶。<a id="a-GG"></a>答曰。<a id="a-GH"></a>若心有恚一切彼心变易。<a id="a-GI"></a>如前所说。<a id="a-GJ"></a>尽应说之。<a id="a-GK"></a>颇变易一切彼心非有恚耶。<a id="a-GL"></a>答曰。<a id="a-GM"></a>有过去恚不相应心。<a id="a-GN"></a>未来现在欲相应心。<a id="a-GO"></a>如是一切烦恼相应心。<a id="a-GP"></a>随相应说。</p>
 </body>
</html>