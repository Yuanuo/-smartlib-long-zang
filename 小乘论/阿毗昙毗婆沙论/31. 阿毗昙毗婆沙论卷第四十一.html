<!doctype html>
<html id="z3IBVlY150" data-ver="1023">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第四十一</h1>
  <h2 id="a2">使揵度不善品第一之七</h2>
  <p id="a3">问曰。<a id="a-4"></a>如波伽罗那说九十八使。<a id="a-5"></a>八十八是见道断。<a id="a-6"></a>十是修道断。<a id="a-7"></a>此中何故说二十八是见道断十是修道断耶答曰。<a id="a-8"></a>此文是了义彼文是未了义。<a id="a-9"></a>此文无余意彼文有余意。<a id="a-A"></a>此文无所以彼文有所以。<a id="a-B"></a>此文是实义谛。<a id="a-C"></a>彼文是俗谛。<a id="a-D"></a>复次波伽罗那。<a id="a-E"></a>说顺次法。<a id="a-F"></a>说具缚人。<a id="a-G"></a>非超越人。<a id="a-H"></a>此中不说顺次法。<a id="a-I"></a>不说具缚人。<a id="a-J"></a>不说超越人。<a id="a-K"></a>复次彼中说凡夫圣人离欲圣道所作世俗道所作。<a id="a-L"></a>此中说圣人离欲。<a id="a-M"></a>不说凡夫。<a id="a-N"></a>说圣道所作。<a id="a-O"></a>不说世俗道。<a id="a-P"></a>复次彼中说离欲界欲。<a id="a-Q"></a>乃至离无所有处欲。<a id="a-R"></a>得正决定者。<a id="a-S"></a>先以世俗道。<a id="a-T"></a>断欲界烦恼。<a id="a-U"></a>乃至无所有处。<a id="a-V"></a>彼见道断烦恼解脱得差别作证。<a id="a-W"></a>所以者何。<a id="a-X"></a>彼解脱得。<a id="a-Y"></a>以见道故。<a id="a-Z"></a>而有差别。<a id="a-a"></a>以是事故。<a id="a-b"></a>彼作是说。<a id="a-c"></a>八十八是见道断。<a id="a-d"></a>十是修道断。<a id="a-e"></a>是故尊者瞿沙。<a id="a-f"></a>作如是说。<a id="a-g"></a>二十八使是见道断。<a id="a-h"></a>十是修道断。<a id="a-i"></a>何故波伽罗那。<a id="a-j"></a>作如是说。<a id="a-k"></a>八十八是见道断。<a id="a-l"></a>十是修道断。<a id="a-m"></a>彼作是答。<a id="a-n"></a>二十八决定是见道断。<a id="a-o"></a>十是修道断。<a id="a-p"></a>六十不定。<a id="a-q"></a>不定者。<a id="a-r"></a>于见道中。<a id="a-s"></a>而有差别。<a id="a-t"></a>波伽罗那说。<a id="a-u"></a>次第故说八十八是见道断十是修道断。<a id="a-v"></a>此门是广分别毗婆沙。<a id="a-w"></a>问曰。<a id="a-x"></a>何故名见道断。<a id="a-y"></a>何故名修道断耶。<a id="a-z"></a>如见不离修。<a id="a-10"></a>修不离见。<a id="a-11"></a>见道中如实修亦可得。<a id="a-12"></a>修道中如实见亦可得。<a id="a-13"></a>见名为慧。<a id="a-14"></a>修名不放逸。<a id="a-15"></a>如实是何义耶。<a id="a-16"></a>答曰。<a id="a-17"></a>数数义偏重义是如实义。<a id="a-18"></a>见道中慧多不放逸少。<a id="a-19"></a>修道中不放逸多慧少。<a id="a-1A"></a>复次等量义是如实义。<a id="a-1B"></a>如见道中慧亦有尔许不放逸。<a id="a-1C"></a>如修道中不放逸亦有尔许慧。<a id="a-1D"></a>是故等量义是如实义。<a id="a-1E"></a>尊者和须蜜说曰。<a id="a-1F"></a>见四真谛。<a id="a-1G"></a>断诸烦恼。<a id="a-1H"></a>云何分别此是见道断此是修道断耶。<a id="a-1I"></a>答曰。<a id="a-1J"></a>以见断。<a id="a-1K"></a>以见制伏。<a id="a-1L"></a>以见吐诸烦恼。<a id="a-1M"></a>故言见道断。<a id="a-1N"></a>复有说者。<a id="a-1O"></a>见道所断烦恼。<a id="a-1P"></a>亦应言修道所断。<a id="a-1Q"></a>所以者何。<a id="a-1R"></a>见道中如实修可得故。<a id="a-1S"></a>如我义。<a id="a-1T"></a>以见断。<a id="a-1U"></a>以见制伏。<a id="a-1V"></a>以见吐诸烦恼。<a id="a-1W"></a>名见道断。<a id="a-1X"></a>何故名修道断。<a id="a-1Y"></a>答曰。<a id="a-1Z"></a>随所得道行广布。<a id="a-1a"></a>断诸生分。<a id="a-1b"></a>断其量。<a id="a-1c"></a>断其种。<a id="a-1d"></a>渐使薄。<a id="a-1e"></a>令究竟断故名修道断。<a id="a-1f"></a>复有作是说者。<a id="a-1g"></a>修道所断烦恼。<a id="a-1h"></a>亦可言见道断。<a id="a-1i"></a>所以者何。<a id="a-1j"></a>修道中亦有如实见故。<a id="a-1k"></a>如我义。<a id="a-1l"></a>随所得道。<a id="a-1m"></a>修行广布。<a id="a-1n"></a>断诸生分。<a id="a-1o"></a>断其量断其种渐使薄。<a id="a-1p"></a>令究竟断故名修道断。<a id="a-1q"></a>此是何义耶。<a id="a-1r"></a>答曰。<a id="a-1s"></a>见道是猛利道。<a id="a-1t"></a>若缘彼时九种烦恼一时断。<a id="a-1u"></a>修道是不猛利道。<a id="a-1v"></a>数数修习九种烦恼。<a id="a-1w"></a>九时而断。<a id="a-1x"></a>譬如利呋之刀以用割物利者一下断。<a id="a-1y"></a>钝者数数乃断。<a id="a-1z"></a>彼亦如是。<a id="a-20"></a>复次若以见偏多道断者。<a id="a-21"></a>名见道断。<a id="a-22"></a>若以修偏多道断者。<a id="a-23"></a>名修道断。<a id="a-24"></a>复次若以二相道断者。<a id="a-25"></a>名见道断。<a id="a-26"></a>二相者。<a id="a-27"></a>谓见相慧相。<a id="a-28"></a>若以三相道断者。<a id="a-29"></a>名修道断。<a id="a-2A"></a>三相者。<a id="a-2B"></a>谓见相慧相智相。<a id="a-2C"></a>复次若以四相道断者。<a id="a-2D"></a>名见道断。<a id="a-2E"></a>四相者谓眼明觉慧。<a id="a-2F"></a>若以五相道断者。<a id="a-2G"></a>名修道断。<a id="a-2H"></a>五相者。<a id="a-2I"></a>谓眼明觉慧智。<a id="a-2J"></a>复次若以忍断者是见道断。<a id="a-2K"></a>以智断者是修道断。<a id="a-2L"></a>复次九种结一时断者是见道断。<a id="a-2M"></a>九种结九时断者是修道断。<a id="a-2N"></a>复次以未知欲知根断者是见道断。<a id="a-2O"></a>以知根断者是修道断。<a id="a-2P"></a>复次断时如石裂者是见道断。<a id="a-2Q"></a>断时如蕅绝者是修道断。<a id="a-2R"></a>复次与发意相违者是见道断。<a id="a-2S"></a>与方便相违者是修道断。<a id="a-2T"></a>复次未曾见谛。<a id="a-2U"></a>而见谛断者是见道断。<a id="a-2V"></a>已曾见谛。<a id="a-2W"></a>而重观断者是修道断。<a id="a-2X"></a>复次以一因道断者是见道断。<a id="a-2Y"></a>以二因道断者是修道断。<a id="a-2Z"></a>复次如力士着铠断者是见道断。<a id="a-2a"></a>如无足人行断者。<a id="a-2b"></a>是修道断。<a id="a-2c"></a>复次若断时。<a id="a-2d"></a>即彼智所知行修道者是见道断。<a id="a-2e"></a>若断时是余智余所知余行修是修道断。<a id="a-2f"></a>复次若是向人不成就果断者是见道断。<a id="a-2g"></a>若是向成就果断者是修道断。<a id="a-2h"></a>复次若坚信坚法断者。<a id="a-2i"></a>是见道断。<a id="a-2j"></a>若信解脱见到身证断者。<a id="a-2k"></a>是修道断。<a id="a-2l"></a>复次若初出道断者。<a id="a-2m"></a>是见道断。<a id="a-2n"></a>若数数出道断者。<a id="a-2o"></a>是修道断。<a id="a-2p"></a>复次若断是四沙门果摄者。<a id="a-2q"></a>是见道断。<a id="a-2r"></a>若断或三或二或一沙门果摄者。<a id="a-2s"></a>修道断。<a id="a-2t"></a>复次若缘无所有生者。<a id="a-2u"></a>是见道断。<a id="a-2v"></a>若缘有所有生者。<a id="a-2w"></a>是修道断。<a id="a-2x"></a>复次若断已不退者。<a id="a-2y"></a>是见道断。<a id="a-2z"></a>若断已或退不退者。<a id="a-30"></a>是修道断。<a id="a-31"></a>复次断已更不缚不系。<a id="a-32"></a>是见道断。<a id="a-33"></a>断已或缚或系。<a id="a-34"></a>是修道断。<a id="a-35"></a>复次若断时。<a id="a-36"></a>忍是无碍道智。<a id="a-37"></a>是解脱道者。<a id="a-38"></a>是见道断。<a id="a-39"></a>若断时智。<a id="a-3A"></a>是无碍道智。<a id="a-3B"></a>是解脱道者。<a id="a-3C"></a>是修道断。<a id="a-3D"></a>复次若断时。<a id="a-3E"></a>智作方便道。<a id="a-3F"></a>忍作无碍道。<a id="a-3G"></a>智作解脱道者。<a id="a-3H"></a>是见道断。<a id="a-3I"></a>欲若断时。<a id="a-3J"></a>智作方便无碍解脱道者。<a id="a-3K"></a>是修道断。<a id="a-3L"></a>复次若先得非数灭者。<a id="a-3M"></a>是见道断。<a id="a-3N"></a>或先得非数灭。<a id="a-3O"></a>后得数灭。<a id="a-3P"></a>或先得数灭。<a id="a-3Q"></a>后得非数灭。<a id="a-3R"></a>或一时得数灭非数灭者。<a id="a-3S"></a>是修道断。<a id="a-3T"></a>复次若断时。<a id="a-3U"></a>缘一谛道修者。<a id="a-3V"></a>是见道断。<a id="a-3W"></a>若断时。<a id="a-3X"></a>缘四谛道修者是修道断。<a id="a-3Y"></a>复次若断时。<a id="a-3Z"></a>四行道修者。<a id="a-3a"></a>是见断。<a id="a-3b"></a>若断时。<a id="a-3c"></a>十六行道修者。<a id="a-3d"></a>是修道断。<a id="a-3e"></a>复次若断时。<a id="a-3f"></a>相似道修者。<a id="a-3g"></a>是见道断。<a id="a-3h"></a>若断时。<a id="a-3i"></a>相似不相似道修者。<a id="a-3j"></a>是修道断。<a id="a-3k"></a>复次若断时。<a id="a-3l"></a>若一三昧修者。<a id="a-3m"></a>是见道断。<a id="a-3n"></a>若断时。<a id="a-3o"></a>若三三昧修者。<a id="a-3p"></a>是修道断。<a id="a-3q"></a>复次若断时。<a id="a-3r"></a>不起者是见道断。<a id="a-3s"></a>若断时或起或不起者是修道断。</p>
  <p id="a3t">此三结几见苦断。<a id="a-3u"></a>乃至几修道断。<a id="a-3v"></a>乃至九十八使。<a id="a-3w"></a>几见苦断。<a id="a-3x"></a>乃至几修道断。<a id="a-3y"></a>问曰。<a id="a-3z"></a>何故作此论。<a id="a-40"></a>答曰。<a id="a-41"></a>前门止说顿断沙门意。<a id="a-42"></a>不止说一时见谛。<a id="a-43"></a>亦不明次第见谛。<a id="a-44"></a>今欲止一时见谛者意亦明次第见谛故。<a id="a-45"></a>而作此论。<a id="a-46"></a>复有说者。<a id="a-47"></a>前门止说一时见谛者意。<a id="a-48"></a>亦明次第见谛。<a id="a-49"></a>而不粗现明了。<a id="a-4A"></a>今欲粗现明了。<a id="a-4B"></a>止一时见谛者意。<a id="a-4C"></a>亦明次第见谛故。<a id="a-4D"></a>而作此论。<a id="a-4E"></a>复次欲显现来种断烦恼及五种对治法故。<a id="a-4F"></a>五种断烦恼者。<a id="a-4G"></a>谓见苦断种。<a id="a-4H"></a>乃至修道断种。<a id="a-4I"></a>五种对治法者。<a id="a-4J"></a>谓苦忍苦智。<a id="a-4K"></a>是见苦断对治。<a id="a-4L"></a>乃至道忍道智。<a id="a-4M"></a>是见道断对治。<a id="a-4N"></a>智是修道断对治。<a id="a-4O"></a>以如是事故。<a id="a-4P"></a>而作此论。<a id="a-4Q"></a>此三结。<a id="a-4R"></a>几见苦断。<a id="a-4S"></a>乃至广说。<a id="a-4T"></a>答曰。<a id="a-4U"></a>一见苦断。<a id="a-4V"></a>谓身见。<a id="a-4W"></a>问曰。<a id="a-4X"></a>何故身见唯见苦断耶。<a id="a-4Y"></a>答曰。<a id="a-4Z"></a>缘苦生故。<a id="a-4a"></a>还见苦断。<a id="a-4b"></a>复次此见缘果而生。<a id="a-4c"></a>若以慧观果时。<a id="a-4d"></a>此见即断。</p>
  <p id="a4e">复次身见是颠倒性。<a id="a-4f"></a>一切颠倒。<a id="a-4g"></a>尽见苦断。<a id="a-4h"></a>若颠倒断时。<a id="a-4i"></a>此见即断。<a id="a-4j"></a>所以者何。<a id="a-4k"></a>同一对治故。<a id="a-4l"></a>复次此烦恼粗故。<a id="a-4m"></a>以初无碍道断。<a id="a-4n"></a>余细烦恼。<a id="a-4o"></a>后金刚喻定断。<a id="a-4p"></a>譬如尘垢不坚著者。<a id="a-4q"></a>抖捒便堕。<a id="a-4r"></a>若坚著者。<a id="a-4s"></a>乃以淳灰。<a id="a-4t"></a>多用力然后乃净。<a id="a-4u"></a>亦如瓦器。<a id="a-4v"></a>腻不深入。<a id="a-4w"></a>水荡便去。<a id="a-4x"></a>若腻深入。<a id="a-4y"></a>以汤煮之。<a id="a-4z"></a>然后乃去。<a id="a-50"></a>彼亦如是。<a id="a-51"></a>复次以此见根不深入所缘地。<a id="a-52"></a>以不深入故性劣。<a id="a-53"></a>性劣故最初无碍道断。<a id="a-54"></a>余烦恼根。<a id="a-55"></a>深入所缘地。<a id="a-56"></a>以后无碍道乃至金刚喻定断。<a id="a-57"></a>譬如树根。<a id="a-58"></a>不深入者。<a id="a-59"></a>小风吹时。<a id="a-5A"></a>而能摧卧。<a id="a-5B"></a>其根深入者。<a id="a-5C"></a>大风吹时。<a id="a-5D"></a>不能令卧。<a id="a-5E"></a>彼亦如是。<a id="a-5F"></a>尊者和须蜜说曰。<a id="a-5G"></a>何故身见唯见苦断。<a id="a-5H"></a>答曰。<a id="a-5I"></a>身见缘五阴。<a id="a-5J"></a>后如实见五阴时。<a id="a-5K"></a>身见便断。<a id="a-5L"></a>复次此见从常想乐想净想我想生。<a id="a-5M"></a>若见无常想苦想不净想无我想。<a id="a-5N"></a>此见便断。<a id="a-5O"></a>尊者佛陀提婆说曰。<a id="a-5P"></a>此见从自身生。<a id="a-5Q"></a>故名身见。<a id="a-5R"></a>若见自身无我。<a id="a-5S"></a>此见便断。<a id="a-5T"></a>戒取或见苦断。<a id="a-5U"></a>或见道断问曰。<a id="a-5V"></a>何故戒取非见集见灭断耶。<a id="a-5W"></a>答曰。<a id="a-5X"></a>为外道故。<a id="a-5Y"></a>外道所行。<a id="a-5Z"></a>与苦道相违。<a id="a-5a"></a>不与集灭相违。<a id="a-5b"></a>所以者何。<a id="a-5c"></a>外道计集。<a id="a-5d"></a>如垢计灭。<a id="a-5e"></a>如洗浴处。<a id="a-5f"></a>为求洗浴处故。<a id="a-5g"></a>行种种苦行诸苦行故。<a id="a-5h"></a>烦恼垢益更染心。<a id="a-5i"></a>如人为去垢故。<a id="a-5j"></a>入浊水澡浴。<a id="a-5k"></a>更增其垢。<a id="a-5l"></a>彼亦如是。<a id="a-5m"></a>复次因苦生故。<a id="a-5n"></a>还见苦断。<a id="a-5o"></a>因道生故。<a id="a-5p"></a>还见道断。<a id="a-5q"></a>复次因垢生者。<a id="a-5r"></a>是见苦断。<a id="a-5s"></a>因净生者。<a id="a-5t"></a>是见道断。<a id="a-5u"></a>复次内道所行。<a id="a-5v"></a>是见苦断。<a id="a-5w"></a>外道所行。<a id="a-5x"></a>是见道断。</p>
  <p id="a5y">复次非因计因。<a id="a-5z"></a>是见苦断。<a id="a-60"></a>非道计道。<a id="a-61"></a>是见道断。<a id="a-62"></a>疑见苦集灭道断。<a id="a-63"></a>问曰。<a id="a-64"></a>何故修道断中无疑耶。<a id="a-65"></a>答曰。<a id="a-66"></a>若未见其体。<a id="a-67"></a>心生犹豫。<a id="a-68"></a>已见其体。<a id="a-69"></a>心则决定。<a id="a-6A"></a>是故修道所断无有疑。<a id="a-6B"></a>三不善根三漏。<a id="a-6C"></a>见苦断。<a id="a-6D"></a>乃至修道断。<a id="a-6E"></a>总而言之。<a id="a-6F"></a>五种断。<a id="a-6G"></a>或有一种二种四种五种断者。<a id="a-6H"></a>余门广说如经本。<a id="a-6I"></a>此门是广说优波提舍毗婆沙。<a id="a-6J"></a>问曰。<a id="a-6K"></a>何故名见道断乃至名修道断耶。<a id="a-6L"></a>答曰。<a id="a-6M"></a>若缘决定。<a id="a-6N"></a>对治决定者。<a id="a-6O"></a>名见道断。<a id="a-6P"></a>若缘不决定。<a id="a-6Q"></a>对治不决定者名修道断。<a id="a-6R"></a>复次若处所决定。<a id="a-6S"></a>若缘决定。<a id="a-6T"></a>若对治决定者。<a id="a-6U"></a>名见道断。<a id="a-6V"></a>若处所不决定。<a id="a-6W"></a>缘不决定。<a id="a-6X"></a>对治不决定者。<a id="a-6Y"></a>名修道断。<a id="a-6Z"></a>复次若以苦忍苦智作对治。<a id="a-6a"></a>乃至道忍道智作对治者。<a id="a-6b"></a>名见道断。<a id="a-6c"></a>若以智对治者。<a id="a-6d"></a>名修道断。</p>
  <p id="a6e">复次若见苦断者。<a id="a-6f"></a>名见苦断。<a id="a-6g"></a>若见道断者。<a id="a-6h"></a>名见道断。<a id="a-6i"></a>若或见苦。<a id="a-6j"></a>或见集。<a id="a-6k"></a>或见灭。<a id="a-6l"></a>或见道断者。<a id="a-6m"></a>名修道断。<a id="a-6n"></a>复次若违苦者。<a id="a-6o"></a>名见苦断。<a id="a-6p"></a>乃至若违道者。<a id="a-6q"></a>名见道断。<a id="a-6r"></a>若违苦集灭道断者。<a id="a-6s"></a>名修道断。</p>
  <p id="a6t">此三结。<a id="a-6u"></a>几是见几非见。<a id="a-6v"></a>乃至九十八使。<a id="a-6w"></a>几是见几非见。<a id="a-6x"></a>问曰。<a id="a-6y"></a>何故作此论。<a id="a-6z"></a>答曰。<a id="a-70"></a>或有说。<a id="a-71"></a>一切烦恼皆是见性。<a id="a-72"></a>问曰。<a id="a-73"></a>彼何故作如是说耶。<a id="a-74"></a>答曰。<a id="a-75"></a>彼作是说。<a id="a-76"></a>所行猛利。<a id="a-77"></a>是见性。<a id="a-78"></a>一切烦恼。<a id="a-79"></a>名于自分。<a id="a-7A"></a>所行猛利。<a id="a-7B"></a>如身见着我我所。<a id="a-7C"></a>边见着断常。<a id="a-7D"></a>邪见着无所有见取着第一。<a id="a-7E"></a>戒取着净所行猛利爱。<a id="a-7F"></a>亦如是。<a id="a-7G"></a>于染着爱。<a id="a-7H"></a>所行猛利。<a id="a-7I"></a>恚憎恶。<a id="a-7J"></a>慢自高。<a id="a-7K"></a>痴愚痴犹豫。<a id="a-7L"></a>所行亦猛利。<a id="a-7M"></a>为断如是说者意亦明烦恼有是见性有非见性故。<a id="a-7N"></a>而作此论。<a id="a-7O"></a>此三结。<a id="a-7P"></a>几是见性几非见性。<a id="a-7Q"></a>答曰二是见性。<a id="a-7R"></a>谓身见戒取。<a id="a-7S"></a>一非见性。<a id="a-7T"></a>谓疑。<a id="a-7U"></a>余门广说如经本。<a id="a-7V"></a>问曰。<a id="a-7W"></a>何故名见耶。<a id="a-7X"></a>答曰。<a id="a-7Y"></a>此中应广说。<a id="a-7Z"></a>如五见见处。</p>
  <p id="a7a">此三结。<a id="a-7b"></a>几有觉有观。<a id="a-7c"></a>几无觉有观。<a id="a-7d"></a>几无觉无观。<a id="a-7e"></a>乃至九十八使。<a id="a-7f"></a>几有觉有观。<a id="a-7g"></a>几无觉有观。<a id="a-7h"></a>几无觉无观。<a id="a-7i"></a>问曰。<a id="a-7j"></a>何故作此论。<a id="a-7k"></a>答曰。<a id="a-7l"></a>或有说。<a id="a-7m"></a>觉观从欲界乃至有顶。<a id="a-7n"></a>如譬喻者说。<a id="a-7o"></a>彼何故作是说。<a id="a-7p"></a>彼依佛经。<a id="a-7q"></a>佛经中说。<a id="a-7r"></a>心粗是觉。<a id="a-7s"></a>心细是观。<a id="a-7t"></a>此粗细相。<a id="a-7u"></a>从欲界乃至有顶中可得。<a id="a-7v"></a>尊者佛陀提婆说曰。<a id="a-7w"></a>阿毗昙者。<a id="a-7x"></a>作如是说。<a id="a-7y"></a>心次第相。<a id="a-7z"></a>方而有粗细。<a id="a-80"></a>遍三界中。<a id="a-81"></a>然从欲界乃至梵世。<a id="a-82"></a>有觉有观。<a id="a-83"></a>如是说者。<a id="a-84"></a>则名恶说。<a id="a-85"></a>汝等作如是说。<a id="a-86"></a>粗心是觉。<a id="a-87"></a>细心是观。<a id="a-88"></a>此粗心细心。<a id="a-89"></a>乃至有顶可得。<a id="a-8A"></a>然说觉观从欲界乃至梵世中有。<a id="a-8B"></a>是故汝等所说是恶说。<a id="a-8C"></a>非善说。<a id="a-8D"></a>恶受持。<a id="a-8E"></a>非善受持。<a id="a-8F"></a>阿毗昙人。<a id="a-8G"></a>作如是说。<a id="a-8H"></a>我等所说。<a id="a-8I"></a>是善说。<a id="a-8J"></a>善受持。<a id="a-8K"></a>非恶受持。<a id="a-8L"></a>所以者何。<a id="a-8M"></a>我以种种事故。<a id="a-8N"></a>说粗细相。<a id="a-8O"></a>非以一事。<a id="a-8P"></a>如说缠粗使细。<a id="a-8Q"></a>是中不说觉粗观细。<a id="a-8R"></a>所以者何。<a id="a-8S"></a>此二法。<a id="a-8T"></a>非觉观相故。<a id="a-8U"></a>如说色阴是粗。<a id="a-8V"></a>四阴是细。<a id="a-8W"></a>如是则说觉之与观俱是细法。<a id="a-8X"></a>所以者何。<a id="a-8Y"></a>同行阴摄故。<a id="a-8Z"></a>如说欲界是粗。<a id="a-8a"></a>初禅是细。<a id="a-8b"></a>如是亦说觉观是粗是细。<a id="a-8c"></a>所以者何。<a id="a-8d"></a>欲界初禅。<a id="a-8e"></a>俱有觉观故。<a id="a-8f"></a>如说。<a id="a-8g"></a>初禅地粗。<a id="a-8h"></a>二禅地细。<a id="a-8i"></a>如是则说觉观是粗。<a id="a-8j"></a>所以者何。<a id="a-8k"></a>初禅地上。<a id="a-8l"></a>更无觉观故。<a id="a-8m"></a>问曰。<a id="a-8n"></a>彼说初禅地上有觉观者。<a id="a-8o"></a>云何复说三地差别。<a id="a-8p"></a>答曰。<a id="a-8q"></a>彼作是说。<a id="a-8r"></a>欲界初禅。<a id="a-8s"></a>乃至非想非非想处。<a id="a-8t"></a>有三种法。<a id="a-8u"></a>谓善染污不隐没无记。<a id="a-8v"></a>禅中间乃至非想非非想处深染污法。<a id="a-8w"></a>是名有觉有观地。<a id="a-8x"></a>禅中间善不隐没无记法。<a id="a-8y"></a>是名无觉有观地。<a id="a-8z"></a>第二禅已上乃至非想非非想处。<a id="a-90"></a>善法不隐没无记法。<a id="a-91"></a>是名无觉。<a id="a-92"></a>无观地。<a id="a-93"></a>问曰。<a id="a-94"></a>若然者。<a id="a-95"></a>彼云何通佛经。<a id="a-96"></a>如经说。<a id="a-97"></a>灭于觉观。<a id="a-98"></a>定生喜乐。<a id="a-99"></a>入第二禅。<a id="a-9A"></a>彼作是答。<a id="a-9B"></a>灭善觉观。<a id="a-9C"></a>非染污。<a id="a-9D"></a>问曰。<a id="a-9E"></a>若然者。<a id="a-9F"></a>为因何事。<a id="a-9G"></a>灭善觉观。<a id="a-9H"></a>非染污耶。<a id="a-9I"></a>答应先灭染污。<a id="a-9J"></a>后离地时。<a id="a-9K"></a>乃灭于善。<a id="a-9L"></a>但譬喻者说上地有觉观。<a id="a-9M"></a>当知此说是无明果闇果不勤方便果。<a id="a-9N"></a>然觉观欲界初禅中有故。<a id="a-9O"></a>欲止他义。<a id="a-9P"></a>乃至广说。<a id="a-9Q"></a>而作此论。<a id="a-9R"></a>此三结。<a id="a-9S"></a>几有觉有观。<a id="a-9T"></a>几无觉有观。<a id="a-9U"></a>几无觉无观。<a id="a-9V"></a>答曰。<a id="a-9W"></a>三结有三种。<a id="a-9X"></a>或有觉有观。<a id="a-9Y"></a>或无觉有观。<a id="a-9Z"></a>或无觉无观。<a id="a-9a"></a>云何有觉有观。<a id="a-9b"></a>答曰。<a id="a-9c"></a>在欲界初禅者。<a id="a-9d"></a>云何无觉有观。<a id="a-9e"></a>答曰。<a id="a-9f"></a>在禅中间者。<a id="a-9g"></a>云何无觉无观。<a id="a-9h"></a>答曰。<a id="a-9i"></a>在三禅及四无色者。<a id="a-9j"></a>余门广说如经本。<a id="a-9k"></a>问曰。<a id="a-9l"></a>何故名有觉有观。<a id="a-9m"></a>何故名无觉有观。<a id="a-9n"></a>何故名无觉无观耶。<a id="a-9o"></a>答曰。<a id="a-9p"></a>与觉俱观俱。<a id="a-9q"></a>与觉相应观相应。<a id="a-9r"></a>与觉观俱现在前。<a id="a-9s"></a>是名有觉有观。<a id="a-9t"></a>若不与觉俱。<a id="a-9u"></a>但与观俱。<a id="a-9v"></a>不与觉相应。<a id="a-9w"></a>与观相应。<a id="a-9x"></a>已灭觉与观俱现在前。<a id="a-9y"></a>是名无觉有观。<a id="a-9z"></a>若不与觉观俱。<a id="a-A0"></a>亦不与觉观相应。<a id="a-A1"></a>已灭觉观。<a id="a-A2"></a>是名无觉无观。<a id="a-A3"></a>复次若种种数。<a id="a-A4"></a>若种种观。<a id="a-A5"></a>是名有觉有观。<a id="a-A6"></a>若数观不种数。<a id="a-A7"></a>是名无觉有观。<a id="a-A8"></a>若不种数不种观。<a id="a-A9"></a>是名无觉无观。</p>
  <p id="aAA">此三结。<a id="a-AB"></a>几乐根相应。<a id="a-AC"></a>几苦根相应。<a id="a-AD"></a>几喜根相应。<a id="a-AE"></a>几忧根相应。<a id="a-AF"></a>几舍根相应。<a id="a-AG"></a>乃至九十八使亦如是。<a id="a-AH"></a>问曰。<a id="a-AI"></a>何故作此论。<a id="a-AJ"></a>答曰。<a id="a-AK"></a>或有说。<a id="a-AL"></a>法生时。<a id="a-AM"></a>次第生。<a id="a-AN"></a>不一时生。<a id="a-AO"></a>如譬喻者尊者佛陀提婆。<a id="a-AP"></a>作如是说法生时。<a id="a-AQ"></a>次第生。<a id="a-AR"></a>不一时生。<a id="a-AS"></a>犹如多伴经过侠道。<a id="a-AT"></a>次第而行。<a id="a-AU"></a>不得一时。<a id="a-AV"></a>若欲二人并行。<a id="a-AW"></a>此犹为难。<a id="a-AX"></a>何况多人。<a id="a-AY"></a>如是一切有为法。<a id="a-AZ"></a>各各从生相生。<a id="a-Aa"></a>何缘众多生法共一时生。<a id="a-Ab"></a>阿毗昙者。<a id="a-Ac"></a>作如是说。<a id="a-Ad"></a>有为法。<a id="a-Ae"></a>自有一法和合而生。<a id="a-Af"></a>自有多法和合而生。<a id="a-Ag"></a>一法和合生者。<a id="a-Ah"></a>于一刹那顷生故。<a id="a-Ai"></a>名一法和合生。<a id="a-Aj"></a>多法和合生者。<a id="a-Ak"></a>如一一数法。<a id="a-Al"></a>各有一生。<a id="a-Am"></a>虽多不相离。<a id="a-An"></a>故名多法和合生。<a id="a-Ao"></a>复次所以作论者。<a id="a-Ap"></a>或有说。<a id="a-Aq"></a>展转相因力义。<a id="a-Ar"></a>是相应义。<a id="a-As"></a>彼作是说。<a id="a-At"></a>若法与彼法相因力生者。<a id="a-Au"></a>是相应义。<a id="a-Av"></a>如心因心力故生。<a id="a-Aw"></a>心与心相应。<a id="a-Ax"></a>数法因心力故生。<a id="a-Ay"></a>数法与心相应。<a id="a-Az"></a>数法因数法力故生。<a id="a-B0"></a>数法与数法相应。<a id="a-B1"></a>心不因数法力生。<a id="a-B2"></a>故心不与数法相应。<a id="a-B3"></a>为止如是说者意亦明心与数法相应。<a id="a-B4"></a>数法亦与数法相应。<a id="a-B5"></a>数法与心相应。<a id="a-B6"></a>心不与心相应故。<a id="a-B7"></a>而作此论。<a id="a-B8"></a>复次所以作论者。<a id="a-B9"></a>或有说。<a id="a-BA"></a>自体与自体相应。<a id="a-BB"></a>不与他相应。<a id="a-BC"></a>彼作是说。<a id="a-BD"></a>等相敬义。<a id="a-BE"></a>是相应义。<a id="a-BF"></a>诸法相敬。<a id="a-BG"></a>莫过敬自体者。<a id="a-BH"></a>为止如是说者意亦明与他法相应义故。<a id="a-BI"></a>而作此论。<a id="a-BJ"></a>复次所以作论者。<a id="a-BK"></a>或有说。<a id="a-BL"></a>自体于自体。<a id="a-BM"></a>不名相应。<a id="a-BN"></a>不名不相应。<a id="a-BO"></a>不名相应者。<a id="a-BP"></a>一切诸法。<a id="a-BQ"></a>不能与自体作缘。<a id="a-BR"></a>不名不相应者。<a id="a-BS"></a>等相敬义。<a id="a-BT"></a>是相应义。<a id="a-BU"></a>所以者何。<a id="a-BV"></a>诸法相敬。<a id="a-BW"></a>莫过敬自体者。<a id="a-BX"></a>为止如是说者意亦明不乱相应法。<a id="a-BY"></a>是故为止他义欲显己义。<a id="a-BZ"></a>乃至广说。<a id="a-Ba"></a>此三结。<a id="a-Bb"></a>几乐根相应。<a id="a-Bc"></a>几苦根相应。<a id="a-Bd"></a>几喜根相应。<a id="a-Be"></a>几忧根相应。<a id="a-Bf"></a>几舍根相应。<a id="a-Bg"></a>问曰。<a id="a-Bh"></a>何故但问与受相应。<a id="a-Bi"></a>不问与余数法耶。<a id="a-Bj"></a>答曰。<a id="a-Bk"></a>彼作经者意欲尔。<a id="a-Bl"></a>乃至广说。<a id="a-Bm"></a>复次受不妨成就。<a id="a-Bn"></a>或妨现前行。<a id="a-Bo"></a>云何不妨成就。<a id="a-Bp"></a>如一人成就五受。<a id="a-Bq"></a>云何妨现前行。<a id="a-Br"></a>无有二受一时现前行。<a id="a-Bs"></a>复次以受一体有诸根相故。<a id="a-Bt"></a>复次以受于缘起轮中。<a id="a-Bu"></a>犹如车毂法故。<a id="a-Bv"></a>复次以受受入一切法故。<a id="a-Bw"></a>复次若不问受。<a id="a-Bx"></a>更问何耶。<a id="a-By"></a>若问命等八根。<a id="a-Bz"></a>彼一向是不相应法。<a id="a-C0"></a>若问三无漏根。<a id="a-C1"></a>信等五根。<a id="a-C2"></a>彼一向是善。<a id="a-C3"></a>若作是说。<a id="a-C4"></a>何不问意根者。<a id="a-C5"></a>以意根故。<a id="a-C6"></a>名相应法。<a id="a-C7"></a>如以心故。<a id="a-C8"></a>名心相应法。<a id="a-C9"></a>身见戒取。<a id="a-CA"></a>与三根相应。<a id="a-CB"></a>除苦根忧根。<a id="a-CC"></a>所以除苦根者。<a id="a-CD"></a>苦根在五识地。<a id="a-CE"></a>此是意地所以不与忧根相应者。<a id="a-CF"></a>忧根是忧戚行。<a id="a-CG"></a>此是欣踊行。<a id="a-CH"></a>总而言之。<a id="a-CI"></a>与三根相应。<a id="a-CJ"></a>此在三界。<a id="a-CK"></a>在欲界初禅二禅者。<a id="a-CL"></a>与二根相应。<a id="a-CM"></a>谓喜根舍根。<a id="a-CN"></a>在第三禅。<a id="a-CO"></a>与二根相应。<a id="a-CP"></a>谓乐根舍根。<a id="a-CQ"></a>在第四禅及四无色。<a id="a-CR"></a>与一根相应。<a id="a-CS"></a>谓舍根。<a id="a-CT"></a>是故总而言之。<a id="a-CU"></a>与三根相应。<a id="a-CV"></a>除苦根忧根。<a id="a-CW"></a>疑与四根相应。<a id="a-CX"></a>除苦根。<a id="a-CY"></a>不与苦根相应者。<a id="a-CZ"></a>以苦根在五识地。<a id="a-Ca"></a>总而言之。<a id="a-Cb"></a>与四根相应。<a id="a-Cc"></a>疑在三界。<a id="a-Cd"></a>在欲界者。<a id="a-Ce"></a>与二根相应。<a id="a-Cf"></a>谓忧根舍根。<a id="a-Cg"></a>若在初禅二禅者。<a id="a-Ch"></a>与二根相应。<a id="a-Ci"></a>谓喜根舍根。<a id="a-Cj"></a>在第三禅者。<a id="a-Ck"></a>与二根相应。<a id="a-Cl"></a>谓乐根舍根。<a id="a-Cm"></a>在第四禅及四无色。<a id="a-Cn"></a>与一根相应。<a id="a-Co"></a>谓舍根。<a id="a-Cp"></a>是故总而言之。<a id="a-Cq"></a>与四根相应。<a id="a-Cr"></a>问曰。<a id="a-Cs"></a>何故欲界疑。<a id="a-Ct"></a>不与喜根相应。<a id="a-Cu"></a>初禅二禅。<a id="a-Cv"></a>则与相应。<a id="a-Cw"></a>答曰。<a id="a-Cx"></a>欲界疑喜所行各异故。<a id="a-Cy"></a>疑所行非喜所行。<a id="a-Cz"></a>喜所行非疑所行。<a id="a-D0"></a>所以者何。<a id="a-D1"></a>疑行忧戚。<a id="a-D2"></a>喜行欣踊。<a id="a-D3"></a>同义是相应义。<a id="a-D4"></a>彼不同故。<a id="a-D5"></a>不与相应。<a id="a-D6"></a>初禅二禅。<a id="a-D7"></a>俱行欣踊行故相应。<a id="a-D8"></a>复次欲界喜粗疑细。<a id="a-D9"></a>粗法不与细法相应。<a id="a-DA"></a>所以者何。<a id="a-DB"></a>等义是相应义故。<a id="a-DC"></a>问曰。<a id="a-DD"></a>喜有何粗义耶。<a id="a-DE"></a>答曰。<a id="a-DF"></a>众生不应起而起。<a id="a-DG"></a>于前物不应起而起。<a id="a-DH"></a>云何众生不应起而起。<a id="a-DI"></a>众生性是苦故。<a id="a-DJ"></a>云何于前物不应起而起。<a id="a-DK"></a>见他人若颠若堕若谬误。<a id="a-DL"></a>应起慈愍。<a id="a-DM"></a>而更大笑。<a id="a-DN"></a>在初禅二禅者。<a id="a-DO"></a>俱微细故相应。<a id="a-DP"></a>复次欲界喜轻躁疑居重。<a id="a-DQ"></a>轻躁不与居重相应。<a id="a-DR"></a>所以者何。<a id="a-DS"></a>等义是相应义。<a id="a-DT"></a>初禅二禅地。<a id="a-DU"></a>二俱居重。<a id="a-DV"></a>是故相应。<a id="a-DW"></a>复次欲界喜从外法生疑从内法生。<a id="a-DX"></a>从外生法。<a id="a-DY"></a>不与从内生法相应。<a id="a-DZ"></a>所以者何。<a id="a-Da"></a>等义是相应义。<a id="a-Db"></a>初禅二禅。<a id="a-Dc"></a>俱从内生。<a id="a-Dd"></a>是故相应。<a id="a-De"></a>复次欲界喜是客疑是旧住。<a id="a-Df"></a>客不与旧住相应。<a id="a-Dg"></a>所以者何。<a id="a-Dh"></a>等义是相应义。<a id="a-Di"></a>初禅二禅。<a id="a-Dj"></a>俱是旧住。<a id="a-Dk"></a>是故相应。<a id="a-Dl"></a>复次欲界疑。<a id="a-Dm"></a>虽不与喜根相应。<a id="a-Dn"></a>与余受相应。<a id="a-Do"></a>初禅二禅喜。<a id="a-Dp"></a>是地性受。<a id="a-Dq"></a>若不与喜根相应者。<a id="a-Dr"></a>此则名无受心聚。<a id="a-Ds"></a>坏相依法。<a id="a-Dt"></a>坏相应法。<a id="a-Du"></a>欲令无如是过故。<a id="a-Dv"></a>欲界疑不与喜根相应。<a id="a-Dw"></a>初禅二禅疑。<a id="a-Dx"></a>与喜根相应。<a id="a-Dy"></a>贪与三根相应。<a id="a-Dz"></a>除苦根忧根。<a id="a-E0"></a>所以者何。<a id="a-E1"></a>贪行欣踊。<a id="a-E2"></a>忧苦行忧戚。<a id="a-E3"></a>恚与三根相应。<a id="a-E4"></a>除喜根乐根。<a id="a-E5"></a>所以者何。<a id="a-E6"></a>恚行忧戚。<a id="a-E7"></a>喜乐行欣踊。<a id="a-E8"></a>痴欲漏无明漏。<a id="a-E9"></a>与五根相应。<a id="a-EA"></a>所以者何。<a id="a-EB"></a>此三通六识身。<a id="a-EC"></a>所行欣踊。<a id="a-ED"></a>亦行忧戚故。<a id="a-EE"></a>有漏与三根相应。<a id="a-EF"></a>除苦根忧根。<a id="a-EG"></a>所以者何。<a id="a-EH"></a>色无色界。<a id="a-EI"></a>无忧苦故。<a id="a-EJ"></a>色无色界。<a id="a-EK"></a>无忧苦义。<a id="a-EL"></a>根揵度中。<a id="a-EM"></a>当广说。<a id="a-EN"></a>除邪见。<a id="a-EO"></a>余门义如经本说。<a id="a-EP"></a>邪见与四根相应。<a id="a-EQ"></a>除苦根。<a id="a-ER"></a>总而言之。<a id="a-ES"></a>邪见与四根相应。<a id="a-ET"></a>然邪见在三界在欲界者。<a id="a-EU"></a>与三根相应。<a id="a-EV"></a>除苦根乐根。<a id="a-EW"></a>在初禅二禅者。<a id="a-EX"></a>与二根相应。<a id="a-EY"></a>谓喜根舍根在第三禅者。<a id="a-EZ"></a>与二根相应。<a id="a-Ea"></a>谓乐根舍根。<a id="a-Eb"></a>在第四禅及无色定。<a id="a-Ec"></a>与一根相应。<a id="a-Ed"></a>谓舍根。<a id="a-Ee"></a>问曰。<a id="a-Ef"></a>欲界邪见。<a id="a-Eg"></a>何者与喜根相应。<a id="a-Eh"></a>何者与忧根相应。<a id="a-Ei"></a>答曰。<a id="a-Ej"></a>有人本性。<a id="a-Ek"></a>不好布施。<a id="a-El"></a>不好祠祀。<a id="a-Em"></a>后若与邪见外道。<a id="a-En"></a>共会一处。<a id="a-Eo"></a>而闻是语无施无祠祀。<a id="a-Ep"></a>无善恶业报。<a id="a-Eq"></a>闻是语时。<a id="a-Er"></a>心生信乐。<a id="a-Es"></a>便生喜心。<a id="a-Et"></a>我所行善好。<a id="a-Eu"></a>如是邪见。<a id="a-Ev"></a>与喜根相应。<a id="a-Ew"></a>有人性好行施祠祀。<a id="a-Ex"></a>后若与邪见外道。<a id="a-Ey"></a>共会一处。<a id="a-Ez"></a>闻作是说。<a id="a-F0"></a>无施无祠祀。<a id="a-F1"></a>无善恶业报。<a id="a-F2"></a>闻是语时。<a id="a-F3"></a>心生信乐。<a id="a-F4"></a>便生忧心。<a id="a-F5"></a>我等所施。<a id="a-F6"></a>便为唐捐。<a id="a-F7"></a>所以者何。<a id="a-F8"></a>无果报故。<a id="a-F9"></a>如是邪见。<a id="a-FA"></a>与忧根相应。<a id="a-FB"></a>此门是广说优波提舍毗婆沙。<a id="a-FC"></a>问曰。<a id="a-FD"></a>何故名相应。<a id="a-FE"></a>相应义如杂揵度相应因中广说。</p>
  <p id="aFF">此三结。<a id="a-FG"></a>几欲界系。<a id="a-FH"></a>几色界系。<a id="a-FI"></a>几无色界系。<a id="a-FJ"></a>问曰。<a id="a-FK"></a>何故作此论。<a id="a-FL"></a>答曰。<a id="a-FM"></a>或有说。<a id="a-FN"></a>嫉悭在欲界梵世。<a id="a-FO"></a>彼何故作如是说。<a id="a-FP"></a>答曰。<a id="a-FQ"></a>彼依佛经。<a id="a-FR"></a>佛经说。<a id="a-FS"></a>梵天王。<a id="a-FT"></a>语诸梵众。<a id="a-FU"></a>我等皆共住此。<a id="a-FV"></a>不往诣沙门瞿昙所。<a id="a-FW"></a>而于此处。<a id="a-FX"></a>自能至老死。<a id="a-FY"></a>彼作是说。<a id="a-FZ"></a>梵王以嫉悭故。<a id="a-Fa"></a>而作是言。<a id="a-Fb"></a>为止如是说者意亦明嫉悭唯在欲界故。<a id="a-Fc"></a>而作此论。<a id="a-Fd"></a>三结。<a id="a-Fe"></a>或欲界系。<a id="a-Ff"></a>或色界系。<a id="a-Fg"></a>或无色界系。<a id="a-Fh"></a>此门义广说如经本。<a id="a-Fi"></a>问曰。<a id="a-Fj"></a>何故名欲界系。<a id="a-Fk"></a>何故名色界系无色界系。<a id="a-Fl"></a>答曰。<a id="a-Fm"></a>缚欲界法故。<a id="a-Fn"></a>名欲界系。<a id="a-Fo"></a>缚色无色界法故。<a id="a-Fp"></a>名色无色界系。<a id="a-Fq"></a>如牛系着柱名柱系牛。<a id="a-Fr"></a>彼亦如是。<a id="a-Fs"></a>复次欲界足。<a id="a-Ft"></a>为欲界法所系故。<a id="a-Fu"></a>名欲界系。<a id="a-Fv"></a>色无色界足。<a id="a-Fw"></a>为色无色界法所系故。<a id="a-Fx"></a>名色无色界系。<a id="a-Fy"></a>足名烦恼。<a id="a-Fz"></a>如偈说。</p>
  <p id="aG0">佛有无量行　　无足谁将去</p>
  <p id="aG1">如人有足。<a id="a-G2"></a>则得自在四方游行。<a id="a-G3"></a>如是有烦恼足者。<a id="a-G4"></a>则能行于诸趣诸生生死中。<a id="a-G5"></a>复次烦恼于欲界作居处想我有想故。<a id="a-G6"></a>名欲界系。<a id="a-G7"></a>色无色界烦恼。<a id="a-G8"></a>于色无色界。<a id="a-G9"></a>作居处想我有想故。<a id="a-GA"></a>名色无色界系。<a id="a-GB"></a>居处是爱。<a id="a-GC"></a>我有是见。<a id="a-GD"></a>以欲界爱润故。<a id="a-GE"></a>见计我我所。<a id="a-GF"></a>以色无色界爱润故。<a id="a-GG"></a>见计我我所。<a id="a-GH"></a>复次能生欲界乐欲故。<a id="a-GI"></a>名欲界系。<a id="a-GJ"></a>能生色无色界乐欲故。<a id="a-GK"></a>名色无色界系。<a id="a-GL"></a>乐是爱。<a id="a-GM"></a>欲是见。<a id="a-GN"></a>复次为欲界生死法所系故。<a id="a-GO"></a>名欲界系。<a id="a-GP"></a>为色无色界生死法所系故。<a id="a-GQ"></a>名色无色界系。<a id="a-GR"></a>复次为欲界垢所污毒所害患所过故。<a id="a-GS"></a>名欲界系。<a id="a-GT"></a>为色无色界垢所污毒所害患所过故。<a id="a-GU"></a>名色无色界系。</p>
 </body>
</html>