<!doctype html>
<html id="z3IBVkj14q" data-ver="1288">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第二十</h1>
  <h2 id="a2">杂揵度人品第三之四</h2>
  <p id="a3">入息出息当言依身回耶。<a id="a-4"></a>乃至广说。<a id="a-5"></a>问曰。<a id="a-6"></a>何故作此论。<a id="a-7"></a>答曰如摄法经所说。<a id="a-8"></a>世尊何故说入息出息是身行耶。<a id="a-9"></a>答言此是身法。<a id="a-A"></a>身是其本。<a id="a-B"></a>亦属于身。<a id="a-C"></a>依身故回。<a id="a-D"></a>如施设经说。<a id="a-E"></a>如昙摩提那经说。<a id="a-F"></a>以何等故。<a id="a-G"></a>死有入息出息不回耶。<a id="a-H"></a>答言入息出息由心势力。<a id="a-I"></a>死者无心故入息出息不回。<a id="a-J"></a>一经说由身。<a id="a-K"></a>一经说由心。<a id="a-L"></a>人谓此二经。<a id="a-M"></a>亦是了义亦是不了义。<a id="a-N"></a>欲显此二经真实义故。<a id="a-O"></a>而作此论。<a id="a-P"></a>入息出息当言依身回耶。<a id="a-Q"></a>当言依心回耶。<a id="a-R"></a>答曰当言依身回依心回。<a id="a-S"></a>随其宜便。<a id="a-T"></a>问曰云何随宜便。<a id="a-U"></a>答曰。<a id="a-V"></a>或有说者。<a id="a-W"></a>如婴孩入息出息少。<a id="a-X"></a>中年中。<a id="a-Y"></a>老年多。<a id="a-Z"></a>复有说者。<a id="a-a"></a>此有四事故言随宜便云何为四。<a id="a-b"></a>一者依身。<a id="a-c"></a>二者风道通。<a id="a-d"></a>三者诸孔开。<a id="a-e"></a>四者入息出息地粗心现在前。<a id="a-f"></a>此四事说随其宜便。<a id="a-g"></a>若当入出息。<a id="a-h"></a>但依身不依心者。<a id="a-i"></a>入无想灭尽定。<a id="a-j"></a>入出息亦应回。<a id="a-k"></a>何以故。<a id="a-l"></a>彼亦有入出息所依身。<a id="a-m"></a>风道亦通。<a id="a-n"></a>诸毛孔亦开。<a id="a-o"></a>虽无粗心现在故。<a id="a-p"></a>入出息不回。<a id="a-q"></a>若入出息。<a id="a-r"></a>但依心不依身者。<a id="a-s"></a>无色界众生。<a id="a-t"></a>亦应入出息回。<a id="a-u"></a>然彼无此四事故不回。<a id="a-v"></a>若入出息但依身心不随宜便者。<a id="a-w"></a>此则在卵等中时。<a id="a-x"></a>乃至广说。<a id="a-y"></a>在卵等中身。<a id="a-z"></a>非入出息所依。<a id="a-10"></a>风道不通。<a id="a-11"></a>诸孔不开。<a id="a-12"></a>唯有入出息地粗心故。<a id="a-13"></a>是以不回。<a id="a-14"></a>若当回者则应躁动。<a id="a-15"></a>复有说者。<a id="a-16"></a>以卵迦罗逻时软薄故。<a id="a-17"></a>入出息不回。<a id="a-18"></a>阿浮陀。<a id="a-19"></a>卑尸时。<a id="a-1A"></a>身诸孔未开故。<a id="a-1B"></a>入出息不回。<a id="a-1C"></a>入第四禅。<a id="a-1D"></a>虽有入出息所依身风道亦通。<a id="a-1E"></a>诸孔不开。<a id="a-1F"></a>以定力故。<a id="a-1G"></a>身体尽合。<a id="a-1H"></a>复不起入出息地粗心。<a id="a-1I"></a>彼地心微细故。<a id="a-1J"></a>问曰以何等故。<a id="a-1K"></a>说入第四禅者。<a id="a-1L"></a>不说生第四禅者耶。<a id="a-1M"></a>答曰或有说者。<a id="a-1N"></a>作经者意欲尔。<a id="a-1O"></a>乃至广说。<a id="a-1P"></a>复有说者。<a id="a-1Q"></a>此文应作是说。<a id="a-1R"></a>入第四禅及生第四禅。<a id="a-1S"></a>而不说者。<a id="a-1T"></a>当知此说有余。<a id="a-1U"></a>乃至广说。<a id="a-1V"></a>复次若说入定。<a id="a-1W"></a>当知亦说生处。<a id="a-1X"></a>如经说前修此定。<a id="a-1Y"></a>后生彼处。<a id="a-1Z"></a>是故入出息。<a id="a-1a"></a>依身回。<a id="a-1b"></a>亦依心回。<a id="a-1c"></a>随其宜便。<a id="a-1d"></a>从阿鼻狱。<a id="a-1e"></a>上至遍净天。<a id="a-1f"></a>于其中间。<a id="a-1g"></a>诸众生生诸根具者。<a id="a-1h"></a>乃至广说。<a id="a-1i"></a>此中说诸根具足者。<a id="a-1j"></a>具上四事。<a id="a-1k"></a>非眼等根也。<a id="a-1l"></a>问曰以何等故。<a id="a-1m"></a>入第四禅。<a id="a-1n"></a>入出息不回耶。<a id="a-1o"></a>答曰粗心能起入出息。<a id="a-1p"></a>彼心心数法细故。<a id="a-1q"></a>复有说者。<a id="a-1r"></a>躁动心能起入出息。<a id="a-1s"></a>彼心不躁动。<a id="a-1t"></a>如人在烦闹道行。<a id="a-1u"></a>便起于尘。<a id="a-1v"></a>彼亦如是。<a id="a-1w"></a>尊者和须蜜说曰。<a id="a-1x"></a>以何等故。<a id="a-1y"></a>入第四禅。<a id="a-1z"></a>入出息不回耶。<a id="a-20"></a>以入第四禅者。<a id="a-21"></a>身诸毛孔合。<a id="a-22"></a>以无所依故。<a id="a-23"></a>入出息不回。<a id="a-24"></a>尊者婆檀陀说曰。<a id="a-25"></a>入第四禅。<a id="a-26"></a>身不动摇彼心不动故。<a id="a-27"></a>身亦不动。<a id="a-28"></a>复有说者。<a id="a-29"></a>欲界以爱境界故。<a id="a-2A"></a>令身心粗。<a id="a-2B"></a>初禅以觉观故。<a id="a-2C"></a>第二禅以喜故。<a id="a-2D"></a>第三禅以乐故。<a id="a-2E"></a>第四禅中。<a id="a-2F"></a>永离如是法故入出息。<a id="a-2G"></a>有出息。<a id="a-2H"></a>有入出息地。<a id="a-2I"></a>有无入出息地。<a id="a-2J"></a>入息者来出息者去。<a id="a-2K"></a>四地中有入出息。<a id="a-2L"></a>四地者。<a id="a-2M"></a>谓欲界初禅二禅三禅。<a id="a-2N"></a>五地中。<a id="a-2O"></a>无入出息。<a id="a-2P"></a>五地者。<a id="a-2Q"></a>谓第四禅及四无色定。<a id="a-2R"></a>问曰。<a id="a-2S"></a>住入出息地。<a id="a-2T"></a>无入出息地心现在前。<a id="a-2U"></a>为有入出息回不耶。<a id="a-2V"></a>答曰不回。<a id="a-2W"></a>问曰住不入出息地。<a id="a-2X"></a>入出息地心现在前。<a id="a-2Y"></a>为有入出息回不耶。<a id="a-2Z"></a>答曰不回。<a id="a-2a"></a>问曰若住入出息地身。<a id="a-2b"></a>入出息地心现在前。<a id="a-2c"></a>当言入出息回。<a id="a-2d"></a>为以身故回。<a id="a-2e"></a>为以心故回耶。<a id="a-2f"></a>答曰或有说者。<a id="a-2g"></a>以身故回。<a id="a-2h"></a>诸作是说。<a id="a-2i"></a>以身故回者。<a id="a-2j"></a>生欲界中。<a id="a-2k"></a>欲界中心现在前。<a id="a-2l"></a>此身是欲界。<a id="a-2m"></a>入出息亦是欲界。<a id="a-2n"></a>从欲界心回。<a id="a-2o"></a>即是此心所观境界。<a id="a-2p"></a>生欲界中。<a id="a-2q"></a>初禅心现在前。<a id="a-2r"></a>身是欲界。<a id="a-2s"></a>入出息是欲界。<a id="a-2t"></a>从初禅心回。<a id="a-2u"></a>即是彼心所观境界。<a id="a-2v"></a>问曰若然者。<a id="a-2w"></a>此说云何通。<a id="a-2x"></a>如说欲界入出息。<a id="a-2y"></a>是初禅无碍道中灭。<a id="a-2z"></a>答曰欲界入出息。<a id="a-30"></a>或从欲界心回。<a id="a-31"></a>或从初禅心回。<a id="a-32"></a>若从欲界心回者灭。<a id="a-33"></a>若从初禅心回者现在前。<a id="a-34"></a>复有说者。<a id="a-35"></a>言灭者是数灭也。<a id="a-36"></a>生欲界中。<a id="a-37"></a>二禅三禅心现在前。<a id="a-38"></a>身是欲界。<a id="a-39"></a>入出息是欲界从二禅三禅心回。<a id="a-3A"></a>即是彼心所观境界。<a id="a-3B"></a>初禅初禅心现在前。<a id="a-3C"></a>身是初禅。<a id="a-3D"></a>入出息是初禅。<a id="a-3E"></a>从初禅心回。<a id="a-3F"></a>即是彼心所观境界生初禅。<a id="a-3G"></a>欲界心现在前。<a id="a-3H"></a>身是初禅。<a id="a-3I"></a>入出息是初禅。<a id="a-3J"></a>从欲界心回。<a id="a-3K"></a>非是彼心所观境界。<a id="a-3L"></a>生初禅。<a id="a-3M"></a>二禅三禅心现在前。<a id="a-3N"></a>身是初禅。<a id="a-3O"></a>入出息是初禅。<a id="a-3P"></a>从二禅三禅心回。<a id="a-3Q"></a>即是彼心所观境界。<a id="a-3R"></a>生二禅中。<a id="a-3S"></a>随其相说生第三禅中。<a id="a-3T"></a>第三禅心现在前。<a id="a-3U"></a>身是三禅。<a id="a-3V"></a>入出息是第三禅。<a id="a-3W"></a>从第三禅心回。<a id="a-3X"></a>即是彼心所观境界。<a id="a-3Y"></a>生三禅中。<a id="a-3Z"></a>欲界心现在前。<a id="a-3a"></a>身是第三禅。<a id="a-3b"></a>入出息是第三禅。<a id="a-3c"></a>从欲界心回。<a id="a-3d"></a>非是彼心所观境界。<a id="a-3e"></a>如是起初禅二禅心现在前。<a id="a-3f"></a>身是第三禅。<a id="a-3g"></a>入出息是第三禅。<a id="a-3h"></a>从初禅二禅心回。<a id="a-3i"></a>非是彼心所观境界。<a id="a-3j"></a>诸作是说。<a id="a-3k"></a>入出息。<a id="a-3l"></a>以身故回者。<a id="a-3m"></a>欲界入出息。<a id="a-3n"></a>为四种心作境界。<a id="a-3o"></a>初禅入出息。<a id="a-3p"></a>为三种心作境界。<a id="a-3q"></a>第二禅入出息。<a id="a-3r"></a>为二种心作境界。<a id="a-3s"></a>第三禅入出息即为第三禅作境界。<a id="a-3t"></a>诸作是说入出息。<a id="a-3u"></a>以心故回者。<a id="a-3v"></a>生欲界中。<a id="a-3w"></a>欲界心现在前。<a id="a-3x"></a>身是欲界。<a id="a-3y"></a>入出息是欲界。<a id="a-3z"></a>从欲界心回。<a id="a-40"></a>即是彼心所观境界。<a id="a-41"></a>若初禅心现在前。<a id="a-42"></a>身是欲界。<a id="a-43"></a>入出息是初禅。<a id="a-44"></a>从初禅心回。<a id="a-45"></a>即是彼心所观境界。<a id="a-46"></a>若第二第三禅心现在前。<a id="a-47"></a>身在欲界。<a id="a-48"></a>入出息是第二第三禅。<a id="a-49"></a>从第二第三禅心回。<a id="a-4A"></a>即是彼心所观境界。<a id="a-4B"></a>生初禅中。<a id="a-4C"></a>初禅心现在前。<a id="a-4D"></a>身是初禅。<a id="a-4E"></a>入出息是初禅。<a id="a-4F"></a>从初禅心回。<a id="a-4G"></a>即是彼心所观境界。<a id="a-4H"></a>若欲界心现在前。<a id="a-4I"></a>身是初禅。<a id="a-4J"></a>入出息是欲界。<a id="a-4K"></a>从欲界心回。<a id="a-4L"></a>即是彼心所观境界。<a id="a-4M"></a>若第二第三禅心现在前。<a id="a-4N"></a>身是初禅。<a id="a-4O"></a>入出息是第二第三禅。<a id="a-4P"></a>从第二第三禅心回。<a id="a-4Q"></a>即是彼心所观境界。<a id="a-4R"></a>生第二禅中说亦如是。<a id="a-4S"></a>生第三禅中。<a id="a-4T"></a>第三禅心现在前。<a id="a-4U"></a>身是第三禅。<a id="a-4V"></a>入出息是第三禅。<a id="a-4W"></a>从第三禅心回。<a id="a-4X"></a>即是彼心所观境界。<a id="a-4Y"></a>若欲界心现在前。<a id="a-4Z"></a>身是第三禅。<a id="a-4a"></a>入出息是欲界。<a id="a-4b"></a>从欲界心回。<a id="a-4c"></a>即是彼心所观境界。<a id="a-4d"></a>若初禅二禅心现在前。<a id="a-4e"></a>身是第三禅。<a id="a-4f"></a>入出息是初禅二禅。<a id="a-4g"></a>从初禅二禅心回。<a id="a-4h"></a>即是彼心所观境界。<a id="a-4i"></a>诸作是说。<a id="a-4j"></a>入出息依心回者。<a id="a-4k"></a>欲界入出息。<a id="a-4l"></a>即是欲界心所观境界。<a id="a-4m"></a>初禅即初禅。<a id="a-4n"></a>二禅即二禅。<a id="a-4o"></a>三禅即三禅。<a id="a-4p"></a>评曰不应作是说。<a id="a-4q"></a>如前说者好。<a id="a-4r"></a>问曰入出息。<a id="a-4s"></a>为是众生数。<a id="a-4t"></a>为非众生数耶。<a id="a-4u"></a>答曰是众生数。<a id="a-4v"></a>问曰为是内法。<a id="a-4w"></a>为是外法耶。<a id="a-4x"></a>答曰是外法。<a id="a-4y"></a>此身中亦有内风。<a id="a-4z"></a>然入出息是外风。<a id="a-50"></a>为是长养为是依。<a id="a-51"></a>为是报耶。<a id="a-52"></a>答曰是依此身亦有长养风报风。<a id="a-53"></a>然入出息是依。<a id="a-54"></a>如经说。<a id="a-55"></a>佛告阿难。<a id="a-56"></a>若能令入出息。<a id="a-57"></a>如射箭筈筈相续者。<a id="a-58"></a>是名异食。<a id="a-59"></a>云何名异食耶。<a id="a-5A"></a>答曰虽以上妙饮食长养人身。<a id="a-5B"></a>不如正方便入出息。<a id="a-5C"></a>切害身法莫若邪方便。<a id="a-5D"></a>入出息。<a id="a-5E"></a>如箭筈筈相续。<a id="a-5F"></a>是何义耶。<a id="a-5G"></a>答曰如以后箭射于前箭。<a id="a-5H"></a>是名筈筈相续义。<a id="a-5I"></a>复有说者。<a id="a-5J"></a>相续不断义。<a id="a-5K"></a>是筈筈相续义。<a id="a-5L"></a>问曰入出息。<a id="a-5M"></a>为先入耶。<a id="a-5N"></a>为先出耶。<a id="a-5O"></a>答曰或有说者。<a id="a-5P"></a>言先出。<a id="a-5Q"></a>脐边有风起。<a id="a-5R"></a>能开诸孔。<a id="a-5S"></a>然后乃出。<a id="a-5T"></a>复有说者。<a id="a-5U"></a>能开诸孔风。<a id="a-5V"></a>非入出息。<a id="a-5W"></a>诸孔开已。<a id="a-5X"></a>风先入。<a id="a-5Y"></a>如饥渴人。<a id="a-5Z"></a>少有所食。<a id="a-5a"></a>令身长养。<a id="a-5b"></a>死时最后息出。<a id="a-5c"></a>更不复入名死。<a id="a-5d"></a>复有说者。<a id="a-5e"></a>最后息入。<a id="a-5f"></a>更不复出名死。<a id="a-5g"></a>如说使我常得入出息。<a id="a-5h"></a>入第四禅时息出。<a id="a-5i"></a>出第四禅时息入。</p>
  <p id="a5j">如说有阿那般那。<a id="a-5k"></a>有阿那般那念。<a id="a-5l"></a>云何名阿那。<a id="a-5m"></a>云何名般那。<a id="a-5n"></a>云何名修阿那般那念耶。<a id="a-5o"></a>答曰诸入息是阿那。<a id="a-5p"></a>出息是般那。<a id="a-5q"></a>复有说者。<a id="a-5r"></a>出息是阿那。<a id="a-5s"></a>入息是般那。<a id="a-5t"></a>如说比丘吸外风入时名阿那。<a id="a-5u"></a>如内风出散名般那。<a id="a-5v"></a>能缘彼念。<a id="a-5w"></a>是名阿那般那念。<a id="a-5x"></a>修行广布念相应共有法。<a id="a-5y"></a>是名修阿那般那念。<a id="a-5z"></a>阿那般那念。<a id="a-60"></a>说有六事。<a id="a-61"></a>云何为六。<a id="a-62"></a>一数二随三止四观五转六净。<a id="a-63"></a>数者。<a id="a-64"></a>有五种。<a id="a-65"></a>一数二减数三增数四聚数五净数。<a id="a-66"></a>数者一至二乃至十。<a id="a-67"></a>减数者。<a id="a-68"></a>从三至一增数者。<a id="a-69"></a>从一至三四。<a id="a-6A"></a>聚数者。<a id="a-6B"></a>观六息入六息出。<a id="a-6C"></a>复有说者。<a id="a-6D"></a>聚数者。<a id="a-6E"></a>观入息是出。<a id="a-6F"></a>观出息是入。<a id="a-6G"></a>净数者。<a id="a-6H"></a>观五息出。<a id="a-6I"></a>问曰为先数入息。<a id="a-6J"></a>为先数出息耶。<a id="a-6K"></a>答曰先数入息。<a id="a-6L"></a>所以者何。<a id="a-6M"></a>生时息入。<a id="a-6N"></a>死时息出。<a id="a-6O"></a>如是观者。<a id="a-6P"></a>是名随顺生死观法。<a id="a-6Q"></a>是以先观入出。<a id="a-6R"></a>乃至广说。<a id="a-6S"></a>随者观息至咽时。<a id="a-6T"></a>心亦随至。<a id="a-6U"></a>至心至脐。<a id="a-6V"></a>乃至脚指心亦随至。<a id="a-6W"></a>止者。<a id="a-6X"></a>息入时住在咽心亦止观。<a id="a-6Y"></a>如是至心至脐。<a id="a-6Z"></a>乃至住脚指心亦止观。<a id="a-6a"></a>复有说者。<a id="a-6b"></a>止者观风在身中住。<a id="a-6c"></a>如观明珠中綖。<a id="a-6d"></a>观者不但观风。<a id="a-6e"></a>以风大故。<a id="a-6f"></a>等观四大。<a id="a-6g"></a>不作差别。<a id="a-6h"></a>观此四大能生何物。<a id="a-6i"></a>知生造色。<a id="a-6j"></a>次观造色者。<a id="a-6k"></a>为谁作依。<a id="a-6l"></a>谁有所作知。<a id="a-6m"></a>为心心数法。<a id="a-6n"></a>以是事故。<a id="a-6o"></a>观五阴。<a id="a-6p"></a>转者转此入息观。<a id="a-6q"></a>起身念处。<a id="a-6r"></a>次起受心法念处。<a id="a-6s"></a>次起暖顶忍世第一法。<a id="a-6t"></a>净者。<a id="a-6u"></a>谓苦法忍是也。<a id="a-6v"></a>复有说者。<a id="a-6w"></a>是诸善根。<a id="a-6x"></a>皆是慧分。<a id="a-6y"></a>数有二事。<a id="a-6z"></a>一数入出息。<a id="a-70"></a>二能舍思觉。<a id="a-71"></a>随有二事。<a id="a-72"></a>一能随入出息。<a id="a-73"></a>二舍离欲觉。<a id="a-74"></a>止有二事。<a id="a-75"></a>一能住息在鼻端。<a id="a-76"></a>二不舍三昧。<a id="a-77"></a>观有二事。<a id="a-78"></a>一能观入出息住异相。<a id="a-79"></a>二能取心心数法相。<a id="a-7A"></a>转有二事。<a id="a-7B"></a>一能知阴。<a id="a-7C"></a>二能入圣道。<a id="a-7D"></a>净有二种。<a id="a-7E"></a>一能断结。<a id="a-7F"></a>二能净见问曰阿那般那念体性是何。<a id="a-7G"></a>答曰是慧以此心品中念偏多故。<a id="a-7H"></a>名阿那般那念。<a id="a-7I"></a>取其相应共有法故。<a id="a-7J"></a>欲界体依。<a id="a-7K"></a>是四阴性色界是五阴性地者。<a id="a-7L"></a>在五地中。<a id="a-7M"></a>欲界未至初禅中间二禅未至。<a id="a-7N"></a>三禅未至。<a id="a-7O"></a>所依身者。<a id="a-7P"></a>依欲界身。<a id="a-7Q"></a>亦依色界。<a id="a-7R"></a>然初起时。<a id="a-7S"></a>必依欲界。<a id="a-7T"></a>行者体非行。<a id="a-7U"></a>境界者境界是。<a id="a-7V"></a>风念处者。<a id="a-7W"></a>非根本念处。<a id="a-7X"></a>是念处方便。<a id="a-7Y"></a>若取念处眷属者。<a id="a-7Z"></a>则是身念处。<a id="a-7a"></a>所以者何。<a id="a-7b"></a>以缘色故。<a id="a-7c"></a>问曰若然者。<a id="a-7d"></a>何故佛经说阿那般那念是四念处耶。<a id="a-7e"></a>答曰以是念处方便故。<a id="a-7f"></a>名四念处。<a id="a-7g"></a>问曰若然者。<a id="a-7h"></a>不净观亦是四念处方便。<a id="a-7i"></a>何故不说名四念处耶。<a id="a-7j"></a>答曰若有众生。<a id="a-7k"></a>应闻阿那般那是念处者。<a id="a-7l"></a>世尊则说。<a id="a-7m"></a>若有众生。<a id="a-7n"></a>应闻不净是念处而得悟者佛亦说之。<a id="a-7o"></a>复有说者。<a id="a-7p"></a>如此经中。<a id="a-7q"></a>亦说不净观是念处。<a id="a-7r"></a>如此经偈说。</p>
  <p id="a7s">若能观青色　　亦能观烂坏</p>
  <p id="a7t">是名身念处　　观净生欲心</p>
  <p id="a7u">是中亦有受　　是名受念处</p>
  <p id="a7v">能以无嗔心　　是名心念处</p>
  <p id="a7w">亦断于爱恚　　是名法念处</p>
  <p id="a7x">复次何故。<a id="a-7y"></a>说阿那般那念是念处。<a id="a-7z"></a>不说不净观耶。<a id="a-80"></a>答曰以阿那般那念观牢固可恃。<a id="a-81"></a>不净观法则不尔。<a id="a-82"></a>若行者失念。<a id="a-83"></a>烦恼现在前时。<a id="a-84"></a>速能还观。<a id="a-85"></a>如人怖恐速走入城。<a id="a-86"></a>彼亦如是。<a id="a-87"></a>复有说者。<a id="a-88"></a>阿那般那念。<a id="a-89"></a>不与外道共不净观共。<a id="a-8A"></a>复有说者。<a id="a-8B"></a>不净观能增长众生想。<a id="a-8C"></a>所以者何。<a id="a-8D"></a>观时必观男女身骨故。<a id="a-8E"></a>阿那般那念。<a id="a-8F"></a>能增长法相。<a id="a-8G"></a>所以者何。<a id="a-8H"></a>以是空三昧根本故。<a id="a-8I"></a>是故说四念处。<a id="a-8J"></a>复有说者。<a id="a-8K"></a>阿那般那念。<a id="a-8L"></a>缘近法。<a id="a-8M"></a>是不杂观。<a id="a-8N"></a>非次第观。<a id="a-8O"></a>非是因众生观。<a id="a-8P"></a>不多用功。<a id="a-8Q"></a>不净观不尔。<a id="a-8R"></a>是故说是念处。<a id="a-8S"></a>不说不净观也。<a id="a-8T"></a>智者一等智。<a id="a-8U"></a>根相应者。<a id="a-8V"></a>一根相应谓舍根。<a id="a-8W"></a>世者谓是三世。<a id="a-8X"></a>缘世者。<a id="a-8Y"></a>谓缘三世。<a id="a-8Z"></a>善不善无记者。<a id="a-8a"></a>谓是善缘善不善无记者。<a id="a-8b"></a>谓缘无记。<a id="a-8c"></a>欲色无色界系者。<a id="a-8d"></a>谓欲色界系。<a id="a-8e"></a>缘三界系及不系者。<a id="a-8f"></a>谓缘欲色界系。<a id="a-8g"></a>是学无学非学非无学者。<a id="a-8h"></a>谓是非学非无学。<a id="a-8i"></a>缘学无学非学非无学法者。<a id="a-8j"></a>谓缘非学非无学。<a id="a-8k"></a>见道断修道断无断者。<a id="a-8l"></a>谓修道断缘见道修道不断者。<a id="a-8m"></a>谓缘修道断。<a id="a-8n"></a>缘名缘义者谓缘义也。<a id="a-8o"></a>缘自缘他者谓缘自他。<a id="a-8p"></a>如经说偈。</p>
  <p id="a8q">若于安般念　　具足能修行</p>
  <p id="a8r">次第而习学　　如佛之所说</p>
  <p id="a8s">问曰此偈中说。<a id="a-8t"></a>谁具足谁不具足。<a id="a-8u"></a>答曰或有说者。<a id="a-8v"></a>此中说佛具足声闻缘觉不具足。<a id="a-8w"></a>复有说者。<a id="a-8x"></a>佛辟支佛是具足。<a id="a-8y"></a>声闻是不具足。<a id="a-8z"></a>复有说者。<a id="a-90"></a>阿罗汉以上是具足。<a id="a-91"></a>学人凡夫人是不具足。<a id="a-92"></a>复有说者。<a id="a-93"></a>圣人是具足。<a id="a-94"></a>凡夫人是不具足。<a id="a-95"></a>评曰如是说者好。<a id="a-96"></a>若具上六事。<a id="a-97"></a>名为具足。<a id="a-98"></a>若不具上六事。<a id="a-99"></a>名不具足。</p>
  <p id="a9A">如经中说。<a id="a-9B"></a>佛言我于二月入于禅定。<a id="a-9C"></a>现如是所应瑞相。<a id="a-9D"></a>云何瑞相。<a id="a-9E"></a>答曰世尊。<a id="a-9F"></a>自敷床而坐。<a id="a-9G"></a>化作比丘眷属围绕是其瑞相。<a id="a-9H"></a>复有说者。<a id="a-9I"></a>世尊令地微动。<a id="a-9J"></a>诸比丘见已寻诣佛所。<a id="a-9K"></a>此亦是其瑞相。<a id="a-9L"></a>尔时世尊告诸比丘。<a id="a-9M"></a>若有外道梵志来问汝言。<a id="a-9N"></a>沙门瞿昙于二月中。<a id="a-9O"></a>为入何定者。<a id="a-9P"></a>汝当答言。<a id="a-9Q"></a>入阿那般那定。<a id="a-9R"></a>问曰如诸外道梵志。<a id="a-9S"></a>乃至不识阿那般那定名佛何故作如是说。<a id="a-9T"></a>若诸外道来问汝者。<a id="a-9U"></a>汝当答言。<a id="a-9V"></a>入阿那般那定耶。<a id="a-9W"></a>答曰欲令外道生悕有想。<a id="a-9X"></a>若诸外道。<a id="a-9Y"></a>闻阿那般那定名。<a id="a-9Z"></a>必生悕有想。<a id="a-9a"></a>以生悕有想故来至我所。<a id="a-9b"></a>以此缘故当入我法。<a id="a-9c"></a>作如是说。<a id="a-9d"></a>问曰如世尊悉入诸禅定解脱三昧。<a id="a-9e"></a>何以但说入阿那般那定耶。<a id="a-9f"></a>答曰以阿那般那定在诸禅定初故。</p>
  <p id="a9g">如说当观息短。<a id="a-9h"></a>乃至广说。<a id="a-9i"></a>问曰息为先短后长。<a id="a-9j"></a>为先长后短耶。<a id="a-9k"></a>答曰先观短后观长何以知耶。<a id="a-9l"></a>答曰。<a id="a-9m"></a>如说世尊入定不久入出息速动。<a id="a-9n"></a>入定转久。<a id="a-9o"></a>入出息安住。<a id="a-9p"></a>如人重担上崄难处。<a id="a-9q"></a>身体疲极。<a id="a-9r"></a>入出息速动。<a id="a-9s"></a>若止息时。<a id="a-9t"></a>入出息住。<a id="a-9u"></a>佛亦如是。<a id="a-9v"></a>入息时知息遍身。<a id="a-9w"></a>出息时亦知遍身。<a id="a-9x"></a>问曰系念在鼻端。<a id="a-9y"></a>云何复知入出息遍身耶答曰尊者和须蜜作如是说。<a id="a-9z"></a>遍知此身。<a id="a-A0"></a>是无常法。<a id="a-A1"></a>而不失念。<a id="a-A2"></a>问曰若然者。<a id="a-A3"></a>不名起定耶。<a id="a-A4"></a>答曰不名起。<a id="a-A5"></a>以不舍其方便故。<a id="a-A6"></a>如是展转观此身。<a id="a-A7"></a>是苦空无我秽污不净性。<a id="a-A8"></a>若此阿那般那念未成时。<a id="a-A9"></a>系念在鼻端。<a id="a-AA"></a>后若成已。<a id="a-AB"></a>观身毛孔犹如藕根风从中入出问曰若然者。<a id="a-AC"></a>云何不名起定耶。<a id="a-AD"></a>答曰以不舍方便所期心故。<a id="a-AE"></a>不名起定。<a id="a-AF"></a>尊者婆檀陀说曰。<a id="a-AG"></a>如菩萨观时。<a id="a-AH"></a>先系念在身诸孔风入出处。<a id="a-AI"></a>令心不散乱。<a id="a-AJ"></a>亦不舍方便。<a id="a-AK"></a>止息身行。<a id="a-AL"></a>入息出息。<a id="a-AM"></a>乃至广说。<a id="a-AN"></a>止息身行者。<a id="a-AO"></a>令此入出息转微寂静。<a id="a-AP"></a>或时不观。<a id="a-AQ"></a>复有说者。<a id="a-AR"></a>观息短时。<a id="a-AS"></a>名入初禅。<a id="a-AT"></a>观息长时。<a id="a-AU"></a>入第二禅。<a id="a-AV"></a>知息遍身。<a id="a-AW"></a>入第三禅。<a id="a-AX"></a>止息身行。<a id="a-AY"></a>入第四禅。<a id="a-AZ"></a>如是等四义。<a id="a-Aa"></a>亦应如是说。<a id="a-Ab"></a>觉喜入出息者。<a id="a-Ac"></a>谓初禅二禅也。<a id="a-Ad"></a>觉乐入出息者。<a id="a-Ae"></a>即观察此乐也。<a id="a-Af"></a>觉心行入出息者。<a id="a-Ag"></a>观察想思也。<a id="a-Ah"></a>复有说者。<a id="a-Ai"></a>觉心行者。<a id="a-Aj"></a>观意业思。<a id="a-Ak"></a>止息意行。<a id="a-Al"></a>入出息者。<a id="a-Am"></a>令彼意行转微寂静。<a id="a-An"></a>或时不观。<a id="a-Ao"></a>觉心入出息者。<a id="a-Ap"></a>谓观察于识也觉随喜心定心解脱心入出息者。<a id="a-Aq"></a>如来无随喜心。<a id="a-Ar"></a>无定心。<a id="a-As"></a>无解脱心。<a id="a-At"></a>观察菩萨本所行。<a id="a-Au"></a>随喜心定心解脱心也。<a id="a-Av"></a>觉无常入出息者观察入出息是无常也。<a id="a-Aw"></a>觉断入出息者。<a id="a-Ax"></a>观察断过去烦恼也。<a id="a-Ay"></a>觉离欲入出息者。<a id="a-Az"></a>观察断未来烦恼也。<a id="a-B0"></a>觉灭入出息者。<a id="a-B1"></a>观察断现在烦恼也。<a id="a-B2"></a>复有说者。<a id="a-B3"></a>觉无常入出息者。<a id="a-B4"></a>观察心心数法是无常也。<a id="a-B5"></a>觉断入出息者。<a id="a-B6"></a>除爱结。<a id="a-B7"></a>观察断余结也。<a id="a-B8"></a>觉离欲入出息者。<a id="a-B9"></a>观察断诸烦恼也。<a id="a-BA"></a>觉灭入出息者。<a id="a-BB"></a>观察断一切结法也。<a id="a-BC"></a>复有说者。<a id="a-BD"></a>觉无常者。<a id="a-BE"></a>是观察身无常也。<a id="a-BF"></a>觉断者。<a id="a-BG"></a>观察断无明也。<a id="a-BH"></a>觉离欲者观察离欲爱也。<a id="a-BI"></a>觉灭者。<a id="a-BJ"></a>观察涅槃是寂静也。<a id="a-BK"></a>尊者婆檀说曰。<a id="a-BL"></a>觉无常者。<a id="a-BM"></a>观察五取阴也。<a id="a-BN"></a>觉断者。<a id="a-BO"></a>观察五取阴是空无我也。<a id="a-BP"></a>觉离欲者。<a id="a-BQ"></a>观察五取阴是苦也。<a id="a-BR"></a>觉灭者。<a id="a-BS"></a>观察五取阴是不生寂灭法也我作如是念。<a id="a-BT"></a>如是住者。<a id="a-BU"></a>皆是粗定。<a id="a-BV"></a>我应广住微细定中。<a id="a-BW"></a>问曰云何微细定耶。<a id="a-BX"></a>答曰或有说者。<a id="a-BY"></a>第四禅是。<a id="a-BZ"></a>复有说者。<a id="a-Ba"></a>灭尽定是。<a id="a-Bb"></a>是时夜分有欲界三天。<a id="a-Bc"></a>来诣菩萨所。<a id="a-Bd"></a>一下根。<a id="a-Be"></a>二中根。<a id="a-Bf"></a>三上根。<a id="a-Bg"></a>彼下根天。<a id="a-Bh"></a>见其无入出息。<a id="a-Bi"></a>又不动摇无思想行。<a id="a-Bj"></a>作如是言。<a id="a-Bk"></a>此瞿昙沙门今者已死。<a id="a-Bl"></a>彼中根天。<a id="a-Bm"></a>见其身犹暖虽复经久而不烂坏。<a id="a-Bn"></a>彼作是言。<a id="a-Bo"></a>今虽未死后必当死。<a id="a-Bp"></a>彼上根天。<a id="a-Bq"></a>曾见诸佛及佛弟子入禅法。<a id="a-Br"></a>彼作是言今非是死亦不当死。<a id="a-Bs"></a>然住此定法应如是。</p>
  <p id="aBt">若有人问云何圣住。<a id="a-Bu"></a>云何天住。<a id="a-Bv"></a>云何梵住。<a id="a-Bw"></a>云何学住。<a id="a-Bx"></a>云何无学住。<a id="a-By"></a>云何如来住。<a id="a-Bz"></a>应当答言。<a id="a-C0"></a>是阿那般那念。<a id="a-C1"></a>如是说者是名正答。<a id="a-C2"></a>问曰如阿那般那念。<a id="a-C3"></a>是非学非无学。<a id="a-C4"></a>何故说是学住无学住耶。<a id="a-C5"></a>答曰从学无学边得故。<a id="a-C6"></a>名学无学。<a id="a-C7"></a>能入学无学法故名学无学。<a id="a-C8"></a>复有说者。<a id="a-C9"></a>无烦恼故。<a id="a-CA"></a>名圣清净。<a id="a-CB"></a>天所有故名学。<a id="a-CC"></a>能得学法故名学无学所有故名无学。<a id="a-CD"></a>能生无学法故名无学。<a id="a-CE"></a>如来住者。<a id="a-CF"></a>阿罗汉住。<a id="a-CG"></a>名如来住。<a id="a-CH"></a>未得而得者。<a id="a-CI"></a>胜进是也。<a id="a-CJ"></a>已曾得者。<a id="a-CK"></a>一受现法乐。<a id="a-CL"></a>二已至不动。<a id="a-CM"></a>复有说者。<a id="a-CN"></a>圣所有故名圣住。<a id="a-CO"></a>能生圣法故名圣住。<a id="a-CP"></a>天所有故名天住。<a id="a-CQ"></a>能生天故名天住。<a id="a-CR"></a>乃至如来所有故名如来住。<a id="a-CS"></a>能生如来。<a id="a-CT"></a>法故名如来住。<a id="a-CU"></a>未得而得者阿罗汉是也。<a id="a-CV"></a>已得受现法乐者。<a id="a-CW"></a>现法乐有四种。<a id="a-CX"></a>一出家乐。<a id="a-CY"></a>二闲静乐。<a id="a-CZ"></a>三寂灭乐。<a id="a-Ca"></a>四三菩提乐。</p>
  <p id="aCb">如色众生依身故心回乃至广说。<a id="a-Cc"></a>问曰何以作此论。<a id="a-Cd"></a>答曰如欲色界众生依色故心回。<a id="a-Ce"></a>无色界无色。<a id="a-Cf"></a>或谓彼心无所依而回。<a id="a-Cg"></a>为令彼意得决定故而作此论。<a id="a-Ch"></a>说有所依。<a id="a-Ci"></a>问曰彼何所依耶。<a id="a-Cj"></a>答曰命根受身处。<a id="a-Ck"></a>如是等诸余心心不相应行。<a id="a-Cl"></a>不相应行。<a id="a-Cm"></a>名何等。<a id="a-Cn"></a>谓凡夫性。<a id="a-Co"></a>不成就得生住老灭。<a id="a-Cp"></a>问曰亦依心回。<a id="a-Cq"></a>何以但说身耶。<a id="a-Cr"></a>答曰以身粗故说身。<a id="a-Cs"></a>眼根及次第灭心与眼识作依作所依生眼根四大身根生身根四大命根受身处得生住老灭。<a id="a-Ct"></a>如是等法作依不作所依耳识鼻识舌识说亦如是。<a id="a-Cu"></a>身根及次第灭心与身识。<a id="a-Cv"></a>作依作所依。<a id="a-Cw"></a>生身根四大命根受身处得生住老灭。<a id="a-Cx"></a>如是等法。<a id="a-Cy"></a>作依不作所依。<a id="a-Cz"></a>意识前次第灭心与意识。<a id="a-D0"></a>作依作所依。<a id="a-D1"></a>身根生身根四大命根受身处得生住老灭。<a id="a-D2"></a>如是等法。<a id="a-D3"></a>作依不作所依。<a id="a-D4"></a>复有说者。<a id="a-D5"></a>眼根及次第灭心与眼识。<a id="a-D6"></a>作依作所依。<a id="a-D7"></a>生眼根四大身根生身根四大色香味触命根受身处得生住老灭。<a id="a-D8"></a>如是等法。<a id="a-D9"></a>作依不作所依。<a id="a-DA"></a>耳识鼻识舌识说亦如是。<a id="a-DB"></a>身根及次第灭心与身识。<a id="a-DC"></a>作依作所依。<a id="a-DD"></a>生身根四大色香味触命根受身处得生住老灭。<a id="a-DE"></a>如是等法。<a id="a-DF"></a>作依不作所依。<a id="a-DG"></a>意识前次第灭心与意识。<a id="a-DH"></a>作依作所依。<a id="a-DI"></a>身根生身根四大色香味触命根受身处得生住老灭。<a id="a-DJ"></a>如是等法。<a id="a-DK"></a>作依不作所依。<a id="a-DL"></a>复有说者。<a id="a-DM"></a>眼根及次第灭心与眼识。<a id="a-DN"></a>作依作所依。<a id="a-DO"></a>俱生四阴。<a id="a-DP"></a>作依不作所依。<a id="a-DQ"></a>耳鼻舌身识亦如是。<a id="a-DR"></a>意识前次第灭心与意识。<a id="a-DS"></a>作依作所依。<a id="a-DT"></a>俱生四阴。<a id="a-DU"></a>作依不作所依。<a id="a-DV"></a>如是则说生欲色界者生无色界者云何。<a id="a-DW"></a>答曰意识前次第灭心与意识。<a id="a-DX"></a>作依作所依。<a id="a-DY"></a>俱生三阴。<a id="a-DZ"></a>作依不作所依。</p>
  <p id="aDa">问曰命根体。<a id="a-Db"></a>为是一为是多耶。<a id="a-Dc"></a>若是一者断其手足。<a id="a-Dd"></a>何故命不断耶。<a id="a-De"></a>若是多者断其手足。<a id="a-Df"></a>何以手足中而无命耶。<a id="a-Dg"></a>答曰应作是说。<a id="a-Dh"></a>体实是一。<a id="a-Di"></a>以一命根在身中故名之有命。<a id="a-Dj"></a>如有一受名之有受。<a id="a-Dk"></a>如有一思名曰有思。<a id="a-Dl"></a>有一心故名曰有心。<a id="a-Dm"></a>一心灭故名曰无心。<a id="a-Dn"></a>如是有一命故名曰有命。<a id="a-Do"></a>问曰若然者。<a id="a-Dp"></a>断其手足何以不死耶。<a id="a-Dq"></a>答曰命所依身有二种。<a id="a-Dr"></a>有具足不具足。<a id="a-Ds"></a>若断手足时。<a id="a-Dt"></a>具足者灭。<a id="a-Du"></a>不具足者续生。<a id="a-Dv"></a>具足所依身。<a id="a-Dw"></a>在不生法中住。<a id="a-Dx"></a>不具足者。<a id="a-Dy"></a>遇缘便生。<a id="a-Dz"></a>问曰何故断手足时不死。<a id="a-E0"></a>断头截腰。<a id="a-E1"></a>而便死耶。<a id="a-E2"></a>答曰若断手足及余身分时。<a id="a-E3"></a>不坏害多入。<a id="a-E4"></a>若断头截腰。<a id="a-E5"></a>则坏害多入。<a id="a-E6"></a>复次若断手足时。<a id="a-E7"></a>不坏害多入因。<a id="a-E8"></a>亦不坏缘。<a id="a-E9"></a>若断头截腰。<a id="a-EA"></a>则坏害多入因。<a id="a-EB"></a>亦破其缘。<a id="a-EC"></a>令多入在不生法中住复次以头是诸根聚处。<a id="a-ED"></a>以腰是入出息住处。<a id="a-EE"></a>若坏害则死。<a id="a-EF"></a>手足等身分。<a id="a-EG"></a>非诸根聚处。<a id="a-EH"></a>亦非入出息住处。<a id="a-EI"></a>是故断截不死。<a id="a-EJ"></a>复有说者。<a id="a-EK"></a>命根体是多法。<a id="a-EL"></a>手足中异。<a id="a-EM"></a>如是诸余身分中亦异。<a id="a-EN"></a>问曰若然者。<a id="a-EO"></a>断其手足。<a id="a-EP"></a>弃在于地。<a id="a-EQ"></a>何以无命耶。<a id="a-ER"></a>答曰手足中命。<a id="a-ES"></a>虽性各异而属于身。<a id="a-ET"></a>若离于身更不属身。<a id="a-EU"></a>是故不活。<a id="a-EV"></a>复次以离所依长养缘故不活。</p>
  <p id="aEW">云何受身处。<a id="a-EX"></a>答曰众生相似法。<a id="a-EY"></a>受身处亦是一体。<a id="a-EZ"></a>是不隐没无记。<a id="a-Ea"></a>亦是报亦是依。<a id="a-Eb"></a>报者说诸趣相似。<a id="a-Ec"></a>如地狱众生展转相似。<a id="a-Ed"></a>如是余趣余生当知亦展转相似。<a id="a-Ee"></a>依者说界相似。<a id="a-Ef"></a>如欲界还似欲界。<a id="a-Eg"></a>色无色界说亦如是。<a id="a-Eh"></a>如界相似。<a id="a-Ei"></a>如是方土族姓居家比丘婆罗门学无学。<a id="a-Ej"></a>亦应随相说。<a id="a-Ek"></a>复有说者。<a id="a-El"></a>报者初生时所得者是也。<a id="a-Em"></a>依者后时所得者是也。<a id="a-En"></a>如沙门还似沙门。<a id="a-Eo"></a>婆罗门还似婆罗门。<a id="a-Ep"></a>此相似法。<a id="a-Eq"></a>有得有舍。<a id="a-Er"></a>舍者或身死时舍。<a id="a-Es"></a>或余事故舍。<a id="a-Et"></a>余事者如得正决定。<a id="a-Eu"></a>舍凡夫相似。<a id="a-Ev"></a>得圣相似。<a id="a-Ew"></a>阿罗汉般涅槃时。<a id="a-Ex"></a>舍而不得。<a id="a-Ey"></a>复有说言。<a id="a-Ez"></a>众生相似法有三种。<a id="a-F0"></a>谓善不善无记。<a id="a-F1"></a>如八人相似法是善。<a id="a-F2"></a>五无间业人相似法是不善。<a id="a-F3"></a>诸余人相似法是无记。<a id="a-F4"></a>问曰诸死此生彼。<a id="a-F5"></a>尽舍受身处耶。<a id="a-F6"></a>设舍受身处。<a id="a-F7"></a>尽死此生彼耶。<a id="a-F8"></a>乃至广作四句。<a id="a-F9"></a>死此生彼不舍受身处者。<a id="a-FA"></a>地狱中死。<a id="a-FB"></a>还生地狱中。<a id="a-FC"></a>乃至天中死。<a id="a-FD"></a>还生天中。<a id="a-FE"></a>是舍受身处。<a id="a-FF"></a>非死此生彼者。<a id="a-FG"></a>谓得正决定者是也。<a id="a-FH"></a>死此生彼。<a id="a-FI"></a>亦舍受身处者。<a id="a-FJ"></a>地狱中死。<a id="a-FK"></a>生余道中。<a id="a-FL"></a>乃至天中死。<a id="a-FM"></a>生余道中是也。<a id="a-FN"></a>不死此生彼。<a id="a-FO"></a>亦不舍受身处者。<a id="a-FP"></a>除上尔所事。</p>
  <p id="aFQ">无有中爱。<a id="a-FR"></a>当言见道断。<a id="a-FS"></a>当言修道断。<a id="a-FT"></a>乃至广说。<a id="a-FU"></a>问曰。<a id="a-FV"></a>何故作此论。<a id="a-FW"></a>答曰。<a id="a-FX"></a>此是佛经。<a id="a-FY"></a>世尊经说有三种爱。<a id="a-FZ"></a>一欲爱。<a id="a-Fa"></a>二有爱。<a id="a-Fb"></a>三无有爱。<a id="a-Fc"></a>世尊经。<a id="a-Fd"></a>虽说无有中爱不说见道断修道断。<a id="a-Fe"></a>彼经是此论所为根本。<a id="a-Ff"></a>彼中不说。<a id="a-Fg"></a>此悉说之。<a id="a-Fh"></a>以是事故而作此论。</p>
  <p id="aFi">问曰。<a id="a-Fj"></a>无有中爱。<a id="a-Fk"></a>当言见道断。<a id="a-Fl"></a>当言修道断。<a id="a-Fm"></a>答曰。<a id="a-Fn"></a>当言修道断。<a id="a-Fo"></a>所以者何。<a id="a-Fp"></a>无有是无常诸缘。<a id="a-Fq"></a>彼爱是无有中爱。<a id="a-Fr"></a>问曰。<a id="a-Fs"></a>此亦是见道断。<a id="a-Ft"></a>何以但言修道断耶。<a id="a-Fu"></a>答曰。<a id="a-Fv"></a>为随顺经义故。<a id="a-Fw"></a>如经中说。<a id="a-Fx"></a>犹如有一为恐怖苦痛所逼。<a id="a-Fy"></a>作如是念。<a id="a-Fz"></a>使我断坏。<a id="a-G0"></a>乃至死。<a id="a-G1"></a>死后无病。<a id="a-G2"></a>常得安乐。<a id="a-G3"></a>彼经义趣。<a id="a-G4"></a>说受身处无常。<a id="a-G5"></a>彼所缘爱。<a id="a-G6"></a>是修道断。<a id="a-G7"></a>以随顺经义故。<a id="a-G8"></a>说修道断。<a id="a-G9"></a>复次或有说者。<a id="a-GA"></a>无有中爱。<a id="a-GB"></a>或见道断。<a id="a-GC"></a>或修道断。<a id="a-GD"></a>云何见道断。<a id="a-GE"></a>答曰。<a id="a-GF"></a>见道所断无有中爱。<a id="a-GG"></a>乃至广说。<a id="a-GH"></a>此文先说。<a id="a-GI"></a>随顺经义。<a id="a-GJ"></a>今者则说真实义。<a id="a-GK"></a>如我义无有中爱。<a id="a-GL"></a>当言修道断。<a id="a-GM"></a>如我义者。<a id="a-GN"></a>如我随顺佛经中义。<a id="a-GO"></a>彼经是此论根本。<a id="a-GP"></a>以是事故。<a id="a-GQ"></a>言无有中爱修道所断。<a id="a-GR"></a>如是汝欲令无有中爱修道所断耶。<a id="a-GS"></a>此是毗婆阇婆提(毗婆阇婆提秦言分别论)定育多婆提之言(育多婆提秦言相应论)。<a id="a-GT"></a>若不定他言。<a id="a-GU"></a>说他过者。<a id="a-GV"></a>此则非理故。<a id="a-GW"></a>言汝欲令无有中爱修道断耶。<a id="a-GX"></a>育多婆提答言。<a id="a-GY"></a>如是毗婆阇婆提。<a id="a-GZ"></a>作如是言。<a id="a-Ga"></a>若作是说。<a id="a-Gb"></a>须陀洹。<a id="a-Gc"></a>能起此爱。<a id="a-Gd"></a>使我断坏乃至死。<a id="a-Ge"></a>死后无病。<a id="a-Gf"></a>常得安乐耶。<a id="a-Gg"></a>答曰不也。<a id="a-Gh"></a>问曰。<a id="a-Gi"></a>何故须陀洹。<a id="a-Gj"></a>不能起此爱耶。<a id="a-Gk"></a>答曰。<a id="a-Gl"></a>或有说者。<a id="a-Gm"></a>须陀洹。<a id="a-Gn"></a>信法信业故。<a id="a-Go"></a>复有说者。<a id="a-Gp"></a>已见诸法自体生故。<a id="a-Gq"></a>复能满足修空解脱门故。<a id="a-Gr"></a>复有说者。<a id="a-Gs"></a>此爱是断见所增长。<a id="a-Gt"></a>依断见生。<a id="a-Gu"></a>圣人已离断见故。<a id="a-Gv"></a>复有说者。<a id="a-Gw"></a>此爱从次第因生。<a id="a-Gx"></a>彼次第已断故。<a id="a-Gy"></a>尊者奢摩达说曰。<a id="a-Gz"></a>见道所断法。<a id="a-H0"></a>是其因。<a id="a-H1"></a>圣人已断见道所断法故。<a id="a-H2"></a>毗婆阇婆提。<a id="a-H3"></a>作如是言。<a id="a-H4"></a>听我所难说。<a id="a-H5"></a>汝违言负处。<a id="a-H6"></a>汝作是言。<a id="a-H7"></a>无有中爱。<a id="a-H8"></a>修道所断。<a id="a-H9"></a>汝亦应说。<a id="a-HA"></a>须陀洹。<a id="a-HB"></a>能起此爱。<a id="a-HC"></a>使我断坏乃至死。<a id="a-HD"></a>死后无病。<a id="a-HE"></a>常得安乐。<a id="a-HF"></a>若作是语。<a id="a-HG"></a>此事不然。<a id="a-HH"></a>不应作是说。<a id="a-HI"></a>无有中爱。<a id="a-HJ"></a>修道所断。<a id="a-HK"></a>若说无有中爱修道所断。<a id="a-HL"></a>此事不然。<a id="a-HM"></a>若说此爱修道所断。<a id="a-HN"></a>不应言须陀洹不起此爱。<a id="a-HO"></a>若须陀洹。<a id="a-HP"></a>不起此爱。<a id="a-HQ"></a>不应言此爱修道所断。<a id="a-HR"></a>育多婆提。<a id="a-HS"></a>作如是说。<a id="a-HT"></a>我不言诸不断者。<a id="a-HU"></a>必起现在前。<a id="a-HV"></a>自有不断不起现在前。<a id="a-HW"></a>有虽断而起现在前。<a id="a-HX"></a>若当不断尽起现在前者。<a id="a-HY"></a>则无解脱出要。<a id="a-HZ"></a>所以者何。<a id="a-Ha"></a>凡夫人学人。<a id="a-Hb"></a>未来世中不断者多。<a id="a-Hc"></a>若当尽起现在前。<a id="a-Hd"></a>则不得解脱。<a id="a-He"></a>以未来世无边故。<a id="a-Hf"></a>如是事者。<a id="a-Hg"></a>智人所不可。<a id="a-Hh"></a>育多婆提。<a id="a-Hi"></a>先说如是等法。<a id="a-Hj"></a>为说他过而欲立难。<a id="a-Hk"></a>如是汝意。<a id="a-Hl"></a>欲令须陀洹未尽地狱畜生饿鬼爱耶。<a id="a-Hm"></a>毗婆阇婆提答言。<a id="a-Hn"></a>如是。<a id="a-Ho"></a>育多婆提复更定言。<a id="a-Hp"></a>汝意欲令须陀洹能起如此爱。<a id="a-Hq"></a>使我作伊罗跋那龙王善住龙王若阎罗王。<a id="a-Hr"></a>使我于地狱众生中尊。<a id="a-Hs"></a>毗婆阇婆提答言。<a id="a-Ht"></a>不也问曰。<a id="a-Hu"></a>何故须陀洹不起如是等爱耶。<a id="a-Hv"></a>答曰。<a id="a-Hw"></a>凡夫人生处。<a id="a-Hx"></a>非圣人生处。<a id="a-Hy"></a>复有说者。<a id="a-Hz"></a>愚者生彼中。<a id="a-I0"></a>彼是智者故。<a id="a-I1"></a>复有说者。<a id="a-I2"></a>彼恶道已得非数灭故。<a id="a-I3"></a>若法得非数灭。<a id="a-I4"></a>不复起现在前。<a id="a-I5"></a>复有说者。<a id="a-I6"></a>爱有二种。<a id="a-I7"></a>一生处爱。<a id="a-I8"></a>二资生爱。<a id="a-I9"></a>须陀洹于恶道。<a id="a-IA"></a>虽不起生处爱。<a id="a-IB"></a>而起资生爱。<a id="a-IC"></a>爱于象马等。<a id="a-ID"></a>如帝释于青衣鬼所而起爱心。<a id="a-IE"></a>问曰。<a id="a-IF"></a>于地狱趣。<a id="a-IG"></a>复云何起耶。<a id="a-IH"></a>答曰。<a id="a-II"></a>若其父母。<a id="a-IJ"></a>生地狱中。<a id="a-IK"></a>从可信人边闻。<a id="a-IL"></a>便生爱心。<a id="a-IM"></a>育多婆提复作是言。<a id="a-IN"></a>听我所难说。<a id="a-IO"></a>汝违言负处。<a id="a-IP"></a>汝作是言。<a id="a-IQ"></a>须陀洹未尽地狱畜生饿鬼爱。<a id="a-IR"></a>应作是说。<a id="a-IS"></a>须陀洹能起此爱。<a id="a-IT"></a>使我作伊罗跋那龙王。<a id="a-IU"></a>乃至广说。<a id="a-IV"></a>若作是说。<a id="a-IW"></a>此事不然。<a id="a-IX"></a>若不说须陀洹能起此处。<a id="a-IY"></a>亦不应说须陀洹未尽地狱畜生饿鬼爱也。<a id="a-IZ"></a>若须陀洹未尽地狱畜生饿鬼爱。<a id="a-Ia"></a>而不起现在前。<a id="a-Ib"></a>即是汝违言负处。<a id="a-Ic"></a>如汝所说。<a id="a-Id"></a>须陀洹。<a id="a-Ie"></a>缘恶道爱未尽。<a id="a-If"></a>而不起现在前。<a id="a-Ig"></a>我所说无有中爱亦如是。<a id="a-Ih"></a>育多婆提。<a id="a-Ii"></a>复难毗婆阇婆提言。<a id="a-Ij"></a>于意云何。<a id="a-Ik"></a>为缠所缠杀父母。<a id="a-Il"></a>此缠是修道所断耶。<a id="a-Im"></a>毗婆阇婆提答曰。<a id="a-In"></a>如是。<a id="a-Io"></a>育多婆提责。<a id="a-Ip"></a>毗婆阇婆提答曰。<a id="a-Iq"></a>不也。<a id="a-Ir"></a>问曰。<a id="a-Is"></a>何故须陀洹。<a id="a-It"></a>不起此缠耶。<a id="a-Iu"></a>答曰。<a id="a-Iv"></a>或有说者。<a id="a-Iw"></a>有增上恶心者。<a id="a-Ix"></a>能起此缠杀父母。<a id="a-Iy"></a>彼须陀洹。<a id="a-Iz"></a>有增上善心故。<a id="a-J0"></a>复有说者。<a id="a-J1"></a>有增上无惭无愧者。<a id="a-J2"></a>能杀父母。<a id="a-J3"></a>须陀洹有增上惭愧故。<a id="a-J4"></a>复有说者。<a id="a-J5"></a>彼缠邪见所长养。<a id="a-J6"></a>随邪见后生。<a id="a-J7"></a>须陀洹邪见已断故。<a id="a-J8"></a>复有说者。<a id="a-J9"></a>须陀洹已得不作戒。<a id="a-JA"></a>以是事故不起此缠。<a id="a-JB"></a>育多婆提复责毗婆阇婆提。<a id="a-JC"></a>广说如上。<a id="a-JD"></a>育多婆提复更难毗婆阇婆提言。<a id="a-JE"></a>于意云何。<a id="a-JF"></a>修道所断法。<a id="a-JG"></a>无有中爱。<a id="a-JH"></a>此爱当言修道断耶。<a id="a-JI"></a>毗婆阇婆提答曰。<a id="a-JJ"></a>如是。<a id="a-JK"></a>修道所断法者。<a id="a-JL"></a>谓有漏善法。<a id="a-JM"></a>无有者。<a id="a-JN"></a>谓断善根。<a id="a-JO"></a>育多婆提。<a id="a-JP"></a>复责毗婆阇婆提言。<a id="a-JQ"></a>于意云何。<a id="a-JR"></a>须陀洹能起此爱。<a id="a-JS"></a>我当断善根耶。<a id="a-JT"></a>毗婆阇婆提答曰。<a id="a-JU"></a>不也。<a id="a-JV"></a>问曰。<a id="a-JW"></a>何故须陀洹不起如是爱耶。<a id="a-JX"></a>答曰。<a id="a-JY"></a>圣人爱乐功德。<a id="a-JZ"></a>常欲成就善法现在前。<a id="a-Ja"></a>不欲远离。<a id="a-Jb"></a>是故不起。<a id="a-Jc"></a>育多婆提复责毗婆阇婆提。<a id="a-Jd"></a>广说如上。<a id="a-Je"></a>诸言不断必起现在前。<a id="a-Jf"></a>应说有如上等过。<a id="a-Jg"></a>外书中有三种难。<a id="a-Jh"></a>一名疑难。<a id="a-Ji"></a>二名说过难。<a id="a-Jj"></a>三名除坏难。<a id="a-Jk"></a>佛经中说。<a id="a-Jl"></a>世尊亦以三种难难他。<a id="a-Jm"></a>一名转胜难。<a id="a-Jn"></a>二名等义难。<a id="a-Jo"></a>三名违言难。<a id="a-Jp"></a>转胜难者。<a id="a-Jq"></a>如长爪梵志作如是言。<a id="a-Jr"></a>我一切不忍。<a id="a-Js"></a>佛难言。<a id="a-Jt"></a>汝于此见亦不忍耶。<a id="a-Ju"></a>等义难者。<a id="a-Jv"></a>如波知离问佛。<a id="a-Jw"></a>汝知幻耶。<a id="a-Jx"></a>佛答言知。<a id="a-Jy"></a>波知离言。<a id="a-Jz"></a>沙门瞿昙即是幻者。<a id="a-K0"></a>佛问波知离。<a id="a-K1"></a>汝知拘荼国有恶人名萨婆周罗多行恶法者不耶。<a id="a-K2"></a>答言我知。<a id="a-K3"></a>佛言。<a id="a-K4"></a>汝亦是多行恶法人也。<a id="a-K5"></a>违言难者。<a id="a-K6"></a>如优波离居士。<a id="a-K7"></a>先言身业重。<a id="a-K8"></a>后说仙人恶意。<a id="a-K9"></a>故灭迦陵伽大城等。<a id="a-KA"></a>此中育多婆提。<a id="a-KB"></a>以等义难。<a id="a-KC"></a>毗婆阇婆提。<a id="a-KD"></a>使堕负处。<a id="a-KE"></a>无有名何法耶。<a id="a-KF"></a>答曰。<a id="a-KG"></a>三界无常。<a id="a-KH"></a>问曰。<a id="a-KI"></a>何以作此论答曰。<a id="a-KJ"></a>欲令毗婆阇婆提无所言故。<a id="a-KK"></a>若不作是说。<a id="a-KL"></a>毗婆阇婆提当作是语。<a id="a-KM"></a>汝虽以言语伏我。<a id="a-KN"></a>然无有中爱体性与法相相应者。<a id="a-KO"></a>或见道断。<a id="a-KP"></a>或修道断。<a id="a-KQ"></a>是故彼尊者作如是说。<a id="a-KR"></a>无有名何法。<a id="a-KS"></a>三界无常。<a id="a-KT"></a>复有说者。<a id="a-KU"></a>先说随顺经义趣。<a id="a-KV"></a>后说真实义。<a id="a-KW"></a>复有说者。<a id="a-KX"></a>育多婆提还语毗婆阇婆提。<a id="a-KY"></a>我虽以言伏汝。<a id="a-KZ"></a>然无有中爱体性与法相相应。<a id="a-Ka"></a>或见道断。<a id="a-Kb"></a>或修道断。<a id="a-Kc"></a>是故作如是说。<a id="a-Kd"></a>无有名何法。<a id="a-Ke"></a>三界无常。<a id="a-Kf"></a>问曰。<a id="a-Kg"></a>无漏法亦有无常。<a id="a-Kh"></a>此中何以不说耶。<a id="a-Ki"></a>答曰。<a id="a-Kj"></a>若法是爱安足处所缘处。<a id="a-Kk"></a>此中便说无漏无常非爱安足处非爱所缘处。<a id="a-Kl"></a>是故不说。</p>
 </body>
</html>