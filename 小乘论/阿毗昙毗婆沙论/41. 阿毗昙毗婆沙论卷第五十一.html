<!doctype html>
<html id="z3IBVmB15A" data-ver="1131">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第五十一</h1>
  <h2 id="a2">使犍度人品第三之三</h2>
  <p id="a3">须陀洹成就诸学法彼法。<a id="a-4"></a>须陀洹果摄耶。</p>
  <p id="a5">问曰。<a id="a-6"></a>何故作此论。<a id="a-7"></a>答曰。<a id="a-8"></a>先说无为沙门果。<a id="a-9"></a>今欲说有为无为沙门果故而作此论。<a id="a-A"></a>须陀洹。<a id="a-B"></a>成就诸学法。<a id="a-C"></a>彼法须陀洹果摄耶。<a id="a-D"></a>答曰。<a id="a-E"></a>或摄或不摄云何摄。<a id="a-F"></a>答曰。<a id="a-G"></a>有为须陀洹果。<a id="a-H"></a>得已不失。<a id="a-I"></a>得者信解脱得信解脱诸根。<a id="a-J"></a>见到得见到诸根。<a id="a-K"></a>不失者信解脱不转根作见到。<a id="a-L"></a>不失信解脱诸根。<a id="a-M"></a>云何不摄。<a id="a-N"></a>须陀洹。<a id="a-O"></a>前进得胜妙无漏诸根。<a id="a-P"></a>前进者方便道。<a id="a-Q"></a>六无碍道。<a id="a-R"></a>五解脱道。<a id="a-S"></a>如是等前进道所有学法。<a id="a-T"></a>须陀洹成就。<a id="a-U"></a>彼非须陀洹果摄。<a id="a-V"></a>所以者何。<a id="a-W"></a>前进道非果所摄。<a id="a-X"></a>设法须陀洹果摄。<a id="a-Y"></a>彼法是学耶。<a id="a-Z"></a>答曰。<a id="a-a"></a>或是学。<a id="a-b"></a>或是非学非无学。<a id="a-c"></a>云何是学。<a id="a-d"></a>答曰。<a id="a-e"></a>有为须陀洹果。<a id="a-f"></a>谓道比智。<a id="a-g"></a>及眷属。<a id="a-h"></a>云何是非学非无学。<a id="a-i"></a>答曰。<a id="a-j"></a>无为须陀洹果。<a id="a-k"></a>谓三界见道所断结断。<a id="a-l"></a>斯陀含成就诸学法。<a id="a-m"></a>彼法斯陀含果摄耶。<a id="a-n"></a>答曰。<a id="a-o"></a>或摄或不摄。<a id="a-p"></a>云何摄。<a id="a-q"></a>答曰。<a id="a-r"></a>有为斯陀含果。<a id="a-s"></a>得已不失。<a id="a-t"></a>得者信解脱得信解脱诸根。<a id="a-u"></a>见到得见到诸根。<a id="a-v"></a>不失者信解脱不转根作见到。<a id="a-w"></a>不失信解脱诸根。<a id="a-x"></a>云何不摄斯陀含。<a id="a-y"></a>前进得胜妙无漏诸根。<a id="a-z"></a>前进者。<a id="a-10"></a>方便道。<a id="a-11"></a>三无碍道。<a id="a-12"></a>二解脱道。<a id="a-13"></a>如是等前进道所有学法。<a id="a-14"></a>斯陀含成就。<a id="a-15"></a>彼非斯陀含果摄。<a id="a-16"></a>所以者何。<a id="a-17"></a>前进道非果所摄。<a id="a-18"></a>设法斯陀含果摄。<a id="a-19"></a>彼法是学耶。<a id="a-1A"></a>答曰。<a id="a-1B"></a>或是学或是非学非无学。<a id="a-1C"></a>学者有为斯陀含果。<a id="a-1D"></a>若道比智及眷属。<a id="a-1E"></a>若第六解脱道及眷属。<a id="a-1F"></a>云何非学非无学。<a id="a-1G"></a>答曰。<a id="a-1H"></a>无为斯陀含果。<a id="a-1I"></a>谓三界见道所断结断及欲界修道所断六种结断。<a id="a-1J"></a>阿那含成就诸学法。<a id="a-1K"></a>彼法阿那含果摄耶。<a id="a-1L"></a>答曰。<a id="a-1M"></a>或摄或不摄。<a id="a-1N"></a>云何摄。<a id="a-1O"></a>答曰。<a id="a-1P"></a>有为阿那含果。<a id="a-1Q"></a>得已不失。<a id="a-1R"></a>得者信解脱得信解脱诸根。<a id="a-1S"></a>见到得见到诸根。<a id="a-1T"></a>不失者信解脱不转根作见到。<a id="a-1U"></a>不失信解脱诸根。<a id="a-1V"></a>云何不摄。<a id="a-1W"></a>阿那含前进。<a id="a-1X"></a>得胜妙无漏诸根。<a id="a-1Y"></a>前进者离初禅欲。<a id="a-1Z"></a>方便道。<a id="a-1a"></a>九无碍道。<a id="a-1b"></a>九解脱道。<a id="a-1c"></a>乃至离非想非非想处爱方便道。<a id="a-1d"></a>九无碍道。<a id="a-1e"></a>八解脱道。<a id="a-1f"></a>如是等前进道所有学法。<a id="a-1g"></a>阿那含成就。<a id="a-1h"></a>彼非阿那含果摄。<a id="a-1i"></a>所以者何。<a id="a-1j"></a>前进道非阿那含果摄。<a id="a-1k"></a>设法阿那含果摄。<a id="a-1l"></a>彼法是学耶。<a id="a-1m"></a>答曰。<a id="a-1n"></a>或是学或是非学非无学。<a id="a-1o"></a>云何是学。<a id="a-1p"></a>答曰。<a id="a-1q"></a>有为阿那含果若道比智及眷属。<a id="a-1r"></a>若第九解脱及眷属。<a id="a-1s"></a>云何非学非无学。<a id="a-1t"></a>答曰。<a id="a-1u"></a>无为阿那含果。<a id="a-1v"></a>三界见道所断结断。<a id="a-1w"></a>及欲界修道所断九种结断。<a id="a-1x"></a>阿罗汉成就诸无学法。<a id="a-1y"></a>彼法阿罗汉果摄耶。<a id="a-1z"></a>答曰。<a id="a-20"></a>如是。<a id="a-21"></a>所以者何。<a id="a-22"></a>阿罗汉所有方便道。<a id="a-23"></a>无碍道。<a id="a-24"></a>解脱道。<a id="a-25"></a>前进道。<a id="a-26"></a>尽阿罗汉果摄。<a id="a-27"></a>设法阿罗汉果摄。<a id="a-28"></a>彼法是无学耶。<a id="a-29"></a>答曰。<a id="a-2A"></a>或是无学或是非学非无学。<a id="a-2B"></a>云何是无学。<a id="a-2C"></a>答曰。<a id="a-2D"></a>有为阿罗汉果。<a id="a-2E"></a>尽智无生智。<a id="a-2F"></a>无学等见及眷属。<a id="a-2G"></a>云何非学非无学。<a id="a-2H"></a>答曰。<a id="a-2I"></a>无为阿罗汉果。<a id="a-2J"></a>三界见道修道所断结断。</p>
  <p id="a2K">须陀洹成就诸无漏法。<a id="a-2L"></a>彼法须陀洹果摄耶。<a id="a-2M"></a>答曰。<a id="a-2N"></a>或摄或不摄。<a id="a-2O"></a>云何摄。<a id="a-2P"></a>答曰。<a id="a-2Q"></a>须陀洹果。<a id="a-2R"></a>得已不失。<a id="a-2S"></a>得者信解脱得信解脱性。<a id="a-2T"></a>须陀洹果。<a id="a-2U"></a>见到得见到性。<a id="a-2V"></a>须陀洹果。<a id="a-2W"></a>三界见道所断结断。<a id="a-2X"></a>不失者信解脱不转根作见到。<a id="a-2Y"></a>不失信解脱性须陀洹果。<a id="a-2Z"></a>云何不摄。<a id="a-2a"></a>须陀洹果前进。<a id="a-2b"></a>得胜妙诸无漏根。<a id="a-2c"></a>方便道。<a id="a-2d"></a>六无碍道。<a id="a-2e"></a>五解脱道。<a id="a-2f"></a>如是等前进道。<a id="a-2g"></a>及渐断结得作证。<a id="a-2h"></a>谓欲界修道所断五种结断。<a id="a-2i"></a>如前进道非果摄。<a id="a-2j"></a>彼断亦尔。<a id="a-2k"></a>须陀洹所成就非数灭。<a id="a-2l"></a>此灭非是须陀洹果。<a id="a-2m"></a>所以者何。<a id="a-2n"></a>非数灭是无记。<a id="a-2o"></a>须陀洹果是善故。<a id="a-2p"></a>设法须陀洹果摄。<a id="a-2q"></a>彼法是无漏耶。<a id="a-2r"></a>答曰。<a id="a-2s"></a>如是。<a id="a-2t"></a>所以者何。<a id="a-2u"></a>有为须陀洹果无为须陀洹果皆是无漏故。<a id="a-2v"></a>斯陀含成就诸无漏法。<a id="a-2w"></a>彼法斯陀含果摄耶。<a id="a-2x"></a>答曰。<a id="a-2y"></a>或摄或不摄。<a id="a-2z"></a>云何摄。<a id="a-30"></a>答曰。<a id="a-31"></a>斯陀含果。<a id="a-32"></a>得已不失。<a id="a-33"></a>得者信解脱性得信解脱斯陀含果。<a id="a-34"></a>见到得见到性斯陀含果。<a id="a-35"></a>三界见道所断结断。<a id="a-36"></a>及欲界修道所断六种结断。<a id="a-37"></a>不失者信解脱不转根作见到。<a id="a-38"></a>不失信解脱性斯陀含果。<a id="a-39"></a>云何不摄斯陀含果前进。<a id="a-3A"></a>得胜妙诸无漏根。<a id="a-3B"></a>方便道。<a id="a-3C"></a>三无碍道。<a id="a-3D"></a>二解脱道。<a id="a-3E"></a>如是等道。<a id="a-3F"></a>及渐断结得作证。<a id="a-3G"></a>谓欲界修道所断二种结断。<a id="a-3H"></a>如前进道非斯陀含果摄。<a id="a-3I"></a>断亦如是。<a id="a-3J"></a>斯陀含果所成就非数灭。<a id="a-3K"></a>此灭非是斯陀含果。<a id="a-3L"></a>所以者何。<a id="a-3M"></a>非数灭是无记。<a id="a-3N"></a>斯陀含果是善故。<a id="a-3O"></a>设法是斯陀含果摄。<a id="a-3P"></a>彼法是无漏耶。<a id="a-3Q"></a>答曰。<a id="a-3R"></a>如是。<a id="a-3S"></a>所以者何。<a id="a-3T"></a>有为斯陀含果。<a id="a-3U"></a>无为斯陀含果。<a id="a-3V"></a>皆是无漏故。<a id="a-3W"></a>阿那含成就无漏诸法。<a id="a-3X"></a>彼法阿那含果摄耶。<a id="a-3Y"></a>答曰。<a id="a-3Z"></a>或摄或不摄。<a id="a-3a"></a>云何摄。<a id="a-3b"></a>答曰。<a id="a-3c"></a>阿那含果。<a id="a-3d"></a>已得不失。<a id="a-3e"></a>得者信解脱得信解脱性阿那含果见到得见到性阿那含果。<a id="a-3f"></a>三界见道所断结断。<a id="a-3g"></a>及欲界修道所断九种结断。<a id="a-3h"></a>不失者信解脱不转根作见到。<a id="a-3i"></a>不失信解脱性阿那含果。<a id="a-3j"></a>云何不摄。<a id="a-3k"></a>答曰。<a id="a-3l"></a>阿那含前进。<a id="a-3m"></a>得胜妙无漏诸根。<a id="a-3n"></a>离初禅爱。<a id="a-3o"></a>方便道。<a id="a-3p"></a>九无碍道。<a id="a-3q"></a>九解脱道。<a id="a-3r"></a>如是乃至离非想非非想处爱。<a id="a-3s"></a>方便道。<a id="a-3t"></a>九无碍道。<a id="a-3u"></a>八解脱道。<a id="a-3v"></a>如是等道。<a id="a-3w"></a>及渐断结得作证。<a id="a-3x"></a>谓离七地爱及非想非非想处八种爱。<a id="a-3y"></a>如前进道非果摄。<a id="a-3z"></a>彼断亦尔。<a id="a-40"></a>阿那含所成就非数灭。<a id="a-41"></a>广说如上。<a id="a-42"></a>设法阿那含果摄。<a id="a-43"></a>彼法是无漏耶。<a id="a-44"></a>答曰。<a id="a-45"></a>如是。<a id="a-46"></a>广说如上。<a id="a-47"></a>阿罗汉成就无漏诸法。<a id="a-48"></a>彼法阿罗汉果摄耶。<a id="a-49"></a>答曰。<a id="a-4A"></a>或摄或不摄。<a id="a-4B"></a>云何摄。<a id="a-4C"></a>答曰。<a id="a-4D"></a>已得阿罗汉果不失。<a id="a-4E"></a>得者时解脱得。<a id="a-4F"></a>时解脱性。<a id="a-4G"></a>非时解脱得。<a id="a-4H"></a>非时解脱性。<a id="a-4I"></a>三界见道修道所断结断。<a id="a-4J"></a>不失者时解脱不转根作非时解脱。<a id="a-4K"></a>不失时解脱性阿罗汉果。<a id="a-4L"></a>云何不摄。<a id="a-4M"></a>答曰。<a id="a-4N"></a>阿罗汉所成就非数灭。<a id="a-4O"></a>于如是法得非数灭。<a id="a-4P"></a>谓欲界色无色界系有漏。<a id="a-4Q"></a>及无漏法非数灭。<a id="a-4R"></a>此灭非是阿罗汉果。<a id="a-4S"></a>所以者何。<a id="a-4T"></a>非数灭是无记。<a id="a-4U"></a>阿罗汉果是善故。<a id="a-4V"></a>设法阿罗汉果摄。<a id="a-4W"></a>彼法是无漏耶。<a id="a-4X"></a>答曰。<a id="a-4Y"></a>如是。<a id="a-4Z"></a>所以者何。<a id="a-4a"></a>有为阿罗汉果。<a id="a-4b"></a>无为阿罗汉果。<a id="a-4c"></a>皆是无漏故。</p>
  <p id="a4d">须陀洹成就诸法。<a id="a-4e"></a>彼法须陀洹果摄耶。<a id="a-4f"></a>此中问转增法。<a id="a-4g"></a>先问学次问无漏。<a id="a-4h"></a>今问不定。<a id="a-4i"></a>须陀洹成就诸法。<a id="a-4j"></a>彼法须陀洹果摄耶。<a id="a-4k"></a>答曰。<a id="a-4l"></a>或法须陀洹果成就。<a id="a-4m"></a>彼法非须陀洹果摄。<a id="a-4n"></a>云何法须陀洹成就。<a id="a-4o"></a>彼法非须陀洹果摄。<a id="a-4p"></a>答曰。<a id="a-4q"></a>须陀洹前进。<a id="a-4r"></a>得胜妙无漏诸根及渐断结得作证。<a id="a-4s"></a>须陀洹所成就非数灭。<a id="a-4t"></a>亦成就有漏诸法。<a id="a-4u"></a>谓善染污不隐没无记善者。<a id="a-4v"></a>数方便善。<a id="a-4w"></a>生得善。<a id="a-4x"></a>染污者三界修道所断染污。<a id="a-4y"></a>不隐没无记者威仪工巧报。<a id="a-4z"></a>如是等法。<a id="a-50"></a>须陀洹成就。<a id="a-51"></a>非须陀洹果摄。<a id="a-52"></a>云何法须陀洹果摄。<a id="a-53"></a>彼法非须陀洹成就。<a id="a-54"></a>答曰。<a id="a-55"></a>不得须陀洹果。<a id="a-56"></a>得已便失。<a id="a-57"></a>不得者信解脱不得见到性。<a id="a-58"></a>须陀洹果。<a id="a-59"></a>见到不得信解脱性须陀洹果。<a id="a-5A"></a>得已便失者。<a id="a-5B"></a>信解脱转根作见到。<a id="a-5C"></a>便失信解脱性须陀洹果。<a id="a-5D"></a>云何法须陀洹成就。<a id="a-5E"></a>彼法亦须陀洹果摄。<a id="a-5F"></a>答曰。<a id="a-5G"></a>得须陀洹果不失。<a id="a-5H"></a>广说如上。<a id="a-5I"></a>云何法须陀洹果不成就。<a id="a-5J"></a>彼法非须陀洹果摄。<a id="a-5K"></a>答曰。<a id="a-5L"></a>除上尔所事。<a id="a-5M"></a>若法已称名已说者。<a id="a-5N"></a>作第一第二第三句。<a id="a-5O"></a>未称未说者。<a id="a-5P"></a>作第四句。<a id="a-5Q"></a>彼是何耶。<a id="a-5R"></a>答曰。<a id="a-5S"></a>有三种。<a id="a-5T"></a>谓善染污不隐没无记。<a id="a-5U"></a>善有二种。<a id="a-5V"></a>谓无漏有漏。<a id="a-5W"></a>无漏者一切上下无漏道。<a id="a-5X"></a>有漏者谓方便善。<a id="a-5Y"></a>离欲善。<a id="a-5Z"></a>生得善。<a id="a-5a"></a>若本不得。<a id="a-5b"></a>若得便失。<a id="a-5c"></a>染污者。<a id="a-5d"></a>三界见道欲界修道所断染污。<a id="a-5e"></a>须陀洹已断者。<a id="a-5f"></a>不隐没无记者。<a id="a-5g"></a>谓威仪工巧报须陀洹所不成就者。<a id="a-5h"></a>一切变化心。<a id="a-5i"></a>如是等诸法。<a id="a-5j"></a>作第四句故。<a id="a-5k"></a>言除上尔所事。<a id="a-5l"></a>如须陀洹。<a id="a-5m"></a>斯陀含亦如是。<a id="a-5n"></a>阿那含成就诸法。<a id="a-5o"></a>彼法阿那含果摄耶。<a id="a-5p"></a>乃至广作四句。<a id="a-5q"></a>云何法阿那含成就。<a id="a-5r"></a>彼法非阿那含果摄。<a id="a-5s"></a>答曰。<a id="a-5t"></a>阿那含前进。<a id="a-5u"></a>得胜妙无漏诸根及所断结得作证。<a id="a-5v"></a>阿那含所成就非数灭。<a id="a-5w"></a>广说如上。<a id="a-5x"></a>阿那含成就。<a id="a-5y"></a>诸余有漏法。<a id="a-5z"></a>彼是何耶。<a id="a-60"></a>答曰。<a id="a-61"></a>有三种。<a id="a-62"></a>谓善染污不隐没无记。<a id="a-63"></a>善者方便善。<a id="a-64"></a>生得善。<a id="a-65"></a>离欲善。<a id="a-66"></a>染污者。<a id="a-67"></a>色无色界系修道所断染污。<a id="a-68"></a>不隐没无记者。<a id="a-69"></a>威仪工巧报变化心。<a id="a-6A"></a>如阿那含所成就者。<a id="a-6B"></a>云何法阿那含果摄。<a id="a-6C"></a>彼法非阿那含成就。<a id="a-6D"></a>答曰。<a id="a-6E"></a>不得阿那含果。<a id="a-6F"></a>得已便失。<a id="a-6G"></a>不得者。<a id="a-6H"></a>信解脱不得见到性阿那含果见到不得信解脱性阿那含果。<a id="a-6I"></a>得已便失者。<a id="a-6J"></a>信解脱转根作见到。<a id="a-6K"></a>失信解脱性阿那含果。<a id="a-6L"></a>云何法阿那含成就。<a id="a-6M"></a>彼法阿那含果摄。<a id="a-6N"></a>答曰。<a id="a-6O"></a>得阿那含果不失。<a id="a-6P"></a>得者信解脱得信解脱性阿那含果。<a id="a-6Q"></a>见到得见到性阿那含果。<a id="a-6R"></a>三界见道所断结断欲界修道所断九种结断。<a id="a-6S"></a>不失者信解脱不转根作见到。<a id="a-6T"></a>不失信解脱性阿那含果。<a id="a-6U"></a>云何法非阿那含成就。<a id="a-6V"></a>彼法亦非阿那含果摄。<a id="a-6W"></a>答曰。<a id="a-6X"></a>除上尔所事。<a id="a-6Y"></a>若法已称名已说者。<a id="a-6Z"></a>作第一第二第三句。<a id="a-6a"></a>未称未说者。<a id="a-6b"></a>作第四句。<a id="a-6c"></a>彼是何耶。<a id="a-6d"></a>答曰。<a id="a-6e"></a>有三种。<a id="a-6f"></a>谓善染污不隐没无记。<a id="a-6g"></a>善者谓无漏有漏。<a id="a-6h"></a>无漏者上下无漏道。<a id="a-6i"></a>有漏者方便善。<a id="a-6j"></a>生得善。<a id="a-6k"></a>离欲善。<a id="a-6l"></a>若本不得。<a id="a-6m"></a>若得便失。<a id="a-6n"></a>染污者三界见道所断染污。<a id="a-6o"></a>欲界修道所断染污。<a id="a-6p"></a>不隐没无记者。<a id="a-6q"></a>威仪工巧报变化心。<a id="a-6r"></a>本不得得已便失者。<a id="a-6s"></a>如是等诸法。<a id="a-6t"></a>作第四句。<a id="a-6u"></a>故言除上尔所事。<a id="a-6v"></a>阿罗汉成就诸法。<a id="a-6w"></a>彼法阿罗汉果摄耶。<a id="a-6x"></a>乃至广说四句。<a id="a-6y"></a>云何法阿罗汉成就。<a id="a-6z"></a>彼法非阿罗汉摄。<a id="a-70"></a>答曰。<a id="a-71"></a>阿罗汉成就非数灭。<a id="a-72"></a>谓善染污不隐没无记。<a id="a-73"></a>阿罗汉于此法。<a id="a-74"></a>得非数灭。<a id="a-75"></a>阿罗汉所成就有漏法。<a id="a-76"></a>此法有二种。<a id="a-77"></a>谓善不隐没无记。<a id="a-78"></a>善者方便善。<a id="a-79"></a>生得善。<a id="a-7A"></a>离欲善。<a id="a-7B"></a>若不隐没无记者。<a id="a-7C"></a>威仪工巧报变化心。<a id="a-7D"></a>阿罗汉所成就者。<a id="a-7E"></a>云何法阿罗汉果摄。<a id="a-7F"></a>彼法非阿罗汉成就。<a id="a-7G"></a>答曰。<a id="a-7H"></a>阿罗汉。<a id="a-7I"></a>本不得。<a id="a-7J"></a>得已便失。<a id="a-7K"></a>不得者时解脱不得非时解脱性阿罗汉果。<a id="a-7L"></a>非时解脱不得时解脱性阿罗汉果。<a id="a-7M"></a>得已便失者。<a id="a-7N"></a>时解脱转根作不时解脱。<a id="a-7O"></a>失时解脱性阿罗汉果。<a id="a-7P"></a>云何法阿罗汉成就。<a id="a-7Q"></a>彼法阿罗汉果摄。<a id="a-7R"></a>答曰。<a id="a-7S"></a>阿罗汉果。<a id="a-7T"></a>得已不失。<a id="a-7U"></a>得者时解脱得时解脱性阿罗汉果。<a id="a-7V"></a>不时解脱得不时解脱性阿罗汉果。<a id="a-7W"></a>三界见道修道所断结断。<a id="a-7X"></a>不失者。<a id="a-7Y"></a>时解脱。<a id="a-7Z"></a>阿罗汉。<a id="a-7a"></a>不转根作不时解脱。<a id="a-7b"></a>不失时解脱性阿罗汉果。<a id="a-7c"></a>云何法阿罗汉不成就。<a id="a-7d"></a>彼法非阿罗汉果摄。<a id="a-7e"></a>答曰。<a id="a-7f"></a>除上尔所事。<a id="a-7g"></a>若法已称名已说者。<a id="a-7h"></a>作第一第二第三句。<a id="a-7i"></a>未称未说者。<a id="a-7j"></a>作第四句。<a id="a-7k"></a>彼是何耶。<a id="a-7l"></a>答曰。<a id="a-7m"></a>有三种。<a id="a-7n"></a>谓善染污不隐没无记。<a id="a-7o"></a>善者方便善。<a id="a-7p"></a>离欲善。<a id="a-7q"></a>生得善。<a id="a-7r"></a>阿罗汉。<a id="a-7s"></a>本不得。<a id="a-7t"></a>得已便失者。<a id="a-7u"></a>染污者三界见道修道所断染污。<a id="a-7v"></a>不隐没无记者。<a id="a-7w"></a>威仪工巧报变化心。<a id="a-7x"></a>阿罗汉。<a id="a-7y"></a>本不得。<a id="a-7z"></a>得已便失者。<a id="a-80"></a>如是等诸法。<a id="a-81"></a>作第四句故。<a id="a-82"></a>言除上尔所事。</p>
  <p id="a83">问曰。<a id="a-84"></a>信解脱为转根作见到不耶。<a id="a-85"></a>若转者。<a id="a-86"></a>根揵度中。<a id="a-87"></a>何以不说。<a id="a-88"></a>如说若舍无漏根。<a id="a-89"></a>得无漏根。<a id="a-8A"></a>彼尽从果至果耶。<a id="a-8B"></a>答曰。<a id="a-8C"></a>若从果至果。<a id="a-8D"></a>尽舍无漏根。<a id="a-8E"></a>得无漏根。<a id="a-8F"></a>颇有舍无漏根得无漏根彼非从果至果耶。<a id="a-8G"></a>答曰。<a id="a-8H"></a>有得正决定道。<a id="a-8I"></a>比智现前时。<a id="a-8J"></a>时解脱阿罗汉。<a id="a-8K"></a>转根作不动。<a id="a-8L"></a>彼尊者有何劳惓。<a id="a-8M"></a>不说信解脱转根作见到耶若信解脱。<a id="a-8N"></a>不转根作见到者。<a id="a-8O"></a>此文所说云何通。<a id="a-8P"></a>如说若不得须陀洹果。<a id="a-8Q"></a>得已便失。<a id="a-8R"></a>若信解脱。<a id="a-8S"></a>不转根作见到者。<a id="a-8T"></a>云何言得已便失耶。<a id="a-8U"></a>智犍度说复云何通。<a id="a-8V"></a>如说须陀洹。<a id="a-8W"></a>于此三三昧。<a id="a-8X"></a>未来尽成就。<a id="a-8Y"></a>过去已灭不失。<a id="a-8Z"></a>现在若现在前。<a id="a-8a"></a>若信解脱不转根作见到者。<a id="a-8b"></a>已灭三昧。<a id="a-8c"></a>云何失耶。<a id="a-8d"></a>识身经说。<a id="a-8e"></a>复云何通。<a id="a-8f"></a>如说过去无学心。<a id="a-8g"></a>得作三句。<a id="a-8h"></a>名已知。<a id="a-8i"></a>不名今知。<a id="a-8j"></a>不名当知。<a id="a-8k"></a>此中成就已知名说时解脱阿罗汉。<a id="a-8l"></a>退作信解脱。<a id="a-8m"></a>转根作见到。<a id="a-8n"></a>还得阿罗汉果。<a id="a-8o"></a>今不成就。<a id="a-8p"></a>不当成就时解脱道。<a id="a-8q"></a>答曰。<a id="a-8r"></a>应作是说。<a id="a-8s"></a>信解脱转根作见到。</p>
  <p id="a8t">问曰。<a id="a-8u"></a>若然者后所说善通根揵度中。<a id="a-8v"></a>何故不说耶。<a id="a-8w"></a>答曰。<a id="a-8x"></a>彼文应如是说。<a id="a-8y"></a>得正决定。<a id="a-8z"></a>道比智现在前。<a id="a-90"></a>信解脱转根作见到。<a id="a-91"></a>时解脱转根作不动。<a id="a-92"></a>应如是说。<a id="a-93"></a>而不说者有何意耶。<a id="a-94"></a>答曰。<a id="a-95"></a>现始终故。<a id="a-96"></a>始是道比智。<a id="a-97"></a>终是时解脱转根作不动。<a id="a-98"></a>如始终。<a id="a-99"></a>初入已度方便毕竟亦如是。<a id="a-9A"></a>尊者僧伽婆修说曰。<a id="a-9B"></a>信解脱转根作见到。<a id="a-9C"></a>得斯陀含果时。<a id="a-9D"></a>亦名是得果。<a id="a-9E"></a>亦名转根。<a id="a-9F"></a>得阿那含果时。<a id="a-9G"></a>亦名得果。<a id="a-9H"></a>亦名转根。<a id="a-9I"></a>问曰。<a id="a-9J"></a>若然者。<a id="a-9K"></a>得须陀洹果时。<a id="a-9L"></a>何不名转根。<a id="a-9M"></a>得阿罗汉果时。<a id="a-9N"></a>何不名转根耶。<a id="a-9O"></a>答曰。<a id="a-9P"></a>出过欲界。<a id="a-9Q"></a>是数数旧法。<a id="a-9R"></a>无有众生不曾不出过欲界者。<a id="a-9S"></a>是故离彼欲时。<a id="a-9T"></a>得二沙门果。<a id="a-9U"></a>亦名得果。<a id="a-9V"></a>亦名转根。<a id="a-9W"></a>出过非想非非想处。<a id="a-9X"></a>非是数数旧法。<a id="a-9Y"></a>无有众生曾出过者。<a id="a-9Z"></a>是故离彼欲时。<a id="a-9a"></a>得二沙门果。<a id="a-9b"></a>但名得果。<a id="a-9c"></a>不名转根。</p>
  <p id="a9d">问曰。<a id="a-9e"></a>如汝所说。<a id="a-9f"></a>得斯陀含果阿那含果时。<a id="a-9g"></a>亦名得果。<a id="a-9h"></a>亦名转根。<a id="a-9i"></a>是事可尔。<a id="a-9j"></a>退法转根作忆法。<a id="a-9k"></a>乃至等住转根作能进。<a id="a-9l"></a>此中何以不说。<a id="a-9m"></a>彼作是答。<a id="a-9n"></a>已说在此义中。<a id="a-9o"></a>何以知之。<a id="a-9p"></a>退法转根作忆法时。<a id="a-9q"></a>得忆法时根。<a id="a-9r"></a>不舍退法根。<a id="a-9s"></a>乃至等住转根作能进时。<a id="a-9t"></a>得能进根。<a id="a-9u"></a>不舍四种根。<a id="a-9v"></a>能进转根作不动时。<a id="a-9w"></a>得不动根。<a id="a-9x"></a>不舍五种根。<a id="a-9y"></a>彼不应作是说。<a id="a-9z"></a>所以者何。<a id="a-A0"></a>无有一人成就二根者。<a id="a-A1"></a>何况多耶。<a id="a-A2"></a>复有说者。<a id="a-A3"></a>信解脱不转根作见到。<a id="a-A4"></a>是故根揵度不说。</p>
  <p id="aA5">问曰。<a id="a-A6"></a>若然者。<a id="a-A7"></a>智揵度说云何通。<a id="a-A8"></a>答曰。<a id="a-A9"></a>彼文应如是说。<a id="a-AA"></a>须陀洹三三昧。<a id="a-AB"></a>未来悉成就现在若现在前。<a id="a-AC"></a>过去已灭。<a id="a-AD"></a>不应言不失。<a id="a-AE"></a>应说而不说者。<a id="a-AF"></a>有何意耶。<a id="a-AG"></a>答曰。<a id="a-AH"></a>诵习错谬故。</p>
  <p id="aAI">问曰。<a id="a-AJ"></a>此文所说复云何通。<a id="a-AK"></a>答曰。<a id="a-AL"></a>或有说。<a id="a-AM"></a>成就过去未来得。<a id="a-AN"></a>或有说不成就过去未来得。<a id="a-AO"></a>若作是说。<a id="a-AP"></a>不成就过去未来得者。<a id="a-AQ"></a>彼作是说。<a id="a-AR"></a>若不得须陀洹果。<a id="a-AS"></a>是说未来。<a id="a-AT"></a>若得已是说现在。<a id="a-AU"></a>便失是说过去。<a id="a-AV"></a>若作是说。<a id="a-AW"></a>成就过去未来得者彼作是说。<a id="a-AX"></a>须陀洹果有三种。<a id="a-AY"></a>谓下中上。<a id="a-AZ"></a>若初住下须陀洹果。<a id="a-Aa"></a>不得中上须陀洹果。<a id="a-Ab"></a>故言不得。<a id="a-Ac"></a>得下须陀洹果。<a id="a-Ad"></a>故言得已。<a id="a-Ae"></a>不应言便失。<a id="a-Af"></a>若初住中须陀洹果。<a id="a-Ag"></a>故言得已。<a id="a-Ah"></a>不得上须陀洹果。<a id="a-Ai"></a>故言不得。<a id="a-Aj"></a>失下须陀洹果。<a id="a-Ak"></a>故言便失。<a id="a-Al"></a>若初住上须陀洹果。<a id="a-Am"></a>不应言不得。<a id="a-An"></a>得上须陀洹果。<a id="a-Ao"></a>故言得已。<a id="a-Ap"></a>便失者。<a id="a-Aq"></a>失中下须陀洹果。</p>
  <p id="aAr">问曰。<a id="a-As"></a>本不成就中下须陀洹果。<a id="a-At"></a>何故言失。<a id="a-Au"></a>答曰。<a id="a-Av"></a>超过二根故名失。<a id="a-Aw"></a>所以者何。<a id="a-Ax"></a>超彼二根能生之势故作是说。<a id="a-Ay"></a>识身经复云何通。<a id="a-Az"></a>答曰。<a id="a-B0"></a>识身经则不可通。<a id="a-B1"></a>评曰。<a id="a-B2"></a>应作是说。<a id="a-B3"></a>信解脱转根作见到。<a id="a-B4"></a>若信解脱不转根作见到者。<a id="a-B5"></a>时解脱亦不转根作不动。<a id="a-B6"></a>所以者何。<a id="a-B7"></a>如学地无止息无救护无学地亦尔。</p>
  <p id="aB8">尊者佛陀罗测说曰。<a id="a-B9"></a>信解脱转根作见到。<a id="a-BA"></a>有六事不共。<a id="a-BB"></a>一在欲界不在色无色界。<a id="a-BC"></a>二依禅不依无色定。<a id="a-BD"></a>三用无漏道。<a id="a-BE"></a>不用世俗道。<a id="a-BF"></a>四用法智。<a id="a-BG"></a>不用比智。<a id="a-BH"></a>五退非不退。<a id="a-BI"></a>六住果道。<a id="a-BJ"></a>不住胜果道。<a id="a-BK"></a>在欲界不在色无色界者。<a id="a-BL"></a>欲界有说法。<a id="a-BM"></a>人以说法力故。<a id="a-BN"></a>能转根钝作利。<a id="a-BO"></a>依禅不依无色定者。<a id="a-BP"></a>本依何地得学果。<a id="a-BQ"></a>即依彼地。<a id="a-BR"></a>信解脱转根作见到。<a id="a-BS"></a>用无漏道。<a id="a-BT"></a>不用世俗道者。<a id="a-BU"></a>以猛利道能转根。<a id="a-BV"></a>世俗道非猛利。<a id="a-BW"></a>用法智不用比智者。<a id="a-BX"></a>生欲界转根者。<a id="a-BY"></a>于法智得自在。<a id="a-BZ"></a>不于比智。<a id="a-Ba"></a>退非不退者。<a id="a-Bb"></a>厌患退故转根。<a id="a-Bc"></a>住果道非胜果道者。<a id="a-Bd"></a>若住胜果道转根者。<a id="a-Be"></a>则失多道得少道。<a id="a-Bf"></a>是名减少。<a id="a-Bg"></a>不名增益。<a id="a-Bh"></a>阿毗昙者。<a id="a-Bi"></a>作如是说信解脱转根作见到。<a id="a-Bj"></a>如彼所说。<a id="a-Bk"></a>但于六事中。<a id="a-Bl"></a>三事不可尔。<a id="a-Bm"></a>唯在欲界不在色无色界。<a id="a-Bn"></a>此事可尔。<a id="a-Bo"></a>依禅不依无色定。<a id="a-Bp"></a>此亦可尔。<a id="a-Bq"></a>唯以无漏道。<a id="a-Br"></a>不以世俗道者。<a id="a-Bs"></a>此亦可尔。<a id="a-Bt"></a>唯用法智。<a id="a-Bu"></a>不用比智者。<a id="a-Bv"></a>此不必尔。<a id="a-Bw"></a>所以者何。<a id="a-Bx"></a>或有于比智善得自在非法智。<a id="a-By"></a>退法非不退法者。<a id="a-Bz"></a>此不必尔。<a id="a-C0"></a>所以者何。<a id="a-C1"></a>退法亦能转根。<a id="a-C2"></a>不退法亦能转根。<a id="a-C3"></a>不必退法。<a id="a-C4"></a>唯住果道不住胜果道者。<a id="a-C5"></a>此不必尔。<a id="a-C6"></a>所以者何。<a id="a-C7"></a>住果道。<a id="a-C8"></a>亦能转根。<a id="a-C9"></a>住胜果道。<a id="a-CA"></a>亦能转根。<a id="a-CB"></a>问曰。<a id="a-CC"></a>若然者岂非舍多道得少道。<a id="a-CD"></a>是损减非增益耶。<a id="a-CE"></a>答曰。<a id="a-CF"></a>彼求利根。<a id="a-CG"></a>不求多道。</p>
  <p id="aCH">尊者瞿沙跋摩说曰。<a id="a-CI"></a>信解脱转根作见到。<a id="a-CJ"></a>唯在阎浮提。<a id="a-CK"></a>不在余方。<a id="a-CL"></a>问曰。<a id="a-CM"></a>依何地得学果。<a id="a-CN"></a>即依彼地转根耶。<a id="a-CO"></a>答曰。<a id="a-CP"></a>即依彼地。<a id="a-CQ"></a>亦依余地。<a id="a-CR"></a>是胜地非下。<a id="a-CS"></a>须陀洹。<a id="a-CT"></a>斯陀含。<a id="a-CU"></a>必依未至禅。<a id="a-CV"></a>得果转根阿那含依得果地。<a id="a-CW"></a>亦依余地转根。<a id="a-CX"></a>阿那含极少者。<a id="a-CY"></a>成就三地阿那含果。<a id="a-CZ"></a>谓初禅未至中间禅。<a id="a-Ca"></a>若依未至。<a id="a-Cb"></a>若依初禅。<a id="a-Cc"></a>若依禅中间。<a id="a-Cd"></a>必成就三地道比智阿那含果。<a id="a-Ce"></a>若依二禅。<a id="a-Cf"></a>得正决定者。<a id="a-Cg"></a>必成就四地道比智阿那含果。<a id="a-Ch"></a>若依第三禅。<a id="a-Ci"></a>成就五地。<a id="a-Cj"></a>若依第四禅。<a id="a-Ck"></a>成就六地。<a id="a-Cl"></a>次第人离欲爱时。<a id="a-Cm"></a>最后解脱道。<a id="a-Cn"></a>成就三地阿那含果。<a id="a-Co"></a>若依初禅。<a id="a-Cp"></a>得正决定。<a id="a-Cq"></a>即依初禅转根者。<a id="a-Cr"></a>彼舍三地阿那含果。<a id="a-Cs"></a>得三地阿那含果。<a id="a-Ct"></a>若依初禅。<a id="a-Cu"></a>得正决定。<a id="a-Cv"></a>依第二禅转根者。<a id="a-Cw"></a>彼舍三地得四地。<a id="a-Cx"></a>若依初禅。<a id="a-Cy"></a>得正决定。<a id="a-Cz"></a>依第三禅转根者。<a id="a-D0"></a>彼舍三地得五地。<a id="a-D1"></a>若依初禅。<a id="a-D2"></a>得正决定。<a id="a-D3"></a>依第四禅转根者。<a id="a-D4"></a>彼舍三地得六地若依二禅。<a id="a-D5"></a>得正决定。<a id="a-D6"></a>即依二禅转根者。<a id="a-D7"></a>彼舍四地得四地。<a id="a-D8"></a>若依二禅。<a id="a-D9"></a>得正决定。<a id="a-DA"></a>依第三禅转根者。<a id="a-DB"></a>彼舍四地得五地。<a id="a-DC"></a>若依二禅。<a id="a-DD"></a>得正决定。<a id="a-DE"></a>依第四禅转根者。<a id="a-DF"></a>彼舍四地得六地。<a id="a-DG"></a>若依三禅得正决定。<a id="a-DH"></a>即依三禅转根者。<a id="a-DI"></a>彼舍五地得五地。<a id="a-DJ"></a>若依三禅得正决定。<a id="a-DK"></a>依第四禅转根者。<a id="a-DL"></a>彼舍五地得六地。<a id="a-DM"></a>若依第四禅得正决定。<a id="a-DN"></a>即依第四禅转根者。<a id="a-DO"></a>彼舍六地得六地。<a id="a-DP"></a>问曰。<a id="a-DQ"></a>颇有依上地得果依下地转根耶。<a id="a-DR"></a>答曰。<a id="a-DS"></a>或有说者无。<a id="a-DT"></a>若有者则舍多道得少道。<a id="a-DU"></a>是损减非增益故。<a id="a-DV"></a>复有说者有。<a id="a-DW"></a>如依第四禅得正决定。<a id="a-DX"></a>依第三禅转根者。<a id="a-DY"></a>舍六得五。<a id="a-DZ"></a>依第四禅得正决定。<a id="a-Da"></a>依第二禅转根者。<a id="a-Db"></a>舍六得四。<a id="a-Dc"></a>依第四禅得正决定。<a id="a-Dd"></a>依初禅转根者。<a id="a-De"></a>舍六得三。<a id="a-Df"></a>三禅二禅初禅。<a id="a-Dg"></a>应随相说。</p>
  <p id="aDh">问曰。<a id="a-Di"></a>若然者岂非舍多道得少道。<a id="a-Dj"></a>是损减非增益耶。<a id="a-Dk"></a>答曰。<a id="a-Dl"></a>若尔亦无有过。<a id="a-Dm"></a>所以者何。<a id="a-Dn"></a>彼求利道。<a id="a-Do"></a>不求多道。<a id="a-Dp"></a>颇有离无所有处爱圣人成就一地无漏耶。<a id="a-Dq"></a>答曰有。<a id="a-Dr"></a>离无所有处爱。<a id="a-Ds"></a>依未至禅得正决定。<a id="a-Dt"></a>见道中十五心顷是也。<a id="a-Du"></a>颇有离无所有处爱阿那含成就三地无漏耶。<a id="a-Dv"></a>答曰有。<a id="a-Dw"></a>若依初禅未至中间禅。<a id="a-Dx"></a>信解脱转根作见到。<a id="a-Dy"></a>颇有身证人不成就无漏无色定耶。<a id="a-Dz"></a>答曰有。<a id="a-E0"></a>依禅信解脱转根作见到。<a id="a-E1"></a>未离初禅爱。<a id="a-E2"></a>依初禅转根者。<a id="a-E3"></a>舍三地无漏道。<a id="a-E4"></a>得三地无漏道。<a id="a-E5"></a>离初禅爱。<a id="a-E6"></a>未离二禅爱。<a id="a-E7"></a>依初禅转根者。<a id="a-E8"></a>舍四得三。<a id="a-E9"></a>离第二禅爱。<a id="a-EA"></a>未离第三禅爱。<a id="a-EB"></a>依初禅转根者。<a id="a-EC"></a>舍五得三。<a id="a-ED"></a>离第三禅爱未离第四禅爱。<a id="a-EE"></a>依初禅转根者。<a id="a-EF"></a>舍六得三。<a id="a-EG"></a>离第四禅爱。<a id="a-EH"></a>未离空处爱。<a id="a-EI"></a>依初禅转根者。<a id="a-EJ"></a>舍七得三。<a id="a-EK"></a>离空处爱。<a id="a-EL"></a>未离识处爱。<a id="a-EM"></a>依初禅转根者。<a id="a-EN"></a>舍八得三。<a id="a-EO"></a>离识处爱。<a id="a-EP"></a>未离无所有处爱。<a id="a-EQ"></a>依初禅转根者。<a id="a-ER"></a>舍九得三。<a id="a-ES"></a>离第二禅爱。<a id="a-ET"></a>乃至离识处爱。<a id="a-EU"></a>依第二禅转根者。<a id="a-EV"></a>舍九得四。<a id="a-EW"></a>离第三禅爱。<a id="a-EX"></a>乃至离识处爱。<a id="a-EY"></a>依第三禅转根者。<a id="a-EZ"></a>舍九得五。<a id="a-Ea"></a>离第四禅爱。<a id="a-Eb"></a>乃至离识处爱。<a id="a-Ec"></a>依第四禅转根者。<a id="a-Ed"></a>舍九得六。</p>
  <p id="aEe">问曰。<a id="a-Ef"></a>离无所有处爱信解脱转根作见到。<a id="a-Eg"></a>舍无色界对治道。<a id="a-Eh"></a>为舍断不。<a id="a-Ei"></a>若舍者何不成就结。<a id="a-Ej"></a>若不舍者对治已舍。<a id="a-Ek"></a>以何事故不舍断耶。<a id="a-El"></a>答曰。<a id="a-Em"></a>应作是说。<a id="a-En"></a>不舍。<a id="a-Eo"></a>问曰。<a id="a-Ep"></a>对治已舍。<a id="a-Eq"></a>以何事故。<a id="a-Er"></a>不舍于断。<a id="a-Es"></a>答曰。<a id="a-Et"></a>无色界对治有二种得。<a id="a-Eu"></a>虽舍无漏。<a id="a-Ev"></a>不舍有漏。<a id="a-Ew"></a>以为有漏所持故不舍。<a id="a-Ex"></a>问曰。<a id="a-Ey"></a>如有漏道。<a id="a-Ez"></a>能有所作处可尔。<a id="a-F0"></a>不能有所作处。<a id="a-F1"></a>云何可尔。<a id="a-F2"></a>如渐离非想非非想处爱信解脱。<a id="a-F3"></a>转根作见到。<a id="a-F4"></a>舍非想非非想处修道所断对治道。<a id="a-F5"></a>为舍彼断不。<a id="a-F6"></a>若舍者。<a id="a-F7"></a>云何不成就结。<a id="a-F8"></a>若不舍者。<a id="a-F9"></a>对治已舍。<a id="a-FA"></a>以何事故。<a id="a-FB"></a>不舍于断。<a id="a-FC"></a>答曰。<a id="a-FD"></a>或有说者。<a id="a-FE"></a>无有渐离非想非非想处爱而转根者。<a id="a-FF"></a>若转者。<a id="a-FG"></a>或是退。<a id="a-FH"></a>或毕竟离欲。<a id="a-FI"></a>复有说者。<a id="a-FJ"></a>有渐离非想非非想处爱转根者。<a id="a-FK"></a>舍对治道不舍断。<a id="a-FL"></a>评曰。<a id="a-FM"></a>应作是说。<a id="a-FN"></a>舍对治道亦舍断。<a id="a-FO"></a>而不成就结。<a id="a-FP"></a>如离无所有处爱。<a id="a-FQ"></a>命终生非想非非想处。<a id="a-FR"></a>从欲界乃至识处所有对治道及断悉舍。<a id="a-FS"></a>而不成就结。<a id="a-FT"></a>彼亦如是。</p>
  <p id="aFU">信解脱转根作见到时。<a id="a-FV"></a>用一方便道一无碍道一解脱道。<a id="a-FW"></a>时解脱转根作不动时。<a id="a-FX"></a>或有说以一方便道一无碍道一解脱道。<a id="a-FY"></a>评曰。<a id="a-FZ"></a>应作是说。<a id="a-Fa"></a>以一方便道九无碍道九解脱道。<a id="a-Fb"></a>所以者何。<a id="a-Fc"></a>以更得沙门果重用功故。<a id="a-Fd"></a>如人坏舍。<a id="a-Fe"></a>坏已更作。<a id="a-Ff"></a>名重用功。<a id="a-Fg"></a>彼亦如是。<a id="a-Fh"></a>信解脱转根作见到时。<a id="a-Fi"></a>方便道是有漏无漏。<a id="a-Fj"></a>未来亦修有漏无漏道。<a id="a-Fk"></a>无碍道是无漏。<a id="a-Fl"></a>未来亦修无漏道。<a id="a-Fm"></a>解脱道亦是无漏。<a id="a-Fn"></a>或有说者。<a id="a-Fo"></a>未来修有漏无漏道。</p>
  <p id="aFp">或有说者。<a id="a-Fq"></a>唯修无漏。<a id="a-Fr"></a>时解脱转根。<a id="a-Fs"></a>作不动时。<a id="a-Ft"></a>方便道是有漏无漏。<a id="a-Fu"></a>未来修有漏无漏道。<a id="a-Fv"></a>九无碍道。<a id="a-Fw"></a>八解脱道。<a id="a-Fx"></a>唯是无漏。<a id="a-Fy"></a>未来修无漏道。<a id="a-Fz"></a>最后解脱道是无漏。<a id="a-G0"></a>未来修有漏无漏道。<a id="a-G1"></a>及三界善根。<a id="a-G2"></a>信解脱转根作见到时。<a id="a-G3"></a>方便道。<a id="a-G4"></a>或是曾得。<a id="a-G5"></a>或非曾得。<a id="a-G6"></a>无碍道。<a id="a-G7"></a>解脱道。<a id="a-G8"></a>一向非曾得时。<a id="a-G9"></a>解脱转根作不动时。<a id="a-GA"></a>方便道或是曾得。<a id="a-GB"></a>或非曾得。<a id="a-GC"></a>无碍道解脱道。<a id="a-GD"></a>一向非曾得。<a id="a-GE"></a>是信解脱转根作见到时。<a id="a-GF"></a>方便道无碍道。<a id="a-GG"></a>是信解脱道摄。<a id="a-GH"></a>解脱道是见到道摄。<a id="a-GI"></a>时解脱转根作不动时。<a id="a-GJ"></a>方便道。<a id="a-GK"></a>九无碍。<a id="a-GL"></a>八解脱道。<a id="a-GM"></a>是时解脱道摄。<a id="a-GN"></a>最后解脱道。<a id="a-GO"></a>是非时解脱道摄。<a id="a-GP"></a>信解脱转根作见到时。<a id="a-GQ"></a>若住果道。<a id="a-GR"></a>而转根者。<a id="a-GS"></a>彼方便无碍解脱道。<a id="a-GT"></a>是果道摄。<a id="a-GU"></a>若住胜果道。<a id="a-GV"></a>而转根者。<a id="a-GW"></a>彼方便无碍道。<a id="a-GX"></a>是胜果道摄。<a id="a-GY"></a>解脱道。<a id="a-GZ"></a>是果道摄。<a id="a-Ga"></a>时解脱转根作不动时。<a id="a-Gb"></a>方便无碍解脱道。<a id="a-Gc"></a>是果道摄。<a id="a-Gd"></a>所以者何。<a id="a-Ge"></a>无胜果道故。<a id="a-Gf"></a>信解脱转根作见到时。<a id="a-Gg"></a>住果而转根者。<a id="a-Gh"></a>是名舍果得果。<a id="a-Gi"></a>若住胜果道。<a id="a-Gj"></a>而转根者。<a id="a-Gk"></a>是名舍果舍胜果道而得果。<a id="a-Gl"></a>时解脱转根。<a id="a-Gm"></a>作不动时。<a id="a-Gn"></a>名舍果得果。</p>
  <p id="aGo">六种阿罗汉。<a id="a-Gp"></a>谓退法。<a id="a-Gq"></a>忆法。<a id="a-Gr"></a>护法。<a id="a-Gs"></a>等住。<a id="a-Gt"></a>能进。<a id="a-Gu"></a>不动。<a id="a-Gv"></a>若退法转根作忆法时。<a id="a-Gw"></a>舍退法根。<a id="a-Gx"></a>得忆法根。<a id="a-Gy"></a>若忆法转根作护法时。<a id="a-Gz"></a>舍忆法根。<a id="a-H0"></a>得护法根。<a id="a-H1"></a>若护法转根作等住时。<a id="a-H2"></a>舍护法根。<a id="a-H3"></a>得等住根。<a id="a-H4"></a>若等住转根作能进时。<a id="a-H5"></a>舍等住根。<a id="a-H6"></a>得能进根。<a id="a-H7"></a>若能进转根作不动时。<a id="a-H8"></a>舍能进根。<a id="a-H9"></a>得不动根。<a id="a-HA"></a>如无学地六种。<a id="a-HB"></a>修道中六种学性亦如是。</p>
  <p id="aHC">问曰。<a id="a-HD"></a>退法转根作不动时。<a id="a-HE"></a>为住退。<a id="a-HF"></a>法根得不动。<a id="a-HG"></a>为次等转五种根得不动耶。<a id="a-HH"></a>答曰。<a id="a-HI"></a>或有说者。<a id="a-HJ"></a>住退法根转根得不动。<a id="a-HK"></a>无学时异用功多难得。<a id="a-HL"></a>是故次第转学地不尔。<a id="a-HM"></a>评曰。<a id="a-HN"></a>应作是说。<a id="a-HO"></a>一切时次第而转。<a id="a-HP"></a>如修道中有六种性。<a id="a-HQ"></a>见道中亦有六种性。<a id="a-HR"></a>谓退法乃至不动。<a id="a-HS"></a>无有转根者。<a id="a-HT"></a>所以者何。<a id="a-HU"></a>见道是速疾不起道故。<a id="a-HV"></a>如见道中有六种性。<a id="a-HW"></a>修行地中。<a id="a-HX"></a>亦有六种性。<a id="a-HY"></a>谓退法乃至不动。<a id="a-HZ"></a>若转者退法暖法不现在前。<a id="a-Ha"></a>忆法暖法现在前。<a id="a-Hb"></a>乃至能进暖法不现在前。<a id="a-Hc"></a>不动暖法现在前。<a id="a-Hd"></a>声闻性暖法不现在前。<a id="a-He"></a>辟支佛性暖法现在前。<a id="a-Hf"></a>辟支佛性暖法不现在前。<a id="a-Hg"></a>佛性暖法现在前。<a id="a-Hh"></a>如暖法顶法亦如是。<a id="a-Hi"></a>忍差别者。<a id="a-Hj"></a>声闻性忍不现在前。<a id="a-Hk"></a>辟支佛性忍现在前。<a id="a-Hl"></a>无有声闻辟支佛忍不现在前。<a id="a-Hm"></a>佛忍现在前。<a id="a-Hn"></a>所以者何。<a id="a-Ho"></a>忍与恶趣相妨。<a id="a-Hp"></a>菩萨以愿力故。<a id="a-Hq"></a>当生恶趣。<a id="a-Hr"></a>复有说者。<a id="a-Hs"></a>声闻暖顶不现在前亦不起。<a id="a-Ht"></a>辟支佛暖顶现在前。<a id="a-Hu"></a>所以者何。<a id="a-Hv"></a>如佛自然无师。<a id="a-Hw"></a>彼辟支佛亦尔。<a id="a-Hx"></a>如佛一结跏趺坐。<a id="a-Hy"></a>生诸善法现在前。<a id="a-Hz"></a>从不净乃至尽智无生智。<a id="a-I0"></a>辟支佛亦尔。<a id="a-I1"></a>世第一法。<a id="a-I2"></a>亦有六种性。<a id="a-I3"></a>退法乃至不动。<a id="a-I4"></a>无转根者。<a id="a-I5"></a>所以者何。<a id="a-I6"></a>彼善根一刹那顷。<a id="a-I7"></a>无住相故。<a id="a-I8"></a>须陀洹有六种性退法。<a id="a-I9"></a>乃至不动。<a id="a-IA"></a>是故作如是说。<a id="a-IB"></a>颇有退须陀洹果。<a id="a-IC"></a>不成就见道所断结耶。<a id="a-ID"></a>答曰有。<a id="a-IE"></a>从上根性退下根时。</p>
 </body>
</html>