<!doctype html>
<html id="z3IBVjU14e" data-ver="1168">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第八</h1>
  <h2 id="a2">杂犍度智品第二之三</h2>
  <p id="a3">问曰次第缘体性是何。<a id="a-4"></a>答曰。<a id="a-5"></a>如波伽罗那说。<a id="a-6"></a>除过去现在阿罗汉最后心。<a id="a-7"></a>诸余过去现在心心数法是也。<a id="a-8"></a>复有说者。<a id="a-9"></a>诸过去现在心心数法。<a id="a-A"></a>是次第缘体性。<a id="a-B"></a>问曰。<a id="a-C"></a>若然者阿罗汉最后心。<a id="a-D"></a>无次第缘义。<a id="a-E"></a>云何名次第缘耶。<a id="a-F"></a>答曰。<a id="a-G"></a>不以阿罗汉最后心过故。<a id="a-H"></a>余心不生。<a id="a-I"></a>更有余事故。<a id="a-J"></a>令后心不生。<a id="a-K"></a>若当生者。<a id="a-L"></a>能与次第缘。<a id="a-M"></a>问曰。<a id="a-N"></a>次第缘者有何相耶。<a id="a-O"></a>答曰。<a id="a-P"></a>所言体性即是其相。<a id="a-Q"></a>所言相者。<a id="a-R"></a>即是体性一切诸法。<a id="a-S"></a>不可离体性别立其相。<a id="a-T"></a>尊者和须蜜说曰。<a id="a-U"></a>相避义是次第缘。<a id="a-V"></a>复有说者。<a id="a-W"></a>发迹相避义是次第缘。<a id="a-X"></a>复有说者能生心义。<a id="a-Y"></a>是次第缘。<a id="a-Z"></a>复有说者。<a id="a-a"></a>心相续义是次第缘。<a id="a-b"></a>复有说者。<a id="a-c"></a>能取义是次第缘。<a id="a-d"></a>复有说者。<a id="a-e"></a>心势用义是次第缘。<a id="a-f"></a>尊者佛陀提婆说曰。<a id="a-g"></a>次第生心相是次第缘。<a id="a-h"></a>复有说者。<a id="a-i"></a>未生刹那令刹那生是次第缘。<a id="a-j"></a>阿毗昙人说曰。<a id="a-k"></a>异相法令俱生是次第缘。<a id="a-l"></a>复有说者。<a id="a-m"></a>未生法似自己是次第缘。<a id="a-n"></a>已说次第缘体相。<a id="a-o"></a>未说所以。<a id="a-p"></a>以何等故名次第缘。<a id="a-q"></a>答曰。<a id="a-r"></a>等无间义是次第缘。<a id="a-s"></a>问曰。<a id="a-t"></a>若然者心与心作次第。<a id="a-u"></a>不与数法作次第耶。<a id="a-v"></a>数法与数法作次第。<a id="a-w"></a>不与心作次第耶。<a id="a-x"></a>答曰。<a id="a-y"></a>如说相似法沙门所说。<a id="a-z"></a>心与心作次第。<a id="a-10"></a>受与受作次第。<a id="a-11"></a>如是说者则有过。<a id="a-12"></a>所以者何。<a id="a-13"></a>贪欲心还与贪欲心作次第。<a id="a-14"></a>嗔恚还与嗔恚。<a id="a-15"></a>愚痴还与愚痴。<a id="a-16"></a>善还与善。<a id="a-17"></a>不善还与不善。<a id="a-18"></a>无记还与无记。<a id="a-19"></a>如是说者。<a id="a-1A"></a>则无解脱涅槃。<a id="a-1B"></a>如是说者好。<a id="a-1C"></a>所谓心与心作次第。<a id="a-1D"></a>亦与数法作次第。<a id="a-1E"></a>数与数作次第。<a id="a-1F"></a>亦与心作次第。<a id="a-1G"></a>前心聚与后心聚作次第。<a id="a-1H"></a>问曰。<a id="a-1I"></a>若心与心作次第。<a id="a-1J"></a>则相随顺非数法耶。<a id="a-1K"></a>若数法与数法作次第。<a id="a-1L"></a>则相随顺非心耶。<a id="a-1M"></a>答曰。<a id="a-1N"></a>若如说相似法沙门所说。<a id="a-1O"></a>心随顺心。<a id="a-1P"></a>数法随顺数法。<a id="a-1Q"></a>评曰。<a id="a-1R"></a>不应作是说。<a id="a-1S"></a>作如是说者好。<a id="a-1T"></a>所谓心与数法作次第。<a id="a-1U"></a>数法与心作次第。<a id="a-1V"></a>前心聚与后心聚作次第。<a id="a-1W"></a>等无差别。<a id="a-1X"></a>犹如豆聚。<a id="a-1Y"></a>如波伽罗那所说。<a id="a-1Z"></a>若法与彼法作次第。<a id="a-1a"></a>或时不作次第耶。<a id="a-1b"></a>答曰有。<a id="a-1c"></a>若彼法未生。<a id="a-1d"></a>问曰。<a id="a-1e"></a>此说未生为前者耶。<a id="a-1f"></a>为后者耶。<a id="a-1g"></a>为如前法未生后法不名次第。<a id="a-1h"></a>若生是次第耶。<a id="a-1i"></a>复如后法未生。<a id="a-1j"></a>前法不名有次第。<a id="a-1k"></a>若生是有次第耶。<a id="a-1l"></a>如世第一法苦法忍作次第。<a id="a-1m"></a>为如世第一法未生。<a id="a-1n"></a>苦法忍不名次第。<a id="a-1o"></a>若生是次第耶。<a id="a-1p"></a>复如苦法忍未生。<a id="a-1q"></a>世第一法不名有次第。<a id="a-1r"></a>若生是有次第耶。<a id="a-1s"></a>若前法未生。<a id="a-1t"></a>后法不名次第。<a id="a-1u"></a>若生是次第者。<a id="a-1v"></a>有心时可尔。<a id="a-1w"></a>无心时云何可尔。<a id="a-1x"></a>如入无想定灭尽定。<a id="a-1y"></a>若一七若过一七。<a id="a-1z"></a>出定心与入定心名为次第。<a id="a-20"></a>彼第二刹那心必生。<a id="a-21"></a>所以者何。<a id="a-22"></a>若法与彼法。<a id="a-23"></a>能作次第缘。<a id="a-24"></a>果无有众生。<a id="a-25"></a>无有法。<a id="a-26"></a>无有咒术。<a id="a-27"></a>无有药草。<a id="a-28"></a>无有佛。<a id="a-29"></a>无有辟支佛。<a id="a-2A"></a>无有声闻。<a id="a-2B"></a>能遮此法使第二刹那心令不生者。<a id="a-2C"></a>若然者二定则无体。<a id="a-2D"></a>若当后法未生。<a id="a-2E"></a>前法不名有次第。<a id="a-2F"></a>若生是有次第。<a id="a-2G"></a>若然者则苦法忍未生。<a id="a-2H"></a>世第一法不名有次第。<a id="a-2I"></a>何故说未生耶。<a id="a-2J"></a>或有说者。<a id="a-2K"></a>应作是说。<a id="a-2L"></a>前法未生不名次第。<a id="a-2M"></a>问曰。<a id="a-2N"></a>若然者有心时可尔。<a id="a-2O"></a>无心时云何。<a id="a-2P"></a>答曰。<a id="a-2Q"></a>有心时已尔。<a id="a-2R"></a>无心时亦可尔。<a id="a-2S"></a>其事云何。<a id="a-2T"></a>如入无想定灭尽定。<a id="a-2U"></a>彼入定心。<a id="a-2V"></a>定初刹那亦取果亦与果。<a id="a-2W"></a>诸余刹那。<a id="a-2X"></a>及出定心。<a id="a-2Y"></a>但名取果。<a id="a-2Z"></a>彼入定心。<a id="a-2a"></a>灭在过去。<a id="a-2b"></a>定余刹那。<a id="a-2c"></a>及出定心。<a id="a-2d"></a>其现在者与果。<a id="a-2e"></a>彼不应作是说。<a id="a-2f"></a>所以者何。<a id="a-2g"></a>次第缘义。<a id="a-2h"></a>无有异时取果异时与果。<a id="a-2i"></a>即与果时取果。<a id="a-2j"></a>问曰。<a id="a-2k"></a>若与果时取果。<a id="a-2l"></a>有心时可尔。<a id="a-2m"></a>无心时云何。<a id="a-2n"></a>答曰。<a id="a-2o"></a>如入无想定灭尽定。<a id="a-2p"></a>彼入定心。<a id="a-2q"></a>与定初一刹那。<a id="a-2r"></a>取果与果。<a id="a-2s"></a>彼灭在过去。<a id="a-2t"></a>定余刹那。<a id="a-2u"></a>及出定心。<a id="a-2v"></a>若现在前。<a id="a-2w"></a>取果与果。<a id="a-2x"></a>若作是说。<a id="a-2y"></a>则无异时取果异时与果。<a id="a-2z"></a>问曰。<a id="a-30"></a>若然者过去法则有所作。<a id="a-31"></a>答曰。<a id="a-32"></a>虽过去有所作能取果与果。<a id="a-33"></a>而无有果。<a id="a-34"></a>过去世见色乃至知法。<a id="a-35"></a>无如是作事。<a id="a-36"></a>与果取果。<a id="a-37"></a>可有是事。<a id="a-38"></a>复有说者。<a id="a-39"></a>后法未生前法不名次第。<a id="a-3A"></a>后法若生则前法名次第。<a id="a-3B"></a>问曰。<a id="a-3C"></a>若然者苦法忍未生。<a id="a-3D"></a>世第一法不名次第耶。<a id="a-3E"></a>答曰。<a id="a-3F"></a>可名次第。<a id="a-3G"></a>不名次第缘。<a id="a-3H"></a>若苦法忍生。<a id="a-3I"></a>是名次第。<a id="a-3J"></a>亦名次第缘。<a id="a-3K"></a>如次第次第缘。<a id="a-3L"></a>次第有次第。<a id="a-3M"></a>相续有相续。<a id="a-3N"></a>依有依。<a id="a-3O"></a>当知亦如是。</p>
  <p id="a3P">问曰。<a id="a-3Q"></a>未来世中有次第缘不耶。<a id="a-3R"></a>若有者诸法应未来世中已次第住。<a id="a-3S"></a>修正方便。<a id="a-3T"></a>则无有用。<a id="a-3U"></a>所以者何。<a id="a-3V"></a>圣道于未来世。<a id="a-3W"></a>已有次第。<a id="a-3X"></a>时到则生。<a id="a-3Y"></a>修正方便。<a id="a-3Z"></a>复何所为。<a id="a-3a"></a>复有大过。<a id="a-3b"></a>何以故。<a id="a-3c"></a>无有制伏贪欲生不净观。<a id="a-3d"></a>如是亦不能制伏一切烦恼生对治观。<a id="a-3e"></a>若尔则无解脱涅槃。<a id="a-3f"></a>乃至广说。<a id="a-3g"></a>若无者八分经云何通。<a id="a-3h"></a>如说是人十二劫不堕恶趣。<a id="a-3i"></a>乃至二十劫。<a id="a-3j"></a>云何知三业差别是现法报。<a id="a-3k"></a>是生法报。<a id="a-3l"></a>是后法报。<a id="a-3m"></a>何故一切时世第一法。<a id="a-3n"></a>但生苦法忍。<a id="a-3o"></a>何以不生乃至尽智等诸法。<a id="a-3p"></a>何故金刚喻定但生尽智不生余法。<a id="a-3q"></a>答曰。<a id="a-3r"></a>应作是说。<a id="a-3s"></a>未来世中无次第缘。<a id="a-3t"></a>问曰。<a id="a-3u"></a>若无者则无前说诸过。<a id="a-3v"></a>此八分经云何通。<a id="a-3w"></a>答曰。<a id="a-3x"></a>世尊观过去现在以比相。<a id="a-3y"></a>亦知未来世。<a id="a-3z"></a>其事云何。<a id="a-40"></a>答曰。<a id="a-41"></a>世尊观过去世。<a id="a-42"></a>见彼众生修如是业。<a id="a-43"></a>尔所劫中不堕恶道。<a id="a-44"></a>见此众生修如是业。<a id="a-45"></a>尔所劫中当不堕恶道。<a id="a-46"></a>见诸众生于过去世修如是业。<a id="a-47"></a>于现世中受如此报。<a id="a-48"></a>见诸众生于彼造业若受生报若受后报。<a id="a-49"></a>见诸众生于此造业若受现报若受生报若受后报。<a id="a-4A"></a>复有说者。<a id="a-4B"></a>众生有相是心不相应行住众生身中。<a id="a-4C"></a>世尊不因禅定神通能知众生身中有此法者。<a id="a-4D"></a>尔所劫中不堕恶道。<a id="a-4E"></a>即见此相。<a id="a-4F"></a>知是众生受现法报。<a id="a-4G"></a>次受生报复受后报。<a id="a-4H"></a>评曰。<a id="a-4I"></a>不应作是说。<a id="a-4J"></a>若作此说。<a id="a-4K"></a>明如来唯有比相智无了达智。<a id="a-4L"></a>应作是说。<a id="a-4M"></a>佛世尊有了达智。<a id="a-4N"></a>能知未来。<a id="a-4O"></a>虽未来法乱无定次第。<a id="a-4P"></a>如来以明净智。<a id="a-4Q"></a>能知未来乱法无定次第。<a id="a-4R"></a>知诸众生造如此业。<a id="a-4S"></a>经尔所劫不堕恶道。<a id="a-4T"></a>受于现报。<a id="a-4U"></a>次受生报。<a id="a-4V"></a>复受后报悉实无谬。<a id="a-4W"></a>如算数法知于谷聚明了无谬。<a id="a-4X"></a>何况如来有自然智。<a id="a-4Y"></a>问曰。<a id="a-4Z"></a>以何等故世第一法次生苦法忍。<a id="a-4a"></a>不生乃至尽智等诸法。<a id="a-4b"></a>答曰。<a id="a-4c"></a>此名数定事相不定。<a id="a-4d"></a>所以者何。<a id="a-4e"></a>苦法忍法。<a id="a-4f"></a>在于六地。<a id="a-4g"></a>未知为是何地。<a id="a-4h"></a>苦法忍三根相应。<a id="a-4i"></a>不知定与何根相应。<a id="a-4j"></a>行于四行。<a id="a-4k"></a>不知定行何行。<a id="a-4l"></a>如住增上忍时。<a id="a-4m"></a>地行根定。<a id="a-4n"></a>刹那不定。<a id="a-4o"></a>所以者何。<a id="a-4p"></a>有多刹那故不知生者。<a id="a-4q"></a>是何刹那。<a id="a-4r"></a>次第缘亦不定。<a id="a-4s"></a>住世第一法时。<a id="a-4t"></a>有五事定地根行次第刹那。<a id="a-4u"></a>是名数定事相不定。<a id="a-4v"></a>复有说者。<a id="a-4w"></a>若法依前法相续生。<a id="a-4x"></a>不必次第缘。<a id="a-4y"></a>犹如外物无次第缘依于前法相续而生。<a id="a-4z"></a>如牙依前种相续得生。<a id="a-50"></a>乃至果依前花相续而生。<a id="a-51"></a>内法亦尔。<a id="a-52"></a>不因次第缘。<a id="a-53"></a>依于前法相续而生。<a id="a-54"></a>苦法忍依世第一法故相续而生。<a id="a-55"></a>余乃至尽智。<a id="a-56"></a>不依世第一法故。<a id="a-57"></a>是以不生金刚喻定。<a id="a-58"></a>亦应如是通。<a id="a-59"></a>然未来世法属于现在。<a id="a-5A"></a>若于现在和合则生。<a id="a-5B"></a>若不和合不生。<a id="a-5C"></a>世第一法后能生修道。<a id="a-5D"></a>无有是处。<a id="a-5E"></a>以分别故。<a id="a-5F"></a>设当世第一法与修道和合。<a id="a-5G"></a>尔时则生。<a id="a-5H"></a>以不与和合故。<a id="a-5I"></a>是则不生。<a id="a-5J"></a>如是苦法忍。<a id="a-5K"></a>属世第一法故生。<a id="a-5L"></a>余乃至尽智不属故不生。<a id="a-5M"></a>复有说者。<a id="a-5N"></a>未来世中。<a id="a-5O"></a>有次第缘。<a id="a-5P"></a>问曰。<a id="a-5Q"></a>若未来世有次第缘。<a id="a-5R"></a>诸法应次第住。<a id="a-5S"></a>答曰。<a id="a-5T"></a>未来世中有次第缘义。<a id="a-5U"></a>无次第住。<a id="a-5V"></a>未来世法应从何次第缘。<a id="a-5W"></a>生者已定。<a id="a-5X"></a>然不次第住。<a id="a-5Y"></a>后若生时。<a id="a-5Z"></a>从何缘生亦定。<a id="a-5a"></a>次第住亦定。<a id="a-5b"></a>犹如众多比丘。<a id="a-5c"></a>乱住一处。<a id="a-5d"></a>腊数已定行列不定。<a id="a-5e"></a>后次第住时。<a id="a-5f"></a>腊数亦定行列亦定。<a id="a-5g"></a>如是法未生时。<a id="a-5h"></a>应属何缘。<a id="a-5i"></a>生者已定。<a id="a-5j"></a>次第住不定。<a id="a-5k"></a>后若生时。<a id="a-5l"></a>从缘生亦定。<a id="a-5m"></a>次第住亦定。<a id="a-5n"></a>问曰。<a id="a-5o"></a>若然者修正方便。<a id="a-5p"></a>则无有用亦无解脱涅槃。<a id="a-5q"></a>答曰。<a id="a-5r"></a>一心次第略说有二种心当生。<a id="a-5s"></a>所谓善与染污。<a id="a-5t"></a>若修正方便。<a id="a-5u"></a>善心便生染污不生。<a id="a-5v"></a>若行邪方便。<a id="a-5w"></a>染污便生善心不生。<a id="a-5x"></a>如一种子后二种当生。<a id="a-5y"></a>所谓牙与烂坏。<a id="a-5z"></a>若遇生牙因缘则便生牙。<a id="a-60"></a>若遇烂坏因缘则生烂坏。<a id="a-61"></a>一心次第生二种心亦复如是。<a id="a-62"></a>评曰。<a id="a-63"></a>应作是说。<a id="a-64"></a>未来世中无次第缘。<a id="a-65"></a>所以者何。<a id="a-66"></a>次第缘者是次第住法。<a id="a-67"></a>未来世中无次第住。<a id="a-68"></a>次第缘者是不乱法未来法乱。<a id="a-69"></a>复有说者。<a id="a-6A"></a>若未来世有次第缘者。<a id="a-6B"></a>修善者常应修善。<a id="a-6C"></a>不应作恶。<a id="a-6D"></a>若修恶时。<a id="a-6E"></a>常应作恶。<a id="a-6F"></a>不应修善。<a id="a-6G"></a>今现见提婆达多。<a id="a-6H"></a>本欲修善而后作恶。<a id="a-6I"></a>央掘魔罗气嘘恶人。<a id="a-6J"></a>本欲作恶而后修善。<a id="a-6K"></a>以如是等因缘故。<a id="a-6L"></a>知未来世无次第缘。<a id="a-6M"></a>问曰。<a id="a-6N"></a>以何等故色法无次第缘。<a id="a-6O"></a>答曰。<a id="a-6P"></a>或有说者。<a id="a-6Q"></a>若法定有所依。<a id="a-6R"></a>定有所行。<a id="a-6S"></a>定有所缘。<a id="a-6T"></a>故有次第缘。<a id="a-6U"></a>色法无有所依。<a id="a-6V"></a>无所行无所缘。<a id="a-6W"></a>是故无次第缘。<a id="a-6X"></a>复有说者。<a id="a-6Y"></a>若法是相应。<a id="a-6Z"></a>有所依有所行。<a id="a-6a"></a>有势用有所缘。<a id="a-6b"></a>故有次第缘。<a id="a-6c"></a>色法不相应无依无行。<a id="a-6d"></a>无势用无缘。<a id="a-6e"></a>故无次第缘。<a id="a-6f"></a>复有说者。<a id="a-6g"></a>次第缘者。<a id="a-6h"></a>是次第住法。<a id="a-6i"></a>色非次第住法。<a id="a-6j"></a>或二万劫或四万劫。<a id="a-6k"></a>或六万劫或八万劫断绝者。<a id="a-6l"></a>复有说者。<a id="a-6m"></a>次第缘现在前时不乱。<a id="a-6n"></a>色法现在前时乱。<a id="a-6o"></a>如一时中起。<a id="a-6p"></a>欲色界系色现在前。<a id="a-6q"></a>欲界系不系色现在前。<a id="a-6r"></a>色界系不系色现在前。<a id="a-6s"></a>是故尊者和须蜜说曰。<a id="a-6t"></a>欲界增益色未灭。<a id="a-6u"></a>色界增益色生。<a id="a-6v"></a>尊者佛陀提婆说曰。<a id="a-6w"></a>少色无间生多色。<a id="a-6x"></a>多色无间生少色。<a id="a-6y"></a>彼少色无间生多色者。<a id="a-6z"></a>如空中云少便生多。<a id="a-70"></a>如小种子生于大树。<a id="a-71"></a>如小迦罗罗后成大人。<a id="a-72"></a>多色无间生少色者。<a id="a-73"></a>如烧大草[卄/積]后生少灰。<a id="a-74"></a>以少色无间生多色多色无间生少色故。<a id="a-75"></a>无次第缘。<a id="a-76"></a>问曰。<a id="a-77"></a>如心数法少无间生多多无间生少。<a id="a-78"></a>其事云何。<a id="a-79"></a>答曰。<a id="a-7A"></a>如无觉无观地次生无觉有观。<a id="a-7B"></a>次生有觉有观。<a id="a-7C"></a>如此名少无间生多。<a id="a-7D"></a>如有觉有观地生无觉有观。<a id="a-7E"></a>次生无觉无观。<a id="a-7F"></a>如此名多无间生少。<a id="a-7G"></a>答曰。<a id="a-7H"></a>不应以地定。<a id="a-7I"></a>应以数法定。<a id="a-7J"></a>若一受次第生二受。<a id="a-7K"></a>若二受次第生一受。<a id="a-7L"></a>有如上过。<a id="a-7M"></a>以不生故无如上过。</p>
  <p id="a7N">问曰。<a id="a-7O"></a>以何等故心不相应行。<a id="a-7P"></a>无次第缘。<a id="a-7Q"></a>答曰。<a id="a-7R"></a>或有说者。<a id="a-7S"></a>若法定有所依。<a id="a-7T"></a>定有所行。<a id="a-7U"></a>定有所缘。<a id="a-7V"></a>故有次第缘。<a id="a-7W"></a>心不相应行不尔。<a id="a-7X"></a>色法三界系。<a id="a-7Y"></a>心不相应行三界系。<a id="a-7Z"></a>余如上色法说。<a id="a-7a"></a>问曰。<a id="a-7b"></a>以何等故说无想定灭尽定是心次第。<a id="a-7c"></a>不说无想天。<a id="a-7d"></a>答曰。<a id="a-7e"></a>或有说者。<a id="a-7f"></a>亦应说而不说者。<a id="a-7g"></a>当知此是有余之说。<a id="a-7h"></a>复有说者。<a id="a-7i"></a>若用功难得者说。<a id="a-7j"></a>不用功不难得者不说。<a id="a-7k"></a>复有说者。<a id="a-7l"></a>若是善者说。<a id="a-7m"></a>彼是无记故不说。<a id="a-7n"></a>问曰。<a id="a-7o"></a>以何等故无想定灭尽定。<a id="a-7p"></a>是心次第而非次第缘耶。<a id="a-7q"></a>答曰。<a id="a-7r"></a>或有说者。<a id="a-7s"></a>若法能生心能增益。<a id="a-7t"></a>心能取心是次第缘。<a id="a-7u"></a>彼定生时。<a id="a-7v"></a>住心碍心使心不相续。<a id="a-7w"></a>是以不作次第缘。<a id="a-7x"></a>复有说者。<a id="a-7y"></a>此定断心遮心行处。<a id="a-7z"></a>是不相应无势用法。<a id="a-80"></a>是以不作次第缘。<a id="a-81"></a>问曰。<a id="a-82"></a>入无想定灭尽定。<a id="a-83"></a>心出定心。<a id="a-84"></a>是其次第。<a id="a-85"></a>中间有尔许多相续定。<a id="a-86"></a>云何是次第。<a id="a-87"></a>答曰。<a id="a-88"></a>此中更无余心故。<a id="a-89"></a>得名次第。<a id="a-8A"></a>犹如有人一在前行一在后来。<a id="a-8B"></a>他人问言彼后来人。<a id="a-8C"></a>与谁共来。<a id="a-8D"></a>其人答言与某甲人次后而来。<a id="a-8E"></a>彼二中间。<a id="a-8F"></a>虽有村落树木畜生等物。<a id="a-8G"></a>更无余人故言次第。<a id="a-8H"></a>如是彼二心中间。<a id="a-8I"></a>虽复旷远更无余心故。<a id="a-8J"></a>得名次第。</p>
  <p id="a8K">问曰。<a id="a-8L"></a>诸法是心次第亦是无间耶。<a id="a-8M"></a>答曰。<a id="a-8N"></a>或有是心次第非心无间。<a id="a-8O"></a>有是心无间非心次第。<a id="a-8P"></a>有是心次第亦心无间。<a id="a-8Q"></a>有非心次第非心无间。<a id="a-8R"></a>是心次第非心无间者。<a id="a-8S"></a>除定初刹那及余有心法。<a id="a-8T"></a>诸余定及出定心。<a id="a-8U"></a>是谓心次第非心无间。<a id="a-8V"></a>是心无间非心次第者。<a id="a-8W"></a>定初刹那。<a id="a-8X"></a>及余有心法。<a id="a-8Y"></a>生住无常。<a id="a-8Z"></a>是谓心无间非心次第。<a id="a-8a"></a>是心次第亦心无间者。<a id="a-8b"></a>定初刹那。<a id="a-8c"></a>诸余有心法。<a id="a-8d"></a>是谓心次第亦心无间。<a id="a-8e"></a>非心次第非心无间者。<a id="a-8f"></a>除定初刹那及余有心法生住无常。<a id="a-8g"></a>诸余定刹那及出定心生住无常。<a id="a-8h"></a>是谓非心次第非心无间。<a id="a-8i"></a>问曰。<a id="a-8j"></a>诸是心次第。<a id="a-8k"></a>亦是定无间耶。<a id="a-8l"></a>答曰。<a id="a-8m"></a>应作四句。<a id="a-8n"></a>是心次第非定无间者。<a id="a-8o"></a>谓定初刹那。<a id="a-8p"></a>诸余有心时。<a id="a-8q"></a>是谓心次第非定无间。<a id="a-8r"></a>是定无间非心次第者。<a id="a-8s"></a>除定初刹那及余有心法生住无常。<a id="a-8t"></a>诸余定及出定心生住无常。<a id="a-8u"></a>是谓定无间非心次第。<a id="a-8v"></a>是心次第亦定无间者。<a id="a-8w"></a>除定初刹那及余有心法。<a id="a-8x"></a>诸余定及出定心。<a id="a-8y"></a>是谓心次第亦定无间。<a id="a-8z"></a>非心次第非定无间者。<a id="a-90"></a>定初刹那生住无常。<a id="a-91"></a>及余有心生住无常。<a id="a-92"></a>是谓非心次第非定无间。</p>
  <p id="a93">观有三种。<a id="a-94"></a>所谓别相观。<a id="a-95"></a>总相观。<a id="a-96"></a>虚相观。<a id="a-97"></a>别相观者观色是色相乃至观识是识相。<a id="a-98"></a>观地是坚相。<a id="a-99"></a>乃至观风是动相。<a id="a-9A"></a>是名别相观。<a id="a-9B"></a>总相观者十六圣行观是名总相观。<a id="a-9C"></a>虚相观者不净安般无量除入解脱一切处。<a id="a-9D"></a>是名虚相观。<a id="a-9E"></a>问曰。<a id="a-9F"></a>此三种观。<a id="a-9G"></a>何观次第能入圣道。<a id="a-9H"></a>出圣道时何观最初现在前。<a id="a-9I"></a>答曰。<a id="a-9J"></a>或有说者。<a id="a-9K"></a>入圣道时三种能入。<a id="a-9L"></a>出圣道时三种现在前复有说者。<a id="a-9M"></a>总相观能入圣道出圣道时三种现在前。<a id="a-9N"></a>问曰。<a id="a-9O"></a>若虚想观不入圣道。<a id="a-9P"></a>此经云何通。<a id="a-9Q"></a>如说不净观次修念觉意。<a id="a-9R"></a>答曰。<a id="a-9S"></a>此说展转相因。<a id="a-9T"></a>如子孙法。<a id="a-9U"></a>其事云何。<a id="a-9V"></a>答曰。<a id="a-9W"></a>先以不净观。<a id="a-9X"></a>善调伏心。<a id="a-9Y"></a>使心止息堪任质直柔软。<a id="a-9Z"></a>心得自在。<a id="a-9a"></a>然后总相观现在前能入圣道。<a id="a-9b"></a>复有说者。<a id="a-9c"></a>总相观现在前能入圣道。<a id="a-9d"></a>出圣道时亦总相观而现在前。<a id="a-9e"></a>问曰。<a id="a-9f"></a>若然者若依未至若依初禅。<a id="a-9g"></a>若依中间。<a id="a-9h"></a>得正决定出圣道时。<a id="a-9i"></a>欲界总相观现在前可尔。<a id="a-9j"></a>若依二禅三禅四禅得正决定。<a id="a-9k"></a>彼无欲界总相观。<a id="a-9l"></a>所以者何。<a id="a-9m"></a>以大远故。<a id="a-9n"></a>复更不得总相观除达分善根。<a id="a-9o"></a>所以者何。<a id="a-9p"></a>以圣道后不能复起现在前故。<a id="a-9q"></a>出圣道时。<a id="a-9r"></a>为起何等总相观现在前。<a id="a-9s"></a>答曰。<a id="a-9t"></a>于暖顶忍中间。<a id="a-9u"></a>修总相观。<a id="a-9v"></a>所谓诸行无常苦空无我。<a id="a-9w"></a>涅槃寂静。<a id="a-9x"></a>出圣道时。<a id="a-9y"></a>此观现在前。<a id="a-9z"></a>评曰。<a id="a-A0"></a>不应作是说。<a id="a-A1"></a>如前说者好。<a id="a-A2"></a>欲界有三种观。<a id="a-A3"></a>所谓闻慧思慧生得慧。<a id="a-A4"></a>色界有三种。<a id="a-A5"></a>所谓闻慧修慧生得慧。<a id="a-A6"></a>无色界有二种。<a id="a-A7"></a>修慧生得慧。<a id="a-A8"></a>问曰。<a id="a-A9"></a>欲界有三种观慧。<a id="a-AA"></a>何等慧现在前能入圣道。<a id="a-AB"></a>答曰。<a id="a-AC"></a>欲界思慧观现在前。<a id="a-AD"></a>能入圣道。<a id="a-AE"></a>出圣道时。<a id="a-AF"></a>三种观现在前。<a id="a-AG"></a>色界修慧观现在前。<a id="a-AH"></a>能入圣道。<a id="a-AI"></a>出圣道时二种。<a id="a-AJ"></a>闻修慧观现在前。<a id="a-AK"></a>非生得慧。<a id="a-AL"></a>无色界修慧现在前。<a id="a-AM"></a>能入圣道。<a id="a-AN"></a>出圣道时。<a id="a-AO"></a>亦修慧观现在前。<a id="a-AP"></a>非生得慧。<a id="a-AQ"></a>问曰。<a id="a-AR"></a>以何等故。<a id="a-AS"></a>出圣道时。<a id="a-AT"></a>欲界生得慧现在前。<a id="a-AU"></a>非色无色界。<a id="a-AV"></a>答曰。<a id="a-AW"></a>欲界生得慧猛利。<a id="a-AX"></a>色无色界不猛利。<a id="a-AY"></a>若依未至禅。<a id="a-AZ"></a>得阿罗汉。<a id="a-Aa"></a>出圣道时。<a id="a-Ab"></a>还起未至地及欲界心。<a id="a-Ac"></a>若依无所有处。<a id="a-Ad"></a>得阿罗汉。<a id="a-Ae"></a>出圣道时。<a id="a-Af"></a>还起无所有处及非想非非想处心。<a id="a-Ag"></a>若依余地得阿罗汉。<a id="a-Ah"></a>出圣道时即起彼地心。</p>
  <p id="aAi">初禅有三种。<a id="a-Aj"></a>味净无漏。<a id="a-Ak"></a>乃至无所有处亦三种。<a id="a-Al"></a>非想非非想处二种。<a id="a-Am"></a>味净味相应次第生。<a id="a-An"></a>味相应及净不生。<a id="a-Ao"></a>无漏净有三种。<a id="a-Ap"></a>无漏二种净及无漏不生味净。<a id="a-Aq"></a>初禅有四种。<a id="a-Ar"></a>有退分住分胜进分达分。<a id="a-As"></a>乃至非想非非想处亦有四种。<a id="a-At"></a>退分次第生退分生住分。<a id="a-Au"></a>不生胜进分不生达分。<a id="a-Av"></a>住分次第生住分生退分生胜进分。<a id="a-Aw"></a>不生达分。<a id="a-Ax"></a>胜进分次第生胜进分生住分生达分。<a id="a-Ay"></a>不生退分。<a id="a-Az"></a>达分次第生达分生胜进分。<a id="a-B0"></a>不生住分退分。<a id="a-B1"></a>复有说者。<a id="a-B2"></a>退分次第生三种。<a id="a-B3"></a>不生达分住分胜进分。<a id="a-B4"></a>尽生四种。<a id="a-B5"></a>达分次第生三种除退分。<a id="a-B6"></a>问曰。<a id="a-B7"></a>若坐二禅三禅四禅地。<a id="a-B8"></a>欲入初禅。<a id="a-B9"></a>识现在前。<a id="a-BA"></a>几种观现在前。<a id="a-BB"></a>答曰。<a id="a-BC"></a>随所住地。<a id="a-BD"></a>未离欲者。<a id="a-BE"></a>三种观现在前。<a id="a-BF"></a>所谓善染污不隐没无记。<a id="a-BG"></a>出时亦三种现在前。<a id="a-BH"></a>若离欲二种。<a id="a-BI"></a>有十二种心。<a id="a-BJ"></a>欲界系四种。<a id="a-BK"></a>善不善隐没无记不隐没无记。<a id="a-BL"></a>色界系三种。<a id="a-BM"></a>善隐没无记不隐没无记。<a id="a-BN"></a>无色界系亦三种。<a id="a-BO"></a>学无学心。<a id="a-BP"></a>问曰。<a id="a-BQ"></a>欲界系善心次第生。<a id="a-BR"></a>几心复从几心次第生。<a id="a-BS"></a>乃至无学心次第生。<a id="a-BT"></a>几心复从几心生。<a id="a-BU"></a>答曰。<a id="a-BV"></a>欲界系善心。<a id="a-BW"></a>次第生九心。<a id="a-BX"></a>欲界系四。<a id="a-BY"></a>色界系二善隐没无记。<a id="a-BZ"></a>无色界系一。<a id="a-Ba"></a>隐没无记学无学。<a id="a-Bb"></a>亦从八心次第生。<a id="a-Bc"></a>欲界系四。<a id="a-Bd"></a>色界二。<a id="a-Be"></a>善隐没无记。<a id="a-Bf"></a>学无学不善心次第生。<a id="a-Bg"></a>欲界四心亦从十心次第生。<a id="a-Bh"></a>欲界系四。<a id="a-Bi"></a>色界系三。<a id="a-Bj"></a>无色界系三。<a id="a-Bk"></a>隐没无记心亦如是。<a id="a-Bl"></a>欲界系不隐没无记心次第生七心。<a id="a-Bm"></a>欲界四。<a id="a-Bn"></a>色界二。<a id="a-Bo"></a>善隐没无记。<a id="a-Bp"></a>无色界一。<a id="a-Bq"></a>隐没无记。<a id="a-Br"></a>亦从五心次第生。<a id="a-Bs"></a>欲界四。<a id="a-Bt"></a>色界一。<a id="a-Bu"></a>善心。<a id="a-Bv"></a>色界系善心次第生十一心。<a id="a-Bw"></a>除无色界系不隐没无记心。<a id="a-Bx"></a>余次第能生。<a id="a-By"></a>亦从九心生。<a id="a-Bz"></a>自地三。<a id="a-C0"></a>欲界二。<a id="a-C1"></a>善不隐没无记。<a id="a-C2"></a>无色界二。<a id="a-C3"></a>善隐没无记。<a id="a-C4"></a>学无学心色界系隐没无记心次第生六心。<a id="a-C5"></a>色界系三。<a id="a-C6"></a>欲界三。<a id="a-C7"></a>除不隐没无记心。<a id="a-C8"></a>亦从八心次第生。<a id="a-C9"></a>色界三。<a id="a-CA"></a>欲界二。<a id="a-CB"></a>善不隐没无记。<a id="a-CC"></a>无色界三。<a id="a-CD"></a>色界系不隐没无记心次第生六心。<a id="a-CE"></a>色界三。<a id="a-CF"></a>欲界二。<a id="a-CG"></a>不善隐没无记。<a id="a-CH"></a>无色界一。<a id="a-CI"></a>隐没无记。<a id="a-CJ"></a>亦从色界三心次第生。<a id="a-CK"></a>无色界善心次第生九心。<a id="a-CL"></a>无色界三。<a id="a-CM"></a>欲界二。<a id="a-CN"></a>不善隐没无记。<a id="a-CO"></a>色界系二。<a id="a-CP"></a>善隐没无记。<a id="a-CQ"></a>学无学心亦从六心次第生。<a id="a-CR"></a>无色界三。<a id="a-CS"></a>色界一。<a id="a-CT"></a>善心。<a id="a-CU"></a>学无学心无色界系隐没无记心次第生七心。<a id="a-CV"></a>无色界三。<a id="a-CW"></a>欲界二。<a id="a-CX"></a>不善隐没无记。<a id="a-CY"></a>色界二。<a id="a-CZ"></a>善隐没无记。<a id="a-Ca"></a>亦从七心次第生。<a id="a-Cb"></a>无色界三。<a id="a-Cc"></a>欲界二。<a id="a-Cd"></a>善不隐没无记。<a id="a-Ce"></a>色界二。<a id="a-Cf"></a>善不隐没无记。<a id="a-Cg"></a>无色界系不隐没无记心次第生六心。<a id="a-Ch"></a>无色界三。<a id="a-Ci"></a>欲界二。<a id="a-Cj"></a>不善隐没无记。<a id="a-Ck"></a>色界一。<a id="a-Cl"></a>隐没无记。<a id="a-Cm"></a>亦从无色界三心次第生。<a id="a-Cn"></a>学心次第生五心。<a id="a-Co"></a>欲界善色界善无色界善学无学心。<a id="a-Cp"></a>亦从四心次第生。<a id="a-Cq"></a>欲界善色界善无色界善。<a id="a-Cr"></a>学心无学心次第生四心。<a id="a-Cs"></a>欲界善色界善无色界善无学心。<a id="a-Ct"></a>亦从五心生。<a id="a-Cu"></a>欲界善色界善无色界善学无学心。</p>
  <p id="aCv">九八四与十　　七五当知欲</p>
  <p id="aCw">十一九六八　　六三当知色</p>
  <p id="aCx">九六七亦七　　六三知无色</p>
  <p id="aCy">五四亦四五　　当知学无学</p>
  <p id="aCz">有二十种心。<a id="a-D0"></a>欲界有八心。<a id="a-D1"></a>方便善心。<a id="a-D2"></a>生得善心。<a id="a-D3"></a>不善心。<a id="a-D4"></a>隐没无记心。<a id="a-D5"></a>威仪心。<a id="a-D6"></a>工巧心。<a id="a-D7"></a>报心。<a id="a-D8"></a>通果心。<a id="a-D9"></a>色界有六心。<a id="a-DA"></a>方便善心。<a id="a-DB"></a>生得善心。<a id="a-DC"></a>隐没无记心。<a id="a-DD"></a>威仪心。<a id="a-DE"></a>报心。<a id="a-DF"></a>通果心。<a id="a-DG"></a>无色界有四心。<a id="a-DH"></a>方便善心。<a id="a-DI"></a>生得善心。<a id="a-DJ"></a>隐没无记心。<a id="a-DK"></a>报心。<a id="a-DL"></a>无漏有二心。<a id="a-DM"></a>学心无学心。<a id="a-DN"></a>问曰。<a id="a-DO"></a>欲界方便善心次第生几心。<a id="a-DP"></a>亦从几心次第生。<a id="a-DQ"></a>乃至无学心次第生几心。<a id="a-DR"></a>亦从几心生。<a id="a-DS"></a>答曰。<a id="a-DT"></a>欲界方便善心次第生十心。<a id="a-DU"></a>欲界七除通果心。<a id="a-DV"></a>色界一。<a id="a-DW"></a>方便善心。<a id="a-DX"></a>学心无学心。<a id="a-DY"></a>亦从八心次第生。<a id="a-DZ"></a>欲界四。<a id="a-Da"></a>方便善生得善不善隐没无记。<a id="a-Db"></a>色界二。<a id="a-Dc"></a>方便善隐没无记。<a id="a-Dd"></a>学无学。<a id="a-De"></a>欲界生得善心次第生九心。<a id="a-Df"></a>欲界七。<a id="a-Dg"></a>除通果心。<a id="a-Dh"></a>色界隐没无记心。<a id="a-Di"></a>无色界隐没无记心。<a id="a-Dj"></a>亦从十一心次第生。<a id="a-Dk"></a>欲界七。<a id="a-Dl"></a>除通果心。<a id="a-Dm"></a>色界二。<a id="a-Dn"></a>方便善隐没无记。<a id="a-Do"></a>学无学。<a id="a-Dp"></a>不善心次第生欲界七心。<a id="a-Dq"></a>除通果心。<a id="a-Dr"></a>亦从十四心次第生。<a id="a-Ds"></a>欲界七。<a id="a-Dt"></a>除通果心。<a id="a-Du"></a>色界四。<a id="a-Dv"></a>生得善隐没无记威仪报。<a id="a-Dw"></a>无色界三。<a id="a-Dx"></a>除方便善。<a id="a-Dy"></a>隐没无记心亦如是。<a id="a-Dz"></a>欲界威仪心次第生八心。<a id="a-E0"></a>欲界六。<a id="a-E1"></a>除方便善通果心。<a id="a-E2"></a>色界一。<a id="a-E3"></a>隐没无记心。<a id="a-E4"></a>无色界一。<a id="a-E5"></a>隐没无记心。<a id="a-E6"></a>亦从七心次第生。<a id="a-E7"></a>欲界七。<a id="a-E8"></a>除通果心。<a id="a-E9"></a>报心亦如是。<a id="a-EA"></a>工巧心次第生六心。<a id="a-EB"></a>除方便善通果心。<a id="a-EC"></a>亦从七心次第生。<a id="a-ED"></a>欲界七。<a id="a-EE"></a>除通果心。<a id="a-EF"></a>欲界通果心次第生二心。<a id="a-EG"></a>欲界通果。<a id="a-EH"></a>色界方便善心。<a id="a-EI"></a>亦从二心次第生。<a id="a-EJ"></a>欲界通果。<a id="a-EK"></a>色界方便善心。<a id="a-EL"></a>色界方便善心次第生十二心。<a id="a-EM"></a>色界六。<a id="a-EN"></a>欲界三。<a id="a-EO"></a>方便善生得善通果心。<a id="a-EP"></a>无色界一。<a id="a-EQ"></a>方便善。<a id="a-ER"></a>学无学心。<a id="a-ES"></a>亦从十心次第生。<a id="a-ET"></a>色界四。<a id="a-EU"></a>除威仪心报心。<a id="a-EV"></a>欲界二。<a id="a-EW"></a>方便善通果心。<a id="a-EX"></a>无色界二。<a id="a-EY"></a>方便善隐没无记。<a id="a-EZ"></a>学无学心。<a id="a-Ea"></a>色界生得善次第生八心。<a id="a-Eb"></a>色界五。<a id="a-Ec"></a>除通果心。<a id="a-Ed"></a>欲界二。<a id="a-Ee"></a>不善心隐没无记。<a id="a-Ef"></a>无色界一。<a id="a-Eg"></a>隐没无记心。<a id="a-Eh"></a>亦从色界五心次第生。<a id="a-Ei"></a>除通果心。<a id="a-Ej"></a>色界隐没无记心次第生九心。<a id="a-Ek"></a>色界五。<a id="a-El"></a>除通果心。<a id="a-Em"></a>欲界四。<a id="a-En"></a>方便善生得善不善隐没无记。<a id="a-Eo"></a>亦从十一心次第生。<a id="a-Ep"></a>色界五。<a id="a-Eq"></a>除通果心。<a id="a-Er"></a>欲界三。<a id="a-Es"></a>生得善威仪报心。<a id="a-Et"></a>无色界三。<a id="a-Eu"></a>除方便善。<a id="a-Ev"></a>色界威仪心次第生七心。<a id="a-Ew"></a>色界四。<a id="a-Ex"></a>除方便善通果心。<a id="a-Ey"></a>欲界二。<a id="a-Ez"></a>不善隐没无记心。<a id="a-F0"></a>无色界一。<a id="a-F1"></a>隐没无记心。<a id="a-F2"></a>亦从五心次第生。<a id="a-F3"></a>色界五。<a id="a-F4"></a>除通果心。<a id="a-F5"></a>报心亦如是。<a id="a-F6"></a>色界通果心次第生色界二。<a id="a-F7"></a>方便善通果心。<a id="a-F8"></a>亦从二心次第生。<a id="a-F9"></a>色界方便善通果心。<a id="a-FA"></a>无色界方便善心次第生七心。<a id="a-FB"></a>无色界四。<a id="a-FC"></a>色界一。<a id="a-FD"></a>方便善学无学心。<a id="a-FE"></a>亦从六心次第生。<a id="a-FF"></a>无色界三。<a id="a-FG"></a>除报心。<a id="a-FH"></a>色界一。<a id="a-FI"></a>方便善。<a id="a-FJ"></a>学无学心。<a id="a-FK"></a>无色界生得善次第生七心。<a id="a-FL"></a>无色界四。<a id="a-FM"></a>欲界二。<a id="a-FN"></a>不善隐没无记。<a id="a-FO"></a>色界一。<a id="a-FP"></a>隐没无记心。<a id="a-FQ"></a>亦从无色界四心次第生。<a id="a-FR"></a>无色界隐没无记心。<a id="a-FS"></a>次第生八心。<a id="a-FT"></a>无色界四。<a id="a-FU"></a>欲界二不善隐没。<a id="a-FV"></a>无记心色界二方便善隐没无记心。<a id="a-FW"></a>亦从十心次第生。<a id="a-FX"></a>无色界四。<a id="a-FY"></a>欲界三。<a id="a-FZ"></a>生得善威仪报心。<a id="a-Fa"></a>色界三。<a id="a-Fb"></a>生得善威仪报心。<a id="a-Fc"></a>无色界报心次第生六心。<a id="a-Fd"></a>无色界三。<a id="a-Fe"></a>除方便善。<a id="a-Ff"></a>欲界二。<a id="a-Fg"></a>不善隐没无记心。<a id="a-Fh"></a>色界一。<a id="a-Fi"></a>隐没无记心。<a id="a-Fj"></a>亦从无色界四心次第生。<a id="a-Fk"></a>学心次第生六心。<a id="a-Fl"></a>欲界二。<a id="a-Fm"></a>生得善方便善。<a id="a-Fn"></a>色界一。<a id="a-Fo"></a>方便善心。<a id="a-Fp"></a>无色界一。<a id="a-Fq"></a>方便善心。<a id="a-Fr"></a>学无学心。<a id="a-Fs"></a>亦从四心次第生。<a id="a-Ft"></a>欲界一。<a id="a-Fu"></a>方便善心。<a id="a-Fv"></a>色界一。<a id="a-Fw"></a>方便善心。<a id="a-Fx"></a>无色界一。<a id="a-Fy"></a>方便善心。<a id="a-Fz"></a>学心。<a id="a-G0"></a>无学心次第生五心。<a id="a-G1"></a>欲界二。<a id="a-G2"></a>方便善心生得善心。<a id="a-G3"></a>色界一。<a id="a-G4"></a>方便善心。<a id="a-G5"></a>无色界一。<a id="a-G6"></a>方便善心。<a id="a-G7"></a>无学心亦从五心次第生。<a id="a-G8"></a>欲界一。<a id="a-G9"></a>方便善心。<a id="a-GA"></a>色界一。<a id="a-GB"></a>方便善心。<a id="a-GC"></a>无色界一。<a id="a-GD"></a>方便善心。<a id="a-GE"></a>学无学心。</p>
  <p id="aGF">十八次生九　　十一生于七</p>
  <p id="aGG">十四亦生八　　七六及与七</p>
  <p id="aGH">二生二欲尽　　十二十八五</p>
  <p id="aGI">九十一七五　　二二当知色</p>
  <p id="aGJ">七六七四八　　十六四无色</p>
  <p id="aGK">六四亦五五　　当知学无学</p>
  <p id="aGL">以何等故。<a id="a-GM"></a>如人不可得。<a id="a-GN"></a>乃至广说。<a id="a-GO"></a>问曰。<a id="a-GP"></a>何故作此论。<a id="a-GQ"></a>答曰。<a id="a-GR"></a>为止他人意故。<a id="a-GS"></a>或有说者。<a id="a-GT"></a>有人以有人故忆本所作。<a id="a-GU"></a>复有说者。<a id="a-GV"></a>物性相入。<a id="a-GW"></a>相入论者作如是说。<a id="a-GX"></a>一切有为法有二分。<a id="a-GY"></a>若昼若夜。<a id="a-GZ"></a>夜时昼入夜中。<a id="a-Ga"></a>昼时夜入昼中。<a id="a-Gb"></a>所以者何。<a id="a-Gc"></a>如夜中所作昼则忆之。<a id="a-Gd"></a>以夜入昼中故。<a id="a-Ge"></a>如昼中所作夜则忆之。<a id="a-Gf"></a>以昼入夜中故。<a id="a-Gg"></a>是故忆本所作。<a id="a-Gh"></a>或有说者。<a id="a-Gi"></a>物性变物。<a id="a-Gj"></a>性变论者作如是说。<a id="a-Gk"></a>迦罗罗变作阿浮陀。<a id="a-Gl"></a>乃至中年变作老年。<a id="a-Gm"></a>是故忆本所作。<a id="a-Gn"></a>如婆吒树叶青变为黄。<a id="a-Go"></a>彼亦如是。<a id="a-Gp"></a>或有说者。<a id="a-Gq"></a>物性往来。<a id="a-Gr"></a>往来论者作如是说。<a id="a-Gs"></a>迦罗罗来至阿浮陀中住故。<a id="a-Gt"></a>乃至广说。<a id="a-Gu"></a>以是事故忆本所作。<a id="a-Gv"></a>问曰。<a id="a-Gw"></a>物性变论。<a id="a-Gx"></a>往来论有何差别。<a id="a-Gy"></a>答曰。<a id="a-Gz"></a>物性变论言。<a id="a-H0"></a>迦罗罗变作阿浮陀。<a id="a-H1"></a>往来论言。<a id="a-H2"></a>迦罗罗来至阿浮陀中住。<a id="a-H3"></a>俱增长故。<a id="a-H4"></a>或有说者。<a id="a-H5"></a>觉是一性。<a id="a-H6"></a>后所知觉。<a id="a-H7"></a>即是前所作觉。<a id="a-H8"></a>或有说者。<a id="a-H9"></a>意界是常。<a id="a-HA"></a>以意界常故。<a id="a-HB"></a>忆本所作。<a id="a-HC"></a>或有说者。<a id="a-HD"></a>有根本阴。<a id="a-HE"></a>有客阴。<a id="a-HF"></a>客阴所作。<a id="a-HG"></a>根本阴能知。<a id="a-HH"></a>以是故能忆本所作。<a id="a-HI"></a>或有说者。<a id="a-HJ"></a>前心往后心。<a id="a-HK"></a>语后心我作如是事。<a id="a-HL"></a>是故忆本所作。<a id="a-HM"></a>恒河沙数诸佛。<a id="a-HN"></a>及佛弟子。<a id="a-HO"></a>不作此论。<a id="a-HP"></a>言有人不言物性相入。<a id="a-HQ"></a>不言物性变。<a id="a-HR"></a>不言物性往来。<a id="a-HS"></a>不言觉性是一。<a id="a-HT"></a>不言意界常。<a id="a-HU"></a>不言有根本阴客阴。<a id="a-HV"></a>不言前心往后心。<a id="a-HW"></a>然能忆本所作。<a id="a-HX"></a>如此事。<a id="a-HY"></a>微细甚深难知。<a id="a-HZ"></a>为显如此微细甚深难知法故。<a id="a-Ha"></a>而作此论。<a id="a-Hb"></a>问曰。<a id="a-Hc"></a>以何等故。<a id="a-Hd"></a>唯说如人不可得前心不住后心。<a id="a-He"></a>言我有所作而能忆本所作。<a id="a-Hf"></a>答曰。<a id="a-Hg"></a>应如是说。<a id="a-Hh"></a>以何等故。<a id="a-Hi"></a>人不可得。<a id="a-Hj"></a>物性不相入。<a id="a-Hk"></a>物性不变。<a id="a-Hl"></a>物性不往来。<a id="a-Hm"></a>觉性不一。<a id="a-Hn"></a>意界不常。<a id="a-Ho"></a>阴性无根本无客阴。<a id="a-Hp"></a>前心不往后心。<a id="a-Hq"></a>而能忆本所作。<a id="a-Hr"></a>而不说者。<a id="a-Hs"></a>欲现始终略其中间。<a id="a-Ht"></a>令经文易故。<a id="a-Hu"></a>若说如人不可得则止。<a id="a-Hv"></a>有人者意前心不往后心则止。<a id="a-Hw"></a>往来论者意前心后心则止。<a id="a-Hx"></a>其余诸论者意。<a id="a-Hy"></a>答曰。<a id="a-Hz"></a>众生之法得如是相似习智。<a id="a-I0"></a>问曰。<a id="a-I1"></a>前言无人今何以言众生。<a id="a-I2"></a>答曰。<a id="a-I3"></a>欲令所说与法体相顺故。<a id="a-I4"></a>所以者何。<a id="a-I5"></a>若不言众生但言法。<a id="a-I6"></a>法于义虽顺于文不便。<a id="a-I7"></a>若言众生文义俱顺。<a id="a-I8"></a>以是故说于众生。<a id="a-I9"></a>复有说者。<a id="a-IA"></a>前说实义今说假名众生之法。<a id="a-IB"></a>得如是相似习智。<a id="a-IC"></a>习智者是决定。<a id="a-ID"></a>是修习。<a id="a-IE"></a>是自在义。<a id="a-IF"></a>本所作者。<a id="a-IG"></a>随其本事。<a id="a-IH"></a>本事者。<a id="a-II"></a>如其性如其体。<a id="a-IJ"></a>如其相如其物。<a id="a-IK"></a>复有说者。<a id="a-IL"></a>应言忆本共作。<a id="a-IM"></a>云何共作。<a id="a-IN"></a>如本所见曾所更。<a id="a-IO"></a>复有说者。<a id="a-IP"></a>应言忆本作事。<a id="a-IQ"></a>云何本作事。<a id="a-IR"></a>随本形色本所。<a id="a-IS"></a>为欲明忆本所作义故而作此论。<a id="a-IT"></a>喻如能书者。<a id="a-IU"></a>乃至广说。<a id="a-IV"></a>如能书者不至彼能书者所。<a id="a-IW"></a>问言。<a id="a-IX"></a>汝作何字。<a id="a-IY"></a>彼亦不答。<a id="a-IZ"></a>我作是字。<a id="a-Ia"></a>然能书者。<a id="a-Ib"></a>得如此所习智。<a id="a-Ic"></a>自所作字亦知。<a id="a-Id"></a>他所作字亦知。<a id="a-Ie"></a>乃至海外书来亦能读知。<a id="a-If"></a>如是前心不往后心。<a id="a-Ig"></a>然后心能忆本所作。<a id="a-Ih"></a>复欲重明此义故。<a id="a-Ii"></a>更作喻。<a id="a-Ij"></a>如二知他心展转相缘。<a id="a-Ik"></a>此亦不问彼汝思何事。<a id="a-Il"></a>彼亦不答我思此事。<a id="a-Im"></a>乃至百由旬外。<a id="a-In"></a>二心而能相知。<a id="a-Io"></a>如是前心不至后心。<a id="a-Ip"></a>后心而能忆本所念。</p>
 </body>
</html>