<!doctype html>
<html id="z3IBVnl15S" data-ver="1046">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第六十九</h1>
  <h2 id="a2">使犍度十门品第四之十六</h2>
  <p id="a3">八智法智比智他心智等智苦智集智灭智道智。<a id="a-4"></a>云何法智。<a id="a-5"></a>乃至道智。<a id="a-6"></a>广说如经本。<a id="a-7"></a>问曰。<a id="a-8"></a>彼尊者何故于此论中。<a id="a-9"></a>以八智而作论。<a id="a-A"></a>答曰。<a id="a-B"></a>彼尊者有如是欲如是可如是意欲。<a id="a-C"></a>以八智而作论。<a id="a-D"></a>随其欲意。<a id="a-E"></a>亦不违法相。<a id="a-F"></a>立八智而作论。<a id="a-G"></a>余处亦立八智而作论。<a id="a-H"></a>如定智揵度中说。<a id="a-I"></a>或欲以二智而作论。<a id="a-J"></a>即立二智。<a id="a-K"></a>如智揵度中说他心智念前世智。<a id="a-L"></a>根揵度中立法智比智。<a id="a-M"></a>定揵度中立尽智无生智。<a id="a-N"></a>或欲以四智而作论。<a id="a-O"></a>即立四智。<a id="a-P"></a>如根揵度中说。<a id="a-Q"></a>若苦智。<a id="a-R"></a>是苦无漏智耶。<a id="a-S"></a>乃至若道智。<a id="a-T"></a>是道无漏智耶。<a id="a-U"></a>或欲以十智而作论。<a id="a-V"></a>即立十智。<a id="a-W"></a>随其所知。<a id="a-X"></a>譬如陶师以知泥团安置轮上。<a id="a-Y"></a>随其所欲。<a id="a-Z"></a>出种种物。<a id="a-a"></a>不损所能。<a id="a-b"></a>彼尊者亦如是。<a id="a-c"></a>以闻思修慧。<a id="a-d"></a>除所知过。<a id="a-e"></a>随其所欲而作论。<a id="a-f"></a>不违法相亦如是。<a id="a-g"></a>复次不应求彼尊者何故立八智耶。<a id="a-h"></a>所以者何。<a id="a-i"></a>此是佛经。<a id="a-j"></a>佛经说八智。<a id="a-k"></a>法智乃至道智。<a id="a-l"></a>彼尊者以佛经是此论根本因缘故。<a id="a-m"></a>依八智而作论。<a id="a-n"></a>彼尊者无力。<a id="a-o"></a>于八智中。<a id="a-p"></a>减一智说七智。<a id="a-q"></a>增一智说九智。<a id="a-r"></a>所以者何。<a id="a-s"></a>佛经无有增减。<a id="a-t"></a>无增者无增可减。<a id="a-u"></a>无减者无减可增。<a id="a-v"></a>如无增无减。<a id="a-w"></a>无益无损。<a id="a-x"></a>无量无边。<a id="a-y"></a>无量者。<a id="a-z"></a>是无量义。<a id="a-10"></a>无边者。<a id="a-11"></a>是无边文。<a id="a-12"></a>犹如大海水无量无边。<a id="a-13"></a>无量者深无量。<a id="a-14"></a>无边者广无边。<a id="a-15"></a>一切佛经。<a id="a-16"></a>亦无量无边。<a id="a-17"></a>无量者。<a id="a-18"></a>义无量。<a id="a-19"></a>无边者。<a id="a-1A"></a>文无边。<a id="a-1B"></a>如尊者舍利弗等。<a id="a-1C"></a>百千论师。<a id="a-1D"></a>欲解佛经二句义故。<a id="a-1E"></a>造百千那由他论。<a id="a-1F"></a>尽其觉性退还而不能知佛经二句义边际到于彼岸。<a id="a-1G"></a>问曰。<a id="a-1H"></a>若佛经是此论根本因缘者。<a id="a-1I"></a>佛经中多种说智。<a id="a-1J"></a>或说二智。<a id="a-1K"></a>如二法中。<a id="a-1L"></a>或说四智。<a id="a-1M"></a>如四法中。<a id="a-1N"></a>或说八智。<a id="a-1O"></a>如八法中。<a id="a-1P"></a>或说十智。<a id="a-1Q"></a>如十法中。<a id="a-1R"></a>何故彼尊者于多种智中。<a id="a-1S"></a>此使揵度依八智而作论。<a id="a-1T"></a>答曰。<a id="a-1U"></a>八智是中说摄一切智。<a id="a-1V"></a>二智虽摄一切智。<a id="a-1W"></a>而是略说。<a id="a-1X"></a>十智虽摄一切智。<a id="a-1Y"></a>而是广说。<a id="a-1Z"></a>复次若智数数修数数现在前者。<a id="a-1a"></a>依此智而作论。<a id="a-1b"></a>复次此八智。<a id="a-1c"></a>亦是智性。<a id="a-1d"></a>亦是见性。<a id="a-1e"></a>尽智无生智。<a id="a-1f"></a>虽是智性。<a id="a-1g"></a>而非见性。<a id="a-1h"></a>复次若智是有欲无欲人身中可得者。<a id="a-1i"></a>依此智而作论。<a id="a-1j"></a>尽智无生智。<a id="a-1k"></a>是无欲人身中可得。<a id="a-1l"></a>复次若智是学无学人身中可得者。<a id="a-1m"></a>依此智而作论。<a id="a-1n"></a>尽智无生智。<a id="a-1o"></a>是无学人身中可得。<a id="a-1p"></a>如学无学。<a id="a-1q"></a>所作已所作。<a id="a-1r"></a>未弃重担已弃重担。<a id="a-1s"></a>未逮己利已逮己利。<a id="a-1t"></a>有求无求。<a id="a-1u"></a>当知亦尔。<a id="a-1v"></a>彼尊者或依刹那顷一智而作论。<a id="a-1w"></a>如杂揵度说。<a id="a-1x"></a>颇有一智知一切法耶。<a id="a-1y"></a>答曰。<a id="a-1z"></a>不知。<a id="a-20"></a>若依十智而作论者。<a id="a-21"></a>此论不成。<a id="a-22"></a>若依九八七六五四三二智而作论者。<a id="a-23"></a>此论不成。<a id="a-24"></a>乃至一智二刹那顷而作论者。<a id="a-25"></a>此论亦不成。<a id="a-26"></a>所以者何。<a id="a-27"></a>初智刹那顷。<a id="a-28"></a>不知自体相应共有法。<a id="a-29"></a>第二刹那顷。<a id="a-2A"></a>知前智相应共有法。<a id="a-2B"></a>彼中依刹那顷一智而作论故。<a id="a-2C"></a>答曰。<a id="a-2D"></a>不知。<a id="a-2E"></a>或说一智摄一切智。<a id="a-2F"></a>谓法智非如法智。<a id="a-2G"></a>以体是法故。<a id="a-2H"></a>或说二智摄一切智。<a id="a-2I"></a>如有漏智无漏智缚智解智系智不系智。<a id="a-2J"></a>或说三智摄一切智。<a id="a-2K"></a>如法智比智等智。<a id="a-2L"></a>或说四智摄一切智。<a id="a-2M"></a>前三智更增他心智。<a id="a-2N"></a>或说五智摄一切智。<a id="a-2O"></a>如等智苦集灭道智。<a id="a-2P"></a>或说六智摄一切智。<a id="a-2Q"></a>前五智更增他心智。<a id="a-2R"></a>或说七智摄一切智。<a id="a-2S"></a>除他心智。<a id="a-2T"></a>或说八智摄一切智。<a id="a-2U"></a>增他心智。<a id="a-2V"></a>问曰。<a id="a-2W"></a>若八智摄一切智者。<a id="a-2X"></a>复有八智。<a id="a-2Y"></a>谓法住智。<a id="a-2Z"></a>涅槃智。<a id="a-2a"></a>生死智。<a id="a-2b"></a>漏尽智。<a id="a-2c"></a>念前世智。<a id="a-2d"></a>愿智。<a id="a-2e"></a>尽智。<a id="a-2f"></a>无生智。<a id="a-2g"></a>云何摄耶。<a id="a-2h"></a>答曰。<a id="a-2i"></a>虽更有八智。<a id="a-2j"></a>亦是八智所摄。<a id="a-2k"></a>所以者何。<a id="a-2l"></a>此八智尽在前八智中故。<a id="a-2m"></a>问曰。<a id="a-2n"></a>此八智云何在前八智中。<a id="a-2o"></a>答曰。<a id="a-2p"></a>住名诸法因三界上中下果在因中住。<a id="a-2q"></a>若知此智。<a id="a-2r"></a>名为因智。<a id="a-2s"></a>因智是四智性。<a id="a-2t"></a>等智法智比智集智涅槃智。<a id="a-2u"></a>是灭智。<a id="a-2v"></a>亦是四智性。<a id="a-2w"></a>等智法智比智灭智生死智者。<a id="a-2x"></a>旧阿毗昙者。<a id="a-2y"></a>罽宾沙门。<a id="a-2z"></a>作如是说。<a id="a-30"></a>是一智。<a id="a-31"></a>谓等智。<a id="a-32"></a>尊者婆摩勒。<a id="a-33"></a>已作如是说。<a id="a-34"></a>生死智是四智性。<a id="a-35"></a>谓法智比智等智苦智。<a id="a-36"></a>评曰。<a id="a-37"></a>应作是说。<a id="a-38"></a>是一等智漏尽智。<a id="a-39"></a>或有说者。<a id="a-3A"></a>是漏尽。<a id="a-3B"></a>人身中可得故。<a id="a-3C"></a>名漏尽智。<a id="a-3D"></a>若作是说。<a id="a-3E"></a>是十智性。<a id="a-3F"></a>或有说者。<a id="a-3G"></a>漏尽智是缘漏尽处智。<a id="a-3H"></a>若作是说。<a id="a-3I"></a>漏尽智是四智性。<a id="a-3J"></a>谓法智比智等智灭智念前世智。<a id="a-3K"></a>旧阿毗昙者罽宾沙门。<a id="a-3L"></a>作如是说。<a id="a-3M"></a>是一等智。<a id="a-3N"></a>尊者瞿沙。<a id="a-3O"></a>作如是说。<a id="a-3P"></a>是六智。<a id="a-3Q"></a>除灭智他心智非他心智。<a id="a-3R"></a>所以者何。<a id="a-3S"></a>他心智缘现在法非灭智。<a id="a-3T"></a>所以者何。<a id="a-3U"></a>灭智缘无为法。<a id="a-3V"></a>评曰。<a id="a-3W"></a>应作是说。<a id="a-3X"></a>是一等智愿智。<a id="a-3Y"></a>是一等智。<a id="a-3Z"></a>或有说是八智性者。<a id="a-3a"></a>除尽智无生智。<a id="a-3b"></a>所以者何。<a id="a-3c"></a>愿智是见性。<a id="a-3d"></a>彼二智非见性。<a id="a-3e"></a>评曰。<a id="a-3f"></a>应作是说。<a id="a-3g"></a>愿智是一等智。<a id="a-3h"></a>尽智无生智是六智。<a id="a-3i"></a>谓法智比智苦集灭道智。<a id="a-3j"></a>以如是等事故。<a id="a-3k"></a>八智摄一切智。<a id="a-3l"></a>尊者僧伽婆修说曰。<a id="a-3m"></a>应说一智。<a id="a-3n"></a>谓决定智。<a id="a-3o"></a>所以者何。<a id="a-3p"></a>决定义是智义。<a id="a-3q"></a>彼决定有有漏有无漏有缚有解有系有不系。<a id="a-3r"></a>有漏者是等智。<a id="a-3s"></a>是缚是系。<a id="a-3t"></a>无漏智。<a id="a-3u"></a>是解是无系。<a id="a-3v"></a>或是欲界对治。<a id="a-3w"></a>或是色无色界对治。<a id="a-3x"></a>或是欲界对治者。<a id="a-3y"></a>是法智。<a id="a-3z"></a>若色无色界对治者。<a id="a-40"></a>是比智此三智。<a id="a-41"></a>若知他心心数法。<a id="a-42"></a>是知他心智无漏决定智。<a id="a-43"></a>或行苦四行。<a id="a-44"></a>乃至行道四行。<a id="a-45"></a>若行苦四行者。<a id="a-46"></a>是苦智。<a id="a-47"></a>乃至若行道四行者。<a id="a-48"></a>是道智。<a id="a-49"></a>问曰。<a id="a-4A"></a>若然者唯有三智。<a id="a-4B"></a>法智比智等智。<a id="a-4C"></a>答曰。<a id="a-4D"></a>如是唯有三智。<a id="a-4E"></a>谓法智比智等智。<a id="a-4F"></a>问曰。<a id="a-4G"></a>若然者。<a id="a-4H"></a>云何立八智。<a id="a-4I"></a>答曰。<a id="a-4J"></a>以五事故。<a id="a-4K"></a>一以对治。<a id="a-4L"></a>二以方便。<a id="a-4M"></a>三以自体。<a id="a-4N"></a>四以行。<a id="a-4O"></a>五以缘行。<a id="a-4P"></a>对治者。<a id="a-4Q"></a>是法智比智。<a id="a-4R"></a>方便者。<a id="a-4S"></a>是他心智。<a id="a-4T"></a>自体者。<a id="a-4U"></a>是等智。<a id="a-4V"></a>行者是苦智集智。<a id="a-4W"></a>所以者何。<a id="a-4X"></a>此智行不同缘。<a id="a-4Y"></a>同缘行者。<a id="a-4Z"></a>是灭智道智。<a id="a-4a"></a>所以者何。<a id="a-4b"></a>此智缘不同行不同故。<a id="a-4c"></a>以此五事故。<a id="a-4d"></a>立八智。<a id="a-4e"></a>尊者婆摩勒说曰。<a id="a-4f"></a>对治四种愚故立八智。<a id="a-4g"></a>四种愚者。<a id="a-4h"></a>界愚心愚法愚谛愚。<a id="a-4i"></a>对治界愚故说法智比智。<a id="a-4j"></a>对治心愚故说他心智。<a id="a-4k"></a>对治法愚故说等智。<a id="a-4l"></a>对治谛愚故说苦集灭道智。<a id="a-4m"></a>此是智体性。<a id="a-4n"></a>乃至广说。<a id="a-4o"></a>已说体性。<a id="a-4p"></a>所以今当说。<a id="a-4q"></a>何故名智。<a id="a-4r"></a>智是何义。<a id="a-4s"></a>答曰。<a id="a-4t"></a>决定义是智义。<a id="a-4u"></a>问曰。<a id="a-4v"></a>若决定义是智义者。<a id="a-4w"></a>疑相应智则非智。<a id="a-4x"></a>所以者何。<a id="a-4y"></a>不决定故。<a id="a-4z"></a>答曰。<a id="a-50"></a>疑相应慧亦是智。<a id="a-51"></a>但疑于聚中有势用故。<a id="a-52"></a>言是疑聚。<a id="a-53"></a>如多爱人名为爱行。<a id="a-54"></a>非无恚痴以爱有势用故名为爱行。<a id="a-55"></a>彼亦如是。<a id="a-56"></a>恚行痴行。<a id="a-57"></a>说亦如是。<a id="a-58"></a>譬喻者。<a id="a-59"></a>作如是说。<a id="a-5A"></a>若心有智。<a id="a-5B"></a>则无不智。<a id="a-5C"></a>若心决定。<a id="a-5D"></a>则无犹豫。<a id="a-5E"></a>若心有粗。<a id="a-5F"></a>则无有细。<a id="a-5G"></a>亦为阿毗昙者说过。<a id="a-5H"></a>汝说法相。<a id="a-5I"></a>犹如若干草木杂生一处而无别相。<a id="a-5J"></a>一心中有智无智。<a id="a-5K"></a>非智非不智。<a id="a-5L"></a>犹豫决定。<a id="a-5M"></a>非犹豫非决定。<a id="a-5N"></a>粗细非粗非细。<a id="a-5O"></a>阿毗昙者。<a id="a-5P"></a>复作是说。<a id="a-5Q"></a>我法生时。<a id="a-5R"></a>聚生一心中。<a id="a-5S"></a>有智无智。<a id="a-5T"></a>非智非无智。<a id="a-5U"></a>决定犹豫。<a id="a-5V"></a>非决定非犹豫。<a id="a-5W"></a>粗细非粗非细。<a id="a-5X"></a>智者是智。<a id="a-5Y"></a>非智者是无明。<a id="a-5Z"></a>非智非无智者。<a id="a-5a"></a>是余心心数法。<a id="a-5b"></a>犹豫者是疑。<a id="a-5c"></a>决定者是慧。<a id="a-5d"></a>非决定非犹豫者。<a id="a-5e"></a>是余心心数法。<a id="a-5f"></a>粗是觉细是观。<a id="a-5g"></a>非粗非细是余法。<a id="a-5h"></a>复有说者。<a id="a-5i"></a>以二事故名智。<a id="a-5j"></a>一以决定。<a id="a-5k"></a>二以适可。<a id="a-5l"></a>知苦乃至知道名决定。<a id="a-5m"></a>自适适他意故名适可。</p>
  <p id="a5n">已总说诸智。<a id="a-5o"></a>所以今当一一分别说。<a id="a-5p"></a>所以者何。<a id="a-5q"></a>何故名法智。<a id="a-5r"></a>答曰。<a id="a-5s"></a>体是法故名法智。<a id="a-5t"></a>问曰。<a id="a-5u"></a>余智体亦是法。<a id="a-5v"></a>何故不名法智耶。<a id="a-5w"></a>答曰。<a id="a-5x"></a>余智虽体是法。<a id="a-5y"></a>而法智是法。<a id="a-5z"></a>如十八界虽体是法。<a id="a-60"></a>十二入体亦是法。<a id="a-61"></a>七觉支体亦是法。<a id="a-62"></a>四念处体亦是法。<a id="a-63"></a>四不坏净体亦是法。<a id="a-64"></a>四无碍体亦是法。<a id="a-65"></a>三归三宝体亦是法。<a id="a-66"></a>而法界法入择法觉支念法法念处法不坏净法无碍法归法宝法。<a id="a-67"></a>而名为法。<a id="a-68"></a>如是十智体。<a id="a-69"></a>虽是法而法智名法。<a id="a-6A"></a>复次法智有一名。<a id="a-6B"></a>余智有二名。<a id="a-6C"></a>法智是共名。<a id="a-6D"></a>余智是共不共名。<a id="a-6E"></a>以不共名说。<a id="a-6F"></a>复次以初知法故名法智。<a id="a-6G"></a>后知法故名比智。<a id="a-6H"></a>复次彼智相应。<a id="a-6I"></a>初得信法名法智。<a id="a-6J"></a>后得信法名比智。<a id="a-6K"></a>复次于法中现见故名法智。<a id="a-6L"></a>次现后生故名比智。<a id="a-6M"></a>复次欲界多诸非法烦恼。<a id="a-6N"></a>如忿恨谄诳放逸害等非法。<a id="a-6O"></a>谁是彼近对治。<a id="a-6P"></a>谓法智是也。<a id="a-6Q"></a>色无色界。<a id="a-6R"></a>无如是非法烦恼故名比智。<a id="a-6S"></a>复次若智是六地所摄。<a id="a-6T"></a>缘于一地是法智。<a id="a-6U"></a>若智九地所摄缘于八地是比智。<a id="a-6V"></a>复次若智六地所摄缘六地者是法智。<a id="a-6W"></a>若智九地所摄缘九地者是比智。<a id="a-6X"></a>复次若智对治十八界十二入五阴者是法智。<a id="a-6Y"></a>若智对治十四界十二入五阴者是比智。<a id="a-6Z"></a>复次若智对治善不善无记五阴者是法智。<a id="a-6a"></a>若智对治善无记五阴者是比智。<a id="a-6b"></a>若智对治福非福不动行者是法智。<a id="a-6c"></a>若智对治福不动行者是比智。<a id="a-6d"></a>复次若智对治抟食爱淫欲爱是法智。<a id="a-6e"></a>若智对治定爱是比智。<a id="a-6f"></a>何故名知他心智。<a id="a-6g"></a>答曰。<a id="a-6h"></a>知他心故名知他心智。<a id="a-6i"></a>问曰。<a id="a-6j"></a>亦知他心数法。<a id="a-6k"></a>何故但名知他心智耶。<a id="a-6l"></a>答曰。<a id="a-6m"></a>以期心故。<a id="a-6n"></a>行者期心。<a id="a-6o"></a>作如是念。<a id="a-6p"></a>使我知他心。<a id="a-6q"></a>若知他心。<a id="a-6r"></a>亦知数法。<a id="a-6s"></a>犹如有人作如是念。<a id="a-6t"></a>使我见王。<a id="a-6u"></a>若见王时。<a id="a-6v"></a>亦见王侍者。<a id="a-6w"></a>彼亦如是。<a id="a-6x"></a>复次此法以种种事故得名。<a id="a-6y"></a>或以自体。<a id="a-6z"></a>或以对治。<a id="a-70"></a>或以方便。<a id="a-71"></a>或以相应。<a id="a-72"></a>或以所依。<a id="a-73"></a>或以行。<a id="a-74"></a>或以缘。<a id="a-75"></a>或以行缘。<a id="a-76"></a>以自体者。<a id="a-77"></a>如阴如谛如等智。<a id="a-78"></a>以对治者。<a id="a-79"></a>如法智比智。<a id="a-7A"></a>若对治欲界名法智。<a id="a-7B"></a>若对治色无色界名比智。<a id="a-7C"></a>以方便者。<a id="a-7D"></a>如空处识处五现三昧他心智。<a id="a-7E"></a>以相应者。<a id="a-7F"></a>如婆伽罗经说。<a id="a-7G"></a>云何乐受法。<a id="a-7H"></a>答曰。<a id="a-7I"></a>若法与乐受相应。<a id="a-7J"></a>云何苦受法。<a id="a-7K"></a>答曰。<a id="a-7L"></a>若法与苦受相应。<a id="a-7M"></a>云何不苦不乐受法。<a id="a-7N"></a>答曰。<a id="a-7O"></a>若法与不苦不乐受相应。<a id="a-7P"></a>以所依者。<a id="a-7Q"></a>眼识乃至意识。<a id="a-7R"></a>若依眼生名眼识。<a id="a-7S"></a>乃至依意生名意识以行者是苦智集智。<a id="a-7T"></a>所以者何。<a id="a-7U"></a>此智行不同缘同。<a id="a-7V"></a>或以缘者。<a id="a-7W"></a>念处无相三昧。<a id="a-7X"></a>以行缘者。<a id="a-7Y"></a>是灭道智。<a id="a-7Z"></a>所以者何。<a id="a-7a"></a>彼行不同。<a id="a-7b"></a>缘亦不同。<a id="a-7c"></a>复次以名义胜故。<a id="a-7d"></a>此聚中。<a id="a-7e"></a>谁为最胜。<a id="a-7f"></a>心为最胜。<a id="a-7g"></a>譬如王来眷属亦来。<a id="a-7h"></a>但言王来。<a id="a-7i"></a>彼亦如是余广说。<a id="a-7j"></a>如杂揵度说心处。<a id="a-7k"></a>何故名等智。<a id="a-7l"></a>答曰。<a id="a-7m"></a>世人等行此智故名等智。<a id="a-7n"></a>如男女来去世人现所行法等。<a id="a-7o"></a>问曰。<a id="a-7p"></a>亦缘第一义法。<a id="a-7q"></a>何故名世智。<a id="a-7r"></a>答曰。<a id="a-7s"></a>从多分故多缘世法。<a id="a-7t"></a>少缘第一义法。<a id="a-7u"></a>复次此智无第一义相。<a id="a-7v"></a>以多人所称故名世智。<a id="a-7w"></a>犹如多人所立之王。<a id="a-7x"></a>虽非王种。<a id="a-7y"></a>以多人所立故。<a id="a-7z"></a>亦名为王。<a id="a-80"></a>彼亦如是。<a id="a-81"></a>复次此智是假名。<a id="a-82"></a>所以者何。<a id="a-83"></a>一切人一切众生一切处。<a id="a-84"></a>尽有此智故。<a id="a-85"></a>复次此智是愚所依处愚立足处。<a id="a-86"></a>复次此智是所差故。<a id="a-87"></a>犹如人差上座差维那声。<a id="a-88"></a>论者说曰。<a id="a-89"></a>此智为无智所覆故名等智。<a id="a-8A"></a>犹器中物名为覆物。<a id="a-8B"></a>何故名苦智乃至道智。<a id="a-8C"></a>答曰。<a id="a-8D"></a>以对治决定故。<a id="a-8E"></a>所缘决定故。<a id="a-8F"></a>乃至道智亦如是。<a id="a-8G"></a>复次处所决定故。<a id="a-8H"></a>对治决定故。<a id="a-8I"></a>名苦智乃至道智。<a id="a-8J"></a>复次行苦四行故名苦智。<a id="a-8K"></a>乃至行道四行故名道智。<a id="a-8L"></a>问曰。<a id="a-8M"></a>若有漏慧。<a id="a-8N"></a>行苦四行。<a id="a-8O"></a>乃至行道四行。<a id="a-8P"></a>是苦智耶。<a id="a-8Q"></a>答曰。<a id="a-8R"></a>若行苦四行。<a id="a-8S"></a>行道四行。<a id="a-8T"></a>于谛有决定者。<a id="a-8U"></a>名苦智道智。<a id="a-8V"></a>善有漏慧。<a id="a-8W"></a>虽行苦四行乃至行道四行。<a id="a-8X"></a>于谛不决定故。<a id="a-8Y"></a>不名苦智乃至道智。<a id="a-8Z"></a>复次若行苦四行。<a id="a-8a"></a>乃至行道四行。<a id="a-8b"></a>烦恼更生。<a id="a-8c"></a>复次若行苦集灭道四行。<a id="a-8d"></a>见不复名不见。<a id="a-8e"></a>知不复名不知。<a id="a-8f"></a>已得决定处。<a id="a-8g"></a>不为无知犹豫邪见所覆。<a id="a-8h"></a>善有漏慧。<a id="a-8i"></a>虽行苦等四行。<a id="a-8j"></a>见还不见。<a id="a-8k"></a>知还不知。<a id="a-8l"></a>还为无明犹豫邪见所覆。<a id="a-8m"></a>复次若行苦等四行。<a id="a-8n"></a>能减损破坏。<a id="a-8o"></a>于有是苦智乃至道智。<a id="a-8p"></a>善有漏慧。<a id="a-8q"></a>虽行苦四行乃至行道四行。<a id="a-8r"></a>增益长养。<a id="a-8s"></a>于有余。<a id="a-8t"></a>答如杂揵度说。<a id="a-8u"></a>复次若行苦等四行。<a id="a-8v"></a>不行集灭道等四行是苦智。<a id="a-8w"></a>若行集等四行。<a id="a-8x"></a>不行苦灭道等四行是集智。<a id="a-8y"></a>若行灭等四行。<a id="a-8z"></a>不行苦集道等四行是灭智。<a id="a-90"></a>若行道四行。<a id="a-91"></a>不行苦集灭等四行是道智。<a id="a-92"></a>善有漏慧。<a id="a-93"></a>若行苦等四行。<a id="a-94"></a>亦行集灭道等四行。<a id="a-95"></a>或行苦行亦行集行。<a id="a-96"></a>或行苦行亦行灭行。<a id="a-97"></a>或行苦行亦行道行。<a id="a-98"></a>或行集行亦行灭行。<a id="a-99"></a>或行集行亦行道行。<a id="a-9A"></a>或行灭行。<a id="a-9B"></a>亦行道行。<a id="a-9C"></a>或行苦行亦行集行灭行。<a id="a-9D"></a>或行苦行亦行集行道行。<a id="a-9E"></a>或行苦行亦行灭行道行。<a id="a-9F"></a>或行集行亦行灭行道行。<a id="a-9G"></a>或行苦行亦行集行灭行道行。<a id="a-9H"></a>行如是行时。<a id="a-9I"></a>当言是苦智。<a id="a-9J"></a>乃至当言是道智。<a id="a-9K"></a>复次若行苦集灭道四行。<a id="a-9L"></a>不同苦集一系。<a id="a-9M"></a>善有漏慧。<a id="a-9N"></a>虽行苦集灭道四行。<a id="a-9O"></a>同苦集一系。<a id="a-9P"></a>问曰。<a id="a-9Q"></a>灭道不同一系。<a id="a-9R"></a>何故不立灭道智耶。<a id="a-9S"></a>答曰。<a id="a-9T"></a>以始不中立故。<a id="a-9U"></a>终亦不中立。<a id="a-9V"></a>界者他心智。<a id="a-9W"></a>有漏者是色界系。<a id="a-9X"></a>无漏者是不系。<a id="a-9Y"></a>等智是三界系。<a id="a-9Z"></a>余是不系。<a id="a-9a"></a>地者。<a id="a-9b"></a>法智在六地。<a id="a-9c"></a>谓未至中间根本四禅。<a id="a-9d"></a>比智在九地。<a id="a-9e"></a>上说六地。<a id="a-9f"></a>三无色地。<a id="a-9g"></a>除非想非非想地。<a id="a-9h"></a>他心智在根本四禅地。<a id="a-9i"></a>等智在十一地。<a id="a-9j"></a>欲界未至中间根本四禅四无色地。<a id="a-9k"></a>余若是法智。<a id="a-9l"></a>分在六地。<a id="a-9m"></a>若是比智分在九地。<a id="a-9n"></a>所依身者。<a id="a-9o"></a>法智依欲界身。<a id="a-9p"></a>他心智依欲色界身。<a id="a-9q"></a>比智等智依三界身。<a id="a-9r"></a>余若是法智分依欲界身。<a id="a-9s"></a>若是比智分依三界身。<a id="a-9t"></a>行者。<a id="a-9u"></a>法智比智。<a id="a-9v"></a>行十六行。<a id="a-9w"></a>他心智。<a id="a-9x"></a>若无漏者行道四行。<a id="a-9y"></a>有漏者。<a id="a-9z"></a>不行行等智行十六行。<a id="a-A0"></a>亦有不行行者。<a id="a-A1"></a>苦智行苦等四行。<a id="a-A2"></a>集智行集等四行。<a id="a-A3"></a>灭智行灭等四行。<a id="a-A4"></a>道智行道等四行缘者。<a id="a-A5"></a>法智比智缘四谛。<a id="a-A6"></a>他心智缘心心数法。<a id="a-A7"></a>等智缘一切法。<a id="a-A8"></a>苦智缘苦谛。<a id="a-A9"></a>集智缘集谛。<a id="a-AA"></a>灭智缘灭谛。<a id="a-AB"></a>道智缘道谛。<a id="a-AC"></a>念处者。<a id="a-AD"></a>他心智是三念处。<a id="a-AE"></a>除身念处。<a id="a-AF"></a>灭智是法念处。<a id="a-AG"></a>余智是四念处。<a id="a-AH"></a>智者即智。<a id="a-AI"></a>三昧者。<a id="a-AJ"></a>法智比智。<a id="a-AK"></a>与三三昧俱。<a id="a-AL"></a>他心智。<a id="a-AM"></a>若无漏者。<a id="a-AN"></a>与道无愿三昧俱。<a id="a-AO"></a>有漏者。<a id="a-AP"></a>不与三昧俱。<a id="a-AQ"></a>等智不与三昧俱。<a id="a-AR"></a>苦智与二三昧俱。<a id="a-AS"></a>集智与集无愿三昧俱。<a id="a-AT"></a>灭智与无相三昧俱。<a id="a-AU"></a>道智与道无愿三昧俱。<a id="a-AV"></a>根者。<a id="a-AW"></a>等智与五根相应。<a id="a-AX"></a>余智总而言之。<a id="a-AY"></a>与三根相应。<a id="a-AZ"></a>过去未来现在者。<a id="a-Aa"></a>是三世。<a id="a-Ab"></a>缘三世及非世者。<a id="a-Ac"></a>法智比智等智。<a id="a-Ad"></a>缘三世亦缘非世法。<a id="a-Ae"></a>他心智。<a id="a-Af"></a>过去者缘过去。<a id="a-Ag"></a>现在者缘现在。<a id="a-Ah"></a>未来必不生者缘三世。<a id="a-Ai"></a>必生者缘未来。<a id="a-Aj"></a>灭智缘非世法。<a id="a-Ak"></a>余智缘三世。<a id="a-Al"></a>善不善无记者。<a id="a-Am"></a>等智是三种。<a id="a-An"></a>余智是善。<a id="a-Ao"></a>缘善不善无记者。<a id="a-Ap"></a>比智缘善无记。<a id="a-Aq"></a>灭智道智缘善。<a id="a-Ar"></a>余智缘三种。<a id="a-As"></a>是三界系及不系者。<a id="a-At"></a>他心智。<a id="a-Au"></a>有漏者是色界系。<a id="a-Av"></a>无漏者是不系。<a id="a-Aw"></a>等智是三界系。<a id="a-Ax"></a>余智是不系。<a id="a-Ay"></a>缘三界系不系者。<a id="a-Az"></a>法智缘欲界系及不系。<a id="a-B0"></a>比智缘色无色界系及不系。<a id="a-B1"></a>他心智缘欲色界系及不系。<a id="a-B2"></a>等智缘三界系及不系。<a id="a-B3"></a>苦智集智缘三界系。<a id="a-B4"></a>灭智道智缘不系。<a id="a-B5"></a>是学无学非学非无学者。<a id="a-B6"></a>他心智是三种。<a id="a-B7"></a>等智是非学非无学。<a id="a-B8"></a>余智是学无学。<a id="a-B9"></a>缘学无学非学非无学者。<a id="a-BA"></a>法智比智等智他心智缘三种。<a id="a-BB"></a>苦集灭智缘非学非无学。<a id="a-BC"></a>道智缘学无学。<a id="a-BD"></a>是见道断修道断不断者。<a id="a-BE"></a>他心智。<a id="a-BF"></a>有漏者修道断。<a id="a-BG"></a>无漏者是不断。<a id="a-BH"></a>等智是见道修道断。<a id="a-BI"></a>余智是不断。<a id="a-BJ"></a>缘见道断修道断不断者。<a id="a-BK"></a>法智比智他心智等智缘三种。<a id="a-BL"></a>苦智集智缘。<a id="a-BM"></a>见道断修道断。<a id="a-BN"></a>灭智道智缘不断。<a id="a-BO"></a>缘名缘义者。<a id="a-BP"></a>法智比智等智苦智集智缘名缘义。<a id="a-BQ"></a>余智缘义。<a id="a-BR"></a>缘自身他身非身者。<a id="a-BS"></a>法智比智等智缘自身他身及非身。<a id="a-BT"></a>他心智缘他身。<a id="a-BU"></a>苦智集智道智缘自身他身。<a id="a-BV"></a>灭智缘非身。<a id="a-BW"></a>若苦智行苦行耶。<a id="a-BX"></a>若行苦行是苦智耶。<a id="a-BY"></a>答曰。<a id="a-BZ"></a>或是苦智非行苦行。<a id="a-Ba"></a>乃至广作四句。<a id="a-Bb"></a>是苦智非行苦行者。<a id="a-Bc"></a>苦智行无常行空行无我行行。<a id="a-Bd"></a>苦行非苦智者。<a id="a-Be"></a>行苦行苦智相应法。<a id="a-Bf"></a>是苦智亦行苦行者。<a id="a-Bg"></a>苦智行苦行。<a id="a-Bh"></a>非苦智非行苦行者。<a id="a-Bi"></a>若即取此种性者。<a id="a-Bj"></a>行无常行空行无我行苦智相应法。<a id="a-Bk"></a>若不即取此种性者。<a id="a-Bl"></a>除上尔所事。<a id="a-Bm"></a>已行苦行。<a id="a-Bn"></a>当行苦行。<a id="a-Bo"></a>说亦如是。<a id="a-Bp"></a>如苦行有三四句。<a id="a-Bq"></a>无常行空行无我行。<a id="a-Br"></a>亦有三四句。<a id="a-Bs"></a>如苦智有十二四句。<a id="a-Bt"></a>集智灭智道智。<a id="a-Bu"></a>各十二四句。<a id="a-Bv"></a>合四十八四句。</p>
  <p id="aBw">有四事故名法智。<a id="a-Bx"></a>一以初知法。<a id="a-By"></a>二以现见法。<a id="a-Bz"></a>三是实智。<a id="a-C0"></a>四是舍智。<a id="a-C1"></a>有四事名比智。<a id="a-C2"></a>一以因比相知果。<a id="a-C3"></a>二以果比相知因。<a id="a-C4"></a>三以身口行比相知心。<a id="a-C5"></a>四以所说比相知。<a id="a-C6"></a>佛有四事。<a id="a-C7"></a>名他心智。<a id="a-C8"></a>谓因次第缘威势。<a id="a-C9"></a>如此智有四事。<a id="a-CA"></a>智所缘亦有四事。<a id="a-CB"></a>谓因次第缘威势。<a id="a-CC"></a>有四事名等智。<a id="a-CD"></a>一以名等。<a id="a-CE"></a>二以缚等。<a id="a-CF"></a>三以假等。<a id="a-CG"></a>四以着等。<a id="a-CH"></a>有四事名苦。<a id="a-CI"></a>一以热恼。<a id="a-CJ"></a>二以生。<a id="a-CK"></a>三以身受。<a id="a-CL"></a>四以死。<a id="a-CM"></a>若智行此四事。<a id="a-CN"></a>是名苦智。<a id="a-CO"></a>有四事名集。<a id="a-CP"></a>一以业。<a id="a-CQ"></a>二以烦恼。<a id="a-CR"></a>三以爱。<a id="a-CS"></a>四以无明。<a id="a-CT"></a>若智行此四事名集智。<a id="a-CU"></a>有四事名灭。<a id="a-CV"></a>初沙门果断三结。<a id="a-CW"></a>第二果断三结薄爱恚痴。<a id="a-CX"></a>第三果断五下分结。<a id="a-CY"></a>第四果断一切结。<a id="a-CZ"></a>若智行此四行。<a id="a-Ca"></a>是灭智。<a id="a-Cb"></a>有四事名道。<a id="a-Cc"></a>一从第八乃至一切学诸有所作。<a id="a-Cd"></a>二降伏怨敌。<a id="a-Ce"></a>三观本所作。<a id="a-Cf"></a>四近漏尽。<a id="a-Cg"></a>若智行此四行。<a id="a-Ch"></a>是名道智。<a id="a-Ci"></a>有四事名尽智。<a id="a-Cj"></a>一不摄见。<a id="a-Ck"></a>二不行空。<a id="a-Cl"></a>三除他心智。<a id="a-Cm"></a>四方便迟缓。<a id="a-Cn"></a>有四事名无生智。<a id="a-Co"></a>一知因。<a id="a-Cp"></a>二知果。<a id="a-Cq"></a>三知自身。<a id="a-Cr"></a>四以人。</p>
  <p id="aCs">十智应言一智。<a id="a-Ct"></a>谓法智。<a id="a-Cu"></a>非如法智以体是法故。<a id="a-Cv"></a>十智应言一智。<a id="a-Cw"></a>谓决定智。<a id="a-Cx"></a>所以者何。<a id="a-Cy"></a>决定义是智。<a id="a-Cz"></a>十智应言一智。<a id="a-D0"></a>谓智所知。<a id="a-D1"></a>亦是一智。<a id="a-D2"></a>谓于所知审实生着。<a id="a-D3"></a>九智应言一智。<a id="a-D4"></a>谓道智。<a id="a-D5"></a>以道谛摄故。<a id="a-D6"></a>十智应言一智。<a id="a-D7"></a>谓愿智。<a id="a-D8"></a>以满所愿故。<a id="a-D9"></a>十智应言一智。<a id="a-DA"></a>谓尽智。<a id="a-DB"></a>尽诸烦恼。<a id="a-DC"></a>身中可得故。<a id="a-DD"></a>十智应言一智。<a id="a-DE"></a>谓无生智。<a id="a-DF"></a>更不回还故。</p>
  <p id="aDG">三三昧。<a id="a-DH"></a>空无愿无相。<a id="a-DI"></a>应说一三昧。<a id="a-DJ"></a>如心数法中定。<a id="a-DK"></a>如定根定力定觉枝正定。<a id="a-DL"></a>应说二三昧。<a id="a-DM"></a>谓有漏无漏缚解。<a id="a-DN"></a>应说四三昧。<a id="a-DO"></a>谓欲界系色界系无色界系不系。<a id="a-DP"></a>应说五三昧。<a id="a-DQ"></a>谓欲界系色界系无色界系学无学。<a id="a-DR"></a>若以在身。<a id="a-DS"></a>若以刹那。<a id="a-DT"></a>则有无量三昧。<a id="a-DU"></a>云何世尊。<a id="a-DV"></a>于一三昧于无量三昧。<a id="a-DW"></a>立三三昧。<a id="a-DX"></a>答曰。<a id="a-DY"></a>以三事故。<a id="a-DZ"></a>一以对治。<a id="a-Da"></a>二以期心。<a id="a-Db"></a>三以所缘。<a id="a-Dc"></a>对治者是空三昧。<a id="a-Dd"></a>空三昧是身见近对治。<a id="a-De"></a>身见行我行我所行。<a id="a-Df"></a>空三昧行空无我行。<a id="a-Dg"></a>为以何行对治何行。<a id="a-Dh"></a>答曰。<a id="a-Di"></a>以无我行。<a id="a-Dj"></a>对治我行。<a id="a-Dk"></a>以空行。<a id="a-Dl"></a>对治我所行。<a id="a-Dm"></a>复次无我行。<a id="a-Dn"></a>对治五我见行。<a id="a-Do"></a>空行对治十五我所见行。<a id="a-Dp"></a>复次无我行。<a id="a-Dq"></a>对治己见。<a id="a-Dr"></a>空行对治己所见。<a id="a-Ds"></a>复次无我行。<a id="a-Dt"></a>对治我见爱。<a id="a-Du"></a>空行对治我所见爱。<a id="a-Dv"></a>复次阴非我是无我行。<a id="a-Dw"></a>阴中无我是空行。<a id="a-Dx"></a>复次眼非我。<a id="a-Dy"></a>是无我行。<a id="a-Dz"></a>眼中无我。<a id="a-E0"></a>是空行。<a id="a-E1"></a>乃至意亦如是。<a id="a-E2"></a>复次性空是无我行。<a id="a-E3"></a>无所行空是空行。<a id="a-E4"></a>期心者。<a id="a-E5"></a>是无愿期心不愿于有。<a id="a-E6"></a>故名无愿。<a id="a-E7"></a>问曰。<a id="a-E8"></a>亦期心不愿于道耶。<a id="a-E9"></a>答曰。<a id="a-EA"></a>不应作是问。<a id="a-EB"></a>亦不期心。<a id="a-EC"></a>不愿于道。<a id="a-ED"></a>然不愿于道。<a id="a-EE"></a>自有所以。<a id="a-EF"></a>圣道虽非有。<a id="a-EG"></a>而依于有。<a id="a-EH"></a>行者期心。<a id="a-EI"></a>不愿于阴。<a id="a-EJ"></a>而圣道依阴。<a id="a-EK"></a>不愿于世。<a id="a-EL"></a>而圣道依世。<a id="a-EM"></a>不愿于苦。<a id="a-EN"></a>而圣道与苦相续。<a id="a-EO"></a>问曰。<a id="a-EP"></a>若然者。<a id="a-EQ"></a>圣人何故修道。<a id="a-ER"></a>答曰。<a id="a-ES"></a>欲到涅槃故。<a id="a-ET"></a>行者作如是念。<a id="a-EU"></a>除于圣道。<a id="a-EV"></a>更有方便到涅槃。<a id="a-EW"></a>不知更无有是故。<a id="a-EX"></a>欲到涅槃故修道。<a id="a-EY"></a>所缘者是无相缘。<a id="a-EZ"></a>无十相法故是无相十相者。<a id="a-Ea"></a>谓色声香味触男女相。<a id="a-Eb"></a>及三有为相。<a id="a-Ec"></a>复次阴是相。<a id="a-Ed"></a>彼缘阴灭故是无相。<a id="a-Ee"></a>世是相。<a id="a-Ef"></a>前后是相。<a id="a-Eg"></a>下中上是相。<a id="a-Eh"></a>彼不缘世不缘前后。<a id="a-Ei"></a>不缘下中上。<a id="a-Ej"></a>故是无相。<a id="a-Ek"></a>复有说者。<a id="a-El"></a>三三昧亦行行。<a id="a-Em"></a>空三昧行二行。<a id="a-En"></a>谓空无我行。<a id="a-Eo"></a>无愿三昧行十行。<a id="a-Ep"></a>谓集道八行无常苦行。<a id="a-Eq"></a>无相三昧行四行。<a id="a-Er"></a>谓灭四行。<a id="a-Es"></a>复有说者。<a id="a-Et"></a>三三昧是对治。<a id="a-Eu"></a>空三昧是身见近对治。<a id="a-Ev"></a>无愿三昧是戒取近对治。<a id="a-Ew"></a>无相三昧是疑近对治。<a id="a-Ex"></a>施设经说。<a id="a-Ey"></a>空三昧是空非无愿。<a id="a-Ez"></a>无相无愿三昧是无愿非空。<a id="a-F0"></a>无相无相三昧是无相非空无愿。<a id="a-F1"></a>所以者何。<a id="a-F2"></a>空三昧所行非无愿无相。<a id="a-F3"></a>无愿无相亦如是。<a id="a-F4"></a>复次说空三昧是无愿。<a id="a-F5"></a>无愿是空三昧。<a id="a-F6"></a>无相即无相非空非无愿。<a id="a-F7"></a>问曰。<a id="a-F8"></a>何故二三昧同一体。<a id="a-F9"></a>一三昧异体耶。<a id="a-FA"></a>答曰。<a id="a-FB"></a>以此二三昧一时得对治一种法。<a id="a-FC"></a>一时得者。<a id="a-FD"></a>若依空三昧。<a id="a-FE"></a>得正决定。<a id="a-FF"></a>见苦四心顷。<a id="a-FG"></a>未来无愿三昧修。<a id="a-FH"></a>若依无愿三昧。<a id="a-FI"></a>得正决定。<a id="a-FJ"></a>见苦四心顷。<a id="a-FK"></a>未来空三昧。<a id="a-FL"></a>修对治一种法者。<a id="a-FM"></a>此二三昧俱对治见苦所断法。<a id="a-FN"></a>复次说空三昧是空无愿无相。<a id="a-FO"></a>云何是空。<a id="a-FP"></a>此中无有常不变易空无我无我所。<a id="a-FQ"></a>云何是无愿。<a id="a-FR"></a>此三昧。<a id="a-FS"></a>不愿于爱。<a id="a-FT"></a>不愿于恚。<a id="a-FU"></a>不愿于痴。<a id="a-FV"></a>不愿未来有。<a id="a-FW"></a>云何是无相。<a id="a-FX"></a>答曰。<a id="a-FY"></a>此三昧无色声香味触故。<a id="a-FZ"></a>是无相无愿。<a id="a-Fa"></a>是无愿亦是空。<a id="a-Fb"></a>亦是无相。<a id="a-Fc"></a>云何是无愿。<a id="a-Fd"></a>此三昧。<a id="a-Fe"></a>不愿爱恚痴。<a id="a-Ff"></a>不愿未来有。<a id="a-Fg"></a>云何是空。<a id="a-Fh"></a>此三昧空无有常。<a id="a-Fi"></a>乃至无我无我所。<a id="a-Fj"></a>云何是无相。<a id="a-Fk"></a>此三昧。<a id="a-Fl"></a>无有色相乃至触相。<a id="a-Fm"></a>无相三昧。<a id="a-Fn"></a>是无相是空是无愿。<a id="a-Fo"></a>云何是无相。<a id="a-Fp"></a>此三昧。<a id="a-Fq"></a>无色相乃至无触相。<a id="a-Fr"></a>云何是空。<a id="a-Fs"></a>此三昧。<a id="a-Ft"></a>无有常乃至无我无我所。<a id="a-Fu"></a>云何是无愿。<a id="a-Fv"></a>此三昧。<a id="a-Fw"></a>不愿于爱。<a id="a-Fx"></a>乃至广说。<a id="a-Fy"></a>此是三昧体性。<a id="a-Fz"></a>乃至广说。</p>
  <p id="aG0">已说体性。<a id="a-G1"></a>所以今当说。<a id="a-G2"></a>何故名三昧。<a id="a-G3"></a>三昧是何义。<a id="a-G4"></a>答曰。<a id="a-G5"></a>以三事故名三昧。<a id="a-G6"></a>一以正。<a id="a-G7"></a>二以摄。<a id="a-G8"></a>三以相续。<a id="a-G9"></a>正者无始以来。<a id="a-GA"></a>烦恼恶行。<a id="a-GB"></a>邪见颠倒。<a id="a-GC"></a>令心心数法娆触。<a id="a-GD"></a>所以令其正直者。<a id="a-GE"></a>皆是三昧力。<a id="a-GF"></a>摄者无始以来。<a id="a-GG"></a>心心数法散乱。<a id="a-GH"></a>于色声香味触法中。<a id="a-GI"></a>所以摄令不散。<a id="a-GJ"></a>住一缘中。<a id="a-GK"></a>皆是三昧力。<a id="a-GL"></a>相续者心心数法。<a id="a-GM"></a>生无色定。<a id="a-GN"></a>次第善心。<a id="a-GO"></a>次第生染污无记心。<a id="a-GP"></a>染污心次第生善心无记心。<a id="a-GQ"></a>无记心次第生善心染污心。<a id="a-GR"></a>所以能舍二种心。<a id="a-GS"></a>但令善心相续者。<a id="a-GT"></a>皆是三昧力。</p>
  <p id="aGU">复有三事故名三昧。<a id="a-GV"></a>一住一缘。<a id="a-GW"></a>二系在一缘。<a id="a-GX"></a>三正思惟。<a id="a-GY"></a>复有三事故名三昧。<a id="a-GZ"></a>一自正心。<a id="a-Ga"></a>二生种善根。<a id="a-Gb"></a>三令心正。<a id="a-Gc"></a>直相续。<a id="a-Gd"></a>复有三事故名三昧。<a id="a-Ge"></a>一于缘中不从。<a id="a-Gf"></a>二持种种善法。<a id="a-Gg"></a>三能令种种善心住一缘中尊者和须蜜说曰。<a id="a-Gh"></a>何故名三昧。<a id="a-Gi"></a>答曰。<a id="a-Gj"></a>能令种种善心住一缘中。<a id="a-Gk"></a>余说如上。<a id="a-Gl"></a>尊者佛陀提婆说曰。<a id="a-Gm"></a>三昧有多名。<a id="a-Gn"></a>有善法三昧。<a id="a-Go"></a>有不善法三昧。<a id="a-Gp"></a>有无记法三昧。<a id="a-Gq"></a>有九次第三昧。<a id="a-Gr"></a>此中说心正三昧名三昧。</p>
 </body>
</html>