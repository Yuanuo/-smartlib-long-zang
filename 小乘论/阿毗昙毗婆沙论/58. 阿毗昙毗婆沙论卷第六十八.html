<!doctype html>
<html id="z3IBVnk15R" data-ver="1320">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第六十八</h1>
  <h2 id="a2">使犍度十门品第四之十五</h2>
  <p id="a3">如经说。<a id="a-4"></a>毗舍佉优婆夷。<a id="a-5"></a>诣昙摩提那比丘尼所。<a id="a-6"></a>作如是问。<a id="a-7"></a>阿夷云何入灭定。<a id="a-8"></a>彼作是说。<a id="a-9"></a>毗舍佉优婆夷比丘入灭定。<a id="a-A"></a>不作是念。<a id="a-B"></a>我今入灭定。<a id="a-C"></a>当入灭定。<a id="a-D"></a>已于先时。<a id="a-E"></a>调柔其心。<a id="a-F"></a>欲入此定。<a id="a-G"></a>问曰。<a id="a-H"></a>行者入房洗足。<a id="a-I"></a>敷床结跏趺座时。<a id="a-J"></a>无如是念。<a id="a-K"></a>我今入灭定。<a id="a-L"></a>当入灭定耶。<a id="a-M"></a>答曰。<a id="a-N"></a>虽有是事。<a id="a-O"></a>皆是远时。<a id="a-P"></a>如欲界善心次第起。<a id="a-Q"></a>初禅乃至入灭定。<a id="a-R"></a>无如是念。<a id="a-S"></a>我今入灭定。<a id="a-T"></a>当入灭定。<a id="a-U"></a>复作是问。<a id="a-V"></a>阿夷云何起灭定。<a id="a-W"></a>彼作是说。<a id="a-X"></a>毗舍佉优婆夷比丘。<a id="a-Y"></a>起灭定时。<a id="a-Z"></a>不作是念。<a id="a-a"></a>我今起灭定。<a id="a-b"></a>我当起灭定。<a id="a-c"></a>然缘此身六入命根故。<a id="a-d"></a>而起彼定。<a id="a-e"></a>若为饥渴所逼。<a id="a-f"></a>若欲大小便。<a id="a-g"></a>虽在定时不作患。<a id="a-h"></a>出则作患。<a id="a-i"></a>以是事故。<a id="a-j"></a>从彼定起。<a id="a-k"></a>复问。<a id="a-l"></a>比丘入灭定时。<a id="a-m"></a>为先灭何行。<a id="a-n"></a>身行耶。<a id="a-o"></a>口行耶。<a id="a-p"></a>意行耶。<a id="a-q"></a>彼作是说。<a id="a-r"></a>毗舍佉优婆夷比丘。<a id="a-s"></a>入灭定时。<a id="a-t"></a>先灭口行。<a id="a-u"></a>次灭身行。<a id="a-v"></a>次灭意行。<a id="a-w"></a>问曰。<a id="a-x"></a>说灭意行。<a id="a-y"></a>此事可尔。<a id="a-z"></a>说灭口行身行。<a id="a-10"></a>云何可尔。<a id="a-11"></a>所以者何。<a id="a-12"></a>从初禅起。<a id="a-13"></a>入第二禅时。<a id="a-14"></a>灭于口行。<a id="a-15"></a>从第三禅起。<a id="a-16"></a>入第四禅时。<a id="a-17"></a>灭于身行。<a id="a-18"></a>何故说言。<a id="a-19"></a>入灭定时灭身口行。<a id="a-1A"></a>答曰。<a id="a-1B"></a>入灭定时。<a id="a-1C"></a>有二种。<a id="a-1D"></a>有近有远。<a id="a-1E"></a>远时则灭身口行。<a id="a-1F"></a>近时则灭意行。<a id="a-1G"></a>复次若入初禅。<a id="a-1H"></a>乃至入非想非非想处。<a id="a-1I"></a>尽名入灭定时。<a id="a-1J"></a>所以者何。<a id="a-1K"></a>为入灭定故。<a id="a-1L"></a>起此诸地现在前。<a id="a-1M"></a>复作是问。<a id="a-1N"></a>阿夷比丘。<a id="a-1O"></a>起灭定时。<a id="a-1P"></a>先起何行现在前。<a id="a-1Q"></a>身行耶。<a id="a-1R"></a>口行耶。<a id="a-1S"></a>意行耶。<a id="a-1T"></a>彼作是说。<a id="a-1U"></a>毗舍佉优婆夷比丘。<a id="a-1V"></a>起灭定时。<a id="a-1W"></a>先起意行。<a id="a-1X"></a>次起身行。<a id="a-1Y"></a>次起口行。<a id="a-1Z"></a>问曰。<a id="a-1a"></a>若作是说。<a id="a-1b"></a>从灭定先起意行。<a id="a-1c"></a>此事可尔。<a id="a-1d"></a>若作是说。<a id="a-1e"></a>起灭定时。<a id="a-1f"></a>起身行口行。<a id="a-1g"></a>云何可尔。<a id="a-1h"></a>所以者何。<a id="a-1i"></a>从第四禅起入第三禅身行。<a id="a-1j"></a>乃至从第二禅起。<a id="a-1k"></a>入初禅口行。<a id="a-1l"></a>乃至生。<a id="a-1m"></a>何故说起灭定时起身口行。<a id="a-1n"></a>答曰。<a id="a-1o"></a>起灭定。<a id="a-1p"></a>有近有远。<a id="a-1q"></a>近者起意行。<a id="a-1r"></a>远者起身口行。<a id="a-1s"></a>复次起于灭定乃至初禅。<a id="a-1t"></a>尽名起灭定时。<a id="a-1u"></a>所以者何。<a id="a-1v"></a>以灭定故。<a id="a-1w"></a>从彼诸地起。<a id="a-1x"></a>复作是问。<a id="a-1y"></a>阿夷比丘。<a id="a-1z"></a>起灭定时。<a id="a-20"></a>心何所随顺。<a id="a-21"></a>心何所转近。<a id="a-22"></a>心何所垂入。<a id="a-23"></a>彼作是说。<a id="a-24"></a>毗舍佉优婆夷比丘。<a id="a-25"></a>从灭定起。<a id="a-26"></a>心随顺离。<a id="a-27"></a>心转近离。<a id="a-28"></a>心垂入离。<a id="a-29"></a>问曰。<a id="a-2A"></a>此中何者是离。<a id="a-2B"></a>答曰。<a id="a-2C"></a>或有说者。<a id="a-2D"></a>是灭定。<a id="a-2E"></a>若作是说。<a id="a-2F"></a>是灭定者。<a id="a-2G"></a>出定世俗心。<a id="a-2H"></a>有二事随顺离转近离垂入离。<a id="a-2I"></a>一以期心。<a id="a-2J"></a>二以缘。<a id="a-2K"></a>出定无漏心。<a id="a-2L"></a>与苦智集智相应者。<a id="a-2M"></a>有一事随顺离。<a id="a-2N"></a>以缘不以期心。<a id="a-2O"></a>与灭智道智相应者。<a id="a-2P"></a>亦不以缘。<a id="a-2Q"></a>亦不以期心。<a id="a-2R"></a>复有说者。<a id="a-2S"></a>离是灭尽涅槃。<a id="a-2T"></a>若作是说。<a id="a-2U"></a>离是灭尽涅槃者。<a id="a-2V"></a>出定世俗心。<a id="a-2W"></a>亦无期心。<a id="a-2X"></a>亦无缘。<a id="a-2Y"></a>亦无随顺离转近离垂入离若无漏与苦智集智道智相应者。<a id="a-2Z"></a>于离有期心无缘。<a id="a-2a"></a>与灭智相应者。<a id="a-2b"></a>于离有期心亦缘。<a id="a-2c"></a>复有说者。<a id="a-2d"></a>离是灭定。<a id="a-2e"></a>亦是灭尽涅槃。<a id="a-2f"></a>若作是说。<a id="a-2g"></a>离是灭定。<a id="a-2h"></a>亦是灭尽涅槃者。<a id="a-2i"></a>出定世俗心无漏心。<a id="a-2j"></a>与苦集灭智相应者。<a id="a-2k"></a>总而言之。<a id="a-2l"></a>有二事随顺离转近离垂入离。<a id="a-2m"></a>一以期心。<a id="a-2n"></a>二以缘。<a id="a-2o"></a>与道相应者。<a id="a-2p"></a>有一事随顺离转近离垂入离。<a id="a-2q"></a>有期心无缘。<a id="a-2r"></a>复问。<a id="a-2s"></a>阿夷比丘。<a id="a-2t"></a>从灭定起。<a id="a-2u"></a>为触几触。<a id="a-2v"></a>彼作是说。<a id="a-2w"></a>毗舍佉优婆夷。<a id="a-2x"></a>触三触。<a id="a-2y"></a>一不动触。<a id="a-2z"></a>二无所有触。<a id="a-30"></a>三无相触。<a id="a-31"></a>问曰。<a id="a-32"></a>何者是不动触。<a id="a-33"></a>无所有触。<a id="a-34"></a>无相触耶。<a id="a-35"></a>尊者和须蜜说曰。<a id="a-36"></a>空处识处是不动触。<a id="a-37"></a>无所有处是无所有触。<a id="a-38"></a>非想非非想处是无相触。<a id="a-39"></a>复次空是不动触。<a id="a-3A"></a>无愿是无所有触。<a id="a-3B"></a>无相是无相触。<a id="a-3C"></a>复次无所有处是不动触。<a id="a-3D"></a>是无所有触。<a id="a-3E"></a>是无相触。<a id="a-3F"></a>无漏者是不动触。<a id="a-3G"></a>无所有处摄故。<a id="a-3H"></a>是无所有触。<a id="a-3I"></a>缘涅槃故。<a id="a-3J"></a>是无相触。<a id="a-3K"></a>尊者佛陀提婆说曰。<a id="a-3L"></a>比丘从灭定起。<a id="a-3M"></a>若是非想非非想处心。<a id="a-3N"></a>不起余不相似心。<a id="a-3O"></a>当言触无相触。<a id="a-3P"></a>若是无所有处不相似心。<a id="a-3Q"></a>当言触无所有触。<a id="a-3R"></a>若是识处不相似心。<a id="a-3S"></a>当言触不动触。<a id="a-3T"></a>余五有想定说亦如是。<a id="a-3U"></a>问曰。<a id="a-3V"></a>如次第入灭定出灭定时。<a id="a-3W"></a>亦次第出不耶。<a id="a-3X"></a>答曰。<a id="a-3Y"></a>如次第入。<a id="a-3Z"></a>不如次第出。<a id="a-3a"></a>如次第出。<a id="a-3b"></a>不如次第入。<a id="a-3c"></a>如次第睡。<a id="a-3d"></a>不如次第觉。<a id="a-3e"></a>如次第觉。<a id="a-3f"></a>不如次第睡。<a id="a-3g"></a>彼亦如是。</p>
  <p id="a3h">如说。<a id="a-3i"></a>若得此定。<a id="a-3j"></a>依此定立此定。<a id="a-3k"></a>更不受未来生老病死受苦起集。<a id="a-3l"></a>问曰。<a id="a-3m"></a>此定不能断结。<a id="a-3n"></a>何故作是说。<a id="a-3o"></a>若得此定。<a id="a-3p"></a>乃至广说。<a id="a-3q"></a>答曰。<a id="a-3r"></a>应观是事为以何故。<a id="a-3s"></a>若学人入灭定者起定。<a id="a-3t"></a>作如是念。<a id="a-3u"></a>此是须臾灭。<a id="a-3v"></a>须臾心心数法不行。<a id="a-3w"></a>静妙乃尔。<a id="a-3x"></a>何况毕竟灭。<a id="a-3y"></a>毕竟心心数法不行者。<a id="a-3z"></a>以是事故。<a id="a-40"></a>即断烦恼。<a id="a-41"></a>入无余涅槃。<a id="a-42"></a>若无学人。<a id="a-43"></a>入灭定者起定。<a id="a-44"></a>作如是念。<a id="a-45"></a>乃至以是事故。<a id="a-46"></a>舍诸阴入无余涅槃。<a id="a-47"></a>以是事故。<a id="a-48"></a>作如是说。<a id="a-49"></a>若得此定。<a id="a-4A"></a>乃至广说。<a id="a-4B"></a>更不受苦起集。</p>
  <p id="a4C">施设经说。<a id="a-4D"></a>有作愿入定不作愿出定。<a id="a-4E"></a>有不作愿入定作愿出定。<a id="a-4F"></a>有作愿入定作愿出定。<a id="a-4G"></a>有不作愿入定不作愿出定。<a id="a-4H"></a>作愿入定不作愿出定者。<a id="a-4I"></a>犹如有一作如是念。<a id="a-4J"></a>使我入灭定。<a id="a-4K"></a>不作是念。<a id="a-4L"></a>使我出灭定。<a id="a-4M"></a>起四种有想定。<a id="a-4N"></a>若一现在前。<a id="a-4O"></a>得彼定出。<a id="a-4P"></a>四种有想定。<a id="a-4Q"></a>若一现在前。<a id="a-4R"></a>是名作愿入定不作愿出定。<a id="a-4S"></a>不作愿入定作愿出定者。<a id="a-4T"></a>犹如有一不作是念。<a id="a-4U"></a>使我入灭定而作是念。<a id="a-4V"></a>使我出灭定。<a id="a-4W"></a>起四种有想定。<a id="a-4X"></a>若一现在前。<a id="a-4Y"></a>彼入灭定出灭定。<a id="a-4Z"></a>起四种有想定。<a id="a-4a"></a>若一现在前。<a id="a-4b"></a>是名不作愿入定作愿出定。<a id="a-4c"></a>作愿入定作愿出定者。<a id="a-4d"></a>犹如有一作如是念。<a id="a-4e"></a>使我入灭定。<a id="a-4f"></a>使我出灭定。<a id="a-4g"></a>起四种有想定。<a id="a-4h"></a>若一现在前。<a id="a-4i"></a>彼入灭定出灭定。<a id="a-4j"></a>起四种有想定。<a id="a-4k"></a>若一现在前。<a id="a-4l"></a>是名作愿入定作愿出定。<a id="a-4m"></a>有不作愿入定不作愿出定者。<a id="a-4n"></a>犹如有一不作是念。<a id="a-4o"></a>使我入灭定出灭定。<a id="a-4p"></a>起四种有想定。<a id="a-4q"></a>若一现在前。<a id="a-4r"></a>彼入灭定出灭定。<a id="a-4s"></a>起四种有想定。<a id="a-4t"></a>若一现在前。<a id="a-4u"></a>是名不作愿入定不作愿出定。<a id="a-4v"></a>问曰。<a id="a-4w"></a>作愿入定作愿出定可尔。<a id="a-4x"></a>何者是不欲入定出定。<a id="a-4y"></a>而入定出定。<a id="a-4z"></a>答曰。<a id="a-50"></a>此尽欲入定。<a id="a-51"></a>尽欲出定。<a id="a-52"></a>然入定出定。<a id="a-53"></a>有自在者。<a id="a-54"></a>有不自在者。<a id="a-55"></a>是故施设经。<a id="a-56"></a>作如是说。<a id="a-57"></a>或有入定心得自在出定心不得自在。<a id="a-58"></a>或有出定心得自在。<a id="a-59"></a>入定心不得自在。<a id="a-5A"></a>或有入定出定心得自在。<a id="a-5B"></a>或有入定出定心不得自在。<a id="a-5C"></a>入定心得自在出定心不得自在者。<a id="a-5D"></a>不作愿入定作愿出定。<a id="a-5E"></a>出定心得自在入定心不得自在者。<a id="a-5F"></a>不作愿出定作愿入定。<a id="a-5G"></a>入定心得自在出定心得自在者。<a id="a-5H"></a>不作愿入定不作愿出定。<a id="a-5I"></a>入定心不得自在出定心不得自在者。<a id="a-5J"></a>作愿入定作愿出定。<a id="a-5K"></a>以是事故。<a id="a-5L"></a>作如是说。<a id="a-5M"></a>入定者。<a id="a-5N"></a>尽欲入定。<a id="a-5O"></a>出定者尽欲出定。<a id="a-5P"></a>问曰。<a id="a-5Q"></a>此中说。<a id="a-5R"></a>何者四有想定。<a id="a-5S"></a>答曰。<a id="a-5T"></a>是四无色。<a id="a-5U"></a>问曰。<a id="a-5V"></a>何故说四无色是四有想定。<a id="a-5W"></a>答曰。<a id="a-5X"></a>四无色定。<a id="a-5Y"></a>于灭定得作逆次定逆超定。<a id="a-5Z"></a>若出彼定。<a id="a-5a"></a>起非想非非想处心。<a id="a-5b"></a>次起无所有处心。<a id="a-5c"></a>是逆次定。<a id="a-5d"></a>若起识处心。<a id="a-5e"></a>是逆超定。<a id="a-5f"></a>若出彼定。<a id="a-5g"></a>起无所有处心。<a id="a-5h"></a>次起识处心。<a id="a-5i"></a>是逆次定。<a id="a-5j"></a>若起空处心。<a id="a-5k"></a>是逆超定。<a id="a-5l"></a>以是事故。<a id="a-5m"></a>说四无色是四有想定。<a id="a-5n"></a>经说。<a id="a-5o"></a>入灭定者。<a id="a-5p"></a>火不能烧。<a id="a-5q"></a>水不能漂。<a id="a-5r"></a>刀不能伤。<a id="a-5s"></a>毒不能害。<a id="a-5t"></a>不为他所杀。<a id="a-5u"></a>问曰。<a id="a-5v"></a>何故入灭定者。<a id="a-5w"></a>火不能烧水不能漂。<a id="a-5x"></a>刀不能伤。<a id="a-5y"></a>毒不能害。<a id="a-5z"></a>不为他所杀耶。<a id="a-60"></a>尊者和须蜜说曰。<a id="a-61"></a>此定是不害法。<a id="a-62"></a>若入此定。<a id="a-63"></a>害不能害。<a id="a-64"></a>复次此定有大威势故。<a id="a-65"></a>威德诸天。<a id="a-66"></a>常守护定。<a id="a-67"></a>复次禅禅境界神足神足境界。<a id="a-68"></a>是不可思议。<a id="a-69"></a>复次此定无心。<a id="a-6A"></a>无心者不死不生。<a id="a-6B"></a>散耆婆经。<a id="a-6C"></a>是此论因缘。<a id="a-6D"></a>曾闻。<a id="a-6E"></a>过去有迦拘孙陀佛。<a id="a-6F"></a>有二大贤弟子。<a id="a-6G"></a>一名毗头罗。<a id="a-6H"></a>二名散耆婆。<a id="a-6I"></a>尔时尊者散耆婆。<a id="a-6J"></a>于一城中。<a id="a-6K"></a>多所教化。<a id="a-6L"></a>于彼城边。<a id="a-6M"></a>多人行处。<a id="a-6N"></a>入于灭定。<a id="a-6O"></a>时牧牛羊者。<a id="a-6P"></a>担薪草者。<a id="a-6Q"></a>行道者。<a id="a-6R"></a>见皆作是念。<a id="a-6S"></a>此大德平坐而死。<a id="a-6T"></a>我等应取牛粪干薪烧之而去。<a id="a-6U"></a>如其念。<a id="a-6V"></a>即取干薪牛粪烧已舍去。<a id="a-6W"></a>尔时尊者散耆婆。<a id="a-6X"></a>晨朝从灭定起。<a id="a-6Y"></a>速抖擞僧伽梨。<a id="a-6Z"></a>以日初分。<a id="a-6a"></a>着衣持钵。<a id="a-6b"></a>入城乞食。<a id="a-6c"></a>时诸牧牛羊担薪草行道人见者。<a id="a-6d"></a>皆作是言。<a id="a-6e"></a>此尊者昨日平坐而死。<a id="a-6f"></a>我等以干薪牛粪烧已舍来。<a id="a-6g"></a>今复还活。<a id="a-6h"></a>时人皆号之为还活。<a id="a-6i"></a>所以不烧身者。<a id="a-6j"></a>以定力护故。<a id="a-6k"></a>所以不烧衣者。<a id="a-6l"></a>以神足力持故。<a id="a-6m"></a>复有说者。<a id="a-6n"></a>所以不烧身不烧衣者。<a id="a-6o"></a>皆以定力故。<a id="a-6p"></a>是故散耆婆经是此论因缘。</p>
  <p id="a6q">如因缘中说。<a id="a-6r"></a>施起灭定人。<a id="a-6s"></a>得现世报。<a id="a-6t"></a>问曰。<a id="a-6u"></a>何故施起灭定人。<a id="a-6v"></a>得现世报耶。<a id="a-6w"></a>答曰。<a id="a-6x"></a>此不必须通。<a id="a-6y"></a>所以者何。<a id="a-6z"></a>此说非修多罗毗尼阿毗昙此是因缘。<a id="a-70"></a>或然不然。<a id="a-71"></a>若必欲通者。<a id="a-72"></a>有何意耶。<a id="a-73"></a>答曰。<a id="a-74"></a>不得现世报。<a id="a-75"></a>而受多报。<a id="a-76"></a>问曰。<a id="a-77"></a>何故施起灭定者。<a id="a-78"></a>若得现报。<a id="a-79"></a>若得多报。<a id="a-7A"></a>答曰。<a id="a-7B"></a>若施灭定者食。<a id="a-7C"></a>便为施起诸禅解脱三昧者食。<a id="a-7D"></a>所以者何。<a id="a-7E"></a>若欲入此定者。<a id="a-7F"></a>先起欲界善心。<a id="a-7G"></a>次第入初禅乃至非想非非想处。<a id="a-7H"></a>次第入灭定。<a id="a-7I"></a>欲起此定。<a id="a-7J"></a>从此定次第起非想非非想处心。<a id="a-7K"></a>乃至初禅。<a id="a-7L"></a>次第起欲界善心。<a id="a-7M"></a>以行者身中修如是等功德故。<a id="a-7N"></a>施食得现世报。<a id="a-7O"></a>若得多报。<a id="a-7P"></a>复次从此定起。<a id="a-7Q"></a>出入言说着衣受取饮食。<a id="a-7R"></a>如是等威仪寂静故。<a id="a-7S"></a>信心婆罗门居士。<a id="a-7T"></a>生敬重心。<a id="a-7U"></a>以衣食等施。<a id="a-7V"></a>得现世报。<a id="a-7W"></a>若得多报。<a id="a-7X"></a>复次此定。<a id="a-7Y"></a>生人希有想。<a id="a-7Z"></a>若人闻彼比丘得于灭定。<a id="a-7a"></a>极生希有想。<a id="a-7b"></a>信心婆罗门居士。<a id="a-7c"></a>以清净心。<a id="a-7d"></a>施其衣食等。<a id="a-7e"></a>得现世报。<a id="a-7f"></a>若得多报。<a id="a-7g"></a>复次若施起灭定者。<a id="a-7h"></a>食便名施。<a id="a-7i"></a>不食人食入有想定者。<a id="a-7j"></a>虽不食抟食。<a id="a-7k"></a>而食有漏触食意思食识食。<a id="a-7l"></a>入无漏定。<a id="a-7m"></a>虽不食四种有漏食。<a id="a-7n"></a>而以无漏触意思识持身。<a id="a-7o"></a>入灭定者。<a id="a-7p"></a>无四种食。<a id="a-7q"></a>亦不以无漏触意思识持身。<a id="a-7r"></a>是故施起灭定者。<a id="a-7s"></a>则施不食人食。<a id="a-7t"></a>得现世报。<a id="a-7u"></a>若得多报。<a id="a-7v"></a>复次若施起灭定者。<a id="a-7w"></a>食便是施。<a id="a-7x"></a>到涅槃还者食。<a id="a-7y"></a>所以者何。<a id="a-7z"></a>此定与涅槃相似故。<a id="a-80"></a>如入无余涅槃时。<a id="a-81"></a>一切心心数法不生。<a id="a-82"></a>灭一切有缘法。<a id="a-83"></a>此定亦尔。<a id="a-84"></a>是故施其食者。<a id="a-85"></a>得现世报。<a id="a-86"></a>若得多报。<a id="a-87"></a>不但施灭定人食得现世报。<a id="a-88"></a>施五种人食。<a id="a-89"></a>亦得现世报。<a id="a-8A"></a>一从灭定起。<a id="a-8B"></a>二从慈心起。<a id="a-8C"></a>三从无诤起。<a id="a-8D"></a>四从见道起。<a id="a-8E"></a>五从得尽智起。<a id="a-8F"></a>又施五种人食得多报。<a id="a-8G"></a>一施父。<a id="a-8H"></a>二施母。<a id="a-8I"></a>三施病人。<a id="a-8J"></a>四施说法人。<a id="a-8K"></a>五施近佛菩萨。</p>
  <p id="a8L">问曰。<a id="a-8M"></a>此定为是受生处造业为是满业耶。<a id="a-8N"></a>答曰。<a id="a-8O"></a>此是满业。<a id="a-8P"></a>非是造业。<a id="a-8Q"></a>所以者何。<a id="a-8R"></a>造业必是业性。<a id="a-8S"></a>彼非业性。<a id="a-8T"></a>问曰。<a id="a-8U"></a>此定为得现报。<a id="a-8V"></a>为得生报。<a id="a-8W"></a>为得后报耶。<a id="a-8X"></a>答曰。<a id="a-8Y"></a>此定得生报。<a id="a-8Z"></a>不得现报。<a id="a-8a"></a>所以者何。<a id="a-8b"></a>非想非非想处。<a id="a-8c"></a>不能起此定。<a id="a-8d"></a>问曰。<a id="a-8e"></a>何处受此定报。<a id="a-8f"></a>答曰。<a id="a-8g"></a>于非想非非想处报四阴。<a id="a-8h"></a>若成就灭定。<a id="a-8i"></a>亦成就灭定报耶。<a id="a-8j"></a>答曰。<a id="a-8k"></a>或成就灭定。<a id="a-8l"></a>不成就灭定报。<a id="a-8m"></a>乃至广作四句。<a id="a-8n"></a>成就灭定不成就灭定报者。<a id="a-8o"></a>生欲色界得灭定。<a id="a-8p"></a>若得灭定不退。<a id="a-8q"></a>生非非想处。<a id="a-8r"></a>未受灭定报。<a id="a-8s"></a>成就灭定报不成就灭定者于此得灭定退。<a id="a-8t"></a>生非想非非想处。<a id="a-8u"></a>受灭定报。<a id="a-8v"></a>成就灭定亦成就灭定报者。<a id="a-8w"></a>于此得灭定不退。<a id="a-8x"></a>生非想非非想处。<a id="a-8y"></a>受灭定报。<a id="a-8z"></a>不成就灭定亦不成就灭定报者。<a id="a-90"></a>生欲色界中。<a id="a-91"></a>不得灭定。<a id="a-92"></a>生空处识处无所有处。<a id="a-93"></a>若得灭定退。<a id="a-94"></a>若不得灭定。<a id="a-95"></a>生非想非非想处。<a id="a-96"></a>不受灭定报。</p>
  <p id="a97">若退灭定。<a id="a-98"></a>亦退阿罗汉果耶。<a id="a-99"></a>答曰。<a id="a-9A"></a>或退灭定。<a id="a-9B"></a>不退阿罗汉果。<a id="a-9C"></a>乃至广作四句。<a id="a-9D"></a>退灭定不退阿罗汉果者。<a id="a-9E"></a>学人退灭定。<a id="a-9F"></a>阿罗汉得灭定退。<a id="a-9G"></a>不得自在。<a id="a-9H"></a>非起结现在前。<a id="a-9I"></a>退阿罗汉果不退灭定者。<a id="a-9J"></a>慧解脱阿罗汉退。<a id="a-9K"></a>学时得灭定。<a id="a-9L"></a>无学时起非想非非想处结。<a id="a-9M"></a>退灭定亦退阿罗汉果者。<a id="a-9N"></a>学时得灭定。<a id="a-9O"></a>无学时起下地结。<a id="a-9P"></a>退无学时得灭定。<a id="a-9Q"></a>三界结若起一界结退。<a id="a-9R"></a>不退灭定亦不退阿罗汉果者。<a id="a-9S"></a>除上尔所事。</p>
  <p id="a9T">阿罗汉果者六种。<a id="a-9U"></a>谓退法。<a id="a-9V"></a>忆法。<a id="a-9W"></a>护法。<a id="a-9X"></a>等住。<a id="a-9Y"></a>能进。<a id="a-9Z"></a>不动。<a id="a-9a"></a>诸退法阿罗汉。<a id="a-9b"></a>尽是俱解脱耶。<a id="a-9c"></a>若是俱解脱阿罗汉。<a id="a-9d"></a>尽是退法耶。<a id="a-9e"></a>乃至不动阿罗汉。<a id="a-9f"></a>尽是俱解脱耶。<a id="a-9g"></a>若是俱解脱阿罗汉。<a id="a-9h"></a>尽是不动耶。<a id="a-9i"></a>答曰。<a id="a-9j"></a>或是退法阿罗汉非是俱解脱。<a id="a-9k"></a>乃至广作四句。<a id="a-9l"></a>是退法阿罗汉非俱解脱者。<a id="a-9m"></a>诸退法阿罗汉不得灭定。<a id="a-9n"></a>是俱解脱阿罗汉非是退法者。<a id="a-9o"></a>忆法乃至不动得灭定。<a id="a-9p"></a>是退法阿罗汉亦是俱解脱者。<a id="a-9q"></a>退法阿罗汉得灭定。<a id="a-9r"></a>非退法阿罗汉亦非俱解脱者。<a id="a-9s"></a>忆法乃至不动不得灭定。<a id="a-9t"></a>如退法阿罗汉作四句。<a id="a-9u"></a>余五种阿罗汉。<a id="a-9v"></a>作五四句亦如是。</p>
  <p id="a9w">如无学道有六种阿罗汉。<a id="a-9x"></a>学地亦有六种性。<a id="a-9y"></a>学诸退法学。<a id="a-9z"></a>尽是身证耶。<a id="a-A0"></a>若是身证。<a id="a-A1"></a>尽是退法学耶。<a id="a-A2"></a>乃至不动性学。<a id="a-A3"></a>是身证耶。<a id="a-A4"></a>若是身证。<a id="a-A5"></a>尽是不动性学耶。<a id="a-A6"></a>答曰。<a id="a-A7"></a>或是退法性学非身证。<a id="a-A8"></a>乃至广作四句。<a id="a-A9"></a>是退法性学非身证者。<a id="a-AA"></a>退法性学不得灭定。<a id="a-AB"></a>是身证非退法性学者。<a id="a-AC"></a>忆法乃至不动性学得灭定。<a id="a-AD"></a>是退法性学亦是身证者。<a id="a-AE"></a>退法学得灭定。<a id="a-AF"></a>非退性学亦非得身证者。<a id="a-AG"></a>忆法乃至不动性学不得灭定。<a id="a-AH"></a>如退法性学作四句。<a id="a-AI"></a>余五性学作五四句亦如是。<a id="a-AJ"></a>若法与心作次第。<a id="a-AK"></a>亦是无间耶。<a id="a-AL"></a>答曰。<a id="a-AM"></a>或法与心作次第。<a id="a-AN"></a>非是心无间。<a id="a-AO"></a>乃至广作四句。<a id="a-AP"></a>与心作次第非心无间者。<a id="a-AQ"></a>除定初刹那及有心时。<a id="a-AR"></a>余定刹那及出定心是也。<a id="a-AS"></a>是心无间非心次第者。<a id="a-AT"></a>定初刹那及有心时生住无常是也。<a id="a-AU"></a>是心次第亦心无间者。<a id="a-AV"></a>定初刹那及有心时是也。<a id="a-AW"></a>非心次第非心无间者。<a id="a-AX"></a>除定初刹那及有心时生住无常。<a id="a-AY"></a>余定刹那及出定心生住无常是也。<a id="a-AZ"></a>若法是心次第亦是定无间耶。<a id="a-Aa"></a>答曰。<a id="a-Ab"></a>或法是心次第非定无间。<a id="a-Ac"></a>乃至广作四句。<a id="a-Ad"></a>是心次第非定无问者。<a id="a-Ae"></a>定初刹那及有心时是也。<a id="a-Af"></a>是定无间非心次第者。<a id="a-Ag"></a>除定初刹那及有心时生住无常。<a id="a-Ah"></a>余定刹那及出定心生住无常是也。<a id="a-Ai"></a>是心次第亦定无间者。<a id="a-Aj"></a>除定初刹那及有心时定。<a id="a-Ak"></a>余刹那及出定心是也。<a id="a-Al"></a>非心次第非定无间者。<a id="a-Am"></a>定初刹那及余有心生住无常是也。<a id="a-An"></a>八胜处乃至广说。<a id="a-Ao"></a>问曰。<a id="a-Ap"></a>胜处体性是何。<a id="a-Aq"></a>答曰。<a id="a-Ar"></a>是不贪善根。<a id="a-As"></a>对治于贪。<a id="a-At"></a>若取相应回转。<a id="a-Au"></a>欲界是四阴。<a id="a-Av"></a>色界是五阴。</p>
  <p id="aAw">已说体性。<a id="a-Ax"></a>所以今当说。<a id="a-Ay"></a>何故名胜处。<a id="a-Az"></a>胜处是何义。<a id="a-B0"></a>答曰。<a id="a-B1"></a>胜于境界。<a id="a-B2"></a>胜于烦恼。<a id="a-B3"></a>故名胜处。<a id="a-B4"></a>虽诸行者不能尽胜境界。<a id="a-B5"></a>然于境界不生烦恼故名胜处。<a id="a-B6"></a>如世尊说。<a id="a-B7"></a>胜此处故名胜处。</p>
  <p id="aB8">界者是色界。<a id="a-B9"></a>地者初四胜处。<a id="a-BA"></a>未至中间初禅第二禅地。<a id="a-BB"></a>后四胜处。<a id="a-BC"></a>在第四禅地。<a id="a-BD"></a>所依身者。<a id="a-BE"></a>是欲界身。<a id="a-BF"></a>缘者缘于欲界。<a id="a-BG"></a>为何所缘。<a id="a-BH"></a>答曰。<a id="a-BI"></a>缘色入。<a id="a-BJ"></a>尽缘一切欲界色入耶。<a id="a-BK"></a>答曰。<a id="a-BL"></a>尽缘。<a id="a-BM"></a>问曰。<a id="a-BN"></a>若然者经云何通。<a id="a-BO"></a>如说。<a id="a-BP"></a>尊者阿泥卢头。<a id="a-BQ"></a>在舍卫国。<a id="a-BR"></a>住一精舍。<a id="a-BS"></a>有四快意天女。<a id="a-BT"></a>来诣尊者阿泥卢头所。<a id="a-BU"></a>作如是言。<a id="a-BV"></a>尊者阿泥卢头。<a id="a-BW"></a>我等是快意天女。<a id="a-BX"></a>于四处得自在意欲。<a id="a-BY"></a>作何等色。<a id="a-BZ"></a>随意能作。<a id="a-Ba"></a>以自娱乐。<a id="a-Bb"></a>若欲须衣服璎珞。<a id="a-Bc"></a>随意能作。<a id="a-Bd"></a>而自娱乐。<a id="a-Be"></a>尔时尊者阿泥卢头作如是念。<a id="a-Bf"></a>我今应观此女作不净想即起初禅不净想。<a id="a-Bg"></a>不能胜之。<a id="a-Bh"></a>乃至起第四禅不净观。<a id="a-Bi"></a>亦不能胜。<a id="a-Bj"></a>复作是念。<a id="a-Bk"></a>此色杂故。<a id="a-Bl"></a>不能胜之。<a id="a-Bm"></a>若纯一色。<a id="a-Bn"></a>我则能胜。<a id="a-Bo"></a>作是念已。<a id="a-Bp"></a>而语之言。<a id="a-Bq"></a>姊妹汝等。<a id="a-Br"></a>于四处中。<a id="a-Bs"></a>得自在者。<a id="a-Bt"></a>尽作青色来。<a id="a-Bu"></a>即皆青色。<a id="a-Bv"></a>亦不能胜。<a id="a-Bw"></a>复作是念。<a id="a-Bx"></a>若转此色。<a id="a-By"></a>或能胜之。<a id="a-Bz"></a>复语之言。<a id="a-C0"></a>作黄色来。<a id="a-C1"></a>即皆黄色。<a id="a-C2"></a>赤色亦尔。<a id="a-C3"></a>不能胜之。<a id="a-C4"></a>尔时阿泥卢头。<a id="a-C5"></a>复作是念。<a id="a-C6"></a>白色随顺不净想。<a id="a-C7"></a>若作白色。<a id="a-C8"></a>我或能胜。<a id="a-C9"></a>复语之言。<a id="a-CA"></a>作白色来。<a id="a-CB"></a>即皆白色。<a id="a-CC"></a>亦不能胜。<a id="a-CD"></a>尔时尊者阿泥卢头。<a id="a-CE"></a>知此色杂妙不可胜故。<a id="a-CF"></a>闭目而坐。<a id="a-CG"></a>是时天女。<a id="a-CH"></a>作如是念。<a id="a-CI"></a>今此尊者。<a id="a-CJ"></a>不能忆念我等。<a id="a-CK"></a>知此事已。<a id="a-CL"></a>忽然不现。<a id="a-CM"></a>尊者阿泥卢头。<a id="a-CN"></a>不胜境界。<a id="a-CO"></a>境界不胜尊者阿泥卢头。<a id="a-CP"></a>譬如二力士。<a id="a-CQ"></a>相扑不能相胜。<a id="a-CR"></a>彼亦如是。<a id="a-CS"></a>此说云何通。<a id="a-CT"></a>答曰。<a id="a-CU"></a>尊者阿泥卢头。<a id="a-CV"></a>虽不能胜余利根者。<a id="a-CW"></a>如佛舍利弗目揵连等则胜。<a id="a-CX"></a>问曰。<a id="a-CY"></a>能于佛身作不净观不。<a id="a-CZ"></a>答曰。<a id="a-Ca"></a>能作唯佛。<a id="a-Cb"></a>能非余声闻辟支佛能。<a id="a-Cc"></a>所以者何。<a id="a-Cd"></a>佛身清净无垢。<a id="a-Ce"></a>一切不净观者。<a id="a-Cf"></a>不能于佛身作不净想。<a id="a-Cg"></a>唯佛世尊。<a id="a-Ch"></a>能于自身。<a id="a-Ci"></a>作不净观。<a id="a-Cj"></a>复次不净观有二种。<a id="a-Ck"></a>一观色过患。<a id="a-Cl"></a>二观缘起。<a id="a-Cm"></a>观色过患不净观。<a id="a-Cn"></a>不能于佛身作观色过患。<a id="a-Co"></a>不净观能作缘起观。<a id="a-Cp"></a>余广说如杂揵度不净观处。<a id="a-Cq"></a>念处者尽与身念处。<a id="a-Cr"></a>俱智者尽与等智俱。<a id="a-Cs"></a>三昧者不与三昧俱。<a id="a-Ct"></a>根者总而言之。<a id="a-Cu"></a>与二根相应。<a id="a-Cv"></a>谓喜根舍根。<a id="a-Cw"></a>过去未来现在者。<a id="a-Cx"></a>是三世。<a id="a-Cy"></a>缘三世者。<a id="a-Cz"></a>过去缘过去。<a id="a-D0"></a>未来必生者缘未来。<a id="a-D1"></a>不生者缘三世。<a id="a-D2"></a>现在者缘现在。<a id="a-D3"></a>善不善无记者。<a id="a-D4"></a>是善缘善。<a id="a-D5"></a>不善无记者尽缘三种。<a id="a-D6"></a>三界系者是色界系。<a id="a-D7"></a>缘三界系及不系者。<a id="a-D8"></a>是缘欲界系。<a id="a-D9"></a>是学无学非学非无学者。<a id="a-DA"></a>是非学非无学。<a id="a-DB"></a>缘学无学非学非无学者。<a id="a-DC"></a>缘非学非无学。<a id="a-DD"></a>是见道断修道断无断者。<a id="a-DE"></a>是修道断。<a id="a-DF"></a>缘见道断修道断无断者。<a id="a-DG"></a>缘修道断。<a id="a-DH"></a>名缘义缘者。<a id="a-DI"></a>是缘义。<a id="a-DJ"></a>缘自身他身非身者。<a id="a-DK"></a>初二缘自身他身。<a id="a-DL"></a>余缘他身。<a id="a-DM"></a>是离欲得方便得者。<a id="a-DN"></a>是离欲得。<a id="a-DO"></a>亦是方便得。<a id="a-DP"></a>初禅者。<a id="a-DQ"></a>离欲界欲。<a id="a-DR"></a>得二禅者。<a id="a-DS"></a>离初禅欲。<a id="a-DT"></a>得第四禅者。<a id="a-DU"></a>离第三禅欲。<a id="a-DV"></a>得以方便起现在前。<a id="a-DW"></a>是方便得。<a id="a-DX"></a>佛不以方便起现在前。<a id="a-DY"></a>辟支佛以下方便。<a id="a-DZ"></a>声闻或以中。<a id="a-Da"></a>或以上方便。<a id="a-Db"></a>是曾得未曾得者。<a id="a-Dc"></a>圣人最后身凡夫起曾得。<a id="a-Dd"></a>未曾得者。<a id="a-De"></a>余凡夫起曾得者。</p>
  <p id="aDf">八胜处。<a id="a-Dg"></a>内有色想观外色。<a id="a-Dh"></a>内有色想者。<a id="a-Di"></a>观自身色。<a id="a-Dj"></a>修色想。<a id="a-Dk"></a>不离色想。<a id="a-Dl"></a>观外色者。<a id="a-Dm"></a>观少外色。<a id="a-Dn"></a>若好若恶。<a id="a-Do"></a>少有二种。<a id="a-Dp"></a>一境界少。<a id="a-Dq"></a>二自在少。<a id="a-Dr"></a>好色者。<a id="a-Ds"></a>不弊坏青黄赤白色。<a id="a-Dt"></a>恶色者。<a id="a-Du"></a>弊坏青黄赤白。<a id="a-Dv"></a>色于此色。<a id="a-Dw"></a>生胜知见者。<a id="a-Dx"></a>断于欲爱。<a id="a-Dy"></a>过于欲爱。<a id="a-Dz"></a>缘取前色。<a id="a-E0"></a>皆得自在。<a id="a-E1"></a>是名为胜。<a id="a-E2"></a>犹如大家大家子驱使奴仆皆得自在。<a id="a-E3"></a>彼亦如是。<a id="a-E4"></a>是名初胜处。<a id="a-E5"></a>初者次第数在初故名初。<a id="a-E6"></a>复次次第入彼定时初入故名初。<a id="a-E7"></a>胜处者。<a id="a-E8"></a>若入此定。<a id="a-E9"></a>善色受想行识是名胜处。<a id="a-EA"></a>如初胜处。<a id="a-EB"></a>第二胜处亦尔。<a id="a-EC"></a>异者。<a id="a-ED"></a>先观少今观多。<a id="a-EE"></a>多有二种。<a id="a-EF"></a>一境界多。<a id="a-EG"></a>二自在多。<a id="a-EH"></a>余如上说。<a id="a-EI"></a>内无色想观外色。<a id="a-EJ"></a>内无色想者。<a id="a-EK"></a>内不修色想。<a id="a-EL"></a>离色想观外色少。<a id="a-EM"></a>余广说如上。<a id="a-EN"></a>是名第三胜处。<a id="a-EO"></a>如第三胜处。<a id="a-EP"></a>第四胜处亦尔。<a id="a-EQ"></a>异者。<a id="a-ER"></a>第三观少好恶色。<a id="a-ES"></a>第四观多内无色想。<a id="a-ET"></a>观外色。<a id="a-EU"></a>如上所说。<a id="a-EV"></a>观青色者。<a id="a-EW"></a>作如是观解。<a id="a-EX"></a>诸所有色。<a id="a-EY"></a>若略若广。<a id="a-EZ"></a>尽观是青。<a id="a-Ea"></a>如眼识所观眼识所行。<a id="a-Eb"></a>次生意识。<a id="a-Ec"></a>观青色青光青影。<a id="a-Ed"></a>如是内无色想。<a id="a-Ee"></a>观外青色青光青影。<a id="a-Ef"></a>生胜知胜见者。<a id="a-Eg"></a>断于欲爱。<a id="a-Eh"></a>过于欲爱。<a id="a-Ei"></a>是名胜于色。<a id="a-Ej"></a>缘取前色。<a id="a-Ek"></a>皆得自在。<a id="a-El"></a>犹如大家大家子驱使奴仆皆得自在。<a id="a-Em"></a>彼亦如是。<a id="a-En"></a>有如是想者。<a id="a-Eo"></a>起如是想现在前。<a id="a-Ep"></a>是名第五胜处。<a id="a-Eq"></a>第五义广说如上。<a id="a-Er"></a>如青色。<a id="a-Es"></a>黄色赤色白色说亦如是。<a id="a-Et"></a>一一异者。<a id="a-Eu"></a>黄胜处。<a id="a-Ev"></a>应说迦那迦华喻。<a id="a-Ew"></a>赤色者。<a id="a-Ex"></a>应说槃头耆婆迦华喻。<a id="a-Ey"></a>白色者应说优师迦星喻。<a id="a-Ez"></a>问曰。<a id="a-F0"></a>此四种色。<a id="a-F1"></a>何者最妙。<a id="a-F2"></a>尊者和须蜜说曰。<a id="a-F3"></a>白色最妙。<a id="a-F4"></a>世人亦说是吉色。<a id="a-F5"></a>犹如四方之中东方最胜世人亦称为吉。<a id="a-F6"></a>彼亦如是。<a id="a-F7"></a>尊者佛陀提婆说曰。<a id="a-F8"></a>观白色者。<a id="a-F9"></a>心则清净。<a id="a-FA"></a>不随顺睡眠法。</p>
  <p id="aFB">十一切处。<a id="a-FC"></a>乃至广说。<a id="a-FD"></a>问曰。<a id="a-FE"></a>十一切处体性是何。<a id="a-FF"></a>答曰。<a id="a-FG"></a>八是无贪善根。<a id="a-FH"></a>对治于贪。<a id="a-FI"></a>若取相应回转。<a id="a-FJ"></a>是四阴五阴性。<a id="a-FK"></a>若是欲界四阴。<a id="a-FL"></a>若是色界五阴。<a id="a-FM"></a>空处识处一切处体性是四阴。<a id="a-FN"></a>此是一切处体性。<a id="a-FO"></a>乃至广说。</p>
  <p id="aFP">已说体性。<a id="a-FQ"></a>所以今当说。<a id="a-FR"></a>何故名一切处。<a id="a-FS"></a>一切处是何义。<a id="a-FT"></a>答曰。<a id="a-FU"></a>以二事故。<a id="a-FV"></a>名一切处。<a id="a-FW"></a>一以不缺。<a id="a-FX"></a>二以广大。<a id="a-FY"></a>不缺者。<a id="a-FZ"></a>无有处所缘地。<a id="a-Fa"></a>复缘于水如缘地。<a id="a-Fb"></a>若缘水缘火风青黄赤白空处识处不缺亦如是。<a id="a-Fc"></a>广大者。<a id="a-Fd"></a>普遍缘地。<a id="a-Fe"></a>乃至普遍缘识。<a id="a-Ff"></a>尊者佛陀提婆说曰。<a id="a-Fg"></a>遍缘一切。<a id="a-Fh"></a>无有空缺。<a id="a-Fi"></a>名一切处。</p>
  <p id="aFj">界者。<a id="a-Fk"></a>八在色界。<a id="a-Fl"></a>二在无色界。<a id="a-Fm"></a>地者。<a id="a-Fn"></a>八在第四禅地空处一切处在空处地识处一切处在识处地。<a id="a-Fo"></a>所以者何。<a id="a-Fp"></a>净解脱在第四禅地。<a id="a-Fq"></a>能入后四胜处。<a id="a-Fr"></a>后四胜处。<a id="a-Fs"></a>能入八一切处。<a id="a-Ft"></a>净解脱。<a id="a-Fu"></a>缘净境界。<a id="a-Fv"></a>不能分别若好若恶。<a id="a-Fw"></a>青黄赤白胜处。<a id="a-Fx"></a>能分别不能令无边一切处。<a id="a-Fy"></a>能令青黄赤白无边。<a id="a-Fz"></a>此色为何所依。<a id="a-G0"></a>如依四大。<a id="a-G1"></a>是故次观无边地无边水无边火无边风。<a id="a-G2"></a>此广大谁所生。<a id="a-G3"></a>以觉故知色等依空。<a id="a-G4"></a>是故次观无边空处。<a id="a-G5"></a>彼觉何所依。<a id="a-G6"></a>依于识。<a id="a-G7"></a>是故次观无边识。<a id="a-G8"></a>识更无所依故。<a id="a-G9"></a>更不立一切处。<a id="a-GA"></a>所依身者。<a id="a-GB"></a>八依欲界身。<a id="a-GC"></a>后二依三界身。<a id="a-GD"></a>行者不行行。<a id="a-GE"></a>缘者。<a id="a-GF"></a>八缘欲界。<a id="a-GG"></a>缘欲界何法。<a id="a-GH"></a>答曰。<a id="a-GI"></a>缘于色入。<a id="a-GJ"></a>二缘无色界。<a id="a-GK"></a>念处者八与身念处俱。<a id="a-GL"></a>后二与法念处俱。<a id="a-GM"></a>智者尽与等智俱。<a id="a-GN"></a>三昧者不与三昧俱。<a id="a-GO"></a>根者与一舍根相应。<a id="a-GP"></a>过去未来现在者。<a id="a-GQ"></a>是三世。<a id="a-GR"></a>缘三世者八。<a id="a-GS"></a>过去者缘过去。<a id="a-GT"></a>未来必生者缘未来。<a id="a-GU"></a>必不生者缘三世。<a id="a-GV"></a>现在者缘现在。<a id="a-GW"></a>后二者缘三世。<a id="a-GX"></a>善不善无记者。<a id="a-GY"></a>是善缘善。<a id="a-GZ"></a>不善无记者。<a id="a-Ga"></a>八缘三种。<a id="a-Gb"></a>二缘善无记。<a id="a-Gc"></a>是三界系不系者。<a id="a-Gd"></a>八是色界系。<a id="a-Ge"></a>二是无色界系。<a id="a-Gf"></a>缘三界系不系者。<a id="a-Gg"></a>八缘欲界系。<a id="a-Gh"></a>二缘无色界系。<a id="a-Gi"></a>是学无学非学非无学者。<a id="a-Gj"></a>是非学非无学。<a id="a-Gk"></a>缘学无学非学非无学者。<a id="a-Gl"></a>缘非学非无学。<a id="a-Gm"></a>是见道断修道断不断者。<a id="a-Gn"></a>是修道断。<a id="a-Go"></a>缘见道断修道断不断者。<a id="a-Gp"></a>八缘修道断。<a id="a-Gq"></a>二缘见道修道断。<a id="a-Gr"></a>缘名缘义者是缘义。<a id="a-Gs"></a>缘自身他身非身法者。<a id="a-Gt"></a>八缘他身。<a id="a-Gu"></a>二缘自身他身。<a id="a-Gv"></a>是离欲得方便得者。<a id="a-Gw"></a>是离欲得是方便得。<a id="a-Gx"></a>离欲得者。<a id="a-Gy"></a>离欲时得。<a id="a-Gz"></a>方便得者。<a id="a-H0"></a>作方便得。<a id="a-H1"></a>佛不以方便起现在前。<a id="a-H2"></a>辟支佛以下方便。<a id="a-H3"></a>声闻或以中。<a id="a-H4"></a>或以上。<a id="a-H5"></a>是本得。<a id="a-H6"></a>未曾得者。<a id="a-H7"></a>是本得亦是未曾得。<a id="a-H8"></a>圣人内道凡夫。<a id="a-H9"></a>亦是本得。<a id="a-HA"></a>亦是未曾得。<a id="a-HB"></a>余凡夫是本得。<a id="a-HC"></a>问曰。<a id="a-HD"></a>一切处方便云何。<a id="a-HE"></a>答曰。<a id="a-HF"></a>四以眼识为方便满足时。<a id="a-HG"></a>缘青黄赤白色入。<a id="a-HH"></a>四以身识为方便满足时。<a id="a-HI"></a>缘地水火风触入。<a id="a-HJ"></a>复有说者。<a id="a-HK"></a>七以眼识为方便。<a id="a-HL"></a>除风一切处。<a id="a-HM"></a>复有说者。<a id="a-HN"></a>八以眼识为方便。<a id="a-HO"></a>问曰。<a id="a-HP"></a>风一切处。<a id="a-HQ"></a>云何以眼识为方便。<a id="a-HR"></a>答曰。<a id="a-HS"></a>眼识亦取风色入如是相。<a id="a-HT"></a>谓有尘无尘。<a id="a-HU"></a>满一切处。<a id="a-HV"></a>毗岚风等。<a id="a-HW"></a>空一切处。<a id="a-HX"></a>以空为方便。<a id="a-HY"></a>识处一切处。<a id="a-HZ"></a>以识为方便。</p>
  <p id="aHa">十一切处。<a id="a-Hb"></a>云何为十观。<a id="a-Hc"></a>上下诸边地无有缺无有量。<a id="a-Hd"></a>上者是上方。<a id="a-He"></a>下者是下方。<a id="a-Hf"></a>诸边者是四方四维。<a id="a-Hg"></a>无缺者不杂。<a id="a-Hh"></a>无量者无有边际。<a id="a-Hi"></a>是名初一切处。<a id="a-Hj"></a>初者次第数在初故名初。<a id="a-Hk"></a>复次顺次入此定时初入故名初。<a id="a-Hl"></a>一切处者。<a id="a-Hm"></a>入此定时。<a id="a-Hn"></a>善色受想行识。<a id="a-Ho"></a>此是一切处。<a id="a-Hp"></a>乃至识处一切处说亦如是。<a id="a-Hq"></a>异者空处一切处。<a id="a-Hr"></a>识处一切处。<a id="a-Hs"></a>不说色阴。<a id="a-Ht"></a>问曰。<a id="a-Hu"></a>八一切处。<a id="a-Hv"></a>缘上下诸边可尔。<a id="a-Hw"></a>所以者何。<a id="a-Hx"></a>彼所缘有方所故。<a id="a-Hy"></a>空处一切处。<a id="a-Hz"></a>识处一切处。<a id="a-I0"></a>所缘无方所。<a id="a-I1"></a>云何有上下诸边。<a id="a-I2"></a>答曰。<a id="a-I3"></a>八一切处。<a id="a-I4"></a>应说有上下诸边。<a id="a-I5"></a>二一切处。<a id="a-I6"></a>无上下诸边。<a id="a-I7"></a>若如是说者。<a id="a-I8"></a>有何意耶。<a id="a-I9"></a>答曰。<a id="a-IA"></a>行此定者。<a id="a-IB"></a>在上下诸边故。<a id="a-IC"></a>如人中修空处一切处。<a id="a-ID"></a>是下四天王天中修。<a id="a-IE"></a>识处一切处是上余方。<a id="a-IF"></a>说亦如是。</p>
  <p id="aIG">问曰。<a id="a-IH"></a>何故第三禅。<a id="a-II"></a>无解脱无胜处无一切处耶。<a id="a-IJ"></a>答曰。<a id="a-IK"></a>非其田器。<a id="a-IL"></a>乃至广说。<a id="a-IM"></a>复次对治欲界色爱故。<a id="a-IN"></a>初禅立解脱。<a id="a-IO"></a>对治初禅色爱故。<a id="a-IP"></a>第二禅立解脱。<a id="a-IQ"></a>第二禅无色爱故。<a id="a-IR"></a>第三禅不立解脱。<a id="a-IS"></a>以第三禅无解脱故。<a id="a-IT"></a>亦无胜处。<a id="a-IU"></a>亦无一切处。<a id="a-IV"></a>所以者何。<a id="a-IW"></a>以解脱入胜处。<a id="a-IX"></a>以胜处入一切处故。<a id="a-IY"></a>复次以远故不妙故。<a id="a-IZ"></a>第三禅于欲界远。<a id="a-Ia"></a>于四禅不妙。<a id="a-Ib"></a>复次以如第三无色定故。<a id="a-Ic"></a>空处识处。<a id="a-Id"></a>有无边行。<a id="a-Ie"></a>非想非非想处。<a id="a-If"></a>有灭定。<a id="a-Ig"></a>无所有处。<a id="a-Ih"></a>无无边行。<a id="a-Ii"></a>亦无灭定。<a id="a-Ij"></a>如第三无色定善根减少。<a id="a-Ik"></a>第三禅亦如是。<a id="a-Il"></a>复次第三禅。<a id="a-Im"></a>有一切生死最胜受乐。<a id="a-In"></a>行者多于中着乐故。<a id="a-Io"></a>不能起解脱胜处一切处。<a id="a-Ip"></a>问曰。<a id="a-Iq"></a>若然者。<a id="a-Ir"></a>何故有无量神通等功德。<a id="a-Is"></a>答曰。<a id="a-It"></a>一切起不必有一切功德。<a id="a-Iu"></a>若当彼地。<a id="a-Iv"></a>无无量无神通者。<a id="a-Iw"></a>彼地便是空无功德地。</p>
  <p id="aIx">佛经说入地一切定者。<a id="a-Iy"></a>作如是念。<a id="a-Iz"></a>地即是我。<a id="a-J0"></a>我即是地。<a id="a-J1"></a>我定与地。<a id="a-J2"></a>无二无别。<a id="a-J3"></a>余一切处亦如是。<a id="a-J4"></a>问曰。<a id="a-J5"></a>若得一切处。<a id="a-J6"></a>必离第三禅欲。<a id="a-J7"></a>若计地是我。<a id="a-J8"></a>必是第四禅地身见。<a id="a-J9"></a>计第四禅地是我。<a id="a-JA"></a>一切处缘欲界。<a id="a-JB"></a>此云何可尔。<a id="a-JC"></a>答曰。<a id="a-JD"></a>此中说不定名定。<a id="a-JE"></a>如非沙门说名沙门非婆罗门说名婆罗门。<a id="a-JF"></a>彼亦如是。<a id="a-JG"></a>复次此说前所得事。<a id="a-JH"></a>譬如国王虽复亡国。<a id="a-JI"></a>富贵之事。<a id="a-JJ"></a>犹名为王。<a id="a-JK"></a>此亦如是。<a id="a-JL"></a>先得此定。<a id="a-JM"></a>而退失之。<a id="a-JN"></a>以曾得故。<a id="a-JO"></a>作如是说。<a id="a-JP"></a>复次彼是速入定者。<a id="a-JQ"></a>于彼定退。<a id="a-JR"></a>起欲界身见。<a id="a-JS"></a>计欲界地是我。<a id="a-JT"></a>速还离欲。<a id="a-JU"></a>起一切处。<a id="a-JV"></a>复缘欲界。<a id="a-JW"></a>如提婆达多。<a id="a-JX"></a>能速入定。<a id="a-JY"></a>以神足力。<a id="a-JZ"></a>自化作小儿。<a id="a-Ja"></a>五花剃发。<a id="a-Jb"></a>着金璎珞。<a id="a-Jc"></a>于太子阿阇世抱上。<a id="a-Jd"></a>宛转游戏。<a id="a-Je"></a>复现此相。<a id="a-Jf"></a>使太子阿阇世知是大圣提婆达多。<a id="a-Jg"></a>时太子阿阇世。<a id="a-Jh"></a>抱弄呜之。<a id="a-Ji"></a>以唾着其口中。<a id="a-Jj"></a>以贪利养故。<a id="a-Jk"></a>而咽其唾是故世尊语提婆达多。<a id="a-Jl"></a>汝如死尸食唾之人。<a id="a-Jm"></a>彼食唾时。<a id="a-Jn"></a>退失神足。<a id="a-Jo"></a>速入定故。<a id="a-Jp"></a>寻得离欲。<a id="a-Jq"></a>自化其身。<a id="a-Jr"></a>还在太子阿阇世抱上。<a id="a-Js"></a>宛转游戏。<a id="a-Jt"></a>复次身见计第四禅地是我。<a id="a-Ju"></a>一切处亦观第四禅地。<a id="a-Jv"></a>问曰。<a id="a-Jw"></a>一切处缘于欲界。<a id="a-Jx"></a>答曰。<a id="a-Jy"></a>亦有缘第四禅者。<a id="a-Jz"></a>若作是说者。<a id="a-K0"></a>一切处亦缘第四禅。<a id="a-K1"></a>问曰。<a id="a-K2"></a>若然者。<a id="a-K3"></a>色界诸天纯是白色。<a id="a-K4"></a>云何观青黄赤色耶。<a id="a-K5"></a>答曰。<a id="a-K6"></a>彼作是说。<a id="a-K7"></a>色界诸天身。<a id="a-K8"></a>纯一白色。<a id="a-K9"></a>诸非众生数物。<a id="a-KA"></a>有青黄赤色。<a id="a-KB"></a>不应作是说。<a id="a-KC"></a>若身见与一切处相应者。<a id="a-KD"></a>有如是过。<a id="a-KE"></a>云何相应共有法。<a id="a-KF"></a>或缘欲界。<a id="a-KG"></a>或缘第四禅身见。<a id="a-KH"></a>不与一切处相应。<a id="a-KI"></a>然一人亦名计我。<a id="a-KJ"></a>亦名得定。<a id="a-KK"></a>以起身见故。<a id="a-KL"></a>名为计我。<a id="a-KM"></a>以起一切处故。<a id="a-KN"></a>名为得定。<a id="a-KO"></a>身见计第四禅地是我。<a id="a-KP"></a>一切处缘欲界。<a id="a-KQ"></a>非一时故。<a id="a-KR"></a>此经善通。</p>
  <p id="aKS">有地定。<a id="a-KT"></a>有地一切处定。<a id="a-KU"></a>乃至有白定。<a id="a-KV"></a>有白一切处定。<a id="a-KW"></a>问曰。<a id="a-KX"></a>地定地一切处定。<a id="a-KY"></a>有何差别。<a id="a-KZ"></a>答曰。<a id="a-Ka"></a>地定在欲界四禅地。<a id="a-Kb"></a>一切处定在第四禅。<a id="a-Kc"></a>复次方便是定。<a id="a-Kd"></a>满足是一切处。<a id="a-Ke"></a>复次因是定。<a id="a-Kf"></a>果是一切处。<a id="a-Kg"></a>复次少分。<a id="a-Kh"></a>是定遍是一切处地定地一切处定。<a id="a-Ki"></a>是谓差别。</p>
  <p id="aKj">问曰解脱胜处。<a id="a-Kk"></a>一切处。<a id="a-Kl"></a>有何差别。<a id="a-Km"></a>答曰。<a id="a-Kn"></a>名即差别。<a id="a-Ko"></a>是名解脱。<a id="a-Kp"></a>是名胜处。<a id="a-Kq"></a>是名一切处。<a id="a-Kr"></a>复次下善根是解脱。<a id="a-Ks"></a>中善根是胜处。<a id="a-Kt"></a>上善根是一切处。<a id="a-Ku"></a>复次少善根是解脱多。<a id="a-Kv"></a>中善根是胜处无量。<a id="a-Kw"></a>上善根是一切处。<a id="a-Kx"></a>复次因是解脱。<a id="a-Ky"></a>果是一切处。<a id="a-Kz"></a>因果是胜处。<a id="a-L0"></a>复次背舍义是解脱。<a id="a-L1"></a>胜缘义是胜处。<a id="a-L2"></a>遍缘义是一切处。<a id="a-L3"></a>复次心解脱是解脱。<a id="a-L4"></a>胜烦恼义是胜处。<a id="a-L5"></a>无缺遍义是一切处。<a id="a-L6"></a>复次若得解脱。<a id="a-L7"></a>不必得胜处一切处。<a id="a-L8"></a>若得解脱胜处。<a id="a-L9"></a>不必得一切处。<a id="a-LA"></a>若得一切处。<a id="a-LB"></a>必得解脱胜处。<a id="a-LC"></a>所以者何。<a id="a-LD"></a>解脱能入胜处。<a id="a-LE"></a>胜处能入一切处。<a id="a-LF"></a>解脱胜处。<a id="a-LG"></a>一切处。<a id="a-LH"></a>是谓差别。</p>
 </body>
</html>