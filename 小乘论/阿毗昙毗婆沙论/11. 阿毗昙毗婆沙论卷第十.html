<!doctype html>
<html id="z3IBVk014g" data-ver="1858">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第十</h1>
  <h2 id="a2">杂犍度智品第二之五</h2>
  <p id="a3">齐量云何。<a id="a-4"></a>如须弥山顶量。<a id="a-5"></a>上至他化自在天。<a id="a-6"></a>量亦如是。<a id="a-7"></a>如四天下齐量。<a id="a-8"></a>初禅地齐量亦如是。<a id="a-9"></a>如千世界齐量。<a id="a-A"></a>第二禅地齐量亦如是。<a id="a-B"></a>如二千世界齐量。<a id="a-C"></a>第三禅地齐量亦如是。<a id="a-D"></a>如三千大千世界齐量。<a id="a-E"></a>第四禅地齐量亦如是。<a id="a-F"></a>复有说者。<a id="a-G"></a>如须弥山顶齐量。<a id="a-H"></a>焰摩诸天齐量。<a id="a-I"></a>转大一倍。<a id="a-J"></a>如是乃至他化自在天。<a id="a-K"></a>转大一倍亦尔。<a id="a-L"></a>如千世界齐量。<a id="a-M"></a>初禅齐量亦尔。<a id="a-N"></a>如二千世界齐量。<a id="a-O"></a>第二禅齐量亦尔。<a id="a-P"></a>如三千大千世界齐量。<a id="a-Q"></a>第三禅齐量亦尔。<a id="a-R"></a>第四禅地齐量。<a id="a-S"></a>则无量无边。<a id="a-T"></a>是故于第四禅地。<a id="a-U"></a>起我见者。<a id="a-V"></a>是见难断难舍。<a id="a-W"></a>复有说者。<a id="a-X"></a>第四禅地齐量不定。<a id="a-Y"></a>若诸天子。<a id="a-Z"></a>生彼禅中。<a id="a-a"></a>则有尔许宫殿处所。<a id="a-b"></a>若其命终处所便灭。<a id="a-c"></a>是故不定。<a id="a-d"></a>评曰。<a id="a-e"></a>如前说者好。<a id="a-f"></a>彼地无量无边。<a id="a-g"></a>问曰。<a id="a-h"></a>彼第四禅地。<a id="a-i"></a>三灾所不及。<a id="a-j"></a>云何非是常耶。<a id="a-k"></a>答曰非常。<a id="a-l"></a>堕诸刹那故。<a id="a-m"></a>诸天其形云何。<a id="a-n"></a>答曰。<a id="a-o"></a>其形上立。<a id="a-p"></a>言语云何。<a id="a-q"></a>答曰。<a id="a-r"></a>尽作圣语。<a id="a-s"></a>已说诸趣种种所以。<a id="a-t"></a>今当复说阿修罗所以。<a id="a-u"></a>何故名阿修罗。<a id="a-v"></a>答曰。<a id="a-w"></a>修罗是天。<a id="a-x"></a>彼非天故名阿修罗。<a id="a-y"></a>复有说者。<a id="a-z"></a>修罗言端政。<a id="a-10"></a>彼非端政故。<a id="a-11"></a>名阿修罗。<a id="a-12"></a>何以知之。<a id="a-13"></a>世界初成时。<a id="a-14"></a>诸阿修罗。<a id="a-15"></a>先住须弥山顶。<a id="a-16"></a>后光音诸天。<a id="a-17"></a>命终生须弥山顶上。<a id="a-18"></a>亦有宫殿自然而出。<a id="a-19"></a>诸阿修罗。<a id="a-1A"></a>兴大嗔恚。<a id="a-1B"></a>即便避之。<a id="a-1C"></a>如是有第二天宫。<a id="a-1D"></a>展转乃至三十三天。<a id="a-1E"></a>悉满其上。<a id="a-1F"></a>诸阿修罗。<a id="a-1G"></a>生大嗔恚。<a id="a-1H"></a>舍须弥山顶。<a id="a-1I"></a>退下而住。<a id="a-1J"></a>以嗔恚故。<a id="a-1K"></a>形不端政。<a id="a-1L"></a>以是事故。<a id="a-1M"></a>名不端政。<a id="a-1N"></a>问曰为住何处。<a id="a-1O"></a>答曰。<a id="a-1P"></a>或有说者。<a id="a-1Q"></a>须弥山中。<a id="a-1R"></a>有空缺处。<a id="a-1S"></a>犹覆宝器。<a id="a-1T"></a>中有大城。<a id="a-1U"></a>诸阿修罗。<a id="a-1V"></a>在中而住。<a id="a-1W"></a>问曰。<a id="a-1X"></a>若然者。<a id="a-1Y"></a>诸龙见阿修罗军。<a id="a-1Z"></a>着金银琉璃颇梨铠。<a id="a-1a"></a>手执弓箭种种器杖。<a id="a-1b"></a>从阿修罗城出。<a id="a-1c"></a>此言善通。<a id="a-1d"></a>如说阿修罗言我所住大海同一碱味。<a id="a-1e"></a>此说云何通。<a id="a-1f"></a>答曰。<a id="a-1g"></a>诸阿修罗。<a id="a-1h"></a>村落人民。<a id="a-1i"></a>居在大海。<a id="a-1j"></a>阿修罗王。<a id="a-1k"></a>住须弥山中。<a id="a-1l"></a>复有说者。<a id="a-1m"></a>阿修罗居大海水。<a id="a-1n"></a>以金为地。<a id="a-1o"></a>地上有金台。<a id="a-1p"></a>纵广五百由旬。<a id="a-1q"></a>其上有城。<a id="a-1r"></a>诸阿修罗在中而住。<a id="a-1s"></a>问曰。<a id="a-1t"></a>若然者。<a id="a-1u"></a>此经善通。<a id="a-1v"></a>如说诸阿修罗言我住大海同一碱味。<a id="a-1w"></a>此言善通。<a id="a-1x"></a>如说诸阿修罗军从城而出。<a id="a-1y"></a>乃至广说。<a id="a-1z"></a>此云何通。<a id="a-20"></a>答曰。<a id="a-21"></a>诸天以龙在金山中。<a id="a-22"></a>用为守逻。<a id="a-23"></a>是以见之。<a id="a-24"></a>阿修罗城中。<a id="a-25"></a>有四种园观。<a id="a-26"></a>一名欢喜。<a id="a-27"></a>二名喜乐。<a id="a-28"></a>三名大喜乐。<a id="a-29"></a>四名爱乐。<a id="a-2A"></a>亦有质多罗波吒梨树。<a id="a-2B"></a>问曰。<a id="a-2C"></a>阿修罗为天趣所摄。<a id="a-2D"></a>为饿鬼趣摄。<a id="a-2E"></a>若是天趣。<a id="a-2F"></a>何以无有得正决定者。<a id="a-2G"></a>若是饿鬼趣者。<a id="a-2H"></a>何以乃与诸天交亲。<a id="a-2I"></a>何以复与诸天战斗。<a id="a-2J"></a>此经复云何通。<a id="a-2K"></a>如说帝释作如是说。<a id="a-2L"></a>毗摩质多罗王。<a id="a-2M"></a>汝本是此处天。<a id="a-2N"></a>答曰。<a id="a-2O"></a>或有说者。<a id="a-2P"></a>此是天趣所摄。<a id="a-2Q"></a>问曰。<a id="a-2R"></a>若然者。<a id="a-2S"></a>何以无有得正决定者。<a id="a-2T"></a>答曰。<a id="a-2U"></a>为谄曲所覆故。<a id="a-2V"></a>其事云何。<a id="a-2W"></a>答曰。<a id="a-2X"></a>彼阿修罗作如是念。<a id="a-2Y"></a>佛偏为诸天。<a id="a-2Z"></a>若佛为说四念处。<a id="a-2a"></a>彼作是念。<a id="a-2b"></a>为我等说四念处。<a id="a-2c"></a>必为诸天说五念处。<a id="a-2d"></a>若佛为说三十七助道法。<a id="a-2e"></a>彼作是念。<a id="a-2f"></a>佛为我等说三十七助道法。<a id="a-2g"></a>必为诸天说三十八助道法。<a id="a-2h"></a>以为如是谄曲心所覆故。<a id="a-2i"></a>不能得正决定。<a id="a-2j"></a>复有说者。<a id="a-2k"></a>是饿鬼趣所摄。<a id="a-2l"></a>问曰。<a id="a-2m"></a>若然者。<a id="a-2n"></a>何以与诸天交亲。<a id="a-2o"></a>答曰。<a id="a-2p"></a>诸天贪美色故。<a id="a-2q"></a>不为族姓。<a id="a-2r"></a>如舍芝阿修罗女。<a id="a-2s"></a>端政无双。<a id="a-2t"></a>是以帝释纳之为妻。<a id="a-2u"></a>亦如头摩紧那罗王女。<a id="a-2v"></a>名曰摩[少/兔]诃利。<a id="a-2w"></a>须陀那菩萨纳之为妻。<a id="a-2x"></a>菩萨是天趣。<a id="a-2y"></a>紧那罗是畜生趣。<a id="a-2z"></a>如此皆为美色。<a id="a-30"></a>不为族姓。<a id="a-31"></a>以何等故。<a id="a-32"></a>复与诸天共战斗耶。<a id="a-33"></a>答曰亦有。<a id="a-34"></a>不如与胜者共斗。<a id="a-35"></a>如奴仆亦与其主。<a id="a-36"></a>而共斗诤。<a id="a-37"></a>狗亦与人诤。<a id="a-38"></a>彼亦如是。<a id="a-39"></a>此经复云何通。<a id="a-3A"></a>如说毗摩质多罗王。<a id="a-3B"></a>汝本是此处天。<a id="a-3C"></a>答曰。<a id="a-3D"></a>毗摩质多罗王。<a id="a-3E"></a>是帝释妇公。<a id="a-3F"></a>以尊重恭敬故。<a id="a-3G"></a>作如是言。</p>
  <p id="a3H">问曰。<a id="a-3I"></a>如拔陀那神女旃陀迦神女旃陀利迦神女伊吒地婆神摩头建陀神等。<a id="a-3J"></a>为是天趣所摄。<a id="a-3K"></a>为饿鬼趣所摄。<a id="a-3L"></a>若是天趣所摄。<a id="a-3M"></a>何以夺人精气。<a id="a-3N"></a>亦断人命。<a id="a-3O"></a>受人祠祀。<a id="a-3P"></a>若是饿鬼趣所摄者。<a id="a-3Q"></a>此经云何通。<a id="a-3R"></a>如偈说。</p>
  <p id="a3S">郁多利莫闹　　毕陵伽亦然</p>
  <p id="a3T">若我见真谛　　汝等亦当得</p>
  <p id="a3U">答曰。<a id="a-3V"></a>或有说者。<a id="a-3W"></a>是天趣所摄。<a id="a-3X"></a>问曰。<a id="a-3Y"></a>若然者。<a id="a-3Z"></a>何以夺人精气。<a id="a-3a"></a>亦断人命。<a id="a-3b"></a>受人祠祀。<a id="a-3c"></a>答曰。<a id="a-3d"></a>彼不夺人精气。<a id="a-3e"></a>亦不断人命。<a id="a-3f"></a>不受人祠祀。<a id="a-3g"></a>彼所将眷属。<a id="a-3h"></a>或有夺人精气者断人命者受人祠祀者。<a id="a-3i"></a>复有说者。<a id="a-3j"></a>是饿鬼趣所摄。<a id="a-3k"></a>问曰。<a id="a-3l"></a>若然者如所说偈。<a id="a-3m"></a>云何通耶。<a id="a-3n"></a>答曰。<a id="a-3o"></a>彼有信向谛心故。<a id="a-3p"></a>实不见谛。<a id="a-3q"></a>于谛中愚。<a id="a-3r"></a>何由能见。<a id="a-3s"></a>如摩头建陀神所说云何通。<a id="a-3t"></a>答曰。<a id="a-3u"></a>此是自高之言。<a id="a-3v"></a>于诸趣中愚。<a id="a-3w"></a>何能见趣差别。<a id="a-3x"></a>但自高故作如是说。<a id="a-3y"></a>如今富者。<a id="a-3z"></a>于奴仆边。<a id="a-40"></a>亦自称高。<a id="a-41"></a>彼亦如是。<a id="a-42"></a>是四天王给使。<a id="a-43"></a>自言我是天生四天王天中。<a id="a-44"></a>诸依地住神。<a id="a-45"></a>彼尽饿鬼趣所摄。<a id="a-46"></a>诸毗舍遮神。<a id="a-47"></a>紧那罗神。<a id="a-48"></a>醯楼索迦神。<a id="a-49"></a>婆楼尼神。<a id="a-4A"></a>奢罗破仇罗神。<a id="a-4B"></a>尽畜生趣所摄。<a id="a-4C"></a>彼虽其形上立。<a id="a-4D"></a>犹有畜生相。<a id="a-4E"></a>或有耳尖。<a id="a-4F"></a>或有着甲。<a id="a-4G"></a>诸夜叉罗刹竭吒富单那鸠槃茶等。<a id="a-4H"></a>尽是饿鬼趣所摄。<a id="a-4I"></a>如说是地狱分是地狱伴侣。<a id="a-4J"></a>命根等心不相应行。<a id="a-4K"></a>此说是地狱众生。<a id="a-4L"></a>或有说者。<a id="a-4M"></a>不应作是说言。<a id="a-4N"></a>是处所得体性得诸入得。<a id="a-4O"></a>应言是地狱分地狱伴侣。<a id="a-4P"></a>复有说者。<a id="a-4Q"></a>应说所以者何。<a id="a-4R"></a>说处所得者诸界得。<a id="a-4S"></a>体性得者诸阴得。<a id="a-4T"></a>诸入得者说内外入得。<a id="a-4U"></a>问曰。<a id="a-4V"></a>若说界阴入得便足。<a id="a-4W"></a>何以复作是说生。<a id="a-4X"></a>地狱众生。<a id="a-4Y"></a>得无记色乃至识。<a id="a-4Z"></a>答曰。<a id="a-4a"></a>为说报果故。<a id="a-4b"></a>以报果故。<a id="a-4c"></a>五道差别。</p>
  <p id="a4d">当言一眼见色。<a id="a-4e"></a>乃至广说。<a id="a-4f"></a>问曰。<a id="a-4g"></a>何以作此论。<a id="a-4h"></a>答曰。<a id="a-4i"></a>为止并义者意故。<a id="a-4j"></a>如尊者昙摩多罗说。<a id="a-4k"></a>眼不见色识见色为止如是意故。<a id="a-4l"></a>言眼见非识见。<a id="a-4m"></a>如犊子部说一眼见色。<a id="a-4n"></a>非二眼一时见。<a id="a-4o"></a>所以者何。<a id="a-4p"></a>以相远故。<a id="a-4q"></a>以捷疾故。<a id="a-4r"></a>人谓两眼一时见色。<a id="a-4s"></a>问曰。<a id="a-4t"></a>若以相远。<a id="a-4u"></a>不得一时见者。<a id="a-4v"></a>身根亦相远。<a id="a-4w"></a>如两臂而能一时觉触。<a id="a-4x"></a>生于身识。<a id="a-4y"></a>两眼亦应尔。<a id="a-4z"></a>是故为止并义者意。<a id="a-50"></a>而作此论。<a id="a-51"></a>复次为断人疑意故。<a id="a-52"></a>而作此论。<a id="a-53"></a>众生两眼相去。<a id="a-54"></a>或半指一指。<a id="a-55"></a>二三四指。<a id="a-56"></a>半尺一尺。<a id="a-57"></a>一肘一寻。<a id="a-58"></a>半拘卢舍。<a id="a-59"></a>一拘卢舍。<a id="a-5A"></a>半由旬。<a id="a-5B"></a>一由旬。<a id="a-5C"></a>二三四由旬。<a id="a-5D"></a>乃至百由旬。<a id="a-5E"></a>如大海中有众生身。<a id="a-5F"></a>或百由旬。<a id="a-5G"></a>或百四十由旬。<a id="a-5H"></a>或二百一十由旬。<a id="a-5I"></a>如色界阿迦腻吒天。<a id="a-5J"></a>身长万六千由旬。<a id="a-5K"></a>如是等众生。<a id="a-5L"></a>两眼相去甚远。<a id="a-5M"></a>有如此事。<a id="a-5N"></a>人生疑心。<a id="a-5O"></a>为二识一时生两眼中。<a id="a-5P"></a>为一眼各有一识耶为一一识眼中生已复生一眼中。<a id="a-5Q"></a>为一识分为二分在两眼中生。<a id="a-5R"></a>为如横木通两眼中耶。<a id="a-5S"></a>若当二识一时生两眼中者。<a id="a-5T"></a>云何不有二心过。<a id="a-5U"></a>若当一眼中生已复生一眼中者。<a id="a-5V"></a>云何不有前后刹那过。<a id="a-5W"></a>若当一识分为二分在二眼中者。<a id="a-5X"></a>云何一识非是分法。<a id="a-5Y"></a>若依身法。<a id="a-5Z"></a>是名身识。<a id="a-5a"></a>若依眼生。<a id="a-5b"></a>是名眼识。<a id="a-5c"></a>若当如横木通两眼中者。<a id="a-5d"></a>云何一识。<a id="a-5e"></a>不亦是身识亦是眼识耶。<a id="a-5f"></a>而此五识。<a id="a-5g"></a>所依各异。<a id="a-5h"></a>所行识界亦异。<a id="a-5i"></a>一识二依。<a id="a-5j"></a>事不应尔。<a id="a-5k"></a>如是二识一时生两眼中。<a id="a-5l"></a>一识生一眼中已。<a id="a-5m"></a>复生一眼中。<a id="a-5n"></a>一识分为二分。<a id="a-5o"></a>在两眼中。<a id="a-5p"></a>如横木通两眼中。<a id="a-5q"></a>皆不应尔。<a id="a-5r"></a>非不依二眼生于一识。<a id="a-5s"></a>而能分别极远微细之色。<a id="a-5t"></a>如此皆是甚深微妙难知之法。<a id="a-5u"></a>欲说甚深微妙难知之法故。<a id="a-5v"></a>而作此论。<a id="a-5w"></a>问曰。<a id="a-5x"></a>云何一识依二眼生。<a id="a-5y"></a>答曰。<a id="a-5z"></a>是识所依法故。<a id="a-60"></a>两眼相去虽远能为一识。<a id="a-61"></a>而作所依。<a id="a-62"></a>俱是眼识所依法故。<a id="a-63"></a>设有百眼。<a id="a-64"></a>而为一识作依者。<a id="a-65"></a>亦无有过。<a id="a-66"></a>如百水精器一面往观则有百面像现。<a id="a-67"></a>彼亦如是。<a id="a-68"></a>虽是二依生于一识行于境界。<a id="a-69"></a>当言一眼见色。<a id="a-6A"></a>乃至广说。<a id="a-6B"></a>答曰。<a id="a-6C"></a>当言两眼见色。<a id="a-6D"></a>应说所以令世人生信。<a id="a-6E"></a>何以故。<a id="a-6F"></a>当言两眼见色。<a id="a-6G"></a>不当言一眼见色。<a id="a-6H"></a>如合一眼。<a id="a-6I"></a>不生净眼识。<a id="a-6J"></a>则不能广见境界。<a id="a-6K"></a>于境界不明不了不净。<a id="a-6L"></a>若开两眼。<a id="a-6M"></a>则生净眼识。<a id="a-6N"></a>则能广见境界。<a id="a-6O"></a>于境界明了清净。<a id="a-6P"></a>设如合一眼不生净眼识。<a id="a-6Q"></a>不广见境界。<a id="a-6R"></a>乃至广说。<a id="a-6S"></a>开两眼亦不生净识。<a id="a-6T"></a>不广见境界。<a id="a-6U"></a>乃至广说者。<a id="a-6V"></a>不当言两眼见色。<a id="a-6W"></a>但一眼见色。<a id="a-6X"></a>生不净识。<a id="a-6Y"></a>不广见境界。<a id="a-6Z"></a>乃至广说。<a id="a-6a"></a>若开两眼。<a id="a-6b"></a>生净眼识能广见境界。<a id="a-6c"></a>乃至广说。<a id="a-6d"></a>是故当言两眼见色不当言一眼见色。<a id="a-6e"></a>合者。<a id="a-6f"></a>若以手以衣以叶。<a id="a-6g"></a>诸余障眼具。<a id="a-6h"></a>坏者。<a id="a-6i"></a>若瞟翳。<a id="a-6j"></a>若赤膜若眼云若生白膜。<a id="a-6k"></a>覆者。<a id="a-6l"></a>为烟尘垢所覆。<a id="a-6m"></a>灭者。<a id="a-6n"></a>若烂败。<a id="a-6o"></a>若虫啖。<a id="a-6p"></a>若堕若破。<a id="a-6q"></a>若消涸。<a id="a-6r"></a>若挑出。<a id="a-6s"></a>若自脱。<a id="a-6t"></a>如眼色。<a id="a-6u"></a>耳声鼻香亦如是。<a id="a-6v"></a>如所依净识则净。<a id="a-6w"></a>所依不净识则不净。<a id="a-6x"></a>实义净者。<a id="a-6y"></a>善识是净。<a id="a-6z"></a>染污是不净。<a id="a-70"></a>或有眼净识不净。<a id="a-71"></a>或有识净眼不净。<a id="a-72"></a>或有眼识俱净。<a id="a-73"></a>或有眼识俱不净。<a id="a-74"></a>眼净识不净者。<a id="a-75"></a>如眼无诸障翳生染污识。<a id="a-76"></a>识净眼不净者。<a id="a-77"></a>如眼有障翳生善识。<a id="a-78"></a>眼识俱净者。<a id="a-79"></a>如眼无障翳生善识。<a id="a-7A"></a>眼识俱不净者。<a id="a-7B"></a>如眼有障翳生染污识。<a id="a-7C"></a>问曰。<a id="a-7D"></a>何故眼耳鼻。<a id="a-7E"></a>有二处所。<a id="a-7F"></a>而舌身无两处所耶。<a id="a-7G"></a>答曰如此诸根。<a id="a-7H"></a>以庄严身。<a id="a-7I"></a>若有二舌。<a id="a-7J"></a>是鄙陋事。<a id="a-7K"></a>世所嫌笑。<a id="a-7L"></a>云何此人而有二舌。<a id="a-7M"></a>如似毒蛇。<a id="a-7N"></a>若有二身。<a id="a-7O"></a>亦是鄙陋为世所笑。<a id="a-7P"></a>云何一人而有二身。<a id="a-7Q"></a>如孪子并。<a id="a-7R"></a>问曰。<a id="a-7S"></a>以何等故。<a id="a-7T"></a>但有二眼二鼻二耳。<a id="a-7U"></a>而不多耶。<a id="a-7V"></a>答曰。<a id="a-7W"></a>如此诸根。<a id="a-7X"></a>以庄严身。<a id="a-7Y"></a>若有多眼。<a id="a-7Z"></a>广说如上。<a id="a-7a"></a>复有说者。<a id="a-7b"></a>若有多眼。<a id="a-7c"></a>则无所益。<a id="a-7d"></a>所以者何。<a id="a-7e"></a>如二眼见色则净。<a id="a-7f"></a>多亦无益。<a id="a-7g"></a>以无益故。<a id="a-7h"></a>唯有二眼。<a id="a-7i"></a>耳鼻亦应如是说。<a id="a-7j"></a>问曰何故二眼二鼻二耳处所。<a id="a-7k"></a>唯说一界一入一根。<a id="a-7l"></a>答曰。<a id="a-7m"></a>行一境界一识所依。<a id="a-7n"></a>以作一事。<a id="a-7o"></a>故说一界。<a id="a-7p"></a>乃至广说。</p>
  <p id="a7q">问曰。<a id="a-7r"></a>为眼见色。<a id="a-7s"></a>为识见。<a id="a-7t"></a>为识相应慧见。<a id="a-7u"></a>为和合见。<a id="a-7v"></a>若眼见者。<a id="a-7w"></a>无识时亦应见。<a id="a-7x"></a>若与余识合时。<a id="a-7y"></a>亦应见。<a id="a-7z"></a>若识见者。<a id="a-80"></a>识即见性。<a id="a-81"></a>亦是识性。<a id="a-82"></a>若识相应慧见者。<a id="a-83"></a>耳识相应慧亦应见应闻。<a id="a-84"></a>若和合见者。<a id="a-85"></a>未尝不和合。<a id="a-86"></a>答曰。<a id="a-87"></a>眼见色。<a id="a-88"></a>而必须识。<a id="a-89"></a>眼有二种。<a id="a-8A"></a>一报眼二长养眼。<a id="a-8B"></a>耳鼻舌身亦如是。<a id="a-8C"></a>色入有三种。<a id="a-8D"></a>有长养报依。<a id="a-8E"></a>香味触亦如是。<a id="a-8F"></a>声有二种。<a id="a-8G"></a>有长养有依。<a id="a-8H"></a>意入有三种。<a id="a-8I"></a>报依刹那。<a id="a-8J"></a>彼苦法忍相应心名曰刹那。<a id="a-8K"></a>法入有四种。<a id="a-8L"></a>有报依刹那物体。<a id="a-8M"></a>物体者。<a id="a-8N"></a>以有无为法故。<a id="a-8O"></a>问曰。<a id="a-8P"></a>颇有唯报眼。<a id="a-8Q"></a>无长养眼。<a id="a-8R"></a>颇有唯长养眼非报眼。<a id="a-8S"></a>答曰。<a id="a-8T"></a>无有。<a id="a-8U"></a>有报眼无长养眼者。<a id="a-8V"></a>如人重人。<a id="a-8W"></a>如墙重墙。<a id="a-8X"></a>报眼长养眼亦如是。<a id="a-8Y"></a>颇唯有长养眼。<a id="a-8Z"></a>无报眼耶。<a id="a-8a"></a>答曰。<a id="a-8b"></a>得天眼者是。<a id="a-8c"></a>或时长养眼有势力。<a id="a-8d"></a>非报眼。<a id="a-8e"></a>或时报眼有势力。<a id="a-8f"></a>非长养眼。<a id="a-8g"></a>或时长养眼报眼有势力。<a id="a-8h"></a>或时长养眼有势力。<a id="a-8i"></a>非报眼者。<a id="a-8j"></a>如少年时眼。<a id="a-8k"></a>或时报眼有势力。<a id="a-8l"></a>非长养眼者。<a id="a-8m"></a>如老病时。<a id="a-8n"></a>彼长养力少。<a id="a-8o"></a>或时长养眼报眼俱有势力者。<a id="a-8p"></a>如中年时。<a id="a-8q"></a>或有众生。<a id="a-8r"></a>长养眼有势力。<a id="a-8s"></a>非报眼。<a id="a-8t"></a>或有报眼有势力。<a id="a-8u"></a>非长养眼。<a id="a-8v"></a>或有长养眼报眼俱有势力。<a id="a-8w"></a>或有长养眼报眼俱无势力。<a id="a-8x"></a>长养眼有势力非报眼者。<a id="a-8y"></a>如富贵人。<a id="a-8z"></a>本眼性劣。<a id="a-90"></a>以种种所须。<a id="a-91"></a>令眼明净。<a id="a-92"></a>或报眼有势力非长养眼者。<a id="a-93"></a>如田作人。<a id="a-94"></a>无种种所须之具。<a id="a-95"></a>本眼自净。<a id="a-96"></a>或有长养眼报眼俱有势力者。<a id="a-97"></a>如富贵人。<a id="a-98"></a>有种种所须之具。<a id="a-99"></a>本眼明净。<a id="a-9A"></a>或长养眼报眼俱无势力者。<a id="a-9B"></a>如田作人。<a id="a-9C"></a>无种种所须之具。<a id="a-9D"></a>本眼不明净。<a id="a-9E"></a>问曰。<a id="a-9F"></a>为长养眼见色多。<a id="a-9G"></a>为报眼见色多。<a id="a-9H"></a>答曰。<a id="a-9I"></a>长养眼见多。<a id="a-9J"></a>所以者何天眼是长养眼故。<a id="a-9K"></a>或时长养眼见净好非报眼。<a id="a-9L"></a>或时报眼见净好非长养眼。<a id="a-9M"></a>或长养眼报眼俱见净好。<a id="a-9N"></a>或时长养眼报眼俱见非净好。<a id="a-9O"></a>问曰。<a id="a-9P"></a>为善行报眼见净好。<a id="a-9Q"></a>为不善行报眼见净好。<a id="a-9R"></a>答曰。<a id="a-9S"></a>总而言之。<a id="a-9T"></a>善行报眼见净好。<a id="a-9U"></a>所以者何善。<a id="a-9V"></a>行报得人。<a id="a-9W"></a>如佛辟支佛转轮圣王。<a id="a-9X"></a>皆是人故。<a id="a-9Y"></a>不善行报是畜生。<a id="a-9Z"></a>是故总而言之。<a id="a-9a"></a>善行报眼见净好。<a id="a-9b"></a>以身言之。<a id="a-9c"></a>或有象见胜人。<a id="a-9d"></a>如人眼。<a id="a-9e"></a>虽是善行报。<a id="a-9f"></a>而有障翳。<a id="a-9g"></a>畜生眼。<a id="a-9h"></a>虽是不善行报。<a id="a-9i"></a>而无障翳。<a id="a-9j"></a>问曰。<a id="a-9k"></a>眼微尘。<a id="a-9l"></a>为次第傍布。<a id="a-9m"></a>为前后重生。<a id="a-9n"></a>若次第傍布。<a id="a-9o"></a>云何不散坏。<a id="a-9p"></a>若前后重生。<a id="a-9q"></a>云何前者不障于后。<a id="a-9r"></a>答曰。<a id="a-9s"></a>或有说者。<a id="a-9t"></a>次第傍布。<a id="a-9u"></a>于黑瞳子上。<a id="a-9v"></a>对诸境界。<a id="a-9w"></a>犹如器中盛水以糠坌上。<a id="a-9x"></a>亦如阿閦花子次第傍生。<a id="a-9y"></a>眼微尘亦如是。<a id="a-9z"></a>问曰。<a id="a-A0"></a>若然者。<a id="a-A1"></a>云何不散坏耶。<a id="a-A2"></a>答曰。<a id="a-A3"></a>薄膜覆故。<a id="a-A4"></a>而不散坏。<a id="a-A5"></a>复有说者。<a id="a-A6"></a>前后重生于黑瞳子上。<a id="a-A7"></a>问曰。<a id="a-A8"></a>若然者。<a id="a-A9"></a>前者云何不障于后。<a id="a-AA"></a>答曰。<a id="a-AB"></a>造色性不相障碍。<a id="a-AC"></a>复有说者。<a id="a-AD"></a>明净色不相障碍。<a id="a-AE"></a>犹如秋时潢水明净不障细针堕底犹故可见。<a id="a-AF"></a>明净色不相障碍。<a id="a-AG"></a>亦复如是。<a id="a-AH"></a>耳微尘住耳孔内。<a id="a-AI"></a>鼻微尘住鼻孔内。<a id="a-AJ"></a>此三根绕头。<a id="a-AK"></a>如着花鬘。<a id="a-AL"></a>舌微尘依舌。<a id="a-AM"></a>如半月像。<a id="a-AN"></a>其中间空犹如毛许。<a id="a-AO"></a>是身根分。<a id="a-AP"></a>余者悉是舌微尘身微尘。<a id="a-AQ"></a>次第而立。<a id="a-AR"></a>复有说者。<a id="a-AS"></a>眼微尘其形如铜杵头。<a id="a-AT"></a>耳微尘在耳孔内。<a id="a-AU"></a>其形如灯器。<a id="a-AV"></a>鼻微尘在鼻孔中。<a id="a-AW"></a>其形如爪甲。<a id="a-AX"></a>舌微尘其形如偃月刀。<a id="a-AY"></a>身微尘其形如大刀。<a id="a-AZ"></a>男根微尘其形如指[打-丁+沓]。<a id="a-Aa"></a>女根微尘。<a id="a-Ab"></a>其形如鼓框。<a id="a-Ac"></a>以如是等因缘。<a id="a-Ad"></a>是佛经说相似喻。<a id="a-Ae"></a>眼根微尘。<a id="a-Af"></a>或时是分。<a id="a-Ag"></a>或时是彼分。<a id="a-Ah"></a>或时是一分。<a id="a-Ai"></a>或时是彼一分。<a id="a-Aj"></a>耳根鼻根舌根微尘亦如是。<a id="a-Ak"></a>身根微尘。<a id="a-Al"></a>或时是彼分。<a id="a-Am"></a>或时是一分。<a id="a-An"></a>或时是彼一分。<a id="a-Ao"></a>无有全是分时。<a id="a-Ap"></a>问曰。<a id="a-Aq"></a>若无全是分时者。<a id="a-Ar"></a>如入冷池水时。<a id="a-As"></a>如入热镬汤时。<a id="a-At"></a>如地狱中十三种猛焰绕身之时。<a id="a-Au"></a>此岂非是耶。<a id="a-Av"></a>答曰。<a id="a-Aw"></a>如此之时。<a id="a-Ax"></a>故是彼分。<a id="a-Ay"></a>所以者何。<a id="a-Az"></a>若身根微尘。<a id="a-B0"></a>尽能生身识者则散坏。<a id="a-B1"></a>色入有二十一种。<a id="a-B2"></a>所谓青黄赤白长短方圆适不适高下。<a id="a-B3"></a>光影明闇。<a id="a-B4"></a>烟云尘雾虚空色。<a id="a-B5"></a>问曰。<a id="a-B6"></a>为缘一色能生眼识。<a id="a-B7"></a>为缘多色能生眼识。<a id="a-B8"></a>若缘一色能生眼识者。<a id="a-B9"></a>此云何通。<a id="a-BA"></a>如说眼能缘五色。<a id="a-BB"></a>若缘多色能生眼识者。<a id="a-BC"></a>云何不有二觉意。<a id="a-BD"></a>有二觉意。<a id="a-BE"></a>则有多体。<a id="a-BF"></a>答曰。<a id="a-BG"></a>缘一种色。<a id="a-BH"></a>能生眼识。<a id="a-BI"></a>问曰。<a id="a-BJ"></a>若然者。<a id="a-BK"></a>能缘五色云何通。<a id="a-BL"></a>尊者和须蜜。<a id="a-BM"></a>答曰。<a id="a-BN"></a>于缘捷疾故。<a id="a-BO"></a>佛说俱缘。<a id="a-BP"></a>如旋火轮。<a id="a-BQ"></a>而实不匝。<a id="a-BR"></a>以捷疾故。<a id="a-BS"></a>而似轮像。<a id="a-BT"></a>彼亦如是。<a id="a-BU"></a>尊者佛陀提婆说曰。<a id="a-BV"></a>于色不决了故言俱缘。<a id="a-BW"></a>如观树林叶。<a id="a-BX"></a>有种种诸色。<a id="a-BY"></a>彼亦如是。<a id="a-BZ"></a>复有说者。<a id="a-Ba"></a>如五色。<a id="a-Bb"></a>能生一色。<a id="a-Bc"></a>见一色时。<a id="a-Bd"></a>名见五色。<a id="a-Be"></a>复次若诸色集聚。<a id="a-Bf"></a>则见多色生一识若诸色别异。<a id="a-Bg"></a>则见一色生一识。</p>
  <p id="aBh">声入有八种有内大因声。<a id="a-Bi"></a>有外大因声。<a id="a-Bj"></a>内大因声有二种。<a id="a-Bk"></a>有适意不适意。<a id="a-Bl"></a>外大因声亦如是。<a id="a-Bm"></a>有众生数。<a id="a-Bn"></a>有非众生数。<a id="a-Bo"></a>众生数有二种。<a id="a-Bp"></a>适意不适意。<a id="a-Bq"></a>非众生数亦如是。<a id="a-Br"></a>为缘一声能生耳识。<a id="a-Bs"></a>为缘多声能生耳识。<a id="a-Bt"></a>若但缘一声能生耳识者。<a id="a-Bu"></a>如今一时能闻五乐声。<a id="a-Bv"></a>亦闻多人诵声。<a id="a-Bw"></a>若缘多声生耳识者。<a id="a-Bx"></a>云何不有二心。<a id="a-By"></a>乃至广说。<a id="a-Bz"></a>答曰。<a id="a-C0"></a>应作是说。<a id="a-C1"></a>缘一声生耳识。<a id="a-C2"></a>问曰。<a id="a-C3"></a>若然者。<a id="a-C4"></a>不于一时闻五乐声及多人诵声耶。<a id="a-C5"></a>答曰。<a id="a-C6"></a>五乐声多人诵声。<a id="a-C7"></a>同是一声。<a id="a-C8"></a>能生耳识。<a id="a-C9"></a>复有说者。<a id="a-CA"></a>若诸声聚集。<a id="a-CB"></a>则缘多声。<a id="a-CC"></a>能生一识。<a id="a-CD"></a>若声别异。<a id="a-CE"></a>则缘一声。<a id="a-CF"></a>而生一识。</p>
  <p id="aCG">香入有四种。<a id="a-CH"></a>有好有恶。<a id="a-CI"></a>好有二种。<a id="a-CJ"></a>有等有增减。<a id="a-CK"></a>恶香亦尔。<a id="a-CL"></a>问曰。<a id="a-CM"></a>为缘一香能生鼻识。<a id="a-CN"></a>为缘多香能生鼻识。<a id="a-CO"></a>若缘一香生鼻识者。<a id="a-CP"></a>如今一时能嗅百种和香。<a id="a-CQ"></a>若缘多香生鼻识者。<a id="a-CR"></a>云何不有二心。<a id="a-CS"></a>乃至广说。<a id="a-CT"></a>答曰。<a id="a-CU"></a>应作是说。<a id="a-CV"></a>缘一香能生鼻识。<a id="a-CW"></a>问曰。<a id="a-CX"></a>若然者。<a id="a-CY"></a>不能一时嗅百种香耶。<a id="a-CZ"></a>答曰。<a id="a-Ca"></a>或有说者。<a id="a-Cb"></a>百种香能生一种香。<a id="a-Cc"></a>生于鼻识。<a id="a-Cd"></a>如是说者好。<a id="a-Ce"></a>如多香聚集。<a id="a-Cf"></a>则嗅多香。<a id="a-Cg"></a>生于一识。<a id="a-Ch"></a>若香别异。<a id="a-Ci"></a>则嗅一香。<a id="a-Cj"></a>能生一识。</p>
  <p id="aCk">味入有六种。<a id="a-Cl"></a>甜酢碱辛苦澹。<a id="a-Cm"></a>问曰。<a id="a-Cn"></a>为缘一味能生舌识。<a id="a-Co"></a>为缘多味能生舌识。<a id="a-Cp"></a>若缘一味能生舌识者。<a id="a-Cq"></a>如今一时能尝百味欢喜丸等。<a id="a-Cr"></a>若缘多味能生舌识者。<a id="a-Cs"></a>云何不有二心。<a id="a-Ct"></a>乃至广说。<a id="a-Cu"></a>答曰。<a id="a-Cv"></a>应作是说。<a id="a-Cw"></a>缘于一味。<a id="a-Cx"></a>能生舌识。<a id="a-Cy"></a>问曰。<a id="a-Cz"></a>若然者。<a id="a-D0"></a>不能一时尝百味欢喜丸耶。<a id="a-D1"></a>答曰。<a id="a-D2"></a>或有说者。<a id="a-D3"></a>百味欢喜丸。<a id="a-D4"></a>能生一种味。<a id="a-D5"></a>生于舌识。<a id="a-D6"></a>如是说者好。<a id="a-D7"></a>如多味聚集。<a id="a-D8"></a>则尝多味。<a id="a-D9"></a>生于一识。<a id="a-DA"></a>若味别异。<a id="a-DB"></a>则尝一味生于一识。</p>
  <p id="aDC">触入有十一种。<a id="a-DD"></a>四大涩滑轻重冷饥渴。<a id="a-DE"></a>问曰。<a id="a-DF"></a>为缘一触能生身识。<a id="a-DG"></a>为缘多触能生身识。<a id="a-DH"></a>答曰。<a id="a-DI"></a>十一种触。<a id="a-DJ"></a>能生十一种身识。<a id="a-DK"></a>复有说者。<a id="a-DL"></a>五触能生一身识。<a id="a-DM"></a>如四大及滑。<a id="a-DN"></a>生一身识。<a id="a-DO"></a>如是四大。<a id="a-DP"></a>乃至及渴。<a id="a-DQ"></a>生一身识。<a id="a-DR"></a>问曰。<a id="a-DS"></a>若然者。<a id="a-DT"></a>云何不名总缘境界。<a id="a-DU"></a>答曰。<a id="a-DV"></a>同一触入故。<a id="a-DW"></a>不名总缘境界。<a id="a-DX"></a>评曰。<a id="a-DY"></a>不应作是说。<a id="a-DZ"></a>如前说者好。</p>
  <p id="aDa">问曰。<a id="a-Db"></a>为嗅尝觉身中香味触。<a id="a-Dc"></a>不若嗅尝觉身中香味触者。<a id="a-Dd"></a>云何檀越所施。<a id="a-De"></a>而有果报。<a id="a-Df"></a>复云何不于一切时嗅尝觉耶。<a id="a-Dg"></a>若嗅尝觉外香味触。<a id="a-Dh"></a>外香味触。<a id="a-Di"></a>与内香味触。<a id="a-Dj"></a>无有因义。<a id="a-Dk"></a>答曰。<a id="a-Dl"></a>应作是说。<a id="a-Dm"></a>能缘内香味触。<a id="a-Dn"></a>问曰。<a id="a-Do"></a>若然者。<a id="a-Dp"></a>云何檀越所施。<a id="a-Dq"></a>而有果报。<a id="a-Dr"></a>云何不一切时嗅尝觉耶。<a id="a-Ds"></a>答曰外香味触。<a id="a-Dt"></a>能发内香味触。<a id="a-Du"></a>以是事故。<a id="a-Dv"></a>名之为食。<a id="a-Dw"></a>复有说者。<a id="a-Dx"></a>亦嗅尝觉触。<a id="a-Dy"></a>内入外入。<a id="a-Dz"></a>若时觉内则不知外。<a id="a-E0"></a>觉外则不知内。<a id="a-E1"></a>问曰。<a id="a-E2"></a>内香味触。<a id="a-E3"></a>体无增减。<a id="a-E4"></a>云何嗅尝觉触。<a id="a-E5"></a>答曰。<a id="a-E6"></a>彼法虽无增减。<a id="a-E7"></a>亦为识所缘所知。</p>
  <p id="aE8">法入有七种。<a id="a-E9"></a>无作假色受想行虚空数缘灭非数缘灭。<a id="a-EA"></a>问曰。<a id="a-EB"></a>为缘一法生意入。<a id="a-EC"></a>为缘多法生意入。<a id="a-ED"></a>答曰。<a id="a-EE"></a>一法亦生。<a id="a-EF"></a>二三乃至多法亦生。<a id="a-EG"></a>唯除自体相应共有。<a id="a-EH"></a>余一切法。<a id="a-EI"></a>能生意识。<a id="a-EJ"></a>曾闻菩萨六识猛利。<a id="a-EK"></a>为知几所法名为猛利。<a id="a-EL"></a>答曰。<a id="a-EM"></a>菩萨宫边。<a id="a-EN"></a>有阿泥卢头舍。<a id="a-EO"></a>舍中次第行列。<a id="a-EP"></a>然五百灯。<a id="a-EQ"></a>菩萨尔时于自宫中。<a id="a-ER"></a>不见彼灯及与灯焰。<a id="a-ES"></a>但见其光。<a id="a-ET"></a>知然五百灯。<a id="a-EU"></a>若一灯灭时。<a id="a-EV"></a>菩萨作是言。<a id="a-EW"></a>彼五百灯中。<a id="a-EX"></a>一灯已灭。<a id="a-EY"></a>以是事故。<a id="a-EZ"></a>言眼识猛利。<a id="a-Ea"></a>阿泥卢头舍中。<a id="a-Eb"></a>有五百伎女。<a id="a-Ec"></a>作乐歌舞。<a id="a-Ed"></a>菩萨闻声。<a id="a-Ee"></a>知有五百伎女中或琴弦绝。<a id="a-Ef"></a>或时睡眠不弹琴时。<a id="a-Eg"></a>菩萨亦知。<a id="a-Eh"></a>是名耳识猛利。<a id="a-Ei"></a>菩萨宫中。<a id="a-Ej"></a>常烧百种和香。<a id="a-Ek"></a>菩萨嗅之。<a id="a-El"></a>便知是百种香。<a id="a-Em"></a>彼合香者。<a id="a-En"></a>欲试菩萨。<a id="a-Eo"></a>于百种中。<a id="a-Ep"></a>或增或减。<a id="a-Eq"></a>若烧香时。<a id="a-Er"></a>菩萨亦知本有百种今增尔所种减尔所种。<a id="a-Es"></a>是名鼻识猛利。<a id="a-Et"></a>菩萨食时。<a id="a-Eu"></a>常有百味欢喜丸。<a id="a-Ev"></a>彼诸使人。<a id="a-Ew"></a>于百味中。<a id="a-Ex"></a>或增或减。<a id="a-Ey"></a>菩萨即知。<a id="a-Ez"></a>以是事故。<a id="a-F0"></a>名舌识猛利。<a id="a-F1"></a>菩萨洗浴时。<a id="a-F2"></a>侍者奉劫波育氎。<a id="a-F3"></a>菩萨触时。<a id="a-F4"></a>即便知彼织[疊*毛]师身有热病。<a id="a-F5"></a>以是事故。<a id="a-F6"></a>名身识猛利。<a id="a-F7"></a>菩萨意根。<a id="a-F8"></a>于一切法。<a id="a-F9"></a>而无挂碍。<a id="a-FA"></a>以是事故。<a id="a-FB"></a>名意识猛利。</p>
  <p id="aFC">问曰。<a id="a-FD"></a>此六根几到境界能知。<a id="a-FE"></a>答曰。<a id="a-FF"></a>到有二种。<a id="a-FG"></a>一者取境界。<a id="a-FH"></a>二者于境界无间。<a id="a-FI"></a>若以取境界言之。<a id="a-FJ"></a>六根尽到。<a id="a-FK"></a>若以无间言之。<a id="a-FL"></a>则三到三不到。<a id="a-FM"></a>三到者。<a id="a-FN"></a>谓鼻舌身根。<a id="a-FO"></a>三不到者。<a id="a-FP"></a>谓眼耳意根。<a id="a-FQ"></a>问曰。<a id="a-FR"></a>若三是不到。<a id="a-FS"></a>而能知者。<a id="a-FT"></a>何故闻近声。<a id="a-FU"></a>而不见近色。<a id="a-FV"></a>尊者和须蜜答曰。<a id="a-FW"></a>彼界法自尔。<a id="a-FX"></a>复有说者。<a id="a-FY"></a>眼能取远境界。<a id="a-FZ"></a>以极近故不见。<a id="a-Fa"></a>问曰。<a id="a-Fb"></a>耳亦是远境界。<a id="a-Fc"></a>何以闻近声。<a id="a-Fd"></a>答曰。<a id="a-Fe"></a>如以铜筹筋安阇那药置黑瞳上。<a id="a-Ff"></a>以近故不见。<a id="a-Fg"></a>若声到耳根微尘上。<a id="a-Fh"></a>亦复不闻。<a id="a-Fi"></a>尊者佛陀提婆说曰。<a id="a-Fj"></a>眼因明故能见近。<a id="a-Fk"></a>则冥夺于明。<a id="a-Fl"></a>是以不见。<a id="a-Fm"></a>如是耳因空故闻声。<a id="a-Fn"></a>鼻因风故嗅香。<a id="a-Fo"></a>舌因水故知味。<a id="a-Fp"></a>身因地坚故觉触。<a id="a-Fq"></a>意因所观故能知法。</p>
  <p id="aFr">问曰。<a id="a-Fs"></a>颇有一微尘作所依。<a id="a-Ft"></a>一微尘为境界。<a id="a-Fu"></a>能生识不。<a id="a-Fv"></a>答曰。<a id="a-Fw"></a>无也。<a id="a-Fx"></a>所以者何。<a id="a-Fy"></a>此五识身。<a id="a-Fz"></a>依有对缘有对。<a id="a-G0"></a>依积聚缘积聚。<a id="a-G1"></a>依和合缘和合。<a id="a-G2"></a>复有说者。<a id="a-G3"></a>如眼识依自分缘自分彼分。<a id="a-G4"></a>耳识亦如是。<a id="a-G5"></a>意识依自分彼分。<a id="a-G6"></a>缘自分彼分。<a id="a-G7"></a>鼻舌身识。<a id="a-G8"></a>依自分缘自分。<a id="a-G9"></a>复有说者。<a id="a-GA"></a>眼识依自界。<a id="a-GB"></a>缘自界他界。<a id="a-GC"></a>耳识亦如是。<a id="a-GD"></a>意识依自界他界。<a id="a-GE"></a>缘自界他界。<a id="a-GF"></a>余三识依自界缘自界(界者三界)。<a id="a-GG"></a>复有说者。<a id="a-GH"></a>眼识依无记缘三种。<a id="a-GI"></a>耳识亦如是。<a id="a-GJ"></a>意识依三种缘三种。<a id="a-GK"></a>余三识依无记缘无记。<a id="a-GL"></a>复有说者。<a id="a-GM"></a>眼识依近缘近远。<a id="a-GN"></a>耳识亦如是。<a id="a-GO"></a>意识依近远缘近远。<a id="a-GP"></a>余三识依近缘近。<a id="a-GQ"></a>所以者何。<a id="a-GR"></a>若三尘与三依合时。<a id="a-GS"></a>三识则生。<a id="a-GT"></a>不合时则不生。<a id="a-GU"></a>复有说者。<a id="a-GV"></a>眼识或所依大所缘小。<a id="a-GW"></a>或所依小所缘大。<a id="a-GX"></a>或所依所缘等。<a id="a-GY"></a>所依大所缘小者。<a id="a-GZ"></a>如见毛端。<a id="a-Ga"></a>所依小所缘大者。<a id="a-Gb"></a>如见大山。<a id="a-Gc"></a>所依所缘等者。<a id="a-Gd"></a>如见蒲桃珠。<a id="a-Ge"></a>耳识亦如是。<a id="a-Gf"></a>意识所依。<a id="a-Gg"></a>虽无大小。<a id="a-Gh"></a>而所缘有大小。<a id="a-Gi"></a>余三识。<a id="a-Gj"></a>所依所缘等。<a id="a-Gk"></a>随香与所依等。<a id="a-Gl"></a>生鼻识。<a id="a-Gm"></a>乃至舌身识亦如是。<a id="a-Gn"></a>或有色虽远而是境界。<a id="a-Go"></a>或有色虽不远而非境界。<a id="a-Gp"></a>有色亦远亦非境界。<a id="a-Gq"></a>有色亦不远亦非不境界。<a id="a-Gr"></a>云何有色虽远而是境界。<a id="a-Gs"></a>如四天王所居宫远。<a id="a-Gt"></a>人眼所不见。<a id="a-Gu"></a>此非不是境界。<a id="a-Gv"></a>以远故人眼不见。<a id="a-Gw"></a>不远亦非境界者。<a id="a-Gx"></a>如梵天在此。<a id="a-Gy"></a>人眼不见。<a id="a-Gz"></a>亦远亦非境界者。<a id="a-H0"></a>如梵天自住宫。<a id="a-H1"></a>亦不远亦非不境界者。<a id="a-H2"></a>除上尔所事。<a id="a-H3"></a>尊者和须蜜说曰。<a id="a-H4"></a>色有四事。<a id="a-H5"></a>故不见极近极远极细障色。<a id="a-H6"></a>迦毗罗弟子。<a id="a-H7"></a>作是说。<a id="a-H8"></a>色有八事。<a id="a-H9"></a>故不见极远极近。<a id="a-HA"></a>根坏意不住。<a id="a-HB"></a>微细障为胜所翳同故不见。<a id="a-HC"></a>问曰。<a id="a-HD"></a>限根为有筋骨皮肉不耶。<a id="a-HE"></a>答曰。<a id="a-HF"></a>无也。<a id="a-HG"></a>是净四大。<a id="a-HH"></a>言有骨等者。<a id="a-HI"></a>是眼根处所。<a id="a-HJ"></a>筋骨皮肉是四入。<a id="a-HK"></a>谓色香味触。</p>
  <p id="aHL">诸过去者。<a id="a-HM"></a>尽不现耶。<a id="a-HN"></a>乃至广说。<a id="a-HO"></a>问曰。<a id="a-HP"></a>何以作此论。<a id="a-HQ"></a>答曰。<a id="a-HR"></a>优陀耶经。<a id="a-HS"></a>是此论本缘。<a id="a-HT"></a>世尊共优陀耶。<a id="a-HU"></a>东方游行。<a id="a-HV"></a>尔时世尊。<a id="a-HW"></a>着一重衣。<a id="a-HX"></a>而自洗浴。</p>
  <p id="aHY">时优陀耶。<a id="a-HZ"></a>给事世尊。<a id="a-Ha"></a>摩拭身体。<a id="a-Hb"></a>优陀耶是菩萨少小亲友。<a id="a-Hc"></a>常为菩萨按摩调身。<a id="a-Hd"></a>今见世尊。<a id="a-He"></a>光明照耀。<a id="a-Hf"></a>胜菩萨时。<a id="a-Hg"></a>生于尊敬欢喜之心。<a id="a-Hh"></a>白佛言。<a id="a-Hi"></a>世尊。<a id="a-Hj"></a>我今欲以龙喻之。<a id="a-Hk"></a>偈赞叹世尊。<a id="a-Hl"></a>世尊告言。<a id="a-Hm"></a>随意说之。<a id="a-Hn"></a>时优陀耶便说此偈。</p>
  <p id="aHo">一切结过去　　于林离林来</p>
  <p id="aHp">出欲生喜乐　　犹如山顶金</p>
  <p id="aHq">一切结过去者。<a id="a-Hr"></a>过去有二种。<a id="a-Hs"></a>一世过去。<a id="a-Ht"></a>二巧便过去。<a id="a-Hu"></a>世尊于诸结得解脱。<a id="a-Hv"></a>是名结过去。<a id="a-Hw"></a>于林离林来者。<a id="a-Hx"></a>林名居家。<a id="a-Hy"></a>离林来者。<a id="a-Hz"></a>所谓出家。<a id="a-I0"></a>于林来出家。<a id="a-I1"></a>故名于林离林来。<a id="a-I2"></a>出欲生喜乐者。<a id="a-I3"></a>欲有二种。<a id="a-I4"></a>一烦恼欲。<a id="a-I5"></a>二境界欲。<a id="a-I6"></a>出者。<a id="a-I7"></a>出家欲烦乱。<a id="a-I8"></a>生喜乐者。<a id="a-I9"></a>身心寂静。<a id="a-IA"></a>是名出欲生喜乐。<a id="a-IB"></a>犹如山顶金者。<a id="a-IC"></a>山者日出处山也。<a id="a-ID"></a>金者日也。<a id="a-IE"></a>如日在山顶出时其光明净。<a id="a-IF"></a>世尊于诸烦恼使垢山顶。<a id="a-IG"></a>出时其光明净。<a id="a-IH"></a>亦复如是。<a id="a-II"></a>复有说者。<a id="a-IJ"></a>山者黑沙山也。<a id="a-IK"></a>金者金沙山也。<a id="a-IL"></a>若除黑沙山。<a id="a-IM"></a>则金沙山。<a id="a-IN"></a>其光明净。<a id="a-IO"></a>世尊亦尔。<a id="a-IP"></a>除去一切烦恼使垢黑沙之山。<a id="a-IQ"></a>则力无畏念处大悲金沙之山。<a id="a-IR"></a>其光明净。<a id="a-IS"></a>是故说犹如山顶金。<a id="a-IT"></a>是名过去非不现。<a id="a-IU"></a>所以者何。<a id="a-IV"></a>如来身犹现在故。<a id="a-IW"></a>或有不现非过去者。<a id="a-IX"></a>犹如有一。<a id="a-IY"></a>若以神足。<a id="a-IZ"></a>若以咒术。<a id="a-Ia"></a>乃至广说。<a id="a-Ib"></a>若以神足者。<a id="a-Ic"></a>尔时世尊入如是三昧。<a id="a-Id"></a>于梵世中。<a id="a-Ie"></a>放大光明。<a id="a-If"></a>普令周遍。<a id="a-Ig"></a>出大音声。<a id="a-Ih"></a>令梵天王及诸梵众。<a id="a-Ii"></a>普使闻知。<a id="a-Ij"></a>而无见者。<a id="a-Ik"></a>如尊者目连入如是三昧。<a id="a-Il"></a>能令提婆达多不见其身。<a id="a-Im"></a>问曰。<a id="a-In"></a>此神足于谁不现。<a id="a-Io"></a>答曰。<a id="a-Ip"></a>佛于一切众生边不现。<a id="a-Iq"></a>辟支佛除佛。<a id="a-Ir"></a>余一切众生边不现。<a id="a-Is"></a>舍利弗除佛辟支佛。<a id="a-It"></a>余一切众生边不现。<a id="a-Iu"></a>目犍连除佛辟支佛舍利弗。<a id="a-Iv"></a>余一切众生边不现。<a id="a-Iw"></a>乃至利根于钝根边。<a id="a-Ix"></a>能令不现。<a id="a-Iy"></a>咒术者诸仙人。<a id="a-Iz"></a>结如是咒。<a id="a-J0"></a>有能诵者。<a id="a-J1"></a>令身不现。<a id="a-J2"></a>彼神足者。<a id="a-J3"></a>于咒术边。<a id="a-J4"></a>令身不现。<a id="a-J5"></a>咒术不能于神足边令身不现。<a id="a-J6"></a>问曰。<a id="a-J7"></a>咒术还于咒术。<a id="a-J8"></a>能令身不现耶。<a id="a-J9"></a>答曰。<a id="a-JA"></a>能如善咒术者。<a id="a-JB"></a>于不善咒术边。<a id="a-JC"></a>能令身不现。<a id="a-JD"></a>药草者有如是药草。<a id="a-JE"></a>人若执之。<a id="a-JF"></a>令身不现。<a id="a-JG"></a>如毗舍遮鸠槃荼等咒术者。<a id="a-JH"></a>能于持药草者边。<a id="a-JI"></a>令身不现。<a id="a-JJ"></a>持药草者。<a id="a-JK"></a>于咒术者边。<a id="a-JL"></a>不能令身不现。<a id="a-JM"></a>何以故。<a id="a-JN"></a>咒术力能取药草故。<a id="a-JO"></a>生得处者。<a id="a-JP"></a>如地狱生得处。<a id="a-JQ"></a>不能令身不现。<a id="a-JR"></a>若当能令身不现者。<a id="a-JS"></a>乃至须臾不住地狱中受苦。<a id="a-JT"></a>复有说者。<a id="a-JU"></a>虽于地狱卒边不能令身不现。<a id="a-JV"></a>能于余处令身不现。<a id="a-JW"></a>畜生饿鬼天。<a id="a-JX"></a>亦能令身不现。<a id="a-JY"></a>问曰。<a id="a-JZ"></a>如是各各能于谁令身不现。<a id="a-Ja"></a>答曰。<a id="a-Jb"></a>或有说者。<a id="a-Jc"></a>地狱还于地狱。<a id="a-Jd"></a>令身不现。<a id="a-Je"></a>畜生于畜生地狱。<a id="a-Jf"></a>能令身不现。<a id="a-Jg"></a>饿鬼能于饿鬼畜生地狱。<a id="a-Jh"></a>令身不现。<a id="a-Ji"></a>天于五道。<a id="a-Jj"></a>能令身不现。<a id="a-Jk"></a>评曰。<a id="a-Jl"></a>应作是说。<a id="a-Jm"></a>地狱能于五道。<a id="a-Jn"></a>令身不现。<a id="a-Jo"></a>乃至天能于五道。<a id="a-Jp"></a>令身不现。<a id="a-Jq"></a>所谓障隔也。<a id="a-Jr"></a>是谓不现非过去。<a id="a-Js"></a>云何过去亦不现耶。<a id="a-Jt"></a>诸法生始生。<a id="a-Ju"></a>乃至过去过去世摄。<a id="a-Jv"></a>如此尽明生法。<a id="a-Jw"></a>是谓过去亦不现。<a id="a-Jx"></a>云何非过去非不现。<a id="a-Jy"></a>答曰。<a id="a-Jz"></a>除上尔所事。<a id="a-K0"></a>诸法第一第二第三句已称已说已行已立名字者。<a id="a-K1"></a>除诸余法未称未说未行未作名字者。<a id="a-K2"></a>作第四句。<a id="a-K3"></a>彼已说者。<a id="a-K4"></a>是何等耶。<a id="a-K5"></a>答曰。<a id="a-K6"></a>所谓一切过去现在世中。<a id="a-K7"></a>取如来身及障隔不现者。<a id="a-K8"></a>其余现在法。<a id="a-K9"></a>一切未来世法。<a id="a-KA"></a>无为法在在者。<a id="a-KB"></a>作第四句。<a id="a-KC"></a>是谓非过去非不现。<a id="a-KD"></a>问曰。<a id="a-KE"></a>以何等故。<a id="a-KF"></a>此中不说结不现耶。<a id="a-KG"></a>答曰。<a id="a-KH"></a>处处有说结是尽是灭。<a id="a-KI"></a>无有处说结不现。<a id="a-KJ"></a>如此四句。<a id="a-KK"></a>亦依世俗法。<a id="a-KL"></a>亦依佛经。<a id="a-KM"></a>亦依世谛。<a id="a-KN"></a>亦依第一义谛。</p>
  <p id="aKO">诸过去者彼尽耶。<a id="a-KP"></a>乃至广说。<a id="a-KQ"></a>过去不尽者。<a id="a-KR"></a>如长老优陀耶所说。<a id="a-KS"></a>广说如上。<a id="a-KT"></a>尽不过去者。<a id="a-KU"></a>如世尊言。<a id="a-KV"></a>此比丘。<a id="a-KW"></a>尽地狱趣。<a id="a-KX"></a>乃至广说。<a id="a-KY"></a>问曰。<a id="a-KZ"></a>地狱畜生饿鬼。<a id="a-Ka"></a>即说地狱畜生饿鬼尽。<a id="a-Kb"></a>何以复言不堕恶道恶趣耶。<a id="a-Kc"></a>答曰。<a id="a-Kd"></a>更无未曾有事。<a id="a-Ke"></a>言不堕恶道者。<a id="a-Kf"></a>即是尽地狱畜生饿鬼。<a id="a-Kg"></a>但前广说。<a id="a-Kh"></a>后是略说。<a id="a-Ki"></a>文虽有异义无异也。<a id="a-Kj"></a>复有说者。<a id="a-Kk"></a>前是广说后是略说。<a id="a-Kl"></a>前说是解后说不解。<a id="a-Km"></a>复有说者。<a id="a-Kn"></a>尽是地狱畜生饿鬼。<a id="a-Ko"></a>如前说不堕恶道恶趣者。<a id="a-Kp"></a>是黄门般吒。<a id="a-Kq"></a>无形二形。<a id="a-Kr"></a>所以者何。<a id="a-Ks"></a>此亦是人中恶道恶趣故。<a id="a-Kt"></a>复有说者。<a id="a-Ku"></a>尽地狱等。<a id="a-Kv"></a>如前说不堕恶道恶趣者。<a id="a-Kw"></a>是不断善根。<a id="a-Kx"></a>所以者何。<a id="a-Ky"></a>若断善根。<a id="a-Kz"></a>即是恶道恶趣故。<a id="a-L0"></a>如说。<a id="a-L1"></a>身坏命终。<a id="a-L2"></a>如掷真珠须。<a id="a-L3"></a>堕恶道中。<a id="a-L4"></a>复有说者。<a id="a-L5"></a>尽地狱等。<a id="a-L6"></a>如前说不堕恶道恶趣者。<a id="a-L7"></a>说十二非律仪家。<a id="a-L8"></a>所以者何。<a id="a-L9"></a>此亦是恶趣故。<a id="a-LA"></a>复有说者。<a id="a-LB"></a>尽地狱等。<a id="a-LC"></a>如前说不堕恶道恶趣者。<a id="a-LD"></a>说恶道恶趣因。<a id="a-LE"></a>以因说果故。<a id="a-LF"></a>如世尊言。<a id="a-LG"></a>汝等比丘。<a id="a-LH"></a>若见有人作身口意恶业。<a id="a-LI"></a>当知是地狱趣。<a id="a-LJ"></a>复有说者。<a id="a-LK"></a>尽地狱等。<a id="a-LL"></a>如前说不堕者。<a id="a-LM"></a>说地狱趣。<a id="a-LN"></a>所以者何。<a id="a-LO"></a>不能成就善果故。<a id="a-LP"></a>恶道者。<a id="a-LQ"></a>是饿鬼趣。<a id="a-LR"></a>所以者何。<a id="a-LS"></a>于一切时。<a id="a-LT"></a>常乏少所须故。<a id="a-LU"></a>恶趣者。<a id="a-LV"></a>是畜生趣。<a id="a-LW"></a>所以者何。<a id="a-LX"></a>有众生。<a id="a-LY"></a>生彼趣中。<a id="a-LZ"></a>世界成时受身。<a id="a-La"></a>乃至世界坏时命终。<a id="a-Lb"></a>复有说者。<a id="a-Lc"></a>不堕者。<a id="a-Ld"></a>尽说三恶道。<a id="a-Le"></a>如畜生饿鬼中。<a id="a-Lf"></a>虽有成就善果者少。<a id="a-Lg"></a>恶道者。<a id="a-Lh"></a>尽说三恶道。<a id="a-Li"></a>以人天言之。<a id="a-Lj"></a>尽是恶道。<a id="a-Lk"></a>恶趣者。<a id="a-Ll"></a>亦尽说三恶道。<a id="a-Lm"></a>以身心生其中故。<a id="a-Ln"></a>尽地狱趣。<a id="a-Lo"></a>乃至广说。<a id="a-Lp"></a>问曰。<a id="a-Lq"></a>如今地狱镬汤狱卒等犹在。<a id="a-Lr"></a>何以言尽。<a id="a-Ls"></a>答曰。<a id="a-Lt"></a>或有说者。<a id="a-Lu"></a>不往不生故言尽。<a id="a-Lv"></a>不往者不复往彼处。<a id="a-Lw"></a>不往者不复生地狱阴界入。<a id="a-Lx"></a>复有说者。<a id="a-Ly"></a>彼圣人不生故言尽。<a id="a-Lz"></a>彼诸阴界入。<a id="a-M0"></a>住不生法故。<a id="a-M1"></a>复有说者。<a id="a-M2"></a>得非数缘灭故言尽。<a id="a-M3"></a>问曰。<a id="a-M4"></a>彼亦尽天趣。<a id="a-M5"></a>亦尽人趣。<a id="a-M6"></a>尽天趣者。<a id="a-M7"></a>不生无想天。<a id="a-M8"></a>尽人趣者。<a id="a-M9"></a>不生郁单越。<a id="a-MA"></a>何以但言尽地狱等趣。<a id="a-MB"></a>答曰。<a id="a-MC"></a>以都尽故说尽。<a id="a-MD"></a>不都尽故说不尽。<a id="a-ME"></a>过去亦尽者。<a id="a-MF"></a>诸行始生。<a id="a-MG"></a>广说如上。<a id="a-MH"></a>亦不过去不尽者。<a id="a-MI"></a>除上尔所事。<a id="a-MJ"></a>如前广说。<a id="a-MK"></a>已说者一切过去现世有如来身。<a id="a-ML"></a>未来世中圣人堕恶趣阴界入住。<a id="a-MM"></a>不生者余未来现在法。<a id="a-MN"></a>无为法在在者。<a id="a-MO"></a>作第四句。<a id="a-MP"></a>此说世尽四句。<a id="a-MQ"></a>今当说结尽四句。</p>
  <p id="aMR">复次今当说结。<a id="a-MS"></a>结有过去不尽。<a id="a-MT"></a>乃至广说。<a id="a-MU"></a>结过去不尽者。<a id="a-MV"></a>诸过去结。<a id="a-MW"></a>不断不知不灭不吐。<a id="a-MX"></a>不断者不以圣道断诸结得。<a id="a-MY"></a>不知者不证解脱得。<a id="a-MZ"></a>复有说者。<a id="a-Ma"></a>不断者是断知。<a id="a-Mb"></a>不知者是智知。<a id="a-Mc"></a>不灭者不得数缘灭。<a id="a-Md"></a>不吐者不断诸结得。<a id="a-Me"></a>不证无为得。<a id="a-Mf"></a>复有说者。<a id="a-Mg"></a>不吐者不舍弃。<a id="a-Mh"></a>彼不断等。<a id="a-Mi"></a>复是何耶。<a id="a-Mj"></a>答曰。<a id="a-Mk"></a>具缚人。<a id="a-Ml"></a>见道修道所断结是也。<a id="a-Mm"></a>圣人若住苦法忍时亦尔。<a id="a-Mn"></a>苦比智生。<a id="a-Mo"></a>余有四种结。<a id="a-Mp"></a>如是次第。<a id="a-Mq"></a>乃至道比智生。<a id="a-Mr"></a>余有一种见谛具足。<a id="a-Ms"></a>修道所断。<a id="a-Mt"></a>随相而说。<a id="a-Mu"></a>尽不过去者。<a id="a-Mv"></a>诸结已断已知已灭已吐。<a id="a-Mw"></a>断者以圣道断诸结得。<a id="a-Mx"></a>已知者证解脱得。<a id="a-My"></a>复有说者。<a id="a-Mz"></a>已断者所谓断知。<a id="a-N0"></a>乃至广说。<a id="a-N1"></a>断等复是何耶。<a id="a-N2"></a>答曰。<a id="a-N3"></a>阿罗汉三界结使断。<a id="a-N4"></a>乃至广说。<a id="a-N5"></a>断等复是何耶。<a id="a-N6"></a>答曰。<a id="a-N7"></a>阿罗汉三界结使断。<a id="a-N8"></a>乃至欲界凡夫结使断。<a id="a-N9"></a>应随相说。<a id="a-NA"></a>过去亦尽者。<a id="a-NB"></a>诸过去结已断。<a id="a-NC"></a>乃至广说。<a id="a-ND"></a>断者以圣道断。<a id="a-NE"></a>乃至广说。<a id="a-NF"></a>不过去亦不尽者。<a id="a-NG"></a>诸未来结不断。<a id="a-NH"></a>乃至广说。<a id="a-NI"></a>诸过去尽灭耶。<a id="a-NJ"></a>乃至广说。<a id="a-NK"></a>作四句。<a id="a-NL"></a>过去不灭者。<a id="a-NM"></a>如长老优陀耶言。<a id="a-NN"></a>乃至广说。<a id="a-NO"></a>是谓过去不灭。<a id="a-NP"></a>灭不过去者。<a id="a-NQ"></a>当说小事。<a id="a-NR"></a>小舍言舍灭。<a id="a-NS"></a>乃至广说。<a id="a-NT"></a>此是世所传。<a id="a-NU"></a>如东方人小舍言舍灭。<a id="a-NV"></a>乃至小眼见色言眼灭。<a id="a-NW"></a>故作是说。<a id="a-NX"></a>颇有灭眼能见色耶。<a id="a-NY"></a>答曰。<a id="a-NZ"></a>有。<a id="a-Na"></a>如此者是也。<a id="a-Nb"></a>是名灭不过去。<a id="a-Nc"></a>过去亦灭者。<a id="a-Nd"></a>诸行生始生。<a id="a-Ne"></a>广说如上。<a id="a-Nf"></a>不过去亦不灭者。<a id="a-Ng"></a>除上尔所事。<a id="a-Nh"></a>广说如上。<a id="a-Ni"></a>已说者是何。<a id="a-Nj"></a>一切过去法。<a id="a-Nk"></a>现在有佛身及小灭。<a id="a-Nl"></a>余现在法未来世及无为法在在者。<a id="a-Nm"></a>作第四句。</p>
  <p id="aNn">复次今当说结。<a id="a-No"></a>乃至广说。<a id="a-Np"></a>前四句明世灭。<a id="a-Nq"></a>今四句明数缘灭结。<a id="a-Nr"></a>或过去不灭。<a id="a-Ns"></a>乃至作四句。<a id="a-Nt"></a>广说如上。<a id="a-Nu"></a>问曰。<a id="a-Nv"></a>以何等故。<a id="a-Nw"></a>但说结不说结法。<a id="a-Nx"></a>答曰。<a id="a-Ny"></a>或有说者。<a id="a-Nz"></a>作结者意欲尔。<a id="a-O0"></a>乃至结说。<a id="a-O1"></a>复有说者。<a id="a-O2"></a>若说结当知亦说结法。<a id="a-O3"></a>所以者何。<a id="a-O4"></a>同一对治断故。<a id="a-O5"></a>复有说者。<a id="a-O6"></a>若缘结法。<a id="a-O7"></a>皆为结故。<a id="a-O8"></a>复有说者。<a id="a-O9"></a>结一向染污故说。<a id="a-OA"></a>结法染污不染污故不说。<a id="a-OB"></a>复有说者。<a id="a-OC"></a>若与圣道相妨者说。<a id="a-OD"></a>善有漏不隐没无记法。<a id="a-OE"></a>不与圣道相妨。<a id="a-OF"></a>所以者何。<a id="a-OG"></a>善有漏法。<a id="a-OH"></a>于道有出有入。<a id="a-OI"></a>于定亦有出有入。<a id="a-OJ"></a>不隐没无记。<a id="a-OK"></a>与圣道作所依。<a id="a-OL"></a>烦恼与圣道相妨。<a id="a-OM"></a>所以应断。<a id="a-ON"></a>若断烦恼。<a id="a-OO"></a>彼法亦断以同对治断故。<a id="a-OP"></a>譬如灯明。<a id="a-OQ"></a>不与炷油器相妨。<a id="a-OR"></a>唯与闇相妨。<a id="a-OS"></a>欲坏闇故。<a id="a-OT"></a>烧炷尽油热器。<a id="a-OU"></a>如是有漏善法。<a id="a-OV"></a>不与无漏道相妨犹如灯炷油。<a id="a-OW"></a>不隐没无记法。<a id="a-OX"></a>不与无漏道相妨如器。<a id="a-OY"></a>是以说结不说结法。<a id="a-OZ"></a>如王不与自国自军相妨。<a id="a-Oa"></a>与他国他军相妨。<a id="a-Ob"></a>为坏他军故。<a id="a-Oc"></a>亦少自损国。<a id="a-Od"></a>少自坏军。<a id="a-Oe"></a>如有漏善法。<a id="a-Of"></a>不与无漏道相妨。<a id="a-Og"></a>犹如自军。<a id="a-Oh"></a>不隐没无记法。<a id="a-Oi"></a>犹如自国。<a id="a-Oj"></a>如是若说断结。<a id="a-Ok"></a>当知结法亦断。<a id="a-Ol"></a>复有说者。<a id="a-Om"></a>若断害烦恼。<a id="a-On"></a>亦断害生死。<a id="a-Oo"></a>以是故说结不说结法。<a id="a-Op"></a>如结结法。<a id="a-Oq"></a>受受法使使法垢垢法缠缠法亦如是。</p>
  <p id="aOr">若苦生疑。<a id="a-Os"></a>乃至广说。<a id="a-Ot"></a>问曰。<a id="a-Ou"></a>何故作此论。<a id="a-Ov"></a>答曰。<a id="a-Ow"></a>此是佛经。<a id="a-Ox"></a>如经说。<a id="a-Oy"></a>有事论婆罗门。<a id="a-Oz"></a>往诣佛所。<a id="a-P0"></a>作如是问。<a id="a-P1"></a>沙门瞿昙。<a id="a-P2"></a>甚为希有。<a id="a-P3"></a>是疑难度。<a id="a-P4"></a>非是易度。<a id="a-P5"></a>佛语婆罗门。<a id="a-P6"></a>如是。<a id="a-P7"></a>如是甚为希有。<a id="a-P8"></a>是疑难度。<a id="a-P9"></a>非是易度。<a id="a-PA"></a>婆罗门于意云何。<a id="a-PB"></a>古昔诸婆罗门。<a id="a-PC"></a>作韦陀者。<a id="a-PD"></a>造咒术者。<a id="a-PE"></a>一名阿吒驹。<a id="a-PF"></a>二名傍摩驹。<a id="a-PG"></a>三名傍摩提婆。<a id="a-PH"></a>四名毗婆蜜哆。<a id="a-PI"></a>五名阇婆阿尼。<a id="a-PJ"></a>六名阿祈罗。<a id="a-PK"></a>七名婆罗池殊。<a id="a-PL"></a>八名婆私吒。<a id="a-PM"></a>九名迦葉。<a id="a-PN"></a>十名毗浮。<a id="a-PO"></a>如是等皆不断疑心。<a id="a-PP"></a>而便命终。<a id="a-PQ"></a>婆罗门以是因缘故。<a id="a-PR"></a>当知疑心难断难度。<a id="a-PS"></a>佛经说疑。<a id="a-PT"></a>不广分别。<a id="a-PU"></a>佛经是此论根本因缘。<a id="a-PV"></a>彼中未说者。<a id="a-PW"></a>今当尽说。<a id="a-PX"></a>故作此论。<a id="a-PY"></a>若苦生疑。<a id="a-PZ"></a>乃至广说。<a id="a-Pa"></a>此是甚深微细。<a id="a-Pb"></a>难可显现。<a id="a-Pc"></a>若缘此苦如是之间。<a id="a-Pd"></a>多心已过。<a id="a-Pe"></a>以是事故。<a id="a-Pf"></a>尊者迦旃延子。<a id="a-Pg"></a>说苦法忍生。<a id="a-Ph"></a>乃至道比智生。<a id="a-Pi"></a>于其中间。<a id="a-Pj"></a>有六十刹那现。<a id="a-Pk"></a>其性速疾有苦邪。<a id="a-Pl"></a>是一意无苦邪。<a id="a-Pm"></a>是二意彼邪字者。<a id="a-Pn"></a>以成疑义。<a id="a-Po"></a>所以者何。<a id="a-Pp"></a>若无邪字者。<a id="a-Pq"></a>有苦是正见。<a id="a-Pr"></a>无苦是邪见。<a id="a-Ps"></a>如是以邪字成。<a id="a-Pt"></a>于苦疑亦应以邪字。<a id="a-Pu"></a>乃至成于道疑。<a id="a-Pv"></a>如此八心。<a id="a-Pw"></a>是最少者。<a id="a-Px"></a>若缘谛生疑。<a id="a-Py"></a>亦有多心。<a id="a-Pz"></a>颇有一意。<a id="a-Q0"></a>是疑非疑。<a id="a-Q1"></a>乃至广说。<a id="a-Q2"></a>问曰。<a id="a-Q3"></a>何以作此论。<a id="a-Q4"></a>为以自体。<a id="a-Q5"></a>为以境界。<a id="a-Q6"></a>若以自体者。<a id="a-Q7"></a>疑心相应法。<a id="a-Q8"></a>犹豫是疑。<a id="a-Q9"></a>慧是非疑。<a id="a-QA"></a>若以境界者。<a id="a-QB"></a>一切凡夫。<a id="a-QC"></a>于如来身疑。<a id="a-QD"></a>一切圣于如来身不疑。<a id="a-QE"></a>若作是说。<a id="a-QF"></a>颇有一意。<a id="a-QG"></a>是疑非疑。<a id="a-QH"></a>何以答言无。<a id="a-QI"></a>答曰。<a id="a-QJ"></a>所问者。<a id="a-QK"></a>颇有一意。<a id="a-QL"></a>是疑非疑。<a id="a-QM"></a>是疑者。<a id="a-QN"></a>一意犹豫。<a id="a-QO"></a>亦是决定邪。<a id="a-QP"></a>非疑者。<a id="a-QQ"></a>一意决定。<a id="a-QR"></a>亦是犹豫邪。<a id="a-QS"></a>是故答曰无邪。<a id="a-QT"></a>是苦邪此心是疑是苦。<a id="a-QU"></a>此心非疑。<a id="a-QV"></a>是正见无苦邪。<a id="a-QW"></a>此心是疑无苦此心非疑是邪见。<a id="a-QX"></a>如是有四正见。<a id="a-QY"></a>有四邪见。<a id="a-QZ"></a>有八疑。<a id="a-Qa"></a>问曰。<a id="a-Qb"></a>此八疑心。<a id="a-Qc"></a>几能生正决定。<a id="a-Qd"></a>几能生邪决定。<a id="a-Qe"></a>答曰。<a id="a-Qf"></a>四能生正决定。<a id="a-Qg"></a>四能生邪决定。<a id="a-Qh"></a>问曰。<a id="a-Qi"></a>何等人疑。<a id="a-Qj"></a>能生正决定。<a id="a-Qk"></a>何等人疑。<a id="a-Ql"></a>能生邪决定。<a id="a-Qm"></a>答曰。<a id="a-Qn"></a>有人喜亲近善知识。<a id="a-Qo"></a>乐听闻法。<a id="a-Qp"></a>有人不喜亲近善知识。<a id="a-Qq"></a>不乐闻法。<a id="a-Qr"></a>若人喜亲近善知识。<a id="a-Qs"></a>乐听闻法者。<a id="a-Qt"></a>如此人疑。<a id="a-Qu"></a>能生正决定。<a id="a-Qv"></a>有人不喜亲近善知识不乐闻法者。<a id="a-Qw"></a>如此人疑。<a id="a-Qx"></a>能生邪决定。<a id="a-Qy"></a>复有说者。<a id="a-Qz"></a>有人多与内道人共住。<a id="a-R0"></a>有人多与外道人共住。<a id="a-R1"></a>若多与内道人共住者。<a id="a-R2"></a>如此人疑能生正决定。<a id="a-R3"></a>若多与外道人共住者。<a id="a-R4"></a>如此人疑。<a id="a-R5"></a>能生邪决定。<a id="a-R6"></a>复有说者。<a id="a-R7"></a>有人多好习内道经。<a id="a-R8"></a>有人多好习外书。<a id="a-R9"></a>若好习内道经者。<a id="a-RA"></a>如是人疑。<a id="a-RB"></a>能生正决定若好习外书者。<a id="a-RC"></a>如此人疑。<a id="a-RD"></a>能生邪决定。</p>
  <p id="aRE">有三种冥身。<a id="a-RF"></a>所谓于过去世疑犹豫。<a id="a-RG"></a>现在未来亦如是。<a id="a-RH"></a>问曰。<a id="a-RI"></a>如疑性。<a id="a-RJ"></a>非是无明。<a id="a-RK"></a>何以说是冥身。<a id="a-RL"></a>答曰。<a id="a-RM"></a>与无明相似故。<a id="a-RN"></a>无有法非无明而与无明相似如疑者。<a id="a-RO"></a>是故说疑是冥身。<a id="a-RP"></a>复有说者。<a id="a-RQ"></a>冥是无明。<a id="a-RR"></a>彼疑是其处所。<a id="a-RS"></a>是其舍宅。<a id="a-RT"></a>复有说者。<a id="a-RU"></a>疑是住处故。<a id="a-RV"></a>所以者何。<a id="a-RW"></a>若身中有疑。<a id="a-RX"></a>必有无明。<a id="a-RY"></a>如世人言。<a id="a-RZ"></a>以亲他故言。<a id="a-Ra"></a>汝即是我身。<a id="a-Rb"></a>复有说者。<a id="a-Rc"></a>同是一法。<a id="a-Rd"></a>所以者何。<a id="a-Re"></a>俱是不决定故。<a id="a-Rf"></a>问曰。<a id="a-Rg"></a>以何等故。<a id="a-Rh"></a>世尊说缘世生疑是冥身。<a id="a-Ri"></a>不说缘无为是冥身耶。<a id="a-Rj"></a>答曰。<a id="a-Rk"></a>或有说者。<a id="a-Rl"></a>世是粗法。<a id="a-Rm"></a>现可了知。<a id="a-Rn"></a>若于世脱失诸圣说是冥身。<a id="a-Ro"></a>无为法微细。<a id="a-Rp"></a>不可现得了知。<a id="a-Rq"></a>是故诸圣不说是冥身。<a id="a-Rr"></a>如人昼行脱失。<a id="a-Rs"></a>为世人所呵笑。<a id="a-Rt"></a>如人夜行脱失。<a id="a-Ru"></a>则不为世所呵笑。<a id="a-Rv"></a>彼亦如是。<a id="a-Rw"></a>复有说者。<a id="a-Rx"></a>为诸外道故。<a id="a-Ry"></a>缘世生疑。<a id="a-Rz"></a>说是冥身。<a id="a-S0"></a>诸外道偏愚于世。<a id="a-S1"></a>我曾在过去世不。<a id="a-S2"></a>乃至广说。<a id="a-S3"></a>是故说疑世是冥身。<a id="a-S4"></a>复有说者。<a id="a-S5"></a>疑心多缘世生少缘无为生。<a id="a-S6"></a>复有说者。<a id="a-S7"></a>世乃至小儿。<a id="a-S8"></a>犹于中愚。<a id="a-S9"></a>所谓去来今事。<a id="a-SA"></a>以如是等现事故。<a id="a-SB"></a>世尊说疑世心是冥身。<a id="a-SC"></a>涅槃是非根法。<a id="a-SD"></a>甚深微细觉性。<a id="a-SE"></a>乃能了知。<a id="a-SF"></a>是故疑此法者。<a id="a-SG"></a>不说冥身。<a id="a-SH"></a>如经说。<a id="a-SI"></a>佛告比丘。<a id="a-SJ"></a>以五事故令心弊恶。<a id="a-SK"></a>云何为五。<a id="a-SL"></a>所谓有人。<a id="a-SM"></a>于如来所。<a id="a-SN"></a>而生疑心。<a id="a-SO"></a>不解不观不信。<a id="a-SP"></a>是名于如来所不断心弊恶。<a id="a-SQ"></a>于法于戒于教亦如是。<a id="a-SR"></a>佛所赞叹。<a id="a-SS"></a>智人所识。<a id="a-ST"></a>修梵行者。<a id="a-SU"></a>常以粗言。<a id="a-SV"></a>讥刺毁訾触恼。<a id="a-SW"></a>无恭敬心。<a id="a-SX"></a>是名于梵行者不断心弊恶。<a id="a-SY"></a>问曰。<a id="a-SZ"></a>此心弊恶体性是何。<a id="a-Sa"></a>答曰。<a id="a-Sb"></a>此心弊恶有二分。<a id="a-Sc"></a>所谓疑与嗔恚。<a id="a-Sd"></a>四是疑分一是嗔恚。<a id="a-Se"></a>问曰。<a id="a-Sf"></a>嗔恚是弊恶。<a id="a-Sg"></a>是事可尔。<a id="a-Sh"></a>所以者何。<a id="a-Si"></a>如说云何嗔恚结。<a id="a-Sj"></a>答曰。<a id="a-Sk"></a>若心生害。<a id="a-Sl"></a>心生弊恶。<a id="a-Sm"></a>心生嗔恚。<a id="a-Sn"></a>是名嗔恚结。<a id="a-So"></a>如疑心性非嗔恚。<a id="a-Sp"></a>何以说是弊恶。<a id="a-Sq"></a>答曰。<a id="a-Sr"></a>或有说者。<a id="a-Ss"></a>无有法性非嗔恚。<a id="a-St"></a>而与嗔恚相似如疑心者。<a id="a-Su"></a>如所说疑隐弊心。<a id="a-Sv"></a>令心坚[革*卬]弊恶。<a id="a-Sw"></a>犹如良田不种植时坚[革*卬]弊恶。<a id="a-Sx"></a>彼亦如是。<a id="a-Sy"></a>复有说者。<a id="a-Sz"></a>疑隐弊心时。<a id="a-T0"></a>尚不能生邪决定。<a id="a-T1"></a>况正决定。<a id="a-T2"></a>如田弊恶。<a id="a-T3"></a>犹不生草。<a id="a-T4"></a>何况苗稼。<a id="a-T5"></a>复有说者。<a id="a-T6"></a>嗔恚令自身弊恶。<a id="a-T7"></a>疑心能令自身弊恶。<a id="a-T8"></a>亦复如是。<a id="a-T9"></a>如田弊恶人所弃舍。<a id="a-TA"></a>所生稗[禾*秀]。<a id="a-TB"></a>犹不任用。<a id="a-TC"></a>何况粳粮。<a id="a-TD"></a>如是疑结。<a id="a-TE"></a>令众生生心弊恶。<a id="a-TF"></a>犹不能生于邪决定。<a id="a-TG"></a>况正决定。<a id="a-TH"></a>复有说者。<a id="a-TI"></a>同行相对故。<a id="a-TJ"></a>同行者俱行愁戚。<a id="a-TK"></a>行相对者。<a id="a-TL"></a>同与欣踊行相对。<a id="a-TM"></a>问曰。<a id="a-TN"></a>以何等故。<a id="a-TO"></a>于佛生疑。<a id="a-TP"></a>说是弊恶。<a id="a-TQ"></a>于僧非邪。<a id="a-TR"></a>答曰。<a id="a-TS"></a>佛无过失之行。<a id="a-TT"></a>若于佛生疑。<a id="a-TU"></a>此疑无过而起。<a id="a-TV"></a>僧少有过失之行可见。<a id="a-TW"></a>若于僧生疑。<a id="a-TX"></a>此疑因过而起。<a id="a-TY"></a>以是事故。<a id="a-TZ"></a>因佛生疑名为弊恶。<a id="a-Ta"></a>因僧生疑不名弊恶。<a id="a-Tb"></a>复有说者。<a id="a-Tc"></a>一向无过故。<a id="a-Td"></a>佛世尊乃至无有少过。<a id="a-Te"></a>若于佛生疑。<a id="a-Tf"></a>此疑无过而起。<a id="a-Tg"></a>众僧少不随顺事可见故。<a id="a-Th"></a>若于僧生疑。<a id="a-Ti"></a>因过而起。<a id="a-Tj"></a>以是事故。<a id="a-Tk"></a>因佛生疑名为弊恶。<a id="a-Tl"></a>因僧生疑不名弊恶。<a id="a-Tm"></a>如佛生疑。<a id="a-Tn"></a>法戒教亦如是。<a id="a-To"></a>问曰。<a id="a-Tp"></a>以何等故。<a id="a-Tq"></a>于僧生恚名为弊恶。<a id="a-Tr"></a>于佛非耶。<a id="a-Ts"></a>答曰。<a id="a-Tt"></a>若佛生恚。<a id="a-Tu"></a>此心偏重。<a id="a-Tv"></a>以偏重故。<a id="a-Tw"></a>更立重名。<a id="a-Tx"></a>名为横恶。</p>
 </body>
</html>