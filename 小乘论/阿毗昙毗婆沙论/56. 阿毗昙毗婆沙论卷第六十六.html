<!doctype html>
<html id="z3IBVng15P" data-ver="1106">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第六十六</h1>
  <h2 id="a2">使犍度十门品第四之十三</h2>
  <p id="a3">已说体性所以今当说。<a id="a-4"></a>何故名解脱。<a id="a-5"></a>解脱是何义。<a id="a-6"></a>答曰。<a id="a-7"></a>背弃义是解脱义。<a id="a-8"></a>问曰。<a id="a-9"></a>若背弃义是解脱义者。<a id="a-A"></a>何等解脱背弃何处心。<a id="a-B"></a>答曰。<a id="a-C"></a>初解脱。<a id="a-D"></a>第二解脱。<a id="a-E"></a>背弃色爱心。<a id="a-F"></a>第三解脱。<a id="a-G"></a>背弃不净心。<a id="a-H"></a>空处解脱。<a id="a-I"></a>背弃下地法。<a id="a-J"></a>乃至非想非非想处解脱。<a id="a-K"></a>亦背弃下地法。<a id="a-L"></a>灭受想解脱。<a id="a-M"></a>背弃一切有缘心。<a id="a-N"></a>是故背弃义是解脱义。<a id="a-O"></a>尊者和须蜜说曰。<a id="a-P"></a>得解义是解脱义。<a id="a-Q"></a>心于烦恼得解得净故名解脱。<a id="a-R"></a>尊者佛陀提婆说曰。<a id="a-S"></a>虚想观得解故名解脱。</p>
  <p id="aT">界者初解脱第二第三解脱。<a id="a-U"></a>在色界空处识处无所有处解脱。<a id="a-V"></a>有漏者在无色界。<a id="a-W"></a>无漏者是不系。<a id="a-X"></a>非想非非想处解脱。<a id="a-Y"></a>灭受想解脱。<a id="a-Z"></a>在无色界。<a id="a-a"></a>地者初解脱第二解脱。<a id="a-b"></a>在未至中间。<a id="a-c"></a>及初禅第二禅上地亦有。<a id="a-d"></a>与此相似善根。<a id="a-e"></a>而不立解脱。<a id="a-f"></a>所以者何。<a id="a-g"></a>为对治欲界色爱故。<a id="a-h"></a>立初禅不净解脱。<a id="a-i"></a>对治初禅色爱故。<a id="a-j"></a>立第二禅不净解脱。<a id="a-k"></a>第二禅无色爱故。<a id="a-l"></a>第三禅不立不净解脱。<a id="a-m"></a>第三禅无色爱故。<a id="a-n"></a>第四禅不立不净解脱。<a id="a-o"></a>净解脱在第四禅。<a id="a-p"></a>下地亦有。<a id="a-q"></a>与此相似善根。<a id="a-r"></a>而不立解脱。<a id="a-s"></a>所以者何。<a id="a-t"></a>净解脱对治不净。<a id="a-u"></a>不为不净所摧伏。<a id="a-v"></a>若当下地立净解脱者。<a id="a-w"></a>则为不净所摧伏。<a id="a-x"></a>空处解脱在。<a id="a-y"></a>空处。<a id="a-z"></a>问曰。<a id="a-10"></a>空处法。<a id="a-11"></a>何者是解脱。<a id="a-12"></a>何者非解脱。<a id="a-13"></a>答曰。<a id="a-14"></a>离第四禅欲时。<a id="a-15"></a>九无碍八解脱。<a id="a-16"></a>死时善空处非解脱。<a id="a-17"></a>余善空处是解脱。<a id="a-18"></a>识处解脱在识处。<a id="a-19"></a>问曰。<a id="a-1A"></a>识处法。<a id="a-1B"></a>何者是解脱。<a id="a-1C"></a>何者非解脱。<a id="a-1D"></a>答曰。<a id="a-1E"></a>虽空处欲时。<a id="a-1F"></a>九无碍八解脱。<a id="a-1G"></a>死时善识处非解脱。<a id="a-1H"></a>余善识处是解脱。<a id="a-1I"></a>无所有处解脱。<a id="a-1J"></a>在无所有处。<a id="a-1K"></a>问曰。<a id="a-1L"></a>无所有处法。<a id="a-1M"></a>何者是解脱。<a id="a-1N"></a>何者非解脱。<a id="a-1O"></a>答曰。<a id="a-1P"></a>若离识处欲时。<a id="a-1Q"></a>九无碍八解脱。<a id="a-1R"></a>死时善无所有处非解脱。<a id="a-1S"></a>余善无所有处。<a id="a-1T"></a>是解脱。<a id="a-1U"></a>非想非非想处解脱。<a id="a-1V"></a>在非想非非想处。<a id="a-1W"></a>问曰。<a id="a-1X"></a>非想非非想处法。<a id="a-1Y"></a>何者是解脱。<a id="a-1Z"></a>何者非解脱。<a id="a-1a"></a>答曰。<a id="a-1b"></a>离无所有处欲时。<a id="a-1c"></a>九无碍八解脱。<a id="a-1d"></a>死时善非想非非想处非解脱。<a id="a-1e"></a>余善非想非非想处是解脱。<a id="a-1f"></a>灭受想解脱。<a id="a-1g"></a>在非想非非想处。<a id="a-1h"></a>所依者。<a id="a-1i"></a>初解脱第二第三解脱。<a id="a-1j"></a>依欲界身。<a id="a-1k"></a>灭受想解脱。<a id="a-1l"></a>依欲色界身。<a id="a-1m"></a>余解脱。<a id="a-1n"></a>依三界身。<a id="a-1o"></a>行者初解脱第二解脱行。<a id="a-1p"></a>不净行。<a id="a-1q"></a>净解脱行净行。<a id="a-1r"></a>四无色解脱行。<a id="a-1s"></a>十六行或行余行灭受想解脱不行行。<a id="a-1t"></a>缘者初解脱第二第三解脱缘欲界。<a id="a-1u"></a>为缘何法。<a id="a-1v"></a>答曰。<a id="a-1w"></a>缘色入。<a id="a-1x"></a>空处解脱。<a id="a-1y"></a>缘四无色及彼因。<a id="a-1z"></a>彼灭一切比智分及比智非数灭。<a id="a-20"></a>四无色非数灭缘一切虚空。<a id="a-21"></a>若一相若异相。<a id="a-22"></a>识处解脱。<a id="a-23"></a>缘三无色及彼因。<a id="a-24"></a>彼灭一切比智分及比智非数灭。<a id="a-25"></a>三无色非数灭。<a id="a-26"></a>缘一切虚空。<a id="a-27"></a>若一相若异相。<a id="a-28"></a>无所有处解脱。<a id="a-29"></a>缘二无色及彼因。<a id="a-2A"></a>彼灭一切比智分及比智非数灭。<a id="a-2B"></a>二无色非数灭。<a id="a-2C"></a>缘一切虚空。<a id="a-2D"></a>若一相若异相。<a id="a-2E"></a>非想非非想处解脱。<a id="a-2F"></a>缘非想非非想处及彼因。<a id="a-2G"></a>彼灭一切比智分及比智非数灭一无色定非数灭。<a id="a-2H"></a>缘一切虚空。<a id="a-2I"></a>若一相若异相。<a id="a-2J"></a>灭受想解脱。<a id="a-2K"></a>无所缘。<a id="a-2L"></a>念处者。<a id="a-2M"></a>初解脱第二第三解脱。<a id="a-2N"></a>与身念处俱。<a id="a-2O"></a>四无色解脱。<a id="a-2P"></a>与四念处俱。<a id="a-2Q"></a>灭受想解脱。<a id="a-2R"></a>若以亲近念处。<a id="a-2S"></a>性念处者。<a id="a-2T"></a>则不与俱。<a id="a-2U"></a>若以缘念处者。<a id="a-2V"></a>是法念处。<a id="a-2W"></a>智者初解脱第二第三解脱。<a id="a-2X"></a>与等智俱。<a id="a-2Y"></a>空处识处无所有处解脱。<a id="a-2Z"></a>与六智俱。<a id="a-2a"></a>除法智他心智。<a id="a-2b"></a>非想非非想处解脱。<a id="a-2c"></a>与等智俱。<a id="a-2d"></a>灭受想解脱。<a id="a-2e"></a>不与智俱。<a id="a-2f"></a>定者初解脱第二第三解脱。<a id="a-2g"></a>非想非非想处解脱。<a id="a-2h"></a>灭受想解脱。<a id="a-2i"></a>不与定俱。<a id="a-2j"></a>空处识处无所有处解脱。<a id="a-2k"></a>或与定俱。<a id="a-2l"></a>或不与定俱。<a id="a-2m"></a>根者初解脱第二解脱。<a id="a-2n"></a>与喜根舍根相应。<a id="a-2o"></a>灭受想解脱。<a id="a-2p"></a>不与根相应。<a id="a-2q"></a>余解脱。<a id="a-2r"></a>与一舍根相应。<a id="a-2s"></a>世者在三世。<a id="a-2t"></a>缘三世者。<a id="a-2u"></a>初解脱第二第三解脱。<a id="a-2v"></a>过去缘过去。<a id="a-2w"></a>现在缘现在。<a id="a-2x"></a>未来必生者缘未来。<a id="a-2y"></a>不生者缘三世。<a id="a-2z"></a>四无色解脱。<a id="a-30"></a>缘三世及非世。<a id="a-31"></a>灭受想解脱。<a id="a-32"></a>无所缘善不善无记者。<a id="a-33"></a>是善缘善不善。<a id="a-34"></a>无记者初解脱第二第三解脱。<a id="a-35"></a>缘善不善无记。<a id="a-36"></a>四无色解脱。<a id="a-37"></a>缘善无记。<a id="a-38"></a>灭受想解脱。<a id="a-39"></a>无所缘。<a id="a-3A"></a>三界系及不系者。<a id="a-3B"></a>三是色界系。<a id="a-3C"></a>二是无色界系。<a id="a-3D"></a>余三有漏者。<a id="a-3E"></a>无色界系。<a id="a-3F"></a>无漏者不系。<a id="a-3G"></a>缘三界系及不系者。<a id="a-3H"></a>三缘欲界系。<a id="a-3I"></a>四缘无色界系及不系。<a id="a-3J"></a>一是不缘。<a id="a-3K"></a>学无学非学非无学者。<a id="a-3L"></a>五是非学非无学。<a id="a-3M"></a>三是学无学非学非无学。<a id="a-3N"></a>缘学无学非学非无学者。<a id="a-3O"></a>三缘非学非无学。<a id="a-3P"></a>四缘三种。<a id="a-3Q"></a>一无缘。<a id="a-3R"></a>见道断修道断不断者。<a id="a-3S"></a>五是修道断。<a id="a-3T"></a>三若有漏者是修道断。<a id="a-3U"></a>无漏者不断。<a id="a-3V"></a>缘见道修道断不断者。<a id="a-3W"></a>三缘修道断。<a id="a-3X"></a>四缘三种。<a id="a-3Y"></a>一无所缘。<a id="a-3Z"></a>缘名缘义者。<a id="a-3a"></a>三缘义。<a id="a-3b"></a>四若说无色界有名者。<a id="a-3c"></a>缘名缘义。<a id="a-3d"></a>若说无名者缘义。<a id="a-3e"></a>一无所缘。<a id="a-3f"></a>缘自身他身非身法者。<a id="a-3g"></a>初解脱缘自身他身。<a id="a-3h"></a>第二第三解脱。<a id="a-3i"></a>缘他身。<a id="a-3j"></a>四无色解脱。<a id="a-3k"></a>缘自身他身及非身法。<a id="a-3l"></a>一无所缘。<a id="a-3m"></a>为是方便得为是离欲得者。<a id="a-3n"></a>灭受想解脱。<a id="a-3o"></a>是方便得。<a id="a-3p"></a>余是离欲得。<a id="a-3q"></a>亦是方便得。<a id="a-3r"></a>若在初禅者。<a id="a-3s"></a>离欲界欲时得。<a id="a-3t"></a>乃至若在非想非非想处者。<a id="a-3u"></a>离无所有处欲时。<a id="a-3v"></a>得方便得者。<a id="a-3w"></a>以方便现在前。<a id="a-3x"></a>佛不以方便现在前。<a id="a-3y"></a>辟支佛以下方便。<a id="a-3z"></a>声闻或以中。<a id="a-40"></a>或以上方便为是本得。<a id="a-41"></a>为是未曾得者。<a id="a-42"></a>灭受想解脱。<a id="a-43"></a>是未曾得。<a id="a-44"></a>余是本得。<a id="a-45"></a>亦是未曾得。<a id="a-46"></a>圣人佛法凡夫。<a id="a-47"></a>是本得未曾得。<a id="a-48"></a>余凡夫是本得。<a id="a-49"></a>八解脱广说如上。<a id="a-4A"></a>观色是色。<a id="a-4B"></a>是初解脱者。<a id="a-4C"></a>现见修内色想。<a id="a-4D"></a>不离内色相。<a id="a-4E"></a>观外色若青若脓。<a id="a-4F"></a>若膖若胀。<a id="a-4G"></a>若骨若骨锁。<a id="a-4H"></a>是名初解脱。<a id="a-4I"></a>初者。<a id="a-4J"></a>次第数在初故名初。<a id="a-4K"></a>随顺次第义在初故名初。<a id="a-4L"></a>复次次第入定时数在初故名初。<a id="a-4M"></a>随顺次第义入定时在初故名初。<a id="a-4N"></a>解脱者入是定时。<a id="a-4O"></a>善色受想行识。<a id="a-4P"></a>是名解脱。<a id="a-4Q"></a>内无色想。<a id="a-4R"></a>观外色者。<a id="a-4S"></a>不现见修内色相。<a id="a-4T"></a>离内色想。<a id="a-4U"></a>观外色若青广说如上。<a id="a-4V"></a>是名第二解脱。<a id="a-4W"></a>第二义解脱义亦如上说。<a id="a-4X"></a>问曰。<a id="a-4Y"></a>为观外色时亦观内无色想。<a id="a-4Z"></a>为观外色已复观内无色想耶。<a id="a-4a"></a>若观外色时亦观内无色想者。<a id="a-4b"></a>云何一心缘于二法。<a id="a-4c"></a>若能缘二法。<a id="a-4d"></a>亦可缘多法。<a id="a-4e"></a>若观外色已复观内无色想者。<a id="a-4f"></a>此中所说云何通。<a id="a-4g"></a>如说。<a id="a-4h"></a>内无色想观外色。<a id="a-4i"></a>答曰。<a id="a-4j"></a>应作是说。<a id="a-4k"></a>若观外色时。<a id="a-4l"></a>是时不观内无色想。<a id="a-4m"></a>问曰。<a id="a-4n"></a>若然者此中所说云何通。<a id="a-4o"></a>如说。<a id="a-4p"></a>内无色相观外色。<a id="a-4q"></a>答曰。<a id="a-4r"></a>行者有如是期心故。<a id="a-4s"></a>作如是说。<a id="a-4t"></a>行者作如是期心我不观内色。<a id="a-4u"></a>但观外色。<a id="a-4v"></a>有如是期心故。<a id="a-4w"></a>佛作是说。<a id="a-4x"></a>复次此中说。<a id="a-4y"></a>行者先分别观察时故佛作是说。<a id="a-4z"></a>复次以义定故。<a id="a-50"></a>若观内无色想。<a id="a-51"></a>则定观外色。<a id="a-52"></a>若观外色。<a id="a-53"></a>则定观内无色想。<a id="a-54"></a>复次此中说善根及方便内无色想。<a id="a-55"></a>是善根方便观外色者。<a id="a-56"></a>是满足善根。<a id="a-57"></a>复次内无色想者。<a id="a-58"></a>是其心观外色。<a id="a-59"></a>是所缘净解脱身作证得成就。<a id="a-5A"></a>是名第三解脱。<a id="a-5B"></a>问曰。<a id="a-5C"></a>净解脱为观色是色。<a id="a-5D"></a>为内无色想观外色耶。<a id="a-5E"></a>若观色是色者。<a id="a-5F"></a>初解脱第三解脱。<a id="a-5G"></a>有何差别。<a id="a-5H"></a>若内无色想观外色者。<a id="a-5I"></a>第二解脱第三解脱。<a id="a-5J"></a>有何差别。<a id="a-5K"></a>答曰应作是说。<a id="a-5L"></a>内无色想观外色。<a id="a-5M"></a>问曰。<a id="a-5N"></a>若然者第二解脱第三解脱。<a id="a-5O"></a>有何差别。<a id="a-5P"></a>答曰。<a id="a-5Q"></a>名即差别。<a id="a-5R"></a>是名第二解脱。<a id="a-5S"></a>是名第三解脱。<a id="a-5T"></a>复次第二解脱在初禅。<a id="a-5U"></a>第二禅第三解脱。<a id="a-5V"></a>在第四禅。<a id="a-5W"></a>复次第二解脱。<a id="a-5X"></a>在内道外道身中。<a id="a-5Y"></a>净解脱唯在内道身中。<a id="a-5Z"></a>复次第二解脱。<a id="a-5a"></a>行不净行。<a id="a-5b"></a>第三解脱。<a id="a-5c"></a>行净行。<a id="a-5d"></a>复次第二解脱。<a id="a-5e"></a>对治色爱第三解脱。<a id="a-5f"></a>对治不净。<a id="a-5g"></a>复次第二解脱。<a id="a-5h"></a>不多所作不多用功而得。<a id="a-5i"></a>净解脱。<a id="a-5j"></a>多有所作多用功而得。<a id="a-5k"></a>复次第二解脱体明净。<a id="a-5l"></a>缘不明净体。<a id="a-5m"></a>胜妙缘不胜妙。<a id="a-5n"></a>净解脱体胜妙。<a id="a-5o"></a>缘胜妙体。<a id="a-5p"></a>明净缘明净。<a id="a-5q"></a>净解脱缘净。<a id="a-5r"></a>问曰。<a id="a-5s"></a>行者何故净解脱观缘净。<a id="a-5t"></a>答曰。<a id="a-5u"></a>欲试善根故。<a id="a-5v"></a>行者作是念。<a id="a-5w"></a>我作不净观。<a id="a-5x"></a>烦恼不生。<a id="a-5y"></a>未知此善根为满足不。<a id="a-5z"></a>复试观净。<a id="a-60"></a>烦恼亦复不生。<a id="a-61"></a>便知善根已得满足。<a id="a-62"></a>复次行者观不净故心劣。<a id="a-63"></a>心劣故不能修胜进善根。<a id="a-64"></a>复次净观令心欣踊。<a id="a-65"></a>能修胜进善根。<a id="a-66"></a>犹冢间比丘。<a id="a-67"></a>常观死尸故。<a id="a-68"></a>心则劣弱。<a id="a-69"></a>不能修胜进善根。<a id="a-6A"></a>便从住处。<a id="a-6B"></a>往清净妙好河池园林之中。<a id="a-6C"></a>观世种种胜妙之事。<a id="a-6D"></a>心生欣踊。<a id="a-6E"></a>然后能生胜进善根。<a id="a-6F"></a>彼亦如是。<a id="a-6G"></a>复次行者作不净观。<a id="a-6H"></a>心常愁戚。<a id="a-6I"></a>无欢喜时。<a id="a-6J"></a>则不能修胜进善根。<a id="a-6K"></a>若以净观。<a id="a-6L"></a>舍不净心。<a id="a-6M"></a>能修胜进善根。<a id="a-6N"></a>复次欲现自心坚牢故。<a id="a-6O"></a>彼作是念。<a id="a-6P"></a>我心坚牢。<a id="a-6Q"></a>乃至作净观。<a id="a-6R"></a>犹不生烦恼。<a id="a-6S"></a>复次欲现善根有大势用故。<a id="a-6T"></a>复作是念。<a id="a-6U"></a>此善根有大势用。<a id="a-6V"></a>乃至缘净法。<a id="a-6W"></a>犹不生烦恼。<a id="a-6X"></a>复次欲现自心坚牢亦现善根有大势用故。<a id="a-6Y"></a>彼作是念。<a id="a-6Z"></a>我心坚牢善根有大势用。<a id="a-6a"></a>观净境界。<a id="a-6b"></a>犹不生烦恼。<a id="a-6c"></a>复次净解脱。<a id="a-6d"></a>非凡夫常人能起。<a id="a-6e"></a>若行者好喜净洁。<a id="a-6f"></a>从摩[少/兔]摩天中来。<a id="a-6g"></a>曾闻有一比丘。<a id="a-6h"></a>以日入时。<a id="a-6i"></a>往诣佛所。<a id="a-6j"></a>从佛索房。<a id="a-6k"></a>尔时佛告阿难。<a id="a-6l"></a>汝为此比丘。<a id="a-6m"></a>求住房舍。<a id="a-6n"></a>尔时阿难。<a id="a-6o"></a>示彼比丘房时。<a id="a-6p"></a>彼比丘语阿难言。<a id="a-6q"></a>汝可极净扫洒此房。<a id="a-6r"></a>悬缯幡盖。<a id="a-6s"></a>散种种华。<a id="a-6t"></a>烧众名香。<a id="a-6u"></a>敷软床蓐。<a id="a-6v"></a>安置好枕。<a id="a-6w"></a>尔时阿难。<a id="a-6x"></a>具以是事。<a id="a-6y"></a>往白世尊。<a id="a-6z"></a>佛告阿难。<a id="a-70"></a>如彼比丘所须。<a id="a-71"></a>悉办具足。<a id="a-72"></a>尔时阿难。<a id="a-73"></a>即为办具。<a id="a-74"></a>时彼比丘。<a id="a-75"></a>入此房中。<a id="a-76"></a>坐其床座。<a id="a-77"></a>以夜初分。<a id="a-78"></a>起净解脱因。<a id="a-79"></a>是次第得尽诸漏。<a id="a-7A"></a>成阿罗汉。<a id="a-7B"></a>获得神通。<a id="a-7C"></a>晨朝以神足力。<a id="a-7D"></a>忽然而去。<a id="a-7E"></a>尔时阿难。<a id="a-7F"></a>晨朝诣彼比丘所入房。<a id="a-7G"></a>但见严正床座。<a id="a-7H"></a>不见其人。<a id="a-7I"></a>见是事已。<a id="a-7J"></a>往诣佛所。<a id="a-7K"></a>而白佛言。<a id="a-7L"></a>彼比丘。<a id="a-7M"></a>严正床座。<a id="a-7N"></a>不知何去。<a id="a-7O"></a>佛告阿难。<a id="a-7P"></a>汝于彼比丘。<a id="a-7Q"></a>莫生轻心。<a id="a-7R"></a>彼比丘。<a id="a-7S"></a>昨夜起净解脱。<a id="a-7T"></a>得尽漏。<a id="a-7U"></a>成阿罗汉。<a id="a-7V"></a>获得神通。<a id="a-7W"></a>以神通力。<a id="a-7X"></a>忽然而去。<a id="a-7Y"></a>阿难当知。<a id="a-7Z"></a>彼比丘者。<a id="a-7a"></a>好喜净洁。<a id="a-7b"></a>从摩[少/兔]摩天中来。<a id="a-7c"></a>若不得如是清净房舍床座卧具者。<a id="a-7d"></a>则不能起是善根。<a id="a-7e"></a>以是事故。<a id="a-7f"></a>知净解脱非凡常人能起居好喜净洁。<a id="a-7g"></a>从摩[少/兔]摩天中来者。<a id="a-7h"></a>则能起净解脱。<a id="a-7i"></a>第三义解脱义如上说。<a id="a-7j"></a>空处识处无所有处非想非非想处解脱。<a id="a-7k"></a>广说如四无色定灭受想解脱。<a id="a-7l"></a>灭尽定处。<a id="a-7m"></a>当广说。<a id="a-7n"></a>第八义解脱义如上说。</p>
  <p id="a7o">问曰。<a id="a-7p"></a>何故禅中余善根立解脱。<a id="a-7q"></a>无色定中。<a id="a-7r"></a>尽立解脱耶。<a id="a-7s"></a>答曰。<a id="a-7t"></a>以禅是粗现见了了故。<a id="a-7u"></a>余善根立解脱。<a id="a-7v"></a>无色定是细不现见不了了故。<a id="a-7w"></a>尽立解脱。<a id="a-7x"></a>复次禅中有种种不相似善根故。<a id="a-7y"></a>余善根立解脱。<a id="a-7z"></a>无色定无种种不相似善根故。<a id="a-80"></a>尽立解脱。<a id="a-81"></a>复次禅中多诸功德善利故。<a id="a-82"></a>余善根立解脱。<a id="a-83"></a>无色定无多功德善利故。<a id="a-84"></a>尽立解脱。<a id="a-85"></a>复次禅能遍照缘于上地。<a id="a-86"></a>亦缘下地缘于自地。<a id="a-87"></a>余善根立解脱。<a id="a-88"></a>无色定不能遍照。<a id="a-89"></a>能缘上地自地。<a id="a-8A"></a>不缘下地。<a id="a-8B"></a>是故尽立解脱。<a id="a-8C"></a>复次禅解脱。<a id="a-8D"></a>是有漏。<a id="a-8E"></a>无色定解脱。<a id="a-8F"></a>是有漏无漏。<a id="a-8G"></a>如是因论生论。<a id="a-8H"></a>何故禅中解脱是有漏。<a id="a-8I"></a>无色定中解脱。<a id="a-8J"></a>是有漏无漏耶。<a id="a-8K"></a>答曰。<a id="a-8L"></a>先所说四答。<a id="a-8M"></a>此中应说。<a id="a-8N"></a>余有一异答。<a id="a-8O"></a>禅解脱是虚观。<a id="a-8P"></a>无色定解脱是实观。</p>
  <p id="a8Q">佛经说解脱名方。<a id="a-8R"></a>问曰。<a id="a-8S"></a>何故佛说解脱名方。<a id="a-8T"></a>答曰。<a id="a-8U"></a>为教化故。<a id="a-8V"></a>受化者。<a id="a-8W"></a>应闻说解脱名方。<a id="a-8X"></a>乃得悟解。<a id="a-8Y"></a>是故佛以方名说解脱。<a id="a-8Z"></a>如余经说。<a id="a-8a"></a>谛名方。<a id="a-8b"></a>有受化者。<a id="a-8c"></a>应闻说谛名方。<a id="a-8d"></a>乃得悟解。<a id="a-8e"></a>是故佛说谛名方。<a id="a-8f"></a>此亦如是。<a id="a-8g"></a>问曰。<a id="a-8h"></a>解脱与方有何相似。<a id="a-8i"></a>答曰。<a id="a-8j"></a>八法相似。<a id="a-8k"></a>解脱有八。<a id="a-8l"></a>方亦有八。<a id="a-8m"></a>问曰。<a id="a-8n"></a>方应有十。<a id="a-8o"></a>谓四方四维及上下。<a id="a-8p"></a>何故说八。<a id="a-8q"></a>答曰。<a id="a-8r"></a>如调象法故应有八。<a id="a-8s"></a>调象之法。<a id="a-8t"></a>必向四方及四维。<a id="a-8u"></a>不能令其向于上下。<a id="a-8v"></a>譬如以方故调于龙象。<a id="a-8w"></a>如是以方便故得解脱。<a id="a-8x"></a>尊者瞿沙。<a id="a-8y"></a>作如是说。<a id="a-8z"></a>调象解脱有三事。<a id="a-90"></a>同三事。<a id="a-91"></a>异三事。<a id="a-92"></a>同者一以方故。<a id="a-93"></a>龙象可调。<a id="a-94"></a>解脱亦尔。<a id="a-95"></a>以除障故。<a id="a-96"></a>众生能得解脱。<a id="a-97"></a>二如调龙象。<a id="a-98"></a>趣于一方时。<a id="a-99"></a>不能复趣余方。<a id="a-9A"></a>佛教众生解脱之法。<a id="a-9B"></a>亦复如是。<a id="a-9C"></a>得一解脱时。<a id="a-9D"></a>无二无多。<a id="a-9E"></a>三如调龙象。<a id="a-9F"></a>趣一方时便远余方。<a id="a-9G"></a>世尊为众生说解脱法。<a id="a-9H"></a>亦复如是。<a id="a-9I"></a>一解脱现在前。<a id="a-9J"></a>余解脱便远。<a id="a-9K"></a>三事异者。<a id="a-9L"></a>一如调龙象。<a id="a-9M"></a>若不趣方。<a id="a-9N"></a>则不能调。<a id="a-9O"></a>佛说解脱法。<a id="a-9P"></a>住一处而无所趣。<a id="a-9Q"></a>能令众生得解脱法。<a id="a-9R"></a>二如调龙象。<a id="a-9S"></a>趣一方时。<a id="a-9T"></a>不能复趣余方。<a id="a-9U"></a>佛说解脱法不尔。<a id="a-9V"></a>能于一时。<a id="a-9W"></a>说八解脱法。<a id="a-9X"></a>而令众生皆得悟解。<a id="a-9Y"></a>三如调龙象。<a id="a-9Z"></a>趣一方时。<a id="a-9a"></a>皆远余方。<a id="a-9b"></a>佛说解脱法不尔。<a id="a-9c"></a>为诸众生。<a id="a-9d"></a>说一解脱法。<a id="a-9e"></a>而作方便。<a id="a-9f"></a>令余解脱法皆近。<a id="a-9g"></a>复次此中说最胜调御法。<a id="a-9h"></a>曾闻拘萨罗王波斯匿。<a id="a-9i"></a>敕捕象人。<a id="a-9j"></a>使捕野象。<a id="a-9k"></a>若得象者。<a id="a-9l"></a>来白于我。<a id="a-9m"></a>时捕象人。<a id="a-9n"></a>闻王教敕。<a id="a-9o"></a>即捕野象。<a id="a-9p"></a>来白王言。<a id="a-9q"></a>大王当知。<a id="a-9r"></a>今已捕得野象。<a id="a-9s"></a>王闻是语。<a id="a-9t"></a>敕调象师。<a id="a-9u"></a>令调野象。<a id="a-9v"></a>若善调伏。<a id="a-9w"></a>便来白我。<a id="a-9x"></a>时调象师。<a id="a-9y"></a>受王教敕。<a id="a-9z"></a>即以种种苦切之事。<a id="a-A0"></a>调于野象。<a id="a-A1"></a>能令调伏。<a id="a-A2"></a>如旧调象。<a id="a-A3"></a>时调象者。<a id="a-A4"></a>知象已调。<a id="a-A5"></a>来白王言。<a id="a-A6"></a>大王当知。<a id="a-A7"></a>先敕调象。<a id="a-A8"></a>今已善调。<a id="a-A9"></a>大王应知是时。<a id="a-AA"></a>尔时波斯匿王。<a id="a-AB"></a>与调象师共乘此象。<a id="a-AC"></a>出田游猎时。<a id="a-AD"></a>象见雌象群。<a id="a-AE"></a>欲心炽盛。<a id="a-AF"></a>而便驰走趣雌象群。<a id="a-AG"></a>时调象者。<a id="a-AH"></a>欲回制之。<a id="a-AI"></a>尽其方便。<a id="a-AJ"></a>不能令回。<a id="a-AK"></a>王及调象者。<a id="a-AL"></a>攀树而下。<a id="a-AM"></a>得自济命。<a id="a-AN"></a>还诣宫城。<a id="a-AO"></a>语调象者。<a id="a-AP"></a>汝以不调之象。<a id="a-AQ"></a>令我乘之。<a id="a-AR"></a>法应尔耶。<a id="a-AS"></a>时调象者。<a id="a-AT"></a>而白王言。<a id="a-AU"></a>唯愿大王莫见嗔责。<a id="a-AV"></a>此象实调。<a id="a-AW"></a>当使大王后验此事。<a id="a-AX"></a>时象欲心息已。<a id="a-AY"></a>便还王宫。<a id="a-AZ"></a>时调象者。<a id="a-Aa"></a>将象诣王。<a id="a-Ab"></a>烧热铁丸。<a id="a-Ac"></a>置其顶上。<a id="a-Ad"></a>于其耳中。<a id="a-Ae"></a>而语之言。<a id="a-Af"></a>此是最后调汝不动之法。<a id="a-Ag"></a>汝若堪忍则善。<a id="a-Ah"></a>若不堪忍。<a id="a-Ai"></a>当复以前苦切之事。<a id="a-Aj"></a>次第调汝。<a id="a-Ak"></a>象闻是语。<a id="a-Al"></a>其身不动其犹如山。<a id="a-Am"></a>时热铁丸。<a id="a-An"></a>烧象顶。<a id="a-Ao"></a>如烧桦皮。<a id="a-Ap"></a>王见是事。<a id="a-Aq"></a>怪未曾有。<a id="a-Ar"></a>即敕象师。<a id="a-As"></a>去铁丸。<a id="a-At"></a>语调象言。<a id="a-Au"></a>汝今调象。<a id="a-Av"></a>能令如此。<a id="a-Aw"></a>前何故尔。<a id="a-Ax"></a>调象人答王言。<a id="a-Ay"></a>我能调身。<a id="a-Az"></a>不能调心。<a id="a-B0"></a>时王复问调象人言。<a id="a-B1"></a>世间颇有能调心者不。<a id="a-B2"></a>时调象人答王言有。<a id="a-B3"></a>佛世尊住舍卫国只桓精舍。<a id="a-B4"></a>善能调伏众生身心。<a id="a-B5"></a>尔时波斯匿王。<a id="a-B6"></a>作是思惟。<a id="a-B7"></a>欲得见佛。<a id="a-B8"></a>即与调象人。<a id="a-B9"></a>共乘本象。<a id="a-BA"></a>往诣佛所。<a id="a-BB"></a>尔时世尊。<a id="a-BC"></a>与百千眷属。<a id="a-BD"></a>围绕说法。<a id="a-BE"></a>尔时世尊。<a id="a-BF"></a>见波斯匿王来。<a id="a-BG"></a>以随宜方便。<a id="a-BH"></a>为王说法。<a id="a-BI"></a>非声闻辟支佛所知境界。<a id="a-BJ"></a>时世尊告诸比丘。<a id="a-BK"></a>如调象人善调象已趣于一方。<a id="a-BL"></a>若东若西若南若北。<a id="a-BM"></a>调牛之人。<a id="a-BN"></a>善调于牛。<a id="a-BO"></a>调马之人。<a id="a-BP"></a>善调于马。<a id="a-BQ"></a>趣于一方。<a id="a-BR"></a>广说如上。<a id="a-BS"></a>比丘当知。<a id="a-BT"></a>无上调御师。<a id="a-BU"></a>善调于人。<a id="a-BV"></a>能趣诸方。<a id="a-BW"></a>何者是方。<a id="a-BX"></a>观色是色。<a id="a-BY"></a>乃至广说解脱。<a id="a-BZ"></a>以是事故。<a id="a-Ba"></a>知此经说最胜调御。</p>
  <p id="aBb">经说有一比丘。<a id="a-Bc"></a>往诣佛所。<a id="a-Bd"></a>头面礼足。<a id="a-Be"></a>却坐一面。<a id="a-Bf"></a>而白佛言。<a id="a-Bg"></a>世尊有明界。<a id="a-Bh"></a>有净界。<a id="a-Bi"></a>有空处界。<a id="a-Bj"></a>有识处界。<a id="a-Bk"></a>有无所有处界。<a id="a-Bl"></a>有非想非非想处界。<a id="a-Bm"></a>有灭界。<a id="a-Bn"></a>世尊为以何故立此诸界。<a id="a-Bo"></a>佛告比丘。<a id="a-Bp"></a>以闇故立于明界。<a id="a-Bq"></a>以不净故立于净界。<a id="a-Br"></a>以色故立空处界。<a id="a-Bs"></a>以边故立识处界。<a id="a-Bt"></a>以所有故立无所有处界。<a id="a-Bu"></a>以实身故立非想非非想处界。<a id="a-Bv"></a>以灭实身故立灭界。<a id="a-Bw"></a>问曰。<a id="a-Bx"></a>彼比丘为问。<a id="a-By"></a>佛何义。<a id="a-Bz"></a>佛答。<a id="a-C0"></a>彼比丘何义。<a id="a-C1"></a>答曰。<a id="a-C2"></a>彼比丘。<a id="a-C3"></a>以覆相问八解脱义。<a id="a-C4"></a>佛亦以覆相答八解脱义。<a id="a-C5"></a>明界者。<a id="a-C6"></a>是初二解脱。<a id="a-C7"></a>净界者。<a id="a-C8"></a>是净解脱。<a id="a-C9"></a>空处界者。<a id="a-CA"></a>是空处解脱。<a id="a-CB"></a>识处界者。<a id="a-CC"></a>是识处解脱。<a id="a-CD"></a>无所有处界者。<a id="a-CE"></a>是无所有处解脱。<a id="a-CF"></a>非想非非想处界者。<a id="a-CG"></a>是非想非非想处解脱。<a id="a-CH"></a>灭界者灭受想解脱。<a id="a-CI"></a>问曰。<a id="a-CJ"></a>彼比丘。<a id="a-CK"></a>何故以覆相问佛八解脱义。<a id="a-CL"></a>答曰。<a id="a-CM"></a>彼比丘少欲知足。<a id="a-CN"></a>覆藏善法。<a id="a-CO"></a>不欲以已功德显示他人故。<a id="a-CP"></a>问曰。<a id="a-CQ"></a>佛何故以覆相说八解脱。<a id="a-CR"></a>答曰。<a id="a-CS"></a>欲满彼比丘心所愿故。<a id="a-CT"></a>彼比丘心作是念。<a id="a-CU"></a>若佛以覆相为我说八解脱者则善。<a id="a-CV"></a>佛是满他愿者。<a id="a-CW"></a>善知根性者。<a id="a-CX"></a>为彼比丘心所念故。<a id="a-CY"></a>覆相而说。<a id="a-CZ"></a>比丘当知。<a id="a-Ca"></a>明界是初二解脱。<a id="a-Cb"></a>为闇故者。<a id="a-Cc"></a>闇者是欲界色爱。<a id="a-Cd"></a>初二解脱。<a id="a-Ce"></a>是彼对治。<a id="a-Cf"></a>以彼色爱故。<a id="a-Cg"></a>立二解脱。<a id="a-Ch"></a>以不净故立净界者。<a id="a-Ci"></a>不净是初二解脱净解脱。<a id="a-Cj"></a>是彼对治。<a id="a-Ck"></a>以彼故立净解脱。<a id="a-Cl"></a>以色故立空处界者。<a id="a-Cm"></a>色是第四禅空处解脱。<a id="a-Cn"></a>是彼对治。<a id="a-Co"></a>以彼故立空处解脱。<a id="a-Cp"></a>以边故立识处界者。<a id="a-Cq"></a>边是空处识处解脱。<a id="a-Cr"></a>是彼对治。<a id="a-Cs"></a>以彼故立识处解脱。<a id="a-Ct"></a>问曰。<a id="a-Cu"></a>空处何故名边。<a id="a-Cv"></a>答曰。<a id="a-Cw"></a>色尽处是色边故名边。<a id="a-Cx"></a>以所有故立无所有处界者。<a id="a-Cy"></a>所有者是识处。<a id="a-Cz"></a>以有无边行故。<a id="a-D0"></a>无所有处解脱。<a id="a-D1"></a>是彼对治。<a id="a-D2"></a>以彼故立无所有处解脱。<a id="a-D3"></a>以实身故立非想非非想处界者。<a id="a-D4"></a>实身者。<a id="a-D5"></a>是无所有处。<a id="a-D6"></a>非想非非想处解脱。<a id="a-D7"></a>是彼对治。<a id="a-D8"></a>以彼故立非想非非想处解脱。<a id="a-D9"></a>以灭实身故立灭界者。<a id="a-DA"></a>灭实身名非想非非想解脱灭受想解脱。<a id="a-DB"></a>是彼对治。<a id="a-DC"></a>以彼故立灭受相解脱。<a id="a-DD"></a>问曰。<a id="a-DE"></a>非想非非想处何故名灭实身。<a id="a-DF"></a>答曰。<a id="a-DG"></a>实身是无所有处非想非非想处。<a id="a-DH"></a>是彼对治故言灭时。<a id="a-DI"></a>彼比丘。<a id="a-DJ"></a>闻佛所说。<a id="a-DK"></a>欢喜随顺复更问佛。<a id="a-DL"></a>世尊明界。<a id="a-DM"></a>乃至灭界。<a id="a-DN"></a>为以何定而得。<a id="a-DO"></a>佛告比丘。<a id="a-DP"></a>明界乃至灭界。<a id="a-DQ"></a>以行定得。<a id="a-DR"></a>或有说者。<a id="a-DS"></a>彼比丘。<a id="a-DT"></a>问次第得。<a id="a-DU"></a>或有说者。<a id="a-DV"></a>彼比丘问断。<a id="a-DW"></a>若作是说。<a id="a-DX"></a>彼比丘问次第得者。<a id="a-DY"></a>行定是初禅边。<a id="a-DZ"></a>乃至无所有处边。<a id="a-Da"></a>初禅边者。<a id="a-Db"></a>离欲爱得初二解脱。<a id="a-Dc"></a>第四禅边者。<a id="a-Dd"></a>离三禅欲。<a id="a-De"></a>得净解脱。<a id="a-Df"></a>空处边者。<a id="a-Dg"></a>离第四禅欲。<a id="a-Dh"></a>得空处解脱。<a id="a-Di"></a>识处边者。<a id="a-Dj"></a>离空处欲。<a id="a-Dk"></a>得识处解脱。<a id="a-Dl"></a>无所有处边者。<a id="a-Dm"></a>离识处欲。<a id="a-Dn"></a>得无所有处解脱。<a id="a-Do"></a>此中余者。<a id="a-Dp"></a>非想非非想处解脱。<a id="a-Dq"></a>灭受相解脱。<a id="a-Dr"></a>佛告比丘。<a id="a-Ds"></a>非想非非想处解脱。<a id="a-Dt"></a>以胜行定得。<a id="a-Du"></a>胜行定者。<a id="a-Dv"></a>是非想非非想处边。<a id="a-Dw"></a>以胜行定。<a id="a-Dx"></a>离无所有处欲。<a id="a-Dy"></a>得非想非非想处解脱。<a id="a-Dz"></a>灭界者。<a id="a-E0"></a>以灭受想处定得。<a id="a-E1"></a>灭受想定者。<a id="a-E2"></a>是非想非非想处定。<a id="a-E3"></a>所以者何。<a id="a-E4"></a>入定出定。<a id="a-E5"></a>心在彼处故。<a id="a-E6"></a>若作是说。<a id="a-E7"></a>彼比丘问断者。<a id="a-E8"></a>行定是有漏无漏对治。<a id="a-E9"></a>是故能离欲界。<a id="a-EA"></a>乃至离无所有处欲。<a id="a-EB"></a>此中余者非想非非想处解脱。<a id="a-EC"></a>灭受想解脱。<a id="a-ED"></a>比丘非想非非想处解脱。<a id="a-EE"></a>以胜行定得。<a id="a-EF"></a>胜行定者。<a id="a-EG"></a>是无漏对治。<a id="a-EH"></a>世俗道。<a id="a-EI"></a>于离非想非非想处。<a id="a-EJ"></a>衰退转还。<a id="a-EK"></a>是故以无漏对治。<a id="a-EL"></a>离非想非非想处欲。<a id="a-EM"></a>灭界者。<a id="a-EN"></a>以灭实身得。<a id="a-EO"></a>灭实身者。<a id="a-EP"></a>是灭尽涅槃。<a id="a-EQ"></a>以灭尽涅槃故。<a id="a-ER"></a>而修灭受想定。<a id="a-ES"></a>比丘以闇故立明界者。<a id="a-ET"></a>闇是境界闇。<a id="a-EU"></a>初二解脱。<a id="a-EV"></a>是彼对治。<a id="a-EW"></a>复有说者。<a id="a-EX"></a>彼比丘。<a id="a-EY"></a>离三界欲。<a id="a-EZ"></a>以覆相广略问佛。<a id="a-Ea"></a>佛亦以离三界欲覆相广略而答。<a id="a-Eb"></a>明界者。<a id="a-Ec"></a>是现离欲界欲。<a id="a-Ed"></a>方便净界者。<a id="a-Ee"></a>是略现离欲界欲。<a id="a-Ef"></a>空处界者。<a id="a-Eg"></a>是略现离色界欲。<a id="a-Eh"></a>识处界。<a id="a-Ei"></a>无所有处界。<a id="a-Ej"></a>非想非非想处界。<a id="a-Ek"></a>是广现离无色界欲。<a id="a-El"></a>灭界是略现离无色界欲。<a id="a-Em"></a>比丘以闇故立明界者。<a id="a-En"></a>闇者是胜妙五欲爱。<a id="a-Eo"></a>初二解脱。<a id="a-Ep"></a>是彼对治。<a id="a-Eq"></a>譬喻者。<a id="a-Er"></a>作如是说。<a id="a-Es"></a>彼比丘以覆相问八种定。<a id="a-Et"></a>佛亦以覆相说八种定。<a id="a-Eu"></a>解此经者。<a id="a-Ev"></a>有增有减。<a id="a-Ew"></a>于此经。<a id="a-Ex"></a>应作而不作。<a id="a-Ey"></a>不应作而作。<a id="a-Ez"></a>应说广界而不说是减。<a id="a-F0"></a>不应说减界。<a id="a-F1"></a>而说是增。<a id="a-F2"></a>今当离于增减。<a id="a-F3"></a>而解此经。<a id="a-F4"></a>明界者。<a id="a-F5"></a>是初禅二禅。<a id="a-F6"></a>净界者。<a id="a-F7"></a>是第三第四禅。<a id="a-F8"></a>空处界者。<a id="a-F9"></a>是空处。<a id="a-FA"></a>识处界者。<a id="a-FB"></a>是识处。<a id="a-FC"></a>无所有处界者。<a id="a-FD"></a>是无所有处。<a id="a-FE"></a>非想非非想处界者。<a id="a-FF"></a>是非想非非想处。<a id="a-FG"></a>比丘以闇故立明界者。<a id="a-FH"></a>闇是诸盖。<a id="a-FI"></a>初禅二禅。<a id="a-FJ"></a>是彼对治。<a id="a-FK"></a>尔时比丘。<a id="a-FL"></a>闻佛所说。<a id="a-FM"></a>欢喜随顺而去。</p>
  <p id="aFN">有灭尽定。<a id="a-FO"></a>问曰。<a id="a-FP"></a>何故作此论。<a id="a-FQ"></a>答曰。<a id="a-FR"></a>为止并义者意故。<a id="a-FS"></a>或有说者。<a id="a-FT"></a>灭定有心。<a id="a-FU"></a>彼作是说。<a id="a-FV"></a>无有无色众生无心之定。<a id="a-FW"></a>如尊者佛陀提婆。<a id="a-FX"></a>作如是说。<a id="a-FY"></a>若灭定无心者。<a id="a-FZ"></a>不应说有从彼定起者。<a id="a-Fa"></a>是名为死。<a id="a-Fb"></a>不名为定。<a id="a-Fc"></a>为止如是说者意故。<a id="a-Fd"></a>亦现离无所有处欲。<a id="a-Fe"></a>非想非非想处心。<a id="a-Ff"></a>次第起彼定现在前。<a id="a-Fg"></a>是故尊者和须蜜。<a id="a-Fh"></a>作如是说。<a id="a-Fi"></a>云何灭定。<a id="a-Fj"></a>答曰。<a id="a-Fk"></a>离无所有处欲。<a id="a-Fl"></a>作休息想心。<a id="a-Fm"></a>令心心数法灭。<a id="a-Fn"></a>以是事故。<a id="a-Fo"></a>根犍度作如是说。<a id="a-Fp"></a>入灭定时。<a id="a-Fq"></a>为灭几根。<a id="a-Fr"></a>答曰七。<a id="a-Fs"></a>谓意根舍根信等五根。<a id="a-Ft"></a>何系心心数法灭。<a id="a-Fu"></a>答曰。<a id="a-Fv"></a>无色界系。<a id="a-Fw"></a>总而言之。<a id="a-Fx"></a>是无色界系。<a id="a-Fy"></a>而是非想非非想处心心数法。<a id="a-Fz"></a>灭从灭定起时。<a id="a-G0"></a>几根现在前。<a id="a-G1"></a>答曰。<a id="a-G2"></a>或七或八。<a id="a-G3"></a>有漏心七。<a id="a-G4"></a>无漏心八。<a id="a-G5"></a>若从彼定起心。<a id="a-G6"></a>是非想非非想处心。<a id="a-G7"></a>起七根现在前。<a id="a-G8"></a>谓意根舍根信等五根。<a id="a-G9"></a>若是无所有处心。<a id="a-GA"></a>起八根现在前。<a id="a-GB"></a>上所说七。<a id="a-GC"></a>知根知已根。<a id="a-GD"></a>若一现在前。<a id="a-GE"></a>何系心心数法现在前。<a id="a-GF"></a>答曰。<a id="a-GG"></a>有漏心。<a id="a-GH"></a>是无色界系。<a id="a-GI"></a>无漏心是不系。<a id="a-GJ"></a>若出定心。<a id="a-GK"></a>是非想非非想处者是无色界系。<a id="a-GL"></a>心心数法现在前。<a id="a-GM"></a>若出定心是无所有处者。<a id="a-GN"></a>起不系心心数法现在前。<a id="a-GO"></a>以是事故。<a id="a-GP"></a>明灭定无心。<a id="a-GQ"></a>所以者何。<a id="a-GR"></a>入定时说灭。<a id="a-GS"></a>出定时不说灭。<a id="a-GT"></a>出定时说现在前不说灭。<a id="a-GU"></a>以是事故。<a id="a-GV"></a>而作此论。</p>
  <p id="aGW">问曰。<a id="a-GX"></a>灭定体性是何。<a id="a-GY"></a>答曰。<a id="a-GZ"></a>是心不相应行阴。<a id="a-Ga"></a>界者在无色界。<a id="a-Gb"></a>地者在非想非非想处地。<a id="a-Gc"></a>非下地。<a id="a-Gd"></a>问曰。<a id="a-Ge"></a>何故下地无灭定。<a id="a-Gf"></a>答曰。<a id="a-Gg"></a>非其田器。<a id="a-Gh"></a>乃至广说。<a id="a-Gi"></a>复次彼定无心心断起现在前。<a id="a-Gj"></a>非想非非想处随顺断心。<a id="a-Gk"></a>问曰。<a id="a-Gl"></a>云何非想非非想处随顺断心。<a id="a-Gm"></a>答曰。<a id="a-Gn"></a>若欲入彼定者。<a id="a-Go"></a>欲界善心。<a id="a-Gp"></a>次第起初禅心现在前。<a id="a-Gq"></a>乃至无所有处心。<a id="a-Gr"></a>次第起非想非非想处心现在前。<a id="a-Gs"></a>非想非非想处心心数法。<a id="a-Gt"></a>有上中下。<a id="a-Gu"></a>舍上心。<a id="a-Gv"></a>起中心。<a id="a-Gw"></a>舍中心。<a id="a-Gx"></a>起下心。<a id="a-Gy"></a>舍下心。<a id="a-Gz"></a>在彼定。<a id="a-H0"></a>是故非想非非想处随顺断心。<a id="a-H1"></a>犹如女人纺毳随转随续毳。<a id="a-H2"></a>若尽时更不转续。<a id="a-H3"></a>彼亦如是。<a id="a-H4"></a>复次二灭心定。<a id="a-H5"></a>俱在二界边。<a id="a-H6"></a>无想定在色界边。<a id="a-H7"></a>灭定在无色界边。<a id="a-H8"></a>复次此二定。<a id="a-H9"></a>俱在二地边。<a id="a-HA"></a>无想定在第四禅地边。<a id="a-HB"></a>灭定在非想非非想处地边。<a id="a-HC"></a>复次无想定在四大造色边。<a id="a-HD"></a>灭定在心心数法边。<a id="a-HE"></a>复次一切地。<a id="a-HF"></a>尽有二种过。<a id="a-HG"></a>一过欲。<a id="a-HH"></a>二过住处。<a id="a-HI"></a>过初禅欲者。<a id="a-HJ"></a>以自地无漏。<a id="a-HK"></a>过初禅住处者。<a id="a-HL"></a>以第二禅。<a id="a-HM"></a>乃至过无所有处欲者。<a id="a-HN"></a>以自地无漏。<a id="a-HO"></a>亦以下地。<a id="a-HP"></a>过无所有处住处者。<a id="a-HQ"></a>以非想非非想处。<a id="a-HR"></a>过非想非非想处欲者。<a id="a-HS"></a>以下地无漏。<a id="a-HT"></a>过非想非非想处住处者。<a id="a-HU"></a>以灭定。<a id="a-HV"></a>若当下地有灭定者。<a id="a-HW"></a>下地或有二种过。<a id="a-HX"></a>或有三种过。<a id="a-HY"></a>非想非非想处。<a id="a-HZ"></a>唯有一种过。<a id="a-Ha"></a>欲令无如是过故。<a id="a-Hb"></a>不说下地有灭定。<a id="a-Hc"></a>复次灭定以二事故立解脱。<a id="a-Hd"></a>一以背舍一切缘法。<a id="a-He"></a>二以灭最后边心。<a id="a-Hf"></a>若下地有灭定者。<a id="a-Hg"></a>不名背舍一切心。<a id="a-Hh"></a>所以者何。<a id="a-Hi"></a>不尽背舍一切心法故。<a id="a-Hj"></a>亦非灭最后边心。<a id="a-Hk"></a>所以者何。<a id="a-Hl"></a>灭中心故。<a id="a-Hm"></a>复次此定是次第定。<a id="a-Hn"></a>非想非非想处心次第生此定。<a id="a-Ho"></a>以如是事故。<a id="a-Hp"></a>下地无灭定。</p>
 </body>
</html>