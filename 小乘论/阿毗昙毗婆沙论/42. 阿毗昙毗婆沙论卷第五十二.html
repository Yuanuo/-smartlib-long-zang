<!doctype html>
<html id="z3IBVmC15B" data-ver="1174">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第五十二</h1>
  <h2 id="a2">使犍度人品第三之四</h2>
  <p id="a3">欲界死还生欲界。<a id="a-4"></a>尽欲界有相续耶。<a id="a-5"></a>乃至广作四句有多名此中说有。<a id="a-6"></a>是受身处众生数五阴有。<a id="a-7"></a>余有广说。<a id="a-8"></a>如一行中。<a id="a-9"></a>云何欲界死。<a id="a-A"></a>还生欲界。<a id="a-B"></a>不欲界有相续耶。<a id="a-C"></a>答曰。<a id="a-D"></a>如欲界死生色界。<a id="a-E"></a>中有现在前。<a id="a-F"></a>欲界死生色界。<a id="a-G"></a>亦是圣人亦是凡夫。<a id="a-H"></a>彼色界中有。<a id="a-I"></a>于欲界现在前。<a id="a-J"></a>所以者何法应如是。<a id="a-K"></a>若处所死有灭。<a id="a-L"></a>即处所中有生。<a id="a-M"></a>如种子灭处。<a id="a-N"></a>此处即生于牙。<a id="a-O"></a>彼亦如是欲界死者。<a id="a-P"></a>是欲界死者有欲界死者。<a id="a-Q"></a>是色界中有。<a id="a-R"></a>非欲有相续。<a id="a-S"></a>色有相续。<a id="a-T"></a>是色界中有。<a id="a-U"></a>云何欲有相续。<a id="a-V"></a>不欲界死。<a id="a-W"></a>不生欲界。<a id="a-X"></a>答曰。<a id="a-Y"></a>色界死。<a id="a-Z"></a>欲界中有现在前。<a id="a-a"></a>凡夫人。<a id="a-b"></a>于色界死。<a id="a-c"></a>欲界中有。<a id="a-d"></a>于色界现在前。<a id="a-e"></a>法应如是。<a id="a-f"></a>若处所死有灭。<a id="a-g"></a>即处所中有生。<a id="a-h"></a>广说如上。<a id="a-i"></a>是名欲有相续。<a id="a-j"></a>是欲界中有。<a id="a-k"></a>非欲界死。<a id="a-l"></a>非欲界生。<a id="a-m"></a>所以者何。<a id="a-n"></a>色界死是色界死有。<a id="a-o"></a>色界生是欲界中有。<a id="a-p"></a>云何欲界死还生欲界。<a id="a-q"></a>欲界有相续耶。<a id="a-r"></a>答曰。<a id="a-s"></a>如欲界死还生欲界。<a id="a-t"></a>中有生有。<a id="a-u"></a>欲界死还生欲界。<a id="a-v"></a>亦是圣人。<a id="a-w"></a>亦是凡夫。<a id="a-x"></a>凡夫于诸趣无碍生一一趣中。<a id="a-y"></a>圣人于诸趣有碍。<a id="a-z"></a>生人天中。<a id="a-10"></a>欲界死是欲界死有。<a id="a-11"></a>欲界生是欲界中有。<a id="a-12"></a>欲界有相续者。<a id="a-13"></a>是欲界中有。<a id="a-14"></a>若从中有。<a id="a-15"></a>至生有者。<a id="a-16"></a>欲界死是欲界中有。<a id="a-17"></a>若欲界生。<a id="a-18"></a>是欲界生有。<a id="a-19"></a>欲界有相续者。<a id="a-1A"></a>是欲界生有。<a id="a-1B"></a>云何非欲界死。<a id="a-1C"></a>非欲界生。<a id="a-1D"></a>非欲界有相续。<a id="a-1E"></a>答曰。<a id="a-1F"></a>色界死。<a id="a-1G"></a>生色界。<a id="a-1H"></a>中有生有。<a id="a-1I"></a>色界死生色界。<a id="a-1J"></a>中有生有者。<a id="a-1K"></a>亦是圣人亦是凡夫。<a id="a-1L"></a>若但死有至中有时。<a id="a-1M"></a>不名欲界死。<a id="a-1N"></a>所以者何。<a id="a-1O"></a>是色界死。<a id="a-1P"></a>色界死有。<a id="a-1Q"></a>非欲界生。<a id="a-1R"></a>所以者何。<a id="a-1S"></a>色界生。<a id="a-1T"></a>是色界中有。<a id="a-1U"></a>非欲界有相续。<a id="a-1V"></a>所以者何。<a id="a-1W"></a>色界有相续。<a id="a-1X"></a>是色界中有。<a id="a-1Y"></a>若从中有。<a id="a-1Z"></a>至生有时。<a id="a-1a"></a>非欲界死。<a id="a-1b"></a>所以者何。<a id="a-1c"></a>是色界中有死。<a id="a-1d"></a>非欲界有相续。<a id="a-1e"></a>所以者何。<a id="a-1f"></a>色界有相续。<a id="a-1g"></a>是色界生有。<a id="a-1h"></a>色界死。<a id="a-1i"></a>生无色界。<a id="a-1j"></a>亦是圣人。<a id="a-1k"></a>亦是凡夫。<a id="a-1l"></a>彼非欲界死。<a id="a-1m"></a>所以者何。<a id="a-1n"></a>色界死是色界死有。<a id="a-1o"></a>非欲色界生。<a id="a-1p"></a>无色界生。<a id="a-1q"></a>是无色界生有。<a id="a-1r"></a>非欲界有相续。<a id="a-1s"></a>所以者何。<a id="a-1t"></a>无色界有相续。<a id="a-1u"></a>是无色界生有。<a id="a-1v"></a>无色界死。<a id="a-1w"></a>生无色界亦是圣人。<a id="a-1x"></a>亦是凡夫。<a id="a-1y"></a>凡夫人。<a id="a-1z"></a>生上亦生下。<a id="a-20"></a>圣人生上不生下。<a id="a-21"></a>凡夫人。<a id="a-22"></a>一一处多生。<a id="a-23"></a>圣人一一处一生。<a id="a-24"></a>彼非欲界死。<a id="a-25"></a>所以者何。<a id="a-26"></a>无色界死。<a id="a-27"></a>是无色界死有。<a id="a-28"></a>非欲界生。<a id="a-29"></a>所以者何。<a id="a-2A"></a>无色界生。<a id="a-2B"></a>是无色界生有。<a id="a-2C"></a>非欲界有相续。<a id="a-2D"></a>所以者何。<a id="a-2E"></a>无色界有相续。<a id="a-2F"></a>是无色界生有无色界死。<a id="a-2G"></a>生色界。<a id="a-2H"></a>是凡夫从死有至中有。<a id="a-2I"></a>彼非欲界死。<a id="a-2J"></a>所以者何。<a id="a-2K"></a>无色界死。<a id="a-2L"></a>是无色界死有。<a id="a-2M"></a>不生欲界。<a id="a-2N"></a>所以者何。<a id="a-2O"></a>无色界生。<a id="a-2P"></a>是色界中有。<a id="a-2Q"></a>非欲有相续。<a id="a-2R"></a>所以者何。<a id="a-2S"></a>色有相续。<a id="a-2T"></a>是色界中有。<a id="a-2U"></a>色界死。<a id="a-2V"></a>还生色界。<a id="a-2W"></a>尽色界有相续耶。<a id="a-2X"></a>乃至广作四句。<a id="a-2Y"></a>云何色界死。<a id="a-2Z"></a>还生色界。<a id="a-2a"></a>非色界有相续耶。<a id="a-2b"></a>答曰。<a id="a-2c"></a>色界死。<a id="a-2d"></a>欲界中有现在前。<a id="a-2e"></a>色界死。<a id="a-2f"></a>生欲界。<a id="a-2g"></a>是凡夫人。<a id="a-2h"></a>欲界中有。<a id="a-2i"></a>于色界现在前。<a id="a-2j"></a>广说如上。<a id="a-2k"></a>色界死。<a id="a-2l"></a>是色界死有。<a id="a-2m"></a>生色界。<a id="a-2n"></a>是欲界中有。<a id="a-2o"></a>非色界有相续。<a id="a-2p"></a>所以者何。<a id="a-2q"></a>欲界有相续。<a id="a-2r"></a>是欲界中有。<a id="a-2s"></a>云何色界有相续。<a id="a-2t"></a>非色界死。<a id="a-2u"></a>非色界生。<a id="a-2v"></a>答曰。<a id="a-2w"></a>如欲界死。<a id="a-2x"></a>色界中有现在前。<a id="a-2y"></a>欲界死。<a id="a-2z"></a>生色界。<a id="a-30"></a>亦是凡夫。<a id="a-31"></a>亦是圣人。<a id="a-32"></a>彼色界中有。<a id="a-33"></a>于欲界现在前。<a id="a-34"></a>广说如上。<a id="a-35"></a>是名色界有相续。<a id="a-36"></a>色界中有。<a id="a-37"></a>非色界死。<a id="a-38"></a>所以者何。<a id="a-39"></a>欲界死。<a id="a-3A"></a>是欲界死有。<a id="a-3B"></a>非色界生。<a id="a-3C"></a>所以者何。<a id="a-3D"></a>欲界生。<a id="a-3E"></a>是色界中有。<a id="a-3F"></a>云何色界死。<a id="a-3G"></a>还生色界。<a id="a-3H"></a>色界有相续耶。<a id="a-3I"></a>答曰。<a id="a-3J"></a>色界死还生色界。<a id="a-3K"></a>中有生有。<a id="a-3L"></a>色界死。<a id="a-3M"></a>还生色界。<a id="a-3N"></a>亦是凡夫。<a id="a-3O"></a>亦是圣人。<a id="a-3P"></a>凡夫生上亦生下。<a id="a-3Q"></a>一一处有多生。<a id="a-3R"></a>圣人生上不生下。<a id="a-3S"></a>一一处有一生。<a id="a-3T"></a>从死有至中有时。<a id="a-3U"></a>色界死。<a id="a-3V"></a>是色界死有。<a id="a-3W"></a>色界生。<a id="a-3X"></a>是色界中有。<a id="a-3Y"></a>色界有相续。<a id="a-3Z"></a>是色界中有。<a id="a-3a"></a>从中有至生有时。<a id="a-3b"></a>色界死。<a id="a-3c"></a>是色界中有。<a id="a-3d"></a>色界生是色界生有。<a id="a-3e"></a>色界有相续。<a id="a-3f"></a>是色界。<a id="a-3g"></a>生有。<a id="a-3h"></a>云何非色界死。<a id="a-3i"></a>非生色界。<a id="a-3j"></a>非色界有相续。<a id="a-3k"></a>答曰。<a id="a-3l"></a>欲界死。<a id="a-3m"></a>生欲界。<a id="a-3n"></a>中有生有。<a id="a-3o"></a>欲界死。<a id="a-3p"></a>还生欲界。<a id="a-3q"></a>亦是凡夫。<a id="a-3r"></a>亦是圣人。<a id="a-3s"></a>广说如上。<a id="a-3t"></a>从死有至中有时。<a id="a-3u"></a>非色界死。<a id="a-3v"></a>非生色界。<a id="a-3w"></a>所以者何。<a id="a-3x"></a>欲界死。<a id="a-3y"></a>是欲界死有。<a id="a-3z"></a>欲界生。<a id="a-40"></a>是欲界中有。<a id="a-41"></a>非色界有相续。<a id="a-42"></a>所以者何。<a id="a-43"></a>欲界有相续。<a id="a-44"></a>是欲界中有。<a id="a-45"></a>从中有至生有时。<a id="a-46"></a>非色界死。<a id="a-47"></a>非色界生。<a id="a-48"></a>所以者何。<a id="a-49"></a>欲界死。<a id="a-4A"></a>是欲界中有。<a id="a-4B"></a>欲界生是欲界生有。<a id="a-4C"></a>非色界有相续。<a id="a-4D"></a>所以者何。<a id="a-4E"></a>欲界有相续。<a id="a-4F"></a>是欲界生有。<a id="a-4G"></a>欲界死生无色界。<a id="a-4H"></a>亦是凡夫。<a id="a-4I"></a>亦是圣人。<a id="a-4J"></a>非色界死。<a id="a-4K"></a>所以者何。<a id="a-4L"></a>欲界死是欲界死有。<a id="a-4M"></a>非色界生。<a id="a-4N"></a>所以者何。<a id="a-4O"></a>无色界生。<a id="a-4P"></a>是无色界生有。<a id="a-4Q"></a>非色界有相续。<a id="a-4R"></a>所以者何。<a id="a-4S"></a>无色界有相续。<a id="a-4T"></a>是无色界生有。<a id="a-4U"></a>无色界死。<a id="a-4V"></a>生无色界。<a id="a-4W"></a>亦是凡夫。<a id="a-4X"></a>亦是圣人。<a id="a-4Y"></a>凡夫生上亦生下。<a id="a-4Z"></a>一一处有多生。<a id="a-4a"></a>圣人生上不生下。<a id="a-4b"></a>一一处有一生。<a id="a-4c"></a>非色界死。<a id="a-4d"></a>所以者何。<a id="a-4e"></a>无色界死。<a id="a-4f"></a>是无色界死有。<a id="a-4g"></a>非色界生。<a id="a-4h"></a>所以者何。<a id="a-4i"></a>无色界生。<a id="a-4j"></a>是无色界生有。<a id="a-4k"></a>非色界有相续。<a id="a-4l"></a>所以者何。<a id="a-4m"></a>无色界有相续。<a id="a-4n"></a>是无色界生有。<a id="a-4o"></a>无色界死。<a id="a-4p"></a>生欲界。<a id="a-4q"></a>是凡夫非色界死。<a id="a-4r"></a>所以者何。<a id="a-4s"></a>无色界死。<a id="a-4t"></a>是无色界死有。<a id="a-4u"></a>非色界生。<a id="a-4v"></a>所以者何。<a id="a-4w"></a>欲界生。<a id="a-4x"></a>是欲界中有。<a id="a-4y"></a>非色界有相续。<a id="a-4z"></a>所以者何。<a id="a-50"></a>欲界有相续。<a id="a-51"></a>是欲界中有。<a id="a-52"></a>无色界死。<a id="a-53"></a>还生无色界。<a id="a-54"></a>尽无色界有相续耶。<a id="a-55"></a>答曰。<a id="a-56"></a>诸无色界死。<a id="a-57"></a>还生无色界。<a id="a-58"></a>尽无色界有相续。<a id="a-59"></a>颇无色界有相续。<a id="a-5A"></a>彼非无色界死。<a id="a-5B"></a>非不无色界生耶。<a id="a-5C"></a>答曰。<a id="a-5D"></a>有如欲色界死。<a id="a-5E"></a>生无色界。<a id="a-5F"></a>亦是凡夫。<a id="a-5G"></a>亦是圣人。<a id="a-5H"></a>非无色界死。<a id="a-5I"></a>所以者何。<a id="a-5J"></a>欲色界死。<a id="a-5K"></a>是欲色界死有。<a id="a-5L"></a>无色界生。<a id="a-5M"></a>是无色界生有。<a id="a-5N"></a>无色界有相续。<a id="a-5O"></a>是无色界生有。<a id="a-5P"></a>欲界死。<a id="a-5Q"></a>还生欲界。<a id="a-5R"></a>此人有四。<a id="a-5S"></a>欲界凡夫圣人。<a id="a-5T"></a>色界凡夫圣人。<a id="a-5U"></a>色界死还生色界。<a id="a-5V"></a>此人有三。<a id="a-5W"></a>色界凡夫圣人。<a id="a-5X"></a>欲界凡夫。<a id="a-5Y"></a>无色界死。<a id="a-5Z"></a>还生无色界。<a id="a-5a"></a>此人有二。<a id="a-5b"></a>无色界凡夫圣人。<a id="a-5c"></a>欲界凡夫。<a id="a-5d"></a>九十八使所使。<a id="a-5e"></a>九结所系。<a id="a-5f"></a>圣人十使所使。<a id="a-5g"></a>六结所系。<a id="a-5h"></a>色界凡夫。<a id="a-5i"></a>六十二使所使。<a id="a-5j"></a>六结所系。<a id="a-5k"></a>圣人六使所使。<a id="a-5l"></a>三结所系。<a id="a-5m"></a>无色界凡夫。<a id="a-5n"></a>三十一使所使。<a id="a-5o"></a>六结所系。<a id="a-5p"></a>圣人三使所使。<a id="a-5q"></a>三结所系。<a id="a-5r"></a>问曰。<a id="a-5s"></a>欲界凡夫。<a id="a-5t"></a>不为色无色界使所使。<a id="a-5u"></a>色界凡夫。<a id="a-5v"></a>不为无色界使所使。<a id="a-5w"></a>何故说欲界凡夫九十八使所使。<a id="a-5x"></a>色界凡夫六十二使所使耶。<a id="a-5y"></a>答曰。<a id="a-5z"></a>此中说得名所使。<a id="a-60"></a>如欲界凡夫。<a id="a-61"></a>色无色界使得常现前生。<a id="a-62"></a>色界凡夫人。<a id="a-63"></a>无色界使。<a id="a-64"></a>得常现前生。<a id="a-65"></a>复次于得不解脱故。<a id="a-66"></a>名使所使。<a id="a-67"></a>欲界凡夫。<a id="a-68"></a>于色无色界使得。<a id="a-69"></a>不得解脱。<a id="a-6A"></a>色界凡夫。<a id="a-6B"></a>于无色界使得。<a id="a-6C"></a>不得解脱。<a id="a-6D"></a>复次今得得当得得已得得故。<a id="a-6E"></a>作如是说。<a id="a-6F"></a>今得得是现在。<a id="a-6G"></a>当得得是未来。<a id="a-6H"></a>已得得是过去。<a id="a-6I"></a>复次能生彼使故。<a id="a-6J"></a>作是说。<a id="a-6K"></a>能生者生欲界凡夫。<a id="a-6L"></a>以离欲爱。<a id="a-6M"></a>能生色界诸使。<a id="a-6N"></a>色界凡夫。<a id="a-6O"></a>以离色爱。<a id="a-6P"></a>能生无色界诸使。<a id="a-6Q"></a>复次现曾所行有余势故。<a id="a-6R"></a>欲界众生。<a id="a-6S"></a>无始以来。<a id="a-6T"></a>无有不曾起色无色界使者。<a id="a-6U"></a>色界众生。<a id="a-6V"></a>无有不曾起无色界使者。<a id="a-6W"></a>问曰。<a id="a-6X"></a>若然者。<a id="a-6Y"></a>色界凡夫。<a id="a-6Z"></a>曾起欲界使。<a id="a-6a"></a>无色界凡夫。<a id="a-6b"></a>亦曾起欲色界使何故不使耶。<a id="a-6c"></a>答曰。<a id="a-6d"></a>虽复曾起。<a id="a-6e"></a>以离欲故。<a id="a-6f"></a>欲界凡夫。<a id="a-6g"></a>未离色无色界爱。<a id="a-6h"></a>色界凡夫未离无色界爱。<a id="a-6i"></a>圣人十使所使。<a id="a-6j"></a>问曰。<a id="a-6k"></a>欲界圣人。<a id="a-6l"></a>有九十八使所使者。<a id="a-6m"></a>如具缚人。<a id="a-6n"></a>得正决定。<a id="a-6o"></a>苦法忍现在前时。<a id="a-6p"></a>成就九十八使。<a id="a-6q"></a>此中何以不说耶。<a id="a-6r"></a>答曰。<a id="a-6s"></a>以时少故。<a id="a-6t"></a>不久苦智生。<a id="a-6u"></a>是故不说。<a id="a-6v"></a>复次此中说现行烦恼人。<a id="a-6w"></a>入见道人。<a id="a-6x"></a>犹不能起善有漏心。<a id="a-6y"></a>何况染污余处。<a id="a-6z"></a>亦说现行烦恼人。<a id="a-70"></a>如经说。<a id="a-71"></a>有一婆罗门。<a id="a-72"></a>往诣佛所。<a id="a-73"></a>作如是问。<a id="a-74"></a>汝当为天人龙阿修罗伽楼罗犍闼婆紧那罗摩睺罗伽耶。<a id="a-75"></a>佛言。<a id="a-76"></a>我不当为天乃至摩睺罗伽等。<a id="a-77"></a>所以者何。<a id="a-78"></a>婆罗门当知。<a id="a-79"></a>以诸漏故。<a id="a-7A"></a>为天乃至摩睺罗伽等。<a id="a-7B"></a>如来永断诸漏。<a id="a-7C"></a>是故婆罗门。<a id="a-7D"></a>我不当为天乃至摩睺罗伽等。<a id="a-7E"></a>或有说。<a id="a-7F"></a>报现前故名人。<a id="a-7G"></a>如经说偈。</p>
  <p id="a7H">佛者是人　　自调常定　　行于梵道</p>
  <p id="a7I">心寂静乐</p>
  <p id="a7J">此中说身受何果报。<a id="a-7K"></a>即名此界众生身受欲界报。<a id="a-7L"></a>即名欲界众生身受。<a id="a-7M"></a>色无色界报。<a id="a-7N"></a>即名色无色界众生。<a id="a-7O"></a>佛受人报故。<a id="a-7P"></a>即名为人。<a id="a-7Q"></a>余处亦说。<a id="a-7R"></a>报现前故名人。<a id="a-7S"></a>如十门中说。<a id="a-7T"></a>谁成就眼根。<a id="a-7U"></a>答曰。<a id="a-7V"></a>生色界。<a id="a-7W"></a>若生欲界人。<a id="a-7X"></a>得已不失。<a id="a-7Y"></a>如是等报现前故名人。<a id="a-7Z"></a>如是受欲界报者。<a id="a-7a"></a>名欲界众生。<a id="a-7b"></a>受色无色界报者。<a id="a-7c"></a>名色无色界众生。<a id="a-7d"></a>非欲界死。<a id="a-7e"></a>非欲界生。<a id="a-7f"></a>尽非欲界有相续耶。<a id="a-7g"></a>乃至广作非四句。<a id="a-7h"></a>前四句初句。<a id="a-7i"></a>作此第二句。<a id="a-7j"></a>前第二句。<a id="a-7k"></a>作此初句。<a id="a-7l"></a>前第三句。<a id="a-7m"></a>作此第四句。<a id="a-7n"></a>前第四句。<a id="a-7o"></a>作此第三句。<a id="a-7p"></a>色界非四句亦如是。<a id="a-7q"></a>非无色界死。<a id="a-7r"></a>非无色界生。<a id="a-7s"></a>尽非无色界有相续耶。<a id="a-7t"></a>广说如经本。<a id="a-7u"></a>非欲界死。<a id="a-7v"></a>非欲界生。<a id="a-7w"></a>此人有五。<a id="a-7x"></a>欲界凡夫。<a id="a-7y"></a>色界凡夫圣人。<a id="a-7z"></a>无色界凡夫圣人。<a id="a-80"></a>问曰。<a id="a-81"></a>应有八人。<a id="a-82"></a>何故说五耶。<a id="a-83"></a>如色界死。<a id="a-84"></a>还生色界。<a id="a-85"></a>凡夫圣人。<a id="a-86"></a>色界死。<a id="a-87"></a>生无色界。<a id="a-88"></a>凡夫圣人。<a id="a-89"></a>色界死。<a id="a-8A"></a>生欲界。<a id="a-8B"></a>凡夫。<a id="a-8C"></a>无色界死。<a id="a-8D"></a>生无色界。<a id="a-8E"></a>凡夫圣人。<a id="a-8F"></a>无色界死。<a id="a-8G"></a>生色界。<a id="a-8H"></a>凡夫。<a id="a-8I"></a>如是等有八。<a id="a-8J"></a>何故说五。<a id="a-8K"></a>答曰。<a id="a-8L"></a>以相似故说五。<a id="a-8M"></a>亦色界死。<a id="a-8N"></a>生色界。<a id="a-8O"></a>凡夫。<a id="a-8P"></a>无色界死。<a id="a-8Q"></a>生色界。<a id="a-8R"></a>凡夫。<a id="a-8S"></a>此二俱是色界凡夫。<a id="a-8T"></a>色界死。<a id="a-8U"></a>生无色界。<a id="a-8V"></a>圣人。<a id="a-8W"></a>无色界死。<a id="a-8X"></a>生无色界。<a id="a-8Y"></a>圣人。<a id="a-8Z"></a>此二俱是无色界圣人。<a id="a-8a"></a>色界死。<a id="a-8b"></a>生无色界凡夫。<a id="a-8c"></a>无色界死。<a id="a-8d"></a>生无色界凡夫。<a id="a-8e"></a>此二俱是。<a id="a-8f"></a>无色界凡夫。<a id="a-8g"></a>余有欲界凡夫色界圣人。<a id="a-8h"></a>以相似故说五。<a id="a-8i"></a>非色界死。<a id="a-8j"></a>非色界生。<a id="a-8k"></a>此人有六。<a id="a-8l"></a>欲界凡夫圣人。<a id="a-8m"></a>色界凡夫圣人。<a id="a-8n"></a>无色界凡夫圣人。<a id="a-8o"></a>问曰。<a id="a-8p"></a>应有九人。<a id="a-8q"></a>何故说六耶。<a id="a-8r"></a>如欲界死。<a id="a-8s"></a>还生欲界。<a id="a-8t"></a>凡夫圣人。<a id="a-8u"></a>欲界死。<a id="a-8v"></a>生色界。<a id="a-8w"></a>凡夫圣人。<a id="a-8x"></a>欲界死。<a id="a-8y"></a>生无色界。<a id="a-8z"></a>凡夫圣人。<a id="a-90"></a>无色界死生无色界。<a id="a-91"></a>凡夫圣人。<a id="a-92"></a>无色界死。<a id="a-93"></a>生欲界凡夫。<a id="a-94"></a>答曰。<a id="a-95"></a>以相似故说六。<a id="a-96"></a>欲界死。<a id="a-97"></a>还生欲界凡夫。<a id="a-98"></a>无色界死。<a id="a-99"></a>生欲界凡夫。<a id="a-9A"></a>此二俱是欲界凡夫。<a id="a-9B"></a>欲界死。<a id="a-9C"></a>生无色界凡夫。<a id="a-9D"></a>无色界死。<a id="a-9E"></a>生无色界凡夫。<a id="a-9F"></a>此二俱是无色界凡夫。<a id="a-9G"></a>欲界死。<a id="a-9H"></a>生无色界圣人。<a id="a-9I"></a>无色界死。<a id="a-9J"></a>生无色界圣人。<a id="a-9K"></a>此二俱是无色界圣人。<a id="a-9L"></a>余有欲界圣人色界凡夫圣人。<a id="a-9M"></a>以相似故说六。<a id="a-9N"></a>非无色界死。<a id="a-9O"></a>非无色界生此人有四。<a id="a-9P"></a>欲界凡夫圣人。<a id="a-9Q"></a>色界凡夫圣人。<a id="a-9R"></a>问曰。<a id="a-9S"></a>应有七人。<a id="a-9T"></a>何故说四耶。<a id="a-9U"></a>如欲界死还生欲界。<a id="a-9V"></a>凡夫圣人。<a id="a-9W"></a>欲界死。<a id="a-9X"></a>生色界。<a id="a-9Y"></a>凡夫圣人。<a id="a-9Z"></a>色界死。<a id="a-9a"></a>还生色界。<a id="a-9b"></a>凡夫圣人。<a id="a-9c"></a>色界死。<a id="a-9d"></a>生欲界凡夫。<a id="a-9e"></a>何故说四耶。<a id="a-9f"></a>答曰。<a id="a-9g"></a>以相似故说四。<a id="a-9h"></a>欲界死。<a id="a-9i"></a>还生欲界凡夫。<a id="a-9j"></a>色界死。<a id="a-9k"></a>生欲界凡夫。<a id="a-9l"></a>此二俱是欲界凡夫。<a id="a-9m"></a>欲界死。<a id="a-9n"></a>生色界凡夫。<a id="a-9o"></a>色界死。<a id="a-9p"></a>还生色界凡夫。<a id="a-9q"></a>此二俱是色界凡夫。<a id="a-9r"></a>欲界死。<a id="a-9s"></a>生色界圣人。<a id="a-9t"></a>色界死还生色界圣人。<a id="a-9u"></a>此二俱是色界圣人。<a id="a-9v"></a>余有欲界圣人。<a id="a-9w"></a>以相似故说四。<a id="a-9x"></a>此诸人为向所说使所使向所说结所系。</p>
  <p id="a9y">颇欲界死。<a id="a-9z"></a>不生欲界耶。<a id="a-A0"></a>如先说义。<a id="a-A1"></a>今则遮于生有。<a id="a-A2"></a>颇欲界死。<a id="a-A3"></a>不生欲界耶。<a id="a-A4"></a>答曰。<a id="a-A5"></a>不生。<a id="a-A6"></a>生欲色界中有。<a id="a-A7"></a>若生无色界。<a id="a-A8"></a>若般涅槃。<a id="a-A9"></a>余广说如经本。<a id="a-AA"></a>问曰。<a id="a-AB"></a>无色界死。<a id="a-AC"></a>生欲色界。<a id="a-AD"></a>彼中有。<a id="a-AE"></a>于何处现在前。<a id="a-AF"></a>答曰。<a id="a-AG"></a>或有说者。<a id="a-AH"></a>在第四禅。<a id="a-AI"></a>不应作是说。<a id="a-AJ"></a>若无色界。<a id="a-AK"></a>有方所者。<a id="a-AL"></a>此说便是。<a id="a-AM"></a>但无色界。<a id="a-AN"></a>无有方所。<a id="a-AO"></a>何为远至第四禅耶。<a id="a-AP"></a>复有说者。<a id="a-AQ"></a>是处所死。<a id="a-AR"></a>生无色中。<a id="a-AS"></a>即彼处所中有现在前。<a id="a-AT"></a>如是说者。<a id="a-AU"></a>无色界死。<a id="a-AV"></a>生无色界。<a id="a-AW"></a>是事不尔。<a id="a-AX"></a>评曰。<a id="a-AY"></a>应作是说。<a id="a-AZ"></a>欲界色界死。<a id="a-Aa"></a>生无色界。<a id="a-Ab"></a>即彼所生处。<a id="a-Ac"></a>中有现在前。</p>
  <p id="aAd">颇欲界死不生欲界。<a id="a-Ae"></a>不生色界。<a id="a-Af"></a>不生无色界耶。<a id="a-Ag"></a>此中亦遮生有。<a id="a-Ah"></a>余广说如经本。<a id="a-Ai"></a>问曰。<a id="a-Aj"></a>此中何故不问般涅槃耶。<a id="a-Ak"></a>答曰。<a id="a-Al"></a>应问而不问者。<a id="a-Am"></a>当知此说有余。<a id="a-An"></a>复次此中说死而生者。<a id="a-Ao"></a>彼虽死而不生。<a id="a-Ap"></a>复次此中因人而作论。<a id="a-Aq"></a>彼般涅槃者。<a id="a-Ar"></a>舍人名法。</p>
  <p id="aAs">颇不离欲爱死。<a id="a-At"></a>不生欲界耶。<a id="a-Au"></a>毗婆阇婆提。<a id="a-Av"></a>于此法中甚愚。<a id="a-Aw"></a>谓不离欲爱。<a id="a-Ax"></a>不生欲界。<a id="a-Ay"></a>复不说有中有。<a id="a-Az"></a>颇有不离欲爱欲界死不生欲界耶。<a id="a-B0"></a>答曰。<a id="a-B1"></a>不生。<a id="a-B2"></a>生欲界中有。<a id="a-B3"></a>颇不离色爱死。<a id="a-B4"></a>不生欲界色界耶。<a id="a-B5"></a>答曰。<a id="a-B6"></a>不生。<a id="a-B7"></a>生欲色界中有。<a id="a-B8"></a>颇不离无色爱死不生欲界色界无色界耶。<a id="a-B9"></a>答曰。<a id="a-BA"></a>不生。<a id="a-BB"></a>生欲色界中有。<a id="a-BC"></a>未离欲爱死。<a id="a-BD"></a>不生欲界。<a id="a-BE"></a>此人有二。<a id="a-BF"></a>欲界凡夫圣人。<a id="a-BG"></a>未离色爱死。<a id="a-BH"></a>不生欲色界。<a id="a-BI"></a>此人有四。<a id="a-BJ"></a>欲界凡夫圣人。<a id="a-BK"></a>色界凡夫圣人。<a id="a-BL"></a>问曰。<a id="a-BM"></a>应有七人。<a id="a-BN"></a>欲界死。<a id="a-BO"></a>还生欲界。<a id="a-BP"></a>凡夫圣人。<a id="a-BQ"></a>欲界死。<a id="a-BR"></a>生色界。<a id="a-BS"></a>凡夫圣人。<a id="a-BT"></a>色界死。<a id="a-BU"></a>还生色界。<a id="a-BV"></a>凡夫圣人。<a id="a-BW"></a>色界死。<a id="a-BX"></a>生欲界凡夫。<a id="a-BY"></a>何故说四耶。<a id="a-BZ"></a>答曰。<a id="a-Ba"></a>以相似故说四。<a id="a-Bb"></a>欲界死。<a id="a-Bc"></a>生欲界凡夫。<a id="a-Bd"></a>色界死。<a id="a-Be"></a>生欲界凡夫。<a id="a-Bf"></a>此二俱是欲界凡夫。<a id="a-Bg"></a>欲界死。<a id="a-Bh"></a>生色界凡夫。<a id="a-Bi"></a>色界死。<a id="a-Bj"></a>生色界凡夫。<a id="a-Bk"></a>此二俱是色界凡夫。<a id="a-Bl"></a>欲界死。<a id="a-Bm"></a>生色界圣人。<a id="a-Bn"></a>色界死。<a id="a-Bo"></a>生色界圣人。<a id="a-Bp"></a>此二俱是色界圣人。<a id="a-Bq"></a>余有欲界圣人。<a id="a-Br"></a>以相似故说四。<a id="a-Bs"></a>未离无色爱死。<a id="a-Bt"></a>不生欲色无色界。<a id="a-Bu"></a>此人有四。<a id="a-Bv"></a>欲界凡夫圣人。<a id="a-Bw"></a>色界凡夫圣人。<a id="a-Bx"></a>问曰。<a id="a-By"></a>应有九人。<a id="a-Bz"></a>欲界死。<a id="a-C0"></a>还生欲界中有。<a id="a-C1"></a>凡夫圣人。<a id="a-C2"></a>色界死。<a id="a-C3"></a>还生色界中有。<a id="a-C4"></a>凡夫圣人。<a id="a-C5"></a>色界死生欲界。<a id="a-C6"></a>中有凡夫。<a id="a-C7"></a>无色界死。<a id="a-C8"></a>生色界中有凡夫。<a id="a-C9"></a>无色界死。<a id="a-CA"></a>生欲界中有凡夫。<a id="a-CB"></a>何故说四耶。<a id="a-CC"></a>答曰。<a id="a-CD"></a>以相似故说四。<a id="a-CE"></a>欲界死。<a id="a-CF"></a>还生欲界中有凡夫。<a id="a-CG"></a>色无色界死。<a id="a-CH"></a>生欲界中有凡夫。<a id="a-CI"></a>此三俱是欲界凡夫。<a id="a-CJ"></a>欲界死。<a id="a-CK"></a>生色界中有凡夫。<a id="a-CL"></a>色界死。<a id="a-CM"></a>还生色界中有凡夫。<a id="a-CN"></a>无色界死。<a id="a-CO"></a>生色界中有凡夫。<a id="a-CP"></a>此三俱是色界凡夫。<a id="a-CQ"></a>欲界死。<a id="a-CR"></a>生色界中有圣人。<a id="a-CS"></a>色界死。<a id="a-CT"></a>还生色界中有圣人。<a id="a-CU"></a>此二俱是色界圣人。<a id="a-CV"></a>余有欲界圣人。<a id="a-CW"></a>以相似故说四。<a id="a-CX"></a>此诸人为向所说使所使向所说结所系。<a id="a-CY"></a>中有为有为无。<a id="a-CZ"></a>问曰。<a id="a-Ca"></a>何故作此论。<a id="a-Cb"></a>答曰。<a id="a-Cc"></a>或有说无中有。<a id="a-Cd"></a>或有说有中有。<a id="a-Ce"></a>毗婆阇婆提说无中有。<a id="a-Cf"></a>育多婆提说有中有。<a id="a-Cg"></a>问曰。<a id="a-Ch"></a>毗婆阇婆提。<a id="a-Ci"></a>依何经说。<a id="a-Cj"></a>信何事言无中有。<a id="a-Ck"></a>答曰。<a id="a-Cl"></a>彼依佛经。<a id="a-Cm"></a>无经说作五无间业。<a id="a-Cn"></a>作已增广。<a id="a-Co"></a>命终无间生地狱中。<a id="a-Cp"></a>以生地狱无有间故。<a id="a-Cq"></a>言无中有。<a id="a-Cr"></a>偈中亦说。</p>
  <p id="aCs">壮年便老病　　当生阎罗边</p>
  <p id="aCt">中间无息处　　亦不用资粮</p>
  <p id="aCu">以无中息不用资粮故。<a id="a-Cv"></a>知无中有亦作种种难。<a id="a-Cw"></a>犹如光影无有中间。<a id="a-Cx"></a>死有生有。<a id="a-Cy"></a>无有中间。<a id="a-Cz"></a>亦复如是。<a id="a-D0"></a>问曰。<a id="a-D1"></a>育多婆提。<a id="a-D2"></a>依何经说。<a id="a-D3"></a>信何事。<a id="a-D4"></a>言有中有。<a id="a-D5"></a>答曰。<a id="a-D6"></a>彼依佛经。<a id="a-D7"></a>佛经说三事合故。<a id="a-D8"></a>得入母胎。<a id="a-D9"></a>一父母俱有染心。<a id="a-DA"></a>共会一处。<a id="a-DB"></a>二其母无病值时。<a id="a-DC"></a>三犍闼婆现在前。<a id="a-DD"></a>犍闼婆者即是中有。<a id="a-DE"></a>说犍闼婆现在前故。<a id="a-DF"></a>知有中有。<a id="a-DG"></a>余经亦说。<a id="a-DH"></a>中有般涅槃。<a id="a-DI"></a>以说有中有般涅槃故。<a id="a-DJ"></a>知有中有。<a id="a-DK"></a>余经复说。<a id="a-DL"></a>沙门瞿昙。<a id="a-DM"></a>此身已灭。<a id="a-DN"></a>未生彼处。<a id="a-DO"></a>于其中间。<a id="a-DP"></a>摩[少/兔]摩中为施设。<a id="a-DQ"></a>有诸取不。<a id="a-DR"></a>佛告婆蹉。<a id="a-DS"></a>于其中间。<a id="a-DT"></a>爱是取。<a id="a-DU"></a>以说此身灭未生彼处在摩[少/兔]摩中故。<a id="a-DV"></a>知有中有。<a id="a-DW"></a>亦作种种难。<a id="a-DX"></a>若于此死。<a id="a-DY"></a>当生郁单越。<a id="a-DZ"></a>此间断灭。<a id="a-Da"></a>彼间本无而生。<a id="a-Db"></a>如是则有法而无。<a id="a-Dc"></a>无法而有。<a id="a-Dd"></a>欲令无如是过故。<a id="a-De"></a>言有中有。<a id="a-Df"></a>问曰。<a id="a-Dg"></a>毗婆阇婆提。<a id="a-Dh"></a>云何通育多婆提经耶。<a id="a-Di"></a>答曰。<a id="a-Dj"></a>彼经所说是未了义。<a id="a-Dk"></a>是假名有余意。<a id="a-Dl"></a>问曰。<a id="a-Dm"></a>彼以何事。<a id="a-Dn"></a>为未了义是假名有余意耶。<a id="a-Do"></a>彼作是答。<a id="a-Dp"></a>佛经说三事合故。<a id="a-Dq"></a>得入母胎。<a id="a-Dr"></a>一父母俱有染心。<a id="a-Ds"></a>共会一处。<a id="a-Dt"></a>二其母无病值时。<a id="a-Du"></a>三犍闼婆现在前。<a id="a-Dv"></a>不应言犍闼婆。<a id="a-Dw"></a>若言犍闼婆。<a id="a-Dx"></a>彼作乐耶。<a id="a-Dy"></a>应言诸阴行。<a id="a-Dz"></a>问曰。<a id="a-E0"></a>若说揵闼婆。<a id="a-E1"></a>若说诸阴行。<a id="a-E2"></a>俱非无中有。<a id="a-E3"></a>毗婆阇婆提。<a id="a-E4"></a>复作是问。<a id="a-E5"></a>汝说四生尽有中有。<a id="a-E6"></a>二生有三事合可尔。<a id="a-E7"></a>谓胎生卵生。<a id="a-E8"></a>余二生不尔。<a id="a-E9"></a>答曰。<a id="a-EA"></a>若可尔便说。<a id="a-EB"></a>不可尔不说。<a id="a-EC"></a>然非无中有。<a id="a-ED"></a>通第二经者。<a id="a-EE"></a>有天名中有。<a id="a-EF"></a>于彼天中般涅槃故言中有。<a id="a-EG"></a>般涅槃中有天者。<a id="a-EH"></a>此间死已。<a id="a-EI"></a>应生天中未至顷。<a id="a-EJ"></a>于其中间。<a id="a-EK"></a>寿命未尽。<a id="a-EL"></a>便般涅槃。<a id="a-EM"></a>问曰。<a id="a-EN"></a>此天一切经中所不说。<a id="a-EO"></a>佛经说有四天王天乃至非想非非想天。<a id="a-EP"></a>不说中有天。<a id="a-EQ"></a>佛经亦说有生般涅槃。<a id="a-ER"></a>复有天名生。<a id="a-ES"></a>于彼生天。<a id="a-ET"></a>而般涅槃。<a id="a-EU"></a>言生般涅槃耶。<a id="a-EV"></a>乃至上流般涅槃。<a id="a-EW"></a>复有天名上流。<a id="a-EX"></a>于彼天中。<a id="a-EY"></a>而般涅槃。<a id="a-EZ"></a>言上流般涅槃耶。<a id="a-Ea"></a>汝说未到诸天。<a id="a-Eb"></a>寿命未尽。<a id="a-Ec"></a>而般涅槃。<a id="a-Ed"></a>众生多寿命未尽而死。<a id="a-Ee"></a>除郁单越人兜率天上最后身菩萨。<a id="a-Ef"></a>如是等众生。<a id="a-Eg"></a>皆是中有般涅槃耶。<a id="a-Eh"></a>婆蹉经。<a id="a-Ei"></a>复云何通。<a id="a-Ej"></a>彼作是说。<a id="a-Ek"></a>摩[少/兔]摩是无色界天彼梵志得天眼离色爱同及死生无色界中。<a id="a-El"></a>彼梵志以天眼。<a id="a-Em"></a>于欲色界中。<a id="a-En"></a>遍观不见。<a id="a-Eo"></a>而作是念。<a id="a-Ep"></a>彼人断灭。<a id="a-Eq"></a>行诣佛所作如是问。<a id="a-Er"></a>沙门瞿昙。<a id="a-Es"></a>此身灭已。<a id="a-Et"></a>乃至于其中间。<a id="a-Eu"></a>为施设有诸取不。<a id="a-Ev"></a>佛告婆蹉。<a id="a-Ew"></a>于其中间爱是取。<a id="a-Ex"></a>以是义故。<a id="a-Ey"></a>知生无色中非是断灭。<a id="a-Ez"></a>问曰。<a id="a-F0"></a>佛经说。<a id="a-F1"></a>有种种摩[少/兔]摩。<a id="a-F2"></a>佛经或说。<a id="a-F3"></a>色无色界天是摩[少/兔]摩。<a id="a-F4"></a>或说。<a id="a-F5"></a>劫初人是摩[少/兔]摩。<a id="a-F6"></a>或说。<a id="a-F7"></a>中有是摩[少/兔]摩。<a id="a-F8"></a>何以知唯无色界天是摩[少/兔]摩。<a id="a-F9"></a>彼作是说。<a id="a-FA"></a>何以复知中有是。<a id="a-FB"></a>摩[少/兔]摩耶。<a id="a-FC"></a>答曰。<a id="a-FD"></a>即以此经知。<a id="a-FE"></a>所以者何。<a id="a-FF"></a>经作是说。<a id="a-FG"></a>此身灭已未生彼处。<a id="a-FH"></a>于其中间。<a id="a-FI"></a>在摩[少/兔]摩中。<a id="a-FJ"></a>以是事故知。<a id="a-FK"></a>摩[少/兔]摩即是中有。<a id="a-FL"></a>种种难复云何通。<a id="a-FM"></a>答曰。<a id="a-FN"></a>彼作是说。<a id="a-FO"></a>不舍死有。<a id="a-FP"></a>乃至生有相续。<a id="a-FQ"></a>如阇楼佉虫。<a id="a-FR"></a>乃至前足未立。<a id="a-FS"></a>不放后足。<a id="a-FT"></a>彼亦如是。<a id="a-FU"></a>若作是说。<a id="a-FV"></a>人间死生地狱中未舍人。<a id="a-FW"></a>趣地狱趣相续。<a id="a-FX"></a>则坏身坏趣。<a id="a-FY"></a>二心俱坏。<a id="a-FZ"></a>趣者。<a id="a-Fa"></a>亦名人趣。<a id="a-Fb"></a>亦名地狱趣。<a id="a-Fc"></a>坏身者。<a id="a-Fd"></a>亦名人身。<a id="a-Fe"></a>亦名地狱身。<a id="a-Ff"></a>二心俱者。<a id="a-Fg"></a>谓死时心生时心。<a id="a-Fh"></a>问曰。<a id="a-Fi"></a>育多婆提。<a id="a-Fj"></a>云何通毗婆阇婆提所引经耶。<a id="a-Fk"></a>答曰。<a id="a-Fl"></a>彼经是未了义。<a id="a-Fm"></a>是假名有余意。<a id="a-Fn"></a>问曰。<a id="a-Fo"></a>以何事知是未了义是假名有余意耶。<a id="a-Fp"></a>答曰。<a id="a-Fq"></a>彼经作五无间业。<a id="a-Fr"></a>作已增广。<a id="a-Fs"></a>命终无间生地狱中者。<a id="a-Ft"></a>此遮余趣余业。<a id="a-Fu"></a>遮余趣者。<a id="a-Fv"></a>无间之业。<a id="a-Fw"></a>必生地狱趣。<a id="a-Fx"></a>不生余趣。<a id="a-Fy"></a>遮余业者。<a id="a-Fz"></a>无间之业。<a id="a-G0"></a>必受生报。<a id="a-G1"></a>非现报后报。<a id="a-G2"></a>此是彼经未了义。<a id="a-G3"></a>若如经文不取其义者。<a id="a-G4"></a>经说作五无间业。<a id="a-G5"></a>作已增广。<a id="a-G6"></a>命终无间。<a id="a-G7"></a>生地狱中。<a id="a-G8"></a>不必具作五业。<a id="a-G9"></a>生地狱中。<a id="a-GA"></a>然有作一二三四及无间业所不摄业生地狱中者。<a id="a-GB"></a>经说命终无间。<a id="a-GC"></a>生地狱中。<a id="a-GD"></a>言无间者。<a id="a-GE"></a>于此刹那。<a id="a-GF"></a>作无间业。<a id="a-GG"></a>即此刹那。<a id="a-GH"></a>生地狱中耶。<a id="a-GI"></a>然有作五无间业已故。<a id="a-GJ"></a>有寿命百年者。<a id="a-GK"></a>是故不悉如经文。<a id="a-GL"></a>当依于义偈所说。<a id="a-GM"></a>义通亦如是。<a id="a-GN"></a>种种难事复云何通。<a id="a-GO"></a>答曰。<a id="a-GP"></a>此不必须通。<a id="a-GQ"></a>所以者何。<a id="a-GR"></a>此非修多罗。<a id="a-GS"></a>非毗尼。<a id="a-GT"></a>非阿毗昙。<a id="a-GU"></a>不可以世间现喻难贤圣法。<a id="a-GV"></a>贤圣法异。<a id="a-GW"></a>世间法异若必欲通者。<a id="a-GX"></a>有何意耶。<a id="a-GY"></a>答曰。<a id="a-GZ"></a>应说喻过。<a id="a-Ga"></a>若喻有过。<a id="a-Gb"></a>义亦有过。<a id="a-Gc"></a>如光影。<a id="a-Gd"></a>是无根无心。<a id="a-Ge"></a>非众生数法。<a id="a-Gf"></a>死有生有。<a id="a-Gg"></a>亦无根无心。<a id="a-Gh"></a>非众生数法耶。<a id="a-Gi"></a>如光影俱生。<a id="a-Gj"></a>死有生有。<a id="a-Gk"></a>亦俱生耶。<a id="a-Gl"></a>然此喻。<a id="a-Gm"></a>明有中有。<a id="a-Gn"></a>非无中有。<a id="a-Go"></a>如光影无间。<a id="a-Gp"></a>死有中有中有生有无间。<a id="a-Gq"></a>亦复如是。<a id="a-Gr"></a>如是等义。<a id="a-Gs"></a>说无中有。<a id="a-Gt"></a>如是等义。<a id="a-Gu"></a>说有中有。<a id="a-Gv"></a>二义之中。<a id="a-Gw"></a>何者为胜。<a id="a-Gx"></a>说有中有者胜。<a id="a-Gy"></a>然毗婆阇婆提。<a id="a-Gz"></a>说无中有。<a id="a-H0"></a>是无明果。<a id="a-H1"></a>闇果。<a id="a-H2"></a>不勤方便果。<a id="a-H3"></a>然中有是实有法。<a id="a-H4"></a>是故为止他义欲显己义。<a id="a-H5"></a>乃至广说。<a id="a-H6"></a>而作此论。</p>
  <p id="aH7">问曰。<a id="a-H8"></a>中有为是趣摄。<a id="a-H9"></a>为非趣摄。<a id="a-HA"></a>若是趣摄。<a id="a-HB"></a>施设经说云何通。<a id="a-HC"></a>如说。<a id="a-HD"></a>五趣为摄四生。<a id="a-HE"></a>四生为摄五趣。<a id="a-HF"></a>答言。<a id="a-HG"></a>四生摄五趣。<a id="a-HH"></a>非五趣摄四生。<a id="a-HI"></a>不摄何等。<a id="a-HJ"></a>不摄中有。<a id="a-HK"></a>法身经说。<a id="a-HL"></a>复云何通。<a id="a-HM"></a>如说云何眼界。<a id="a-HN"></a>答言。<a id="a-HO"></a>四大及清净造色眼眼根眼入眼界。<a id="a-HP"></a>若地狱饿鬼畜生人天眼。<a id="a-HQ"></a>若修得眼。<a id="a-HR"></a>若中有眼。<a id="a-HS"></a>若非趣摄者。<a id="a-HT"></a>尊者陀罗达多所说云何通。<a id="a-HU"></a>如说。<a id="a-HV"></a>若向彼趣法即名彼趣。<a id="a-HW"></a>彼趣所摄。<a id="a-HX"></a>如稻牙生时。<a id="a-HY"></a>即名为稻。<a id="a-HZ"></a>彼亦如是。<a id="a-Ha"></a>答曰。<a id="a-Hb"></a>应作是说。<a id="a-Hc"></a>中有是趣所摄。<a id="a-Hd"></a>尊者陀罗达多所说善通施设经说云何通。<a id="a-He"></a>答曰。<a id="a-Hf"></a>施设经文。<a id="a-Hg"></a>应如是说。<a id="a-Hh"></a>五趣摄四生。<a id="a-Hi"></a>四生摄五趣耶。<a id="a-Hj"></a>答曰。<a id="a-Hk"></a>展转随种相摄。<a id="a-Hl"></a>而不说者。<a id="a-Hm"></a>有何意耶。<a id="a-Hn"></a>答曰。<a id="a-Ho"></a>诵者错谬。<a id="a-Hp"></a>法身经说。<a id="a-Hq"></a>复云何通。<a id="a-Hr"></a>答曰。<a id="a-Hs"></a>法身经文。<a id="a-Ht"></a>应如是说。<a id="a-Hu"></a>地狱饿鬼畜生人天眼。<a id="a-Hv"></a>及修得眼。<a id="a-Hw"></a>不应说中有眼。<a id="a-Hx"></a>而不说者。<a id="a-Hy"></a>有何意耶。<a id="a-Hz"></a>答曰。<a id="a-I0"></a>以中有是微细法。<a id="a-I1"></a>于诸趣中显现已。<a id="a-I2"></a>复别显现。<a id="a-I3"></a>犹如贼帅。<a id="a-I4"></a>于贼众中总被呵责。<a id="a-I5"></a>亦别呵责。<a id="a-I6"></a>女人亦尔。<a id="a-I7"></a>有二呵责。<a id="a-I8"></a>一以烦恼总被呵责。<a id="a-I9"></a>二以体贱。<a id="a-IA"></a>复别呵责。<a id="a-IB"></a>彼亦如是。<a id="a-IC"></a>复有说者。<a id="a-ID"></a>中有非趣所摄。<a id="a-IE"></a>施设经法身经说善通。<a id="a-IF"></a>尊者陀罗达多所说。<a id="a-IG"></a>复云何通。<a id="a-IH"></a>答曰。<a id="a-II"></a>此不必须通。<a id="a-IJ"></a>所以者何。<a id="a-IK"></a>此非修多罗毗尼阿毗昙。<a id="a-IL"></a>是自造义。<a id="a-IM"></a>或然不然。<a id="a-IN"></a>或有言无。<a id="a-IO"></a>或无言有。<a id="a-IP"></a>若必欲通者。<a id="a-IQ"></a>有何意耶。<a id="a-IR"></a>答曰。<a id="a-IS"></a>以相似故。<a id="a-IT"></a>作如是说。<a id="a-IU"></a>如地狱形中有形亦尔。<a id="a-IV"></a>乃至天趣中有说亦如是。<a id="a-IW"></a>评曰。<a id="a-IX"></a>应作是说。<a id="a-IY"></a>中有非趣所摄。<a id="a-IZ"></a>所以者何。<a id="a-Ia"></a>去到彼是趣义。<a id="a-Ib"></a>去未到故非趣所摄。<a id="a-Ic"></a>复次中有是趣因。<a id="a-Id"></a>趣是果。<a id="a-Ie"></a>因不摄果。<a id="a-If"></a>果不摄因。<a id="a-Ig"></a>如因果。<a id="a-Ih"></a>作所作取所取亦如是。<a id="a-Ii"></a>复次中有是细。<a id="a-Ij"></a>趣是粗。<a id="a-Ik"></a>粗不摄细。<a id="a-Il"></a>现见不现见了了不了了。<a id="a-Im"></a>说亦如是。<a id="a-In"></a>复次中有散乱。<a id="a-Io"></a>趣非散乱。<a id="a-Ip"></a>非散乱不摄散乱。<a id="a-Iq"></a>复次中有是趣中间法故。<a id="a-Ir"></a>非趣所摄。<a id="a-Is"></a>如田中间非田所摄。<a id="a-It"></a>方土村落中间。<a id="a-Iu"></a>非方土村落所摄。<a id="a-Iv"></a>彼亦如是。</p>
 </body>
</html>