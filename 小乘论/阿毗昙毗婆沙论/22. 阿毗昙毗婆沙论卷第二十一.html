<!doctype html>
<html id="z3IBVkn14r" data-ver="1170">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第二十一</h1>
  <h2 id="a2">杂揵度人品第三之五</h2>
  <p id="a3">何等心解脱。<a id="a-4"></a>有欲心耶无欲心耶。<a id="a-5"></a>乃至广说。<a id="a-6"></a>问曰。<a id="a-7"></a>何故作此论。<a id="a-8"></a>答曰。<a id="a-9"></a>此是佛经。<a id="a-A"></a>佛经中说。<a id="a-B"></a>欲心得解脱。<a id="a-C"></a>恚痴心得解脱。<a id="a-D"></a>不作是说。<a id="a-E"></a>为有欲心得解脱无欲心得解脱。<a id="a-F"></a>乃至广说。<a id="a-G"></a>彼经是此论根本。<a id="a-H"></a>今当广解此经。<a id="a-I"></a>复次或有说。<a id="a-J"></a>心性本净。<a id="a-K"></a>为客烦恼所覆。<a id="a-L"></a>如毗婆阇婆提说。<a id="a-M"></a>心性本净。<a id="a-N"></a>彼客烦恼生覆心故不净。<a id="a-O"></a>问曰。<a id="a-P"></a>若当心性本净客烦恼覆故不净可尔者。<a id="a-Q"></a>何不以本性净心令客烦恼亦净耶。<a id="a-R"></a>汝若不说以心净故令客烦恼净者。<a id="a-S"></a>为有何因缘。<a id="a-T"></a>复次为心先生后客烦恼生。<a id="a-U"></a>为俱生耶。<a id="a-V"></a>若心先生后客烦恼生者。<a id="a-W"></a>则心住待客烦恼。<a id="a-X"></a>客烦恼生。<a id="a-Y"></a>然后覆心。<a id="a-Z"></a>若作是说。<a id="a-a"></a>是则一心住二刹那。<a id="a-b"></a>若当俱者。<a id="a-c"></a>为以何时言心性本净。<a id="a-d"></a>复无未来世。<a id="a-e"></a>以住本性净心。<a id="a-f"></a>是故为止他义。<a id="a-g"></a>自显己义。<a id="a-h"></a>亦欲说法相相应义故。<a id="a-i"></a>而作此论。</p>
  <p id="aj">何等心解脱。<a id="a-k"></a>有欲恚痴心解脱耶。<a id="a-l"></a>无欲恚痴心解脱耶。<a id="a-m"></a>答曰。<a id="a-n"></a>无欲恚痴心解脱。<a id="a-o"></a>问曰。<a id="a-p"></a>无欲恚痴心。<a id="a-q"></a>即是解脱。<a id="a-r"></a>复何所解脱耶。<a id="a-s"></a>答曰。<a id="a-t"></a>若以烦恼而言。<a id="a-u"></a>则心名解脱。<a id="a-v"></a>若以世以身而言。<a id="a-w"></a>则不名解脱。<a id="a-x"></a>若诸烦恼不断。<a id="a-y"></a>彼心不行于世。<a id="a-z"></a>不于世得解脱。<a id="a-10"></a>不行于身。<a id="a-11"></a>不于身得解脱。<a id="a-12"></a>若诸烦恼断。<a id="a-13"></a>彼心行于世。<a id="a-14"></a>于世得解脱。<a id="a-15"></a>行于身。<a id="a-16"></a>于身得解脱。<a id="a-17"></a>复次或有说者。<a id="a-18"></a>欲相应心得解脱。<a id="a-19"></a>恚痴相应心得解脱。<a id="a-1A"></a>如毗婆阇婆提作如是说。<a id="a-1B"></a>染污心即是无染污心。<a id="a-1C"></a>若烦恼未断是染污烦恼已断是不染污。<a id="a-1D"></a>犹如同器有垢。<a id="a-1E"></a>未去垢时名曰有垢。<a id="a-1F"></a>已去垢故名曰无垢。<a id="a-1G"></a>彼亦如是。<a id="a-1H"></a>彼如是说者。<a id="a-1I"></a>应当违逆呵责。<a id="a-1J"></a>所以者何。<a id="a-1K"></a>非彼心与欲恚痴相应杂合。<a id="a-1L"></a>若欲恚痴不断。<a id="a-1M"></a>此心不名解脱欲恚痴。<a id="a-1N"></a>若欲恚痴断。<a id="a-1O"></a>此心名解脱欲恚痴。<a id="a-1P"></a>欲证此义故引佛经。<a id="a-1Q"></a>世尊经说。<a id="a-1R"></a>日月有五曀。<a id="a-1S"></a>为五曀所覆故日月不明净。<a id="a-1T"></a>云何为五。<a id="a-1U"></a>谓云乃至广说。<a id="a-1V"></a>云者如夏时。<a id="a-1W"></a>少云能遍虚空。<a id="a-1X"></a>烟者如焚烧草木。<a id="a-1Y"></a>烟遍虚空。<a id="a-1Z"></a>尘者如天不雨时。<a id="a-1a"></a>风动地尘。<a id="a-1b"></a>遍于虚空。<a id="a-1c"></a>雾者如大河边出雾遍于虚空。<a id="a-1d"></a>复有说者。<a id="a-1e"></a>东方国土若昼若夜。<a id="a-1f"></a>雨后日出时。<a id="a-1g"></a>雾从地起。<a id="a-1h"></a>遍于虚空。<a id="a-1i"></a>罗睺罗阿修罗王障者。<a id="a-1j"></a>日月是诸天前军。<a id="a-1k"></a>天与阿修罗。<a id="a-1l"></a>常共斗战。<a id="a-1m"></a>以日月威力故。<a id="a-1n"></a>诸天常胜。<a id="a-1o"></a>罗睺罗阿修罗王。<a id="a-1p"></a>而先欲摧灭。<a id="a-1q"></a>以是一切众生业力故。<a id="a-1r"></a>而不能灭。<a id="a-1s"></a>以手障之。<a id="a-1t"></a>如此诸曀。<a id="a-1u"></a>与日月相远。<a id="a-1v"></a>而不相近。<a id="a-1w"></a>未除彼曀。<a id="a-1x"></a>日月于此诸曀而不明净。<a id="a-1y"></a>若除诸曀。<a id="a-1z"></a>日月于此诸曀。<a id="a-20"></a>而得明净。<a id="a-21"></a>如是彼心不与欲恚痴相应杂合。<a id="a-22"></a>若是欲恚痴不断。<a id="a-23"></a>彼心不名解脱欲恚痴。<a id="a-24"></a>若欲恚痴断。<a id="a-25"></a>彼心名解脱欲恚痴。<a id="a-26"></a>世尊经说。<a id="a-27"></a>比丘当知。<a id="a-28"></a>得第一大身者。<a id="a-29"></a>谓罗睺罗阿修罗王是也。<a id="a-2A"></a>乃至广说。<a id="a-2B"></a>无有众生能自化身端正第一如罗睺罗阿修罗王者。<a id="a-2C"></a>此说变化非谓实身。</p>
  <p id="a2D">何等心解脱。<a id="a-2E"></a>过去耶。<a id="a-2F"></a>未来耶。<a id="a-2G"></a>现在耶。<a id="a-2H"></a>答曰。<a id="a-2I"></a>未来远心生时。<a id="a-2J"></a>无学诸障。<a id="a-2K"></a>得解脱障者。<a id="a-2L"></a>非想非非想处下下烦恼是也。<a id="a-2M"></a>若说未来。<a id="a-2N"></a>则止过去现在。<a id="a-2O"></a>若说无学。<a id="a-2P"></a>则止学心。<a id="a-2Q"></a>问曰。<a id="a-2R"></a>如学心亦得解脱。<a id="a-2S"></a>何以但言无学耶。<a id="a-2T"></a>答曰。<a id="a-2U"></a>或有说者。<a id="a-2V"></a>以尊胜故。<a id="a-2W"></a>若求胜法。<a id="a-2X"></a>无学法胜于学法。<a id="a-2Y"></a>若求胜人。<a id="a-2Z"></a>则无学人。<a id="a-2a"></a>胜于学人。<a id="a-2b"></a>尊者瞿沙说曰。<a id="a-2c"></a>若多胜无过。<a id="a-2d"></a>言是解脱。<a id="a-2e"></a>若得无学心。<a id="a-2f"></a>则解脱多亦胜无过。<a id="a-2g"></a>复次若心得二种解脱者。<a id="a-2h"></a>名为解脱。<a id="a-2i"></a>谓自体解脱。<a id="a-2j"></a>身得解脱。<a id="a-2k"></a>以是事故而作四句。<a id="a-2l"></a>或有心自体得解脱非身。<a id="a-2m"></a>或有身得解脱非自体。<a id="a-2n"></a>乃至广作四句。<a id="a-2o"></a>自体得解脱非身者。<a id="a-2p"></a>谓学心是也。<a id="a-2q"></a>身得解脱非自体者。<a id="a-2r"></a>阿罗汉善有漏不隐没无记心是也。<a id="a-2s"></a>自体解脱身亦解脱者。<a id="a-2t"></a>谓无学心是也。<a id="a-2u"></a>非自体解脱非身解脱者。<a id="a-2v"></a>谓学有漏心一切凡夫心是也。<a id="a-2w"></a>复次无障碍故名解脱。<a id="a-2x"></a>学人则为邪解脱所障。<a id="a-2y"></a>无学不尔。<a id="a-2z"></a>如是学正解脱。<a id="a-30"></a>与邪解脱相对。<a id="a-31"></a>无学不尔。<a id="a-32"></a>复次若心于一切结得解脱。<a id="a-33"></a>名为解脱。<a id="a-34"></a>学心有分解脱。<a id="a-35"></a>有分不解脱。<a id="a-36"></a>无学不尔。<a id="a-37"></a>复有说者。<a id="a-38"></a>若心于五种烦恼事中得解脱。<a id="a-39"></a>五种缘中得解脱。<a id="a-3A"></a>名为解脱。<a id="a-3B"></a>五种烦恼障碍。<a id="a-3C"></a>五种缘障碍说亦如是。<a id="a-3D"></a>复有说者。<a id="a-3E"></a>若不为如摩楼多爱草所系者是名解脱。<a id="a-3F"></a>复次若能揃有顶所依周罗者。<a id="a-3G"></a>是名解脱。<a id="a-3H"></a>复次若断三界诸烦恼发。<a id="a-3I"></a>是名解脱。<a id="a-3J"></a>复次若减少解脱能令满足。<a id="a-3K"></a>是名解脱。<a id="a-3L"></a>如学人乃至金刚喻定。<a id="a-3M"></a>名不满足。<a id="a-3N"></a>得无学心名为满足。<a id="a-3O"></a>复次若得猗乐。<a id="a-3P"></a>不为烦恼所障。<a id="a-3Q"></a>是名解脱。<a id="a-3R"></a>学人虽得猗乐。<a id="a-3S"></a>为烦恼所障。<a id="a-3T"></a>无学人得猗乐。<a id="a-3U"></a>不为烦恼所障。<a id="a-3V"></a>复次若广受猗乐名为解脱。<a id="a-3W"></a>学人以有所作故。<a id="a-3X"></a>受猗乐不广若得无学心。<a id="a-3Y"></a>所作已办。<a id="a-3Z"></a>则广受猗乐。<a id="a-3a"></a>犹如国王怨敌未尽受乐不广。<a id="a-3b"></a>若怨敌尽者。<a id="a-3c"></a>则广受乐。<a id="a-3d"></a>若所作已办。<a id="a-3e"></a>除去重担。<a id="a-3f"></a>更无欲求亦复如是。<a id="a-3g"></a>复次众生常共烦恼独语。<a id="a-3h"></a>若得远离。<a id="a-3i"></a>牟尼意满足。<a id="a-3j"></a>是名解脱。<a id="a-3k"></a>复次若离染污诸阴重担者。<a id="a-3l"></a>是名解脱。<a id="a-3m"></a>复次若离烦恼热诸入。<a id="a-3n"></a>得清凉入。<a id="a-3o"></a>是名解脱。<a id="a-3p"></a>复次若离烦恼所依诸入。<a id="a-3q"></a>得无烦恼所依诸入。<a id="a-3r"></a>是名解脱。<a id="a-3s"></a>复次若远离烦恼众生聚自立无。<a id="a-3t"></a>烦恼众生聚中。<a id="a-3u"></a>是名解脱。<a id="a-3v"></a>复次若得为世作福田者。<a id="a-3w"></a>是名解脱。<a id="a-3x"></a>如偈说。</p>
  <p id="a3y">欲心坏众生　　如草败良田</p>
  <p id="a3z">若施无欲者　　必得于大果</p>
  <p id="a40">复次若害其命。<a id="a-41"></a>得无间罪者。<a id="a-42"></a>是名解脱。<a id="a-43"></a>复次若断诸着决烦恼堤塘。<a id="a-44"></a>除一切障碍。<a id="a-45"></a>断于四食。<a id="a-46"></a>离四识住。<a id="a-47"></a>破坏四魔。<a id="a-48"></a>过九众生居者。<a id="a-49"></a>是名解脱。<a id="a-4A"></a>复次若行不杂。<a id="a-4B"></a>功德学人杂行善法过恶善行恶行。<a id="a-4C"></a>善根不善根。<a id="a-4D"></a>互现在前。<a id="a-4E"></a>若唯行善行等。<a id="a-4F"></a>不行不善行等者。<a id="a-4G"></a>是名解脱。<a id="a-4H"></a>问曰。<a id="a-4I"></a>如五阴悉得解脱。<a id="a-4J"></a>何以独说心得解脱耶。<a id="a-4K"></a>答曰。<a id="a-4L"></a>或有说者。<a id="a-4M"></a>以心胜故。<a id="a-4N"></a>此中应说。<a id="a-4O"></a>如第一品中答。<a id="a-4P"></a>问曰。<a id="a-4Q"></a>唯有一刹那心得解脱耶。<a id="a-4R"></a>答曰不也。<a id="a-4S"></a>若说一刹那生心。<a id="a-4T"></a>当知尽说未来一切心。<a id="a-4U"></a>所以者何。<a id="a-4V"></a>未来无学心。<a id="a-4W"></a>得行于世故。<a id="a-4X"></a>问曰得尽智时。<a id="a-4Y"></a>未来世所有修三界善根。<a id="a-4Z"></a>为得解脱不也。<a id="a-4a"></a>答曰得。<a id="a-4b"></a>所以者何。<a id="a-4c"></a>亦除其障故。<a id="a-4d"></a>问曰。<a id="a-4e"></a>若退阿罗汉果。<a id="a-4f"></a>还得阿罗汉果。<a id="a-4g"></a>先所得过去无漏道。<a id="a-4h"></a>彼为得解脱不耶。<a id="a-4i"></a>答曰不得。<a id="a-4j"></a>以不除障故。<a id="a-4k"></a>如无碍道灭。<a id="a-4l"></a>乃至广说。<a id="a-4m"></a>无碍道者是金刚喻定。<a id="a-4n"></a>问曰。<a id="a-4o"></a>何故名金刚喻耶。<a id="a-4p"></a>答曰。<a id="a-4q"></a>犹如金刚无所不断。<a id="a-4r"></a>无所不坏。<a id="a-4s"></a>无所不穿。<a id="a-4t"></a>若铁若牙。<a id="a-4u"></a>若石若摩尼珠。<a id="a-4v"></a>若颇梨。<a id="a-4w"></a>若山。<a id="a-4x"></a>如是等物无不摧破。<a id="a-4y"></a>彼定亦尔。<a id="a-4z"></a>于一切烦恼。<a id="a-50"></a>若不摧破。<a id="a-51"></a>无有是处。<a id="a-52"></a>以分别故说。<a id="a-53"></a>若设当具缚凡夫。<a id="a-54"></a>能起此定则能断一切烦恼。<a id="a-55"></a>何以故。<a id="a-56"></a>是一切烦恼对治法故。<a id="a-57"></a>何以知耶。<a id="a-58"></a>答曰。<a id="a-59"></a>得阿罗汉时。<a id="a-5A"></a>证一切三界见道修道所断烦恼解脱得。<a id="a-5B"></a>以是事故。<a id="a-5C"></a>知此定是一切烦恼对治法。<a id="a-5D"></a>问曰。<a id="a-5E"></a>如金刚喻定体性。<a id="a-5F"></a>若是五阴。<a id="a-5G"></a>若是四阴。<a id="a-5H"></a>何以但名定耶。<a id="a-5I"></a>答曰。<a id="a-5J"></a>以定势偏多故名为定。<a id="a-5K"></a>如见道体是五阴。<a id="a-5L"></a>以见势偏多故名为见道。<a id="a-5M"></a>如见道边等智体性。<a id="a-5N"></a>是五阴四阴。<a id="a-5O"></a>以智势偏多故说名为智。<a id="a-5P"></a>如四道。<a id="a-5Q"></a>通体性。<a id="a-5R"></a>是五阴四阴。<a id="a-5S"></a>以通势多故说名为通。<a id="a-5T"></a>金刚喻定体性。<a id="a-5U"></a>是五阴四阴。<a id="a-5V"></a>以定势多故说名为定。<a id="a-5W"></a>问曰。<a id="a-5X"></a>若然者。<a id="a-5Y"></a>则因论生论。<a id="a-5Z"></a>彼处何故定势多耶。<a id="a-5a"></a>答曰。<a id="a-5b"></a>或有说者。<a id="a-5c"></a>以非想非非想处难断难破难过。<a id="a-5d"></a>须坚固定。<a id="a-5e"></a>以安其足。<a id="a-5f"></a>发大精进。<a id="a-5g"></a>如人欲害象时。<a id="a-5h"></a>先安其足。<a id="a-5i"></a>发其武勇。<a id="a-5j"></a>然后可害。<a id="a-5k"></a>如是非想非非想处。<a id="a-5l"></a>难断难破难过。<a id="a-5m"></a>当先安其足。<a id="a-5n"></a>发大精进已。<a id="a-5o"></a>然后能断。<a id="a-5p"></a>如象非想非非想处下下烦恼。<a id="a-5q"></a>复有说者。<a id="a-5r"></a>非想非非想处。<a id="a-5s"></a>微细难知。<a id="a-5t"></a>难可解了。<a id="a-5u"></a>当须大持意法。<a id="a-5v"></a>如人欲射一毛。<a id="a-5w"></a>当须大持意法。<a id="a-5x"></a>彼亦如是。<a id="a-5y"></a>此金刚喻定。<a id="a-5z"></a>若在未至禅。<a id="a-60"></a>则有五十二金刚喻定。<a id="a-61"></a>其事云何。<a id="a-62"></a>金刚喻定。<a id="a-63"></a>与六智俱。<a id="a-64"></a>谓四比智二法智。<a id="a-65"></a>二法智者。<a id="a-66"></a>谓灭智道智。<a id="a-67"></a>依未至禅。<a id="a-68"></a>以苦比智当得阿罗汉果。<a id="a-69"></a>彼观非想非非想处苦等四行。<a id="a-6A"></a>若一行现在前。<a id="a-6B"></a>当得阿罗汉果。<a id="a-6C"></a>若以集比智。<a id="a-6D"></a>观非想非非想处集等四行。<a id="a-6E"></a>若一行现在前。<a id="a-6F"></a>当得阿罗汉果。<a id="a-6G"></a>若以灭法智。<a id="a-6H"></a>观行现在前当得阿罗汉果若以灭法智。<a id="a-6I"></a>观欲界诸行灭等四行。<a id="a-6J"></a>若一行现在前。<a id="a-6K"></a>当得阿罗汉果。<a id="a-6L"></a>若以道法智。<a id="a-6M"></a>观欲界断诸行道等四行。<a id="a-6N"></a>若一行现在前。<a id="a-6O"></a>当得阿罗汉果。<a id="a-6P"></a>若以灭比智。<a id="a-6Q"></a>彼或有观初禅诸行灭等四行。<a id="a-6R"></a>若一行现在前。<a id="a-6S"></a>当得阿罗汉果。<a id="a-6T"></a>如是乃至观非想非非想处诸灭亦如是。<a id="a-6U"></a>如是八四有三十二。<a id="a-6V"></a>若以道比智。<a id="a-6W"></a>观九地中比智分道等四行。<a id="a-6X"></a>若一行现在前。<a id="a-6Y"></a>当得阿罗汉果。<a id="a-6Z"></a>灭比智三十二。<a id="a-6a"></a>道比智四。<a id="a-6b"></a>前有十六。<a id="a-6c"></a>是名依未至禅有五十二金刚喻定。<a id="a-6d"></a>如是依初禅禅中间第二禅第三禅第四禅。<a id="a-6e"></a>亦有五十二金刚喻定。<a id="a-6f"></a>空处有二十八。<a id="a-6g"></a>若依空处。<a id="a-6h"></a>以苦比智。<a id="a-6i"></a>观非想非非想处苦等四行。<a id="a-6j"></a>若一行现在前。<a id="a-6k"></a>当得阿罗汉果。<a id="a-6l"></a>若以集比智说亦如上。<a id="a-6m"></a>若以灭比智。<a id="a-6n"></a>观空处诸行灭等四行。<a id="a-6o"></a>如前说。<a id="a-6p"></a>或观识处。<a id="a-6q"></a>或观无所有处。<a id="a-6r"></a>或观非想非非想处灭等四行。<a id="a-6s"></a>广说如上。<a id="a-6t"></a>若以道比智。<a id="a-6u"></a>观九地中比智分道等四行。<a id="a-6v"></a>广说如上。<a id="a-6w"></a>灭比智有十六。<a id="a-6x"></a>道比智有四前有八。<a id="a-6y"></a>是名依空处二十八金刚喻定。<a id="a-6z"></a>识处有二十四。<a id="a-70"></a>无所有处有二十。<a id="a-71"></a>如是随所应说。<a id="a-72"></a>此是一家义。<a id="a-73"></a>复有说者。<a id="a-74"></a>未至禅中有八十。<a id="a-75"></a>其事云何。<a id="a-76"></a>金刚喻定。<a id="a-77"></a>与六智俱。<a id="a-78"></a>如上说。<a id="a-79"></a>若依未至禅。<a id="a-7A"></a>以苦比智。<a id="a-7B"></a>当得阿罗汉果。<a id="a-7C"></a>观非想非非想处苦。<a id="a-7D"></a>如先说。<a id="a-7E"></a>若以集比智。<a id="a-7F"></a>观非想非非想处集。<a id="a-7G"></a>如先说。<a id="a-7H"></a>若以灭法智。<a id="a-7I"></a>观欲界诸行灭。<a id="a-7J"></a>如先说。<a id="a-7K"></a>以道法智。<a id="a-7L"></a>观欲界断诸行道。<a id="a-7M"></a>如先说。<a id="a-7N"></a>若以灭比智。<a id="a-7O"></a>观初禅诸行灭。<a id="a-7P"></a>如先说。<a id="a-7Q"></a>或有观乃至非想非非想处诸行灭。<a id="a-7R"></a>亦如上说。<a id="a-7S"></a>此八四有三十二。<a id="a-7T"></a>道比智亦有三十二。<a id="a-7U"></a>合六十四。<a id="a-7V"></a>前有十六。<a id="a-7W"></a>是名依未至地有八十金刚喻定。<a id="a-7X"></a>如是初禅禅中间第二禅第三禅第四禅。<a id="a-7Y"></a>亦有八十。<a id="a-7Z"></a>空处有四十。<a id="a-7a"></a>若依空处。<a id="a-7b"></a>以苦比智。<a id="a-7c"></a>当得阿罗汉果。<a id="a-7d"></a>广说如上。<a id="a-7e"></a>以集比智说亦如上。<a id="a-7f"></a>若以灭比智。<a id="a-7g"></a>观空处诸行灭。<a id="a-7h"></a>乃至非想非非想处诸行灭有十六。<a id="a-7i"></a>道比智亦有十六。<a id="a-7j"></a>前有八。<a id="a-7k"></a>是名空处有四十金刚喻定。<a id="a-7l"></a>识处有三十二。<a id="a-7m"></a>无所有处有二十四。<a id="a-7n"></a>应随相广说。<a id="a-7o"></a>评曰。<a id="a-7p"></a>应作如是说者好。<a id="a-7q"></a>依未至禅。<a id="a-7r"></a>应有百六十四金刚喻定。<a id="a-7s"></a>其事云何。<a id="a-7t"></a>若依未至禅。<a id="a-7u"></a>以苦比智。<a id="a-7v"></a>观非想非非想处苦。<a id="a-7w"></a>广说如上。<a id="a-7x"></a>若以集比智。<a id="a-7y"></a>观非想非非想处集。<a id="a-7z"></a>说亦如上。<a id="a-80"></a>若以灭法智。<a id="a-81"></a>观欲界诸行灭。<a id="a-82"></a>说亦如上。<a id="a-83"></a>若以道法智。<a id="a-84"></a>观欲界断诸行道。<a id="a-85"></a>说亦如上。<a id="a-86"></a>若灭比智。<a id="a-87"></a>观初禅诸行灭。<a id="a-88"></a>或有乃至观非想非非想处诸行灭。<a id="a-89"></a>如是八四有三十二。<a id="a-8A"></a>如前说。<a id="a-8B"></a>或有观初禅亦观第二禅。<a id="a-8C"></a>或观第二禅。<a id="a-8D"></a>亦观第三禅。<a id="a-8E"></a>或观第三禅。<a id="a-8F"></a>亦观第四禅。<a id="a-8G"></a>或观第四禅。<a id="a-8H"></a>亦观空处。<a id="a-8I"></a>或观空处。<a id="a-8J"></a>亦观识处。<a id="a-8K"></a>或观识处。<a id="a-8L"></a>亦观无所有处。<a id="a-8M"></a>或观无所有处。<a id="a-8N"></a>亦观非想非非想处。<a id="a-8O"></a>或有观初禅第二禅第三禅。<a id="a-8P"></a>或有观第二禅第三禅第四禅。<a id="a-8Q"></a>或有观第三禅第四禅空处。<a id="a-8R"></a>或有观第四禅空处识处。<a id="a-8S"></a>或有观空处识处无所有处。<a id="a-8T"></a>或有观识处无所有处非想非非想处。<a id="a-8U"></a>或有观初禅第二禅第三禅第四禅。<a id="a-8V"></a>或有观第二禅第三禅第四禅空处。<a id="a-8W"></a>或有观第三禅第四禅空处识处。<a id="a-8X"></a>或有观第四禅空处识处无所有处。<a id="a-8Y"></a>或有观空处识处无所有处非想非非想处。<a id="a-8Z"></a>或有观初禅乃至空处。<a id="a-8a"></a>或有观第二禅乃至识处。<a id="a-8b"></a>或有观第三禅乃至无所有处。<a id="a-8c"></a>或有观第四禅乃至非想非非想处。<a id="a-8d"></a>或有观初禅乃至识处。<a id="a-8e"></a>或有观第二禅乃至无所有处。<a id="a-8f"></a>或有观第三禅乃至非想非非想处。<a id="a-8g"></a>或有观初禅乃至无所有处。<a id="a-8h"></a>或有观第二禅乃至非想非非想处。<a id="a-8i"></a>或有观初禅乃至非想非非想处。<a id="a-8j"></a>若以道比智。<a id="a-8k"></a>观九地中比智分道等四行。<a id="a-8l"></a>若一行现在前。<a id="a-8m"></a>当得阿罗汉果此有四。<a id="a-8n"></a>前苦比智有四。<a id="a-8o"></a>集比智有四。<a id="a-8p"></a>灭法智有四。<a id="a-8q"></a>道法智有四。<a id="a-8r"></a>灭比智有百四十四。<a id="a-8s"></a>如是依未至禅。<a id="a-8t"></a>有百六十四金刚喻定。<a id="a-8u"></a>初禅禅中间乃至第四禅。<a id="a-8v"></a>亦有百六十四。<a id="a-8w"></a>空处有五十二。<a id="a-8x"></a>若依空处。<a id="a-8y"></a>若以苦比智。<a id="a-8z"></a>当得阿罗汉果。<a id="a-90"></a>观非想非非想处苦等四行。<a id="a-91"></a>广说如上。<a id="a-92"></a>若以集比智。<a id="a-93"></a>观非想非非想处集。<a id="a-94"></a>广说如上。<a id="a-95"></a>若以灭比智。<a id="a-96"></a>或观空处诸行灭。<a id="a-97"></a>乃至或观非想非非想处诸行灭。<a id="a-98"></a>广说如上。<a id="a-99"></a>或有观空处识处。<a id="a-9A"></a>或有观识处无所有处。<a id="a-9B"></a>或有观无所有处非想非非想处。<a id="a-9C"></a>或有观空处乃至无所有处。<a id="a-9D"></a>或有观识处乃至非想非非想处。<a id="a-9E"></a>或有观空处乃至非想非非想处。<a id="a-9F"></a>若以道比智。<a id="a-9G"></a>观九地比智分道等四行。<a id="a-9H"></a>广说如上。<a id="a-9I"></a>此有四。<a id="a-9J"></a>前苦比智有四。<a id="a-9K"></a>集比智有四。<a id="a-9L"></a>灭比智有四十。<a id="a-9M"></a>是名依空处五十二金刚喻定。<a id="a-9N"></a>识处有三十六。<a id="a-9O"></a>若依识处。<a id="a-9P"></a>以苦比智。<a id="a-9Q"></a>观非想非非想处苦四行。<a id="a-9R"></a>广说如上。<a id="a-9S"></a>若以集比智。<a id="a-9T"></a>观非想非非想处集四行。<a id="a-9U"></a>广说如上。<a id="a-9V"></a>若以灭比智观识处诸行灭。<a id="a-9W"></a>乃至或观非想非非想处诸行灭。<a id="a-9X"></a>广说如上。<a id="a-9Y"></a>若以灭比智。<a id="a-9Z"></a>观识处无所有处。<a id="a-9a"></a>或观无所有处非想非非想处。<a id="a-9b"></a>或有观识处乃至非想非非想处。<a id="a-9c"></a>若以道比智。<a id="a-9d"></a>观九地道智分道等四行。<a id="a-9e"></a>广说如上。<a id="a-9f"></a>此有四。<a id="a-9g"></a>前苦比智四。<a id="a-9h"></a>集比智四。<a id="a-9i"></a>灭比智二十四。<a id="a-9j"></a>如是依识处有三十六金刚喻定。<a id="a-9k"></a>无所有处有二十四。<a id="a-9l"></a>依无所有处。<a id="a-9m"></a>若以苦比智。<a id="a-9n"></a>观非想非非想处苦四行。<a id="a-9o"></a>广说如上。<a id="a-9p"></a>若以集比智。<a id="a-9q"></a>观非想非非想处集四行。<a id="a-9r"></a>广说如上。<a id="a-9s"></a>若以灭比智。<a id="a-9t"></a>观无所有处诸行灭。<a id="a-9u"></a>或观非想非非想处诸行灭。<a id="a-9v"></a>广说如上。<a id="a-9w"></a>或观无所有处非想非非想处诸行灭。<a id="a-9x"></a>广说如上。<a id="a-9y"></a>若以道比智。<a id="a-9z"></a>观九地比智分道等四行。<a id="a-A0"></a>广说如上。<a id="a-A1"></a>此有四。<a id="a-A2"></a>前苦比智四。<a id="a-A3"></a>集比智四。<a id="a-A4"></a>灭比智有十二。<a id="a-A5"></a>如是依无所有处有二十四金刚喻定。<a id="a-A6"></a>无色界中。<a id="a-A7"></a>不应说法智。<a id="a-A8"></a>生色界中。<a id="a-A9"></a>不应说法智。<a id="a-AA"></a>不应说生上地依下地离欲。<a id="a-AB"></a>除非想非非想处亦不应说生上地观下地灭余生色界。<a id="a-AC"></a>亦如生欲界说生无色界。<a id="a-AD"></a>如生欲色界说。<a id="a-AE"></a>尊者瞿沙说。<a id="a-AF"></a>金刚喻定有十三。<a id="a-AG"></a>云何十三。<a id="a-AH"></a>谓诸断非想非非想处烦恼。<a id="a-AI"></a>无碍道见道所摄有四。<a id="a-AJ"></a>修道所摄有九。</p>
  <p id="aAK">已解脱心得解脱耶。<a id="a-AL"></a>未解脱心得解脱耶。<a id="a-AM"></a>答曰。<a id="a-AN"></a>已解脱心言得解脱。<a id="a-AO"></a>如是汝语。<a id="a-AP"></a>已解脱心言得解脱。<a id="a-AQ"></a>不应说已解脱心言得解脱。<a id="a-AR"></a>所以者何。<a id="a-AS"></a>若以解脱不得言当解脱。<a id="a-AT"></a>若当解脱不得言已解脱。<a id="a-AU"></a>问曰。<a id="a-AV"></a>已解脱心。<a id="a-AW"></a>何以言得解脱耶。<a id="a-AX"></a>答曰。<a id="a-AY"></a>以是事故。<a id="a-AZ"></a>先作是说。<a id="a-Aa"></a>若以烦恼而言。<a id="a-Ab"></a>名已解脱。<a id="a-Ac"></a>若以行世在身而言。<a id="a-Ad"></a>名得解脱。<a id="a-Ae"></a>我亦说已解脱言得解脱。<a id="a-Af"></a>亦说已作事言作。<a id="a-Ag"></a>如是说者复有何过。<a id="a-Ah"></a>佛亦说已解脱言得解脱。<a id="a-Ai"></a>已作事言作。<a id="a-Aj"></a>欲证此义故引佛经。<a id="a-Ak"></a>于汝意云何。<a id="a-Al"></a>佛经为是善说不耶。<a id="a-Am"></a>如说偈。</p>
  <p id="aAn">若断欲无余　　如莲花在水</p>
  <p id="aAo">比丘舍此彼　　如蛇脱皮去</p>
  <p id="aAp">问曰。<a id="a-Aq"></a>佛说此偈。<a id="a-Ar"></a>为已舍言舍耶。<a id="a-As"></a>未舍言舍耶。<a id="a-At"></a>答曰。<a id="a-Au"></a>佛说已舍言舍。<a id="a-Av"></a>此中说断欲无余。<a id="a-Aw"></a>言已舍舍。<a id="a-Ax"></a>如此偈中。<a id="a-Ay"></a>已舍言舍。<a id="a-Az"></a>已作言作。<a id="a-B0"></a>我亦如是。<a id="a-B1"></a>已解脱言得解脱。<a id="a-B2"></a>而无有过。<a id="a-B3"></a>为证此义故复引佛经。<a id="a-B4"></a>如说偈。</p>
  <p id="aB5">慢尽自定意　　善心一切脱</p>
  <p id="aB6">一靖居无乱　　能度死彼岸</p>
  <p id="aB7">问曰。<a id="a-B8"></a>此偈中为说已度度未度度耶。<a id="a-B9"></a>答曰。<a id="a-BA"></a>此中说已度度。<a id="a-BB"></a>若善心一切得解脱时。<a id="a-BC"></a>名已度而言是度。<a id="a-BD"></a>如此经说。<a id="a-BE"></a>已度言度。<a id="a-BF"></a>已作言作。<a id="a-BG"></a>我亦如是。<a id="a-BH"></a>已解脱言得解脱。</p>
  <p id="aBI">又世尊言。<a id="a-BJ"></a>习厌无欲习无欲解脱习解脱涅槃。<a id="a-BK"></a>问曰。<a id="a-BL"></a>何以作此论。<a id="a-BM"></a>答曰。<a id="a-BN"></a>此是佛经。<a id="a-BO"></a>佛经说习厌无欲。<a id="a-BP"></a>乃至广说。<a id="a-BQ"></a>不分别云何厌云何无欲。<a id="a-BR"></a>乃至广说。<a id="a-BS"></a>佛经是此论根本。<a id="a-BT"></a>彼中不说者。<a id="a-BU"></a>今当说之。<a id="a-BV"></a>以是事故而作此论。</p>
  <p id="aBW">习有二种。<a id="a-BX"></a>一者能生。<a id="a-BY"></a>二者能到。<a id="a-BZ"></a>能生者。<a id="a-Ba"></a>如习厌能生无欲习无欲能生解脱。<a id="a-Bb"></a>能到者。<a id="a-Bc"></a>如习解脱能到涅槃。<a id="a-Bd"></a>复有说者。<a id="a-Be"></a>习有二种。<a id="a-Bf"></a>一者随顺。<a id="a-Bg"></a>二者随应。<a id="a-Bh"></a>随顺者。<a id="a-Bi"></a>如习厌得无欲习无欲得解脱。<a id="a-Bj"></a>随应者。<a id="a-Bk"></a>习解脱应得涅槃。<a id="a-Bl"></a>问曰。<a id="a-Bm"></a>若是习性。<a id="a-Bn"></a>亦是缘性耶。<a id="a-Bo"></a>答曰。<a id="a-Bp"></a>诸是缘性。<a id="a-Bq"></a>则是习性。<a id="a-Br"></a>问曰。<a id="a-Bs"></a>颇是习性非缘性耶。<a id="a-Bt"></a>答曰有。<a id="a-Bu"></a>谓习解脱得涅槃者是也(此习于涅槃无四缘义而能到涅槃)。<a id="a-Bv"></a>云何为厌。<a id="a-Bw"></a>答曰。<a id="a-Bx"></a>无学恶贱五取阴诸行。<a id="a-By"></a>如经本广说。<a id="a-Bz"></a>问曰。<a id="a-C0"></a>如此厌。<a id="a-C1"></a>亦是无学。<a id="a-C2"></a>亦是学。<a id="a-C3"></a>亦是非学非无学。<a id="a-C4"></a>何以唯说无学耶。<a id="a-C5"></a>答曰。<a id="a-C6"></a>或有说者。<a id="a-C7"></a>以名义俱胜故。<a id="a-C8"></a>若求法胜。<a id="a-C9"></a>则无学法胜。<a id="a-CA"></a>若求人胜。<a id="a-CB"></a>则无学人胜。<a id="a-CC"></a>尊者瞿沙说曰。<a id="a-CD"></a>以多胜无过故。<a id="a-CE"></a>唯说无学厌。<a id="a-CF"></a>不说学人凡夫人也。<a id="a-CG"></a>复有说者。<a id="a-CH"></a>世尊说胜法根本故。<a id="a-CI"></a>无学是胜法根本故。<a id="a-CJ"></a>无学是胜法根本。<a id="a-CK"></a>非学人凡夫人也。<a id="a-CL"></a>复有说者。<a id="a-CM"></a>若说终者。<a id="a-CN"></a>亦明其始。<a id="a-CO"></a>复有说者。<a id="a-CP"></a>若无二法相对应。<a id="a-CQ"></a>如上无学广说。<a id="a-CR"></a>问曰。<a id="a-CS"></a>厌体性是何。<a id="a-CT"></a>答曰。<a id="a-CU"></a>或有说者。<a id="a-CV"></a>体是慧性。<a id="a-CW"></a>问曰。<a id="a-CX"></a>若然者。<a id="a-CY"></a>厌体性是苦忍苦智。<a id="a-CZ"></a>彼说善通。<a id="a-Ca"></a>此文云何通。<a id="a-Cb"></a>如说。<a id="a-Cc"></a>云何习厌得离欲。<a id="a-Cd"></a>答曰。<a id="a-Ce"></a>与厌相应无欲恚痴善根。<a id="a-Cf"></a>问曰。<a id="a-Cg"></a>若然者。<a id="a-Ch"></a>慧还与慧相应耶。<a id="a-Ci"></a>答曰。<a id="a-Cj"></a>此文应如是说。<a id="a-Ck"></a>彼厌相应无欲善根。<a id="a-Cl"></a>不应说无恚无痴。<a id="a-Cm"></a>应作是说。<a id="a-Cn"></a>而不说者。<a id="a-Co"></a>当知此文是诵者长说。<a id="a-Cp"></a>复有说者。<a id="a-Cq"></a>此厌是心数法与心相应。<a id="a-Cr"></a>问曰。<a id="a-Cs"></a>若然者。<a id="a-Ct"></a>此文善通。<a id="a-Cu"></a>见揵度所说体。<a id="a-Cv"></a>是苦忍苦智。<a id="a-Cw"></a>复云何通。<a id="a-Cx"></a>答曰。<a id="a-Cy"></a>彼中说厌。<a id="a-Cz"></a>以亲近苦忍苦智故。<a id="a-D0"></a>于何处得厌。<a id="a-D1"></a>答曰。<a id="a-D2"></a>苦忍苦智边。<a id="a-D3"></a>评曰。<a id="a-D4"></a>不应作是说。<a id="a-D5"></a>如前说者好。<a id="a-D6"></a>厌体性是慧。<a id="a-D7"></a>云何世俗厌答曰。<a id="a-D8"></a>与不净相应者是也。<a id="a-D9"></a>即是阿那般那体。<a id="a-DA"></a>是缘苦集暖顶忍是世第一法。<a id="a-DB"></a>是缘苦集。<a id="a-DC"></a>见道边等智。<a id="a-DD"></a>与悲相应。<a id="a-DE"></a>第一第二解脱相应。<a id="a-DF"></a>与初四胜处相应。<a id="a-DG"></a>是身如病如痈如疮。<a id="a-DH"></a>无常苦空无我因集有缘等行。<a id="a-DI"></a>粗说则有如是等相。<a id="a-DJ"></a>若广说者。<a id="a-DK"></a>量过四海。<a id="a-DL"></a>问曰。<a id="a-DM"></a>若厌体是可厌耶。<a id="a-DN"></a>若体是可厌是厌耶。<a id="a-DO"></a>乃至广作四句。<a id="a-DP"></a>初句者无漏厌是也。<a id="a-DQ"></a>第二句者除世俗厌诸余有漏体是也。<a id="a-DR"></a>第三句者世俗厌是也。<a id="a-DS"></a>第四句者除无漏厌诸余无漏体是也。<a id="a-DT"></a>问曰。<a id="a-DU"></a>如一切法无我观。<a id="a-DV"></a>为是厌观也。<a id="a-DW"></a>为是欣踊观耶。<a id="a-DX"></a>答曰。<a id="a-DY"></a>此义前无我行中已说。</p>
  <p id="aDZ">云何习厌得离欲。<a id="a-Da"></a>答曰。<a id="a-Db"></a>与厌相应无欲。<a id="a-Dc"></a>无有欲善根。<a id="a-Dd"></a>此文应如是说。<a id="a-De"></a>不应说无恚无有恚。<a id="a-Df"></a>问曰。<a id="a-Dg"></a>无欲体性是何。<a id="a-Dh"></a>答曰。<a id="a-Di"></a>体性是无贪。</p>
  <p id="aDj">云何习无欲得解脱。<a id="a-Dk"></a>答曰。<a id="a-Dl"></a>彼无欲相应解脱。<a id="a-Dm"></a>乃至广说。<a id="a-Dn"></a>一切诸法中。<a id="a-Do"></a>有二法体是解脱。<a id="a-Dp"></a>一者有为。<a id="a-Dq"></a>二者无为。<a id="a-Dr"></a>有为者心数法中解脱是也。<a id="a-Ds"></a>无为者数灭是也。<a id="a-Dt"></a>此中唯说有为解脱。<a id="a-Du"></a>不说无为解脱。<a id="a-Dv"></a>有为解脱有二种。<a id="a-Dw"></a>一者染污。<a id="a-Dx"></a>二者不染污。<a id="a-Dy"></a>染污者。<a id="a-Dz"></a>是邪解脱。<a id="a-E0"></a>不染污者。<a id="a-E1"></a>是正解脱。<a id="a-E2"></a>正解脱。<a id="a-E3"></a>复有二种。<a id="a-E4"></a>一者有漏。<a id="a-E5"></a>二者无漏。<a id="a-E6"></a>有漏者。<a id="a-E7"></a>与不净观相应。<a id="a-E8"></a>慈悲喜舍相应。<a id="a-E9"></a>无漏者。<a id="a-EA"></a>与学无学相应。<a id="a-EB"></a>学者有四向住三果。<a id="a-EC"></a>无学者唯住一果。<a id="a-ED"></a>无学复有二种。<a id="a-EE"></a>一时心解脱。<a id="a-EF"></a>二非时慧解脱。<a id="a-EG"></a>时心解脱者。<a id="a-EH"></a>谓五种阿罗汉是也。<a id="a-EI"></a>非时慧解脱者。<a id="a-EJ"></a>不动阿罗汉是也。<a id="a-EK"></a>此即是断欲心得解脱。<a id="a-EL"></a>此即是断无明慧得解脱。<a id="a-EM"></a>问曰。<a id="a-EN"></a>若断欲即是慧得解脱断无明即是心得解脱者。<a id="a-EO"></a>摄法论所说。<a id="a-EP"></a>云何通耶。<a id="a-EQ"></a>如说云何断欲心得解脱。<a id="a-ER"></a>答曰。<a id="a-ES"></a>无贪善根。<a id="a-ET"></a>云何断无明慧得解脱。<a id="a-EU"></a>答曰。<a id="a-EV"></a>无痴善根。<a id="a-EW"></a>问曰。<a id="a-EX"></a>如无贪无痴善根。<a id="a-EY"></a>非解脱性。<a id="a-EZ"></a>何故说是解脱耶。<a id="a-Ea"></a>答曰。<a id="a-Eb"></a>此文应如是说。<a id="a-Ec"></a>云何断欲心得解脱。<a id="a-Ed"></a>答曰。<a id="a-Ee"></a>无贪善根相应解脱是也。<a id="a-Ef"></a>云何断无明慧得解脱。<a id="a-Eg"></a>答曰。<a id="a-Eh"></a>无痴善根相应解脱是也。<a id="a-Ei"></a>此文应如是说。<a id="a-Ej"></a>而不说者。<a id="a-Ek"></a>有何意耶。<a id="a-El"></a>答曰。<a id="a-Em"></a>各有所为故。<a id="a-En"></a>或有为断欲。<a id="a-Eo"></a>故勤方便。<a id="a-Ep"></a>或有为断无明。<a id="a-Eq"></a>故勤方便。<a id="a-Er"></a>或有为断欲勤方便者。<a id="a-Es"></a>名心解脱。<a id="a-Et"></a>或有为断无明勤方便者。<a id="a-Eu"></a>名慧解脱。<a id="a-Ev"></a>然其解脱。<a id="a-Ew"></a>更无别体。<a id="a-Ex"></a>复有说者。<a id="a-Ey"></a>无贪与贪相应。<a id="a-Ez"></a>无痴与痴相对。<a id="a-F0"></a>是故以无贪无痴名说。</p>
  <p id="aF1">云何习解脱得涅槃。<a id="a-F2"></a>答曰。<a id="a-F3"></a>若断一切爱尽。<a id="a-F4"></a>乃至广说。<a id="a-F5"></a>问曰。<a id="a-F6"></a>如断一身见尽。<a id="a-F7"></a>亦名涅槃。<a id="a-F8"></a>何以言断一切爱尽耶。<a id="a-F9"></a>答曰。<a id="a-FA"></a>或有说者。<a id="a-FB"></a>此中说满足涅槃。<a id="a-FC"></a>何者是耶。<a id="a-FD"></a>谓断一切爱尽。<a id="a-FE"></a>乃至广说。<a id="a-FF"></a>复有说者。<a id="a-FG"></a>此中诸所说道。<a id="a-FH"></a>尽说无学身中道。<a id="a-FI"></a>如说无学身中道。<a id="a-FJ"></a>说无学身中道果亦如是。<a id="a-FK"></a>学人所断有余。<a id="a-FL"></a>非是无余。<a id="a-FM"></a>问曰。<a id="a-FN"></a>云何名涅槃义。<a id="a-FO"></a>答曰。<a id="a-FP"></a>或有说者。<a id="a-FQ"></a>诸阴林断更不生。<a id="a-FR"></a>是涅槃义。<a id="a-FS"></a>复有说者。<a id="a-FT"></a>灭一切烦恼义。<a id="a-FU"></a>是涅槃义。<a id="a-FV"></a>复有说者。<a id="a-FW"></a>灭种种大故。<a id="a-FX"></a>是涅槃义。<a id="a-FY"></a>复有说者。<a id="a-FZ"></a>不织义。<a id="a-Fa"></a>是涅槃义。<a id="a-Fb"></a>如因经纬织杖等织氎便成。<a id="a-Fc"></a>若不因经等。<a id="a-Fd"></a>织[疊*毛]不成。<a id="a-Fe"></a>如是因业烦恼经纬故。<a id="a-Ff"></a>织受生[疊*毛]便成。<a id="a-Fg"></a>若不因业等。<a id="a-Fh"></a>织受生[疊*毛]不成。<a id="a-Fi"></a>以是事故。<a id="a-Fj"></a>不织义是涅槃义。</p>
  <p id="aFk">问曰。<a id="a-Fl"></a>厌无欲解脱涅槃有何差别。<a id="a-Fm"></a>答曰。<a id="a-Fn"></a>恶贱是厌。<a id="a-Fo"></a>不求是无欲。<a id="a-Fp"></a>心无垢是解脱。<a id="a-Fq"></a>舍担是涅槃。<a id="a-Fr"></a>复有说者。<a id="a-Fs"></a>恶贱烦恼是厌。<a id="a-Ft"></a>断烦恼。<a id="a-Fu"></a>是无欲。<a id="a-Fv"></a>不与烦恼俱。<a id="a-Fw"></a>是解脱。<a id="a-Fx"></a>诸阴尽。<a id="a-Fy"></a>是涅槃。<a id="a-Fz"></a>如尊者瞿沙解此经。<a id="a-G0"></a>如实知见是说见地。<a id="a-G1"></a>厌是薄地。<a id="a-G2"></a>无欲者是无欲地。<a id="a-G3"></a>解脱者是无学地。<a id="a-G4"></a>涅槃者是诸阴不生。</p>
  <p id="aG5">世尊说三界。<a id="a-G6"></a>断界无欲界灭界。<a id="a-G7"></a>乃至广说。<a id="a-G8"></a>问曰。<a id="a-G9"></a>何故作此论。<a id="a-GA"></a>答曰。<a id="a-GB"></a>此是佛经。<a id="a-GC"></a>佛经说。<a id="a-GD"></a>尊者阿难。<a id="a-GE"></a>往诣长老上座所。<a id="a-GF"></a>到已乃至广说。<a id="a-GG"></a>问曰。<a id="a-GH"></a>以何等故尊者阿难往诣彼所。<a id="a-GI"></a>答曰。<a id="a-GJ"></a>或有说者。<a id="a-GK"></a>彼尊者阿难。<a id="a-GL"></a>是持佛法船[木*他]者。<a id="a-GM"></a>常监临四众。<a id="a-GN"></a>数数往诣诸比丘所。<a id="a-GO"></a>虑诸比丘谬受境界窳堕空过。<a id="a-GP"></a>以是事故往诣彼所。<a id="a-GQ"></a>复有说者。<a id="a-GR"></a>尊者阿难作是思惟。<a id="a-GS"></a>若彼长老比丘。<a id="a-GT"></a>有得胜进功德者。<a id="a-GU"></a>我当赞善随喜。<a id="a-GV"></a>若不得者。<a id="a-GW"></a>我当示其方便。<a id="a-GX"></a>尔时阿难往诣彼所。<a id="a-GY"></a>生相似信。<a id="a-GZ"></a>信有二种。<a id="a-Ga"></a>有相似有不相似。<a id="a-Gb"></a>相似信者。<a id="a-Gc"></a>彼若是阿练若问阿练若法。<a id="a-Gd"></a>是阿毗昙人问阿毗昙法。<a id="a-Ge"></a>是持修多罗人问修多罗法。<a id="a-Gf"></a>是持律人问于律法。<a id="a-Gg"></a>不相似信者。<a id="a-Gh"></a>问与上相违。<a id="a-Gi"></a>尔时阿难问彼长老上座阿练若法。<a id="a-Gj"></a>汝数数观何境界耶。<a id="a-Gk"></a>彼答言。<a id="a-Gl"></a>我观舍摩他毗婆舍那。<a id="a-Gm"></a>阿难复问。<a id="a-Gn"></a>若修行广布舍摩他法。<a id="a-Go"></a>有何利耶。<a id="a-Gp"></a>彼答言。<a id="a-Gq"></a>若修行广布。<a id="a-Gr"></a>舍摩他法。<a id="a-Gs"></a>是名修心。<a id="a-Gt"></a>若修心者。<a id="a-Gu"></a>得心解脱。<a id="a-Gv"></a>问曰。<a id="a-Gw"></a>如阿毗昙义一心中有定有慧。<a id="a-Gx"></a>云何分别是修定方便人修慧方便人耶。<a id="a-Gy"></a>答曰。<a id="a-Gz"></a>以依具故知。<a id="a-H0"></a>或有多依定具。<a id="a-H1"></a>或有多依慧具。<a id="a-H2"></a>多依定具者。<a id="a-H3"></a>性乐独住。<a id="a-H4"></a>常好闲静。<a id="a-H5"></a>乐居空舍。<a id="a-H6"></a>不喜言说。<a id="a-H7"></a>多依慧具者。<a id="a-H8"></a>常好受持读诵修多罗阿毗昙毗尼。<a id="a-H9"></a>亦以教人。<a id="a-HA"></a>观察总相别相。<a id="a-HB"></a>如是等事是名差别。<a id="a-HC"></a>复有说者。<a id="a-HD"></a>或有系心一缘。<a id="a-HE"></a>而不分别法相。<a id="a-HF"></a>或有不系心一缘。<a id="a-HG"></a>而分别法相。<a id="a-HH"></a>系心一缘不分别法相者。<a id="a-HI"></a>是名修定。<a id="a-HJ"></a>若不系心一缘分别法相者。<a id="a-HK"></a>是名修慧。<a id="a-HL"></a>阿难问言。<a id="a-HM"></a>若以定方便修心者。<a id="a-HN"></a>得慧。<a id="a-HO"></a>解脱。<a id="a-HP"></a>若以慧方便修心者得心解脱。<a id="a-HQ"></a>若以定以慧方便修心者。<a id="a-HR"></a>得何等解脱耶。<a id="a-HS"></a>答言。<a id="a-HT"></a>得界解脱。<a id="a-HU"></a>复问。<a id="a-HV"></a>何等界解脱。<a id="a-HW"></a>答曰。<a id="a-HX"></a>三界。<a id="a-HY"></a>谓断界无欲界灭界。<a id="a-HZ"></a>问曰。<a id="a-Ha"></a>如断是无缘法。<a id="a-Hb"></a>不能有所缘。<a id="a-Hc"></a>何故说言得断界解脱耶。<a id="a-Hd"></a>答曰。<a id="a-He"></a>此中观涅槃解脱。<a id="a-Hf"></a>以界名说。<a id="a-Hg"></a>所以者何。<a id="a-Hh"></a>虽勤行精进。<a id="a-Hi"></a>而不能生观涅槃解脱者。<a id="a-Hj"></a>终不能得心解脱也。<a id="a-Hk"></a>以是事故观涅槃解脱。<a id="a-Hl"></a>说名为界。<a id="a-Hm"></a>尔时尊者阿难从长老上座比丘所闻如是说已。<a id="a-Hn"></a>便诣迦梨勒坛上。<a id="a-Ho"></a>以如是义。<a id="a-Hp"></a>尽问五百比丘。<a id="a-Hq"></a>诸比丘皆以如是义答。<a id="a-Hr"></a>问曰。<a id="a-Hs"></a>是诸比丘云何而答。<a id="a-Ht"></a>答曰。<a id="a-Hu"></a>或有说者。<a id="a-Hv"></a>如今法会处先下座说。<a id="a-Hw"></a>彼亦如是。<a id="a-Hx"></a>复有说者。<a id="a-Hy"></a>一人答。<a id="a-Hz"></a>余者印可。<a id="a-I0"></a>尊者波奢说曰。<a id="a-I1"></a>尔时作白羯磨行筹。<a id="a-I2"></a>受筹者名答。<a id="a-I3"></a>尔时尊者阿难问诸比丘已往诣佛所。<a id="a-I4"></a>以如是等义问佛。<a id="a-I5"></a>佛亦以如是义答。<a id="a-I6"></a>问曰。<a id="a-I7"></a>尊者阿难以不可上座比丘及五百比丘所说而往问佛耶。<a id="a-I8"></a>答曰可适。<a id="a-I9"></a>问曰。<a id="a-IA"></a>若可适者。<a id="a-IB"></a>何以复问佛耶。<a id="a-IC"></a>答曰。<a id="a-ID"></a>欲显善说法中同见同欲同意具足问答故。<a id="a-IE"></a>外道法中。<a id="a-IF"></a>意欲不同。<a id="a-IG"></a>破坏法塔。<a id="a-IH"></a>善说法中。<a id="a-II"></a>意欲同故不坏法塔。<a id="a-IJ"></a>以此法妙故。<a id="a-IK"></a>师与弟子。<a id="a-IL"></a>始终所说。<a id="a-IM"></a>不相违背。<a id="a-IN"></a>复有说者。<a id="a-IO"></a>欲令多人远罪过故。<a id="a-IP"></a>其事云何。<a id="a-IQ"></a>曾闻彼长老上座比丘。<a id="a-IR"></a>经六十年。<a id="a-IS"></a>在母胎中。<a id="a-IT"></a>却后生已。<a id="a-IU"></a>身形老瘦。<a id="a-IV"></a>无有威德。<a id="a-IW"></a>尔时多人生轻蔑心作如是言。<a id="a-IX"></a>此诸年少气力强盛。<a id="a-IY"></a>初夜后夜勤行精进。<a id="a-IZ"></a>于胜进法犹故难得。<a id="a-Ia"></a>何况老瘦身者能得此法。<a id="a-Ib"></a>然此五百比丘以饮食故。<a id="a-Ic"></a>为提婆达多所坏。<a id="a-Id"></a>后还归佛。<a id="a-Ie"></a>是时多人生不信心。<a id="a-If"></a>是诸比丘贪利供养。<a id="a-Ig"></a>岂当能得胜进之法。<a id="a-Ih"></a>乃令多人作诸罪过。<a id="a-Ii"></a>是时阿难欲令多人去罪过故。<a id="a-Ij"></a>而往问佛。<a id="a-Ik"></a>彼经虽说断界无欲界灭界。<a id="a-Il"></a>而不广说。<a id="a-Im"></a>此论因彼经故。<a id="a-In"></a>作种种杂说优波提舍。<a id="a-Io"></a>彼经是此论所为根本。<a id="a-Ip"></a>诸彼中所不说者。<a id="a-Iq"></a>今此悉说。<a id="a-Ir"></a>故作此论。</p>
 </body>
</html>