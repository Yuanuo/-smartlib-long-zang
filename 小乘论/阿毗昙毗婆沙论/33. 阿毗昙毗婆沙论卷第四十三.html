<!doctype html>
<html id="z3IBVli152" data-ver="1431">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第四十三</h1>
  <h2 id="a2">使揵度不善品第一之九</h2>
  <p id="a3">五人。<a id="a-4"></a>坚信。<a id="a-5"></a>坚法。<a id="a-6"></a>信解脱。<a id="a-7"></a>见到。<a id="a-8"></a>身证。<a id="a-9"></a>坚信人。<a id="a-A"></a>于此三结。<a id="a-B"></a>几成就几不成就。<a id="a-C"></a>乃至九十八使。<a id="a-D"></a>几成就几不成就。<a id="a-E"></a>乃至身证。<a id="a-F"></a>于此三结。<a id="a-G"></a>几成就几不成就。<a id="a-H"></a>乃至九十八使。<a id="a-I"></a>几成就几不成就。<a id="a-J"></a>问曰。<a id="a-K"></a>何故彼尊者。<a id="a-L"></a>于使揵度中。<a id="a-M"></a>因五人而作论。<a id="a-N"></a>智定揵度中。<a id="a-O"></a>因七人而作论耶。<a id="a-P"></a>答曰。<a id="a-Q"></a>彼作经者意欲尔。<a id="a-R"></a>乃至广说。<a id="a-S"></a>复次此使揵度。<a id="a-T"></a>因有使人而作论。<a id="a-U"></a>智定揵度。<a id="a-V"></a>因有使无使人。<a id="a-W"></a>但有智定者。<a id="a-X"></a>而作论。<a id="a-Y"></a>有结说亦如是。<a id="a-Z"></a>复次彼尊者。<a id="a-a"></a>以人为章。<a id="a-b"></a>以烦恼为门。<a id="a-c"></a>慧解脱俱解脱人无结故。<a id="a-d"></a>不立门。<a id="a-e"></a>智定揵度。<a id="a-f"></a>以人为章。<a id="a-g"></a>以智定为门。<a id="a-h"></a>慧解脱俱解脱人。<a id="a-i"></a>有智定故。<a id="a-j"></a>而立门。<a id="a-k"></a>以是事故。<a id="a-l"></a>彼尊者于使揵度中。<a id="a-m"></a>因五人而作论。<a id="a-n"></a>智定揵度中。<a id="a-o"></a>因七人而作论。<a id="a-p"></a>七人。<a id="a-q"></a>坚信。<a id="a-r"></a>坚法。<a id="a-s"></a>信解脱。<a id="a-t"></a>见到。<a id="a-u"></a>身证。<a id="a-v"></a>慧解脱。<a id="a-w"></a>俱解脱。<a id="a-x"></a>云何坚信人。<a id="a-y"></a>犹如有一。<a id="a-z"></a>多敬多信多净多爱多随所闻而解了。<a id="a-10"></a>不好多思不多量不多察不多选择。<a id="a-11"></a>如好信乃至多随所闻而解了故。<a id="a-12"></a>若闻佛及佛弟子说法教授为说苦空无常无我。<a id="a-13"></a>彼作是念。<a id="a-14"></a>能为我说苦空无常无我。<a id="a-15"></a>甚是快事。<a id="a-16"></a>我应修行苦空无常无我。<a id="a-17"></a>彼修行苦空无常无我时。<a id="a-18"></a>能生世第一法。<a id="a-19"></a>次生苦法忍。<a id="a-1A"></a>知欲界诸行是苦空无常无我。<a id="a-1B"></a>乃至未生道比智。<a id="a-1C"></a>是名坚信人。<a id="a-1D"></a>坚信人。<a id="a-1E"></a>或是证须陀洹果向。<a id="a-1F"></a>或是证斯陀含果向。<a id="a-1G"></a>或是证阿那含果向。<a id="a-1H"></a>若是具缚。<a id="a-1I"></a>若断五种结。<a id="a-1J"></a>得正决定。<a id="a-1K"></a>在见道十五心顷。<a id="a-1L"></a>是证须陀洹果向人。<a id="a-1M"></a>若断六种结。<a id="a-1N"></a>乃至断八种结。<a id="a-1O"></a>得正决定。<a id="a-1P"></a>在见道十五心顷。<a id="a-1Q"></a>是证斯陀含果向人。<a id="a-1R"></a>离欲界欲。<a id="a-1S"></a>乃至离无所有处欲。<a id="a-1T"></a>得正决定。<a id="a-1U"></a>在见道十五心顷。<a id="a-1V"></a>是证阿那含果向人。<a id="a-1W"></a>云何坚法人。<a id="a-1X"></a>犹如有一性。<a id="a-1Y"></a>好多思多量多察多选择。<a id="a-1Z"></a>不好多信。<a id="a-1a"></a>乃至不好随所闻而解了。<a id="a-1b"></a>以性好多思乃至多选择故。<a id="a-1c"></a>若闻佛及佛弟子说法教授。<a id="a-1d"></a>乃至广说。<a id="a-1e"></a>如坚信人。<a id="a-1f"></a>是名坚法人。<a id="a-1g"></a>云何信解脱人即彼坚信人。<a id="a-1h"></a>得道比智。<a id="a-1i"></a>舍坚信名。<a id="a-1j"></a>得信解脱名。<a id="a-1k"></a>问曰。<a id="a-1l"></a>为舍何等耶。<a id="a-1m"></a>答曰。<a id="a-1n"></a>舍名得名。<a id="a-1o"></a>舍道得道。<a id="a-1p"></a>舍名者。<a id="a-1q"></a>舍坚信名。<a id="a-1r"></a>得名者。<a id="a-1s"></a>得信解脱名。<a id="a-1t"></a>舍道者。<a id="a-1u"></a>舍见道。<a id="a-1v"></a>得道者。<a id="a-1w"></a>得修道。<a id="a-1x"></a>信解脱人。<a id="a-1y"></a>或是须陀洹。<a id="a-1z"></a>或是斯陀含向。<a id="a-20"></a>或是斯陀含。<a id="a-21"></a>或是阿那含向。<a id="a-22"></a>或是阿那含。<a id="a-23"></a>或是阿罗汉向。<a id="a-24"></a>住须陀洹果。<a id="a-25"></a>更不胜进。<a id="a-26"></a>名须陀洹。<a id="a-27"></a>若胜进。<a id="a-28"></a>名斯陀含向。<a id="a-29"></a>住斯陀含果。<a id="a-2A"></a>不胜进。<a id="a-2B"></a>名斯陀含果。<a id="a-2C"></a>若胜进名阿那含果向。<a id="a-2D"></a>若住阿那含果。<a id="a-2E"></a>不胜进。<a id="a-2F"></a>名阿那含。<a id="a-2G"></a>若胜进。<a id="a-2H"></a>名阿罗汉果向。<a id="a-2I"></a>云何见到人。<a id="a-2J"></a>坚法人。<a id="a-2K"></a>得道比智。<a id="a-2L"></a>舍坚法名。<a id="a-2M"></a>得见到名。<a id="a-2N"></a>问曰。<a id="a-2O"></a>为舍何等。<a id="a-2P"></a>得何等耶。<a id="a-2Q"></a>答曰。<a id="a-2R"></a>舍名得名。<a id="a-2S"></a>舍道得道。<a id="a-2T"></a>乃至广说。<a id="a-2U"></a>如信解脱人云何身证人。<a id="a-2V"></a>答曰。<a id="a-2W"></a>若人以身证八解脱。<a id="a-2X"></a>非以慧尽余漏。<a id="a-2Y"></a>是名身证人。<a id="a-2Z"></a>云何慧解脱人。<a id="a-2a"></a>若人不以身证八解脱。<a id="a-2b"></a>以慧断余漏。<a id="a-2c"></a>是名慧解脱人。<a id="a-2d"></a>云何俱解脱人。<a id="a-2e"></a>答曰。<a id="a-2f"></a>若人以身证八解脱。<a id="a-2g"></a>以慧尽余漏。<a id="a-2h"></a>是名俱解脱人。<a id="a-2i"></a>问曰。<a id="a-2j"></a>何以名俱解脱耶。<a id="a-2k"></a>答曰。<a id="a-2l"></a>烦恼障是一分解脱障。<a id="a-2m"></a>是一分断。<a id="a-2n"></a>此二障名俱解脱。<a id="a-2o"></a>问曰。<a id="a-2p"></a>若得阿罗汉。<a id="a-2q"></a>后得灭尽定。<a id="a-2r"></a>离于解脱障时。<a id="a-2s"></a>有漏心得解脱耶。<a id="a-2t"></a>无漏心得解脱耶。<a id="a-2u"></a>答曰。<a id="a-2v"></a>或有说者。<a id="a-2w"></a>有漏心得解脱。<a id="a-2x"></a>所以者何。<a id="a-2y"></a>无心定时得解脱。<a id="a-2z"></a>评曰。<a id="a-30"></a>应作是说。<a id="a-31"></a>有漏无漏心得解脱。<a id="a-32"></a>所以者何。<a id="a-33"></a>身得解脱。<a id="a-34"></a>世得解脱。<a id="a-35"></a>若不得灭定时。<a id="a-36"></a>出定入定心。<a id="a-37"></a>于彼身不行。<a id="a-38"></a>若于彼身不行。<a id="a-39"></a>于世亦不行。<a id="a-3A"></a>若得灭定时。<a id="a-3B"></a>入定出定心。<a id="a-3C"></a>则于身中行。<a id="a-3D"></a>以于身中行故。<a id="a-3E"></a>于世亦行。<a id="a-3F"></a>如说俱解脱人义。<a id="a-3G"></a>余人义亦应说。<a id="a-3H"></a>问曰。<a id="a-3I"></a>何故名坚信人。<a id="a-3J"></a>答曰。<a id="a-3K"></a>此人依信生信。<a id="a-3L"></a>依有漏信。<a id="a-3M"></a>生无漏信。<a id="a-3N"></a>依缚信。<a id="a-3O"></a>生解脱信。<a id="a-3P"></a>依系信。<a id="a-3Q"></a>生不系信。<a id="a-3R"></a>如是等人。<a id="a-3S"></a>本性多信。<a id="a-3T"></a>若一语言。<a id="a-3U"></a>男子汝应田作可以自活。<a id="a-3V"></a>彼闻是语。<a id="a-3W"></a>而不思惟应作不应作能作不能作有宜便无宜便。<a id="a-3X"></a>闻已便作。<a id="a-3Y"></a>若复语言。<a id="a-3Z"></a>男子汝应商估学习兵法亲近王者学书算数以此业自活。<a id="a-3a"></a>彼不思惟应作不应作能作不能作有宜便无宜便。<a id="a-3b"></a>闻已便作。<a id="a-3c"></a>若复语言。<a id="a-3d"></a>男子汝应出家。<a id="a-3e"></a>彼不思惟我应出家不应出家为有宜便为无宜便为能守护梵行为不能守护梵行。<a id="a-3f"></a>闻是语已。<a id="a-3g"></a>即便出家。<a id="a-3h"></a>既出家已。<a id="a-3i"></a>若复语言。<a id="a-3j"></a>比丘汝应劝化。<a id="a-3k"></a>彼不思惟我于劝化有力耶无力耶。<a id="a-3l"></a>能办不能办耶。<a id="a-3m"></a>闻已便作。<a id="a-3n"></a>若复语言。<a id="a-3o"></a>比丘汝应学诵习。<a id="a-3p"></a>彼不思惟我为能办诵习为不能办耶。<a id="a-3q"></a>为当诵习修多罗毗尼阿毗昙耶。<a id="a-3r"></a>闻已诵习。<a id="a-3s"></a>若复语言。<a id="a-3t"></a>比丘汝应住阿练若处习阿练若法亦不思惟能与不能闻已便作。<a id="a-3u"></a>以是因缘。<a id="a-3v"></a>转近圣道。<a id="a-3w"></a>彼于后时。<a id="a-3x"></a>生世第一法。<a id="a-3y"></a>次生苦法忍。<a id="a-3z"></a>乃至未得道比智。<a id="a-40"></a>于见道十五心顷。<a id="a-41"></a>是名坚信人。<a id="a-42"></a>问曰。<a id="a-43"></a>何故名坚法人。<a id="a-44"></a>答曰。<a id="a-45"></a>此人因法生法。<a id="a-46"></a>因世法。<a id="a-47"></a>生出世法。<a id="a-48"></a>因有漏法。<a id="a-49"></a>生无漏法。<a id="a-4A"></a>因缚法。<a id="a-4B"></a>生不缚法。<a id="a-4C"></a>如是等人。<a id="a-4D"></a>本性好思量。<a id="a-4E"></a>若有人语言。<a id="a-4F"></a>男子汝应田作可以自活。<a id="a-4G"></a>彼便思量。<a id="a-4H"></a>我能不能为有宜便为无宜便。<a id="a-4I"></a>广说如坚信人。<a id="a-4J"></a>皆悉思量。<a id="a-4K"></a>以是因缘。<a id="a-4L"></a>转近圣道。<a id="a-4M"></a>彼于后时。<a id="a-4N"></a>生世第一法。<a id="a-4O"></a>次生苦法忍。<a id="a-4P"></a>乃至未生道比智。<a id="a-4Q"></a>于见道十五心顷。<a id="a-4R"></a>是名坚法人。<a id="a-4S"></a>问曰。<a id="a-4T"></a>坚信人。<a id="a-4U"></a>有尔许信。<a id="a-4V"></a>亦有尔许慧。<a id="a-4W"></a>坚法人。<a id="a-4X"></a>有尔许慧。<a id="a-4Y"></a>亦有尔许信。<a id="a-4Z"></a>何故一名坚信。<a id="a-4a"></a>一名坚法耶。<a id="a-4b"></a>答曰。<a id="a-4c"></a>或信他言入圣道。<a id="a-4d"></a>或有内自思惟入圣道。<a id="a-4e"></a>若信他言入圣道者。<a id="a-4f"></a>名坚信。<a id="a-4g"></a>若内自思惟入圣道者。<a id="a-4h"></a>名坚法。<a id="a-4i"></a>复次或有以定入圣道。<a id="a-4j"></a>或有以慧入圣道。<a id="a-4k"></a>若以定入圣道者。<a id="a-4l"></a>名坚信。<a id="a-4m"></a>若以慧入圣道者。<a id="a-4n"></a>名坚法。<a id="a-4o"></a>如以定以慧。<a id="a-4p"></a>定多慧多。<a id="a-4q"></a>乐定乐慧。<a id="a-4r"></a>钝根利根。<a id="a-4s"></a>从他闻法力。<a id="a-4t"></a>依内思惟力。<a id="a-4u"></a>亲近善知识。<a id="a-4v"></a>闻于正法。<a id="a-4w"></a>内自思惟。<a id="a-4x"></a>如法修行。<a id="a-4y"></a>先以定修心。<a id="a-4z"></a>后得慧解脱。<a id="a-50"></a>先以慧修心。<a id="a-51"></a>后得定解脱。<a id="a-52"></a>或有得内心定不得慧。<a id="a-53"></a>或有得慧不得内心定。<a id="a-54"></a>无贪偏多。<a id="a-55"></a>无痴偏多。<a id="a-56"></a>说亦如是。<a id="a-57"></a>问曰。<a id="a-58"></a>何故名信解脱。<a id="a-59"></a>答曰。<a id="a-5A"></a>以信观信。<a id="a-5B"></a>从信得信。<a id="a-5C"></a>以信观信者。<a id="a-5D"></a>以见道信。<a id="a-5E"></a>观修道信。<a id="a-5F"></a>从信得信者。<a id="a-5G"></a>从向道信。<a id="a-5H"></a>得果道信。<a id="a-5I"></a>是名信解脱。<a id="a-5J"></a>复次此人以信故。<a id="a-5K"></a>于三结心得解脱。<a id="a-5L"></a>是名信解脱。<a id="a-5M"></a>何故名见到。<a id="a-5N"></a>答曰。<a id="a-5O"></a>此人以见到见。<a id="a-5P"></a>以见道见。<a id="a-5Q"></a>到修道见。<a id="a-5R"></a>以向道所摄见。<a id="a-5S"></a>到果道所摄见。<a id="a-5T"></a>复次此人以见故。<a id="a-5U"></a>于三结心得解脱。<a id="a-5V"></a>是名见到。<a id="a-5W"></a>问曰。<a id="a-5X"></a>如信解脱。<a id="a-5Y"></a>亦可言信到。<a id="a-5Z"></a>如见到亦可言见解脱。<a id="a-5a"></a>何故一说信解脱。<a id="a-5b"></a>一说见到耶。<a id="a-5c"></a>答曰。<a id="a-5d"></a>应说如说信解脱。<a id="a-5e"></a>亦应说信到。<a id="a-5f"></a>如说见到。<a id="a-5g"></a>亦应说见解脱。<a id="a-5h"></a>而不说者。<a id="a-5i"></a>有何意耶。<a id="a-5j"></a>答曰。<a id="a-5k"></a>欲现种种文故。<a id="a-5l"></a>乃至广说。<a id="a-5m"></a>何故名身证。<a id="a-5n"></a>答曰。<a id="a-5o"></a>若信解脱。<a id="a-5p"></a>若见到得灭定。<a id="a-5q"></a>舍信信解脱见到名。<a id="a-5r"></a>得身证名。<a id="a-5s"></a>为舍何等得何等。<a id="a-5t"></a>外国法师。<a id="a-5u"></a>作如是说。<a id="a-5v"></a>舍名得名。<a id="a-5w"></a>舍道得道。<a id="a-5x"></a>舍名者。<a id="a-5y"></a>舍信解脱见到名得名者。<a id="a-5z"></a>得身证名。<a id="a-60"></a>舍道者。<a id="a-61"></a>舍信解脱见到道。<a id="a-62"></a>得道者。<a id="a-63"></a>得身证道。<a id="a-64"></a>罽宾沙门。<a id="a-65"></a>作如是说。<a id="a-66"></a>舍名得名者。<a id="a-67"></a>舍信解脱见到名。<a id="a-68"></a>得身证名。<a id="a-69"></a>若不得灭定得阿罗汉果。<a id="a-6A"></a>名慧解脱。<a id="a-6B"></a>若得灭定。<a id="a-6C"></a>得阿罗汉果。<a id="a-6D"></a>名俱解脱。<a id="a-6E"></a>问曰。<a id="a-6F"></a>如见道中有二人坚信坚法。<a id="a-6G"></a>修道中有二人信解脱见到。<a id="a-6H"></a>何故无学道中。<a id="a-6I"></a>唯说一人耶。<a id="a-6J"></a>答曰。<a id="a-6K"></a>或有以世俗道。<a id="a-6L"></a>离欲界欲乃至离无所有处欲。<a id="a-6M"></a>或以无漏道。<a id="a-6N"></a>若离非想非非想处欲时。<a id="a-6O"></a>合为一道故。<a id="a-6P"></a>唯说一人。<a id="a-6Q"></a>复次或有偏行贪者。<a id="a-6R"></a>或有不者。<a id="a-6S"></a>若离非想非非想处欲时。<a id="a-6T"></a>身中无贪。<a id="a-6U"></a>同一相故。<a id="a-6V"></a>唯说一人。<a id="a-6W"></a>复次或有偏行痴者。<a id="a-6X"></a>或有不者。<a id="a-6Y"></a>若离非想非非想处欲时。<a id="a-6Z"></a>身中无痴。<a id="a-6a"></a>同一相故。<a id="a-6b"></a>唯说一人。<a id="a-6c"></a>偏行慢者。<a id="a-6d"></a>说亦如是。<a id="a-6e"></a>复次解脱等故。<a id="a-6f"></a>如说。<a id="a-6g"></a>如来等正觉所得解脱漏尽。<a id="a-6h"></a>阿罗汉比丘所得解脱。<a id="a-6i"></a>此二解脱。<a id="a-6j"></a>等无差别复次以俱除三界烦恼螺髻故。<a id="a-6k"></a>俱不欲未来有。<a id="a-6l"></a>俱出最后开要故。<a id="a-6m"></a>复有说者。<a id="a-6n"></a>无学地亦说二种人。<a id="a-6o"></a>一时解脱。<a id="a-6p"></a>二不时解脱。<a id="a-6q"></a>问曰。<a id="a-6r"></a>若然者。<a id="a-6s"></a>圣人则有六。<a id="a-6t"></a>见道有二坚信坚法。<a id="a-6u"></a>修道有二信解脱见到。<a id="a-6v"></a>无学道有二时解脱不时解脱。<a id="a-6w"></a>云何施设有七人耶。<a id="a-6x"></a>答曰。<a id="a-6y"></a>以五事故。<a id="a-6z"></a>施设七人。<a id="a-70"></a>一以方便。<a id="a-71"></a>二以根。<a id="a-72"></a>三以定。<a id="a-73"></a>四以解脱。<a id="a-74"></a>五以定以解脱。<a id="a-75"></a>以方便者。<a id="a-76"></a>是坚信坚法。<a id="a-77"></a>以根者。<a id="a-78"></a>是信解脱见到。<a id="a-79"></a>以定者。<a id="a-7A"></a>是身证。<a id="a-7B"></a>以解脱者。<a id="a-7C"></a>是慧解脱。<a id="a-7D"></a>以定以解脱者。<a id="a-7E"></a>是俱解脱。<a id="a-7F"></a>应说一坚信人。<a id="a-7G"></a>如七人中。<a id="a-7H"></a>一人以根故应说三坚信人。<a id="a-7I"></a>谓上中下根。<a id="a-7J"></a>以性故应说五坚信人。<a id="a-7K"></a>谓退法乃至必胜进。<a id="a-7L"></a>以道故应说十五坚信人。<a id="a-7M"></a>谓苦法忍。<a id="a-7N"></a>乃至道比忍。<a id="a-7O"></a>以离欲故。<a id="a-7P"></a>应说七十三坚信人。<a id="a-7Q"></a>欲界有具缚人。<a id="a-7R"></a>有离一种欲。<a id="a-7S"></a>乃至离九种欲。<a id="a-7T"></a>初禅离九种欲。<a id="a-7U"></a>无具缚人。<a id="a-7V"></a>所以者何。<a id="a-7W"></a>离欲界欲。<a id="a-7X"></a>即是初禅具缚乃至离无所有处一种欲。<a id="a-7Y"></a>乃至离九种欲。<a id="a-7Z"></a>所依身者。<a id="a-7a"></a>阎浮提有七十三。<a id="a-7b"></a>瞿陀尼有七十三。<a id="a-7c"></a>弗婆提有七十三。<a id="a-7d"></a>四天王乃至他化自在天。<a id="a-7e"></a>各有七十三若在一一身一一刹那。<a id="a-7f"></a>则有无量无边坚信人。<a id="a-7g"></a>此中总说一坚信人。<a id="a-7h"></a>坚法人说亦如是。<a id="a-7i"></a>唯除以性故者。<a id="a-7j"></a>所以者何。<a id="a-7k"></a>彼是不动性故。<a id="a-7l"></a>应说一种信解脱人。<a id="a-7m"></a>如七人中。<a id="a-7n"></a>一人以根故。<a id="a-7o"></a>应说三。<a id="a-7p"></a>以性故应说五。<a id="a-7q"></a>以离欲故应说八十二。<a id="a-7r"></a>欲界具缚。<a id="a-7s"></a>离一种欲。<a id="a-7t"></a>乃至离九种欲。<a id="a-7u"></a>乃至离无所有处欲亦如是。<a id="a-7v"></a>离非想非非想处一种欲。<a id="a-7w"></a>乃至离八种欲。<a id="a-7x"></a>及断第九种欲时。<a id="a-7y"></a>所依身者。<a id="a-7z"></a>欲界有八十二。<a id="a-80"></a>初禅有七十三。<a id="a-81"></a>第二禅有六十四。<a id="a-82"></a>第三禅有五十五。<a id="a-83"></a>第四禅有四十六。<a id="a-84"></a>空处有三十七。<a id="a-85"></a>识处有二十八。<a id="a-86"></a>无所有处有十九非想非非想处有十具缚。<a id="a-87"></a>断八种欲。<a id="a-88"></a>及断第九种欲时。<a id="a-89"></a>若以在身。<a id="a-8A"></a>以刹那。<a id="a-8B"></a>则有无量无边信解脱。<a id="a-8C"></a>此中总说一信解脱人。<a id="a-8D"></a>如信解脱。<a id="a-8E"></a>见到说亦如是。<a id="a-8F"></a>唯除以性故者。<a id="a-8G"></a>所以者何。<a id="a-8H"></a>彼是不动性故。<a id="a-8I"></a>应说一身证人。<a id="a-8J"></a>如七人中。<a id="a-8K"></a>一人以根故应说三。<a id="a-8L"></a>以性故应说六以离欲故应说十。<a id="a-8M"></a>非想非非想处具缚。<a id="a-8N"></a>离一种欲。<a id="a-8O"></a>乃至离八种欲。<a id="a-8P"></a>及断第九种欲时。<a id="a-8Q"></a>所依身者。<a id="a-8R"></a>欲界有九。<a id="a-8S"></a>色界有九。<a id="a-8T"></a>无色界有九。<a id="a-8U"></a>若以在身。<a id="a-8V"></a>以刹那。<a id="a-8W"></a>则有无量无边。<a id="a-8X"></a>此中总说一身证人。<a id="a-8Y"></a>应说一慧解脱人。<a id="a-8Z"></a>如七人中。<a id="a-8a"></a>一人以根故应说三。<a id="a-8b"></a>以性故应说六。<a id="a-8c"></a>所依身者。<a id="a-8d"></a>有三依欲界身。<a id="a-8e"></a>色界身无色界身。<a id="a-8f"></a>若以在身。<a id="a-8g"></a>以刹那。<a id="a-8h"></a>则有无量无边。<a id="a-8i"></a>此中总说一慧解脱人。<a id="a-8j"></a>俱解脱亦如是。<a id="a-8k"></a>坚信人。<a id="a-8l"></a>于此三结几成就几不成就。<a id="a-8m"></a>先作是说。<a id="a-8n"></a>彼尊者以人为章。<a id="a-8o"></a>以烦恼为门。<a id="a-8p"></a>今欲以烦恼门明人。<a id="a-8q"></a>坚信人。<a id="a-8r"></a>苦比智未生。<a id="a-8s"></a>于此三结。<a id="a-8t"></a>一切成就若生二成就。<a id="a-8u"></a>谓戒取疑。<a id="a-8v"></a>一不成就。<a id="a-8w"></a>谓身见。<a id="a-8x"></a>余广说如经本。<a id="a-8y"></a>乃至离色爱。<a id="a-8z"></a>灭比智。<a id="a-90"></a>生欲色界。<a id="a-91"></a>一切不成就及无色界苦集灭所断。<a id="a-92"></a>一切不成就。<a id="a-93"></a>余者成就问曰。<a id="a-94"></a>何故不说道比智耶。<a id="a-95"></a>答曰。<a id="a-96"></a>道比智若生。<a id="a-97"></a>名信解脱。<a id="a-98"></a>如坚信。<a id="a-99"></a>坚法亦如是。<a id="a-9A"></a>所以者何。<a id="a-9B"></a>此二。<a id="a-9C"></a>地等。<a id="a-9D"></a>道等。<a id="a-9E"></a>离欲等。<a id="a-9F"></a>所依身等。<a id="a-9G"></a>定等。<a id="a-9H"></a>生处等。<a id="a-9I"></a>唯根有差别。<a id="a-9J"></a>若钝根者名坚信。<a id="a-9K"></a>利根者名坚法。<a id="a-9L"></a>信解脱人。<a id="a-9M"></a>于此三结。<a id="a-9N"></a>一切不成就。<a id="a-9O"></a>广说如经本。<a id="a-9P"></a>如信解脱。<a id="a-9Q"></a>见到亦如是。<a id="a-9R"></a>所以者何。<a id="a-9S"></a>此二。<a id="a-9T"></a>地等。<a id="a-9U"></a>道等。<a id="a-9V"></a>离欲等。<a id="a-9W"></a>所依身等。<a id="a-9X"></a>定等。<a id="a-9Y"></a>生处等。<a id="a-9Z"></a>唯根有差别。<a id="a-9a"></a>若钝根者名信解脱。<a id="a-9b"></a>若利根者名见到。<a id="a-9c"></a>身证人。<a id="a-9d"></a>于此三结。<a id="a-9e"></a>一切不成就。<a id="a-9f"></a>余广说如经本。<a id="a-9g"></a>此中应作论。<a id="a-9h"></a>颇有圣人成就九十八使耶。<a id="a-9i"></a>答曰。<a id="a-9j"></a>有。<a id="a-9k"></a>具缚人。<a id="a-9l"></a>住苦法忍时。<a id="a-9m"></a>颇有人断八十八结不断十结而不得果耶。</p>
  <p id="a9n">答曰。<a id="a-9o"></a>有。<a id="a-9p"></a>离色爱人。<a id="a-9q"></a>得正决定。<a id="a-9r"></a>灭比智时。<a id="a-9s"></a>欲界三十六使断。<a id="a-9t"></a>色界三十一使。<a id="a-9u"></a>无色界苦集灭谛所断二十一使。<a id="a-9v"></a>十不断者。<a id="a-9w"></a>无色界道谛所断七使。<a id="a-9x"></a>修道所断三使。<a id="a-9y"></a>彼不得果。<a id="a-9z"></a>所以者何。<a id="a-A0"></a>是向道故。<a id="a-A1"></a>颇有九十八使断而非阿罗汉耶。<a id="a-A2"></a>答曰。<a id="a-A3"></a>有。<a id="a-A4"></a>离无所有处欲。<a id="a-A5"></a>未离非想非非想处欲。<a id="a-A6"></a>欲界三十六使断。<a id="a-A7"></a>色界三十一。<a id="a-A8"></a>无色界空处识处无所有。<a id="a-A9"></a>处三十一使。<a id="a-AA"></a>彼非是阿罗汉。<a id="a-AB"></a>所以者何。<a id="a-AC"></a>凡夫人亦断。<a id="a-AD"></a>阿那含亦断。<a id="a-AE"></a>评曰。<a id="a-AF"></a>不应作此论。<a id="a-AG"></a>所以者何。<a id="a-AH"></a>以界故立烦恼。<a id="a-AI"></a>不以地故。</p>
  <p id="aAJ">身见于身见有几缘。<a id="a-AK"></a>问曰。<a id="a-AL"></a>何故作此论。<a id="a-AM"></a>答曰。<a id="a-AN"></a>或有说。<a id="a-AO"></a>缘无体。<a id="a-AP"></a>如譬喻者。<a id="a-AQ"></a>彼何故作是说耶。<a id="a-AR"></a>答曰。<a id="a-AS"></a>彼依佛经。<a id="a-AT"></a>佛经说。<a id="a-AU"></a>无明缘行。<a id="a-AV"></a>无明是一相行。<a id="a-AW"></a>是若干相。<a id="a-AX"></a>云何一相法。<a id="a-AY"></a>与若干相作缘。<a id="a-AZ"></a>尊者佛陀提婆说曰。<a id="a-Aa"></a>诸师所说。<a id="a-Ab"></a>缘但有名而无体。<a id="a-Ac"></a>为止如是说者。<a id="a-Ad"></a>意亦明缘有实体。<a id="a-Ae"></a>若当缘无体者。<a id="a-Af"></a>一切诸法亦无体。<a id="a-Ag"></a>所以者何。<a id="a-Ah"></a>一切有为法。<a id="a-Ai"></a>尽是因缘次第缘。<a id="a-Aj"></a>除过去现在阿罗汉最后心。<a id="a-Ak"></a>余过去现在一切心心数法。<a id="a-Al"></a>境界缘。<a id="a-Am"></a>威势缘。<a id="a-An"></a>一切法是。<a id="a-Ao"></a>复次若缘无体者。<a id="a-Ap"></a>一切诸法。<a id="a-Aq"></a>无甚深义。<a id="a-Ar"></a>诸法若不以缘相观察。<a id="a-As"></a>则浅近易知。<a id="a-At"></a>若以缘相观察诸法则深过四海。<a id="a-Au"></a>唯佛智能知。<a id="a-Av"></a>非余所知。<a id="a-Aw"></a>复次若缘无体者。<a id="a-Ax"></a>则不施设有三种菩提。<a id="a-Ay"></a>若以上智观于缘相。<a id="a-Az"></a>名佛菩提。<a id="a-B0"></a>若以中智。<a id="a-B1"></a>名辟支佛菩提。<a id="a-B2"></a>若以下智。<a id="a-B3"></a>名声闻菩提。<a id="a-B4"></a>复次若缘无体者。<a id="a-B5"></a>则无上中下觉差别。<a id="a-B6"></a>若下觉者常是下觉。<a id="a-B7"></a>中觉常是中觉。<a id="a-B8"></a>上觉常是上觉。<a id="a-B9"></a>以观缘相故。<a id="a-BA"></a>下觉可令中。<a id="a-BB"></a>中可令上。<a id="a-BC"></a>是故尊者瞿沙。<a id="a-BD"></a>作如是说。<a id="a-BE"></a>若缘无体者。<a id="a-BF"></a>则师不能教授弟子。<a id="a-BG"></a>使觉性增广。<a id="a-BH"></a>以缘有体故。<a id="a-BI"></a>则师教弟子。<a id="a-BJ"></a>下觉为中。<a id="a-BK"></a>中觉为上。<a id="a-BL"></a>本是弟子。<a id="a-BM"></a>后便为师。<a id="a-BN"></a>以是事故。<a id="a-BO"></a>当知缘实有体相。<a id="a-BP"></a>问曰。<a id="a-BQ"></a>若缘实有体者。<a id="a-BR"></a>譬喻者所说经。<a id="a-BS"></a>云何通。<a id="a-BT"></a>答曰。<a id="a-BU"></a>无明体虽一相。<a id="a-BV"></a>所作有若干。<a id="a-BW"></a>以若干义门。<a id="a-BX"></a>为行作缘。<a id="a-BY"></a>犹如一人有五种能人。<a id="a-BZ"></a>虽是一而有五能。<a id="a-Ba"></a>彼亦如是。<a id="a-Bb"></a>复次所以作论者。<a id="a-Bc"></a>欲现一切有为法性羸劣无自力由他不自在无所欲作故。<a id="a-Bd"></a>而作此论。<a id="a-Be"></a>或有说。<a id="a-Bf"></a>有为法自性羸劣。<a id="a-Bg"></a>或有说。<a id="a-Bh"></a>由羸劣因缘生。<a id="a-Bi"></a>故性羸劣如说。<a id="a-Bj"></a>比丘当知。<a id="a-Bk"></a>色是无常。<a id="a-Bl"></a>能生色因缘。<a id="a-Bm"></a>亦是无常。<a id="a-Bn"></a>因缘生者。<a id="a-Bo"></a>色云何是常。<a id="a-Bp"></a>以有为法性羸劣故。<a id="a-Bq"></a>或有从四缘生者三缘生者二缘生者。<a id="a-Br"></a>乃至无有从一缘生者。<a id="a-Bs"></a>何况无缘。<a id="a-Bt"></a>如众多羸病人。<a id="a-Bu"></a>或须四人扶者。<a id="a-Bv"></a>或须三人。<a id="a-Bw"></a>或须二人。<a id="a-Bx"></a>乃至无有一人能扶起者。<a id="a-By"></a>何况无人而能起耶。<a id="a-Bz"></a>彼亦如是。<a id="a-C0"></a>无自力者无有自力势用而能生由他者。<a id="a-C1"></a>若无自力名为由他不自在者。<a id="a-C2"></a>莫令我生。<a id="a-C3"></a>莫令我灭。<a id="a-C4"></a>不得自在。<a id="a-C5"></a>无所欲作者。<a id="a-C6"></a>无有如是欲作之心谁作我。<a id="a-C7"></a>我当作何欲现诸法性劣。<a id="a-C8"></a>乃至无所欲作故。<a id="a-C9"></a>而作此论。<a id="a-CA"></a>复次所以作论者。<a id="a-CB"></a>欲止于缘起法过故。<a id="a-CC"></a>或谓。<a id="a-CD"></a>缘起法。<a id="a-CE"></a>唯无明缘行。<a id="a-CF"></a>乃至生缘老死。<a id="a-CG"></a>更无缘起法。<a id="a-CH"></a>欲令此义决定。<a id="a-CI"></a>若法从缘生。<a id="a-CJ"></a>即是缘起。<a id="a-CK"></a>此中应说僧伽婆修喻。<a id="a-CL"></a>是故为止他义欲显己义。<a id="a-CM"></a>乃至广说。<a id="a-CN"></a>问曰。<a id="a-CO"></a>身见于身见。<a id="a-CP"></a>有几缘。<a id="a-CQ"></a>答曰。<a id="a-CR"></a>或四三二一。<a id="a-CS"></a>问曰。<a id="a-CT"></a>何故彼尊者作论。<a id="a-CU"></a>此中问身见于身见有几缘。<a id="a-CV"></a>答或四三二一。<a id="a-CW"></a>如智揵度问法智于法智有几缘。<a id="a-CX"></a>答因次第缘境界威势缘耶。<a id="a-CY"></a>答曰。<a id="a-CZ"></a>彼作经者意欲尔。<a id="a-Ca"></a>乃至广说。<a id="a-Cb"></a>复次为现二门二略。<a id="a-Cc"></a>乃至广说。<a id="a-Cd"></a>此身见于身见。<a id="a-Ce"></a>有几缘。<a id="a-Cf"></a>答或四三二一。<a id="a-Cg"></a>法智于法智有几缘。<a id="a-Ch"></a>亦应如是答。<a id="a-Ci"></a>或四三二一。<a id="a-Cj"></a>彼法智于法智有几缘。<a id="a-Ck"></a>答因次第境界威势。<a id="a-Cl"></a>此中身见于身见有几缘。<a id="a-Cm"></a>亦应如是答。<a id="a-Cn"></a>因次第境界威势。<a id="a-Co"></a>复次此说是了义。<a id="a-Cp"></a>彼说是未了义。<a id="a-Cq"></a>乃至广说。<a id="a-Cr"></a>此是实谛。<a id="a-Cs"></a>彼是世谛。<a id="a-Ct"></a>复次此中分别四种法。<a id="a-Cu"></a>一分别界。<a id="a-Cv"></a>二分别世。<a id="a-Cw"></a>三分别刹那。<a id="a-Cx"></a>四分别次第。<a id="a-Cy"></a>彼但分别次第。<a id="a-Cz"></a>身见于身见有几缘。<a id="a-D0"></a>答曰。<a id="a-D1"></a>或四三二一。<a id="a-D2"></a>云何四。<a id="a-D3"></a>身见次第生身见。<a id="a-D4"></a>即缘前生身见。<a id="a-D5"></a>前生身见。<a id="a-D6"></a>与后身见作四缘。<a id="a-D7"></a>谓因次第境界威势。<a id="a-D8"></a>如一身见刹那。<a id="a-D9"></a>后次生第二身见刹那。<a id="a-DA"></a>若后生身见。<a id="a-DB"></a>缘前生身见者。<a id="a-DC"></a>前生身见。<a id="a-DD"></a>与后生身见作四缘。<a id="a-DE"></a>谓因次第境界威势。<a id="a-DF"></a>因缘者。<a id="a-DG"></a>有二因。<a id="a-DH"></a>谓相似因。<a id="a-DI"></a>一切遍因。<a id="a-DJ"></a>次第缘者。<a id="a-DK"></a>后生身见。<a id="a-DL"></a>次前身见后生。<a id="a-DM"></a>境界缘者。<a id="a-DN"></a>后生身见。<a id="a-DO"></a>即缘前生身见。<a id="a-DP"></a>因缘者如种子法。<a id="a-DQ"></a>次第缘者。<a id="a-DR"></a>如开道法。<a id="a-DS"></a>境界缘者。<a id="a-DT"></a>如执杖起法。<a id="a-DU"></a>威势缘者。<a id="a-DV"></a>是不相障碍法。<a id="a-DW"></a>后生身见。<a id="a-DX"></a>受前身四缘威势故。<a id="a-DY"></a>能行世。<a id="a-DZ"></a>能取果。<a id="a-Da"></a>能有所作。<a id="a-Db"></a>能知境界。<a id="a-Dc"></a>云何三。<a id="a-Dd"></a>答曰。<a id="a-De"></a>如身见次第生身见。<a id="a-Df"></a>不缘前身见。<a id="a-Dg"></a>前生身见。<a id="a-Dh"></a>于后身见。<a id="a-Di"></a>因次第威势。<a id="a-Dj"></a>无境界。<a id="a-Dk"></a>如一身见刹那。<a id="a-Dl"></a>次生第二身见刹那。<a id="a-Dm"></a>后生身见虽不缘前生身见。<a id="a-Dn"></a>或缘色阴。<a id="a-Do"></a>或缘受阴。<a id="a-Dp"></a>或缘想阴。<a id="a-Dq"></a>或缘识阴。<a id="a-Dr"></a>除身见。<a id="a-Ds"></a>或缘余行阴。<a id="a-Dt"></a>前生身见。<a id="a-Du"></a>与后生身见作三缘。<a id="a-Dv"></a>因次第威势无境界。<a id="a-Dw"></a>因缘者有二因。<a id="a-Dx"></a>谓相似因。<a id="a-Dy"></a>一切遍因。<a id="a-Dz"></a>次第缘者。<a id="a-E0"></a>后生身见。<a id="a-E1"></a>次前身见后生。<a id="a-E2"></a>无境界。<a id="a-E3"></a>以不缘前身见故。<a id="a-E4"></a>因缘者。<a id="a-E5"></a>如种子法。<a id="a-E6"></a>次第缘者。<a id="a-E7"></a>如开导法。<a id="a-E8"></a>威势缘者。<a id="a-E9"></a>是不障碍法。<a id="a-EA"></a>后生身见。<a id="a-EB"></a>受前身见三缘故。<a id="a-EC"></a>能行世。<a id="a-ED"></a>能取果。<a id="a-EE"></a>能有所。<a id="a-EF"></a>作能知缘。<a id="a-EG"></a>能知境界。<a id="a-EH"></a>复有三缘。<a id="a-EI"></a>如身见次第生不相似心。<a id="a-EJ"></a>后还生身见。<a id="a-EK"></a>即缘前身见。<a id="a-EL"></a>前生身见。<a id="a-EM"></a>与后生身见。<a id="a-EN"></a>因境界威势。<a id="a-EO"></a>无次第。<a id="a-EP"></a>如一身见刹那后。<a id="a-EQ"></a>不生第二刹那。<a id="a-ER"></a>身见或生边见。<a id="a-ES"></a>或生邪见。<a id="a-ET"></a>或生戒取。<a id="a-EU"></a>或生见取。<a id="a-EV"></a>或生疑。<a id="a-EW"></a>或生爱恚慢无明。<a id="a-EX"></a>或生善有漏不隐没无记心。<a id="a-EY"></a>还生身见。<a id="a-EZ"></a>即缘前生身见。<a id="a-Ea"></a>前生身见。<a id="a-Eb"></a>与后生身见。<a id="a-Ec"></a>作三缘。<a id="a-Ed"></a>谓因境界威势无次第。<a id="a-Ee"></a>以生不相似心故。<a id="a-Ef"></a>境界缘者。<a id="a-Eg"></a>以缘前身见故。<a id="a-Eh"></a>后生身见。<a id="a-Ei"></a>受前生身见三缘势故。<a id="a-Ej"></a>能行世。<a id="a-Ek"></a>乃至广说。<a id="a-El"></a>云何二。<a id="a-Em"></a>如身见次第生不相似心。<a id="a-En"></a>后生身见。<a id="a-Eo"></a>不缘前身见。<a id="a-Ep"></a>前生身见于后生身见。<a id="a-Eq"></a>因缘威势缘。<a id="a-Er"></a>无境界缘次第缘。<a id="a-Es"></a>如一身见刹那后。<a id="a-Et"></a>不生第二身见刹那。<a id="a-Eu"></a>或生边见。<a id="a-Ev"></a>乃至生善不隐没无记心。<a id="a-Ew"></a>还生身见。<a id="a-Ex"></a>虽不缘前身见。<a id="a-Ey"></a>或缘色阴。<a id="a-Ez"></a>乃至识阴。<a id="a-F0"></a>除身见。<a id="a-F1"></a>亦缘余行。<a id="a-F2"></a>除前生身见。<a id="a-F3"></a>与后生身见。<a id="a-F4"></a>作二缘。<a id="a-F5"></a>谓因缘威势缘。<a id="a-F6"></a>因缘者。<a id="a-F7"></a>有二因。<a id="a-F8"></a>谓相似因。<a id="a-F9"></a>一切遍因。<a id="a-FA"></a>威势缘者。<a id="a-FB"></a>不障碍故。<a id="a-FC"></a>无境界缘。<a id="a-FD"></a>不缘前身见故。<a id="a-FE"></a>无次第缘。<a id="a-FF"></a>后生身见。<a id="a-FG"></a>不次前身见后生故。<a id="a-FH"></a>后生身见。<a id="a-FI"></a>受前身见二缘势故。<a id="a-FJ"></a>能行于世。<a id="a-FK"></a>广说如上。<a id="a-FL"></a>云何一。<a id="a-FM"></a>后生身见。<a id="a-FN"></a>于前生身见。<a id="a-FO"></a>若缘者。<a id="a-FP"></a>境界缘威势缘。<a id="a-FQ"></a>若不缘者。<a id="a-FR"></a>一威势缘。<a id="a-FS"></a>问曰。<a id="a-FT"></a>何故问一缘。<a id="a-FU"></a>而答二缘耶。<a id="a-FV"></a>答曰。<a id="a-FW"></a>诸师作论。<a id="a-FX"></a>或有先避过而后答。<a id="a-FY"></a>或有先答而后避过。<a id="a-FZ"></a>先避过而后答者如此说。<a id="a-Fa"></a>后生身见。<a id="a-Fb"></a>于前生身见。<a id="a-Fc"></a>若作境界境界威势缘。<a id="a-Fd"></a>是名避过。<a id="a-Fe"></a>不作境界。<a id="a-Ff"></a>一威势缘。<a id="a-Fg"></a>是名答。<a id="a-Fh"></a>先答而后避过者。<a id="a-Fi"></a>如一行品说。<a id="a-Fj"></a>若前生不断是系。<a id="a-Fk"></a>是名答。<a id="a-Fl"></a>若前不生。<a id="a-Fm"></a>生者已断。<a id="a-Fn"></a>是不系。<a id="a-Fo"></a>是名避过。<a id="a-Fp"></a>复有说者。<a id="a-Fq"></a>此名是答不名避过。<a id="a-Fr"></a>身见或有一缘。<a id="a-Fs"></a>或有二缘。<a id="a-Ft"></a>未来身见。<a id="a-Fu"></a>于过去现在身见。<a id="a-Fv"></a>若作境界境界威势缘。<a id="a-Fw"></a>若不作境界。<a id="a-Fx"></a>一威势缘。<a id="a-Fy"></a>未来现在身见。<a id="a-Fz"></a>于过去身见若作境界境界威势缘。<a id="a-G0"></a>若不作境界。<a id="a-G1"></a>一威势缘。<a id="a-G2"></a>若过去身见。<a id="a-G3"></a>缘未来现在身见故生。<a id="a-G4"></a>未来现在身见。<a id="a-G5"></a>于过去身见作二缘。<a id="a-G6"></a>谓境界威势缘。<a id="a-G7"></a>若过去身见。<a id="a-G8"></a>不缘未来现在身见生者未来现在身见。<a id="a-G9"></a>于过去身见。<a id="a-GA"></a>作一威势缘。<a id="a-GB"></a>问曰。<a id="a-GC"></a>如过去身见。<a id="a-GD"></a>所作已竟。<a id="a-GE"></a>更无所能。<a id="a-GF"></a>何故作是说。<a id="a-GG"></a>若缘作境界威势缘。<a id="a-GH"></a>若不缘一威势缘耶。<a id="a-GI"></a>答曰。<a id="a-GJ"></a>过去身见。<a id="a-GK"></a>在现在世时。<a id="a-GL"></a>缘未来身见。<a id="a-GM"></a>缘已灭堕过去。<a id="a-GN"></a>虽灭堕过去。<a id="a-GO"></a>更无所作。<a id="a-GP"></a>即以前所作而说。<a id="a-GQ"></a>欲界身见于色界身见。<a id="a-GR"></a>一威势缘。<a id="a-GS"></a>无因缘。<a id="a-GT"></a>所以者何。<a id="a-GU"></a>以地以界。<a id="a-GV"></a>因各异故。<a id="a-GW"></a>无次第缘。<a id="a-GX"></a>所以者何。<a id="a-GY"></a>无染污心命终。<a id="a-GZ"></a>生上地者。<a id="a-Ga"></a>无境界缘。<a id="a-Gb"></a>所以者何。<a id="a-Gc"></a>无缘下烦恼故。<a id="a-Gd"></a>有威势缘。<a id="a-Ge"></a>不相障碍故。<a id="a-Gf"></a>色界身见。<a id="a-Gg"></a>于欲界身见。<a id="a-Gh"></a>若作次第。<a id="a-Gi"></a>次第威势缘。<a id="a-Gj"></a>若不作次第。<a id="a-Gk"></a>一威势缘。<a id="a-Gl"></a>住色界身见俱心命终。<a id="a-Gm"></a>以欲界身见俱心。<a id="a-Gn"></a>令生相续色界身见。<a id="a-Go"></a>于欲界身见作二缘。<a id="a-Gp"></a>谓次第缘威势缘。<a id="a-Gq"></a>次第缘者。<a id="a-Gr"></a>以欲界身见。<a id="a-Gs"></a>次色界身见后生故。<a id="a-Gt"></a>威势缘者以不相障碍故。<a id="a-Gu"></a>无因缘。<a id="a-Gv"></a>所以者何。<a id="a-Gw"></a>以地以界。<a id="a-Gx"></a>因各异故。<a id="a-Gy"></a>无境界缘。<a id="a-Gz"></a>以身见不缘他界故。<a id="a-H0"></a>若色界中。<a id="a-H1"></a>不住身见。<a id="a-H2"></a>俱心命终。<a id="a-H3"></a>以欲界身见俱心令生相续者。<a id="a-H4"></a>色界身见。<a id="a-H5"></a>于欲界身见。<a id="a-H6"></a>一威势缘。<a id="a-H7"></a>无次第缘。<a id="a-H8"></a>有威势缘。<a id="a-H9"></a>如上说。<a id="a-HA"></a>欲界身见。<a id="a-HB"></a>于无色界身见。<a id="a-HC"></a>一威势缘。<a id="a-HD"></a>无色界身见。<a id="a-HE"></a>于欲界身见。<a id="a-HF"></a>若作次第。<a id="a-HG"></a>次第威势缘。<a id="a-HH"></a>若不作次第。<a id="a-HI"></a>一威势缘。<a id="a-HJ"></a>广说如上。<a id="a-HK"></a>色界身见。<a id="a-HL"></a>于无色界身见。<a id="a-HM"></a>一威势缘。<a id="a-HN"></a>无色界身见。<a id="a-HO"></a>于色界身见。<a id="a-HP"></a>若作次第。<a id="a-HQ"></a>有次第威势缘。<a id="a-HR"></a>若不作次第。<a id="a-HS"></a>一威势缘。<a id="a-HT"></a>广说如上。<a id="a-HU"></a>如身见于身见。<a id="a-HV"></a>身见于不一切遍。<a id="a-HW"></a>不一切遍于不一切遍。<a id="a-HX"></a>不一切遍于一切遍。<a id="a-HY"></a>不一切遍于一切遍者。<a id="a-HZ"></a>下于上。<a id="a-Ha"></a>上于下。<a id="a-Hb"></a>所以者何。<a id="a-Hc"></a>此中说他界缘一切遍是一切遍。<a id="a-Hd"></a>总而言之。<a id="a-He"></a>使有十种。<a id="a-Hf"></a>谓五见疑爱恚慢无明。<a id="a-Hg"></a>此十使。<a id="a-Hh"></a>五是一切遍。<a id="a-Hi"></a>五非一切遍。<a id="a-Hj"></a>五是一切遍者。<a id="a-Hk"></a>谓邪见见取戒取疑无明。<a id="a-Hl"></a>五非一切遍者。<a id="a-Hm"></a>谓身见边见爱恚慢。<a id="a-Hn"></a>此文说他界缘一切遍。<a id="a-Ho"></a>身见边见。<a id="a-Hp"></a>在不一切遍中。<a id="a-Hq"></a>如身见于身见如是。<a id="a-Hr"></a>身见于不一切遍者。<a id="a-Hs"></a>如身见于边见于爱于恚于慢。<a id="a-Ht"></a>是名身见于不一切遍。<a id="a-Hu"></a>不一切遍于不一切遍者。<a id="a-Hv"></a>如边见于边见于爱于恚于慢于身见。<a id="a-Hw"></a>爱于爱。<a id="a-Hx"></a>于恚于慢于边见于身见。<a id="a-Hy"></a>于恚于慢于爱于身见于边见。<a id="a-Hz"></a>慢于慢于身见于边见于爱于恚。<a id="a-I0"></a>是名不一切遍于不一切遍。<a id="a-I1"></a>不一切遍于一切遍者。<a id="a-I2"></a>如身见于邪见于见取于戒取于疑于无明。<a id="a-I3"></a>如身见。<a id="a-I4"></a>边见爱恚慢说亦如是。<a id="a-I5"></a>是名不一切遍于一切遍。<a id="a-I6"></a>身见于戒取有几缘耶。<a id="a-I7"></a>答曰。<a id="a-I8"></a>或四三二一。<a id="a-I9"></a>云何四。<a id="a-IA"></a>如身见次第生戒取。<a id="a-IB"></a>即缘身见。<a id="a-IC"></a>前生身见。<a id="a-ID"></a>于后生戒取。<a id="a-IE"></a>因次第境界威势缘。<a id="a-IF"></a>如一身见刹那后。<a id="a-IG"></a>次第生戒取刹那。<a id="a-IH"></a>若后生戒取。<a id="a-II"></a>缘前身见者。<a id="a-IJ"></a>前生身见。<a id="a-IK"></a>于后生戒取作四缘。<a id="a-IL"></a>谓因次第境界威势缘。<a id="a-IM"></a>因缘者有二因。<a id="a-IN"></a>谓相似因。<a id="a-IO"></a>一切遍因。<a id="a-IP"></a>次第缘者。<a id="a-IQ"></a>戒取次身见后生故。<a id="a-IR"></a>境界缘者。<a id="a-IS"></a>后生戒取。<a id="a-IT"></a>缘前身见故生。<a id="a-IU"></a>因缘者如种子法。<a id="a-IV"></a>乃至威势缘。<a id="a-IW"></a>是不相障碍法。<a id="a-IX"></a>后生戒取。<a id="a-IY"></a>受前身见。<a id="a-IZ"></a>四缘势故。<a id="a-Ia"></a>能行世。<a id="a-Ib"></a>广说如上。<a id="a-Ic"></a>云何三。<a id="a-Id"></a>答曰。<a id="a-Ie"></a>如身见次第生戒取。<a id="a-If"></a>不缘身见。<a id="a-Ig"></a>前生身见。<a id="a-Ih"></a>于后生戒取。<a id="a-Ii"></a>因次第威势缘。<a id="a-Ij"></a>无境界缘。<a id="a-Ik"></a>如一身见刹那后。<a id="a-Il"></a>次第生戒取刹那。<a id="a-Im"></a>戒取虽不缘身见。<a id="a-In"></a>或缘色阴。<a id="a-Io"></a>乃至识阴。<a id="a-Ip"></a>或缘阴身见余行阴。<a id="a-Iq"></a>前生身见。<a id="a-Ir"></a>于后生戒取有三缘。<a id="a-Is"></a>无境界缘。<a id="a-It"></a>因缘者有二因。<a id="a-Iu"></a>谓相似因。<a id="a-Iv"></a>一切遍因。<a id="a-Iw"></a>次第缘者。<a id="a-Ix"></a>后生戒取。<a id="a-Iy"></a>次前生身见后生故。<a id="a-Iz"></a>威势缘者。<a id="a-J0"></a>不相障碍故。<a id="a-J1"></a>无境界缘。<a id="a-J2"></a>后生戒取。<a id="a-J3"></a>不缘前身见故。<a id="a-J4"></a>后生戒取。<a id="a-J5"></a>受前生身见。<a id="a-J6"></a>三缘势故。<a id="a-J7"></a>能行世。<a id="a-J8"></a>广说如上。<a id="a-J9"></a>复有三缘二缘一缘。<a id="a-JA"></a>广说如身见。<a id="a-JB"></a>欲界身见。<a id="a-JC"></a>于色界戒取。<a id="a-JD"></a>一威势缘。<a id="a-JE"></a>广说如上。<a id="a-JF"></a>色界身见。<a id="a-JG"></a>于欲界戒取。<a id="a-JH"></a>若作次第。<a id="a-JI"></a>不作境界。<a id="a-JJ"></a>有次第威势缘。<a id="a-JK"></a>如住色界身见。<a id="a-JL"></a>俱心命终。<a id="a-JM"></a>欲界戒取。<a id="a-JN"></a>俱心令生相续。<a id="a-JO"></a>欲界戒取。<a id="a-JP"></a>不缘色界身见。<a id="a-JQ"></a>色界身见。<a id="a-JR"></a>于欲界戒取。<a id="a-JS"></a>有次第威势缘。<a id="a-JT"></a>若作境界。<a id="a-JU"></a>不作次第。<a id="a-JV"></a>有境界威势缘。<a id="a-JW"></a>若不住色界身见。<a id="a-JX"></a>俱心命终。<a id="a-JY"></a>欲界戒取。<a id="a-JZ"></a>俱心令生相续。<a id="a-Ja"></a>即缘色界身见。<a id="a-Jb"></a>色界身见。<a id="a-Jc"></a>于欲界戒取。<a id="a-Jd"></a>有二缘。<a id="a-Je"></a>谓境界威势缘。<a id="a-Jf"></a>若作次第境界威势缘者。<a id="a-Jg"></a>则有次第境界威势缘。<a id="a-Jh"></a>如住色界身见。<a id="a-Ji"></a>俱心命终欲界戒取。<a id="a-Jj"></a>俱心令生相续。<a id="a-Jk"></a>欲界戒取。<a id="a-Jl"></a>即缘色界身见。<a id="a-Jm"></a>色界身见。<a id="a-Jn"></a>于欲界戒取。<a id="a-Jo"></a>有三缘。<a id="a-Jp"></a>谓次第境界威势缘。<a id="a-Jq"></a>次第缘者。<a id="a-Jr"></a>欲界戒取。<a id="a-Js"></a>次色界身见后生。<a id="a-Jt"></a>境界缘者。<a id="a-Ju"></a>欲界戒取。<a id="a-Jv"></a>缘色界身见故生。<a id="a-Jw"></a>威势缘者。<a id="a-Jx"></a>不相障碍故。<a id="a-Jy"></a>无因缘。<a id="a-Jz"></a>以界以地。<a id="a-K0"></a>因各异故。<a id="a-K1"></a>若不作次第缘。<a id="a-K2"></a>不作境界缘。<a id="a-K3"></a>一威势缘。<a id="a-K4"></a>若不住色界身见。<a id="a-K5"></a>俱心命终欲界戒取。<a id="a-K6"></a>俱心令生相续。<a id="a-K7"></a>不缘色界身见故生。<a id="a-K8"></a>色界身见。<a id="a-K9"></a>于欲界戒取。<a id="a-KA"></a>一威势缘。<a id="a-KB"></a>无因缘。<a id="a-KC"></a>以界以地。<a id="a-KD"></a>因各异故。<a id="a-KE"></a>无次第缘。<a id="a-KF"></a>以不次色界身见后生故。<a id="a-KG"></a>无境界缘以不缘色界身见故。<a id="a-KH"></a>以不相障碍故。<a id="a-KI"></a>一威势缘。<a id="a-KJ"></a>欲界身见。<a id="a-KK"></a>于无色界戒取。<a id="a-KL"></a>一威势缘。<a id="a-KM"></a>无色界身见。<a id="a-KN"></a>于欲界戒取。<a id="a-KO"></a>广说如上。<a id="a-KP"></a>色界身见。<a id="a-KQ"></a>于无色界戒取。<a id="a-KR"></a>广说如上。<a id="a-KS"></a>无色界身见。<a id="a-KT"></a>于色界戒取。<a id="a-KU"></a>广说如上。<a id="a-KV"></a>如身见于戒取。<a id="a-KW"></a>于邪见于见取于疑于无明。<a id="a-KX"></a>说亦如是。<a id="a-KY"></a>是名身见于一切遍。<a id="a-KZ"></a>一切遍于一切遍者。<a id="a-Ka"></a>如邪见于邪见。<a id="a-Kb"></a>于见取于戒取于疑于无明。<a id="a-Kc"></a>见取于见取于戒取于疑于无明于邪见。<a id="a-Kd"></a>戒取于戒。<a id="a-Ke"></a>取于疑于无明于邪见于见取。<a id="a-Kf"></a>疑于疑于无明于邪见于见取于戒取。<a id="a-Kg"></a>无明于无明于邪见于见取于戒取于疑。<a id="a-Kh"></a>是名一切遍于一切遍。<a id="a-Ki"></a>不一切遍于一切遍者。<a id="a-Kj"></a>如身见于戒取。<a id="a-Kk"></a>于邪见于见取于疑于无明亦如是。<a id="a-Kl"></a>如身见。<a id="a-Km"></a>边见爱恚慢说亦如是。<a id="a-Kn"></a>是名不一切遍于一切遍。<a id="a-Ko"></a>若问诸法摄。<a id="a-Kp"></a>应以入观察。<a id="a-Kq"></a>若问智。<a id="a-Kr"></a>应以谛观察。<a id="a-Ks"></a>若问识。<a id="a-Kt"></a>应以界观察。<a id="a-Ku"></a>若问烦恼。<a id="a-Kv"></a>应以种观察。<a id="a-Kw"></a>若如是观察。<a id="a-Kx"></a>则法体相。<a id="a-Ky"></a>易知易见。<a id="a-Kz"></a>此中问烦恼。<a id="a-L0"></a>应以种观察。<a id="a-L1"></a>法有五种。<a id="a-L2"></a>见苦断种。<a id="a-L3"></a>乃至修道断种。<a id="a-L4"></a>见苦所断有二种。<a id="a-L5"></a>一一切遍。<a id="a-L6"></a>二不一切遍。<a id="a-L7"></a>见集所断亦如是见灭所断有二种。<a id="a-L8"></a>一缘有漏。<a id="a-L9"></a>二缘无漏。<a id="a-LA"></a>见道所断亦如是。<a id="a-LB"></a>修道所断非一切遍。<a id="a-LC"></a>见苦所断一切遍。<a id="a-LD"></a>于见苦所断一切遍。<a id="a-LE"></a>因次第境界威势缘。<a id="a-LF"></a>因缘者。<a id="a-LG"></a>有四因。<a id="a-LH"></a>谓相应因。<a id="a-LI"></a>共生因。<a id="a-LJ"></a>相似因。<a id="a-LK"></a>一切遍因。<a id="a-LL"></a>次第缘者。<a id="a-LM"></a>见苦所断一切遍。<a id="a-LN"></a>次第生见苦所断一切遍。<a id="a-LO"></a>境界缘者。<a id="a-LP"></a>见苦所断一切遍。<a id="a-LQ"></a>即缘见苦所断一切遍。<a id="a-LR"></a>威势缘者。<a id="a-LS"></a>不相障碍故。<a id="a-LT"></a>见苦所断一切遍。<a id="a-LU"></a>于见苦所断。<a id="a-LV"></a>不一切遍。<a id="a-LW"></a>因次第境界威势缘。<a id="a-LX"></a>因缘者。<a id="a-LY"></a>有二因。<a id="a-LZ"></a>谓相似因。<a id="a-La"></a>一切遍因。<a id="a-Lb"></a>次第缘者。<a id="a-Lc"></a>见苦所断一切遍。<a id="a-Ld"></a>次第生见苦所断不一切遍。<a id="a-Le"></a>境界缘者。<a id="a-Lf"></a>见苦所断不一切遍。<a id="a-Lg"></a>缘见苦所断一切遍。<a id="a-Lh"></a>威势缘者。<a id="a-Li"></a>不相障碍故。<a id="a-Lj"></a>见苦所断一切遍。<a id="a-Lk"></a>于见集所断一切遍。<a id="a-Ll"></a>因次第境界威势缘。<a id="a-Lm"></a>因缘者一因。<a id="a-Ln"></a>谓一切遍因。<a id="a-Lo"></a>次第缘者。<a id="a-Lp"></a>见苦所断一切遍。<a id="a-Lq"></a>次第生见集所断一切遍。<a id="a-Lr"></a>境界缘者。<a id="a-Ls"></a>见集所断一切遍。<a id="a-Lt"></a>缘见苦所断一切遍。<a id="a-Lu"></a>威势缘者。<a id="a-Lv"></a>不相障碍故。<a id="a-Lw"></a>见苦所断一切遍。<a id="a-Lx"></a>于见集所断不一切遍。<a id="a-Ly"></a>见灭所断见道所断修道所断。<a id="a-Lz"></a>因次第威势缘。<a id="a-M0"></a>无境界缘。<a id="a-M1"></a>因缘者一因。<a id="a-M2"></a>谓一切遍因。<a id="a-M3"></a>次第缘者。<a id="a-M4"></a>见苦所断一切遍。<a id="a-M5"></a>次第生彼诸使。<a id="a-M6"></a>境界缘者。<a id="a-M7"></a>彼诸使。<a id="a-M8"></a>缘于自种。<a id="a-M9"></a>不缘他种。<a id="a-MA"></a>威势缘者。<a id="a-MB"></a>不相障碍故。<a id="a-MC"></a>见苦所断不一切遍。<a id="a-MD"></a>于见苦所断不一切遍。<a id="a-ME"></a>因次第境界威势缘。<a id="a-MF"></a>因缘者有三因。<a id="a-MG"></a>谓相应因。<a id="a-MH"></a>相似因。<a id="a-MI"></a>共生因。<a id="a-MJ"></a>次第缘者。<a id="a-MK"></a>见苦所断不一切遍。<a id="a-ML"></a>后次第生见苦所断不一切遍。<a id="a-MM"></a>境界缘者。<a id="a-MN"></a>见苦所断不一切遍。<a id="a-MO"></a>缘见苦所断不一切遍。<a id="a-MP"></a>威势缘者。<a id="a-MQ"></a>不相障碍故。<a id="a-MR"></a>见苦所断不一切遍。<a id="a-MS"></a>于见苦所断一切遍。<a id="a-MT"></a>因次第境界威势缘。<a id="a-MU"></a>因缘者有一因。<a id="a-MV"></a>谓相似因。<a id="a-MW"></a>次第缘者。<a id="a-MX"></a>见苦所断不一切遍。<a id="a-MY"></a>后次第生见苦所断一切遍境界缘者。<a id="a-MZ"></a>见苦所断一切遍。<a id="a-Ma"></a>缘见苦所断不一切遍威势缘者。<a id="a-Mb"></a>不相障碍故。<a id="a-Mc"></a>见苦所断不一切遍。<a id="a-Md"></a>于见集所断一切遍。<a id="a-Me"></a>次第境界威势缘无因缘。<a id="a-Mf"></a>次第缘者。<a id="a-Mg"></a>见苦所断不一切遍。<a id="a-Mh"></a>后次第生见集所断一切遍境界缘者。<a id="a-Mi"></a>见集所断一切遍。<a id="a-Mj"></a>缘见苦所断不一切遍威势缘者。<a id="a-Mk"></a>不相障碍故无因缘。<a id="a-Ml"></a>所以者何。<a id="a-Mm"></a>不一切遍使。<a id="a-Mn"></a>不为他种作因。<a id="a-Mo"></a>见苦所断不一切遍。<a id="a-Mp"></a>于见集所断不一切遍。<a id="a-Mq"></a>见灭所断见道所断修道所断。<a id="a-Mr"></a>次第威势缘无因缘。<a id="a-Ms"></a>无境界缘。<a id="a-Mt"></a>次第缘者。<a id="a-Mu"></a>见苦所断不一切遍后次第生彼诸使。<a id="a-Mv"></a>威势缘者。<a id="a-Mw"></a>不相障碍故无因缘。<a id="a-Mx"></a>所以者何。<a id="a-My"></a>不为他种作因。<a id="a-Mz"></a>无境界缘。<a id="a-N0"></a>所以者何。<a id="a-N1"></a>不为他种所缘。<a id="a-N2"></a>如见苦所断一切遍不一切遍。<a id="a-N3"></a>见集所断一切遍不一切遍。<a id="a-N4"></a>说亦如是。</p>
 </body>
</html>