<!doctype html>
<html id="z3IBVjP14c" data-ver="1368">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第六</h1>
  <h2 id="a2">杂犍度世第一法品第一之六</h2>
  <p id="a3">复有经说。<a id="a-4"></a>若入地一切处定行者。<a id="a-5"></a>作是念。<a id="a-6"></a>地即是我。<a id="a-7"></a>我即是地。<a id="a-8"></a>不离不异。<a id="a-9"></a>余一切处亦如是。<a id="a-A"></a>问曰。<a id="a-B"></a>诸得一切处定。<a id="a-C"></a>必离第三禅欲。<a id="a-D"></a>彼若见地是我。<a id="a-E"></a>当知是第四禅地身见。<a id="a-F"></a>见第四禅中地为我。<a id="a-G"></a>一切处定法缘欲界。<a id="a-H"></a>彼云何不相违耶。<a id="a-I"></a>答曰。<a id="a-J"></a>此中不定说定。<a id="a-K"></a>如非沙门说名沙门。<a id="a-L"></a>复有说者。<a id="a-M"></a>以本名说故。<a id="a-N"></a>如王失位犹名为王。<a id="a-O"></a>行者本曾得此定。<a id="a-P"></a>后虽失时犹称得定。<a id="a-Q"></a>复有说者。<a id="a-R"></a>行者于定速疾故失。<a id="a-S"></a>于彼定起欲界身见。<a id="a-T"></a>舍于身见还得彼定。<a id="a-U"></a>如提婆达多。<a id="a-V"></a>于定速疾。<a id="a-W"></a>以神足力。<a id="a-X"></a>自化己身。<a id="a-Y"></a>作太子像。<a id="a-Z"></a>于阿阇世王抱上。<a id="a-a"></a>回转游戏复现相貌。<a id="a-b"></a>令阿阇世王知是尊者提婆达多当作太子像时。<a id="a-c"></a>阿阇世王抱弄呜之唾其口中。<a id="a-d"></a>贪利养故即便咽之。<a id="a-e"></a>是以世尊而语之言。<a id="a-f"></a>汝是死尸食唾之人。<a id="a-g"></a>若咽唾时彼非离欲。<a id="a-h"></a>若作太子。<a id="a-i"></a>为阿阇世王所抱弄时尔时离欲。<a id="a-j"></a>复有说者。<a id="a-k"></a>身见见第四禅中地是我。<a id="a-l"></a>一切处定。<a id="a-m"></a>亦缘第四禅中地。<a id="a-n"></a>问曰。<a id="a-o"></a>若然者一切处定。<a id="a-p"></a>不缘欲界耶。<a id="a-q"></a>答曰。<a id="a-r"></a>一切处定。<a id="a-s"></a>亦缘欲界。<a id="a-t"></a>亦缘第四禅。<a id="a-u"></a>问曰。<a id="a-v"></a>如色界诸天一切悉白。<a id="a-w"></a>彼复云何见青黄赤等差别。<a id="a-x"></a>答曰。<a id="a-y"></a>彼众生数者。<a id="a-z"></a>其色悉白。<a id="a-10"></a>非众生数有青黄赤色。<a id="a-11"></a>评曰。<a id="a-12"></a>不应作是说。<a id="a-13"></a>所以者何。<a id="a-14"></a>若我见与一切处定。<a id="a-15"></a>是相应共有法者。<a id="a-16"></a>应有是过。<a id="a-17"></a>云何是一切相应共有法。<a id="a-18"></a>少缘欲界。<a id="a-19"></a>少缘色界。<a id="a-1A"></a>身见与一切处定。<a id="a-1B"></a>虽非相应共有法。<a id="a-1C"></a>而一人亦得二名。<a id="a-1D"></a>以计我故名为身见。<a id="a-1E"></a>以得定故名得定人。<a id="a-1F"></a>身见缘第四禅中地。<a id="a-1G"></a>一切处定。<a id="a-1H"></a>缘于欲界。<a id="a-1I"></a>不同一时。<a id="a-1J"></a>是故此论为已善通。</p>
  <p id="a1K">无常见常。<a id="a-1L"></a>乃至广说。<a id="a-1M"></a>问曰。<a id="a-1N"></a>何以作此论。<a id="a-1O"></a>答曰。<a id="a-1P"></a>此诸邪见于生死中。<a id="a-1Q"></a>为诸众生作大系缚。<a id="a-1R"></a>作大衰患作大藏伏。<a id="a-1S"></a>犹如世间系缚衰患藏伏人。<a id="a-1T"></a>若不见不能远避人。<a id="a-1U"></a>若见时则能远避此诸邪见。<a id="a-1V"></a>乃至广说。<a id="a-1W"></a>亦复如是。<a id="a-1X"></a>此中应以二事推求邪见。<a id="a-1Y"></a>一以体性。<a id="a-1Z"></a>二以对治。<a id="a-1a"></a>如智犍度见犍度。<a id="a-1b"></a>如增益智论。<a id="a-1c"></a>彼中亦以二事。<a id="a-1d"></a>推求邪见。<a id="a-1e"></a>一体性。<a id="a-1f"></a>二对治。<a id="a-1g"></a>如增益智论中说。<a id="a-1h"></a>沙门瞿昙汝是幻。<a id="a-1i"></a>世尊之道已过于幻。<a id="a-1j"></a>此邪见谤道是其体性。<a id="a-1k"></a>见道断是其对治。<a id="a-1l"></a>复作是说。<a id="a-1m"></a>此是阿罗汉。<a id="a-1n"></a>汝何故悭惜阿罗汉名也。<a id="a-1o"></a>世尊之道已过于悭。<a id="a-1p"></a>此邪见谤道是其体性。<a id="a-1q"></a>见道断是其对治。<a id="a-1r"></a>如偈问论如梵网经说。<a id="a-1s"></a>应以起处推求邪见。<a id="a-1t"></a>便有三事所谓起处体性对治。<a id="a-1u"></a>复有说者。<a id="a-1v"></a>不应推求邪见三事。<a id="a-1w"></a>所谓起处体性对治若推求邪见。<a id="a-1x"></a>如责无明。<a id="a-1y"></a>汝何以愚。<a id="a-1z"></a>复有说者。<a id="a-20"></a>应以三事推求邪见。<a id="a-21"></a>所谓起处体性对治若能以三事。<a id="a-22"></a>推求邪见。<a id="a-23"></a>虽是具缚凡夫。<a id="a-24"></a>邪见过患不现在前。<a id="a-25"></a>犹如圣人以无漏道断诸邪见永不复起。<a id="a-26"></a>如陀婆法师昔在罽宾。<a id="a-27"></a>与众多修行比丘。<a id="a-28"></a>共会一处。<a id="a-29"></a>论说诸见。<a id="a-2A"></a>有作是言者。<a id="a-2B"></a>诸大德。<a id="a-2C"></a>圣人能断多诸过患。<a id="a-2D"></a>邪见恶行永不现前。<a id="a-2E"></a>甚为希有。<a id="a-2F"></a>尔时陀婆法师在此会中。<a id="a-2G"></a>而作是言。<a id="a-2H"></a>圣人以无漏道。<a id="a-2I"></a>断诸邪见。<a id="a-2J"></a>永不现前。<a id="a-2K"></a>有何奇事。<a id="a-2L"></a>如我今者住凡夫地。<a id="a-2M"></a>以此二事。<a id="a-2N"></a>推求邪见。<a id="a-2O"></a>若久住生死者。<a id="a-2P"></a>无有是处。<a id="a-2Q"></a>设久住生死。<a id="a-2R"></a>更不现前。<a id="a-2S"></a>以是缘故。<a id="a-2T"></a>应以三事推求邪见。<a id="a-2U"></a>无常有常见者。<a id="a-2V"></a>云何无常。<a id="a-2W"></a>答曰。<a id="a-2X"></a>一切有为法。<a id="a-2Y"></a>问曰。<a id="a-2Z"></a>彼诸外道为以何事言常耶。<a id="a-2a"></a>答曰。<a id="a-2b"></a>见色相似相续。<a id="a-2c"></a>诸心法忆本所作。<a id="a-2d"></a>能诵持诸论。<a id="a-2e"></a>云何见色相似相续。<a id="a-2f"></a>如昨日所见色今日相似。<a id="a-2g"></a>彼作是念。<a id="a-2h"></a>童幼时色。<a id="a-2i"></a>即老时色。<a id="a-2j"></a>云何心法忆本所作。<a id="a-2k"></a>如昨日所作今日故忆。<a id="a-2l"></a>如是诸先所作。<a id="a-2m"></a>后时皆忆。<a id="a-2n"></a>能诵持经论者。<a id="a-2o"></a>如少所读至老能诵。<a id="a-2p"></a>彼作是念。<a id="a-2q"></a>今日诵心。<a id="a-2r"></a>即往日读心。<a id="a-2s"></a>彼以是故计常。<a id="a-2t"></a>无常计常是边见。<a id="a-2u"></a>边见有二种。<a id="a-2v"></a>有断有常。<a id="a-2w"></a>是则说边见。<a id="a-2x"></a>体性见苦断。<a id="a-2y"></a>是其对治。<a id="a-2z"></a>此见缘苦而生。<a id="a-30"></a>故见苦断。<a id="a-31"></a>如草上露日照则干。<a id="a-32"></a>彼亦如是。<a id="a-33"></a>若见苦时。<a id="a-34"></a>彼见则断。<a id="a-35"></a>复有说者。<a id="a-36"></a>苦法忍苦法智。<a id="a-37"></a>是其对治。<a id="a-38"></a>苦法忍苦法智生时。<a id="a-39"></a>断此虚妄分别颠倒崄恶断见。<a id="a-3A"></a>问曰。<a id="a-3B"></a>如善说法中。<a id="a-3C"></a>亦说诸法。<a id="a-3D"></a>有自体性相常住。<a id="a-3E"></a>而不是邪见。<a id="a-3F"></a>何故恶说法中。<a id="a-3G"></a>若说此相。<a id="a-3H"></a>便是邪见。<a id="a-3I"></a>答曰。<a id="a-3J"></a>或有说者。<a id="a-3K"></a>善说法虽说有自体性相常住无所作。<a id="a-3L"></a>恶说法中。<a id="a-3M"></a>于一切时。<a id="a-3N"></a>常有所作。<a id="a-3O"></a>复有说者。<a id="a-3P"></a>善说法中。<a id="a-3Q"></a>说法性。<a id="a-3R"></a>不数数作。<a id="a-3S"></a>恶说法中。<a id="a-3T"></a>说于法性。<a id="a-3U"></a>则数数作。<a id="a-3V"></a>复有说者善说法中。<a id="a-3W"></a>说于法性。<a id="a-3X"></a>为生所生。<a id="a-3Y"></a>为老所老。<a id="a-3Z"></a>为无常所坏。<a id="a-3a"></a>恶说法中。<a id="a-3b"></a>不为生所生。<a id="a-3c"></a>乃至广说。<a id="a-3d"></a>复有说者。<a id="a-3e"></a>善说法中。<a id="a-3f"></a>说法性属诸因缘。<a id="a-3g"></a>彼所说法。<a id="a-3h"></a>不属因缘。<a id="a-3i"></a>复有说者。<a id="a-3j"></a>善说法。<a id="a-3k"></a>所说则与生灭相应。<a id="a-3l"></a>彼则不尔。<a id="a-3m"></a>复有说者。<a id="a-3n"></a>善说法中说法。<a id="a-3o"></a>则从因生。<a id="a-3p"></a>能有所作。<a id="a-3q"></a>属于众缘。<a id="a-3r"></a>以是诸因缘故。<a id="a-3s"></a>善说法。<a id="a-3t"></a>虽说体性常住。<a id="a-3u"></a>不堕邪见。<a id="a-3v"></a>恶说法者。<a id="a-3w"></a>堕于邪见。<a id="a-3x"></a>问曰。<a id="a-3y"></a>边见是何义。<a id="a-3z"></a>答曰。<a id="a-40"></a>取于断边。<a id="a-41"></a>取于常边。<a id="a-42"></a>是边见义。<a id="a-43"></a>如经说。<a id="a-44"></a>佛告迦旃延。<a id="a-45"></a>若以正智。<a id="a-46"></a>观世是集。<a id="a-47"></a>言无所有。<a id="a-48"></a>则更不行。<a id="a-49"></a>无所有者。<a id="a-4A"></a>即断见也。<a id="a-4B"></a>见此有灭未来身生。<a id="a-4C"></a>而作是念。<a id="a-4D"></a>是众生死此生彼。<a id="a-4E"></a>非是断耶。<a id="a-4F"></a>又迦旃延。<a id="a-4G"></a>若以正智。<a id="a-4H"></a>观世是灭。<a id="a-4I"></a>言世有所有。<a id="a-4J"></a>则更不行。<a id="a-4K"></a>言世有所有者。<a id="a-4L"></a>则是常见。<a id="a-4M"></a>知此阴界诸入展转相续。<a id="a-4N"></a>彼作是念。<a id="a-4O"></a>此诸法等。<a id="a-4P"></a>有生有灭。<a id="a-4Q"></a>非是常也。<a id="a-4R"></a>复次起我见者。<a id="a-4S"></a>犹是边僻下贱。<a id="a-4T"></a>世所呵责。<a id="a-4U"></a>况复于我。<a id="a-4V"></a>计有断常。<a id="a-4W"></a>复有说者。<a id="a-4X"></a>此见行边处。<a id="a-4Y"></a>故有二种义。<a id="a-4Z"></a>名行边处。<a id="a-4a"></a>一行常边。<a id="a-4b"></a>二行断边。<a id="a-4c"></a>以是等义。<a id="a-4d"></a>故名边见。<a id="a-4e"></a>问曰。<a id="a-4f"></a>实义常者。<a id="a-4g"></a>是灭尽涅槃。<a id="a-4h"></a>云何无常见常。<a id="a-4i"></a>不名邪见。<a id="a-4j"></a>答曰。<a id="a-4k"></a>诸言无所有。<a id="a-4l"></a>是名邪见。<a id="a-4m"></a>此则不言无所有。<a id="a-4n"></a>更增益所有。<a id="a-4o"></a>是故非邪见。</p>
  <p id="a4p">常见无常者。<a id="a-4q"></a>云何为常。<a id="a-4r"></a>答曰。<a id="a-4s"></a>灭尽涅槃。<a id="a-4t"></a>问曰。<a id="a-4u"></a>彼诸外道为以何事言涅槃无常。<a id="a-4v"></a>答曰。<a id="a-4w"></a>彼以四无色定。<a id="a-4x"></a>为解脱涅槃。<a id="a-4y"></a>一名无身。<a id="a-4z"></a>二名无边意。<a id="a-50"></a>三名净聚。<a id="a-51"></a>四名世塔。<a id="a-52"></a>无身者是空处定。<a id="a-53"></a>无边意是识处定。<a id="a-54"></a>净聚是无所有处定。<a id="a-55"></a>世塔是非想非非想处定。<a id="a-56"></a>彼作是说。<a id="a-57"></a>如此涅槃。<a id="a-58"></a>虽久当还。<a id="a-59"></a>当知释种所说涅槃。<a id="a-5A"></a>亦当复还。<a id="a-5B"></a>是以故言涅槃无常。<a id="a-5C"></a>彼常见无常者。<a id="a-5D"></a>此是邪见。<a id="a-5E"></a>是其自性。<a id="a-5F"></a>见灭所断。<a id="a-5G"></a>是其对治。<a id="a-5H"></a>此见因灭生故。<a id="a-5I"></a>故见灭断。<a id="a-5J"></a>如草上露。<a id="a-5K"></a>乃至广说。<a id="a-5L"></a>问曰。<a id="a-5M"></a>为有邪见。<a id="a-5N"></a>能观是无常行不。<a id="a-5O"></a>若有者波伽罗那经云何通。<a id="a-5P"></a>如说云何邪见使使。<a id="a-5Q"></a>答曰。<a id="a-5R"></a>诸谤无因无作。<a id="a-5S"></a>是名邪见使。<a id="a-5T"></a>此中何以不说。<a id="a-5U"></a>若无者此文复云何通。<a id="a-5V"></a>如说常见无常。<a id="a-5W"></a>此是邪见。<a id="a-5X"></a>见灭所断。<a id="a-5Y"></a>答曰。<a id="a-5Z"></a>有此邪见常见无常。<a id="a-5a"></a>问曰。<a id="a-5b"></a>若然者波伽罗那经何以不说耶。<a id="a-5c"></a>答曰。<a id="a-5d"></a>彼说邪见。<a id="a-5e"></a>行相不尽。<a id="a-5f"></a>自有诸结行相。<a id="a-5g"></a>彼中不尽说。<a id="a-5h"></a>复有说者虽有此见。<a id="a-5i"></a>悉入彼所说中。<a id="a-5j"></a>如谤言无因。<a id="a-5k"></a>当知谤集。<a id="a-5l"></a>如谤言无作。<a id="a-5m"></a>当知谤于三谛。<a id="a-5n"></a>复有说者。<a id="a-5o"></a>谤言无因。<a id="a-5p"></a>是说谤于三谛。<a id="a-5q"></a>谤言无作。<a id="a-5r"></a>是说谤于灭谛。<a id="a-5s"></a>复有说者。<a id="a-5t"></a>无有邪见。<a id="a-5u"></a>能谤常言无常。<a id="a-5v"></a>问曰。<a id="a-5w"></a>若然者此文复云何通。<a id="a-5x"></a>答曰。<a id="a-5y"></a>涅槃有常相。<a id="a-5z"></a>若言无涅槃。<a id="a-60"></a>亦谤常相。<a id="a-61"></a>犹如有人。<a id="a-62"></a>谤人无指。<a id="a-63"></a>亦谤指所依色香味触彼亦如是。<a id="a-64"></a>复有说者。<a id="a-65"></a>彼外道言。<a id="a-66"></a>五阴是常。<a id="a-67"></a>释种言涅槃是常非阴。<a id="a-68"></a>彼作是说。<a id="a-69"></a>除阴之外。<a id="a-6A"></a>更无有常。<a id="a-6B"></a>以是义故。<a id="a-6C"></a>岂非谤涅槃耶。</p>
  <p id="a6D">苦作乐见者。<a id="a-6E"></a>乃至广说。<a id="a-6F"></a>云何为苦。<a id="a-6G"></a>五受阴是实苦。<a id="a-6H"></a>彼诸外道。<a id="a-6I"></a>以何等故。<a id="a-6J"></a>言苦是乐。<a id="a-6K"></a>答曰。<a id="a-6L"></a>以少时乐故言乐。<a id="a-6M"></a>如人极时止息为乐。<a id="a-6N"></a>热时凉为乐。<a id="a-6O"></a>寒时暖为乐。<a id="a-6P"></a>饥渴时得饮食为乐。<a id="a-6Q"></a>以是事故。<a id="a-6R"></a>言阴是乐。<a id="a-6S"></a>如说以下法为最。<a id="a-6T"></a>名曰见取。<a id="a-6U"></a>是其自性见苦断。<a id="a-6V"></a>是其对治。<a id="a-6W"></a>问曰。<a id="a-6X"></a>苦有乐见。<a id="a-6Y"></a>名曰见取。<a id="a-6Z"></a>以何等故无常见常。<a id="a-6a"></a>不名见取。<a id="a-6b"></a>答曰。<a id="a-6c"></a>彼无常常见者。<a id="a-6d"></a>胜不胜法。<a id="a-6e"></a>同为一体。<a id="a-6f"></a>自有法虽言常不胜。<a id="a-6g"></a>如计虚空非数缘灭。<a id="a-6h"></a>苦有乐见。<a id="a-6i"></a>以下法为最。<a id="a-6j"></a>名为见取。<a id="a-6k"></a>无常见常。<a id="a-6l"></a>不名见取。<a id="a-6m"></a>复有说者。<a id="a-6n"></a>阴中有大苦故。<a id="a-6o"></a>以小苦为乐。<a id="a-6p"></a>以此小乐同于涅槃。<a id="a-6q"></a>故名见取。<a id="a-6r"></a>无常见常。<a id="a-6s"></a>阴中无有少常同于常者。<a id="a-6t"></a>所以者何。<a id="a-6u"></a>一刹那顷。<a id="a-6v"></a>更无停住。<a id="a-6w"></a>是散灭法。<a id="a-6x"></a>如说云何灭时法。<a id="a-6y"></a>答曰。<a id="a-6z"></a>现在法。<a id="a-70"></a>以是事故。<a id="a-71"></a>无常见常。<a id="a-72"></a>是名边见。<a id="a-73"></a>不名见取。</p>
  <p id="a74">乐有苦见者。<a id="a-75"></a>乃至广说。<a id="a-76"></a>云何为乐实义。<a id="a-77"></a>乐者灭尽涅槃。<a id="a-78"></a>彼诸外道以何等故。<a id="a-79"></a>以涅槃为苦。<a id="a-7A"></a>答曰。<a id="a-7B"></a>如人坏一根时便以为苦。<a id="a-7C"></a>彼作是念。<a id="a-7D"></a>若坏一根犹以为苦。<a id="a-7E"></a>况众多根。<a id="a-7F"></a>以是事故以乐法为苦。<a id="a-7G"></a>尊者和须蜜说曰。<a id="a-7H"></a>若一根在。<a id="a-7I"></a>犹为苦因。<a id="a-7J"></a>况多根在。<a id="a-7K"></a>不为苦因。<a id="a-7L"></a>若诸根灭。<a id="a-7M"></a>则为解脱。<a id="a-7N"></a>涅槃乐有苦见邪见。<a id="a-7O"></a>是其体性见灭断。<a id="a-7P"></a>是其对治。<a id="a-7Q"></a>此见依灭生还见灭断。<a id="a-7R"></a>如草上露。<a id="a-7S"></a>乃至广说。<a id="a-7T"></a>问曰。<a id="a-7U"></a>以何等故见涅槃是苦。<a id="a-7V"></a>名为邪见。<a id="a-7W"></a>非见道谛耶。<a id="a-7X"></a>如说道谛亦是乐。<a id="a-7Y"></a>能至乐故。<a id="a-7Z"></a>答曰。<a id="a-7a"></a>道有二分。<a id="a-7b"></a>苦分乐分。<a id="a-7c"></a>以道能至乐处。<a id="a-7d"></a>故名为乐分。<a id="a-7e"></a>无常故苦。<a id="a-7f"></a>名为苦分。<a id="a-7g"></a>涅槃无二分纯乐。<a id="a-7h"></a>谤者即是邪见道谛不尔。<a id="a-7i"></a>复有说者。<a id="a-7j"></a>如见犍度所说。<a id="a-7k"></a>有二种乐。<a id="a-7l"></a>一名数乐。<a id="a-7m"></a>二实义乐。<a id="a-7n"></a>上言能至乐处者。<a id="a-7o"></a>是名数乐。<a id="a-7p"></a>非实义乐。<a id="a-7q"></a>复次以涅槃乐故。<a id="a-7r"></a>道得称乐。<a id="a-7s"></a>问曰。<a id="a-7t"></a>为有邪见能缘涅槃。<a id="a-7u"></a>是苦不耶。<a id="a-7v"></a>若有者波伽罗那经云何通。<a id="a-7w"></a>如说云何邪见使使。<a id="a-7x"></a>答曰。<a id="a-7y"></a>诸谤无因无作。<a id="a-7z"></a>乃至广说。<a id="a-80"></a>应如上常计无常句中说。</p>
  <p id="a81">不净见净者。<a id="a-82"></a>云何不净。<a id="a-83"></a>答曰。<a id="a-84"></a>一切有漏法有二事故不净。<a id="a-85"></a>一以烦恼。<a id="a-86"></a>二以境界。<a id="a-87"></a>彼诸外道。<a id="a-88"></a>以何事故不净见净。<a id="a-89"></a>答曰。<a id="a-8A"></a>愚于所行。<a id="a-8B"></a>以少时净故。<a id="a-8C"></a>如治爪齿发肤形容摩身洗浴等。<a id="a-8D"></a>以是事故彼见是净。<a id="a-8E"></a>若此法中。<a id="a-8F"></a>有少净性者。<a id="a-8G"></a>彼计则非邪见。<a id="a-8H"></a>以颠倒想故。<a id="a-8I"></a>计屎尿肠胃等是净。<a id="a-8J"></a>故名为见取。<a id="a-8K"></a>复应以二事知有漏行是不净法。<a id="a-8L"></a>一从烦恼生。<a id="a-8M"></a>二从淫欲生。<a id="a-8N"></a>如说以下法为最。<a id="a-8O"></a>此名见取。<a id="a-8P"></a>是其自性。<a id="a-8Q"></a>见苦所断是其对治。<a id="a-8R"></a>乃至广说。<a id="a-8S"></a>问曰。<a id="a-8T"></a>现见屎尿涕唾流出。<a id="a-8U"></a>彼云何言净。<a id="a-8V"></a>答曰。<a id="a-8W"></a>彼作是说。<a id="a-8X"></a>所流出者虽是不净。<a id="a-8Y"></a>彼流出处是净。<a id="a-8Z"></a>犹如紧首迦树花。<a id="a-8a"></a>其色似肉花盛之时。<a id="a-8b"></a>野干见之便作是念。<a id="a-8c"></a>如我今者定当食肉。<a id="a-8d"></a>久住树下。<a id="a-8e"></a>或时树花有堕地者。<a id="a-8f"></a>即便嗅之乃知非肉。<a id="a-8g"></a>复作是念。<a id="a-8h"></a>堕者虽非是肉。<a id="a-8i"></a>树上余者必应是肉。<a id="a-8j"></a>彼诸外道亦复如是。<a id="a-8k"></a>所流出者。<a id="a-8l"></a>虽非是净。<a id="a-8m"></a>所流出处必应是净。<a id="a-8n"></a>问曰。<a id="a-8o"></a>如善说法中。<a id="a-8p"></a>亦说有漏善行是净。<a id="a-8q"></a>而非邪见。<a id="a-8r"></a>彼说即是邪见。<a id="a-8s"></a>答曰。<a id="a-8t"></a>有少净相。<a id="a-8u"></a>便见少净。<a id="a-8v"></a>问曰。<a id="a-8w"></a>何等是净相。<a id="a-8x"></a>答曰。<a id="a-8y"></a>不杂烦恼。<a id="a-8z"></a>复与烦恼相违。<a id="a-90"></a>是故非是邪见。<a id="a-91"></a>彼恶说法中。<a id="a-92"></a>以不净法。<a id="a-93"></a>同于实义清净之法。<a id="a-94"></a>是名邪见。<a id="a-95"></a>复有说者。<a id="a-96"></a>如善说法中以善行为净。<a id="a-97"></a>故非邪见。<a id="a-98"></a>彼以善不善行不善根烦恼颠倒邪见是净。<a id="a-99"></a>故名邪见。<a id="a-9A"></a>问曰。<a id="a-9B"></a>如有漏法。<a id="a-9C"></a>杂烦恼故。<a id="a-9D"></a>当知不净。<a id="a-9E"></a>云何说言三净。<a id="a-9F"></a>答曰。<a id="a-9G"></a>如实义。<a id="a-9H"></a>一切有漏法尽是不净。<a id="a-9I"></a>以假名故说净。<a id="a-9J"></a>云何假名。<a id="a-9K"></a>从无贪无恚无痴善根生故。<a id="a-9L"></a>亦能对治贪欲等法。<a id="a-9M"></a>故名假名。</p>
  <p id="a9N">净见不净者。<a id="a-9O"></a>此见有二种。<a id="a-9P"></a>乃至广说。<a id="a-9Q"></a>云何为净。<a id="a-9R"></a>答曰。<a id="a-9S"></a>道道果。<a id="a-9T"></a>彼诸外道。<a id="a-9U"></a>以何事故。<a id="a-9V"></a>言灭道不净。<a id="a-9W"></a>答曰。<a id="a-9X"></a>彼作是说。<a id="a-9Y"></a>如实义诸烦恼。<a id="a-9Z"></a>是不净法。<a id="a-9a"></a>道能断之。<a id="a-9b"></a>以道能断诸烦恼。<a id="a-9c"></a>故道亦不净。<a id="a-9d"></a>以涅槃从不净道生故。<a id="a-9e"></a>亦是不净。<a id="a-9f"></a>犹如以刀割不净物刀则不净。<a id="a-9g"></a>以不净刀更割余物。<a id="a-9h"></a>能令余物不净。<a id="a-9i"></a>又如水洗不净物水则不净。<a id="a-9j"></a>若以此水更洗余物物则不净。<a id="a-9k"></a>如是以道断诸烦恼。<a id="a-9l"></a>道则不净。<a id="a-9m"></a>若以此道。<a id="a-9n"></a>生于涅槃亦是不净。<a id="a-9o"></a>言道是不净此见名邪见是其自性。<a id="a-9p"></a>见道断。<a id="a-9q"></a>是其对治。<a id="a-9r"></a>若言灭是不净。<a id="a-9s"></a>此见名邪见。<a id="a-9t"></a>是其自性。<a id="a-9u"></a>见灭断。<a id="a-9v"></a>是其对治。<a id="a-9w"></a>见道断邪见。<a id="a-9x"></a>缘道生故。<a id="a-9y"></a>若道智道忍生时。<a id="a-9z"></a>断见灭断邪见亦如是。<a id="a-A0"></a>无我见我者。<a id="a-A1"></a>乃至广说。<a id="a-A2"></a>云何无我。<a id="a-A3"></a>答曰。<a id="a-A4"></a>一切诸法无我。<a id="a-A5"></a>彼诸外道以何事故见我。<a id="a-A6"></a>答曰。<a id="a-A7"></a>愚于来去威仪法故。<a id="a-A8"></a>彼作是说。<a id="a-A9"></a>若无我者谁来谁去。<a id="a-AA"></a>谁住谁坐。<a id="a-AB"></a>谁屈谁申耶。<a id="a-AC"></a>以有我故。<a id="a-AD"></a>能来去住坐屈申。<a id="a-AE"></a>复次若无我者。<a id="a-AF"></a>则无见闻嗅香知味觉触忆念。<a id="a-AG"></a>以有此事必知有我。<a id="a-AH"></a>彼无我见我。<a id="a-AI"></a>此名身见。<a id="a-AJ"></a>是其自性。<a id="a-AK"></a>见苦所断。<a id="a-AL"></a>是其对治。<a id="a-AM"></a>此见缘苦生。<a id="a-AN"></a>乃至广说。<a id="a-AO"></a>我有二种。<a id="a-AP"></a>一假名我。<a id="a-AQ"></a>二计人我。<a id="a-AR"></a>若计假名我。<a id="a-AS"></a>则非邪见。<a id="a-AT"></a>若计人我此则邪见。<a id="a-AU"></a>问曰。<a id="a-AV"></a>此中但说我见。<a id="a-AW"></a>何以不说我所见。<a id="a-AX"></a>答曰。<a id="a-AY"></a>我见是颠倒性。<a id="a-AZ"></a>我所见非颠倒性。<a id="a-Aa"></a>复有说者。<a id="a-Ab"></a>我见是根本。<a id="a-Ac"></a>若说我见。<a id="a-Ad"></a>当知亦说我所见。<a id="a-Ae"></a>复有说者。<a id="a-Af"></a>以有我见得有我所见。<a id="a-Ag"></a>若说我见当知亦说我所见。<a id="a-Ah"></a>己见己所见亦如是。<a id="a-Ai"></a>问曰。<a id="a-Aj"></a>以何等故。<a id="a-Ak"></a>不说我见无我。<a id="a-Al"></a>名为邪见。<a id="a-Am"></a>答曰。<a id="a-An"></a>以无我故。<a id="a-Ao"></a>复有说者。<a id="a-Ap"></a>若我见无我。<a id="a-Aq"></a>是则正见。<a id="a-Ar"></a>不名邪见。</p>
  <p id="aAs">非因见因。<a id="a-At"></a>乃至广说。<a id="a-Au"></a>问曰。<a id="a-Av"></a>彼云何非因见因。<a id="a-Aw"></a>答曰。<a id="a-Ax"></a>谬见因故。<a id="a-Ay"></a>如农夫种殖秋大获实。<a id="a-Az"></a>彼作是言。<a id="a-B0"></a>此皆尸利夜天思陀夜天舍摩夜天恩之所与。<a id="a-B1"></a>若生男女彼作是言。<a id="a-B2"></a>此皆难陀天难陀婆罗天之所与。<a id="a-B3"></a>若富贵者生男女。<a id="a-B4"></a>彼作是言。<a id="a-B5"></a>此皆是毗纽天摩醯首罗天之所与。<a id="a-B6"></a>彼作如是谬见。<a id="a-B7"></a>于因非因计因。<a id="a-B8"></a>此名戒取。<a id="a-B9"></a>是其自性。<a id="a-BA"></a>见苦所断。<a id="a-BB"></a>是其对治。<a id="a-BC"></a>此戒取缘苦生。<a id="a-BD"></a>故还见苦断。<a id="a-BE"></a>问曰。<a id="a-BF"></a>无因见因。<a id="a-BG"></a>是亦名谤因。<a id="a-BH"></a>云何非邪见。<a id="a-BI"></a>答曰。<a id="a-BJ"></a>尊者和须蜜说。<a id="a-BK"></a>若谤无因。<a id="a-BL"></a>是名邪见。<a id="a-BM"></a>彼不言无因非因计因。<a id="a-BN"></a>故非邪见。</p>
  <p id="aBO">有因无因见。<a id="a-BP"></a>乃至广说。<a id="a-BQ"></a>彼诸外道。<a id="a-BR"></a>以何事故。<a id="a-BS"></a>言无因耶。<a id="a-BT"></a>答曰。<a id="a-BU"></a>见内外所有诸物有种种相故。<a id="a-BV"></a>彼作是言谁凿河谁积山。<a id="a-BW"></a>谁纤刺谁釆画禽兽。<a id="a-BX"></a>故说是偈。</p>
  <p id="aBY">谁能造刺纤　　釆画诸禽兽</p>
  <p id="aBZ">此皆无因作　　世无自在者</p>
  <p id="aBa">彼有因无因见。<a id="a-Bb"></a>此名邪见。<a id="a-Bc"></a>是其自性。<a id="a-Bd"></a>见集所断。<a id="a-Be"></a>是其对治。<a id="a-Bf"></a>此见缘集生。<a id="a-Bg"></a>还见集断。<a id="a-Bh"></a>乃至广说。<a id="a-Bi"></a>问曰。<a id="a-Bj"></a>以何等故。<a id="a-Bk"></a>此中说谤因邪见见集所断。<a id="a-Bl"></a>见犍度中说谤因邪见。<a id="a-Bm"></a>当言见集见道断。<a id="a-Bn"></a>答曰。<a id="a-Bo"></a>或有说者。<a id="a-Bp"></a>彼作经者意欲尔。<a id="a-Bq"></a>乃至广说。<a id="a-Br"></a>复有说者。<a id="a-Bs"></a>此中不说一切因义。<a id="a-Bt"></a>彼说一切因义。<a id="a-Bu"></a>复有说者。<a id="a-Bv"></a>此中谤生果因。<a id="a-Bw"></a>彼中说者。<a id="a-Bx"></a>谤生果不生果因。<a id="a-By"></a>若说涅槃无因。<a id="a-Bz"></a>此岂非正见耶复有说者。<a id="a-C0"></a>此中说谤苦因。<a id="a-C1"></a>彼中说谤苦不苦因。<a id="a-C2"></a>复有说者。<a id="a-C3"></a>此中无谤道因义。<a id="a-C4"></a>是故不说。<a id="a-C5"></a>是谤道邪见。<a id="a-C6"></a>唯有谤集因义。<a id="a-C7"></a>是以说是谤集邪见。<a id="a-C8"></a>有作无见。<a id="a-C9"></a>乃至广说。<a id="a-CA"></a>云何为有。<a id="a-CB"></a>答曰。<a id="a-CC"></a>四谛是也。<a id="a-CD"></a>彼诸外道以何事故。<a id="a-CE"></a>言无谛耶。<a id="a-CF"></a>答曰。<a id="a-CG"></a>以有我见。<a id="a-CH"></a>故言无谛。<a id="a-CI"></a>彼作是说。<a id="a-CJ"></a>我无有苦。<a id="a-CK"></a>是则谤苦。<a id="a-CL"></a>我无有因。<a id="a-CM"></a>是则谤集。<a id="a-CN"></a>我若无灭。<a id="a-CO"></a>是则谤灭。<a id="a-CP"></a>若无有灭。<a id="a-CQ"></a>则无对治。<a id="a-CR"></a>如善法中。<a id="a-CS"></a>作如是言。<a id="a-CT"></a>此阴是苦。<a id="a-CU"></a>无我生信。<a id="a-CV"></a>苦心言有苦谛。<a id="a-CW"></a>此苦有因生信。<a id="a-CX"></a>集心言有集谛。<a id="a-CY"></a>若苦有灭生信。<a id="a-CZ"></a>灭心言有灭谛。<a id="a-Ca"></a>灭若有对治生信。<a id="a-Cb"></a>道心言有道谛。<a id="a-Cc"></a>彼有作无见。<a id="a-Cd"></a>此名邪见。<a id="a-Ce"></a>是其自性。<a id="a-Cf"></a>见苦集灭道所断。<a id="a-Cg"></a>是其对治。<a id="a-Ch"></a>此见缘四谛生。<a id="a-Ci"></a>还见四谛断。<a id="a-Cj"></a>乃至广说。<a id="a-Ck"></a>问曰。<a id="a-Cl"></a>以何等故邪见不缘虚空非数缘灭。<a id="a-Cm"></a>答曰。<a id="a-Cn"></a>或有说者。<a id="a-Co"></a>若法是阴。<a id="a-Cp"></a>是阴因。<a id="a-Cq"></a>是阴灭。<a id="a-Cr"></a>是阴对治。<a id="a-Cs"></a>邪见则缘虚空非数缘灭。<a id="a-Ct"></a>非阴因灭对治。<a id="a-Cu"></a>是以邪见不缘。<a id="a-Cv"></a>复有说者。<a id="a-Cw"></a>若法是苦。<a id="a-Cx"></a>是苦因。<a id="a-Cy"></a>是苦灭。<a id="a-Cz"></a>是苦对治。<a id="a-D0"></a>邪见则缘虚空非数缘灭。<a id="a-D1"></a>与上相违。<a id="a-D2"></a>是故邪见不缘。<a id="a-D3"></a>复有说者。<a id="a-D4"></a>若法是烦恼。<a id="a-D5"></a>是出要。<a id="a-D6"></a>邪见则缘虚空非数缘灭。<a id="a-D7"></a>与上相违。<a id="a-D8"></a>是故不缘。<a id="a-D9"></a>复有说者。<a id="a-DA"></a>若法为无漏正见所缘。<a id="a-DB"></a>亦为邪见所缘虚空非数缘灭。<a id="a-DC"></a>不为正见所缘。<a id="a-DD"></a>邪见亦不缘。<a id="a-DE"></a>如邪见正见。<a id="a-DF"></a>明非明。<a id="a-DG"></a>智非智。<a id="a-DH"></a>决定疑信诽谤。<a id="a-DI"></a>当知亦如是。<a id="a-DJ"></a>问曰。<a id="a-DK"></a>若言无虚空非数缘灭。<a id="a-DL"></a>此心为何所缘。<a id="a-DM"></a>答曰。<a id="a-DN"></a>即缘虚空非数缘灭名。<a id="a-DO"></a>所以者何。<a id="a-DP"></a>此无深重心。<a id="a-DQ"></a>如谤烦恼出要法。<a id="a-DR"></a>问曰。<a id="a-DS"></a>为是何智。<a id="a-DT"></a>答曰。<a id="a-DU"></a>此是思惟所断。<a id="a-DV"></a>不隐没无记邪智。<a id="a-DW"></a>有作无见者。<a id="a-DX"></a>有有三种。<a id="a-DY"></a>一相待有。<a id="a-DZ"></a>二处所有。<a id="a-Da"></a>三实有。<a id="a-Db"></a>相待有者。<a id="a-Dc"></a>因有故有无。<a id="a-Dd"></a>因无故有有。<a id="a-De"></a>处所有者如此处有彼处无。<a id="a-Df"></a>实有者。<a id="a-Dg"></a>此实有此实无(如苦实有我实无)。<a id="a-Dh"></a>复有说者。<a id="a-Di"></a>有有二种。<a id="a-Dj"></a>一物体有。<a id="a-Dk"></a>二施设有。<a id="a-Dl"></a>物体有者。<a id="a-Dm"></a>谓五阴。<a id="a-Dn"></a>施设有者谓男女等。<a id="a-Do"></a>谤苦有二种。<a id="a-Dp"></a>一谤物体。<a id="a-Dq"></a>二谤果。<a id="a-Dr"></a>若谤集者谤物体。<a id="a-Ds"></a>谤因。<a id="a-Dt"></a>若谤灭者谤物体。<a id="a-Du"></a>不谤果。<a id="a-Dv"></a>若谤道者谤物体。<a id="a-Dw"></a>不谤因。<a id="a-Dx"></a>或有说者。<a id="a-Dy"></a>亦谤因。</p>
  <p id="aDz">无作有见。<a id="a-E0"></a>乃至广说。<a id="a-E1"></a>问曰。<a id="a-E2"></a>何以作此论。<a id="a-E3"></a>答曰。<a id="a-E4"></a>或有说者。<a id="a-E5"></a>应作是说。<a id="a-E6"></a>若无作有见。<a id="a-E7"></a>当言是身见。<a id="a-E8"></a>见苦所断。<a id="a-E9"></a>复有说者应作是说。<a id="a-EA"></a>无作有慧。<a id="a-EB"></a>所以者何。<a id="a-EC"></a>此非见性。<a id="a-ED"></a>复有说者。<a id="a-EE"></a>应作是说。<a id="a-EF"></a>此非是见。<a id="a-EG"></a>所以者何。<a id="a-EH"></a>五见不说故。<a id="a-EI"></a>而不说者。<a id="a-EJ"></a>彼有何意。<a id="a-EK"></a>答曰。<a id="a-EL"></a>欲作问答故。<a id="a-EM"></a>如说无作有见。<a id="a-EN"></a>此是何见。<a id="a-EO"></a>是名为问。<a id="a-EP"></a>答曰。<a id="a-EQ"></a>此非是见。<a id="a-ER"></a>是名为答。<a id="a-ES"></a>自有虽无是事。<a id="a-ET"></a>而有问答。<a id="a-EU"></a>如十门中。<a id="a-EV"></a>未知欲知根知根知已根无漏无为法亦问。<a id="a-EW"></a>几使所使。<a id="a-EX"></a>此亦是问。<a id="a-EY"></a>答曰。<a id="a-EZ"></a>不为使所使。<a id="a-Ea"></a>此亦是答。<a id="a-Eb"></a>如彼虽无是事。<a id="a-Ec"></a>而有问答。<a id="a-Ed"></a>此亦如是。<a id="a-Ee"></a>无有是事。<a id="a-Ef"></a>而作问答。<a id="a-Eg"></a>无作有见。<a id="a-Eh"></a>此是何见。<a id="a-Ei"></a>答曰。<a id="a-Ej"></a>此非是见。<a id="a-Ek"></a>是邪智。<a id="a-El"></a>问曰。<a id="a-Em"></a>云何邪智。<a id="a-En"></a>答曰。<a id="a-Eo"></a>或有说者。<a id="a-Ep"></a>是思惟所断。<a id="a-Eq"></a>不隐没无记法。<a id="a-Er"></a>如行正路作非路想。<a id="a-Es"></a>如行非路作正路想。<a id="a-Et"></a>如男作女想。<a id="a-Eu"></a>女作男想。<a id="a-Ev"></a>如是等想是也。<a id="a-Ew"></a>复有说者。<a id="a-Ex"></a>此智亦有隐没无记。<a id="a-Ey"></a>所谓与慢相应者。<a id="a-Ez"></a>如彼梵天作如是说。<a id="a-F0"></a>我是大梵。<a id="a-F1"></a>诸梵中尊。<a id="a-F2"></a>我能造化。<a id="a-F3"></a>此是邪智。<a id="a-F4"></a>所以者何。<a id="a-F5"></a>无有住见谛所断心。<a id="a-F6"></a>能作是言者。<a id="a-F7"></a>应作是说。<a id="a-F8"></a>如前说者好。<a id="a-F9"></a>是思惟所断。<a id="a-FA"></a>不隐没无记法。<a id="a-FB"></a>问曰。<a id="a-FC"></a>若然者。<a id="a-FD"></a>违智揵度如说。<a id="a-FE"></a>云何邪智。<a id="a-FF"></a>谓染污慧。<a id="a-FG"></a>答曰。<a id="a-FH"></a>不与彼相违。<a id="a-FI"></a>所以者何。<a id="a-FJ"></a>无知有二种。<a id="a-FK"></a>所谓实义假名。<a id="a-FL"></a>实义者。<a id="a-FM"></a>与无明使相应。<a id="a-FN"></a>是诸阿罗汉已断尽。<a id="a-FO"></a>假名者如见杌谓是人等者。<a id="a-FP"></a>阿罗汉辟支佛亦有唯有如来等正觉二事俱尽。</p>
  <p id="aFQ">有四倒所谓常乐净我。<a id="a-FR"></a>为相似法所覆故。<a id="a-FS"></a>不知无常。<a id="a-FT"></a>为适意威仪法所覆故。<a id="a-FU"></a>不知苦。<a id="a-FV"></a>为皮肤所覆故。<a id="a-FW"></a>不知不净。<a id="a-FX"></a>为所作事覆故。<a id="a-FY"></a>不知无我。<a id="a-FZ"></a>问曰。<a id="a-Fa"></a>此四倒性是何。<a id="a-Fb"></a>答曰。<a id="a-Fc"></a>是慧性。<a id="a-Fd"></a>问曰。<a id="a-Fe"></a>若是慧者。<a id="a-Ff"></a>此五见。<a id="a-Fg"></a>几是倒几非倒。<a id="a-Fh"></a>答曰。<a id="a-Fi"></a>二见半是倒。<a id="a-Fj"></a>二见半非倒。<a id="a-Fk"></a>二见半是倒者。<a id="a-Fl"></a>身见见取。<a id="a-Fm"></a>及边见所摄常见。<a id="a-Fn"></a>二见半非倒者。<a id="a-Fo"></a>邪见戒取。<a id="a-Fp"></a>及边见所摄断见。<a id="a-Fq"></a>问曰。<a id="a-Fr"></a>以何等故。<a id="a-Fs"></a>二见半是倒。<a id="a-Ft"></a>二见半非耶。<a id="a-Fu"></a>答曰。<a id="a-Fv"></a>以三事故名倒。<a id="a-Fw"></a>一转行。<a id="a-Fx"></a>二增益。<a id="a-Fy"></a>三性倒。<a id="a-Fz"></a>邪见断见。<a id="a-G0"></a>虽转行性倒。<a id="a-G1"></a>而非增益。<a id="a-G2"></a>所以者何。<a id="a-G3"></a>是坏物性故。<a id="a-G4"></a>戒取虽转行。<a id="a-G5"></a>虽增益性。<a id="a-G6"></a>非是倒。<a id="a-G7"></a>所以者何。<a id="a-G8"></a>有少相似法故。<a id="a-G9"></a>亦说有色界道。<a id="a-GA"></a>能离欲界欲。<a id="a-GB"></a>有无色界道。<a id="a-GC"></a>能离色界欲。<a id="a-GD"></a>此是倒自体。<a id="a-GE"></a>是我是物是相是分是性。<a id="a-GF"></a>已说自体所以。<a id="a-GG"></a>今当说以何等故名为倒。<a id="a-GH"></a>答曰。<a id="a-GI"></a>倒有所增故名倒。<a id="a-GJ"></a>此四倒。<a id="a-GK"></a>唯见苦断。<a id="a-GL"></a>所以者何。<a id="a-GM"></a>缘苦生故。<a id="a-GN"></a>还见苦断。<a id="a-GO"></a>复次此倒缘果生。<a id="a-GP"></a>还以见果慧断。<a id="a-GQ"></a>复次身见见苦所断性是倒。<a id="a-GR"></a>若身见断亦断。<a id="a-GS"></a>复次苦粗。<a id="a-GT"></a>若于粗苦。<a id="a-GU"></a>有错谬者。<a id="a-GV"></a>贤圣所呵。<a id="a-GW"></a>如人昼日错谬。<a id="a-GX"></a>人之所呵。<a id="a-GY"></a>三谛微细。<a id="a-GZ"></a>若于微细有错谬者。<a id="a-Ga"></a>不深呵责。<a id="a-Gb"></a>如于夜中有脱失者。<a id="a-Gc"></a>则世人不深呵责。<a id="a-Gd"></a>复次行者已见苦。<a id="a-Ge"></a>永无倒心。<a id="a-Gf"></a>若当行者见苦已不见集者。<a id="a-Gg"></a>无有是处。<a id="a-Gh"></a>为分别故。<a id="a-Gi"></a>设见苦已。<a id="a-Gj"></a>更不见余谛。<a id="a-Gk"></a>若问彼言。<a id="a-Gl"></a>此阴为是常。<a id="a-Gm"></a>为是无常。<a id="a-Gn"></a>彼定。<a id="a-Go"></a>答言。<a id="a-Gp"></a>是无常乃至无一刹那停住者。<a id="a-Gq"></a>若问为是苦为是乐。<a id="a-Gr"></a>彼定答言。<a id="a-Gs"></a>是苦犹热铁丸。<a id="a-Gt"></a>若问为净为不净。<a id="a-Gu"></a>彼定答言。<a id="a-Gv"></a>是不净犹如粪聚。<a id="a-Gw"></a>若问为有我无我耶。<a id="a-Gx"></a>彼定答言无我。<a id="a-Gy"></a>以无作者。<a id="a-Gz"></a>无彼作者。<a id="a-H0"></a>无受者故。<a id="a-H1"></a>如草木粪扫等。</p>
  <p data-pb></p>
  <h2 id="aH2">杂犍度智品第二之一</h2>
  <p id="aH3">颇有一智知一切法耶。<a id="a-H4"></a>如此章及解章义。<a id="a-H5"></a>是中应广说。<a id="a-H6"></a>优波提舍。<a id="a-H7"></a>问曰。<a id="a-H8"></a>何以作此论。<a id="a-H9"></a>答曰。<a id="a-HA"></a>为止他义故。<a id="a-HB"></a>如摩诃僧祇部作如是说。<a id="a-HC"></a>自体能知自体。<a id="a-HD"></a>如灯是照性。<a id="a-HE"></a>能自照亦能照他。<a id="a-HF"></a>彼智亦尔。<a id="a-HG"></a>是智性。<a id="a-HH"></a>能自知亦能知他。<a id="a-HI"></a>昙摩掘部。<a id="a-HJ"></a>作是说。<a id="a-HK"></a>智能知相应法。<a id="a-HL"></a>弥沙塞部。<a id="a-HM"></a>作是说。<a id="a-HN"></a>智能知共有法。<a id="a-HO"></a>彼作是说。<a id="a-HP"></a>智有二种。<a id="a-HQ"></a>一时共生。<a id="a-HR"></a>一与心相应。<a id="a-HS"></a>一不与心相应。<a id="a-HT"></a>心相应智。<a id="a-HU"></a>知心不相应法。<a id="a-HV"></a>心不相应智。<a id="a-HW"></a>知心相应法。<a id="a-HX"></a>犊子部。<a id="a-HY"></a>作是说。<a id="a-HZ"></a>人能知非智。<a id="a-Ha"></a>为止如是诸异义故。<a id="a-Hb"></a>而作此论。<a id="a-Hc"></a>颇有一智知一切法耶。<a id="a-Hd"></a>答曰。<a id="a-He"></a>无也。<a id="a-Hf"></a>若复有此智生一切诸法无我。<a id="a-Hg"></a>此智何所不知耶。<a id="a-Hh"></a>答曰。<a id="a-Hi"></a>不知自体。<a id="a-Hj"></a>是为便止摩诃僧祇意。<a id="a-Hk"></a>不知相应。<a id="a-Hl"></a>便止昙摩掘部意。<a id="a-Hm"></a>不知共有。<a id="a-Hn"></a>便止弥沙塞部意。<a id="a-Ho"></a>以智知不以人知。<a id="a-Hp"></a>便止犊子部意。<a id="a-Hq"></a>此中作问作答。<a id="a-Hr"></a>作难作通。<a id="a-Hs"></a>如说颇有一智知一切法耶。<a id="a-Ht"></a>此则是问。<a id="a-Hu"></a>答曰。<a id="a-Hv"></a>无也。<a id="a-Hw"></a>此则是答。<a id="a-Hx"></a>若复有此智生一切诸法无我。<a id="a-Hy"></a>此智何所不知。<a id="a-Hz"></a>此则是难。<a id="a-I0"></a>答曰。<a id="a-I1"></a>不知自体不知相应不知共有。<a id="a-I2"></a>此则是通。<a id="a-I3"></a>问曰。<a id="a-I4"></a>谁作此问。<a id="a-I5"></a>谁作此答。<a id="a-I6"></a>或有说者。<a id="a-I7"></a>毗婆阇婆提问。<a id="a-I8"></a>育多婆提答。<a id="a-I9"></a>如毗婆阇婆提问。<a id="a-IA"></a>育多婆提言。<a id="a-IB"></a>颇有一智知一切法耶。<a id="a-IC"></a>育多婆提答无也。<a id="a-ID"></a>毗婆阇婆提复难。<a id="a-IE"></a>若此智生一切法无我。<a id="a-IF"></a>此智何所不知。<a id="a-IG"></a>育多婆提。<a id="a-IH"></a>作如是通。<a id="a-II"></a>不知自体不知相应不知共有。<a id="a-IJ"></a>复有说者。<a id="a-IK"></a>弟子问师答。<a id="a-IL"></a>复有说者。<a id="a-IM"></a>无有问者。<a id="a-IN"></a>无有答者。<a id="a-IO"></a>但作经者。<a id="a-IP"></a>有如是意。<a id="a-IQ"></a>若有人问。<a id="a-IR"></a>颇有一智知一切法。<a id="a-IS"></a>我当答无也。<a id="a-IT"></a>彼复作此难。<a id="a-IU"></a>若此智生一切诸法无我此智何所不知我当答言不知自体不知相应不知共有。<a id="a-IV"></a>此中说一智者。<a id="a-IW"></a>是一刹那智。<a id="a-IX"></a>是故说不知自体。<a id="a-IY"></a>乃至广说。<a id="a-IZ"></a>若作是说。<a id="a-Ia"></a>此十智中。<a id="a-Ib"></a>颇有一智知一切法耶。<a id="a-Ic"></a>可作是答有。<a id="a-Id"></a>谓等智是也。<a id="a-Ie"></a>如是九八七六五四三亦如是。<a id="a-If"></a>若作是说。<a id="a-Ig"></a>此二智中。<a id="a-Ih"></a>颇有一智知一切法也。<a id="a-Ii"></a>答曰有。<a id="a-Ij"></a>谓等智也。<a id="a-Ik"></a>颇即彼等智。<a id="a-Il"></a>能知一切法不。<a id="a-Im"></a>答曰知。<a id="a-In"></a>若一刹那顷。<a id="a-Io"></a>等智除自体相应共有。<a id="a-Ip"></a>能知余一切法次第二刹那生。<a id="a-Iq"></a>能知前刹那等智及相应共有。<a id="a-Ir"></a>是故等智二刹那顷。<a id="a-Is"></a>一智能知一切法。<a id="a-It"></a>上言一智不知者。<a id="a-Iu"></a>言一刹那一智。<a id="a-Iv"></a>问曰。<a id="a-Iw"></a>以何等故。<a id="a-Ix"></a>自体不知自体。<a id="a-Iy"></a>答曰。<a id="a-Iz"></a>或有说者。<a id="a-J0"></a>诸法除自体。<a id="a-J1"></a>于他有缘生义。<a id="a-J2"></a>自体于自体。<a id="a-J3"></a>无长无损。<a id="a-J4"></a>无害无利。<a id="a-J5"></a>无育养无坏。<a id="a-J6"></a>无增无减无因无缘。<a id="a-J7"></a>无次第。<a id="a-J8"></a>复有说者。<a id="a-J9"></a>若自体知自体者。<a id="a-JA"></a>则与世间现喻相违。<a id="a-JB"></a>犹如指端不能自触。<a id="a-JC"></a>如眼瞳黑不自见黑。<a id="a-JD"></a>如刀不自割。<a id="a-JE"></a>是故自体不知自体。<a id="a-JF"></a>复有说者。<a id="a-JG"></a>若自体知自体者。<a id="a-JH"></a>则无二处法。<a id="a-JI"></a>如世尊说。<a id="a-JJ"></a>眼缘色生眼识。<a id="a-JK"></a>乃至意缘法生意识。<a id="a-JL"></a>复有说者。<a id="a-JM"></a>若自体知自体者。<a id="a-JN"></a>则无三等触。<a id="a-JO"></a>如世尊说。<a id="a-JP"></a>眼缘色生眼识。<a id="a-JQ"></a>是三等触。<a id="a-JR"></a>然有此触生。<a id="a-JS"></a>是以无有自体能知自体。<a id="a-JT"></a>复有说者。<a id="a-JU"></a>若自体知自体者。<a id="a-JV"></a>则无邪见。<a id="a-JW"></a>若邪见能自知我是邪见。<a id="a-JX"></a>此则正见。<a id="a-JY"></a>不名邪见。<a id="a-JZ"></a>复有说者。<a id="a-Ja"></a>若自体知自体者。<a id="a-Jb"></a>此智毕竟性能自知。<a id="a-Jc"></a>不能知他。<a id="a-Jd"></a>然能知他。<a id="a-Je"></a>是故不知自体。<a id="a-Jf"></a>复有说者。<a id="a-Jg"></a>若自体知自体者。<a id="a-Jh"></a>则无取所取。<a id="a-Ji"></a>如取所取。<a id="a-Jj"></a>智所知亦如是。<a id="a-Jk"></a>复有说者。<a id="a-Jl"></a>若自体知自体者云何知耶。<a id="a-Jm"></a>为知自体是自体。<a id="a-Jn"></a>为知他体亦如知自体耶。<a id="a-Jo"></a>为知他体是他体。<a id="a-Jp"></a>为知自体亦如知他体耶。<a id="a-Jq"></a>若知自体是自体。<a id="a-Jr"></a>若知他体是他体。<a id="a-Js"></a>是则为正。<a id="a-Jt"></a>若知自体如知他体。<a id="a-Ju"></a>是则为邪。<a id="a-Jv"></a>若此智生。<a id="a-Jw"></a>能知自体。<a id="a-Jx"></a>亦知他体者。<a id="a-Jy"></a>一智则有二作相。<a id="a-Jz"></a>有二作相则有二智。<a id="a-K0"></a>有二智则有众多自体。<a id="a-K1"></a>问曰。<a id="a-K2"></a>若自体不知自体者。<a id="a-K3"></a>摩诃僧祇喻云何通。<a id="a-K4"></a>答曰。<a id="a-K5"></a>此喻不必须通。<a id="a-K6"></a>所以者何。<a id="a-K7"></a>此喻非修多罗毗尼阿毗昙中说。<a id="a-K8"></a>不可以世俗现喻难贤圣法。<a id="a-K9"></a>贤圣所作法异世俗所作法异若必欲通者。<a id="a-KA"></a>当云何通。<a id="a-KB"></a>答曰。<a id="a-KC"></a>应说其喻过。<a id="a-KD"></a>若喻有过。<a id="a-KE"></a>所喻法亦有过。<a id="a-KF"></a>云何喻有过。<a id="a-KG"></a>答曰。<a id="a-KH"></a>灯无根无心。<a id="a-KI"></a>非众生数。<a id="a-KJ"></a>彼智亦非根非心。<a id="a-KK"></a>非众生数耶。<a id="a-KL"></a>复次灯众微尘所成。<a id="a-KM"></a>彼智亦众微尘所成耶。<a id="a-KN"></a>若不尔者。<a id="a-KO"></a>则不相似。<a id="a-KP"></a>复次如灯体性是照。<a id="a-KQ"></a>不若是照性。<a id="a-KR"></a>复何所照。<a id="a-KS"></a>若体性非照。<a id="a-KT"></a>应当是闇。<a id="a-KU"></a>则无明性。<a id="a-KV"></a>为破闇故取灯。<a id="a-KW"></a>若灯体性是闇。<a id="a-KX"></a>则有大不相似过。<a id="a-KY"></a>以何等故。<a id="a-KZ"></a>不知相应。<a id="a-Ka"></a>答曰。<a id="a-Kb"></a>同缘一法生故。<a id="a-Kc"></a>是诸心心数法。<a id="a-Kd"></a>同缘一法生。<a id="a-Ke"></a>以同缘一法故。<a id="a-Kf"></a>不能展转相缘。<a id="a-Kg"></a>如众多人仰视虚空。<a id="a-Kh"></a>不能展转自相见面彼亦如是。<a id="a-Ki"></a>复次若慧缘自相应受。<a id="a-Kj"></a>彼受为自缘为缘他。<a id="a-Kk"></a>若自缘者。<a id="a-Kl"></a>有上自缘之过。<a id="a-Km"></a>若缘他者则不与慧共同一缘。<a id="a-Kn"></a>以何等故。<a id="a-Ko"></a>不知共有法。<a id="a-Kp"></a>答曰。<a id="a-Kq"></a>以逼近故。<a id="a-Kr"></a>如以铜筹盛安阇那药着于眼中。<a id="a-Ks"></a>以逼近故。<a id="a-Kt"></a>眼不得见。<a id="a-Ku"></a>问曰。<a id="a-Kv"></a>云何名共有法。<a id="a-Kw"></a>答曰。<a id="a-Kx"></a>彼回转身口业生住无常是也。<a id="a-Ky"></a>西方沙门作如是说云何共有法。<a id="a-Kz"></a>慧生时所依阴身。<a id="a-L0"></a>是共有法。<a id="a-L1"></a>问曰。<a id="a-L2"></a>如汝所说。<a id="a-L3"></a>慧生时所依身。<a id="a-L4"></a>是共有法。<a id="a-L5"></a>若然者。<a id="a-L6"></a>眼识生则不自见身众色差别。<a id="a-L7"></a>如眼识余识亦尔。<a id="a-L8"></a>彼作是说。<a id="a-L9"></a>五识生时。<a id="a-LA"></a>能各自缘所依。<a id="a-LB"></a>意识不能。<a id="a-LC"></a>问曰。<a id="a-LD"></a>意能缘一切法。<a id="a-LE"></a>汝先言不能。<a id="a-LF"></a>是则不然。<a id="a-LG"></a>复次若慧生时所依身。<a id="a-LH"></a>是名共有法者。<a id="a-LI"></a>则有大过。<a id="a-LJ"></a>何以知之。<a id="a-LK"></a>如苦忍生时。<a id="a-LL"></a>便于自身不得决定。<a id="a-LM"></a>是名于苦得少决定。<a id="a-LN"></a>彼作是言。<a id="a-LO"></a>若苦法忍。<a id="a-LP"></a>不尽决定。<a id="a-LQ"></a>苦法智生。<a id="a-LR"></a>尽得决定。<a id="a-LS"></a>如道法忍不尽决定。<a id="a-LT"></a>道法智生尽得决定。<a id="a-LU"></a>彼亦如是者。<a id="a-LV"></a>彼不应作是说。<a id="a-LW"></a>所以者何。<a id="a-LX"></a>于道得决定时异。<a id="a-LY"></a>于苦得决定时异。<a id="a-LZ"></a>问曰。<a id="a-La"></a>其事云何。<a id="a-Lb"></a>答曰。<a id="a-Lc"></a>如道谛所断邪见。<a id="a-Ld"></a>总谤一切道。<a id="a-Le"></a>欲令于道少分决定无有是处。<a id="a-Lf"></a>为分别故。<a id="a-Lg"></a>设使于道少分决定。<a id="a-Lh"></a>便能断谤道邪见。<a id="a-Li"></a>何况尽决定。<a id="a-Lj"></a>唯除一刹那相应共有法。<a id="a-Lk"></a>如身见或计色是我乃至计识是我。<a id="a-Ll"></a>若苦法忍生时。<a id="a-Lm"></a>于所依身。<a id="a-Ln"></a>不得正决定者。<a id="a-Lo"></a>所缘身我见则不应断。<a id="a-Lp"></a>所以者何。<a id="a-Lq"></a>以苦忍不见我见所缘身故。<a id="a-Lr"></a>如身见于苦谛所断烦恼为首。<a id="a-Ls"></a>若其不断则余结不断。<a id="a-Lt"></a>余结不断则无于苦究竟得正决定。<a id="a-Lu"></a>若于苦不得究竟正决定。<a id="a-Lv"></a>于集灭道亦不得究竟正决定。<a id="a-Lw"></a>以是事故苦法忍现在前。<a id="a-Lx"></a>于所依身。<a id="a-Ly"></a>亦见是苦得正决定。<a id="a-Lz"></a>何以知之。<a id="a-M0"></a>如说苦法忍所缘。<a id="a-M1"></a>世第一法亦缘。<a id="a-M2"></a>彼世第一法。<a id="a-M3"></a>缘欲界五阴尽无有余。</p>
 </body>
</html>