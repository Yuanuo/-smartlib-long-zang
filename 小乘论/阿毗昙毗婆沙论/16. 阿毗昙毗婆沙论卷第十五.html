<!doctype html>
<html id="z3IBVkB14l" data-ver="1439">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第十五</h1>
  <h2 id="a2">杂犍度智品第二之十</h2>
  <p id="a3">有业得一入报。<a id="a-4"></a>谓法入中命根。<a id="a-5"></a>有业得二入报。<a id="a-6"></a>谓意入法入。<a id="a-7"></a>触入法入亦如是。<a id="a-8"></a>若得报眼入。<a id="a-9"></a>得四入。<a id="a-A"></a>眼入身入触入法入。<a id="a-B"></a>如眼入耳鼻舌入亦如是。<a id="a-C"></a>若得身入。<a id="a-D"></a>得三入。<a id="a-E"></a>身入触入法入。<a id="a-F"></a>如身入色香味入亦如是。<a id="a-G"></a>诸作是说。<a id="a-H"></a>一切四大。<a id="a-I"></a>能生色声。<a id="a-J"></a>一切欲界色香味。<a id="a-K"></a>终不相离。<a id="a-L"></a>若业报得眼入尔时得七入。<a id="a-M"></a>眼身色香味触法。<a id="a-N"></a>如眼耳鼻舌入亦如是。<a id="a-O"></a>若得身入。<a id="a-P"></a>得六入。<a id="a-Q"></a>身色香味触法。<a id="a-R"></a>若得色入。<a id="a-S"></a>得五入。<a id="a-T"></a>色香味触法。<a id="a-U"></a>如色入香味触入亦如是。<a id="a-V"></a>有业报得八入九入十入十一入。<a id="a-W"></a>问曰。<a id="a-X"></a>何故业或报得多入。<a id="a-Y"></a>或报得少入。<a id="a-Z"></a>答曰。<a id="a-a"></a>有业得种种果。<a id="a-b"></a>有业不得种种果。<a id="a-c"></a>得种种果者得入多。<a id="a-d"></a>不得种种果者得入少。<a id="a-e"></a>如小种子法。<a id="a-f"></a>有得果多者。<a id="a-g"></a>有得果少者。<a id="a-h"></a>得多果者。<a id="a-i"></a>如甘蔗蒲萄稻藕花子等。<a id="a-j"></a>得少果者。<a id="a-k"></a>如种娑罗树子。<a id="a-l"></a>后生极高。<a id="a-m"></a>唯有一叶。<a id="a-n"></a>其形如盖。<a id="a-o"></a>如修芝草等。<a id="a-p"></a>生虽极高。<a id="a-q"></a>唯有一叶彼亦如是。<a id="a-r"></a>问曰。<a id="a-s"></a>何故一世业得三世报。<a id="a-t"></a>无三世业得一世报耶。<a id="a-u"></a>答曰。<a id="a-v"></a>无有多业生于少果。<a id="a-w"></a>如是有一刹那业得多刹那报。<a id="a-x"></a>无有多刹那业得一刹那报。</p>
  <p id="ay">问曰。<a id="a-z"></a>为先作受身处造业。<a id="a-10"></a>先作满业。<a id="a-11"></a>答曰。<a id="a-12"></a>或有说者。<a id="a-13"></a>先作造业。<a id="a-14"></a>然后作满业。<a id="a-15"></a>若不造者。<a id="a-16"></a>彼何所满。<a id="a-17"></a>犹如画师。<a id="a-18"></a>先摸后以众采满之彼亦如是。<a id="a-19"></a>复有说者。<a id="a-1A"></a>先作满业。<a id="a-1B"></a>后作造业。<a id="a-1C"></a>如菩萨于三阿僧祇劫修集满业于最后身乃作受身处造业。<a id="a-1D"></a>评曰。<a id="a-1E"></a>应作是说不定。<a id="a-1F"></a>或有先作造业后作满业。<a id="a-1G"></a>或有先作满业后作造业。<a id="a-1H"></a>有三种业。<a id="a-1I"></a>谓现报业。<a id="a-1J"></a>生报业。<a id="a-1K"></a>后报业。<a id="a-1L"></a>云何现报业。<a id="a-1M"></a>若业于此生作。<a id="a-1N"></a>亦令增益彼业。<a id="a-1O"></a>即此生中得报。<a id="a-1P"></a>非余生。<a id="a-1Q"></a>是名现报业。<a id="a-1R"></a>云何生报业。<a id="a-1S"></a>若业于此生作。<a id="a-1T"></a>亦令增益彼业。<a id="a-1U"></a>次生中得报。<a id="a-1V"></a>非余生。<a id="a-1W"></a>是名生报业。<a id="a-1X"></a>云何后报业。<a id="a-1Y"></a>若业于此生作。<a id="a-1Z"></a>亦令增益彼业。<a id="a-1a"></a>后生中得报。<a id="a-1b"></a>是名后报业也。<a id="a-1c"></a>云何报义。<a id="a-1d"></a>答曰。<a id="a-1e"></a>不相似义是报义。<a id="a-1f"></a>报有二种。<a id="a-1g"></a>有相似报。<a id="a-1h"></a>有不相似报。<a id="a-1i"></a>相似报者。<a id="a-1j"></a>如善法有善依。<a id="a-1k"></a>不善法有不善依。<a id="a-1l"></a>无记法有无记依。<a id="a-1m"></a>不相似报者。<a id="a-1n"></a>如善不善法得无记报。<a id="a-1o"></a>问曰。<a id="a-1p"></a>若不相似义是报义者。<a id="a-1q"></a>如地狱作不善业。<a id="a-1r"></a>受无记报。<a id="a-1s"></a>亦不相似。<a id="a-1t"></a>何故言无报耶。<a id="a-1u"></a>答曰。<a id="a-1v"></a>彼亦是报。<a id="a-1w"></a>但是下贱。<a id="a-1x"></a>以下贱故。<a id="a-1y"></a>名为无报。<a id="a-1z"></a>如下贱村名为无村。<a id="a-20"></a>复次彼亦有报。<a id="a-21"></a>以极苦切故。<a id="a-22"></a>名曰无报。<a id="a-23"></a>犹如无巧便陶师。<a id="a-24"></a>以多薪烧物。<a id="a-25"></a>烧过烂坏。<a id="a-26"></a>言物不熟。<a id="a-27"></a>彼亦如是。<a id="a-28"></a>复次无善果故言无报。<a id="a-29"></a>彼中无有善报。<a id="a-2A"></a>问曰。<a id="a-2B"></a>饿鬼畜生趣中。<a id="a-2C"></a>亦有善报。<a id="a-2D"></a>何故言无报。<a id="a-2E"></a>答曰。<a id="a-2F"></a>以少故言无。<a id="a-2G"></a>复次彼虽有善。<a id="a-2H"></a>但减无增。<a id="a-2I"></a>犹如仓谷有出无入。<a id="a-2J"></a>名曰仓空。<a id="a-2K"></a>复有说者。<a id="a-2L"></a>彼虽有报所趣。<a id="a-2M"></a>非处故言无报。<a id="a-2N"></a>问曰。<a id="a-2O"></a>何故不善有漏法生报。<a id="a-2P"></a>无漏无记法不生报耶。<a id="a-2Q"></a>答曰。<a id="a-2R"></a>如外种子。<a id="a-2S"></a>其性不破坚实。<a id="a-2T"></a>粪土调适。<a id="a-2U"></a>溉灌以时。<a id="a-2V"></a>亦以自力亦众具力。<a id="a-2W"></a>然后生牙。<a id="a-2X"></a>如不破坚实种子在良田中。<a id="a-2Y"></a>如外种子不破坚实不以粪土调适。<a id="a-2Z"></a>溉灌不时。<a id="a-2a"></a>无众具力。<a id="a-2b"></a>不能生牙。<a id="a-2c"></a>如种子在于仓中。<a id="a-2d"></a>如外种子。<a id="a-2e"></a>若不破亦不坚实。<a id="a-2f"></a>羸劣腐坏。<a id="a-2g"></a>虽复粪土调适溉灌以时。<a id="a-2h"></a>以性羸劣。<a id="a-2i"></a>不能生牙如腐种子在良田中。<a id="a-2j"></a>如外缘起法有三种。<a id="a-2k"></a>内缘起法。<a id="a-2l"></a>亦有三种。<a id="a-2m"></a>如初种子。<a id="a-2n"></a>如是不善有漏法。<a id="a-2o"></a>其性不破坚实。<a id="a-2p"></a>以爱水溉灌。<a id="a-2q"></a>诸余烦恼。<a id="a-2r"></a>粪土调适。<a id="a-2s"></a>亦以自力亦众具力。<a id="a-2t"></a>生于有牙。<a id="a-2u"></a>如外种子在良田中。<a id="a-2v"></a>如第二种子。<a id="a-2w"></a>如是无漏善法。<a id="a-2x"></a>其性不破坚实。<a id="a-2y"></a>无爱水溉灌。<a id="a-2z"></a>亦无烦恼粪土调适。<a id="a-30"></a>无众具力。<a id="a-31"></a>故不生有牙。<a id="a-32"></a>如种子在于仓中。<a id="a-33"></a>如第三种子。<a id="a-34"></a>如是无记法。<a id="a-35"></a>亦不不破不坚实。<a id="a-36"></a>其性羸劣败坏。<a id="a-37"></a>虽以爱水溉灌烦恼粪土调适。<a id="a-38"></a>自性羸劣故。<a id="a-39"></a>不生有牙。<a id="a-3A"></a>如腐种子在良田中。<a id="a-3B"></a>问曰。<a id="a-3C"></a>复以何故。<a id="a-3D"></a>无漏法不生报耶。<a id="a-3E"></a>答曰。<a id="a-3F"></a>行苦集性。<a id="a-3G"></a>则能生报无漏是苦集对治道。<a id="a-3H"></a>则不生报。<a id="a-3I"></a>如是行诸有世俗生死老病道则有报。<a id="a-3J"></a>无漏法断诸有世俗生死老病道。<a id="a-3K"></a>则不生报。<a id="a-3L"></a>复次如无漏法有报者。<a id="a-3M"></a>无漏道则与世俗相续。<a id="a-3N"></a>若与世俗道相续无有是事。<a id="a-3O"></a>复次无漏道。<a id="a-3P"></a>无报器故。<a id="a-3Q"></a>若无漏法有报者。<a id="a-3R"></a>何处受耶。<a id="a-3S"></a>若在欲界受。<a id="a-3T"></a>非欲界系法。<a id="a-3U"></a>若在色界受。<a id="a-3V"></a>非色界系法。<a id="a-3W"></a>若在无色界受。<a id="a-3X"></a>非无色界系法。<a id="a-3Y"></a>除三界系法更无报器。<a id="a-3Z"></a>复次若无漏法能生报者。<a id="a-3a"></a>则胜法为下作因因。<a id="a-3b"></a>是善无漏果。<a id="a-3c"></a>是无记有漏。<a id="a-3d"></a>复次无漏法是对治。<a id="a-3e"></a>若当生报。<a id="a-3f"></a>复须对治。<a id="a-3g"></a>彼对治复对治。<a id="a-3h"></a>如是便为无穷。<a id="a-3i"></a>若无穷者。<a id="a-3j"></a>则无解脱出要。<a id="a-3k"></a>欲令无如是过故。<a id="a-3l"></a>说无漏法无报。<a id="a-3m"></a>何故无记法无报。<a id="a-3n"></a>答曰。<a id="a-3o"></a>有记法能生报。<a id="a-3p"></a>若当无记法能生报者。<a id="a-3q"></a>如是报法。<a id="a-3r"></a>复能生报。<a id="a-3s"></a>若报复生报。<a id="a-3t"></a>便为无穷。<a id="a-3u"></a>乃至广说。<a id="a-3v"></a>欲令无如是过故。<a id="a-3w"></a>说无记法无报。</p>
  <p id="a3x">有种种法。<a id="a-3y"></a>以报名说。<a id="a-3z"></a>或有是依。<a id="a-40"></a>或有增益。<a id="a-41"></a>或有丰贱饥馑之相。<a id="a-42"></a>或有梵天当来。<a id="a-43"></a>或有即报。<a id="a-44"></a>如是等。<a id="a-45"></a>以报名说。<a id="a-46"></a>或有是依以报名说者。<a id="a-47"></a>如说。<a id="a-48"></a>谁是受报。<a id="a-49"></a>当言爱是我说爱是受报。<a id="a-4A"></a>或有增益以报名说者。<a id="a-4B"></a>如说乐受是饮食医药等报。<a id="a-4C"></a>或有丰贱饥馑之相。<a id="a-4D"></a>以报名说者。<a id="a-4E"></a>如说日月在如是道行。<a id="a-4F"></a>有如是相。<a id="a-4G"></a>当有丰贱饥馑等报。<a id="a-4H"></a>或有梵天当来以报名说者。<a id="a-4I"></a>如说。<a id="a-4J"></a>今此光明照曜。<a id="a-4K"></a>为是梵天当来为有余事。<a id="a-4L"></a>我等更不余行。<a id="a-4M"></a>当待此光为有何报。<a id="a-4N"></a>或有即报以报名说者。<a id="a-4O"></a>如今此文报。<a id="a-4P"></a>得色心心数法。<a id="a-4Q"></a>乃至广说。<a id="a-4R"></a>问曰。<a id="a-4S"></a>为以一业造一受身处。<a id="a-4T"></a>为以一业造多受身处。<a id="a-4U"></a>若以一业造一受身处者。<a id="a-4V"></a>施设经说云何通。<a id="a-4W"></a>如说。<a id="a-4X"></a>如此众生。<a id="a-4Y"></a>本为人时。<a id="a-4Z"></a>曾作大王。<a id="a-4a"></a>若作大臣。<a id="a-4b"></a>非法取财。<a id="a-4c"></a>以供己身及与妻子僮仆兵人。<a id="a-4d"></a>以是恶行报故。<a id="a-4e"></a>生阿毗地狱。<a id="a-4f"></a>彼处命终。<a id="a-4g"></a>彼行果报。<a id="a-4h"></a>不得生四天下。<a id="a-4i"></a>生大海中。<a id="a-4j"></a>作水性众生。<a id="a-4k"></a>其形长大。<a id="a-4l"></a>所食亦多。<a id="a-4m"></a>常啖众生。<a id="a-4n"></a>所啖众生。<a id="a-4o"></a>复啖其余众生。<a id="a-4p"></a>如是转转相啖。<a id="a-4q"></a>有余众生着其身者。<a id="a-4r"></a>如拘执毛唼食其身。<a id="a-4s"></a>常受苦痛。<a id="a-4t"></a>受苦痛故。<a id="a-4u"></a>以身揩摩颇梨山上。<a id="a-4v"></a>杀诸众生。<a id="a-4w"></a>流血染水。<a id="a-4x"></a>经百由旬。<a id="a-4y"></a>阿尼卢头经。<a id="a-4z"></a>复云何通。<a id="a-50"></a>如说诸长老。<a id="a-51"></a>我以一食报故。<a id="a-52"></a>七生三十三天。<a id="a-53"></a>七生波罗奈国。<a id="a-54"></a>摩诃迦葉因缘。<a id="a-55"></a>复云何通。<a id="a-56"></a>如说我以一器[禾*秀]子饭施报故。<a id="a-57"></a>千反生郁单越。<a id="a-58"></a>一两盐喻经。<a id="a-59"></a>复云何通。<a id="a-5A"></a>如说尔许地狱行报。<a id="a-5B"></a>于现身受。<a id="a-5C"></a>现身行报。<a id="a-5D"></a>于地狱受。<a id="a-5E"></a>若一业造多受身处者。<a id="a-5F"></a>涅毗陀经。<a id="a-5G"></a>复云何通。<a id="a-5H"></a>如说以此业报。<a id="a-5I"></a>生地狱中。<a id="a-5J"></a>以余业报。<a id="a-5K"></a>乃至生诸天中。<a id="a-5L"></a>施设经复云何通。<a id="a-5M"></a>如说以业种种差别种种势力种种行缘。<a id="a-5N"></a>便施设诸趣。<a id="a-5O"></a>以趣种种差别种种势力种种行缘。<a id="a-5P"></a>施设诸生。<a id="a-5Q"></a>以生种种差别种种势力种种行缘。<a id="a-5R"></a>施设诸根。<a id="a-5S"></a>以根种种差别种种势力种种行缘。<a id="a-5T"></a>施设诸人。<a id="a-5U"></a>复云何有三业差别。<a id="a-5V"></a>现报业。<a id="a-5W"></a>生报业。<a id="a-5X"></a>后报业。<a id="a-5Y"></a>施设经说复云何通。<a id="a-5Z"></a>如说修行广布增上杀生之罪。<a id="a-5a"></a>身坏命终。<a id="a-5b"></a>堕阿毗地狱中。<a id="a-5c"></a>中者下者。<a id="a-5d"></a>乃至广说。<a id="a-5e"></a>评曰。<a id="a-5f"></a>应作是说。<a id="a-5g"></a>一业造一受身处。<a id="a-5h"></a>若然者后所说善通。<a id="a-5i"></a>前所说云何通。<a id="a-5j"></a>如施设经说者。<a id="a-5k"></a>答曰。<a id="a-5l"></a>此说别业。<a id="a-5m"></a>不说一业。<a id="a-5n"></a>余报本造业时。<a id="a-5o"></a>造五道业。<a id="a-5p"></a>彼以造二趣业故。<a id="a-5q"></a>生二趣中。<a id="a-5r"></a>谓地狱趣业。<a id="a-5s"></a>畜生趣业。<a id="a-5t"></a>地狱业者。<a id="a-5u"></a>生地狱中。<a id="a-5v"></a>畜生业者。<a id="a-5w"></a>生畜生中。<a id="a-5x"></a>阿尼卢头经云何通者。<a id="a-5y"></a>答曰。<a id="a-5z"></a>若取食报食则无报。<a id="a-60"></a>所以者何。<a id="a-61"></a>是无记法故。<a id="a-62"></a>以因食故。<a id="a-63"></a>作如是说。<a id="a-64"></a>因食故生多善思以思多故。<a id="a-65"></a>受生亦多。<a id="a-66"></a>或有天中取果。<a id="a-67"></a>或有人中取果。<a id="a-68"></a>天中取果者。<a id="a-69"></a>生于天中。<a id="a-6A"></a>人中取果者。<a id="a-6B"></a>生于人中。<a id="a-6C"></a>复有说者。<a id="a-6D"></a>言一食施报者。<a id="a-6E"></a>取初种子。<a id="a-6F"></a>以一食施故。<a id="a-6G"></a>生大富家。<a id="a-6H"></a>饶财多宝。<a id="a-6I"></a>或有说彼有忆前世念。<a id="a-6J"></a>或有说有前因力。<a id="a-6K"></a>复以百千食施。<a id="a-6L"></a>此处命终。<a id="a-6M"></a>复生转胜大富之家。<a id="a-6N"></a>饶财多宝。<a id="a-6O"></a>复行布施。<a id="a-6P"></a>以是事故作如是说。<a id="a-6Q"></a>犹如农夫。<a id="a-6R"></a>春时下一斗种。<a id="a-6S"></a>后所获实不敢食用。<a id="a-6T"></a>而复种之。<a id="a-6U"></a>如是勤种不息。<a id="a-6V"></a>后获百千斛子实。<a id="a-6W"></a>其人于大众中。<a id="a-6X"></a>作师子吼唱。<a id="a-6Y"></a>如是言。<a id="a-6Z"></a>我种一斗子实。<a id="a-6a"></a>今得百千斛。<a id="a-6b"></a>彼人不能以一斗种。<a id="a-6c"></a>得百千斛实。<a id="a-6d"></a>以种子转转相生故。<a id="a-6e"></a>获如是实。<a id="a-6f"></a>如人于一两金。<a id="a-6g"></a>倍息得百千两彼亦如是。<a id="a-6h"></a>复有说者。<a id="a-6i"></a>彼以一食施。<a id="a-6j"></a>造上中下业。<a id="a-6k"></a>下者生人中。<a id="a-6l"></a>中者生天中。<a id="a-6m"></a>上者出家得解脱。<a id="a-6n"></a>摩诃迦葉因缘。<a id="a-6o"></a>亦当如是通。<a id="a-6p"></a>一两盐喻经云何通者。<a id="a-6q"></a>答曰。<a id="a-6r"></a>或有说者。<a id="a-6s"></a>彼中说二人作二业受二报。<a id="a-6t"></a>有二人俱同杀生作地狱业。<a id="a-6u"></a>一人不修身。<a id="a-6v"></a>不修戒。<a id="a-6w"></a>不修心。<a id="a-6x"></a>不修慧。<a id="a-6y"></a>生地狱中。<a id="a-6z"></a>一人修身。<a id="a-70"></a>修戒。<a id="a-71"></a>修心。<a id="a-72"></a>修慧。<a id="a-73"></a>得生人中。<a id="a-74"></a>复有说者。<a id="a-75"></a>此说一人作二业受二报。<a id="a-76"></a>作一业报。<a id="a-77"></a>生地狱中。<a id="a-78"></a>作异业报。<a id="a-79"></a>得生人中。<a id="a-7A"></a>若不修身等生地狱中。<a id="a-7B"></a>若修身等得生人中。<a id="a-7C"></a>复有说者。<a id="a-7D"></a>此说一人作一业。<a id="a-7E"></a>受二种报。<a id="a-7F"></a>如一人杀生。<a id="a-7G"></a>应受地狱报。<a id="a-7H"></a>彼业报应生人中。<a id="a-7I"></a>若不修身。<a id="a-7J"></a>等生地狱中。<a id="a-7K"></a>应生人中报住不生法中。<a id="a-7L"></a>若修身等得生人中。<a id="a-7M"></a>应生地狱报住不生法中。<a id="a-7N"></a>彼不应作是说。<a id="a-7O"></a>若作是说。<a id="a-7P"></a>则破趣破业。<a id="a-7Q"></a>一业亦是地狱业。<a id="a-7R"></a>亦是人业。<a id="a-7S"></a>亦是恶趣。<a id="a-7T"></a>亦是善趣。<a id="a-7U"></a>应作是说。<a id="a-7V"></a>此说一人作一业受一报。<a id="a-7W"></a>如一人杀生。<a id="a-7X"></a>造地狱业报。<a id="a-7Y"></a>后时于佛法出家。<a id="a-7Z"></a>便勤方便求道。<a id="a-7a"></a>得阿罗汉果。<a id="a-7b"></a>以修道力故。<a id="a-7c"></a>取地狱业。<a id="a-7d"></a>人身中受。<a id="a-7e"></a>以是事故。<a id="a-7f"></a>尊者和须蜜。<a id="a-7g"></a>作如是说。<a id="a-7h"></a>地狱业。<a id="a-7i"></a>能于人身中受不。<a id="a-7j"></a>答曰。<a id="a-7k"></a>能人身中。<a id="a-7l"></a>有修道力故。<a id="a-7m"></a>如煮饭人。<a id="a-7n"></a>以水渍手。<a id="a-7o"></a>取饭之时。<a id="a-7p"></a>则不烧手。<a id="a-7q"></a>不渍则烧。<a id="a-7r"></a>彼亦如是。<a id="a-7s"></a>问曰。<a id="a-7t"></a>盐喻经文说尔许。<a id="a-7u"></a>云何名尔许。<a id="a-7v"></a>答曰。<a id="a-7w"></a>尔许者若少若等。<a id="a-7x"></a>若相似业故言尔许。<a id="a-7y"></a>复有说者。<a id="a-7z"></a>一业能造多受身处。<a id="a-80"></a>问曰。<a id="a-81"></a>若然者前所说善通。<a id="a-82"></a>后所说云何通。<a id="a-83"></a>答曰。<a id="a-84"></a>或有业别异转行。<a id="a-85"></a>或有业不别异不转行。<a id="a-86"></a>若业别异转行。<a id="a-87"></a>则通前所说。<a id="a-88"></a>诸不别异不转行者。<a id="a-89"></a>通后所说。<a id="a-8A"></a>如是者。<a id="a-8B"></a>前后所说。<a id="a-8C"></a>俱得善通。<a id="a-8D"></a>评曰。<a id="a-8E"></a>应作是说。<a id="a-8F"></a>一业造一受身处。<a id="a-8G"></a>若如是者。<a id="a-8H"></a>现报等三业。<a id="a-8I"></a>则有别异。<a id="a-8J"></a>作增上不善业。<a id="a-8K"></a>生地狱中。<a id="a-8L"></a>受增上不善报。<a id="a-8M"></a>作中业。<a id="a-8N"></a>生畜生中受中报。<a id="a-8O"></a>下业生饿鬼中受下报。<a id="a-8P"></a>复有说者。<a id="a-8Q"></a>作增上业。<a id="a-8R"></a>生地狱中。<a id="a-8S"></a>受增上报。<a id="a-8T"></a>中报畜生。<a id="a-8U"></a>饿鬼如前说。<a id="a-8V"></a>复有说者。<a id="a-8W"></a>作增上业。<a id="a-8X"></a>生地狱中。<a id="a-8Y"></a>受三种报。<a id="a-8Z"></a>中业生畜生中受中。<a id="a-8a"></a>下报饿鬼。<a id="a-8b"></a>如前说。<a id="a-8c"></a>复有说者。<a id="a-8d"></a>增上业。<a id="a-8e"></a>生地狱中。<a id="a-8f"></a>受三种报。<a id="a-8g"></a>中业生畜生中。<a id="a-8h"></a>受三种报。<a id="a-8i"></a>下业生饿鬼中。<a id="a-8j"></a>受中下报。<a id="a-8k"></a>复有说者。<a id="a-8l"></a>增上业生地狱中。<a id="a-8m"></a>受三种报。<a id="a-8n"></a>中业生畜生中。<a id="a-8o"></a>受三种报。<a id="a-8p"></a>下业生饿鬼中受三种报。<a id="a-8q"></a>评曰。<a id="a-8r"></a>应作是说。<a id="a-8s"></a>或有上中下业。<a id="a-8t"></a>生地狱中。<a id="a-8u"></a>各受三种报。<a id="a-8v"></a>畜生饿鬼亦如是。<a id="a-8w"></a>或有作三种业生畜生饿鬼中各受三种报。<a id="a-8x"></a>作欲界增上善业。<a id="a-8y"></a>生他化自在天中。<a id="a-8z"></a>受增上善报。<a id="a-90"></a>中业生五天中受中报。<a id="a-91"></a>下业生人中受下报。<a id="a-92"></a>问曰。<a id="a-93"></a>若下业生人中受下报者。<a id="a-94"></a>菩萨是业人中受报。<a id="a-95"></a>此业最上。<a id="a-96"></a>何以言生人业是下。<a id="a-97"></a>答曰。<a id="a-98"></a>菩萨业胜者。<a id="a-99"></a>自有异缘。<a id="a-9A"></a>所以者何。<a id="a-9B"></a>此身是力无畏所依故。<a id="a-9C"></a>若以受报轻妙。<a id="a-9D"></a>则他化自在天业胜。<a id="a-9E"></a>所以者何。<a id="a-9F"></a>彼报身轻妙无垢。<a id="a-9G"></a>犹如灯焰。<a id="a-9H"></a>菩萨报身故。<a id="a-9I"></a>有粪秽不净。<a id="a-9J"></a>复有说者。<a id="a-9K"></a>增上善业。<a id="a-9L"></a>生他化自在天。<a id="a-9M"></a>受三种报。<a id="a-9N"></a>五天中人中如前说。<a id="a-9O"></a>如是下中上善业。<a id="a-9P"></a>从他化自在天。<a id="a-9Q"></a>转增乃至人中亦如前。<a id="a-9R"></a>不善业广分别。<a id="a-9S"></a>评曰。<a id="a-9T"></a>应作是说。<a id="a-9U"></a>或有上中下业。<a id="a-9V"></a>生他化自在天中。<a id="a-9W"></a>各受三种报。<a id="a-9X"></a>五天人中亦如是。<a id="a-9Y"></a>或有作三种业生五天及人中各受三种报。<a id="a-9Z"></a>初禅地作不别异三种业。<a id="a-9a"></a>生初禅地。<a id="a-9b"></a>受不别异三种报。<a id="a-9c"></a>作第二禅下业。<a id="a-9d"></a>生少光天中受下报。<a id="a-9e"></a>中业生无量光天受中报。<a id="a-9f"></a>上业生光音天中受上报。<a id="a-9g"></a>作第三禅下业。<a id="a-9h"></a>生少净天中受下报。<a id="a-9i"></a>中业生无量净天中受中报。<a id="a-9j"></a>上业生遍净天中受上报。<a id="a-9k"></a>作第四禅下业。<a id="a-9l"></a>生无挂碍天中受下报。<a id="a-9m"></a>中业生受福天中受中报。<a id="a-9n"></a>增中业生广果天中受上报。<a id="a-9o"></a>修下薰禅。<a id="a-9p"></a>生不烦天中受下报。<a id="a-9q"></a>修中薰禅。<a id="a-9r"></a>生不热天中受中报。<a id="a-9s"></a>修上薰禅。<a id="a-9t"></a>生善见天中受上报。<a id="a-9u"></a>修胜上薰禅。<a id="a-9v"></a>上善见天中。<a id="a-9w"></a>受胜上报。<a id="a-9x"></a>修胜上满足薰禅。<a id="a-9y"></a>生色究竟天中。<a id="a-9z"></a>受胜上满足报。<a id="a-A0"></a>作不别异业。<a id="a-A1"></a>生空处。<a id="a-A2"></a>受不别异报。<a id="a-A3"></a>乃至作不别异业。<a id="a-A4"></a>生非想非非想处。<a id="a-A5"></a>受不别异报。</p>
  <p id="aA6">不善业。<a id="a-A7"></a>造地狱受身处。<a id="a-A8"></a>生地狱中。<a id="a-A9"></a>受不善报。<a id="a-AA"></a>色心心数法。<a id="a-AB"></a>心不相应行。<a id="a-AC"></a>色者九入除声入。<a id="a-AD"></a>心心数法者苦受及相应法。<a id="a-AE"></a>心不相应行者命根受身处得生老住无常。<a id="a-AF"></a>不善业造畜生饿鬼受身处。<a id="a-AG"></a>生畜生饿鬼中。<a id="a-AH"></a>受善不善报。<a id="a-AI"></a>色心心数法。<a id="a-AJ"></a>心不相应行。<a id="a-AK"></a>色者不善色。<a id="a-AL"></a>有九入除声入。<a id="a-AM"></a>心心数法者苦受及相应法。<a id="a-AN"></a>心不相应行者命根受身处得生等。<a id="a-AO"></a>善色有四入色香味触。<a id="a-AP"></a>心心数法者乐受不苦不乐受及相应法。<a id="a-AQ"></a>心不相应行者得生等。<a id="a-AR"></a>复有说者。<a id="a-AS"></a>善业不生畜生饿鬼中善报色。<a id="a-AT"></a>若生报生。<a id="a-AU"></a>心心数法。<a id="a-AV"></a>心不相应行。<a id="a-AW"></a>问曰。<a id="a-AX"></a>今现见畜生饿鬼。<a id="a-AY"></a>形色好妙。<a id="a-AZ"></a>或有形色丑陋。<a id="a-Aa"></a>答曰。<a id="a-Ab"></a>或有不善业。<a id="a-Ac"></a>不善业为眷属。<a id="a-Ad"></a>善业为眷属。<a id="a-Ae"></a>诸不善业为眷属者。<a id="a-Af"></a>形色丑陋。<a id="a-Ag"></a>善业为眷属者。<a id="a-Ah"></a>彼善业力。<a id="a-Ai"></a>障蔽不善业。<a id="a-Aj"></a>使形色好妙。<a id="a-Ak"></a>善业造。<a id="a-Al"></a>人六欲天受身处。<a id="a-Am"></a>生彼处受善不善报。<a id="a-An"></a>色心心数法。<a id="a-Ao"></a>心不相应行。<a id="a-Ap"></a>色者。<a id="a-Aq"></a>善报色有九入除声入。<a id="a-Ar"></a>心心数法者乐受不苦不乐受及相应法。<a id="a-As"></a>心不相应行者命根受身处得生等。<a id="a-At"></a>不善报色有四入。<a id="a-Au"></a>色香味触。<a id="a-Av"></a>心心数法者苦受及相应法心不相应行者。<a id="a-Aw"></a>得生等。<a id="a-Ax"></a>复有说者。<a id="a-Ay"></a>不善业不生人六欲天。<a id="a-Az"></a>不善报色。<a id="a-B0"></a>若生报生。<a id="a-B1"></a>心心数法。<a id="a-B2"></a>心不相应行。<a id="a-B3"></a>问曰。<a id="a-B4"></a>今现见人天。<a id="a-B5"></a>或有形色丑陋形色好妙。<a id="a-B6"></a>答曰。<a id="a-B7"></a>或有善业。<a id="a-B8"></a>善业为眷属。<a id="a-B9"></a>不善业为眷属。<a id="a-BA"></a>善业为眷属者。<a id="a-BB"></a>形色好。<a id="a-BC"></a>不善业为眷属者。<a id="a-BD"></a>彼不善业。<a id="a-BE"></a>障蔽善业。<a id="a-BF"></a>使形色丑陋。<a id="a-BG"></a>善业造色无色界受身处。<a id="a-BH"></a>生彼中受善报。<a id="a-BI"></a>问曰。<a id="a-BJ"></a>生人中有二形者。<a id="a-BK"></a>为是善业报。<a id="a-BL"></a>为是不善业报。<a id="a-BM"></a>答曰。<a id="a-BN"></a>一形是善业报。<a id="a-BO"></a>若非时非处。<a id="a-BP"></a>第二形生者是不善报。<a id="a-BQ"></a>复有说者。<a id="a-BR"></a>诸根体。<a id="a-BS"></a>是善业报。<a id="a-BT"></a>根处所。<a id="a-BU"></a>是不善业报。</p>
  <p id="aBV">问曰。<a id="a-BW"></a>何故欲界不善业受一劫报。<a id="a-BX"></a>善业无受一劫报者。<a id="a-BY"></a>答曰。<a id="a-BZ"></a>不善业自有胜事。<a id="a-Ba"></a>所以者何。<a id="a-Bb"></a>五道中受报故。<a id="a-Bc"></a>善业自有胜事。<a id="a-Bd"></a>所以者何。<a id="a-Be"></a>于三界中受报故。<a id="a-Bf"></a>自有俱胜事。<a id="a-Bg"></a>所以者何。<a id="a-Bh"></a>俱受五阴报故。<a id="a-Bi"></a>问曰。<a id="a-Bj"></a>若然者。<a id="a-Bk"></a>何以欲界不善业。<a id="a-Bl"></a>受一劫报。<a id="a-Bm"></a>善业不耶。<a id="a-Bn"></a>答曰。<a id="a-Bo"></a>欲界是不定界。<a id="a-Bp"></a>非离欲地。<a id="a-Bq"></a>非修地。<a id="a-Br"></a>是故不善业。<a id="a-Bs"></a>受一劫报。<a id="a-Bt"></a>善业不受。<a id="a-Bu"></a>复有说者。<a id="a-Bv"></a>欲界不善根强盛。<a id="a-Bw"></a>善根劣弱。<a id="a-Bx"></a>复次欲界不善根恒增长。<a id="a-By"></a>善根恒不增长。<a id="a-Bz"></a>复次欲界不善根是旧住。<a id="a-C0"></a>善根是客。<a id="a-C1"></a>旧住势胜。<a id="a-C2"></a>客则不如。<a id="a-C3"></a>复次欲界不善根能断善根。<a id="a-C4"></a>欲界善根。<a id="a-C5"></a>则不能断不善根。<a id="a-C6"></a>复次欲界法。<a id="a-C7"></a>不相忌难。<a id="a-C8"></a>犹如夫妻威仪无忌。<a id="a-C9"></a>如居士子与栴陀罗子交。<a id="a-CA"></a>复次无报器故。<a id="a-CB"></a>欲界中一切处。<a id="a-CC"></a>无器受善业报经一劫者。<a id="a-CD"></a>问曰。<a id="a-CE"></a>如四天下须弥山金山等。<a id="a-CF"></a>此非一劫器耶。<a id="a-CG"></a>答曰。<a id="a-CH"></a>言非报器者。<a id="a-CI"></a>此四天下须弥山金山等。<a id="a-CJ"></a>非是善报。<a id="a-CK"></a>复次若欲界善业。<a id="a-CL"></a>能得一劫报者。<a id="a-CM"></a>何由而得。<a id="a-CN"></a>唯有最上善业。<a id="a-CO"></a>然最上善业。<a id="a-CP"></a>离欲时得。<a id="a-CQ"></a>以离欲业。<a id="a-CR"></a>不能造受身处。<a id="a-CS"></a>复次先作是说。<a id="a-CT"></a>不善业于五道受报。<a id="a-CU"></a>问曰。<a id="a-CV"></a>因论生论。<a id="a-CW"></a>何故善业不五道受报。<a id="a-CX"></a>答曰。<a id="a-CY"></a>应如先答。<a id="a-CZ"></a>欲界善根。<a id="a-Ca"></a>此中唯有一不共答。<a id="a-Cb"></a>所谓欲界。<a id="a-Cc"></a>是不善田种。<a id="a-Cd"></a>不善法易种。<a id="a-Ce"></a>善法难。<a id="a-Cf"></a>如田恶草易长稻等难生。</p>
  <p id="aCg">佛经说业是眼因。<a id="a-Ch"></a>阿毗昙说四大是眼因。<a id="a-Ci"></a>复有说眼是眼因。<a id="a-Cj"></a>此三所说有何差别。<a id="a-Ck"></a>答曰。<a id="a-Cl"></a>以报因故。<a id="a-Cm"></a>佛经说业是眼因。<a id="a-Cn"></a>以生因所依因住因增长因润益因以生因等故。<a id="a-Co"></a>言四大是眼因。<a id="a-Cp"></a>以相似因故。<a id="a-Cq"></a>言眼是眼因。<a id="a-Cr"></a>问曰。<a id="a-Cs"></a>如四大是眼因。<a id="a-Ct"></a>眼亦是眼因。<a id="a-Cu"></a>何故佛经但说业是眼因。<a id="a-Cv"></a>答曰。<a id="a-Cw"></a>业是众生自业。<a id="a-Cx"></a>以业故生。<a id="a-Cy"></a>业是众生取果财处。<a id="a-Cz"></a>众生属业。<a id="a-D0"></a>众生以业故。<a id="a-D1"></a>有差别异。<a id="a-D2"></a>所谓贵贱好恶。<a id="a-D3"></a>复次以业种种差别。<a id="a-D4"></a>种种势力。<a id="a-D5"></a>种种行因缘。<a id="a-D6"></a>乃至广说。<a id="a-D7"></a>复有说者以业故寿有增减兴衰进退。<a id="a-D8"></a>复有说者。<a id="a-D9"></a>以业故有愚小聪黠。<a id="a-DA"></a>复有说者。<a id="a-DB"></a>以业故诸界诸生诸趣受报差别。<a id="a-DC"></a>复有说者。<a id="a-DD"></a>以业故七众有次第别异。<a id="a-DE"></a>复有说者。<a id="a-DF"></a>一切众生。<a id="a-DG"></a>皆为业所印。<a id="a-DH"></a>复次以业异故诸根亦异。<a id="a-DI"></a>如种异故牙亦异。</p>
  <p id="aDJ">佛经说若人修行广布杀生。<a id="a-DK"></a>生地狱中。<a id="a-DL"></a>从彼命终。<a id="a-DM"></a>来生人中。<a id="a-DN"></a>寿命短促。<a id="a-DO"></a>问曰。<a id="a-DP"></a>即以生地狱业。<a id="a-DQ"></a>来生人中。<a id="a-DR"></a>得短命耶。<a id="a-DS"></a>答曰。<a id="a-DT"></a>或有说者。<a id="a-DU"></a>即以如说。<a id="a-DV"></a>修行广布杀生。<a id="a-DW"></a>生地狱中。<a id="a-DX"></a>从彼命终。<a id="a-DY"></a>来生人中。<a id="a-DZ"></a>寿命短促。<a id="a-Da"></a>复有说者。<a id="a-Db"></a>以杀生故业生地狱中。<a id="a-Dc"></a>以业方便。<a id="a-Dd"></a>生便短命。<a id="a-De"></a>复有说者。<a id="a-Df"></a>以杀生业。<a id="a-Dg"></a>生地狱中。<a id="a-Dh"></a>生便短命。<a id="a-Di"></a>是彼依果。<a id="a-Dj"></a>复有说者。<a id="a-Dk"></a>杀众生时。<a id="a-Dl"></a>使他受二种苦。<a id="a-Dm"></a>一者使他受苦痛。<a id="a-Dn"></a>二者断他所爱命。<a id="a-Do"></a>以苦痛他故。<a id="a-Dp"></a>生地狱中。<a id="a-Dq"></a>断他所爱命故。<a id="a-Dr"></a>生便短命。<a id="a-Ds"></a>问曰。<a id="a-Dt"></a>若人短命为是善业报为是不善业报。<a id="a-Du"></a>尊者和须蜜说曰。<a id="a-Dv"></a>是善业报。<a id="a-Dw"></a>非不善业报。<a id="a-Dx"></a>所以者何。<a id="a-Dy"></a>以人命等八根是善业报故。<a id="a-Dz"></a>以善业造人中二十年寿报。<a id="a-E0"></a>以杀生故。<a id="a-E1"></a>使寿损减。<a id="a-E2"></a>应寿二十年。<a id="a-E3"></a>唯寿十年。<a id="a-E4"></a>十年则断。</p>
  <p id="aE5">佛经说人寿十岁时。<a id="a-E6"></a>当生寿二十岁男女。<a id="a-E7"></a>问曰。<a id="a-E8"></a>无有成就他业者。<a id="a-E9"></a>亦无他作他受者。<a id="a-EA"></a>何以故。<a id="a-EB"></a>作如是说。<a id="a-EC"></a>答曰。<a id="a-ED"></a>即彼寿十岁人。<a id="a-EE"></a>转寿二十岁。<a id="a-EF"></a>如是行十善业道。<a id="a-EG"></a>则寿命十倍。<a id="a-EH"></a>尊者瞿沙说曰。<a id="a-EI"></a>诸业各有定报。<a id="a-EJ"></a>十岁业有十岁报。<a id="a-EK"></a>乃至八万岁业有八万岁报。<a id="a-EL"></a>随修何等因。<a id="a-EM"></a>受如是报。<a id="a-EN"></a>问曰。<a id="a-EO"></a>人寿十岁时不杀生。<a id="a-EP"></a>为是善业道所摄不。<a id="a-EQ"></a>答曰。<a id="a-ER"></a>非是业道所摄。<a id="a-ES"></a>是不作道。<a id="a-ET"></a>非是业道。<a id="a-EU"></a>所以者何。<a id="a-EV"></a>彼作是制。<a id="a-EW"></a>不应杀生。<a id="a-EX"></a>为不作道不为业道。<a id="a-EY"></a>施设经说。<a id="a-EZ"></a>颇不受现法报。<a id="a-Ea"></a>受生报后报耶。<a id="a-Eb"></a>答曰。<a id="a-Ec"></a>有若现报业不现前与报。<a id="a-Ed"></a>生报业后报业现前与报。<a id="a-Ee"></a>尔时受生报。<a id="a-Ef"></a>得阿罗汉者。<a id="a-Eg"></a>非不得生报。<a id="a-Eh"></a>后报亦如是说。<a id="a-Ei"></a>问曰。<a id="a-Ej"></a>如学凡夫人。<a id="a-Ek"></a>亦有是事。<a id="a-El"></a>何以但言阿罗汉。<a id="a-Em"></a>答曰。<a id="a-En"></a>阿罗汉能知业是远是近是可转是不可转。<a id="a-Eo"></a>复有说者。<a id="a-Ep"></a>阿罗汉更不受有彼诸业起现在前。<a id="a-Eq"></a>如人欲至他国。<a id="a-Er"></a>债主来责。<a id="a-Es"></a>彼亦如是。<a id="a-Et"></a>学人凡夫人。<a id="a-Eu"></a>更受身故。<a id="a-Ev"></a>当受此报。<a id="a-Ew"></a>是故不说。<a id="a-Ex"></a>复有说者。<a id="a-Ey"></a>若有自力能了知此业报。<a id="a-Ez"></a>是故说之。<a id="a-F0"></a>诸作是说。<a id="a-F1"></a>一业历诸趣。<a id="a-F2"></a>有余报者。<a id="a-F3"></a>彼作是说。<a id="a-F4"></a>阿罗汉于前余生。<a id="a-F5"></a>作业受报。<a id="a-F6"></a>此报有余。<a id="a-F7"></a>以修道力故。<a id="a-F8"></a>舍人身上现法业报受生报后报。<a id="a-F9"></a>所以受者。<a id="a-FA"></a>能以如是缘。<a id="a-FB"></a>发起是报。<a id="a-FC"></a>唯阿罗汉能学人。<a id="a-FD"></a>凡夫人不能。<a id="a-FE"></a>施设经说。<a id="a-FF"></a>有四种人。<a id="a-FG"></a>有寿尽财不尽死者。<a id="a-FH"></a>有财尽寿不尽死者。<a id="a-FI"></a>有寿尽财尽死者。<a id="a-FJ"></a>有寿不尽财不尽死者。<a id="a-FK"></a>初句者。<a id="a-FL"></a>如有一人。<a id="a-FM"></a>作短寿业。<a id="a-FN"></a>广令增长。<a id="a-FO"></a>广作财业。<a id="a-FP"></a>亦令增长。<a id="a-FQ"></a>彼寿尽财不尽而死。<a id="a-FR"></a>第二句者。<a id="a-FS"></a>如有一人。<a id="a-FT"></a>作少财业。<a id="a-FU"></a>广令增长。<a id="a-FV"></a>复作寿业。<a id="a-FW"></a>亦令增长。<a id="a-FX"></a>彼财尽寿不尽而死。<a id="a-FY"></a>第三句者。<a id="a-FZ"></a>如有一人。<a id="a-Fa"></a>作少财业。<a id="a-Fb"></a>作短寿业。<a id="a-Fc"></a>俱令增长。<a id="a-Fd"></a>彼财尽寿尽而死。<a id="a-Fe"></a>第四句者。<a id="a-Ff"></a>如有一人。<a id="a-Fg"></a>广作财业。<a id="a-Fh"></a>广作寿业。<a id="a-Fi"></a>俱令增长。<a id="a-Fj"></a>彼财不尽寿不尽。<a id="a-Fk"></a>以余恶缘故死。<a id="a-Fl"></a>彼尊者目揵连作如是说。<a id="a-Fm"></a>明有横死是报因定。<a id="a-Fn"></a>在三世报是其果。</p>
  <p id="aFo">云何所作因。<a id="a-Fp"></a>乃至广说。<a id="a-Fq"></a>问曰。<a id="a-Fr"></a>何以作此论。<a id="a-Fs"></a>答曰。<a id="a-Ft"></a>为止诸法生时无所作者意。<a id="a-Fu"></a>亦明法生时因所作而作此论。</p>
  <p id="aFv">云何所作因。<a id="a-Fw"></a>眼缘色生眼识。<a id="a-Fx"></a>彼识以眼作所作因。<a id="a-Fy"></a>亦以色。<a id="a-Fz"></a>亦以相应共有法。<a id="a-G0"></a>亦以耳声。<a id="a-G1"></a>乃至意识相应共有法。<a id="a-G2"></a>作所作因。<a id="a-G3"></a>如眼识乃至意识亦如是。<a id="a-G4"></a>应说如是等。<a id="a-G5"></a>不应说色法无色法等。<a id="a-G6"></a>所以者何。<a id="a-G7"></a>此六二法。<a id="a-G8"></a>摄一切法。<a id="a-G9"></a>以善说善解。<a id="a-GA"></a>应作是说。<a id="a-GB"></a>而不说者有何意。<a id="a-GC"></a>答曰。<a id="a-GD"></a>初是广说。<a id="a-GE"></a>后是略说。<a id="a-GF"></a>初是别说。<a id="a-GG"></a>后是总说。<a id="a-GH"></a>初是分别。<a id="a-GI"></a>后不分别。<a id="a-GJ"></a>初说是次第。<a id="a-GK"></a>后非次第。<a id="a-GL"></a>问曰。<a id="a-GM"></a>何以不作是说。<a id="a-GN"></a>云何所作因。<a id="a-GO"></a>答曰。<a id="a-GP"></a>一切法有自体过故。<a id="a-GQ"></a>若说一切法是所作因。<a id="a-GR"></a>自体亦在一切中。<a id="a-GS"></a>欲令无如是过故。<a id="a-GT"></a>不作是说。<a id="a-GU"></a>眼缘色生眼识。<a id="a-GV"></a>问曰。<a id="a-GW"></a>除自体余一切法亦是缘。<a id="a-GX"></a>能生眼识。<a id="a-GY"></a>何以但言眼缘色生眼识耶。<a id="a-GZ"></a>答曰。<a id="a-Ga"></a>取眼识所依。<a id="a-Gb"></a>取眼识所缘故。<a id="a-Gc"></a>复次以眼色与眼识作近威势缘故。<a id="a-Gd"></a>作如是说。<a id="a-Ge"></a>眼色与眼识。<a id="a-Gf"></a>作近威势缘。<a id="a-Gg"></a>胜眼识俱生生等。<a id="a-Gh"></a>是故作是说。<a id="a-Gi"></a>除其自体问曰。<a id="a-Gj"></a>何故自体不作所作因。<a id="a-Gk"></a>答曰。<a id="a-Gl"></a>非其田器。<a id="a-Gm"></a>乃至广说。<a id="a-Gn"></a>复有说者。<a id="a-Go"></a>一切法除其自体。<a id="a-Gp"></a>于他法作缘。<a id="a-Gq"></a>自体于自体。<a id="a-Gr"></a>无损无益。<a id="a-Gs"></a>无增无减。<a id="a-Gt"></a>无进无退。<a id="a-Gu"></a>复有说者。<a id="a-Gv"></a>无有差别过。<a id="a-Gw"></a>所以者何。<a id="a-Gx"></a>因即是果。<a id="a-Gy"></a>作即作事。<a id="a-Gz"></a>成即成事。<a id="a-H0"></a>乃至生即生事。<a id="a-H1"></a>复次自体不能与自体作依。<a id="a-H2"></a>复次自体不于自体作尊胜。<a id="a-H3"></a>复次与世现见法相违。<a id="a-H4"></a>世现见。<a id="a-H5"></a>眼不自见。<a id="a-H6"></a>指端不能自触。<a id="a-H7"></a>刀不能自割。<a id="a-H8"></a>多力之人。<a id="a-H9"></a>不能自负。<a id="a-HA"></a>彼亦如是。<a id="a-HB"></a>复有说者。<a id="a-HC"></a>不障碍义。<a id="a-HD"></a>是所作因义。<a id="a-HE"></a>自体障碍。<a id="a-HF"></a>自体障碍有二种。<a id="a-HG"></a>一者假名。<a id="a-HH"></a>二者真实。<a id="a-HI"></a>假名障碍者。<a id="a-HJ"></a>如人在床座上。<a id="a-HK"></a>真实障碍者。<a id="a-HL"></a>如自体障碍。<a id="a-HM"></a>自体复有说者。<a id="a-HN"></a>若自体作所作因者复违佛经。<a id="a-HO"></a>如经说无明缘行乃至广说。<a id="a-HP"></a>若自体作所作因者。<a id="a-HQ"></a>则无明缘。<a id="a-HR"></a>无明不缘行。<a id="a-HS"></a>乃至生缘。<a id="a-HT"></a>生不缘老死。<a id="a-HU"></a>如经说眼缘色生眼识。<a id="a-HV"></a>不应眼缘色生眼识。<a id="a-HW"></a>应缘眼识生眼识。<a id="a-HX"></a>欲令无如是过故。<a id="a-HY"></a>自体不作所作因。</p>
  <p id="aHZ">所作因即是威势缘。<a id="a-Ha"></a>云何威势缘。<a id="a-Hb"></a>如说。<a id="a-Hc"></a>此法与彼法作威势缘。<a id="a-Hd"></a>或时此法不与彼法作威势缘耶。<a id="a-He"></a>答曰。<a id="a-Hf"></a>无也。<a id="a-Hg"></a>问曰。<a id="a-Hh"></a>法生时除自体。<a id="a-Hi"></a>余一切法。<a id="a-Hj"></a>是威势缘和合。<a id="a-Hk"></a>则生无有。<a id="a-Hl"></a>不和合时。<a id="a-Hm"></a>何以不数数生。<a id="a-Hn"></a>尊者和须蜜说曰。<a id="a-Ho"></a>法生时有一和合。<a id="a-Hp"></a>无二无多。<a id="a-Hq"></a>法灭时亦一和合。<a id="a-Hr"></a>无二无多。<a id="a-Hs"></a>复有说者。<a id="a-Ht"></a>法生已余生法多。<a id="a-Hu"></a>彼法无力能更生。<a id="a-Hv"></a>如人堕河欲起复堕一河彼亦如是。<a id="a-Hw"></a>尊者佛陀提婆说曰。<a id="a-Hx"></a>一和合能生一事。<a id="a-Hy"></a>无有一事能生二果。<a id="a-Hz"></a>问曰。<a id="a-I0"></a>威势缘体性是何。<a id="a-I1"></a>答曰。<a id="a-I2"></a>一切法。<a id="a-I3"></a>问曰。<a id="a-I4"></a>云何是威势缘义。<a id="a-I5"></a>答曰。<a id="a-I6"></a>多胜义。<a id="a-I7"></a>是威势缘义。<a id="a-I8"></a>问曰。<a id="a-I9"></a>如波伽罗那说。<a id="a-IA"></a>云何境界缘。<a id="a-IB"></a>云何威势缘。<a id="a-IC"></a>答曰。<a id="a-ID"></a>一切法。<a id="a-IE"></a>此有何多胜。<a id="a-IF"></a>答曰。<a id="a-IG"></a>若以境界。<a id="a-IH"></a>若以前物言之。<a id="a-II"></a>则无多胜。<a id="a-IJ"></a>若以刹那。<a id="a-IK"></a>则有多胜。<a id="a-IL"></a>若缘一切法无我。<a id="a-IM"></a>此法何所不缘。<a id="a-IN"></a>答曰。<a id="a-IO"></a>不缘自体。<a id="a-IP"></a>自体不缘相应共有。<a id="a-IQ"></a>谁不作威势。<a id="a-IR"></a>唯自体。</p>
  <p id="aIS">威势缘。<a id="a-IT"></a>即是所作因。<a id="a-IU"></a>云何是所作因义。<a id="a-IV"></a>答曰。<a id="a-IW"></a>如先说。<a id="a-IX"></a>不障碍义。<a id="a-IY"></a>是所作因义。<a id="a-IZ"></a>问曰。<a id="a-Ia"></a>若不障碍义。<a id="a-Ib"></a>是所作因义者。<a id="a-Ic"></a>如人阴界入障碍人趣。<a id="a-Id"></a>余趣不能障碍。<a id="a-Ie"></a>如眼识障碍所依处。<a id="a-If"></a>余识不生处所。<a id="a-Ig"></a>有房舍树木。<a id="a-Ih"></a>则余房舍树木不生。<a id="a-Ii"></a>若如是者云何不障碍义。<a id="a-Ij"></a>是所作因义。<a id="a-Ik"></a>答曰。<a id="a-Il"></a>以如所说故。<a id="a-Im"></a>不障碍义。<a id="a-In"></a>是所作因义。<a id="a-Io"></a>如义言。<a id="a-Ip"></a>人中阴界入。<a id="a-Iq"></a>语余趣阴界入言。<a id="a-Ir"></a>我障碍人趣。<a id="a-Is"></a>不障碍余趣使汝余趣得生。<a id="a-It"></a>如是眼识语余识言。<a id="a-Iu"></a>我障碍眼处所不障碍余处所。<a id="a-Iv"></a>使汝得生。<a id="a-Iw"></a>一房舍树木。<a id="a-Ix"></a>语余房舍树木言。<a id="a-Iy"></a>我障碍此处所。<a id="a-Iz"></a>不障碍余处所。<a id="a-J0"></a>使汝得成。<a id="a-J1"></a>以是事故。<a id="a-J2"></a>不障碍义。<a id="a-J3"></a>是所作因义。<a id="a-J4"></a>五阴生时。<a id="a-J5"></a>一切法。<a id="a-J6"></a>与威势缘。<a id="a-J7"></a>若有一法不随顺者则不生。<a id="a-J8"></a>问曰。<a id="a-J9"></a>如色法生时一切法与威势缘。<a id="a-JA"></a>无色法生时。<a id="a-JB"></a>一切法亦与威势缘不。<a id="a-JC"></a>若无色法生时。<a id="a-JD"></a>一切法与威势缘。<a id="a-JE"></a>色法生时。<a id="a-JF"></a>一切法亦与威势缘不。<a id="a-JG"></a>答曰。<a id="a-JH"></a>不也。<a id="a-JI"></a>若与色法威势缘时。<a id="a-JJ"></a>与无色法威势缘亦尔者。<a id="a-JK"></a>一切法皆是色耶。<a id="a-JL"></a>若与无色法威势缘时。<a id="a-JM"></a>与色法作威势缘亦尔者。<a id="a-JN"></a>一切法皆是无色耶。</p>
  <p id="aJO">阿毗昙者作如是说。<a id="a-JP"></a>法生时有因故生。<a id="a-JQ"></a>灭时有因故灭。<a id="a-JR"></a>有缘故生。<a id="a-JS"></a>有缘故灭。<a id="a-JT"></a>有事故生有事故灭。<a id="a-JU"></a>譬喻者作如是说。<a id="a-JV"></a>法生时有因故生。<a id="a-JW"></a>法灭时无因故灭。<a id="a-JX"></a>有缘故生。<a id="a-JY"></a>无缘故灭。<a id="a-JZ"></a>有事故生。<a id="a-Ja"></a>无事故灭。<a id="a-Jb"></a>我不说灭法有因缘应说。<a id="a-Jc"></a>喻如射箭空中。<a id="a-Jd"></a>去时用力。<a id="a-Je"></a>堕时不用力。<a id="a-Jf"></a>谁作其因。<a id="a-Jg"></a>如陶家轮。<a id="a-Jh"></a>转时用力。<a id="a-Ji"></a>住时不用力。<a id="a-Jj"></a>谁作其因评曰。<a id="a-Jk"></a>不应作是说。<a id="a-Jl"></a>如前说者好。<a id="a-Jm"></a>问曰。<a id="a-Jn"></a>若然者譬喻者说喻云何通。<a id="a-Jo"></a>答曰。<a id="a-Jp"></a>此不必须通。<a id="a-Jq"></a>所以者何。<a id="a-Jr"></a>此非修多罗毗尼阿毗昙。<a id="a-Js"></a>不可以世间现喻难贤圣法。<a id="a-Jt"></a>世俗法异。<a id="a-Ju"></a>贤圣法异。<a id="a-Jv"></a>若欲通者当云何通。<a id="a-Jw"></a>答曰。<a id="a-Jx"></a>彼箭堕亦有因。<a id="a-Jy"></a>以何为因。<a id="a-Jz"></a>箭去时若楯等种种余物障碍使堕。<a id="a-K0"></a>即是其因。<a id="a-K1"></a>设无障碍者。<a id="a-K2"></a>用力射时。<a id="a-K3"></a>即是其因。<a id="a-K4"></a>若无射者。<a id="a-K5"></a>何由而堕。<a id="a-K6"></a>如是陶家轮转。<a id="a-K7"></a>若以手等余物持令不行。<a id="a-K8"></a>即是其因。<a id="a-K9"></a>设无手等持者。<a id="a-KA"></a>先用力转时。<a id="a-KB"></a>即是其因。<a id="a-KC"></a>若无转者。<a id="a-KD"></a>何由而住。<a id="a-KE"></a>问曰。<a id="a-KF"></a>若法生亦有因。<a id="a-KG"></a>灭亦有因。<a id="a-KH"></a>乃至广说。<a id="a-KI"></a>何以生时不灭。<a id="a-KJ"></a>灭时不生。<a id="a-KK"></a>尊者和须蜜说曰。<a id="a-KL"></a>生时和合异。<a id="a-KM"></a>灭时和合异。<a id="a-KN"></a>复有说者。<a id="a-KO"></a>法生时作缘异。<a id="a-KP"></a>法灭时作缘异。<a id="a-KQ"></a>云何生时异。<a id="a-KR"></a>生时作缘则随顺。<a id="a-KS"></a>灭时作缘则不随顺。<a id="a-KT"></a>犹如外国皆夏安居时。<a id="a-KU"></a>多持衣钵从一寺至一寺。<a id="a-KV"></a>尔时诸贼善取其相。<a id="a-KW"></a>此诸比丘。<a id="a-KX"></a>出在旷野有人之处。<a id="a-KY"></a>诸贼亲近礼拜而随顺之。<a id="a-KZ"></a>前至崄难无人之处。<a id="a-Ka"></a>劫其衣钵而不随顺。<a id="a-Kb"></a>彼亦如是。</p>
  <p id="aKc">一法与多法。<a id="a-Kd"></a>作所作因。<a id="a-Ke"></a>多法亦与一法作所作因。<a id="a-Kf"></a>问曰。<a id="a-Kg"></a>一法与多法作因时。<a id="a-Kh"></a>为如一法与耶。<a id="a-Ki"></a>为如多法与耶。<a id="a-Kj"></a>多法与一法作因时。<a id="a-Kk"></a>为如多法与耶。<a id="a-Kl"></a>为如一法与耶。<a id="a-Km"></a>若如一法与多法作因者。<a id="a-Kn"></a>云何非一因果。<a id="a-Ko"></a>若如多法与一法作因者。<a id="a-Kp"></a>云何一法不作多果。<a id="a-Kq"></a>多法与一法作威势缘时云何作。<a id="a-Kr"></a>为如多法与耶。<a id="a-Ks"></a>为如一法与耶。<a id="a-Kt"></a>若如多法与一法作威势缘者。<a id="a-Ku"></a>云何不多因多果。<a id="a-Kv"></a>若如一法与者。<a id="a-Kw"></a>云何多法作一法耶。<a id="a-Kx"></a>评曰。<a id="a-Ky"></a>应作是说。<a id="a-Kz"></a>一法如多法与威势缘。<a id="a-L0"></a>多法如一法与威势缘。<a id="a-L1"></a>问曰。<a id="a-L2"></a>若然者云何多不作一。<a id="a-L3"></a>一不作多。<a id="a-L4"></a>答曰。<a id="a-L5"></a>如我义。<a id="a-L6"></a>一亦作多多亦作一。<a id="a-L7"></a>以所作因义。<a id="a-L8"></a>不以法体有异。</p>
  <p id="aL9">过去法与未来现在法。<a id="a-LA"></a>作近所作因。<a id="a-LB"></a>义言过去法语未来现在法言。<a id="a-LC"></a>若我不与汝等作所作因者。<a id="a-LD"></a>则汝无因。<a id="a-LE"></a>一切有为法。<a id="a-LF"></a>无有无因者。<a id="a-LG"></a>现在法与过去未来法。<a id="a-LH"></a>作近所作因。<a id="a-LI"></a>义言现在法语过去未来法言。<a id="a-LJ"></a>若我不与汝等作所作因者。<a id="a-LK"></a>则汝过去法无果。<a id="a-LL"></a>未来法无因。<a id="a-LM"></a>一切有为法。<a id="a-LN"></a>无有无果无因者。<a id="a-LO"></a>过去法是未来现在法所作因。<a id="a-LP"></a>未来现在法。<a id="a-LQ"></a>是过去法果。<a id="a-LR"></a>未来法是过去现在法所作因。<a id="a-LS"></a>过去现在法。<a id="a-LT"></a>非未来果。<a id="a-LU"></a>所以者何。<a id="a-LV"></a>果法若俱若在后。<a id="a-LW"></a>过去现在。<a id="a-LX"></a>于未来法。<a id="a-LY"></a>不俱不在后。<a id="a-LZ"></a>现在法与过去未来法。<a id="a-La"></a>作所作因。<a id="a-Lb"></a>未来法作所作因。<a id="a-Lc"></a>未来法与现在法作果。<a id="a-Ld"></a>过去法非果。<a id="a-Le"></a>所以者何。<a id="a-Lf"></a>果法若俱若在后。<a id="a-Lg"></a>过去法于现在法。<a id="a-Lh"></a>不俱不在后。<a id="a-Li"></a>色法与色法。<a id="a-Lj"></a>作所作因。<a id="a-Lk"></a>作威势果。<a id="a-Ll"></a>色法与无色法。<a id="a-Lm"></a>作所作因及威势果。<a id="a-Ln"></a>无色法与无色法。<a id="a-Lo"></a>作所作因及威势果。<a id="a-Lp"></a>无色法与色法。<a id="a-Lq"></a>作所作因及威势果。<a id="a-Lr"></a>如是可见与可见。<a id="a-Ls"></a>可见与不可见。<a id="a-Lt"></a>不可见与不可见。<a id="a-Lu"></a>不可见与可见。<a id="a-Lv"></a>作所作因及威势果。<a id="a-Lw"></a>有对无对有漏无漏亦如是。<a id="a-Lx"></a>有为法与有为法。<a id="a-Ly"></a>作所作因及威势果。<a id="a-Lz"></a>有为法与无为法。<a id="a-M0"></a>作威势果。<a id="a-M1"></a>不作所作因。<a id="a-M2"></a>无为法与无为法。<a id="a-M3"></a>不作所作因。<a id="a-M4"></a>不作威势果。<a id="a-M5"></a>无为法与有为法。<a id="a-M6"></a>作所作因。<a id="a-M7"></a>不作威势果。<a id="a-M8"></a>问曰。<a id="a-M9"></a>何以故有为法有因有缘。<a id="a-MA"></a>无为法无因无缘。<a id="a-MB"></a>答曰。<a id="a-MC"></a>有为法性羸劣须因缘。<a id="a-MD"></a>无为法性猛健不须因缘。<a id="a-ME"></a>如人羸劣依他而住。<a id="a-MF"></a>如人猛健不依他住。<a id="a-MG"></a>彼亦如是。<a id="a-MH"></a>复次有为法有所作故须因缘。<a id="a-MI"></a>无为法无所作故不须因缘。<a id="a-MJ"></a>如掘者须钁。<a id="a-MK"></a>如刈者须镰。<a id="a-ML"></a>彼亦如是。<a id="a-MM"></a>复次有为法随世行。<a id="a-MN"></a>能取果能知缘。<a id="a-MO"></a>故须因缘。<a id="a-MP"></a>无为法不随世行。<a id="a-MQ"></a>广说如上。<a id="a-MR"></a>如人远行须粮不远行者不须粮。<a id="a-MS"></a>彼亦如是。<a id="a-MT"></a>复次有为法如王及眷属。<a id="a-MU"></a>如因陀罗及眷属。<a id="a-MV"></a>故须因缘。<a id="a-MW"></a>无为法如王。<a id="a-MX"></a>不如王眷属。<a id="a-MY"></a>如因陀罗。<a id="a-MZ"></a>不如因陀罗眷属。<a id="a-Ma"></a>故不须因缘。<a id="a-Mb"></a>问曰。<a id="a-Mc"></a>有为法不生。<a id="a-Md"></a>为是有为留难故不生。<a id="a-Me"></a>为是无为留难故不生耶。<a id="a-Mf"></a>答曰。<a id="a-Mg"></a>有为留难故不生。<a id="a-Mh"></a>非无为法。<a id="a-Mi"></a>无为法威势缘不与他不生法作留难。<a id="a-Mj"></a>若生随顺作缘。<a id="a-Mk"></a>如潢池边。<a id="a-Ml"></a>克木作师子口摩竭鱼口。<a id="a-Mm"></a>水在中流出。<a id="a-Mn"></a>水不流时。<a id="a-Mo"></a>非此口中为作留难。<a id="a-Mp"></a>自有余缘。<a id="a-Mq"></a>令水不流。<a id="a-Mr"></a>水若流时。<a id="a-Ms"></a>为作所依。<a id="a-Mt"></a>彼亦如是。<a id="a-Mu"></a>问曰。<a id="a-Mv"></a>无为法与有为法二种缘。<a id="a-Mw"></a>谓境界缘。<a id="a-Mx"></a>威势缘。<a id="a-My"></a>无为法与他作近威势缘时。<a id="a-Mz"></a>为与有缘者。<a id="a-N0"></a>为与无缘者。<a id="a-N1"></a>答曰。<a id="a-N2"></a>或有说者。<a id="a-N3"></a>与有缘者不与无缘者。<a id="a-N4"></a>评曰。<a id="a-N5"></a>不应作是说。<a id="a-N6"></a>应作是说。<a id="a-N7"></a>与他作威势缘。<a id="a-N8"></a>等无有异。<a id="a-N9"></a>如小豆聚境界缘。<a id="a-NA"></a>或与或不与。<a id="a-NB"></a>有缘法则与。<a id="a-NC"></a>无缘法则不与。</p>
 </body>
</html>