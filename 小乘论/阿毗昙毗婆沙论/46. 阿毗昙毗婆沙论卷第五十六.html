<!doctype html>
<html id="z3IBVmv15F" data-ver="887">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第五十六</h1>
  <h2 id="a2">使犍度十门品第四之三</h2>
  <p id="a3">问曰。<a id="a-4"></a>但一经说色识。<a id="a-5"></a>余经多说眼识。<a id="a-6"></a>答曰。<a id="a-7"></a>若是内法则说。<a id="a-8"></a>不说外法。<a id="a-9"></a>如内外所依所缘根根义所境界境界不共共说亦如是。<a id="a-A"></a>复次识以所依故有别名。<a id="a-B"></a>从眼生者。<a id="a-C"></a>名为眼识。<a id="a-D"></a>乃至从意生者名为意识。<a id="a-E"></a>如声以所依故有别名。<a id="a-F"></a>如鼓声依鼓贝声依贝琴声依琴。<a id="a-G"></a>彼亦如是。<a id="a-H"></a>问曰。<a id="a-I"></a>此皆依意。<a id="a-J"></a>何以不尽依名意识耶。<a id="a-K"></a>答曰。<a id="a-L"></a>若依是不共不同别异相。<a id="a-M"></a>作识别名。<a id="a-N"></a>云何眼识所依不共不同别异。<a id="a-O"></a>谓依于眼不依余。<a id="a-P"></a>乃至身识说亦如是。<a id="a-Q"></a>以是事故而作四句。<a id="a-R"></a>或作所依。<a id="a-S"></a>不作次第缘。<a id="a-T"></a>乃至广作四句。<a id="a-U"></a>作所依不作次第缘者。<a id="a-V"></a>谓俱生眼。<a id="a-W"></a>作次第缘不作所依者。<a id="a-X"></a>谓前次第灭心数法。<a id="a-Y"></a>作所依作次第缘者谓意界。<a id="a-Z"></a>不作所依不作次第缘者。<a id="a-a"></a>除上尔所事。<a id="a-b"></a>乃至身识说亦如是。<a id="a-c"></a>若为意识作所依。<a id="a-d"></a>亦为意识作次第缘耶。<a id="a-e"></a>答曰。<a id="a-f"></a>若作所依。<a id="a-g"></a>亦作次第缘。<a id="a-h"></a>颇有作次第缘不作所依耶。<a id="a-i"></a>答曰。<a id="a-j"></a>有前次第灭心数法。<a id="a-k"></a>尊者和须蜜说曰。<a id="a-l"></a>亦缘色生识。<a id="a-m"></a>何故不言色识。<a id="a-n"></a>但言眼识。<a id="a-o"></a>答曰。<a id="a-p"></a>眼为识作所依非色。<a id="a-q"></a>复次眼所作胜。<a id="a-r"></a>复次眼在自身中色则不定。<a id="a-s"></a>复次眼是内入。<a id="a-t"></a>色则不定。<a id="a-u"></a>复次眼属内色则不定。<a id="a-v"></a>复次眼于识有损益。<a id="a-w"></a>色则不尔。<a id="a-x"></a>问曰。<a id="a-y"></a>若然者色亦有损益。<a id="a-z"></a>答曰。<a id="a-10"></a>一色虽有损益。<a id="a-11"></a>余色能生眼识。<a id="a-12"></a>眼不尔。<a id="a-13"></a>若一眼坏。<a id="a-14"></a>更无余眼能生识。<a id="a-15"></a>余识说亦如是。<a id="a-16"></a>复次眼有上中下识。<a id="a-17"></a>亦有上中下色则不尔。<a id="a-18"></a>复次眼所不共。<a id="a-19"></a>色则不定。<a id="a-1A"></a>如缘一界中色生二界中识。<a id="a-1B"></a>无有依一界中眼生二界中识。<a id="a-1C"></a>缘一趣中色生五趣中识。<a id="a-1D"></a>无有依一趣中眼生二趣中识。<a id="a-1E"></a>何况多四生说亦如是。<a id="a-1F"></a>复次眼是威势非色。<a id="a-1G"></a>尊者佛陀提婆说曰。<a id="a-1H"></a>若眼无留难。<a id="a-1I"></a>识亦无留难。<a id="a-1J"></a>问曰。<a id="a-1K"></a>色若有留难。<a id="a-1L"></a>识亦有留难。<a id="a-1M"></a>若无色者。<a id="a-1N"></a>识何缘生。<a id="a-1O"></a>答曰不尔。<a id="a-1P"></a>境界常不坏。<a id="a-1Q"></a>所依有坏。<a id="a-1R"></a>若所依坏者。<a id="a-1S"></a>识则不生。<a id="a-1T"></a>假令有那由他色若所依坏。<a id="a-1U"></a>缘色识不生者识则住不生法中。<a id="a-1V"></a>问曰。<a id="a-1W"></a>眼识识色。<a id="a-1X"></a>何故言眼识色耶。<a id="a-1Y"></a>答曰。<a id="a-1Z"></a>或说所依以显依。<a id="a-1a"></a>或说依以显所依。<a id="a-1b"></a>说所依以显依者。<a id="a-1c"></a>如此中说眼能识色。<a id="a-1d"></a>说依以显所依者。<a id="a-1e"></a>如说眼识所更所分别名见。<a id="a-1f"></a>复次以名义胜故。<a id="a-1g"></a>如伎人染衣书法。<a id="a-1h"></a>犹如伎师作伎时。<a id="a-1i"></a>非无伎子伎女及余侍从时会。<a id="a-1j"></a>然伎师于中胜故。<a id="a-1k"></a>但言伎师作乐。<a id="a-1l"></a>如以染染衣。<a id="a-1m"></a>非无人水器等。<a id="a-1n"></a>但染胜故言以染染衣。<a id="a-1o"></a>如以笔作字令字有差别。<a id="a-1p"></a>非无人工纸墨等。<a id="a-1q"></a>但笔于中胜故说笔作字令字差别。<a id="a-1r"></a>如是虽识能识色。<a id="a-1s"></a>以眼胜故说眼识色。<a id="a-1t"></a>复次眼是识色具故言眼识色。<a id="a-1u"></a>如说伴行于道。<a id="a-1v"></a>行者是足非伴。<a id="a-1w"></a>伴是道行之具。<a id="a-1x"></a>彼亦如是。<a id="a-1y"></a>虽识识色。<a id="a-1z"></a>眼是识色具。<a id="a-20"></a>故言眼识色。<a id="a-21"></a>有心意识。<a id="a-22"></a>问曰。<a id="a-23"></a>心意识。<a id="a-24"></a>有何差别。<a id="a-25"></a>答曰。<a id="a-26"></a>或有说者。<a id="a-27"></a>无有差别。<a id="a-28"></a>心即是意。<a id="a-29"></a>意即是识如是等。<a id="a-2A"></a>皆同一义。<a id="a-2B"></a>无有差别。<a id="a-2C"></a>如火名火亦名炎亦名炽亦名燋薪。<a id="a-2D"></a>如是等十名经说。<a id="a-2E"></a>帝释名因陀罗。<a id="a-2F"></a>亦名憍尸迦。<a id="a-2G"></a>亦名释迦。<a id="a-2H"></a>亦名千眼。<a id="a-2I"></a>一帝释有如是等十名。<a id="a-2J"></a>如阿毗昙说。<a id="a-2K"></a>受名为受。<a id="a-2L"></a>亦名别受。<a id="a-2M"></a>亦名等受。<a id="a-2N"></a>亦名觉受。<a id="a-2O"></a>一受有如是等五名。<a id="a-2P"></a>彼亦如是。<a id="a-2Q"></a>一心法有三种名。<a id="a-2R"></a>复有说差别者。<a id="a-2S"></a>名即差别。<a id="a-2T"></a>是名心。<a id="a-2U"></a>是名意。<a id="a-2V"></a>是名识。<a id="a-2W"></a>复次过去名意。<a id="a-2X"></a>未来名心。<a id="a-2Y"></a>现在名识。<a id="a-2Z"></a>复次说界时名心。<a id="a-2a"></a>说入时名意。<a id="a-2b"></a>说阴时名识。<a id="a-2c"></a>复次远行义。<a id="a-2d"></a>是心义。<a id="a-2e"></a>如偈说。</p>
  <p id="a2f">独行远逝　　不依于身　　能调是者</p>
  <p id="a2g">解脱畏怖</p>
  <p id="a2h">复次前导义是意义。<a id="a-2i"></a>如偈说。</p>
  <p id="a2j">意为前导　　意尊意驶　　意若念恶</p>
  <p id="a2k">即言即行　　罪恶报应　　如影随形</p>
  <p id="a2l">生相续义是识义。<a id="a-2m"></a>复次性义是心义。<a id="a-2n"></a>输门义是意义聚义是识义。<a id="a-2o"></a>复次种种杂色义是心义。<a id="a-2p"></a>如说比丘当知。<a id="a-2q"></a>畜生趣所以有种种杂色者。<a id="a-2r"></a>皆由心有种种故。<a id="a-2s"></a>有种种杂色。<a id="a-2t"></a>归属义是意义。<a id="a-2u"></a>如说比丘当知。<a id="a-2v"></a>此五根虽行种种境界。<a id="a-2w"></a>必持意分别。<a id="a-2x"></a>终归属意。<a id="a-2y"></a>分别物体相是识义。<a id="a-2z"></a>复次增积义是心义。<a id="a-30"></a>解了义是意义。<a id="a-31"></a>别识义是识义。<a id="a-32"></a>尊者婆奢说曰。<a id="a-33"></a>增积义断义是心义。<a id="a-34"></a>解了义知义是意义。<a id="a-35"></a>能识义别识义是识义。<a id="a-36"></a>增积是有漏。<a id="a-37"></a>断是无漏解了是有漏。<a id="a-38"></a>知是无漏。<a id="a-39"></a>能识是有漏。<a id="a-3A"></a>别识是无漏。<a id="a-3B"></a>心意识。<a id="a-3C"></a>是谓差别。<a id="a-3D"></a>若界有如是相者。<a id="a-3E"></a>此中略说。<a id="a-3F"></a>如眼识。<a id="a-3G"></a>耳识鼻识舌识身识说亦如是。<a id="a-3H"></a>云何意界。<a id="a-3I"></a>答曰。<a id="a-3J"></a>若意能识法。<a id="a-3K"></a>已识今识当识。<a id="a-3L"></a>及余彼分意。<a id="a-3M"></a>是名意界。<a id="a-3N"></a>已识是过去意界。<a id="a-3O"></a>今识是现在意界。<a id="a-3P"></a>当识是未来意界。<a id="a-3Q"></a>及余彼分意界者。<a id="a-3R"></a>未来必不生意界。<a id="a-3S"></a>无有过去现在彼分意界。<a id="a-3T"></a>如意界。<a id="a-3U"></a>意识界亦如是。<a id="a-3V"></a>问曰。<a id="a-3W"></a>何故不说五识界彼分。<a id="a-3X"></a>答曰。<a id="a-3Y"></a>应说而不说者。<a id="a-3Z"></a>当知此说有余。<a id="a-3a"></a>复次五识以生为差别。<a id="a-3b"></a>彼分是不生法。<a id="a-3c"></a>复次五识以所作为差别。<a id="a-3d"></a>彼分是无所作。<a id="a-3e"></a>复次若说意识界彼分。<a id="a-3f"></a>当知亦略说五识界彼分。<a id="a-3g"></a>云何法界。<a id="a-3h"></a>答曰。<a id="a-3i"></a>已为意所知。<a id="a-3j"></a>今为意所知。<a id="a-3k"></a>当为意所知。<a id="a-3l"></a>已为意所知是过去法。<a id="a-3m"></a>今为意所知是现在法。<a id="a-3n"></a>当为意所知是未来法。<a id="a-3o"></a>问曰。<a id="a-3p"></a>何故不说法界彼分耶。<a id="a-3q"></a>答曰。<a id="a-3r"></a>无有彼分法界。<a id="a-3s"></a>所以者何。<a id="a-3t"></a>无有如是法非意境界。<a id="a-3u"></a>若生一刹那意界。<a id="a-3v"></a>除其自体相应共生。<a id="a-3w"></a>余一切法尽缘。<a id="a-3x"></a>问曰。<a id="a-3y"></a>十色入亦是意界境界。<a id="a-3z"></a>何故说名彼分耶。<a id="a-40"></a>答曰。<a id="a-41"></a>不以意界故。<a id="a-42"></a>说自分彼分。<a id="a-43"></a>乃以眼于色有自分彼分。<a id="a-44"></a>色于眼有自分彼分。<a id="a-45"></a>乃至身触。<a id="a-46"></a>亦如是。<a id="a-47"></a>若以意界。<a id="a-48"></a>说自分彼分者。<a id="a-49"></a>则十二入。<a id="a-4A"></a>尽是自分。<a id="a-4B"></a>无有彼分。<a id="a-4C"></a>所以者何。<a id="a-4D"></a>尽是意境界故。<a id="a-4E"></a>以是事故。<a id="a-4F"></a>作如是说。<a id="a-4G"></a>颇有共生法。<a id="a-4H"></a>或是自分。<a id="a-4I"></a>或是彼分耶。<a id="a-4J"></a>答曰。<a id="a-4K"></a>有十色入是彼分。<a id="a-4L"></a>生老无常是自分。<a id="a-4M"></a>所以者何。<a id="a-4N"></a>生老无常是法界所摄故。<a id="a-4O"></a>法界中无有彼分。<a id="a-4P"></a>颇有相应共生法。<a id="a-4Q"></a>或是自分或是彼分耶。<a id="a-4R"></a>答曰。<a id="a-4S"></a>有未来必不生意界是彼分。<a id="a-4T"></a>彼相应共生回转是自分。<a id="a-4U"></a>所以者何。<a id="a-4V"></a>是法界摄故。<a id="a-4W"></a>法界中。<a id="a-4X"></a>无有彼分。</p>
  <p id="a4Y">问曰。<a id="a-4Z"></a>颇以一眼界微尘作所依。<a id="a-4a"></a>一色界微尘作境界。<a id="a-4b"></a>能生眼识耶。<a id="a-4c"></a>答曰。<a id="a-4d"></a>不生所以者何五识身依积聚缘积聚。<a id="a-4e"></a>依合聚缘合聚。<a id="a-4f"></a>眼识依自界缘自界他界。<a id="a-4g"></a>耳识亦尔。<a id="a-4h"></a>意识依自界他界。<a id="a-4i"></a>缘自界他界。<a id="a-4j"></a>余三识依自界缘自界。<a id="a-4k"></a>复次眼识。<a id="a-4l"></a>依自缘自缘他。<a id="a-4m"></a>耳识亦尔。<a id="a-4n"></a>意识依自依他。<a id="a-4o"></a>缘自缘他。<a id="a-4p"></a>余三识依自缘自。<a id="a-4q"></a>此中说自他者。<a id="a-4r"></a>即是界自他。<a id="a-4s"></a>复次眼识。<a id="a-4t"></a>依近缘近缘远。<a id="a-4u"></a>耳识亦尔。<a id="a-4v"></a>意识依近依远。<a id="a-4w"></a>缘近缘远。<a id="a-4x"></a>余三识依近缘近。<a id="a-4y"></a>所以者何。<a id="a-4z"></a>根与境界。<a id="a-50"></a>无间识乃得生。<a id="a-51"></a>余广说如杂揵度。</p>
  <p id="a52">问曰。<a id="a-53"></a>若彼系眼。<a id="a-54"></a>彼系色。<a id="a-55"></a>即生彼系识。<a id="a-56"></a>亦生余系识耶。<a id="a-57"></a>答曰。<a id="a-58"></a>或即生彼系识。<a id="a-59"></a>亦生余系识。<a id="a-5A"></a>即生彼系识者。<a id="a-5B"></a>生欲界。<a id="a-5C"></a>欲界眼。<a id="a-5D"></a>见欲界色。<a id="a-5E"></a>生欲界系识。<a id="a-5F"></a>生欲界。<a id="a-5G"></a>初禅眼见初禅色。<a id="a-5H"></a>生初禅眼识。<a id="a-5I"></a>生初禅初禅眼见初禅色。<a id="a-5J"></a>生初禅眼识。<a id="a-5K"></a>是名即生彼系识。<a id="a-5L"></a>生余系识者。<a id="a-5M"></a>生欲界。<a id="a-5N"></a>以初禅眼见欲界色。<a id="a-5O"></a>生初禅识。<a id="a-5P"></a>生欲界。<a id="a-5Q"></a>以第二禅眼。<a id="a-5R"></a>见欲界色。<a id="a-5S"></a>生初禅识。<a id="a-5T"></a>以第二禅眼。<a id="a-5U"></a>见初禅色。<a id="a-5V"></a>生初禅识。<a id="a-5W"></a>以第二禅眼。<a id="a-5X"></a>见第二禅色。<a id="a-5Y"></a>生初禅识。<a id="a-5Z"></a>以第三禅眼。<a id="a-5a"></a>见欲界色。<a id="a-5b"></a>生初禅识。<a id="a-5c"></a>以第三禅眼。<a id="a-5d"></a>见初禅色。<a id="a-5e"></a>生初禅识。<a id="a-5f"></a>以第三禅眼。<a id="a-5g"></a>见第二禅色。<a id="a-5h"></a>生初禅识。<a id="a-5i"></a>以第三禅眼。<a id="a-5j"></a>见第三禅色。<a id="a-5k"></a>生初禅识。<a id="a-5l"></a>以第四禅眼。<a id="a-5m"></a>见欲界色。<a id="a-5n"></a>生初禅识。<a id="a-5o"></a>以第四禅眼。<a id="a-5p"></a>见初禅色。<a id="a-5q"></a>生初禅识。<a id="a-5r"></a>以第四禅眼。<a id="a-5s"></a>见第二禅第三禅第四禅色。<a id="a-5t"></a>生初禅识亦如是。<a id="a-5u"></a>是则说生欲界者生初禅。<a id="a-5v"></a>以初禅眼。<a id="a-5w"></a>见欲界色。<a id="a-5x"></a>生初禅识。<a id="a-5y"></a>余应随相广说。<a id="a-5z"></a>如生欲界者。<a id="a-60"></a>生第二禅第三禅第四禅。<a id="a-61"></a>广说亦如是。<a id="a-62"></a>问曰。<a id="a-63"></a>彼系身。<a id="a-64"></a>彼系眼。<a id="a-65"></a>彼系色。<a id="a-66"></a>即生彼系识。<a id="a-67"></a>亦生余系识耶。<a id="a-68"></a>答曰。<a id="a-69"></a>即生彼系识。<a id="a-6A"></a>亦生余系识。<a id="a-6B"></a>即生彼系识者。<a id="a-6C"></a>生欲界。<a id="a-6D"></a>以欲界身欲界眼。<a id="a-6E"></a>见欲界色。<a id="a-6F"></a>生欲界识。<a id="a-6G"></a>生初禅。<a id="a-6H"></a>以初禅身初禅眼。<a id="a-6I"></a>见初禅色。<a id="a-6J"></a>生初禅识。<a id="a-6K"></a>是则说即生彼系识。<a id="a-6L"></a>生余系识者。<a id="a-6M"></a>生欲界。<a id="a-6N"></a>以欲界身初禅眼。<a id="a-6O"></a>见初禅色。<a id="a-6P"></a>生初禅识。<a id="a-6Q"></a>以欲界身初禅眼。<a id="a-6R"></a>见初禅色。<a id="a-6S"></a>生初禅识。<a id="a-6T"></a>以欲界身以第二禅眼。<a id="a-6U"></a>见欲界色。<a id="a-6V"></a>生初禅识。<a id="a-6W"></a>以欲界身第二禅眼。<a id="a-6X"></a>见初禅色。<a id="a-6Y"></a>生初禅识。<a id="a-6Z"></a>以欲界身第二禅眼。<a id="a-6a"></a>见第二禅色。<a id="a-6b"></a>生初禅识。<a id="a-6c"></a>以欲界身第三禅眼。<a id="a-6d"></a>见欲界色。<a id="a-6e"></a>生初禅识。<a id="a-6f"></a>以欲界身第三禅眼见初禅色生。<a id="a-6g"></a>初禅识。<a id="a-6h"></a>以欲界身。<a id="a-6i"></a>第三禅眼见第二禅色。<a id="a-6j"></a>生初禅识。<a id="a-6k"></a>以欲界身。<a id="a-6l"></a>第三禅眼。<a id="a-6m"></a>见第三禅色生初禅识。<a id="a-6n"></a>以欲界身第四禅眼。<a id="a-6o"></a>见欲界色。<a id="a-6p"></a>生初禅识。<a id="a-6q"></a>以欲界身第四禅眼。<a id="a-6r"></a>见初禅色。<a id="a-6s"></a>生初禅识。<a id="a-6t"></a>见第二禅。<a id="a-6u"></a>乃至见第四禅色。<a id="a-6v"></a>说亦如是。<a id="a-6w"></a>是则说生欲界者。<a id="a-6x"></a>生初禅。<a id="a-6y"></a>以初禅身初禅眼。<a id="a-6z"></a>见欲界色。<a id="a-70"></a>生初禅识。<a id="a-71"></a>以初禅身第二禅眼。<a id="a-72"></a>见欲界色。<a id="a-73"></a>见初禅色。<a id="a-74"></a>见第二禅色。<a id="a-75"></a>说亦如是。<a id="a-76"></a>以初禅身第三禅眼。<a id="a-77"></a>见欲界色。<a id="a-78"></a>初禅色第二禅色第三禅色。<a id="a-79"></a>说亦如是。<a id="a-7A"></a>以初禅身第四禅眼。<a id="a-7B"></a>见欲界色。<a id="a-7C"></a>初禅色第二禅色第三禅色第四禅色。<a id="a-7D"></a>说亦如是。<a id="a-7E"></a>如生初禅。<a id="a-7F"></a>生第二第三。<a id="a-7G"></a>第四禅亦应随相。<a id="a-7H"></a>说以是事故。<a id="a-7I"></a>作如是说。<a id="a-7J"></a>颇有余系身余系眼余系色。<a id="a-7K"></a>生余系识耶。<a id="a-7L"></a>答曰有。<a id="a-7M"></a>生欲界以欲界身第三禅眼。<a id="a-7N"></a>见第二禅色生初禅识。<a id="a-7O"></a>以第四禅眼。<a id="a-7P"></a>见第二禅色。<a id="a-7Q"></a>以第四禅眼。<a id="a-7R"></a>见第三禅色。<a id="a-7S"></a>说亦如是。<a id="a-7T"></a>生第二禅。<a id="a-7U"></a>以第二禅身第三禅眼。<a id="a-7V"></a>见欲界色。<a id="a-7W"></a>生初禅识亦尔。<a id="a-7X"></a>以第二禅身。<a id="a-7Y"></a>以第四禅眼。<a id="a-7Z"></a>见欲界色。<a id="a-7a"></a>生初禅识亦尔。<a id="a-7b"></a>以第二禅身第四禅眼。<a id="a-7c"></a>见第三禅色。<a id="a-7d"></a>生初禅识亦尔。<a id="a-7e"></a>生第三禅。<a id="a-7f"></a>以第三禅身第四禅眼。<a id="a-7g"></a>见欲界色。<a id="a-7h"></a>生初禅识亦尔。<a id="a-7i"></a>以第三禅身第四禅眼。<a id="a-7j"></a>见第二禅色。<a id="a-7k"></a>生初禅识亦尔。<a id="a-7l"></a>如眼界色界眼识界。<a id="a-7m"></a>耳界声界耳识界。<a id="a-7n"></a>说亦如是。<a id="a-7o"></a>问曰。<a id="a-7p"></a>若彼系鼻。<a id="a-7q"></a>彼系香。<a id="a-7r"></a>即生彼系识。<a id="a-7s"></a>亦生余系识耶。<a id="a-7t"></a>答曰。<a id="a-7u"></a>即生彼系识。<a id="a-7v"></a>不生余系识。<a id="a-7w"></a>欲界系鼻欲界香。<a id="a-7x"></a>即生欲界系识。<a id="a-7y"></a>如鼻界。<a id="a-7z"></a>香界鼻识界。<a id="a-80"></a>舌界味界舌识界。<a id="a-81"></a>说亦如是。<a id="a-82"></a>问曰。<a id="a-83"></a>若彼系身。<a id="a-84"></a>彼系触。<a id="a-85"></a>即生彼系识。<a id="a-86"></a>亦生余系识耶。<a id="a-87"></a>答曰。<a id="a-88"></a>或生彼系识。<a id="a-89"></a>亦生余系识。<a id="a-8A"></a>生彼系识者。<a id="a-8B"></a>生欲界。<a id="a-8C"></a>以欲界身欲界触。<a id="a-8D"></a>生欲界识。<a id="a-8E"></a>生初禅。<a id="a-8F"></a>以初禅身初禅触。<a id="a-8G"></a>生初禅识。<a id="a-8H"></a>是则说生彼系识。<a id="a-8I"></a>生余系识者。<a id="a-8J"></a>生第二禅。<a id="a-8K"></a>以第二禅身第二禅触。<a id="a-8L"></a>生初禅识。<a id="a-8M"></a>生第三第四禅亦如是。<a id="a-8N"></a>所以者何。<a id="a-8O"></a>即彼身触。<a id="a-8P"></a>非余身触。<a id="a-8Q"></a>问曰。<a id="a-8R"></a>若彼系意。<a id="a-8S"></a>彼系法。<a id="a-8T"></a>即生彼系识。<a id="a-8U"></a>亦生余系识耶。<a id="a-8V"></a>答曰。<a id="a-8W"></a>或生彼系识。<a id="a-8X"></a>或生余系识。<a id="a-8Y"></a>生彼系识者。<a id="a-8Z"></a>生欲界。<a id="a-8a"></a>以欲界意。<a id="a-8b"></a>知欲界法。<a id="a-8c"></a>生欲界意识。<a id="a-8d"></a>乃至生非想非非想处。<a id="a-8e"></a>以非想非非想处意。<a id="a-8f"></a>知非想非非想处法。<a id="a-8g"></a>生非想非非想处识。<a id="a-8h"></a>是则说即生彼处系识。<a id="a-8i"></a>生余系识者。<a id="a-8j"></a>或有说。<a id="a-8k"></a>欲界善心次第生未至依。<a id="a-8l"></a>未至依次第生欲界善心。<a id="a-8m"></a>复有说者。<a id="a-8n"></a>欲界善心次第生未至依。<a id="a-8o"></a>亦生初禅未至依。<a id="a-8p"></a>初禅次第生欲界善心。</p>
  <p id="a8q">复有说者。<a id="a-8r"></a>欲界善心次第生未至依。<a id="a-8s"></a>初禅中间禅。<a id="a-8t"></a>彼三地次第生欲界善心。<a id="a-8u"></a>尊者瞿沙。<a id="a-8v"></a>作如是说。<a id="a-8w"></a>欲界善心次第生未至依。<a id="a-8x"></a>初禅中间禅第二禅。<a id="a-8y"></a>彼四地次第生欲界善心。<a id="a-8z"></a>如行者入超越定。<a id="a-90"></a>从初禅超二禅及眷属。<a id="a-91"></a>起第三禅现在前。<a id="a-92"></a>此亦如是。<a id="a-93"></a>评曰。<a id="a-94"></a>应作是说。<a id="a-95"></a>欲界善心次第生未至依。<a id="a-96"></a>初禅彼二地次第生欲界善心。<a id="a-97"></a>欲界善心次第生未至依。<a id="a-98"></a>初禅者。<a id="a-99"></a>欲界意次第生初禅意识法。<a id="a-9A"></a>或三界系。<a id="a-9B"></a>或不系。<a id="a-9C"></a>彼二地意次第生欲界善心。<a id="a-9D"></a>初禅意生欲界意识法。<a id="a-9E"></a>或三界系。<a id="a-9F"></a>或不系。<a id="a-9G"></a>初禅次第生第二禅。<a id="a-9H"></a>是顺次定。<a id="a-9I"></a>初禅意生第二禅意识法。<a id="a-9J"></a>或三界系。<a id="a-9K"></a>或不系。<a id="a-9L"></a>第二禅次第生初禅。<a id="a-9M"></a>是逆次定。<a id="a-9N"></a>第二禅意。<a id="a-9O"></a>生初禅意识法或三界系。<a id="a-9P"></a>或不系。<a id="a-9Q"></a>乃至第三禅次第生第四禅。<a id="a-9R"></a>是顺次定。<a id="a-9S"></a>第三禅意。<a id="a-9T"></a>生第四禅意识法。<a id="a-9U"></a>或三界系或不系。<a id="a-9V"></a>第四禅次第生第三禅是逆次定。<a id="a-9W"></a>第四禅意。<a id="a-9X"></a>生第三禅意识法。<a id="a-9Y"></a>或三界系或不系。<a id="a-9Z"></a>第四禅次第生空处。<a id="a-9a"></a>是顺次定。<a id="a-9b"></a>第四禅意。<a id="a-9c"></a>生空处意识法。<a id="a-9d"></a>或无色界系或不系。<a id="a-9e"></a>空处次第生第四禅。<a id="a-9f"></a>是逆次定。<a id="a-9g"></a>空处意。<a id="a-9h"></a>生第四禅意识法。<a id="a-9i"></a>或三界系或不系。<a id="a-9j"></a>空处次第生识处。<a id="a-9k"></a>是顺次定。<a id="a-9l"></a>空处意。<a id="a-9m"></a>生识处意识法。<a id="a-9n"></a>或识处系。<a id="a-9o"></a>或无所有处系。<a id="a-9p"></a>或非想非非想处系。<a id="a-9q"></a>或不系。<a id="a-9r"></a>识处次第生空处。<a id="a-9s"></a>是逆次定。<a id="a-9t"></a>识处意。<a id="a-9u"></a>生空处。<a id="a-9v"></a>意识法。<a id="a-9w"></a>或无色界系或不系。<a id="a-9x"></a>乃至无所有处次第生非想非非想处。<a id="a-9y"></a>是顺次定。<a id="a-9z"></a>无所有处意。<a id="a-A0"></a>生非想非非想处意识法。<a id="a-A1"></a>或非想非非想处系或不系。<a id="a-A2"></a>非想非非想处次第生无所有处。<a id="a-A3"></a>是逆次定。<a id="a-A4"></a>非想非非想处意。<a id="a-A5"></a>生无所有处意识法。<a id="a-A6"></a>或无所有处系。<a id="a-A7"></a>或非想非非想处系或不系。<a id="a-A8"></a>初禅次第生第三禅。<a id="a-A9"></a>是顺超定。<a id="a-AA"></a>初禅意。<a id="a-AB"></a>生第三禅意识法。<a id="a-AC"></a>或三界系或不系。<a id="a-AD"></a>第三禅次第生初禅。<a id="a-AE"></a>是逆超定。<a id="a-AF"></a>第三禅意。<a id="a-AG"></a>生初禅意识法。<a id="a-AH"></a>或三界系或不系。<a id="a-AI"></a>如是乃至识处次第生非想非非想处。<a id="a-AJ"></a>是顺超定。<a id="a-AK"></a>识处意。<a id="a-AL"></a>生非想非非想处意识法。<a id="a-AM"></a>或非想非非想处系。<a id="a-AN"></a>或不系。<a id="a-AO"></a>非想非非想处次第生识处。<a id="a-AP"></a>是逆超定。<a id="a-AQ"></a>非想非非想处意。<a id="a-AR"></a>生识处意识法。<a id="a-AS"></a>或识处无所有处非想非非想处系或不系。<a id="a-AT"></a>如是等则说定。<a id="a-AU"></a>复有余定亦可尔。<a id="a-AV"></a>欲界有四种变化心。<a id="a-AW"></a>欲界有初禅果变化心。<a id="a-AX"></a>欲界有第二第三第四禅果变化心。<a id="a-AY"></a>此变化心次第生净禅。<a id="a-AZ"></a>净禅次第生变化心。<a id="a-Aa"></a>净初禅次第生欲界初禅果变化心。<a id="a-Ab"></a>初禅意。<a id="a-Ac"></a>生欲界意识法。<a id="a-Ad"></a>是变化。<a id="a-Ae"></a>或四入。<a id="a-Af"></a>或二入。<a id="a-Ag"></a>欲界初禅果变化心次第生净初禅。<a id="a-Ah"></a>欲界意。<a id="a-Ai"></a>生初禅意识法。<a id="a-Aj"></a>或三界系或不系。<a id="a-Ak"></a>乃至净第四禅次第生欲界第四禅果变化心。<a id="a-Al"></a>第四禅意。<a id="a-Am"></a>生欲界意识法。<a id="a-An"></a>是变化。<a id="a-Ao"></a>若四入。<a id="a-Ap"></a>若二入。<a id="a-Aq"></a>欲界第四禅果变化心次第生净第四禅。<a id="a-Ar"></a>欲界意生第四禅意识法。<a id="a-As"></a>或三界系或不系。<a id="a-At"></a>如是则说定。<a id="a-Au"></a>生时亦可尔。<a id="a-Av"></a>欲界命终生初禅。<a id="a-Aw"></a>欲界意生初禅意识法。<a id="a-Ax"></a>或八地系或不系。<a id="a-Ay"></a>初禅命终生欲界。<a id="a-Az"></a>初禅意生欲界意识法。<a id="a-B0"></a>或三界系或不系。<a id="a-B1"></a>欲界命终。<a id="a-B2"></a>乃至生非想非非想处欲界意。<a id="a-B3"></a>生非想非非想处意识法。<a id="a-B4"></a>或非想非非想处系或不系。<a id="a-B5"></a>非想非非想处命终。<a id="a-B6"></a>生欲界。<a id="a-B7"></a>非想非非想处意。<a id="a-B8"></a>生欲界意识法。<a id="a-B9"></a>或三界系或不系。<a id="a-BA"></a>乃至无所有处命终。<a id="a-BB"></a>生非想非非想处。<a id="a-BC"></a>无所有处意。<a id="a-BD"></a>生非想非非想处意识法。<a id="a-BE"></a>或非想非非想处系或不系。<a id="a-BF"></a>非想非非想处命终。<a id="a-BG"></a>生无所有处。<a id="a-BH"></a>非想非非想处意。<a id="a-BI"></a>生无所有处意识法。<a id="a-BJ"></a>或无所有处系。<a id="a-BK"></a>或非想非非想处系或不系。<a id="a-BL"></a>是则说生时。</p>
  <p id="aBM">若成就眼界。<a id="a-BN"></a>亦成就色界耶。<a id="a-BO"></a>答曰。<a id="a-BP"></a>成就眼界。<a id="a-BQ"></a>亦成就色界。<a id="a-BR"></a>颇成就色界。<a id="a-BS"></a>非成就眼界耶。<a id="a-BT"></a>答曰有。<a id="a-BU"></a>生欲界。<a id="a-BV"></a>若不得。<a id="a-BW"></a>设得便失。<a id="a-BX"></a>广说如根揵度。<a id="a-BY"></a>若成就眼界。<a id="a-BZ"></a>亦成就眼识界耶。<a id="a-Ba"></a>答曰。<a id="a-Bb"></a>或成就眼界。<a id="a-Bc"></a>不成就眼识界。<a id="a-Bd"></a>乃至广作四句。<a id="a-Be"></a>成就眼界。<a id="a-Bf"></a>不成就眼识界者。<a id="a-Bg"></a>生第二第三第四禅。<a id="a-Bh"></a>眼识不现在前。<a id="a-Bi"></a>成就眼识界。<a id="a-Bj"></a>不成就眼界者。<a id="a-Bk"></a>生欲界。<a id="a-Bl"></a>不得眼界。<a id="a-Bm"></a>设得便失。<a id="a-Bn"></a>成就眼界。<a id="a-Bo"></a>亦成就眼识界者。<a id="a-Bp"></a>生欲界得眼界不失。<a id="a-Bq"></a>若生初禅。<a id="a-Br"></a>若生第二第三第四禅。<a id="a-Bs"></a>眼识界现在前。<a id="a-Bt"></a>不成就眼界。<a id="a-Bu"></a>亦不成就眼识界者。<a id="a-Bv"></a>生无色界。<a id="a-Bw"></a>若成就色界。<a id="a-Bx"></a>亦成就眼识界耶。<a id="a-By"></a>答曰。<a id="a-Bz"></a>若成就眼识界。<a id="a-C0"></a>亦成就色界。<a id="a-C1"></a>颇成就色界。<a id="a-C2"></a>不成就眼识界耶。<a id="a-C3"></a>答曰有。<a id="a-C4"></a>生第二第三第四禅。<a id="a-C5"></a>眼识不现在前。<a id="a-C6"></a>若不成就眼界。<a id="a-C7"></a>亦不成就色界耶。<a id="a-C8"></a>答曰。<a id="a-C9"></a>若不成就色界。<a id="a-CA"></a>亦不成就眼界。<a id="a-CB"></a>颇不成就眼界。<a id="a-CC"></a>非不成就色界耶。<a id="a-CD"></a>答曰有。<a id="a-CE"></a>生欲界。<a id="a-CF"></a>不得眼界。<a id="a-CG"></a>设得便失。<a id="a-CH"></a>若不成就眼界。<a id="a-CI"></a>亦不成就眼识界耶。<a id="a-CJ"></a>答曰。<a id="a-CK"></a>若不成就眼界。<a id="a-CL"></a>非不成就眼识界。<a id="a-CM"></a>乃至广作四句。<a id="a-CN"></a>不成就眼界非不成就眼识界者。<a id="a-CO"></a>生欲界不得眼界。<a id="a-CP"></a>设得便失。<a id="a-CQ"></a>不成就眼识界非不成就眼界者。<a id="a-CR"></a>生第二第三第四禅。<a id="a-CS"></a>眼识不现在前。<a id="a-CT"></a>俱不成就者。<a id="a-CU"></a>生无色界。<a id="a-CV"></a>俱非不成就者。<a id="a-CW"></a>生欲界。<a id="a-CX"></a>得眼界不失。<a id="a-CY"></a>若生初禅第二第三第四禅。<a id="a-CZ"></a>眼识现在前。<a id="a-Ca"></a>若不成就色界。<a id="a-Cb"></a>亦不成就眼识界耶。<a id="a-Cc"></a>答曰。<a id="a-Cd"></a>若不成就色界。<a id="a-Ce"></a>亦不成就眼识界。<a id="a-Cf"></a>颇不成就眼识界。<a id="a-Cg"></a>非不成就色界耶。<a id="a-Ch"></a>答曰有。<a id="a-Ci"></a>生第二第三第四禅。<a id="a-Cj"></a>眼识不现在前。<a id="a-Ck"></a>若成就眼界得。<a id="a-Cl"></a>不成就色界亦尔耶。<a id="a-Cm"></a>答曰。<a id="a-Cn"></a>或成就眼界得。<a id="a-Co"></a>不成就非色界。<a id="a-Cp"></a>乃至广作四句。<a id="a-Cq"></a>成就眼界。<a id="a-Cr"></a>得不成就非色界者。<a id="a-Cs"></a>生欲界。<a id="a-Ct"></a>失眼界。<a id="a-Cu"></a>成就色界得不成就非眼界者。<a id="a-Cv"></a>生欲界无眼界。<a id="a-Cw"></a>命终生无色界。<a id="a-Cx"></a>俱成就得不成就者。<a id="a-Cy"></a>生欲界。<a id="a-Cz"></a>有眼界。<a id="a-D0"></a>命终生无色界。<a id="a-D1"></a>若色界命终。<a id="a-D2"></a>生无色界。<a id="a-D3"></a>俱不成就不得不成就者。<a id="a-D4"></a>除上尔所事。<a id="a-D5"></a>若成就眼界得。<a id="a-D6"></a>不成就眼识界亦尔耶。<a id="a-D7"></a>乃至广作四句。<a id="a-D8"></a>成就眼界得不成就非眼识界者。<a id="a-D9"></a>若欲界失眼界。<a id="a-DA"></a>第二第三第四禅命终。<a id="a-DB"></a>生无色界。<a id="a-DC"></a>成就眼识界得不成就非眼界者。<a id="a-DD"></a>欲界无眼界。<a id="a-DE"></a>命终生无色界。<a id="a-DF"></a>若第二第三第四禅眼识现在前而灭者。<a id="a-DG"></a>俱成就得不成就者欲界有眼界。<a id="a-DH"></a>命终生无色界。<a id="a-DI"></a>若初禅命终。<a id="a-DJ"></a>生无色界。<a id="a-DK"></a>俱不成就不得不成就者。<a id="a-DL"></a>除上尔所事。<a id="a-DM"></a>若成就色界得。<a id="a-DN"></a>不成就眼识界亦尔耶。<a id="a-DO"></a>乃至广作四句。<a id="a-DP"></a>成就色界得不成就非眼识界者。<a id="a-DQ"></a>第二第三第四禅命终。<a id="a-DR"></a>生无色界。<a id="a-DS"></a>成就眼识界得不成就非色界者。<a id="a-DT"></a>第二第三第四禅眼识现在前灭者。<a id="a-DU"></a>俱成就得不成就者。<a id="a-DV"></a>欲界初禅命终。<a id="a-DW"></a>生无色界。<a id="a-DX"></a>俱不成就不得不成就者。<a id="a-DY"></a>除上尔所事。<a id="a-DZ"></a>若不成就眼界得。<a id="a-Da"></a>成就色界亦尔耶。<a id="a-Db"></a>答曰有。<a id="a-Dc"></a>若不成就色界得。<a id="a-Dd"></a>成就眼界亦尔。<a id="a-De"></a>颇不成就眼界得。<a id="a-Df"></a>成就非色界耶。<a id="a-Dg"></a>答曰有。<a id="a-Dh"></a>生欲界次第得眼界。<a id="a-Di"></a>若不成就眼界得。<a id="a-Dj"></a>成就眼识界亦尔耶。<a id="a-Dk"></a>乃至广作四句。<a id="a-Dl"></a>不成就眼界得成就非眼识界者。<a id="a-Dm"></a>无色界命终。<a id="a-Dn"></a>生第二第三第四禅。<a id="a-Do"></a>生欲界次第得眼界。<a id="a-Dp"></a>不成就眼识界得成就非眼界者。<a id="a-Dq"></a>生第二第三第四禅眼识现在前。<a id="a-Dr"></a>俱不成就得成就者。<a id="a-Ds"></a>无色界命终。<a id="a-Dt"></a>生欲界初禅。<a id="a-Du"></a>非俱不成就得成就者。<a id="a-Dv"></a>除上尔所事。<a id="a-Dw"></a>若不成就色界得。<a id="a-Dx"></a>成就眼识界亦尔耶。<a id="a-Dy"></a>乃至广作四句。<a id="a-Dz"></a>不成就色界得成就非眼识界者。<a id="a-E0"></a>无色界命终。<a id="a-E1"></a>生第二第三第四禅。<a id="a-E2"></a>不成就眼识界得成就非色界者。<a id="a-E3"></a>生第二第三第四禅。<a id="a-E4"></a>眼识现在前。<a id="a-E5"></a>俱不成就得成就者。<a id="a-E6"></a>无色界命终。<a id="a-E7"></a>生欲界初禅。<a id="a-E8"></a>非俱不成就得成就者。<a id="a-E9"></a>除上尔所事。<a id="a-EA"></a>如说眼界色界眼识界。<a id="a-EB"></a>乃至意界法界意识界亦应随相说。<a id="a-EC"></a>是则说相似者。<a id="a-ED"></a>如眼色眼识界。<a id="a-EE"></a>于余不相似作五三句。<a id="a-EF"></a>耳声耳识界作四二句。<a id="a-EG"></a>鼻香鼻识界作三三句。<a id="a-EH"></a>舌味舌识界作二三句。<a id="a-EI"></a>身触身识界作一三句也。</p>
 </body>
</html>