<!doctype html>
<html id="z3IBVnt15X" data-ver="1093">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第七十四</h1>
  <h2 id="a2">智犍度八道品第一之四</h2>
  <p id="a3">已各各别说助道法所以。<a id="a-4"></a>今当求其次第。<a id="a-5"></a>何故先说四念处。<a id="a-6"></a>乃至后说八道支耶。<a id="a-7"></a>答曰。<a id="a-8"></a>随顺言说次第法故。<a id="a-9"></a>复次佛说则随顺。<a id="a-A"></a>问者则易受。<a id="a-B"></a>复次四念处如眼见。<a id="a-C"></a>余助道法如盲。<a id="a-D"></a>不令堕不如法处。<a id="a-E"></a>如众多盲人。<a id="a-F"></a>有目将导。<a id="a-G"></a>不令堕非道中。<a id="a-H"></a>彼亦如是。<a id="a-I"></a>复以念处能了了分别总相别相法。<a id="a-J"></a>坏物体愚。<a id="a-K"></a>坏缘中愚。<a id="a-L"></a>取法实相。<a id="a-M"></a>不令增减。<a id="a-N"></a>复次念处从初觉地。<a id="a-O"></a>乃至尽智无生智。<a id="a-P"></a>势用常胜正断。<a id="a-Q"></a>从暖法以上。<a id="a-R"></a>势用常胜如意足。<a id="a-S"></a>从顶法以上。<a id="a-T"></a>势用常胜五根。<a id="a-U"></a>从忍法以上。<a id="a-V"></a>势用常胜五力。<a id="a-W"></a>从世第一法以上。<a id="a-X"></a>势用常胜。<a id="a-Y"></a>道支于见道中胜。<a id="a-Z"></a>觉支于修道中胜。<a id="a-a"></a>问曰。<a id="a-b"></a>何故见道中道支胜修道中觉支胜耶。<a id="a-c"></a>答曰。<a id="a-d"></a>去义是道义。<a id="a-e"></a>见道中去极速疾故。<a id="a-f"></a>觉是觉支义。<a id="a-g"></a>修道中有九种觉数数觉故。<a id="a-h"></a>问曰。<a id="a-i"></a>若见道中是道支修道中是觉支者。<a id="a-j"></a>世尊何故先说觉支。<a id="a-k"></a>后说道支耶。<a id="a-l"></a>答曰。<a id="a-m"></a>随顺言说次第法故。<a id="a-n"></a>复次佛说则随顺。<a id="a-o"></a>问者则易受。<a id="a-p"></a>复次欲渐次增一支故。<a id="a-q"></a>先说四法次说五七八法。<a id="a-r"></a>复次欲渐出要法渐次增益故。</p>
  <p id="as">已总说助道法次第。<a id="a-t"></a>今当一一别说觉支道支次第。<a id="a-u"></a>何故先说念觉支。<a id="a-v"></a>后乃至舍觉支耶。<a id="a-w"></a>答曰。<a id="a-x"></a>随顺言说次第法故。<a id="a-y"></a>复次佛说则随顺问者则易受。<a id="a-z"></a>尊者瞿沙说曰。<a id="a-10"></a>已见谛人。<a id="a-11"></a>以忆念先所得法力。<a id="a-12"></a>能满足修觉支。<a id="a-13"></a>是故佛先说念觉支。<a id="a-14"></a>如经说。<a id="a-15"></a>行人正观此法念现在前。<a id="a-16"></a>不生愚惑。<a id="a-17"></a>能满足修念觉支。<a id="a-18"></a>以念力故。<a id="a-19"></a>于法能分别选择筹量。<a id="a-1A"></a>能满足修择法觉支。<a id="a-1B"></a>以于法能选择分别筹量故。<a id="a-1C"></a>便行精进。<a id="a-1D"></a>能满足修精进觉支。<a id="a-1E"></a>已行精进故。<a id="a-1F"></a>便生不杂味喜。<a id="a-1G"></a>能满足修喜觉支。<a id="a-1H"></a>以喜故身心猗乐。<a id="a-1I"></a>能满足修猗觉支。<a id="a-1J"></a>以定猗乐故心定。<a id="a-1K"></a>能满足修定觉支。<a id="a-1L"></a>以心定故。<a id="a-1M"></a>离贪忧住舍故。<a id="a-1N"></a>能满足修舍觉支。<a id="a-1O"></a>问曰。<a id="a-1P"></a>何故世尊道支中。<a id="a-1Q"></a>先说正见。<a id="a-1R"></a>后乃至正定耶。<a id="a-1S"></a>答曰。<a id="a-1T"></a>随顺言说次第法故。<a id="a-1U"></a>复次佛说则随顺问者则易受。<a id="a-1V"></a>尊者瞿沙说曰。<a id="a-1W"></a>已见谛者以正见故。<a id="a-1X"></a>能修道支如说。<a id="a-1Y"></a>以正见故。<a id="a-1Z"></a>能修道支。<a id="a-1a"></a>如说。<a id="a-1b"></a>以正见故。<a id="a-1c"></a>能生正觉正语正业正命正方便正念正定。</p>
  <p id="a1d">已说觉支道支次第。<a id="a-1e"></a>今当说地。<a id="a-1f"></a>何等地有几助道法。<a id="a-1g"></a>答曰。<a id="a-1h"></a>未至禅有三十六除喜。<a id="a-1i"></a>初禅有三十七。<a id="a-1j"></a>中间禅有三十五除喜正觉。<a id="a-1k"></a>第二禅有三十六除正觉。<a id="a-1l"></a>第三第四禅有三十五除喜正觉。<a id="a-1m"></a>无色中有三十二。<a id="a-1n"></a>除喜正觉正语正业正命。</p>
  <p id="a1o">已说地。<a id="a-1p"></a>今当说现在前时。<a id="a-1q"></a>何地几助道法一时现在前耶。<a id="a-1r"></a>答曰。<a id="a-1s"></a>依未至禅。<a id="a-1t"></a>有三十六一时现在前。<a id="a-1u"></a>则有三十三。<a id="a-1v"></a>除三念处。<a id="a-1w"></a>所以者何。<a id="a-1x"></a>以所缘各异故。<a id="a-1y"></a>尚不能起二何况多。<a id="a-1z"></a>初禅有三十七。<a id="a-20"></a>则有三十四一时现在前。<a id="a-21"></a>亦除三念处。<a id="a-22"></a>禅中间有三十五。<a id="a-23"></a>则有三十二。<a id="a-24"></a>一时现在前。<a id="a-25"></a>亦除三念处。<a id="a-26"></a>如中间禅第三第四禅亦如是。<a id="a-27"></a>第二禅有三十六。<a id="a-28"></a>则有三十三一时现在前。<a id="a-29"></a>亦除三念处。<a id="a-2A"></a>无色中三十二。<a id="a-2B"></a>则有二十九现在前。<a id="a-2C"></a>亦除三念处。</p>
  <p id="a2D">已说现在前。<a id="a-2E"></a>今当说同异相。<a id="a-2F"></a>若是觉支。<a id="a-2G"></a>亦是道支耶。<a id="a-2H"></a>答曰。<a id="a-2I"></a>或是觉支非道支。<a id="a-2J"></a>乃至广作四句。<a id="a-2K"></a>是觉支非道支者。<a id="a-2L"></a>喜猗舍觉支是也。<a id="a-2M"></a>是道支非觉支者。<a id="a-2N"></a>正觉正语正业正命是也。<a id="a-2O"></a>是觉支亦是道支者。<a id="a-2P"></a>除信诸余助道法是也。<a id="a-2Q"></a>非觉支道支者信是也。<a id="a-2R"></a>问曰。<a id="a-2S"></a>何故喜立觉支耶。<a id="a-2T"></a>答曰。<a id="a-2U"></a>觉义是觉支义。<a id="a-2V"></a>喜随顺觉支。<a id="a-2W"></a>问曰。<a id="a-2X"></a>云何喜随顺觉支耶。<a id="a-2Y"></a>答曰。<a id="a-2Z"></a>若如实数数觉境界则生喜。<a id="a-2a"></a>若数数生喜。<a id="a-2b"></a>则如实觉境界。<a id="a-2c"></a>如人掘地得宝。<a id="a-2d"></a>得宝故更掘。<a id="a-2e"></a>更掘故复得。<a id="a-2f"></a>彼亦如是。<a id="a-2g"></a>问曰。<a id="a-2h"></a>何故喜不立道支耶。<a id="a-2i"></a>答曰。<a id="a-2j"></a>去义是道支义。<a id="a-2k"></a>喜不随顺去。<a id="a-2l"></a>问曰。<a id="a-2m"></a>何故喜不随顺去耶。<a id="a-2n"></a>答曰。<a id="a-2o"></a>若数数喜。<a id="a-2p"></a>则住不去。<a id="a-2q"></a>如人在道行。<a id="a-2r"></a>若数数止息。<a id="a-2s"></a>便欲住不去。<a id="a-2t"></a>彼亦如是。<a id="a-2u"></a>问曰。<a id="a-2v"></a>何故猗舍立觉支耶。<a id="a-2w"></a>答曰。<a id="a-2x"></a>觉义是觉支义。<a id="a-2y"></a>猗舍随顺觉支。<a id="a-2z"></a>问曰。<a id="a-30"></a>云何猗舍随顺觉支耶。<a id="a-31"></a>答曰。<a id="a-32"></a>若于一切事得猗舍。<a id="a-33"></a>则能如实觉境界。<a id="a-34"></a>问曰。<a id="a-35"></a>何故猗舍不立道支耶。<a id="a-36"></a>答曰。<a id="a-37"></a>去义是道支义。<a id="a-38"></a>猗舍不随顺去。<a id="a-39"></a>问曰。<a id="a-3A"></a>何故猗舍不随顺去耶。<a id="a-3B"></a>答曰。<a id="a-3C"></a>猗舍与去相违。<a id="a-3D"></a>如行住眠寤一向相违。<a id="a-3E"></a>彼亦如是。<a id="a-3F"></a>问曰。<a id="a-3G"></a>何故正觉立道支耶。<a id="a-3H"></a>答曰。<a id="a-3I"></a>去义是道支义。<a id="a-3J"></a>以正觉能发动正见出离生死故。<a id="a-3K"></a>如人以杖捶牛能有所至。<a id="a-3L"></a>彼亦如是。<a id="a-3M"></a>问曰。<a id="a-3N"></a>正觉何故不立觉支耶。<a id="a-3O"></a>答曰。<a id="a-3P"></a>正觉性发动觉支性寂静故。<a id="a-3Q"></a>问曰。<a id="a-3R"></a>何故正语正业正命立道支耶。<a id="a-3S"></a>答曰。<a id="a-3T"></a>去义是道支义。<a id="a-3U"></a>正语业命。<a id="a-3V"></a>于道车为毂故。<a id="a-3W"></a>问曰。<a id="a-3X"></a>何故正语业命不立觉支耶。<a id="a-3Y"></a>答曰。<a id="a-3Z"></a>正语业命。<a id="a-3a"></a>是道支非道。<a id="a-3b"></a>复次正语业命是不相应无依无行无缘。<a id="a-3c"></a>觉支与此相违。<a id="a-3d"></a>问曰。<a id="a-3e"></a>信何故非觉支道支耶。<a id="a-3f"></a>答曰。<a id="a-3g"></a>始入法时。<a id="a-3h"></a>信势用胜故。<a id="a-3i"></a>已入法修觉支道支。<a id="a-3j"></a>复次出要法。<a id="a-3k"></a>有满足不满足。<a id="a-3l"></a>满足出要法者。<a id="a-3m"></a>有根力觉道相者是也。<a id="a-3n"></a>与此相违名不满足。<a id="a-3o"></a>若不满足出要法。<a id="a-3p"></a>有觉支相无道支相者立觉支。<a id="a-3q"></a>如喜猗舍。<a id="a-3r"></a>若无觉支相有道支相者立道支。<a id="a-3s"></a>如正觉正语业命。<a id="a-3t"></a>若满足出要法。<a id="a-3u"></a>有觉支道支相者。<a id="a-3v"></a>立觉支道支。<a id="a-3w"></a>如余觉支道支是也。<a id="a-3x"></a>若不满足出要法。<a id="a-3y"></a>无觉支道支相者。<a id="a-3z"></a>不立觉支道支。<a id="a-40"></a>如信是也。</p>
  <p id="a41">问曰。<a id="a-42"></a>何故不立心为助道法耶。<a id="a-43"></a>答曰。<a id="a-44"></a>无助道分故。<a id="a-45"></a>复次心于烦恼出要法中。<a id="a-46"></a>俱有势用。<a id="a-47"></a>助道法于出要法中。<a id="a-48"></a>偏有势用。<a id="a-49"></a>复次心缘总相别相。<a id="a-4A"></a>助道法唯缘总相。<a id="a-4B"></a>复次如烦恼。<a id="a-4C"></a>是数法非心。<a id="a-4D"></a>彼对治法亦尔。<a id="a-4E"></a>是数法非心。<a id="a-4F"></a>若作是说。<a id="a-4G"></a>心定故名定者。<a id="a-4H"></a>即是助道法中定也。</p>
  <p id="a4I">问曰。<a id="a-4J"></a>何故三根中。<a id="a-4K"></a>喜根立助道法。<a id="a-4L"></a>乐根舍根不立助道法耶。<a id="a-4M"></a>答曰。<a id="a-4N"></a>无助道相故不立助道分。<a id="a-4O"></a>复次助道法所行猛利。<a id="a-4P"></a>彼二根迟钝。<a id="a-4Q"></a>所行不猛利。<a id="a-4R"></a>复次乐根为猗乐所覆蔽。<a id="a-4S"></a>舍根为行舍所覆蔽。<a id="a-4T"></a>是故不立助道法。</p>
  <p id="a4U">问曰。<a id="a-4V"></a>圣种何故不立助道法耶。<a id="a-4W"></a>答曰。<a id="a-4X"></a>亦有立者。<a id="a-4Y"></a>如毗婆阇婆提说。<a id="a-4Z"></a>有三十一助道法。<a id="a-4a"></a>问曰。<a id="a-4b"></a>我不问如是说者。<a id="a-4c"></a>答曰。<a id="a-4d"></a>助道法于在家出家人中。<a id="a-4e"></a>有二事胜。<a id="a-4f"></a>一期心胜。<a id="a-4g"></a>二受行胜。<a id="a-4h"></a>圣种于出家人中二事胜。<a id="a-4i"></a>一期心胜。<a id="a-4j"></a>二受行胜。<a id="a-4k"></a>于在家人中。<a id="a-4l"></a>有一事胜。<a id="a-4m"></a>谓期心胜非受行胜。<a id="a-4n"></a>如帝释坐众华座上。<a id="a-4o"></a>十二那由他婇女。<a id="a-4p"></a>而自围绕有六万作音乐者。<a id="a-4q"></a>名住圣种。<a id="a-4r"></a>但有期心而不受行。<a id="a-4s"></a>如频婆娑罗王等。<a id="a-4t"></a>须达长者等。<a id="a-4u"></a>亦复如是。<a id="a-4v"></a>若作是说。<a id="a-4w"></a>乐断是精进者。<a id="a-4x"></a>即是精进觉支。<a id="a-4y"></a>波伽罗那经说。<a id="a-4z"></a>云何念觉支。<a id="a-50"></a>答曰。<a id="a-51"></a>圣弟子观苦是苦。<a id="a-52"></a>乃至观道是道。<a id="a-53"></a>与不坏智相应。<a id="a-54"></a>为菩提念数数念次第念常不忘不失。<a id="a-55"></a>是说未知欲知根。<a id="a-56"></a>复次若圣弟子。<a id="a-57"></a>见生死是过患。<a id="a-58"></a>见涅槃是胜妙。<a id="a-59"></a>为菩提念。<a id="a-5A"></a>乃至广说。<a id="a-5B"></a>是说知根。<a id="a-5C"></a>阿罗汉观解脱心念。<a id="a-5D"></a>是说知已根。<a id="a-5E"></a>乃至舍觉支。<a id="a-5F"></a>说亦如是。<a id="a-5G"></a>云何正见。<a id="a-5H"></a>答曰。<a id="a-5I"></a>若圣弟子。<a id="a-5J"></a>观苦是苦。<a id="a-5K"></a>乃至观道是道。<a id="a-5L"></a>是观察分别。<a id="a-5M"></a>能取其相。<a id="a-5N"></a>觉明见慧。<a id="a-5O"></a>是说未知欲知根。<a id="a-5P"></a>若圣弟子。<a id="a-5Q"></a>见生死是过患。<a id="a-5R"></a>见涅槃是胜妙。<a id="a-5S"></a>是观察分别。<a id="a-5T"></a>乃至广说。<a id="a-5U"></a>是说知根。<a id="a-5V"></a>阿罗汉观自心解脱。<a id="a-5W"></a>是观察分别。<a id="a-5X"></a>乃至广说。<a id="a-5Y"></a>是说知已根。<a id="a-5Z"></a>乃至正定说亦如是。</p>
  <p id="a5a">问曰。<a id="a-5b"></a>何故觉支中说为菩提念。<a id="a-5c"></a>道支中不说耶。<a id="a-5d"></a>答曰。<a id="a-5e"></a>应说而不说者。<a id="a-5f"></a>当知此说有余。<a id="a-5g"></a>复次欲现异文异说故。<a id="a-5h"></a>若以种种说庄严于文义则易解。<a id="a-5i"></a>复次欲现二门二略二初入法二影二俱通故。<a id="a-5j"></a>如觉支中说为菩提念。<a id="a-5k"></a>道支中说为菩提正见亦尔。<a id="a-5l"></a>如道支中不说为菩提正见。<a id="a-5m"></a>觉支中亦尔。<a id="a-5n"></a>复次先作是说。<a id="a-5o"></a>尽智无生智是菩提。<a id="a-5p"></a>修道中觉支势用胜。<a id="a-5q"></a>修道近尽智无生智。<a id="a-5r"></a>是故觉支中说为菩提非道支。<a id="a-5s"></a>经说为寂灭为离欲为涅槃故修不净观俱念觉支。<a id="a-5t"></a>乃至舍觉支。<a id="a-5u"></a>问曰。<a id="a-5v"></a>不净观是有漏。<a id="a-5w"></a>觉支是无漏。<a id="a-5x"></a>云何有漏无漏俱耶。<a id="a-5y"></a>尊者和须蜜说曰。<a id="a-5z"></a>先以不净观。<a id="a-60"></a>令心随从调柔质直堪忍自在。<a id="a-61"></a>次起觉支现在前。<a id="a-62"></a>觉支后复起不净观。<a id="a-63"></a>以觉支动不净观故。<a id="a-64"></a>作如是说。<a id="a-65"></a>而无有漏无漏俱者。<a id="a-66"></a>佛经说。<a id="a-67"></a>圣弟子一心摄耳听法。<a id="a-68"></a>能断五盖。<a id="a-69"></a>具足修七觉支。<a id="a-6A"></a>问曰。<a id="a-6B"></a>如定心能断结。<a id="a-6C"></a>非不定心。<a id="a-6D"></a>是意地非五识身。<a id="a-6E"></a>何故作如是说。<a id="a-6F"></a>一心摄耳听法。<a id="a-6G"></a>乃至广说。<a id="a-6H"></a>答曰。<a id="a-6I"></a>此说转转相生法。<a id="a-6J"></a>耳识次生善意识。<a id="a-6K"></a>善意识次生从闻生意。<a id="a-6L"></a>从闻生意次生从思生意。<a id="a-6M"></a>从思生意次生从修生意。<a id="a-6N"></a>以从修生意。<a id="a-6O"></a>而断烦恼。<a id="a-6P"></a>复次此说相续法。<a id="a-6Q"></a>善意识与善耳识相续故。<a id="a-6R"></a>能断烦恼。<a id="a-6S"></a>而作是说。<a id="a-6T"></a>问曰。<a id="a-6U"></a>若无碍道。<a id="a-6V"></a>能断烦恼。<a id="a-6W"></a>不能满足修觉支。<a id="a-6X"></a>若解脱道。<a id="a-6Y"></a>能满足修觉支。<a id="a-6Z"></a>不能断烦恼。<a id="a-6a"></a>答曰。<a id="a-6b"></a>佛说相近法故。<a id="a-6c"></a>而作是说。<a id="a-6d"></a>诸法与念觉支相应。<a id="a-6e"></a>亦与择法觉支相应耶。<a id="a-6f"></a>答曰。<a id="a-6g"></a>或与念觉支相应。<a id="a-6h"></a>不与择法觉支相应。<a id="a-6i"></a>乃至广作四句。<a id="a-6j"></a>与念觉支相应非择法觉支者。<a id="a-6k"></a>是择法觉支。<a id="a-6l"></a>所以者何。<a id="a-6m"></a>以三事故。<a id="a-6n"></a>自体不与自体相应。<a id="a-6o"></a>一以二慧不得并生。<a id="a-6p"></a>二以前后不俱。<a id="a-6q"></a>三以一切诸法除其自体与余法作缘。<a id="a-6r"></a>与择法觉支相应非念觉支者。<a id="a-6s"></a>是念觉支。<a id="a-6t"></a>所以者何。<a id="a-6u"></a>以求故自体不与自体相应。<a id="a-6v"></a>如先说。<a id="a-6w"></a>与念觉支择法觉支相应者。<a id="a-6x"></a>诸法与念觉支择法觉支相应者。<a id="a-6y"></a>彼是何耶。<a id="a-6z"></a>答曰。<a id="a-70"></a>与念觉支择法觉支俱聚中。<a id="a-71"></a>俱除自体。<a id="a-72"></a>诸余与念觉支择法觉支相应者。<a id="a-73"></a>彼是何耶。<a id="a-74"></a>谓八大地十善大地。<a id="a-75"></a>若在有觉有观地。<a id="a-76"></a>则有觉观及心非念觉支择法觉支相应者。<a id="a-77"></a>诸余心心数法色无为心不相应行。<a id="a-78"></a>此中多说无漏心。<a id="a-79"></a>更无余者。<a id="a-7A"></a>余有有漏心心数法色无为心不相应行。<a id="a-7B"></a>作第四句。<a id="a-7C"></a>如念觉支。<a id="a-7D"></a>择法觉支念觉支念精进猗定舍觉支正方便正定。<a id="a-7E"></a>说亦如是。<a id="a-7F"></a>诸法与念觉支相应。<a id="a-7G"></a>亦与喜觉支相应耶。<a id="a-7H"></a>乃至广作四句。<a id="a-7I"></a>念觉支在一切地一切无漏心中。<a id="a-7J"></a>喜觉支在一切无漏心中。<a id="a-7K"></a>非在一切地。<a id="a-7L"></a>是故得作一中四句。<a id="a-7M"></a>与念觉支相应非喜觉支者。<a id="a-7N"></a>是喜觉支与念觉支相应聚中。<a id="a-7O"></a>喜觉支体。<a id="a-7P"></a>与念觉支相应。<a id="a-7Q"></a>不与喜觉支相应。<a id="a-7R"></a>所以者何。<a id="a-7S"></a>以三事故。<a id="a-7T"></a>自体不与自体相应。<a id="a-7U"></a>如先说。<a id="a-7V"></a>余不与喜觉支相应。<a id="a-7W"></a>与念觉支相应法。<a id="a-7X"></a>彼是何耶。<a id="a-7Y"></a>答曰。<a id="a-7Z"></a>未至禅中间禅第三第四禅三无色中。<a id="a-7a"></a>与念觉支相应法。<a id="a-7b"></a>彼法不与喜觉支相应。<a id="a-7c"></a>所以者何。<a id="a-7d"></a>彼诸地中无喜故。<a id="a-7e"></a>与喜觉支相应。<a id="a-7f"></a>非念觉支相应者。</p>
  <p id="a7g">念觉支与喜觉支相应。<a id="a-7h"></a>喜觉支俱聚中。<a id="a-7i"></a>念觉支体。<a id="a-7j"></a>与喜觉支相应。<a id="a-7k"></a>不与念觉支相应。<a id="a-7l"></a>所以者何。<a id="a-7m"></a>以三事故。<a id="a-7n"></a>自体不与自体相应。<a id="a-7o"></a>如先说。<a id="a-7p"></a>与念觉支亦与喜觉支相应者。<a id="a-7q"></a>除念觉支相应者。<a id="a-7r"></a>所以者何。<a id="a-7s"></a>以其多故除之。<a id="a-7t"></a>及念觉支喜觉支俱聚中念觉支喜觉支自体。<a id="a-7u"></a>诸余心数。<a id="a-7v"></a>尽与二相应。<a id="a-7w"></a>彼是何耶。<a id="a-7x"></a>谓八大地。<a id="a-7y"></a>十善大地。<a id="a-7z"></a>有觉观地。<a id="a-80"></a>则有觉观。<a id="a-81"></a>及心不与念觉支喜觉支相应者。<a id="a-82"></a>不与喜觉支相应念觉支。<a id="a-83"></a>彼是何耶。<a id="a-84"></a>谓未至中间第三第四禅三无色中念觉支体不与念觉支相应。<a id="a-85"></a>所以者何。<a id="a-86"></a>以三事故。<a id="a-87"></a>自体不与自体相应。<a id="a-88"></a>如先说。<a id="a-89"></a>亦不与喜觉支相应。<a id="a-8A"></a>所以者何。<a id="a-8B"></a>彼诸地中无喜故。<a id="a-8C"></a>诸余心心数法者。<a id="a-8D"></a>此中尽说一切无漏心。<a id="a-8E"></a>更无余有余。<a id="a-8F"></a>有漏心心数法。<a id="a-8G"></a>色无为心不相应行。<a id="a-8H"></a>作第四句。<a id="a-8I"></a>如念觉支。<a id="a-8J"></a>喜觉支念觉支正见正觉亦如是。<a id="a-8K"></a>诸法与念觉支相应。<a id="a-8L"></a>亦与正念相应耶。<a id="a-8M"></a>答曰。<a id="a-8N"></a>如是。<a id="a-8O"></a>设与正念相应。<a id="a-8P"></a>亦与念觉支相应耶。<a id="a-8Q"></a>答曰。<a id="a-8R"></a>如是。<a id="a-8S"></a>如念觉支择法精进猗定舍觉支正方便正念正定。<a id="a-8T"></a>说亦如是。<a id="a-8U"></a>诸法择法觉支相应。<a id="a-8V"></a>亦与正见相应耶。<a id="a-8W"></a>答曰。<a id="a-8X"></a>若法与正见相应。<a id="a-8Y"></a>亦与择法觉支相应。<a id="a-8Z"></a>颇法与择法觉支相应。<a id="a-8a"></a>非正见耶。<a id="a-8b"></a>答曰有。<a id="a-8c"></a>正见所不摄择法觉支相应法。<a id="a-8d"></a>彼是何耶。<a id="a-8e"></a>谓尽智无生智相应法。<a id="a-8f"></a>诸法精进觉支相应。<a id="a-8g"></a>亦与正方便相应耶。<a id="a-8h"></a>答曰。<a id="a-8i"></a>如是。<a id="a-8j"></a>若与正方便相应。<a id="a-8k"></a>亦与精进觉支相应耶。</p>
  <p id="a8l">答曰。<a id="a-8m"></a>如是。<a id="a-8n"></a>诸法与定觉支相应。<a id="a-8o"></a>亦与正定相应耶。<a id="a-8p"></a>答曰。<a id="a-8q"></a>如是。<a id="a-8r"></a>若与正定相应。<a id="a-8s"></a>亦与定觉支相应耶。<a id="a-8t"></a>答曰。<a id="a-8u"></a>如是诸法与喜觉支相应。<a id="a-8v"></a>亦与猗觉支相应耶。<a id="a-8w"></a>答曰。<a id="a-8x"></a>或与喜觉支相应。<a id="a-8y"></a>不与猗觉支相应。<a id="a-8z"></a>乃至应作四句。<a id="a-90"></a>喜在一切无漏心中。<a id="a-91"></a>不在。<a id="a-92"></a>一切地中。<a id="a-93"></a>猗在一切无漏心中。<a id="a-94"></a>亦在一切地中。<a id="a-95"></a>与喜觉支相应。<a id="a-96"></a>非猗觉支相应者。<a id="a-97"></a>猗觉支与喜觉支相应。<a id="a-98"></a>喜觉支俱聚中。<a id="a-99"></a>猗觉支体。<a id="a-9A"></a>与喜觉支相应。<a id="a-9B"></a>不与猗觉支相应。<a id="a-9C"></a>所以者何。<a id="a-9D"></a>以三事故。<a id="a-9E"></a>自体不应自体。<a id="a-9F"></a>如先说。<a id="a-9G"></a>与猗觉支相应。<a id="a-9H"></a>非喜觉支相应者。<a id="a-9I"></a>是喜觉支猗觉支俱聚中喜觉支体。<a id="a-9J"></a>与猗觉支相应。<a id="a-9K"></a>所以者何。<a id="a-9L"></a>以三事故。<a id="a-9M"></a>自体不应自体。<a id="a-9N"></a>如先说。<a id="a-9O"></a>余喜觉支不相应。<a id="a-9P"></a>猗觉支相应法彼是何耶。<a id="a-9Q"></a>谓未至禅禅中间第三第四禅三无色中。<a id="a-9R"></a>猗觉支相应法。<a id="a-9S"></a>与猗觉支相应。<a id="a-9T"></a>非喜觉支。<a id="a-9U"></a>所以者何。<a id="a-9V"></a>彼地中无喜故。<a id="a-9W"></a>与喜觉支相应。<a id="a-9X"></a>亦与猗觉支相应者。<a id="a-9Y"></a>除猗觉支及与猗觉支相应者。<a id="a-9Z"></a>所以者何。<a id="a-9a"></a>以多故除之。<a id="a-9b"></a>与喜觉支猗觉支俱聚中者。<a id="a-9c"></a>除自体。<a id="a-9d"></a>诸余心心数法。<a id="a-9e"></a>俱与二相应。<a id="a-9f"></a>彼是何耶。<a id="a-9g"></a>谓九大地。<a id="a-9h"></a>九善大地。<a id="a-9i"></a>在有觉有观地。<a id="a-9j"></a>则有觉观。<a id="a-9k"></a>及心非喜觉支。<a id="a-9l"></a>亦非猗觉支相应者。<a id="a-9m"></a>喜觉支不相应猗觉支。<a id="a-9n"></a>彼是何耶。<a id="a-9o"></a>谓未至禅禅中间第三第四禅三无色中。<a id="a-9p"></a>猗觉支体。<a id="a-9q"></a>不与喜觉支相应。<a id="a-9r"></a>所以者何。<a id="a-9s"></a>彼地中无喜故。<a id="a-9t"></a>亦不与猗觉支相应。<a id="a-9u"></a>所以者何。<a id="a-9v"></a>以三事故。<a id="a-9w"></a>自体不应自体。<a id="a-9x"></a>如先说。<a id="a-9y"></a>诸余心心数法者。<a id="a-9z"></a>此中尽说一切无漏心。<a id="a-A0"></a>更无余有余有漏心心数法。<a id="a-A1"></a>亦色无为心不相应行。<a id="a-A2"></a>如是等诸法。<a id="a-A3"></a>不与喜觉支相应。<a id="a-A4"></a>亦不与猗觉支相应。<a id="a-A5"></a>如喜觉支猗觉支。<a id="a-A6"></a>喜觉支舍觉支正方便正念正定。<a id="a-A7"></a>说亦如是。<a id="a-A8"></a>诸法与喜觉支相应。<a id="a-A9"></a>亦与正见相应耶。<a id="a-AA"></a>喜在一切无漏心中。<a id="a-AB"></a>不在一切地。<a id="a-AC"></a>正见在一切地不在一切无漏心中。<a id="a-AD"></a>是故得作大四句。<a id="a-AE"></a>与喜觉支相应非正见者。<a id="a-AF"></a>正见与喜觉支相应。<a id="a-AG"></a>喜觉支俱聚中正见体。<a id="a-AH"></a>与喜觉支相应。<a id="a-AI"></a>不与正见相应。<a id="a-AJ"></a>所以者何。<a id="a-AK"></a>以三事故。<a id="a-AL"></a>自体不应自体。<a id="a-AM"></a>如先说。<a id="a-AN"></a>余正见不相应喜觉支相应法。<a id="a-AO"></a>彼是何耶。<a id="a-AP"></a>初禅第二禅中。<a id="a-AQ"></a>尽智无生智。<a id="a-AR"></a>俱聚中喜觉支相应法。<a id="a-AS"></a>不与正见相应。<a id="a-AT"></a>所以者何。<a id="a-AU"></a>是他聚故。<a id="a-AV"></a>与正见相应非喜觉支者。<a id="a-AW"></a>喜觉支与正见相应。<a id="a-AX"></a>正见俱聚中喜觉支体。<a id="a-AY"></a>与正见相应。<a id="a-AZ"></a>不与喜觉支相应。<a id="a-Aa"></a>所以者何。<a id="a-Ab"></a>以三事故。<a id="a-Ac"></a>自体不应自体。<a id="a-Ad"></a>如先说。<a id="a-Ae"></a>余喜觉支不相应。<a id="a-Af"></a>正见相应法。<a id="a-Ag"></a>彼是何耶。<a id="a-Ah"></a>谓未至禅禅中间第三第四禅三无色中正见相应法。<a id="a-Ai"></a>不与喜觉支相应。<a id="a-Aj"></a>彼地中无喜故。<a id="a-Ak"></a>与喜觉支亦与正见相应者。<a id="a-Al"></a>除正见与喜觉支相应。<a id="a-Am"></a>除喜觉支与正见相应。<a id="a-An"></a>诸余心心数法。<a id="a-Ao"></a>彼是何耶。<a id="a-Ap"></a>谓八大地。<a id="a-Aq"></a>十善大地。<a id="a-Ar"></a>在有觉有观地。<a id="a-As"></a>则有觉观。<a id="a-At"></a>及心不与喜觉支。<a id="a-Au"></a>亦不与正见相应者。<a id="a-Av"></a>正见不与喜觉支相应。<a id="a-Aw"></a>彼是何耶。<a id="a-Ax"></a>未至禅禅中间第三第四禅三无色中正见体。<a id="a-Ay"></a>不与喜觉支相应。<a id="a-Az"></a>所以者何。<a id="a-B0"></a>彼地中无喜故。<a id="a-B1"></a>不与正见相应。<a id="a-B2"></a>所以者何。<a id="a-B3"></a>以三事故。<a id="a-B4"></a>自体不应自体。<a id="a-B5"></a>如先说。<a id="a-B6"></a>喜觉支不与正见相应。<a id="a-B7"></a>彼是何耶。<a id="a-B8"></a>初禅第二禅尽智无生智俱中喜觉支体。<a id="a-B9"></a>不与正见相应。<a id="a-BA"></a>所以者何。<a id="a-BB"></a>是他聚集故不与喜觉支相应。<a id="a-BC"></a>所以者何。<a id="a-BD"></a>以三事故。<a id="a-BE"></a>自体不应自体。<a id="a-BF"></a>如先说。<a id="a-BG"></a>余心心数法。<a id="a-BH"></a>彼是何耶。<a id="a-BI"></a>未至禅禅中间第三第四禅三无色中。<a id="a-BJ"></a>尽智无生智。<a id="a-BK"></a>俱聚有漏心心数法。<a id="a-BL"></a>色无为心不相应行。<a id="a-BM"></a>如喜觉支。<a id="a-BN"></a>正见喜觉支正觉正觉于正见。<a id="a-BO"></a>说亦如是。</p>
  <p id="aBP">云何世俗正见。<a id="a-BQ"></a>云何世俗正智。<a id="a-BR"></a>问何故作此论。<a id="a-BS"></a>答曰。<a id="a-BT"></a>前论是此论所为根本。<a id="a-BU"></a>前论作如是说。<a id="a-BV"></a>云何为见。<a id="a-BW"></a>云何为智。<a id="a-BX"></a>云何为慧。<a id="a-BY"></a>而不作是论。<a id="a-BZ"></a>云何世俗正见。<a id="a-Ba"></a>云何世俗正智。<a id="a-Bb"></a>以前论是此论所为根本。<a id="a-Bc"></a>今欲广分别故。<a id="a-Bd"></a>而作此论。<a id="a-Be"></a>复有说所以作论者。<a id="a-Bf"></a>或有说意识相应善慧不尽是见性。<a id="a-Bg"></a>如譬喻者说。<a id="a-Bh"></a>彼是何耶。<a id="a-Bi"></a>谓次五识生者。<a id="a-Bj"></a>能起身口业者死时心。<a id="a-Bk"></a>问曰。<a id="a-Bl"></a>彼何故说次五识生者非见性耶。<a id="a-Bm"></a>如五识不能分别彼次生。<a id="a-Bn"></a>意识亦不能分别。<a id="a-Bo"></a>何故能起身口业者非见性耶。<a id="a-Bp"></a>答曰。<a id="a-Bq"></a>见行内。<a id="a-Br"></a>彼行于外。<a id="a-Bs"></a>何故死时心非见耶。<a id="a-Bt"></a>答曰。<a id="a-Bu"></a>见有势力。<a id="a-Bv"></a>彼慧微劣。<a id="a-Bw"></a>问曰。<a id="a-Bx"></a>彼作是说。<a id="a-By"></a>云何通佛经如是说。<a id="a-Bz"></a>人欲死时。<a id="a-C0"></a>善心心数法。<a id="a-C1"></a>与正见俱。<a id="a-C2"></a>答曰。<a id="a-C3"></a>彼作是说。<a id="a-C4"></a>佛说死时前相续心非死时心。<a id="a-C5"></a>为止如是说者意亦明一切意识相应有漏善慧尽是见性故。<a id="a-C6"></a>而作此论。</p>
  <p id="aC7">云何世俗正见。<a id="a-C8"></a>答曰。<a id="a-C9"></a>意识相应有漏善慧。<a id="a-CA"></a>彼是何耶。<a id="a-CB"></a>谓不净觉相应者。<a id="a-CC"></a>安那般那念念处与暖顶忍世第一法相应者。<a id="a-CD"></a>与禅无量解脱胜处一切处相应者。<a id="a-CE"></a>世俗正见。<a id="a-CF"></a>多于四大海水。<a id="a-CG"></a>此中略说粗者。<a id="a-CH"></a>云何世俗正智。<a id="a-CI"></a>答曰。<a id="a-CJ"></a>意识相应有漏善慧。<a id="a-CK"></a>彼是何耶。<a id="a-CL"></a>答曰不净觉相应。<a id="a-CM"></a>乃至世俗正智。<a id="a-CN"></a>多于四大海水。<a id="a-CO"></a>及五识相应善慧。<a id="a-CP"></a>彼是何耶。<a id="a-CQ"></a>善眼识相应。<a id="a-CR"></a>乃至善身识相应者。<a id="a-CS"></a>善眼识相应慧。<a id="a-CT"></a>何者是耶。<a id="a-CU"></a>答曰。<a id="a-CV"></a>如见父母佛辟支佛声闻及诸尊重处。<a id="a-CW"></a>生善眼识善耳识相应慧。<a id="a-CX"></a>何者是耶。<a id="a-CY"></a>答曰。<a id="a-CZ"></a>如闻佛语及父母诸尊重处语。<a id="a-Ca"></a>生善耳识。<a id="a-Cb"></a>余善三识。<a id="a-Cc"></a>非常人能起。<a id="a-Cd"></a>唯除观抟食修行者。<a id="a-Ce"></a>能起三善识。<a id="a-Cf"></a>已说体性。<a id="a-Cg"></a>今当说同异相。<a id="a-Ch"></a>若是世俗正见。<a id="a-Ci"></a>亦是世俗正智耶。<a id="a-Cj"></a>答曰。<a id="a-Ck"></a>若是世俗正见。<a id="a-Cl"></a>亦是世俗正智。<a id="a-Cm"></a>颇是世俗正智。<a id="a-Cn"></a>非世俗正见耶。<a id="a-Co"></a>答曰有。<a id="a-Cp"></a>五识相应善慧是也。<a id="a-Cq"></a>世俗正见摄世俗正智世俗正智摄世俗正见耶。<a id="a-Cr"></a>答曰。<a id="a-Cs"></a>世俗正智摄世俗正见。<a id="a-Ct"></a>非世俗正见摄世俗正智。<a id="a-Cu"></a>不摄何等。<a id="a-Cv"></a>谓五识相应善慧。</p>
  <p id="aCw">若成就世俗正见。<a id="a-Cx"></a>亦成就世俗正智耶。<a id="a-Cy"></a>答曰。<a id="a-Cz"></a>如是。<a id="a-D0"></a>若成就世俗正智。<a id="a-D1"></a>亦成就世俗正见耶。<a id="a-D2"></a>答曰。<a id="a-D3"></a>如是。<a id="a-D4"></a>谁成就世俗正见世俗正智耶。<a id="a-D5"></a>答曰。<a id="a-D6"></a>不断善根者。<a id="a-D7"></a>总而言之。<a id="a-D8"></a>是不断善根者。<a id="a-D9"></a>然有多少。<a id="a-DA"></a>或有但成就欲界善见智者。<a id="a-DB"></a>但成就色界者。<a id="a-DC"></a>或有但成就无色界者。<a id="a-DD"></a>或有成就欲色界者。<a id="a-DE"></a>或成就色无色界者。<a id="a-DF"></a>或有成就欲色无色界见智者。<a id="a-DG"></a>以是事故。<a id="a-DH"></a>总而言之。<a id="a-DI"></a>是不断善根者。<a id="a-DJ"></a>然有多少。</p>
  <p id="aDK">若断世俗正见。<a id="a-DL"></a>亦断世俗正智耶。<a id="a-DM"></a>答曰。<a id="a-DN"></a>如是。<a id="a-DO"></a>若断世俗正智。<a id="a-DP"></a>亦断世俗正见耶。<a id="a-DQ"></a>答曰。<a id="a-DR"></a>如是。<a id="a-DS"></a>谁断世俗正见正智耶。<a id="a-DT"></a>答曰。<a id="a-DU"></a>阿罗汉。<a id="a-DV"></a>总而言之。<a id="a-DW"></a>是阿罗汉。<a id="a-DX"></a>余人则有多少。<a id="a-DY"></a>若离无所有处欲。<a id="a-DZ"></a>断八地正见正智。<a id="a-Da"></a>乃至离欲界欲。<a id="a-Db"></a>未离初禅欲。<a id="a-Dc"></a>断一地正见正智。<a id="a-Dd"></a>是故总而言之。<a id="a-De"></a>是阿罗汉。<a id="a-Df"></a>余人则有多少。</p>
  <p id="aDg">问曰。<a id="a-Dh"></a>何故名世俗耶。<a id="a-Di"></a>为以毁坏故言世俗耶。<a id="a-Dj"></a>为以是贪立足处言世俗耶。<a id="a-Dk"></a>若以毁坏言世俗者。<a id="a-Dl"></a>无漏道亦毁坏。<a id="a-Dm"></a>应是世俗。<a id="a-Dn"></a>若以是贪立足处言世俗者。<a id="a-Do"></a>亦恚痴立足处。<a id="a-Dp"></a>答曰。<a id="a-Dq"></a>应作是说。<a id="a-Dr"></a>以毁坏言世俗。<a id="a-Ds"></a>问曰。<a id="a-Dt"></a>若然者。<a id="a-Du"></a>无漏道亦毁坏。<a id="a-Dv"></a>应是世俗。<a id="a-Dw"></a>答曰。<a id="a-Dx"></a>若毁坏增长于有无漏道虽毁坏不增长。<a id="a-Dy"></a>于有令有损减。<a id="a-Dz"></a>复次毁坏能令有相续生老病死相续。<a id="a-E0"></a>无漏道虽毁坏能断有不令生老病死相续。<a id="a-E1"></a>复次若毁坏是苦集道迹生老病死道迹。<a id="a-E2"></a>无漏道虽毁坏是灭苦集道迹灭生老病死道迹。<a id="a-E3"></a>复次若毁坏是身见。<a id="a-E4"></a>爱使所缘处是贪恚痴立足处。<a id="a-E5"></a>杂垢杂毒杂过杂滓坚在苦集性中者。<a id="a-E6"></a>是世俗。<a id="a-E7"></a>圣道与此相违。<a id="a-E8"></a>不名世俗。<a id="a-E9"></a>复次有说者。<a id="a-EA"></a>是贪立足处言世俗。<a id="a-EB"></a>问曰。<a id="a-EC"></a>若然者亦是恚痴立足处。<a id="a-ED"></a>答曰。<a id="a-EE"></a>若说是贪立足处亦是恚痴立足处。<a id="a-EF"></a>问曰。<a id="a-EG"></a>若世俗是毁坏耶。<a id="a-EH"></a>答曰。<a id="a-EI"></a>或是世俗非毁坏。<a id="a-EJ"></a>乃至广作四句。<a id="a-EK"></a>是世俗非毁坏者。<a id="a-EL"></a>过去未来二漏。<a id="a-EM"></a>是毁坏非世俗者。<a id="a-EN"></a>现在道谛。<a id="a-EO"></a>是毁坏亦是世俗者。<a id="a-EP"></a>现在二漏。<a id="a-EQ"></a>非毁坏亦非世俗者。<a id="a-ER"></a>过去未来道谛。<a id="a-ES"></a>一切无为法。<a id="a-ET"></a>经说长老式蜜提往诣佛所而白佛言。<a id="a-EU"></a>世尊。<a id="a-EV"></a>所言世俗者是何耶。<a id="a-EW"></a>佛告式蜜提。<a id="a-EX"></a>以毁坏故言世俗。<a id="a-EY"></a>复问。<a id="a-EZ"></a>何等是毁坏。<a id="a-Ea"></a>佛告式蜜提。<a id="a-Eb"></a>眼入是毁坏。<a id="a-Ec"></a>乃至意入是毁坏。<a id="a-Ed"></a>问曰。<a id="a-Ee"></a>世尊。<a id="a-Ef"></a>何故说入是世俗耶。<a id="a-Eg"></a>答曰。<a id="a-Eh"></a>为受化者故。<a id="a-Ei"></a>受化者应闻入是世俗乃得悟解故。<a id="a-Ej"></a>佛说入是世俗。<a id="a-Ek"></a>问曰。<a id="a-El"></a>毁坏有何差别耶。<a id="a-Em"></a>答曰。<a id="a-En"></a>毁者是刹那顷无常。<a id="a-Eo"></a>坏是身坏时无常。<a id="a-Ep"></a>复次毁是细无常。<a id="a-Eq"></a>坏是粗无常。<a id="a-Er"></a>复次毁是内法无常。<a id="a-Es"></a>坏是外法无常。<a id="a-Et"></a>复次毁是众生数法。<a id="a-Eu"></a>坏是非众生数法。</p>
  <p id="aEv">云何无漏见。<a id="a-Ew"></a>云何无漏智。<a id="a-Ex"></a>问曰。<a id="a-Ey"></a>何故作此论。<a id="a-Ez"></a>答曰。<a id="a-F0"></a>前论是此论所为根本。<a id="a-F1"></a>前论作如是说。<a id="a-F2"></a>云何为见。<a id="a-F3"></a>云何为智。<a id="a-F4"></a>云何为慧。<a id="a-F5"></a>而不作是说。<a id="a-F6"></a>云何无漏见。<a id="a-F7"></a>云何无漏智。<a id="a-F8"></a>以前论是此论根本。<a id="a-F9"></a>今欲广分别故。<a id="a-FA"></a>而作此论。<a id="a-FB"></a>复次欲说近对治法故。<a id="a-FC"></a>先说云何世俗正见云何世俗正智。<a id="a-FD"></a>何法是其近对治。<a id="a-FE"></a>谓无漏见智。<a id="a-FF"></a>故作此论。<a id="a-FG"></a>云何无漏见。<a id="a-FH"></a>答曰。<a id="a-FI"></a>尽智无生智所不摄余无漏慧。<a id="a-FJ"></a>彼是何耶。<a id="a-FK"></a>见道中八忍学八智无学正见。<a id="a-FL"></a>云何无漏智。<a id="a-FM"></a>答曰。<a id="a-FN"></a>除见道中诸忍。<a id="a-FO"></a>余无漏慧。<a id="a-FP"></a>彼是何耶。<a id="a-FQ"></a>学无学八智是也。</p>
  <p id="aFR">已说体性。<a id="a-FS"></a>今当说同异相。<a id="a-FT"></a>诸无漏见。<a id="a-FU"></a>是无漏智耶。<a id="a-FV"></a>答曰。<a id="a-FW"></a>或是无漏见非无漏智。<a id="a-FX"></a>乃至广作四句。<a id="a-FY"></a>是无漏见非无漏智者。<a id="a-FZ"></a>见道中诸忍是也。<a id="a-Fa"></a>所以者何。<a id="a-Fb"></a>彼有见相无有智相。<a id="a-Fc"></a>是无漏智非无漏见者。<a id="a-Fd"></a>尽智无生智是也。<a id="a-Fe"></a>所以者何。<a id="a-Ff"></a>彼是智相无有见相。<a id="a-Fg"></a>是无漏见亦是无漏智者。<a id="a-Fh"></a>除见道中诸忍尽智。<a id="a-Fi"></a>无生智余无漏慧是也。<a id="a-Fj"></a>彼是何耶。<a id="a-Fk"></a>学八智无学正见是也。<a id="a-Fl"></a>所以者何。<a id="a-Fm"></a>彼是见相亦是智相。<a id="a-Fn"></a>非无漏见非无漏智者。<a id="a-Fo"></a>除上尔所事。<a id="a-Fp"></a>若法已立名已称已说者除之。<a id="a-Fq"></a>余未立名未称未说者。<a id="a-Fr"></a>作第四句。<a id="a-Fs"></a>彼是何耶。<a id="a-Ft"></a>行阴作此四句。<a id="a-Fu"></a>一切无漏慧。<a id="a-Fv"></a>作三句。<a id="a-Fw"></a>有见相智相者。<a id="a-Fx"></a>余有相应不相应行阴四阴及无为法。<a id="a-Fy"></a>作第四句。<a id="a-Fz"></a>是名除上尔所事。<a id="a-G0"></a>摄亦如是。<a id="a-G1"></a>若成就无漏见。<a id="a-G2"></a>亦成就无漏智耶。<a id="a-G3"></a>答曰。<a id="a-G4"></a>若成就无漏智。<a id="a-G5"></a>亦成就无漏见。<a id="a-G6"></a>颇成就无漏见。<a id="a-G7"></a>非无漏智耶。<a id="a-G8"></a>答曰。<a id="a-G9"></a>有住苦法忍时。</p>
  <p id="aGA">问定理摄成就不说断。<a id="a-GB"></a>问曰。<a id="a-GC"></a>何故不说断耶。<a id="a-GD"></a>答曰。<a id="a-GE"></a>若说于文不烦。<a id="a-GF"></a>彼尊者迦旃延子。<a id="a-GG"></a>乃至不舍一刹那。<a id="a-GH"></a>而作文分别。<a id="a-GI"></a>若所说于文烦者。<a id="a-GJ"></a>如四大海水。<a id="a-GK"></a>文义尽略说之。<a id="a-GL"></a>复次以垢故断。<a id="a-GM"></a>无漏法无垢故不断。<a id="a-GN"></a>问曰。<a id="a-GO"></a>若无漏法不断者。<a id="a-GP"></a>佛经云何通。<a id="a-GQ"></a>如说。<a id="a-GR"></a>比丘汝若解筏喻法者。<a id="a-GS"></a>法尚应断。<a id="a-GT"></a>何况非法。<a id="a-GU"></a>答曰。<a id="a-GV"></a>断二种。<a id="a-GW"></a>一除爱断。<a id="a-GX"></a>二舍断。<a id="a-GY"></a>此中说舍断。<a id="a-GZ"></a>无漏法虽无除爱断。<a id="a-Ga"></a>而有舍断。<a id="a-Gb"></a>以舍断故。<a id="a-Gc"></a>而作是说。<a id="a-Gd"></a>诸比丘。<a id="a-Ge"></a>舍圣道尽漏。<a id="a-Gf"></a>以念恩故。<a id="a-Gg"></a>复数数起圣道现在前。<a id="a-Gh"></a>而受种种身苦。<a id="a-Gi"></a>谓头痛等苦。<a id="a-Gj"></a>是故佛作是说。<a id="a-Gk"></a>比丘当知。<a id="a-Gl"></a>圣道所应作者。<a id="a-Gm"></a>皆已作之。<a id="a-Gn"></a>应舍此道入于涅槃。<a id="a-Go"></a>如人依筏渡河。<a id="a-Gp"></a>以念恩故。<a id="a-Gq"></a>犹顶戴肩负。<a id="a-Gr"></a>他人语言。<a id="a-Gs"></a>汝男子筏所应作皆已作之。<a id="a-Gt"></a>汝今应舍随意而去。<a id="a-Gu"></a>彼亦如是。</p>
  <p id="aGv">云何是法云何非法耶。<a id="a-Gw"></a>答曰。<a id="a-Gx"></a>内道言说是法。<a id="a-Gy"></a>外道言说是非法。<a id="a-Gz"></a>内道法随顺空。<a id="a-H0"></a>随顺无我。<a id="a-H1"></a>随顺涅槃。<a id="a-H2"></a>法尚应舍。<a id="a-H3"></a>何况外道言说。<a id="a-H4"></a>令有相续令生老病死相续者耶。<a id="a-H5"></a>复次善受持名句味身者是法。<a id="a-H6"></a>不善受持者是非法。<a id="a-H7"></a>善受持名句味身者尚舍。<a id="a-H8"></a>何况不善受持名句味身者。<a id="a-H9"></a>尊者瞿沙说曰。<a id="a-HA"></a>善受持阿含经者名法。<a id="a-HB"></a>不善受持者名非法。<a id="a-HC"></a>以增长生死故应舍。<a id="a-HD"></a>何况非法。<a id="a-HE"></a>尊者波奢说曰。<a id="a-HF"></a>正观是法。<a id="a-HG"></a>不正观是非法。<a id="a-HH"></a>正观法尚应舍。<a id="a-HI"></a>何况不正观法耶。<a id="a-HJ"></a>复次惭愧是法。<a id="a-HK"></a>无惭愧是非法。<a id="a-HL"></a>三善根是法。<a id="a-HM"></a>三不善根是非法。<a id="a-HN"></a>四念处是法。<a id="a-HO"></a>四颠倒是非法。<a id="a-HP"></a>五根是法。<a id="a-HQ"></a>五盖是非法。<a id="a-HR"></a>六念是法。<a id="a-HS"></a>六爱身是非法。<a id="a-HT"></a>七觉支是法。<a id="a-HU"></a>七使是非法。<a id="a-HV"></a>八道支是法。<a id="a-HW"></a>八邪支是非法。<a id="a-HX"></a>九次第定是法。<a id="a-HY"></a>九结是非法。<a id="a-HZ"></a>十善业道是法。<a id="a-Ha"></a>十不善业道是非法。<a id="a-Hb"></a>如是等法尚应断。<a id="a-Hc"></a>何况非法。</p>
 </body>
</html>