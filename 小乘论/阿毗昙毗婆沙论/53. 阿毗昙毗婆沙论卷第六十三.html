<!doctype html>
<html id="z3IBVnX15M" data-ver="1112">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第六十三</h1>
  <h2 id="a2">使犍度十门品第四之十</h2>
  <p id="a3">佛经说四禅是凉风。<a id="a-4"></a>问曰。<a id="a-5"></a>何故佛说四禅是凉风。<a id="a-6"></a>答曰。<a id="a-7"></a>能除止烦恼业热故。<a id="a-8"></a>以初禅凉。<a id="a-9"></a>止欲界烦恼业热。<a id="a-A"></a>以第二禅凉。<a id="a-B"></a>止初禅热。<a id="a-C"></a>以第三禅凉。<a id="a-D"></a>止第二禅热。<a id="a-E"></a>以第四禅凉。<a id="a-F"></a>止第三禅热。</p>
  <p id="aG">佛经说四禅是食。<a id="a-H"></a>问曰。<a id="a-I"></a>何故佛经说四禅是食。<a id="a-J"></a>答曰。<a id="a-K"></a>为满法身故。<a id="a-L"></a>如村落中所有饮食送向城者。<a id="a-M"></a>皆为长养城中诸人身故。<a id="a-N"></a>如是禅中所有善根。<a id="a-O"></a>皆为长养法身故。</p>
  <p id="aP">佛经说婆罗门当知第四禅是毕竟道。<a id="a-Q"></a>问曰。<a id="a-R"></a>何故佛舍三禅。<a id="a-S"></a>说第四禅是毕竟道。<a id="a-T"></a>答曰。<a id="a-U"></a>彼婆罗门。<a id="a-V"></a>闻佛有一切知见。<a id="a-W"></a>复闻如来以第四禅成阿耨多罗三藐三菩提。<a id="a-X"></a>说第四禅是毕竟道便作是念。<a id="a-Y"></a>若沙门瞿昙。<a id="a-Z"></a>说第四禅是毕竟道者。<a id="a-a"></a>必定有一切知见。<a id="a-b"></a>便诣佛所。<a id="a-c"></a>到已问如是义。<a id="a-d"></a>佛知彼心所念。<a id="a-e"></a>便舍三禅说四禅是毕竟道。<a id="a-f"></a>彼人闻已。<a id="a-g"></a>生决定心。<a id="a-h"></a>必有一切知见。<a id="a-i"></a>婆罗门是亦名如来所行。<a id="a-j"></a>亦名如来现行法。<a id="a-k"></a>譬如野象。<a id="a-l"></a>于夏中时。<a id="a-m"></a>见地生青茂华草及诸池水。<a id="a-n"></a>心生欣踊。<a id="a-o"></a>以牙掘地。<a id="a-p"></a>然后安足。<a id="a-q"></a>如来亦尔。<a id="a-r"></a>亦以四禅行舍。<a id="a-s"></a>掘所知地。<a id="a-t"></a>而安智足。<a id="a-u"></a>如来道者。<a id="a-v"></a>是住舍摩陀。<a id="a-w"></a>如来所行者。<a id="a-x"></a>是住毗婆舍那。<a id="a-y"></a>如来现行法者。<a id="a-z"></a>是二俱住。</p>
  <p id="a10">佛经说四禅是乐住。<a id="a-11"></a>问曰。<a id="a-12"></a>何故佛说四禅是乐住耶。<a id="a-13"></a>答曰。<a id="a-14"></a>以易生乐故。<a id="a-15"></a>根本禅以易生故是乐。<a id="a-16"></a>诸边及无色定。<a id="a-17"></a>以难生故是苦。<a id="a-18"></a>有何难生耶。<a id="a-19"></a>答曰。<a id="a-1A"></a>为欲界烦恼业所缚故。<a id="a-1B"></a>未至禅难生现在前。<a id="a-1C"></a>如人牢固反系其手多用功力。<a id="a-1D"></a>然后自解。<a id="a-1E"></a>如是为欲界烦恼所系缚故。<a id="a-1F"></a>多用功力。<a id="a-1G"></a>生彼地道现在前。<a id="a-1H"></a>或有以不净观起彼地道现在前。<a id="a-1I"></a>或有以阿那波那念者以不净观者。<a id="a-1J"></a>或于十年十二年中修白骨想。<a id="a-1K"></a>或有能起彼地者。<a id="a-1L"></a>或有不能者。<a id="a-1M"></a>以阿那波那念者。<a id="a-1N"></a>或十年十二年中。<a id="a-1O"></a>常数出入息。<a id="a-1P"></a>或有能起彼地现在前者。<a id="a-1Q"></a>或不能者。<a id="a-1R"></a>已断欲爱。<a id="a-1S"></a>不多用功力。<a id="a-1T"></a>起初禅现在前。<a id="a-1U"></a>异心灭。<a id="a-1V"></a>起异心现在前。<a id="a-1W"></a>粗心灭。<a id="a-1X"></a>起细心现在前。<a id="a-1Y"></a>与觉俱心灭。<a id="a-1Z"></a>起与观俱心现在前。<a id="a-1a"></a>如人以木折木。<a id="a-1b"></a>多用功力。<a id="a-1c"></a>然后乃折。<a id="a-1d"></a>如是初禅异心灭。<a id="a-1e"></a>异心现在前。<a id="a-1f"></a>粗心灭。<a id="a-1g"></a>细心现在前。<a id="a-1h"></a>与觉俱心灭。<a id="a-1i"></a>与观俱心现在前。<a id="a-1j"></a>多用功力。<a id="a-1k"></a>亦复如是。<a id="a-1l"></a>若离初禅欲。<a id="a-1m"></a>不多用功力。<a id="a-1n"></a>起第二禅现在前。<a id="a-1o"></a>离第二禅欲。<a id="a-1p"></a>起第三禅现在前。<a id="a-1q"></a>离第三禅欲。<a id="a-1r"></a>起第四禅现在前。<a id="a-1s"></a>亦复如是。<a id="a-1t"></a>问曰。<a id="a-1u"></a>若离第四禅欲。<a id="a-1v"></a>起空处现在前。<a id="a-1w"></a>亦不多用功力。</p>
  <p id="a1x">何故不名乐道。<a id="a-1y"></a>答曰。<a id="a-1z"></a>以无色定微细故或有说。<a id="a-20"></a>无无色定。<a id="a-21"></a>如梨毗婆居士。<a id="a-22"></a>往诣尊者阿难所。<a id="a-23"></a>作如是说。<a id="a-24"></a>我是在家之人。<a id="a-25"></a>长夜乐着色声香味触。<a id="a-26"></a>闻说无色定。<a id="a-27"></a>心生怖畏。<a id="a-28"></a>如临深坑。<a id="a-29"></a>云何众生。<a id="a-2A"></a>而无有色。<a id="a-2B"></a>复次以行时乐故。<a id="a-2C"></a>譬如二人俱欲至一方。<a id="a-2D"></a>一从陆道。<a id="a-2E"></a>二从水道。<a id="a-2F"></a>虽俱到一方。<a id="a-2G"></a>从水道行者乐。<a id="a-2H"></a>从陆道行者苦。<a id="a-2I"></a>如是无边众生。<a id="a-2J"></a>得离欲时。<a id="a-2K"></a>或依根本禅。<a id="a-2L"></a>或依诸边及无色定。<a id="a-2M"></a>虽俱得离欲。<a id="a-2N"></a>依根本禅者乐。<a id="a-2O"></a>依诸边无色定者苦。<a id="a-2P"></a>复次苦处所有二种乐。<a id="a-2Q"></a>谓受乐猗乐。<a id="a-2R"></a>三禅中有二种乐。<a id="a-2S"></a>第四禅中。<a id="a-2T"></a>虽无受乐。<a id="a-2U"></a>广有猗乐胜于受乐。<a id="a-2V"></a>复次有二种故。<a id="a-2W"></a>一旧住乐二客乐。<a id="a-2X"></a>旧住乐者如住禅起禅现在前。<a id="a-2Y"></a>客乐者如住禅起无色定现在前。<a id="a-2Z"></a>复次此中有不恼害众生。<a id="a-2a"></a>乐可得故。<a id="a-2b"></a>如说若不恼害他。<a id="a-2c"></a>是名为乐。<a id="a-2d"></a>复次若起根本禅现在前。<a id="a-2e"></a>则遍身四大柔软。<a id="a-2f"></a>若起诸边现在前。<a id="a-2g"></a>则绕心四大柔软。<a id="a-2h"></a>复有说者。<a id="a-2i"></a>起诸边现在前。<a id="a-2j"></a>亦遍身四大柔软。<a id="a-2k"></a>但不如起根本禅现在前者。<a id="a-2l"></a>譬如二人。<a id="a-2m"></a>同一池澡浴。<a id="a-2n"></a>一在其边。<a id="a-2o"></a>一入其中。<a id="a-2p"></a>虽俱澡浴而入中者。<a id="a-2q"></a>令四大润益胜。<a id="a-2r"></a>彼亦如是。<a id="a-2s"></a>复次以有二法共在一处等俱生故。<a id="a-2t"></a>二法者谓定慧也。<a id="a-2u"></a>未至中间禅。<a id="a-2v"></a>慧多定少。<a id="a-2w"></a>无色定。<a id="a-2x"></a>定多慧少。<a id="a-2y"></a>根本禅生定慧等。<a id="a-2z"></a>复次有二法等俱生故。<a id="a-30"></a>二法谓定精进。<a id="a-31"></a>精进虽一切地偏多。<a id="a-32"></a>以根本禅力故。<a id="a-33"></a>二法生时俱等。<a id="a-34"></a>复次断有二种。<a id="a-35"></a>有多用功。<a id="a-36"></a>有不多用功。<a id="a-37"></a>诸边无色定若有所断。<a id="a-38"></a>则多用功。<a id="a-39"></a>根本禅。<a id="a-3A"></a>若有所断。<a id="a-3B"></a>不多用功。<a id="a-3C"></a>譬如二人乘马。<a id="a-3D"></a>俱至一方。<a id="a-3E"></a>一乘调者。<a id="a-3F"></a>一乘不调者。<a id="a-3G"></a>虽俱至一方。<a id="a-3H"></a>乘调马者。<a id="a-3I"></a>不多用功。<a id="a-3J"></a>乘不调马者。<a id="a-3K"></a>则多用功。<a id="a-3L"></a>如是诸众生离欲时。<a id="a-3M"></a>或依根本禅。<a id="a-3N"></a>或依诸边无色定。<a id="a-3O"></a>若依根本禅者。<a id="a-3P"></a>不多用功若依诸边无色定者。<a id="a-3Q"></a>则多用功。<a id="a-3R"></a>复次以修道时得安乐故。<a id="a-3S"></a>譬如多人渡河。<a id="a-3T"></a>或因草束。<a id="a-3U"></a>或因浮囊。<a id="a-3V"></a>或因船。<a id="a-3W"></a>或因舫。<a id="a-3X"></a>虽从此岸俱渡到彼岸。<a id="a-3Y"></a>但乘舫渡者安乐。<a id="a-3Z"></a>彼亦如是。<a id="a-3a"></a>以如是等事故。<a id="a-3b"></a>佛经说根本禅是乐住。<a id="a-3c"></a>如乐住。<a id="a-3d"></a>触住乐触住亦如是。<a id="a-3e"></a>四无量。<a id="a-3f"></a>谓慈悲喜舍。<a id="a-3g"></a>问曰。<a id="a-3h"></a>何故禅次第说无量耶。<a id="a-3i"></a>答曰。<a id="a-3j"></a>以无量从禅中生故。<a id="a-3k"></a>复次以无量是禅中余功德故。<a id="a-3l"></a>以是事故。<a id="a-3m"></a>禅次第说无量。<a id="a-3n"></a>问曰。<a id="a-3o"></a>无量体性是何。<a id="a-3p"></a>答曰。<a id="a-3q"></a>慈悲是无恚善根。<a id="a-3r"></a>对治于恚。<a id="a-3s"></a>取其回转相应共有法。<a id="a-3t"></a>体性是四阴五阴。<a id="a-3u"></a>欲界者是四阴。<a id="a-3v"></a>色界者是五阴。<a id="a-3w"></a>问曰。<a id="a-3x"></a>此二俱是无恚善根。<a id="a-3y"></a>对治于恚。<a id="a-3z"></a>慈对治何等恚。<a id="a-40"></a>悲对治何等恚耶。<a id="a-41"></a>答曰。<a id="a-42"></a>恚或有欲杀众生者。<a id="a-43"></a>或有欲打众生者。<a id="a-44"></a>若欲杀众生恚。<a id="a-45"></a>慈为对治。<a id="a-46"></a>欲打众生恚。<a id="a-47"></a>悲为对治。<a id="a-48"></a>复次恚有二种。<a id="a-49"></a>一者应恚处而恚。<a id="a-4A"></a>二者不应恚处而恚。<a id="a-4B"></a>慈则对治应恚处而恚者。<a id="a-4C"></a>悲则对治不应恚处而恚者。<a id="a-4D"></a>喜是喜根。<a id="a-4E"></a>取其回转相应共有法。<a id="a-4F"></a>体是四阴五阴。<a id="a-4G"></a>欲界是四阴。<a id="a-4H"></a>色界是五阴。<a id="a-4I"></a>问曰。<a id="a-4J"></a>若喜体是喜根者。<a id="a-4K"></a>波伽罗那所说云何通。<a id="a-4L"></a>如说云何为喜。<a id="a-4M"></a>答曰。<a id="a-4N"></a>喜相应受想行识。<a id="a-4O"></a>及从彼起身口业。<a id="a-4P"></a>从彼起心不相应行。<a id="a-4Q"></a>是名为喜。<a id="a-4R"></a>为受还应受耶。<a id="a-4S"></a>答曰。<a id="a-4T"></a>波伽罗那文。<a id="a-4U"></a>应如是说。<a id="a-4V"></a>喜相应想行识。<a id="a-4W"></a>乃至广说。<a id="a-4X"></a>不应说受。<a id="a-4Y"></a>而不说者。<a id="a-4Z"></a>有何意耶。<a id="a-4a"></a>答曰。<a id="a-4b"></a>诵者错谬故。<a id="a-4c"></a>复次波伽罗那说。<a id="a-4d"></a>无量体性是五阴。<a id="a-4e"></a>虽不与受相应。<a id="a-4f"></a>而与余数法相应。<a id="a-4g"></a>复有说者。<a id="a-4h"></a>喜自有体。<a id="a-4i"></a>是心数法。<a id="a-4j"></a>与心相应。<a id="a-4k"></a>或有说者。<a id="a-4l"></a>是喜根。<a id="a-4m"></a>心数聚中可得。<a id="a-4n"></a>或有说者。<a id="a-4o"></a>是喜根。<a id="a-4p"></a>后生舍。<a id="a-4q"></a>是无贪善根。<a id="a-4r"></a>对治于贪取其回转相应共有法。<a id="a-4s"></a>体是四阴五阴。<a id="a-4t"></a>欲界是四阴。<a id="a-4u"></a>色界是五阴。<a id="a-4v"></a>此是无量体性。<a id="a-4w"></a>已说体性。<a id="a-4x"></a>其相云何。<a id="a-4y"></a>答曰。<a id="a-4z"></a>体性即是相。<a id="a-50"></a>相即是体性。<a id="a-51"></a>诸法不可舍于体性别更说相。<a id="a-52"></a>尊者和须蜜说曰。<a id="a-53"></a>饶益相是慈。<a id="a-54"></a>除不饶益相是悲。<a id="a-55"></a>随喜相是喜。<a id="a-56"></a>放舍相是舍。</p>
  <p id="a57">已说无量体相。<a id="a-58"></a>所以今当说。<a id="a-59"></a>何故名无量。<a id="a-5A"></a>无量是何义。<a id="a-5B"></a>答曰。<a id="a-5C"></a>对治戏论故名无量。<a id="a-5D"></a>问曰。<a id="a-5E"></a>若对治戏论是无量者。<a id="a-5F"></a>戏论有二种。<a id="a-5G"></a>一爱戏论。<a id="a-5H"></a>二见戏论。<a id="a-5I"></a>以何等无量。<a id="a-5J"></a>对治何等戏论。<a id="a-5K"></a>答曰。<a id="a-5L"></a>无量不能断结。<a id="a-5M"></a>或以无量对治于爱。<a id="a-5N"></a>或以无量对治于见。<a id="a-5O"></a>若取其近对治者。<a id="a-5P"></a>慈悲是见近对治。<a id="a-5Q"></a>所以者何。<a id="a-5R"></a>见行众生。<a id="a-5S"></a>多喜嗔恚。<a id="a-5T"></a>喜舍是爱近对治。<a id="a-5U"></a>所以者何。<a id="a-5V"></a>爱行众生。<a id="a-5W"></a>多喜相亲近。<a id="a-5X"></a>复次对治放逸法故名无量。<a id="a-5Y"></a>放逸者。<a id="a-5Z"></a>是欲界诸烦恼。<a id="a-5a"></a>谁是其近对治。<a id="a-5b"></a>谓四无量。<a id="a-5c"></a>复次是贤圣所游戏处。<a id="a-5d"></a>名为欢喜。<a id="a-5e"></a>如富贵人。<a id="a-5f"></a>有种种游戏处。<a id="a-5g"></a>如园林彩女游猎等。<a id="a-5h"></a>名欢喜处。<a id="a-5i"></a>彼亦如是。</p>
  <p id="a5j">界者在欲色界。<a id="a-5k"></a>地者慈悲舍十地中可得。<a id="a-5l"></a>谓根本四禅四禅边欲界禅中间。<a id="a-5m"></a>喜在三地。<a id="a-5n"></a>欲界初禅二禅。<a id="a-5o"></a>复有说者。<a id="a-5p"></a>初禅第二禅无悲。<a id="a-5q"></a>所以者何。<a id="a-5r"></a>初禅第二禅喜。<a id="a-5s"></a>是自地爱。<a id="a-5t"></a>喜根是欣踊行。<a id="a-5u"></a>悲是忧戚行。<a id="a-5v"></a>若初禅第二禅有悲者。<a id="a-5w"></a>则一心聚中。<a id="a-5x"></a>有欣踊行。<a id="a-5y"></a>亦有忧戚行。<a id="a-5z"></a>问曰。<a id="a-60"></a>初禅第二禅。<a id="a-61"></a>无无漏厌行耶。<a id="a-62"></a>答曰。<a id="a-63"></a>无漏厌行。<a id="a-64"></a>是实观。<a id="a-65"></a>随其实观。<a id="a-66"></a>心则生喜。<a id="a-67"></a>随其生喜。<a id="a-68"></a>则欲更知。<a id="a-69"></a>如人为宝故掘地。<a id="a-6A"></a>随其掘地。<a id="a-6B"></a>则便得宝。<a id="a-6C"></a>随其得宝。<a id="a-6D"></a>复欲更掘。<a id="a-6E"></a>彼亦如是。<a id="a-6F"></a>非是虚观。<a id="a-6G"></a>评曰。<a id="a-6H"></a>应作是说。<a id="a-6I"></a>初禅第二禅有悲。<a id="a-6J"></a>所依者。<a id="a-6K"></a>依欲界。<a id="a-6L"></a>行者慈是乐行。<a id="a-6M"></a>悲是苦行。<a id="a-6N"></a>喜是欢喜行。<a id="a-6O"></a>舍是放舍行。<a id="a-6P"></a>缘者尽缘欲界。<a id="a-6Q"></a>缘聚缘众生。<a id="a-6R"></a>缘欲界五阴二阴。<a id="a-6S"></a>众生若缘住自心众生则缘五阴。<a id="a-6T"></a>若缘住他心及无心众生。<a id="a-6U"></a>是缘二阴。<a id="a-6V"></a>复有说者。<a id="a-6W"></a>初禅无量。<a id="a-6X"></a>缘于欲界。<a id="a-6Y"></a>第二禅无量。<a id="a-6Z"></a>缘欲界初禅。<a id="a-6a"></a>第三禅无量。<a id="a-6b"></a>缘欲界初禅。<a id="a-6c"></a>第二禅第四禅无量。<a id="a-6d"></a>缘欲界初禅第二第三禅。<a id="a-6e"></a>复有说者。<a id="a-6f"></a>初禅无量。<a id="a-6g"></a>缘欲界初禅。<a id="a-6h"></a>乃至第四禅无量。<a id="a-6i"></a>缘欲界乃至第四禅。<a id="a-6j"></a>复有说者。<a id="a-6k"></a>慈缘欲界初禅第二第三禅。<a id="a-6l"></a>所以者何。<a id="a-6m"></a>慈行乐行。<a id="a-6n"></a>欲界三禅中。<a id="a-6o"></a>有乐受故。<a id="a-6p"></a>悲缘欲界。<a id="a-6q"></a>所以者何悲行苦行。<a id="a-6r"></a>欲界中有苦受故。<a id="a-6s"></a>喜缘欲界初禅第二禅。<a id="a-6t"></a>所以者何。<a id="a-6u"></a>喜行欢喜行。<a id="a-6v"></a>欲界初禅第二禅。<a id="a-6w"></a>有喜根故。<a id="a-6x"></a>舍缘欲界乃至第四禅。<a id="a-6y"></a>所以者何。<a id="a-6z"></a>舍行放舍行。<a id="a-70"></a>欲界乃至第四禅有舍故。<a id="a-71"></a>评曰。<a id="a-72"></a>如前说者好。<a id="a-73"></a>无量尽缘欲界缘聚缘众生念处者。<a id="a-74"></a>尽与法念处俱智者。<a id="a-75"></a>尽与等智俱。<a id="a-76"></a>三昧者。<a id="a-77"></a>不与三昧俱。<a id="a-78"></a>根者。<a id="a-79"></a>总与三根相应。<a id="a-7A"></a>谓乐根喜根舍根。<a id="a-7B"></a>世者。<a id="a-7C"></a>是过去未来现在。<a id="a-7D"></a>缘三世者。<a id="a-7E"></a>过去缘过去。<a id="a-7F"></a>现在缘现在。<a id="a-7G"></a>未来必不生者缘三世。<a id="a-7H"></a>必生者缘未来。<a id="a-7I"></a>善不善无记者。<a id="a-7J"></a>是善缘善不善。<a id="a-7K"></a>无记者三种尽缘。<a id="a-7L"></a>是三界系不系者。<a id="a-7M"></a>是欲色界系。<a id="a-7N"></a>缘三界系不系者。<a id="a-7O"></a>缘欲界系。<a id="a-7P"></a>学无学非学非无学者。<a id="a-7Q"></a>是非学非无学。<a id="a-7R"></a>缘学无学非学非无学者。<a id="a-7S"></a>缘非学非无学。<a id="a-7T"></a>见道断修道断无断者。<a id="a-7U"></a>是修道断。<a id="a-7V"></a>缘见道断修道断不断者。<a id="a-7W"></a>缘见道修道断。<a id="a-7X"></a>缘名缘义者。<a id="a-7Y"></a>二俱缘。<a id="a-7Z"></a>缘自身他身及非身者。<a id="a-7a"></a>是缘他身。<a id="a-7b"></a>为是离欲得。<a id="a-7c"></a>为是方便得者。<a id="a-7d"></a>是离欲得。<a id="a-7e"></a>亦是方便得。<a id="a-7f"></a>离欲得者。<a id="a-7g"></a>离欲界欲。<a id="a-7h"></a>得初禅者。<a id="a-7i"></a>离初禅欲。<a id="a-7j"></a>得第二禅者。<a id="a-7k"></a>离第二禅欲。<a id="a-7l"></a>得第三禅者。<a id="a-7m"></a>离第三禅欲。<a id="a-7n"></a>得第四禅者。<a id="a-7o"></a>离四禅欲得者。<a id="a-7p"></a>为是新得。<a id="a-7q"></a>为是本得者。<a id="a-7r"></a>亦是新得亦是本得。<a id="a-7s"></a>圣人最后身凡夫。<a id="a-7t"></a>亦是新得亦是本得。<a id="a-7u"></a>余凡夫。<a id="a-7v"></a>唯是本得。<a id="a-7w"></a>方便得者。<a id="a-7x"></a>以方便故起现在前。<a id="a-7y"></a>佛不以方便起现在前。<a id="a-7z"></a>辟支佛以下。<a id="a-80"></a>方便起现在前。<a id="a-81"></a>声闻或以中方便。<a id="a-82"></a>或以上方便起现在前。</p>
  <p id="a83">问曰。<a id="a-84"></a>云何生起无量耶。<a id="a-85"></a>答曰。<a id="a-86"></a>慈因亲分生行者。<a id="a-87"></a>欲起慈心时。<a id="a-88"></a>一切众生。<a id="a-89"></a>尽作三分。<a id="a-8A"></a>一作亲分。<a id="a-8B"></a>二作怨分。<a id="a-8C"></a>三作非亲非怨分。<a id="a-8D"></a>亲分复作三种。<a id="a-8E"></a>谓下中上。<a id="a-8F"></a>怨分亦尔。<a id="a-8G"></a>非亲怨分唯作一种。<a id="a-8H"></a>上亲分中。<a id="a-8I"></a>有重恩者。<a id="a-8J"></a>谓父母和上阿阇梨。<a id="a-8K"></a>及余尊重处智慧梵行者。<a id="a-8L"></a>于彼众生。<a id="a-8M"></a>先作乐观。<a id="a-8N"></a>此诸众生。<a id="a-8O"></a>皆令得乐。<a id="a-8P"></a>此心坚强难调。<a id="a-8Q"></a>以从无始以来常习恶心。<a id="a-8R"></a>于诸众生故。<a id="a-8S"></a>虽有如是重恩众生。<a id="a-8T"></a>犹不能令善心使住。<a id="a-8U"></a>复强还回此心。<a id="a-8V"></a>令住彼法。<a id="a-8W"></a>譬如有人。<a id="a-8X"></a>以芥子打于锥锋。<a id="a-8Y"></a>甚难可住。<a id="a-8Z"></a>习打不已。<a id="a-8a"></a>后乃得住。<a id="a-8b"></a>彼亦如是。<a id="a-8c"></a>若能观此上亲众生。<a id="a-8d"></a>皆令得乐。<a id="a-8e"></a>次观中亲众生。<a id="a-8f"></a>次观下亲。<a id="a-8g"></a>若能都观亲分众生。<a id="a-8h"></a>皆令得乐。<a id="a-8i"></a>次观非亲非怨分者。<a id="a-8j"></a>次观下怨。<a id="a-8k"></a>次观中怨。<a id="a-8l"></a>次观上怨。<a id="a-8m"></a>众生欲令得乐。<a id="a-8n"></a>若能如是观一切众生。<a id="a-8o"></a>皆令得乐。<a id="a-8p"></a>如上亲众生。<a id="a-8q"></a>于上怨众生。<a id="a-8r"></a>等无有异。<a id="a-8s"></a>是则成就。<a id="a-8t"></a>于慈悲喜亦尔。<a id="a-8u"></a>舍因非亲非怨众生起。<a id="a-8v"></a>所以者何。<a id="a-8w"></a>舍亲者生爱心。<a id="a-8x"></a>舍怨者生恚心。<a id="a-8y"></a>是故先舍非亲非怨众生。<a id="a-8z"></a>次舍下怨。<a id="a-90"></a>次舍中怨。<a id="a-91"></a>次舍上怨。<a id="a-92"></a>所以者何。<a id="a-93"></a>恚心易却。<a id="a-94"></a>非爱心故。<a id="a-95"></a>次舍下亲。<a id="a-96"></a>次舍中亲。<a id="a-97"></a>次舍上亲。<a id="a-98"></a>若于一切众生。<a id="a-99"></a>能作如是舍观者。<a id="a-9A"></a>心则平等。<a id="a-9B"></a>无所分别。<a id="a-9C"></a>其犹如称如观树林无有差别。<a id="a-9D"></a>观诸众生。<a id="a-9E"></a>亦复如是。<a id="a-9F"></a>是则成就舍心。</p>
  <p id="a9G">问曰。<a id="a-9H"></a>何等人能起无量。<a id="a-9I"></a>何等人不能起无量。<a id="a-9J"></a>答曰。<a id="a-9K"></a>人有二种。<a id="a-9L"></a>一者喜求人过。<a id="a-9M"></a>二者喜求人善。<a id="a-9N"></a>若喜求人过者。<a id="a-9O"></a>不能起无量。<a id="a-9P"></a>所以者何。<a id="a-9Q"></a>乃至于阿罗汉身。<a id="a-9R"></a>犹求其过。<a id="a-9S"></a>为有何破何实何垢。<a id="a-9T"></a>令我呵之。<a id="a-9U"></a>若喜求他善者。<a id="a-9V"></a>则能起无量。<a id="a-9W"></a>所以者何。<a id="a-9X"></a>乃至于断善根人边犹求其善。<a id="a-9Y"></a>问曰。<a id="a-9Z"></a>断善根人。<a id="a-9a"></a>无有诸善。<a id="a-9b"></a>云何于彼人边。<a id="a-9c"></a>求其善耶。<a id="a-9d"></a>答曰。<a id="a-9e"></a>虽无现善。<a id="a-9f"></a>有过去善业报。<a id="a-9g"></a>令其身端正。<a id="a-9h"></a>生于豪族。<a id="a-9i"></a>言有威德。<a id="a-9j"></a>多闻机辩。<a id="a-9k"></a>取如是等相。<a id="a-9l"></a>生于善念。<a id="a-9m"></a>彼行妙好。<a id="a-9n"></a>有如是果报。</p>
  <p id="a9o">问曰。<a id="a-9p"></a>此四无量。<a id="a-9q"></a>为如说而生。<a id="a-9r"></a>为说异生异。<a id="a-9s"></a>答曰。<a id="a-9t"></a>或有说者。<a id="a-9u"></a>如说而生。<a id="a-9v"></a>所以者何。<a id="a-9w"></a>行者先欲饶益众生。<a id="a-9x"></a>饶益众生相是慈。<a id="a-9y"></a>是故世尊先说慈心。<a id="a-9z"></a>次除不饶益。<a id="a-A0"></a>除不饶益相是悲。<a id="a-A1"></a>是故世尊次慈说悲。<a id="a-A2"></a>若与饶益。<a id="a-A3"></a>除不饶益。<a id="a-A4"></a>次生欢喜。<a id="a-A5"></a>欢喜相是喜。<a id="a-A6"></a>是故世尊次悲说喜。<a id="a-A7"></a>次舍众生放舍相是舍。<a id="a-A8"></a>是故世尊最后说舍。<a id="a-A9"></a>复有说者。<a id="a-AA"></a>行者先起慈喜舍悲。<a id="a-AB"></a>后起慈喜舍。<a id="a-AC"></a>所以者何。<a id="a-AD"></a>先除众生不饶益事。<a id="a-AE"></a>后与饶益。<a id="a-AF"></a>次生舍喜。<a id="a-AG"></a>次生舍。<a id="a-AH"></a>尊者僧伽婆修说曰。<a id="a-AI"></a>二无量展转相御若先起悲。<a id="a-AJ"></a>次必起喜。<a id="a-AK"></a>所以者何。<a id="a-AL"></a>悲是忧戚。<a id="a-AM"></a>喜是欢喜。<a id="a-AN"></a>若先起喜。<a id="a-AO"></a>次必起悲。<a id="a-AP"></a>所以者何。<a id="a-AQ"></a>喜是掉。<a id="a-AR"></a>悲则制之。<a id="a-AS"></a>评曰。<a id="a-AT"></a>应作是说。<a id="a-AU"></a>无量不如说而起。<a id="a-AV"></a>所以者何。<a id="a-AW"></a>行者或有先起慈乃至舍。<a id="a-AX"></a>或有先起舍乃至慈。<a id="a-AY"></a>或有得慈不得余者。<a id="a-AZ"></a>或有乃至得舍不得余者。<a id="a-Aa"></a>无量无有顺次逆次顺超逆超。<a id="a-Ab"></a>如解脱除入一切入。<a id="a-Ac"></a>彼亦如是。</p>
  <p id="aAd">问曰。<a id="a-Ae"></a>慈次第能起悲喜舍不耶。<a id="a-Af"></a>答曰。<a id="a-Ag"></a>定犍度说。<a id="a-Ah"></a>云何心念慈三昧。<a id="a-Ai"></a>答曰。<a id="a-Aj"></a>众生乐。<a id="a-Ak"></a>乃至云何心念舍三昧。<a id="a-Al"></a>答曰。<a id="a-Am"></a>众生舍。<a id="a-An"></a>或有说。<a id="a-Ao"></a>此文是俱生行。<a id="a-Ap"></a>或有说。<a id="a-Aq"></a>是次第缘行。<a id="a-Ar"></a>若说是俱生行者。<a id="a-As"></a>慈次第能起悲喜舍。<a id="a-At"></a>若说是次第缘行者。<a id="a-Au"></a>慈次第不能起悲喜舍。<a id="a-Av"></a>问曰。<a id="a-Aw"></a>若不起初禅地无量。<a id="a-Ax"></a>能起第二禅地无量不耶。<a id="a-Ay"></a>乃至不起第三禅地无量。<a id="a-Az"></a>能起第四禅地无量不耶。<a id="a-B0"></a>答曰。<a id="a-B1"></a>或有说者不能。<a id="a-B2"></a>所以者何。<a id="a-B3"></a>初禅地无量。<a id="a-B4"></a>是第二禅地无量方便门所依。<a id="a-B5"></a>乃至第三禅地无量。<a id="a-B6"></a>是第四禅地无量方便门所依故。<a id="a-B7"></a>复有说者。<a id="a-B8"></a>能若行者于彼地得自在者。<a id="a-B9"></a>即依彼地。<a id="a-BA"></a>能起无量现在前。<a id="a-BB"></a>问曰。<a id="a-BC"></a>为初禅地无量。<a id="a-BD"></a>后生第二禅地无量疾。<a id="a-BE"></a>乃至第三禅地无量。<a id="a-BF"></a>后生第四禅地无量疾耶。<a id="a-BG"></a>为第四禅地无量。<a id="a-BH"></a>后生第三禅地无量疾。<a id="a-BI"></a>乃至第二禅地无量。<a id="a-BJ"></a>后生初禅地无量疾耶。<a id="a-BK"></a>答曰。<a id="a-BL"></a>第二禅地无量。<a id="a-BM"></a>后生初禅地无量疾。<a id="a-BN"></a>乃至第四禅地无量。<a id="a-BO"></a>后生第三禅地无量疾。<a id="a-BP"></a>非初禅地无量后生第二禅地无量。<a id="a-BQ"></a>疾乃至非第三禅地无量。<a id="a-BR"></a>后生第四禅地无量疾。<a id="a-BS"></a>如人先学梵书。<a id="a-BT"></a>后学佉楼书疾。<a id="a-BU"></a>非先学佉楼书后学梵书疾。<a id="a-BV"></a>问曰。<a id="a-BW"></a>初禅地无量。<a id="a-BX"></a>次第能生第二禅地无量不耶。<a id="a-BY"></a>乃至第三禅地无量。<a id="a-BZ"></a>次第能生第四禅地无量不耶。<a id="a-Ba"></a>答曰。<a id="a-Bb"></a>或有说者。<a id="a-Bc"></a>能初禅地无量。<a id="a-Bd"></a>次第生第二禅地无量。<a id="a-Be"></a>乃至第三禅地无量。<a id="a-Bf"></a>次第生第四禅地无量。<a id="a-Bg"></a>复有说者不能。<a id="a-Bh"></a>所以者何。<a id="a-Bi"></a>无量必须方便。<a id="a-Bj"></a>方便必须自地相似。<a id="a-Bk"></a>方便起慈乃至起舍。</p>
  <p id="aBl">观有三种。<a id="a-Bm"></a>一别相观。<a id="a-Bn"></a>二总相观。<a id="a-Bo"></a>三虚相观。<a id="a-Bp"></a>别相观者。<a id="a-Bq"></a>如观地是坚相。<a id="a-Br"></a>观水是湿相。<a id="a-Bs"></a>观火是热相。<a id="a-Bt"></a>观风是动相。<a id="a-Bu"></a>总相观者如十六圣行俱观。<a id="a-Bv"></a>虚相观者。<a id="a-Bw"></a>如不净安那般那无量念解脱胜处一切入俱观无量。<a id="a-Bx"></a>于三种观中。<a id="a-By"></a>是虚相观。</p>
  <p id="aBz">问曰。<a id="a-C0"></a>行者观众生乐时。<a id="a-C1"></a>为以何处乐令众生乐耶。<a id="a-C2"></a>答曰。<a id="a-C3"></a>或有说者。<a id="a-C4"></a>以第三禅乐。<a id="a-C5"></a>所以者何。<a id="a-C6"></a>第三禅乐。<a id="a-C7"></a>是一切生死中最胜乐故。<a id="a-C8"></a>若作是说。<a id="a-C9"></a>不起第三禅者。<a id="a-CA"></a>则不能起无量。<a id="a-CB"></a>复有说者。<a id="a-CC"></a>过去世。<a id="a-CD"></a>曾得第三禅乐。<a id="a-CE"></a>以第三禅地念前世智。<a id="a-CF"></a>观彼乐已以彼乐令众生乐。<a id="a-CG"></a>若作是说。<a id="a-CH"></a>若不得第三禅地念前世智。<a id="a-CI"></a>则不能起无量。<a id="a-CJ"></a>复有说者。<a id="a-CK"></a>以近所更乐。<a id="a-CL"></a>如饮食乐乘乐。<a id="a-CM"></a>衣裳乐卧具乐。<a id="a-CN"></a>以如是等乐相。<a id="a-CO"></a>令众生乐。<a id="a-CP"></a>尊者和须蜜说曰。<a id="a-CQ"></a>行者以何等乐。<a id="a-CR"></a>令众生乐。<a id="a-CS"></a>答曰。<a id="a-CT"></a>众生有乐者。<a id="a-CU"></a>以如是相。<a id="a-CV"></a>令众生乐。<a id="a-CW"></a>若作是说。<a id="a-CX"></a>慈则不能缘一切众生。<a id="a-CY"></a>所以者何。<a id="a-CZ"></a>一切众生。<a id="a-Ca"></a>不必有乐。<a id="a-Cb"></a>复次众生有乐根。<a id="a-Cc"></a>以如是相。<a id="a-Cd"></a>令众生乐。<a id="a-Ce"></a>若作是说慈则不能缘一切众生。<a id="a-Cf"></a>所以者何。<a id="a-Cg"></a>一切众生。<a id="a-Ch"></a>不能于一切时起乐根现在前故。<a id="a-Ci"></a>复次众生有饮食乐乘乐衣裳乐卧具乐。<a id="a-Cj"></a>以如是乐相。<a id="a-Ck"></a>令众生乐。<a id="a-Cl"></a>若作是说。<a id="a-Cm"></a>慈则不能缘一切众生。<a id="a-Cn"></a>所以者何。<a id="a-Co"></a>一切众生。<a id="a-Cp"></a>不必尽得如是乐故。<a id="a-Cq"></a>尊者佛陀提婆说曰。<a id="a-Cr"></a>以所知见乐。<a id="a-Cs"></a>取如是相。<a id="a-Ct"></a>以怜愍心。<a id="a-Cu"></a>令众生乐。<a id="a-Cv"></a>如本方便时。<a id="a-Cw"></a>若依村住。<a id="a-Cx"></a>若依城住。<a id="a-Cy"></a>以日前分。<a id="a-Cz"></a>若入城村乞食见纯受乐。<a id="a-D0"></a>众生或乘象马车舆而行。<a id="a-D1"></a>或着耳珰珠环。<a id="a-D2"></a>或以种种缨络严身。<a id="a-D3"></a>犹如天子。<a id="a-D4"></a>或见纯受苦者。<a id="a-D5"></a>如无衣裳饮食。<a id="a-D6"></a>头发蓬乱手足坼裂。<a id="a-D7"></a>执破瓦器。<a id="a-D8"></a>从他家乞。<a id="a-D9"></a>取如是乐苦众生相。<a id="a-DA"></a>速还住处洗足。<a id="a-DB"></a>于所坐处。<a id="a-DC"></a>结加趺坐。<a id="a-DD"></a>令身心柔软。<a id="a-DE"></a>身无障碍。<a id="a-DF"></a>心无障碍。<a id="a-DG"></a>观先所取相众生乐者。<a id="a-DH"></a>常令得乐众生苦者。<a id="a-DI"></a>令得先所见乐。<a id="a-DJ"></a>问曰。<a id="a-DK"></a>所观众生。<a id="a-DL"></a>不尽得乐。<a id="a-DM"></a>云何此观非颠倒耶。<a id="a-DN"></a>答曰以其善故。<a id="a-DO"></a>非是颠倒。<a id="a-DP"></a>从饶益心起故。<a id="a-DQ"></a>从善心起故。<a id="a-DR"></a>从怜愍心起故。<a id="a-DS"></a>从正观心起故。<a id="a-DT"></a>与善根相应故。<a id="a-DU"></a>与惭愧相应故。<a id="a-DV"></a>非是颠倒。<a id="a-DW"></a>颠倒有二种。<a id="a-DX"></a>一体颠倒。<a id="a-DY"></a>二缘颠倒。<a id="a-DZ"></a>彼观虽是缘颠倒。<a id="a-Da"></a>非体颠倒。<a id="a-Db"></a>尊者和须蜜说曰。<a id="a-Dc"></a>不以住慈故。<a id="a-Dd"></a>令众生乐。<a id="a-De"></a>但以此法作方便。<a id="a-Df"></a>能制恚断结。<a id="a-Dg"></a>尊者佛陀提婆说曰。<a id="a-Dh"></a>此观当言不颠倒。<a id="a-Di"></a>所以者何。<a id="a-Dj"></a>与恚相妨故。</p>
  <p id="aDk">佛经说若以无怨无恚无害慈心。<a id="a-Dl"></a>善修此心。<a id="a-Dm"></a>令广大无量。<a id="a-Dn"></a>如是观满一方。<a id="a-Do"></a>二方三方四方上方下方亦复如是。<a id="a-Dp"></a>皆以慈心。<a id="a-Dq"></a>观一切处一切众生问曰。<a id="a-Dr"></a>此慈缘于众生。<a id="a-Ds"></a>何以说满于一方耶。<a id="a-Dt"></a>答曰。<a id="a-Du"></a>此经文应如是说。<a id="a-Dv"></a>若以无怨无恚无害慈心。<a id="a-Dw"></a>善修此心。<a id="a-Dx"></a>令广大无量。<a id="a-Dy"></a>如是观满东方众生。<a id="a-Dz"></a>南方西方北方众生。<a id="a-E0"></a>乃至广说。<a id="a-E1"></a>而不说者。<a id="a-E2"></a>有何意耶。<a id="a-E3"></a>答曰。<a id="a-E4"></a>此中众生。<a id="a-E5"></a>以方名说。<a id="a-E6"></a>如以器示器中物。<a id="a-E7"></a>皆以慈心。<a id="a-E8"></a>观一切处一切众生者。<a id="a-E9"></a>问曰。<a id="a-EA"></a>此无量观。<a id="a-EB"></a>为以方段。<a id="a-EC"></a>为以众生。<a id="a-ED"></a>若以方段者。<a id="a-EE"></a>此说云何通。<a id="a-EF"></a>如说。<a id="a-EG"></a>皆以慈心。<a id="a-EH"></a>观一切处一切众生。<a id="a-EI"></a>若以众生者。<a id="a-EJ"></a>云何非得众生海边耶。<a id="a-EK"></a>答曰。<a id="a-EL"></a>或有说者。<a id="a-EM"></a>以方段故。<a id="a-EN"></a>问曰。<a id="a-EO"></a>若然者此所说云何通。<a id="a-EP"></a>如说。<a id="a-EQ"></a>皆以慈心。<a id="a-ER"></a>观一切处一切众生。<a id="a-ES"></a>答曰。<a id="a-ET"></a>有二种一切。<a id="a-EU"></a>有一切一切。<a id="a-EV"></a>有少分一切。<a id="a-EW"></a>此中说少分一切。<a id="a-EX"></a>复有说者。<a id="a-EY"></a>以众生故。<a id="a-EZ"></a>问曰。<a id="a-Ea"></a>若然者。<a id="a-Eb"></a>云何非不得众生海边耶。<a id="a-Ec"></a>答曰。<a id="a-Ed"></a>若以此事。<a id="a-Ee"></a>得众生海边者。<a id="a-Ef"></a>复有何过。<a id="a-Eg"></a>但众生海边可得。<a id="a-Eh"></a>以总故非别相。<a id="a-Ei"></a>如一切众生。<a id="a-Ej"></a>皆是四生。<a id="a-Ek"></a>四生之外更无众生。<a id="a-El"></a>复有说者。<a id="a-Em"></a>佛无量尽众生边。<a id="a-En"></a>声闻辟支佛无量。<a id="a-Eo"></a>以方段。<a id="a-Ep"></a>复有说者。<a id="a-Eq"></a>佛辟支佛无量。<a id="a-Er"></a>尽众生边。<a id="a-Es"></a>声闻无量。<a id="a-Et"></a>以方段。<a id="a-Eu"></a>评曰。<a id="a-Ev"></a>应作是说。<a id="a-Ew"></a>此事不定。<a id="a-Ex"></a>所以者何。<a id="a-Ey"></a>此是虚相观。<a id="a-Ez"></a>或有尽众生边际者。<a id="a-F0"></a>或有以方段者。<a id="a-F1"></a>问曰。<a id="a-F2"></a>为观一众生乐。<a id="a-F3"></a>为观多众生乐。<a id="a-F4"></a>答曰。<a id="a-F5"></a>初起时观多众生。<a id="a-F6"></a>所以者何。<a id="a-F7"></a>无量是缘聚缘众生法。<a id="a-F8"></a>若后成满时。<a id="a-F9"></a>亦缘一众生。<a id="a-FA"></a>亦缘多众生。</p>
  <p id="aFB">佛经说诸比丘。<a id="a-FC"></a>我于七岁中。<a id="a-FD"></a>修习慈心故。<a id="a-FE"></a>七经劫成坏。<a id="a-FF"></a>不来生此间。<a id="a-FG"></a>世界坏时。<a id="a-FH"></a>我生光音天。<a id="a-FI"></a>世界成时。<a id="a-FJ"></a>我生空梵世中。<a id="a-FK"></a>我曾为大梵天王。<a id="a-FL"></a>诸梵中尊无胜我者。<a id="a-FM"></a>于千世界而得自在。<a id="a-FN"></a>三十六反为帝释。<a id="a-FO"></a>亦于无量世。<a id="a-FP"></a>作转轮圣王。<a id="a-FQ"></a>主四种兵。<a id="a-FR"></a>常以正法。<a id="a-FS"></a>降伏众生。<a id="a-FT"></a>成就七宝。<a id="a-FU"></a>乃至广说。<a id="a-FV"></a>七岁中者。<a id="a-FW"></a>谓七雨时。<a id="a-FX"></a>古世好时。<a id="a-FY"></a>菩萨为中国王。<a id="a-FZ"></a>彼国多热。<a id="a-Fa"></a>去城不远有林。<a id="a-Fb"></a>其地高凉。<a id="a-Fc"></a>生华果草木及诸流水。<a id="a-Fd"></a>皆悉具足。<a id="a-Fe"></a>夏热之时。<a id="a-Ff"></a>城中村落人民皆舍居处。<a id="a-Fg"></a>趣彼林中。<a id="a-Fh"></a>各修所业。<a id="a-Fi"></a>菩萨亦尔。<a id="a-Fj"></a>更以余人。<a id="a-Fk"></a>镇守于城。<a id="a-Fl"></a>自诣林中。<a id="a-Fm"></a>于高显闲静处。<a id="a-Fn"></a>离欲界欲。<a id="a-Fo"></a>起四无量。<a id="a-Fp"></a>于夏雨四月中。<a id="a-Fq"></a>游四无量心。<a id="a-Fr"></a>夏热已过。<a id="a-Fs"></a>天时转凉。<a id="a-Ft"></a>是时人民。<a id="a-Fu"></a>舍彼树林。<a id="a-Fv"></a>还诣居处。<a id="a-Fw"></a>各修所业。<a id="a-Fx"></a>尔时菩萨。<a id="a-Fy"></a>亦舍树林。<a id="a-Fz"></a>还诣宫城。<a id="a-G0"></a>以怜愍故。<a id="a-G1"></a>设大法祀。<a id="a-G2"></a>修布施福业。<a id="a-G3"></a>施沙门婆罗门诸贫穷作业者及行道人。<a id="a-G4"></a>有来求者。<a id="a-G5"></a>施其饮食。<a id="a-G6"></a>衣服涂香房舍卧具象马车乘及施灯明。<a id="a-G7"></a>如是六反往彼林中。<a id="a-G8"></a>或有说者。<a id="a-G9"></a>第七反菩萨命行尽。<a id="a-GA"></a>命终生光音天。<a id="a-GB"></a>或有说者。<a id="a-GC"></a>遭世界坏。<a id="a-GD"></a>命终生光音天。<a id="a-GE"></a>是故于七雨中。<a id="a-GF"></a>名为七岁。<a id="a-GG"></a>问曰。<a id="a-GH"></a>若生梵世光音天中可尔。<a id="a-GI"></a>所以者何。<a id="a-GJ"></a>是彼果是色界系故。<a id="a-GK"></a>言作帝释转轮王者。<a id="a-GL"></a>云何可尔。<a id="a-GM"></a>无量亦于欲界中受报耶。<a id="a-GN"></a>答曰。<a id="a-GO"></a>菩萨起三地无量。<a id="a-GP"></a>谓欲界地。<a id="a-GQ"></a>初禅地。<a id="a-GR"></a>二禅地。<a id="a-GS"></a>受欲界地无量报。<a id="a-GT"></a>作转轮圣王帝释。<a id="a-GU"></a>受初禅地无量报。<a id="a-GV"></a>作大梵王。<a id="a-GW"></a>受第二禅地无量报。<a id="a-GX"></a>生光音天。<a id="a-GY"></a>复次欲界有无量出定入定心。<a id="a-GZ"></a>受出入定心报故。<a id="a-Ga"></a>作转轮圣王帝释。<a id="a-Gb"></a>受无量报故。<a id="a-Gc"></a>生梵世光音天中。<a id="a-Gd"></a>复次欲界有无量方便。<a id="a-Ge"></a>受方便报故。<a id="a-Gf"></a>作转轮圣王帝释。<a id="a-Gg"></a>受无量报故。<a id="a-Gh"></a>生梵世光音天中。<a id="a-Gi"></a>复次欲界是一切善根种子界。<a id="a-Gj"></a>一切善根。<a id="a-Gk"></a>乃至灭定。<a id="a-Gl"></a>皆有相似法。<a id="a-Gm"></a>受无量善根相似报故。<a id="a-Gn"></a>作转轮圣王帝释。<a id="a-Go"></a>受无量报故。<a id="a-Gp"></a>生梵世光音天中。<a id="a-Gq"></a>复次受法祠祀报故。<a id="a-Gr"></a>作转轮圣王。<a id="a-Gs"></a>受持戒报故。<a id="a-Gt"></a>作帝释。<a id="a-Gu"></a>受彼林中修无量报故。<a id="a-Gv"></a>生梵世光音天中。<a id="a-Gw"></a>复次此经说三种福业。<a id="a-Gx"></a>谓布施持戒修定福业。<a id="a-Gy"></a>如彼经说。<a id="a-Gz"></a>诸比丘我以三业报故。<a id="a-H0"></a>令我有大威势。<a id="a-H1"></a>三业者。<a id="a-H2"></a>谓施定戒。<a id="a-H3"></a>施者是布施福业。<a id="a-H4"></a>定者是修定福业。<a id="a-H5"></a>戒者是修戒福业。<a id="a-H6"></a>以布施福业报故。<a id="a-H7"></a>作转轮圣王。<a id="a-H8"></a>以持戒福业报故。<a id="a-H9"></a>作帝释。<a id="a-HA"></a>以修定福业报故。<a id="a-HB"></a>生梵世光音天中。<a id="a-HC"></a>佛经说有三种福业。<a id="a-HD"></a>谓布施福业。<a id="a-HE"></a>持戒福业。<a id="a-HF"></a>修定福业。<a id="a-HG"></a>云何布施福业。<a id="a-HH"></a>若以物施沙门婆罗门。<a id="a-HI"></a>乃至灯明。<a id="a-HJ"></a>是名布施福业。<a id="a-HK"></a>云何持戒福业。<a id="a-HL"></a>不杀于杀。<a id="a-HM"></a>更不欲杀。<a id="a-HN"></a>不盗不淫不妄语不饮酒亦如是。<a id="a-HO"></a>是名持戒福业。<a id="a-HP"></a>云何修定福业。<a id="a-HQ"></a>常以无怨无恚无害慈心。<a id="a-HR"></a>广说如上。<a id="a-HS"></a>悲喜舍心说亦如是。<a id="a-HT"></a>是名修定福业。<a id="a-HU"></a>问曰。<a id="a-HV"></a>何故色无色界善根。<a id="a-HW"></a>唯说无量。<a id="a-HX"></a>是修定福业。<a id="a-HY"></a>非余色无色界善根耶。<a id="a-HZ"></a>答曰。<a id="a-Ha"></a>世人以饶益为福想。<a id="a-Hb"></a>一切色无色界善根。<a id="a-Hc"></a>欲饶益他。<a id="a-Hd"></a>无有如无量者。<a id="a-He"></a>复次世人以福果为福想。<a id="a-Hf"></a>无量能生广福果故。<a id="a-Hg"></a>如偈说。</p>
  <p id="aHh">福火不能烧　　风不能吹坏</p>
  <p id="aHi">能浮大地水　　亦复不能漂</p>
  <p id="aHj">国王若盗贼　　虽作诸方便</p>
  <p id="aHk">终不能劫夺　　男子女人福</p>
  <p id="aHl">福藏最坚牢　　终无有亡失</p>
  <p id="aHm">问曰。<a id="a-Hn"></a>如非福火。<a id="a-Ho"></a>亦不能烧。<a id="a-Hp"></a>何故但说福耶。<a id="a-Hq"></a>答曰。<a id="a-Hr"></a>非福虽不烧。<a id="a-Hs"></a>烧非福果无量果。<a id="a-Ht"></a>不已为火烧。<a id="a-Hu"></a>不当为火烧。<a id="a-Hv"></a>不今为火烧。</p>
 </body>
</html>