<!doctype html>
<html id="z3IBVkt14u" data-ver="1065">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第二十四</h1>
  <h2 id="a2">杂揵度爱敬品第四之三</h2>
  <p id="a3">已说烦恼道复云何。<a id="a-4"></a>答曰。<a id="a-5"></a>坚信人行坚信道时。<a id="a-6"></a>于坚法道。<a id="a-7"></a>得非数灭。<a id="a-8"></a>坚法人行坚法道时。<a id="a-9"></a>于坚信道。<a id="a-A"></a>得非数灭。<a id="a-B"></a>见到人行见到道时。<a id="a-C"></a>于信解脱道。<a id="a-D"></a>得非数灭。<a id="a-E"></a>非时解脱人。<a id="a-F"></a>行非时解脱道时。<a id="a-G"></a>于时解脱道。<a id="a-H"></a>得非数灭。<a id="a-I"></a>声闻人于声。<a id="a-J"></a>闻道决定者。<a id="a-K"></a>于辟支佛道佛道得非数灭。<a id="a-L"></a>辟支佛人。<a id="a-M"></a>于辟支佛道决定者。<a id="a-N"></a>于佛道声闻道。<a id="a-O"></a>得非数灭。<a id="a-P"></a>求佛道者。<a id="a-Q"></a>于佛道决定时。<a id="a-R"></a>于声闻辟支佛道。<a id="a-S"></a>得非数灭。<a id="a-T"></a>阿罗汉有六种。<a id="a-U"></a>一退法。<a id="a-V"></a>二思法。<a id="a-W"></a>三护法。<a id="a-X"></a>四等住。<a id="a-Y"></a>五能胜进。<a id="a-Z"></a>六不动。<a id="a-a"></a>问曰。<a id="a-b"></a>此诸阿罗汉于何时得非数灭耶。<a id="a-c"></a>答曰。<a id="a-d"></a>若退法者。<a id="a-e"></a>于退法决定者。<a id="a-f"></a>于五种得非数灭。<a id="a-g"></a>若不决定者不得。<a id="a-h"></a>乃至能胜进说亦如是。<a id="a-i"></a>不动法者。<a id="a-j"></a>得不动法。<a id="a-k"></a>于五种道。<a id="a-l"></a>得非数灭。<a id="a-m"></a>问曰。<a id="a-n"></a>非数灭。<a id="a-o"></a>皆是胜进时得。<a id="a-p"></a>何以不是道果耶。<a id="a-q"></a>答曰。<a id="a-r"></a>本离欲时。<a id="a-s"></a>不为此法作方便得故。<a id="a-t"></a>若当为非数灭作方便者。<a id="a-u"></a>非数灭则不可得。<a id="a-v"></a>所以者何。<a id="a-w"></a>若心贪着。<a id="a-x"></a>有是人不能过三恶道。<a id="a-y"></a>若心为涅槃能过恶道。</p>
  <p id="az">问曰。<a id="a-10"></a>非数灭得。<a id="a-11"></a>是何心果。<a id="a-12"></a>答曰。<a id="a-13"></a>或有说者。<a id="a-14"></a>是造受生处心果。<a id="a-15"></a>复有说者。<a id="a-16"></a>若心能使生相续。<a id="a-17"></a>是彼心功用果。<a id="a-18"></a>评曰。<a id="a-19"></a>应作是说。<a id="a-1A"></a>随住何心得非数灭。<a id="a-1B"></a>即彼心果。<a id="a-1C"></a>问曰。<a id="a-1D"></a>于何法得非数灭。<a id="a-1E"></a>答曰。<a id="a-1F"></a>于三界系及不系法中得。<a id="a-1G"></a>生欲界于此四法中得。<a id="a-1H"></a>生色无色界亦如是。<a id="a-1I"></a>非数灭得。<a id="a-1J"></a>随生何地。<a id="a-1K"></a>即彼地系。</p>
  <p id="a1L">问曰。<a id="a-1M"></a>非数灭。<a id="a-1N"></a>于何法得增长耶。<a id="a-1O"></a>答曰。<a id="a-1P"></a>生欲界中。<a id="a-1Q"></a>于欲界系五识身。<a id="a-1R"></a>而得增长。<a id="a-1S"></a>亦有缘现在欲界意识身而得增长。<a id="a-1T"></a>然微细难现。<a id="a-1U"></a>于色界三识无量解脱胜处一切处。<a id="a-1V"></a>而得增长。<a id="a-1W"></a>无色界唯一切处。<a id="a-1X"></a>生色界中。<a id="a-1Y"></a>欲界五识身。<a id="a-1Z"></a>而得增长。<a id="a-1a"></a>意识亦得增长。<a id="a-1b"></a>然微细难现。<a id="a-1c"></a>色界三识无量解脱胜处一切处。<a id="a-1d"></a>而得增长。<a id="a-1e"></a>无色界唯一切处。<a id="a-1f"></a>生色界中。<a id="a-1g"></a>于欲界五识色界三识无量解脱胜处一切处。<a id="a-1h"></a>而得增长。</p>
  <p id="a1i">问曰。<a id="a-1j"></a>圣人生色界中。<a id="a-1k"></a>于欲界系。<a id="a-1l"></a>何法中得非数灭耶。<a id="a-1m"></a>答曰。<a id="a-1n"></a>初禅命终。<a id="a-1o"></a>生二禅中。<a id="a-1p"></a>初禅果。<a id="a-1q"></a>欲界变化心。<a id="a-1r"></a>得非数灭。<a id="a-1s"></a>若生三禅中。<a id="a-1t"></a>初禅二禅果。<a id="a-1u"></a>欲界变化心。<a id="a-1v"></a>得非数灭。<a id="a-1w"></a>若生第四禅中。<a id="a-1x"></a>初禅二禅三禅果。<a id="a-1y"></a>欲界变化心。<a id="a-1z"></a>得非数灭。<a id="a-20"></a>乃至第三禅命终。<a id="a-21"></a>生第四禅中。<a id="a-22"></a>第三禅果。<a id="a-23"></a>欲界变化心。<a id="a-24"></a>得非数灭。<a id="a-25"></a>问曰。<a id="a-26"></a>色界命终。<a id="a-27"></a>生无色界中。<a id="a-28"></a>于欲界系何法中。<a id="a-29"></a>得非数灭耶。<a id="a-2A"></a>答曰。<a id="a-2B"></a>若初禅命终。<a id="a-2C"></a>生无色中。<a id="a-2D"></a>四禅果。<a id="a-2E"></a>欲界变化心。<a id="a-2F"></a>得非数灭。<a id="a-2G"></a>第二禅命终。<a id="a-2H"></a>生无色中。<a id="a-2I"></a>三禅果。<a id="a-2J"></a>欲界变化心。<a id="a-2K"></a>得非数灭。<a id="a-2L"></a>第三禅命终。<a id="a-2M"></a>生无色中。<a id="a-2N"></a>二禅果。<a id="a-2O"></a>欲界变化心。<a id="a-2P"></a>得非数灭。<a id="a-2Q"></a>第四禅命终。<a id="a-2R"></a>生无色中。<a id="a-2S"></a>一禅果。<a id="a-2T"></a>欲界变化心。<a id="a-2U"></a>得非数灭。<a id="a-2V"></a>圣人生无色界中。<a id="a-2W"></a>于欲色界系法。<a id="a-2X"></a>不得非数灭。<a id="a-2Y"></a>所以者何。<a id="a-2Z"></a>先已得故。</p>
  <p id="a2a">问曰。<a id="a-2b"></a>先入涅槃阿罗汉。<a id="a-2c"></a>得非数灭多。<a id="a-2d"></a>后入涅槃阿罗汉。<a id="a-2e"></a>得非数灭多耶。<a id="a-2f"></a>答曰。<a id="a-2g"></a>前入涅槃者多。<a id="a-2h"></a>迦葉佛时。<a id="a-2i"></a>入涅槃者则多。<a id="a-2j"></a>释迦牟尼佛时入涅槃者。<a id="a-2k"></a>释迦牟尼佛时。<a id="a-2l"></a>入涅槃者则多。<a id="a-2m"></a>弥勒佛时入涅槃者。<a id="a-2n"></a>问曰。<a id="a-2o"></a>何等阿罗汉。<a id="a-2p"></a>成就非数灭最多。<a id="a-2q"></a>答曰。<a id="a-2r"></a>生无色界阿罗汉。<a id="a-2s"></a>住最后心者。<a id="a-2t"></a>于一切法。<a id="a-2u"></a>得非数灭多。<a id="a-2v"></a>颇有阴界入永灭而不得非数灭耶。<a id="a-2w"></a>答曰有。<a id="a-2x"></a>谓阿罗汉住最后心。<a id="a-2y"></a>评曰。<a id="a-2z"></a>不应作是说。<a id="a-30"></a>所以者何。<a id="a-31"></a>无有阴界入永灭而不得非数灭者。<a id="a-32"></a>问曰。<a id="a-33"></a>阿罗汉住最后心时。<a id="a-34"></a>非是不得非数灭耶。<a id="a-35"></a>答曰。<a id="a-36"></a>非不得。<a id="a-37"></a>所以者何。<a id="a-38"></a>阿罗汉。<a id="a-39"></a>若决定欲入涅槃时。<a id="a-3A"></a>尔时除。<a id="a-3B"></a>若五心六心。<a id="a-3C"></a>当起现在前。<a id="a-3D"></a>余阴界入悉得非数灭。</p>
  <p id="a3E">世尊说。<a id="a-3F"></a>有二涅槃界。<a id="a-3G"></a>谓有余身涅槃界。<a id="a-3H"></a>无余身涅槃界。<a id="a-3I"></a>乃至广说。<a id="a-3J"></a>问曰。<a id="a-3K"></a>何故作此论。<a id="a-3L"></a>答曰上说。<a id="a-3M"></a>云何数灭。<a id="a-3N"></a>答曰。<a id="a-3O"></a>若灭是解脱。<a id="a-3P"></a>彼数灭有二种。<a id="a-3Q"></a>一是有余身涅槃界。<a id="a-3R"></a>二是无余身涅槃界。<a id="a-3S"></a>未说云何有余身涅槃界无余身涅槃界。<a id="a-3T"></a>今欲说故而作此论。<a id="a-3U"></a>复有说有余身涅槃界有体。<a id="a-3V"></a>无余身涅槃界无体。<a id="a-3W"></a>复有说有余身涅槃界是善。<a id="a-3X"></a>无余身涅槃界是无记。<a id="a-3Y"></a>复有说有余身涅槃界是道果。<a id="a-3Z"></a>无余身涅槃界非道果。<a id="a-3a"></a>复有说有余身涅槃界是谛所摄。<a id="a-3b"></a>无余身涅槃界非谛所摄。<a id="a-3c"></a>复有说有余身涅槃界是有为。<a id="a-3d"></a>无余身涅槃界是无为。<a id="a-3e"></a>有漏无漏亦如是。<a id="a-3f"></a>为止如是说者意欲明此义俱是无漏。<a id="a-3g"></a>以是事故。<a id="a-3h"></a>为止他义欲显己义。<a id="a-3i"></a>乃至广说而作此论。<a id="a-3j"></a>云何有余身涅槃界。<a id="a-3k"></a>答曰。<a id="a-3l"></a>阿罗汉住寿。<a id="a-3m"></a>四大未灭。<a id="a-3n"></a>乃至广说。<a id="a-3o"></a>四大者即四大是也。<a id="a-3p"></a>诸根者造色是也。<a id="a-3q"></a>相续心者是心心数法也。<a id="a-3r"></a>若此四大造色。<a id="a-3s"></a>心心数法未灭。<a id="a-3t"></a>是有余身涅槃界。<a id="a-3u"></a>复有说者。<a id="a-3v"></a>四大是四大身。<a id="a-3w"></a>诸根即诸根。<a id="a-3x"></a>相续心是觉性。<a id="a-3y"></a>若身诸根。<a id="a-3z"></a>觉性未灭。<a id="a-40"></a>是有余身涅槃界。<a id="a-41"></a>如是等诸有余故。<a id="a-42"></a>名有余身涅槃界。<a id="a-43"></a>身有二种。<a id="a-44"></a>一烦恼身。<a id="a-45"></a>二生身。<a id="a-46"></a>虽无烦恼身。<a id="a-47"></a>而有生身。<a id="a-48"></a>复有说者。<a id="a-49"></a>身有二种。<a id="a-4A"></a>有染污不染污。<a id="a-4B"></a>染污已尽唯有不染污。<a id="a-4C"></a>是故说四大等。<a id="a-4D"></a>有余故言有余。<a id="a-4E"></a>四大为生何法。<a id="a-4F"></a>谓生造色。<a id="a-4G"></a>依造色能生心心数法。<a id="a-4H"></a>乃至广说。<a id="a-4I"></a>彼断一切结得作证。<a id="a-4J"></a>是名有余身涅槃界。<a id="a-4K"></a>云何无余身涅槃界。<a id="a-4L"></a>若阿罗汉。<a id="a-4M"></a>已入涅槃四大灭。<a id="a-4N"></a>乃至广说。<a id="a-4O"></a>四大者即四大。<a id="a-4P"></a>诸根者是造色。<a id="a-4Q"></a>相续心者是心心数法。<a id="a-4R"></a>若此四大诸根心心数法灭。<a id="a-4S"></a>是名无余身涅槃界。<a id="a-4T"></a>复有说者。<a id="a-4U"></a>四大身。<a id="a-4V"></a>诸根即诸根。<a id="a-4W"></a>相续心是觉性。<a id="a-4X"></a>若身诸根觉性灭。<a id="a-4Y"></a>是名无余身涅槃界。<a id="a-4Z"></a>问曰。<a id="a-4a"></a>此文不应作是说。<a id="a-4b"></a>身诸根觉性灭。<a id="a-4c"></a>名无余身涅槃界。<a id="a-4d"></a>应作是说。<a id="a-4e"></a>阿罗汉断一切结尽入于涅槃。<a id="a-4f"></a>是名无余身涅槃界。<a id="a-4g"></a>而不说者有何意耶。<a id="a-4h"></a>答曰。<a id="a-4i"></a>彼尊者依世俗言。<a id="a-4j"></a>说信经故而作是说。<a id="a-4k"></a>阿罗汉死时。<a id="a-4l"></a>风大能损火大。<a id="a-4m"></a>火大损故饮食不消。<a id="a-4n"></a>饮食不消故四大羸。<a id="a-4o"></a>四大羸故诸根亦劣。<a id="a-4p"></a>诸根劣故不能与心心数法作所依。<a id="a-4q"></a>心心数法无所依故则不生心心数法不生便是无余身涅槃界。<a id="a-4r"></a>身有二种。<a id="a-4s"></a>一者生身。<a id="a-4t"></a>二烦恼身。<a id="a-4u"></a>彼二种身俱灭是名无余身涅槃界。<a id="a-4v"></a>复有说者。<a id="a-4w"></a>身有二种。<a id="a-4x"></a>谓染污不染污。<a id="a-4y"></a>二种身俱灭一切结使断。<a id="a-4z"></a>是名无余身涅槃界。<a id="a-50"></a>问曰。<a id="a-51"></a>此中何以不说断一切结得作证耶。<a id="a-52"></a>答曰。<a id="a-53"></a>以现在得作证故。<a id="a-54"></a>言得作证。<a id="a-55"></a>彼时现在得灭故。<a id="a-56"></a>不言得作证。<a id="a-57"></a>复有说者。<a id="a-58"></a>有众生处有得谁得此得言是提婆达多延若达多。<a id="a-59"></a>彼中无如是众生差别故。<a id="a-5A"></a>唯此法性。<a id="a-5B"></a>是故不说得作证等。</p>
  <p id="a5C">问曰。<a id="a-5D"></a>凡夫人学人断。<a id="a-5E"></a>为是有余身涅槃界。<a id="a-5F"></a>为是无余身涅槃界耶。<a id="a-5G"></a>答曰。<a id="a-5H"></a>亦不名有余身涅槃界。<a id="a-5I"></a>亦不名无余身涅槃界。<a id="a-5J"></a>但名为断。<a id="a-5K"></a>亦名无。<a id="a-5L"></a>亦名为灭。<a id="a-5M"></a>亦名为谛少分。<a id="a-5N"></a>是断智少分。<a id="a-5O"></a>非断智少分。<a id="a-5P"></a>是沙门果少分。<a id="a-5Q"></a>非沙门果。</p>
  <p id="a5R">问曰。<a id="a-5S"></a>颇有阿罗汉不住有余身涅槃界不住无余身涅槃界耶。<a id="a-5T"></a>答曰。<a id="a-5U"></a>如经本所说有。<a id="a-5V"></a>如说。<a id="a-5W"></a>具三事者。<a id="a-5X"></a>名有余身涅槃界。<a id="a-5Y"></a>无三事者。<a id="a-5Z"></a>名无余身涅槃界。<a id="a-5a"></a>生色界阿罗汉。<a id="a-5b"></a>入灭尽定。<a id="a-5c"></a>唯有四大诸根。<a id="a-5d"></a>无相续心。<a id="a-5e"></a>生无色界阿罗汉。<a id="a-5f"></a>唯有相续心。<a id="a-5g"></a>无诸根四大。<a id="a-5h"></a>生欲界阿罗汉。<a id="a-5i"></a>唯有四大相续心。<a id="a-5j"></a>有诸根不具者。<a id="a-5k"></a>评曰。<a id="a-5l"></a>如是诸阿罗汉。<a id="a-5m"></a>皆当言住有余身涅槃界。<a id="a-5n"></a>经文应如是说。<a id="a-5o"></a>云何住有余身涅槃界。<a id="a-5p"></a>答曰。<a id="a-5q"></a>阿罗汉住寿。<a id="a-5r"></a>一切结尽得作证。<a id="a-5s"></a>云何无余身涅槃界。<a id="a-5t"></a>答曰。<a id="a-5u"></a>阿罗汉一切结尽入涅槃。<a id="a-5v"></a>若作是说。<a id="a-5w"></a>尽摄生欲界生色无色界有心无心具根不具根者。</p>
  <p id="a5x">涅槃当言学耶。<a id="a-5y"></a>乃至广说。<a id="a-5z"></a>问曰。<a id="a-60"></a>何故作此论。<a id="a-61"></a>答曰。<a id="a-62"></a>先说数灭是二种涅槃界。<a id="a-63"></a>乃至广说。<a id="a-64"></a>未说是学无学非学非无学。<a id="a-65"></a>今欲说故。<a id="a-66"></a>而作此论。<a id="a-67"></a>复次何故作此论者。<a id="a-68"></a>为止并义者意故。<a id="a-69"></a>如犊子部说涅槃有三种。<a id="a-6A"></a>是学无学非学非无学。<a id="a-6B"></a>若学断诸结得作证。<a id="a-6C"></a>是名学。<a id="a-6D"></a>若无学断诸结得作证。<a id="a-6E"></a>是名无学。<a id="a-6F"></a>若非学非无学断诸结得作证。<a id="a-6G"></a>是名非学非无学。<a id="a-6H"></a>为止如是说者意欲显己义故。<a id="a-6I"></a>而作此论。</p>
  <p id="a6J">涅槃当言学无学非学非无学耶。<a id="a-6K"></a>答曰。<a id="a-6L"></a>涅槃当言非学非无学。<a id="a-6M"></a>复有说者。<a id="a-6N"></a>涅槃是学无学非学非无学者。<a id="a-6O"></a>此是犊子部所说。<a id="a-6P"></a>所以者何。<a id="a-6Q"></a>彼说涅槃有三种性。<a id="a-6R"></a>若学断诸结得作证是名学也。<a id="a-6S"></a>无学非学非无学。<a id="a-6T"></a>说亦如是。<a id="a-6U"></a>作如是说者则有大过。<a id="a-6V"></a>云何一解脱体为三。<a id="a-6W"></a>得所得便有三性。<a id="a-6X"></a>如我义者。<a id="a-6Y"></a>如此文。<a id="a-6Z"></a>如此义。<a id="a-6a"></a>如此论。<a id="a-6b"></a>如我等意。<a id="a-6c"></a>涅槃是非学非无学。<a id="a-6d"></a>此是尊者迦旃延子。<a id="a-6e"></a>欲显己义经本应齐作是说。<a id="a-6f"></a>不应作余说。<a id="a-6g"></a>所以者何。<a id="a-6h"></a>若作余说。<a id="a-6i"></a>育多婆提所说有过。<a id="a-6j"></a>复有说者。<a id="a-6k"></a>应作余说。<a id="a-6l"></a>所以者何。<a id="a-6m"></a>毗婆阇婆提。<a id="a-6n"></a>问育多婆提。<a id="a-6o"></a>如是汝说涅槃是非学非无学耶。<a id="a-6p"></a>此是问亦是定言。<a id="a-6q"></a>所以者何。<a id="a-6r"></a>若不定他言说。<a id="a-6s"></a>说他过者。<a id="a-6t"></a>是则不可。<a id="a-6u"></a>育多婆提答言。<a id="a-6v"></a>如是。<a id="a-6w"></a>毗婆阇婆提。<a id="a-6x"></a>复作是难。<a id="a-6y"></a>于意云何。<a id="a-6z"></a>若先以世俗道断结作证。<a id="a-70"></a>乃至广说。<a id="a-71"></a>得阿那含果。<a id="a-72"></a>彼是学耶。<a id="a-73"></a>育多婆提答言。<a id="a-74"></a>不也。<a id="a-75"></a>所以者何。<a id="a-76"></a>我说涅槃是非学非无学。<a id="a-77"></a>育多婆提欲说毗婆阇婆提过。<a id="a-78"></a>若当先以世俗道断结得作证。<a id="a-79"></a>乃至广说。<a id="a-7A"></a>乃至得阿那含果彼是学者。<a id="a-7B"></a>本应是学。<a id="a-7C"></a>若不得果而是学者。<a id="a-7D"></a>此事不可。<a id="a-7E"></a>趣阿罗汉断结作证。<a id="a-7F"></a>阿罗汉断结作证退。<a id="a-7G"></a>说亦如是。<a id="a-7H"></a>育多婆提。<a id="a-7I"></a>于他法中。<a id="a-7J"></a>不顺义者。<a id="a-7K"></a>集置一处。<a id="a-7L"></a>而说其过。<a id="a-7M"></a>若当涅槃是非学非无学。<a id="a-7N"></a>复作学学作无学无学作学者。<a id="a-7O"></a>是则不定。<a id="a-7P"></a>若不定者。<a id="a-7Q"></a>则是无常。<a id="a-7R"></a>若无常者。<a id="a-7S"></a>有为无为。<a id="a-7T"></a>无有差别。<a id="a-7U"></a>所以者何。<a id="a-7V"></a>涅槃未曾作非学非无学复作学学作无学无学作学。<a id="a-7W"></a>以是故。<a id="a-7X"></a>涅槃于一切时。<a id="a-7Y"></a>是常是寂灭。<a id="a-7Z"></a>是非学非无学。<a id="a-7a"></a>广说如经本。<a id="a-7b"></a>复有说者。<a id="a-7c"></a>育多婆提。<a id="a-7d"></a>欲说毗婆阇婆提过。<a id="a-7e"></a>毗婆阇婆提。<a id="a-7f"></a>有二种过。<a id="a-7g"></a>一说涅槃是非学非无学复作学。<a id="a-7h"></a>学作无学无学作学。<a id="a-7i"></a>二说涅槃是非学非无学者常是非学非无学。<a id="a-7j"></a>学常是学。<a id="a-7k"></a>无学常是无学。<a id="a-7l"></a>育多婆提。<a id="a-7m"></a>难毗婆阇婆提言。<a id="a-7n"></a>涅槃是非学非无学复作学。<a id="a-7o"></a>学作无学。<a id="a-7p"></a>无学作学者。<a id="a-7q"></a>如是汝说涅槃是非学非无学。<a id="a-7r"></a>然后作学耶。<a id="a-7s"></a>毗婆阇婆提答言。<a id="a-7t"></a>如是。<a id="a-7u"></a>育多婆提。<a id="a-7v"></a>复难毗婆阇婆提言。<a id="a-7w"></a>于意云何。<a id="a-7x"></a>若先以世俗道。<a id="a-7y"></a>乃至广说。<a id="a-7z"></a>后见四圣谛。<a id="a-80"></a>得阿那含果。<a id="a-81"></a>彼是学耶。<a id="a-82"></a>毗婆阇婆提答言。<a id="a-83"></a>如是。<a id="a-84"></a>所以者何。<a id="a-85"></a>我说涅槃是非学非无学复作学故。<a id="a-86"></a>育多婆提复问毗婆阇婆提言。<a id="a-87"></a>汝意云何。<a id="a-88"></a>先以世俗道。<a id="a-89"></a>断结得作证。<a id="a-8A"></a>是非学非无学。<a id="a-8B"></a>即彼非学非无学作学耶。<a id="a-8C"></a>毗婆阇婆提答言。<a id="a-8D"></a>如是。<a id="a-8E"></a>所以者何。<a id="a-8F"></a>我说非学非无学后作学故。<a id="a-8G"></a>育多婆提。<a id="a-8H"></a>复说毗婆阇婆提过。<a id="a-8I"></a>若先以世俗道。<a id="a-8J"></a>断结得作证。<a id="a-8K"></a>后得阿那含果。<a id="a-8L"></a>当是学者。<a id="a-8M"></a>本应是学。<a id="a-8N"></a>若不得果。<a id="a-8O"></a>而是学者。<a id="a-8P"></a>是则不可。<a id="a-8Q"></a>育多婆提。<a id="a-8R"></a>复难毗婆阇婆提言。<a id="a-8S"></a>趣阿罗汉。<a id="a-8T"></a>断结得作证。<a id="a-8U"></a>是学后作。<a id="a-8V"></a>无学阿罗汉。<a id="a-8W"></a>断结得作证。<a id="a-8X"></a>退作学。<a id="a-8Y"></a>说亦如是。<a id="a-8Z"></a>育多婆提。<a id="a-8a"></a>于他法中。<a id="a-8b"></a>不顺义者。<a id="a-8c"></a>集置一处。<a id="a-8d"></a>说过如上。<a id="a-8e"></a>若说涅槃是非学非无学常是非学非无学乃至无学常是无学者。<a id="a-8f"></a>育多婆提。<a id="a-8g"></a>难毗婆阇婆提言。<a id="a-8h"></a>汝说涅槃有三种耶。<a id="a-8i"></a>答曰。<a id="a-8j"></a>如是。<a id="a-8k"></a>育多婆提。<a id="a-8l"></a>难毗婆阇婆提言。<a id="a-8m"></a>于意云何。<a id="a-8n"></a>若先以世俗道。<a id="a-8o"></a>断欲爱恚。<a id="a-8p"></a>未见真谛。<a id="a-8q"></a>欲得见故。<a id="a-8r"></a>勤修方便。<a id="a-8s"></a>修方便时。<a id="a-8t"></a>得见真谛。<a id="a-8u"></a>得阿那含。<a id="a-8v"></a>彼是学耶。<a id="a-8w"></a>答曰。<a id="a-8x"></a>如是。<a id="a-8y"></a>所以者何。<a id="a-8z"></a>我说涅槃有三种故。<a id="a-90"></a>育多婆提。<a id="a-91"></a>难毗婆阇婆提言。<a id="a-92"></a>于意云何。<a id="a-93"></a>若先以世俗道。<a id="a-94"></a>断结作证。<a id="a-95"></a>是非学非无学。<a id="a-96"></a>后得阿那含果。<a id="a-97"></a>即是学耶。<a id="a-98"></a>答言。<a id="a-99"></a>不也。<a id="a-9A"></a>所以者何。<a id="a-9B"></a>我说涅槃是非学非无学常是非学非无学。<a id="a-9C"></a>乃至广说。<a id="a-9D"></a>毗婆阇婆提。<a id="a-9E"></a>反难育多婆提。<a id="a-9F"></a>若当涅槃是非学非无学。<a id="a-9G"></a>后作学者。<a id="a-9H"></a>未得阿那含果时。<a id="a-9I"></a>本应是学。<a id="a-9J"></a>育多婆提。<a id="a-9K"></a>欲去此过故。<a id="a-9L"></a>若不得阿那含果。<a id="a-9M"></a>而是学者。<a id="a-9N"></a>此则不可。<a id="a-9O"></a>育多婆提。<a id="a-9P"></a>复难毗婆阇婆提。<a id="a-9Q"></a>若趣阿罗汉果。<a id="a-9R"></a>断结作证。<a id="a-9S"></a>阿罗汉断结作证退。<a id="a-9T"></a>说亦如是。<a id="a-9U"></a>育多婆提。<a id="a-9V"></a>于他法中。<a id="a-9W"></a>不顺义者。<a id="a-9X"></a>集置一处。<a id="a-9Y"></a>而说其过。<a id="a-9Z"></a>若当涅槃是非学非无学后作学学作无学无学作学非学非无学常是非学非无学乃至无学常是无学者。<a id="a-9a"></a>是则不定。<a id="a-9b"></a>若不定者。<a id="a-9c"></a>则是无常。<a id="a-9d"></a>若无常者。<a id="a-9e"></a>有为无为。<a id="a-9f"></a>无有差别。<a id="a-9g"></a>涅槃未曾作非学非无学后作学学作无学无学作学非学非无学常是非学非无学乃至无学常是无学。<a id="a-9h"></a>以是事故。<a id="a-9i"></a>涅槃于一切时。<a id="a-9j"></a>是常是寂灭。<a id="a-9k"></a>非学非无学。<a id="a-9l"></a>广说如经本。<a id="a-9m"></a>问曰。<a id="a-9n"></a>所说得。<a id="a-9o"></a>复有得不耶。<a id="a-9p"></a>若当有者。<a id="a-9q"></a>得复有得。<a id="a-9r"></a>便为无穷。<a id="a-9s"></a>若无穷者。<a id="a-9t"></a>无成就此得者。<a id="a-9u"></a>答曰。<a id="a-9v"></a>应作此论。<a id="a-9w"></a>得复有得。<a id="a-9x"></a>问曰。<a id="a-9y"></a>若然者是则无穷。<a id="a-9z"></a>答曰。<a id="a-A0"></a>无穷有何过。<a id="a-A1"></a>未来世宽。<a id="a-A2"></a>能容此得。<a id="a-A3"></a>以生死法无穷故。<a id="a-A4"></a>得亦复然。<a id="a-A5"></a>是故难断难除难过。<a id="a-A6"></a>众苦相续。<a id="a-A7"></a>犹如连锁。<a id="a-A8"></a>复有说者。<a id="a-A9"></a>以俱在一世一刹那中故非无穷。<a id="a-AA"></a>评曰。<a id="a-AB"></a>应作是说。<a id="a-AC"></a>法生时。<a id="a-AD"></a>三法俱生。<a id="a-AE"></a>谓法得得得以得故成就彼法及得得以得得故成就得。<a id="a-AF"></a>是故非无穷。<a id="a-AG"></a>以是事故而作此论。</p>
  <p id="aAH">颇有行阴色阴同于一得耶。<a id="a-AI"></a>答曰有。<a id="a-AJ"></a>所谓色得得是也。<a id="a-AK"></a>乃至行阴识阴。<a id="a-AL"></a>说亦如是。<a id="a-AM"></a>有为无为。<a id="a-AN"></a>亦同一得。<a id="a-AO"></a>所以者何。<a id="a-AP"></a>无为得得无为及得得。<a id="a-AQ"></a>是名有为无为同共一得。<a id="a-AR"></a>问曰。<a id="a-AS"></a>有成就过去未来得不。<a id="a-AT"></a>若成就者。<a id="a-AU"></a>云何非是无穷。<a id="a-AV"></a>所以者何。<a id="a-AW"></a>法生时。<a id="a-AX"></a>法得得得俱生。<a id="a-AY"></a>此三灭已。<a id="a-AZ"></a>便生六得。<a id="a-Aa"></a>三是得。<a id="a-Ab"></a>三是得得。<a id="a-Ac"></a>是六生十二。<a id="a-Ad"></a>十二生二十四。<a id="a-Ae"></a>乃至无量无边。<a id="a-Af"></a>若不成就者。<a id="a-Ag"></a>定揵度又云何通耶。<a id="a-Ah"></a>如说无色界命终。<a id="a-Ai"></a>生欲界中。<a id="a-Aj"></a>所得阴界入四大。<a id="a-Ak"></a>善不善无记根结缚使缠烦恼。<a id="a-Al"></a>当言本得得本不得得。<a id="a-Am"></a>答曰。<a id="a-An"></a>善染污。<a id="a-Ao"></a>当言本得得报。<a id="a-Ap"></a>当言本不得得。<a id="a-Aq"></a>彼得亦有善。<a id="a-Ar"></a>亦有染污。<a id="a-As"></a>复有说者。<a id="a-At"></a>有成就过去未来得者。<a id="a-Au"></a>问曰。<a id="a-Av"></a>若然者。<a id="a-Aw"></a>云何非是无穷。<a id="a-Ax"></a>答曰。<a id="a-Ay"></a>假令无穷复有何过。<a id="a-Az"></a>未来世穷无容处耶。<a id="a-B0"></a>以生死是无穷故。<a id="a-B1"></a>难断难除难过。<a id="a-B2"></a>众苦相续。<a id="a-B3"></a>犹如连锁。<a id="a-B4"></a>复有说者。<a id="a-B5"></a>无有成就者。<a id="a-B6"></a>问曰。<a id="a-B7"></a>若然者。<a id="a-B8"></a>如说无色界命终生欲界。<a id="a-B9"></a>乃至广说。<a id="a-BA"></a>此文云何通耶。<a id="a-BB"></a>答曰。<a id="a-BC"></a>此文不说得。<a id="a-BD"></a>说得所不摄法。<a id="a-BE"></a>评曰。<a id="a-BF"></a>不应作是说。<a id="a-BG"></a>应作是说。<a id="a-BH"></a>有成就过去未来得者。<a id="a-BI"></a>所以者何。<a id="a-BJ"></a>以得故。<a id="a-BK"></a>沙门果有差别。<a id="a-BL"></a>若不成就过去未来得者。<a id="a-BM"></a>一一刹那沙门果。<a id="a-BN"></a>亦得亦舍。<a id="a-BO"></a>修梵行者。<a id="a-BP"></a>则无休息心。<a id="a-BQ"></a>复更有过。<a id="a-BR"></a>以三事故。<a id="a-BS"></a>舍于圣道。<a id="a-BT"></a>一退。<a id="a-BU"></a>二转根。<a id="a-BV"></a>三得果。<a id="a-BW"></a>不因此三。<a id="a-BX"></a>亦舍圣道。<a id="a-BY"></a>然无是处。<a id="a-BZ"></a>是故有成就过去未来得者。<a id="a-Ba"></a>苦法忍有十五得。<a id="a-Bb"></a>一是苦法忍俱。<a id="a-Bc"></a>二是苦法智俱。<a id="a-Bd"></a>乃至道比忍俱有十五。<a id="a-Be"></a>乃至无学初智。<a id="a-Bf"></a>除其自体。<a id="a-Bg"></a>尽是因。<a id="a-Bh"></a>广说如上。<a id="a-Bi"></a>苦集谛得。<a id="a-Bj"></a>苦集谛摄。<a id="a-Bk"></a>灭谛得。<a id="a-Bl"></a>三谛摄。<a id="a-Bm"></a>道谛得。<a id="a-Bn"></a>即道谛摄。<a id="a-Bo"></a>苦集道谛三世摄。<a id="a-Bp"></a>彼得亦三世摄。<a id="a-Bq"></a>灭谛不在。<a id="a-Br"></a>三世得。<a id="a-Bs"></a>三世摄。<a id="a-Bt"></a>苦集谛。<a id="a-Bu"></a>是善不善无记。<a id="a-Bv"></a>彼得亦是善不善无记。<a id="a-Bw"></a>灭道谛是善。<a id="a-Bx"></a>彼得亦是善。<a id="a-By"></a>苦集谛是三界系。<a id="a-Bz"></a>彼得亦三界系。<a id="a-C0"></a>灭谛是不系。<a id="a-C1"></a>彼得是色无色界系。<a id="a-C2"></a>亦是不系道谛是不系。<a id="a-C3"></a>得亦是不系。<a id="a-C4"></a>苦集谛是非学非无学。<a id="a-C5"></a>彼得亦是非学非无学。<a id="a-C6"></a>灭谛是非学非无学。<a id="a-C7"></a>彼得是学无学非学非无学。<a id="a-C8"></a>道谛是学无学。<a id="a-C9"></a>彼得亦是学无学。<a id="a-CA"></a>苦集谛是见道修道断。<a id="a-CB"></a>彼得亦是见道修道断。<a id="a-CC"></a>灭谛是不断。<a id="a-CD"></a>彼得是修道断不断。<a id="a-CE"></a>道谛是不断。<a id="a-CF"></a>彼得亦是不断。<a id="a-CG"></a>欲界见道修道所断。<a id="a-CH"></a>乃至无所有处。<a id="a-CI"></a>见道修道所断解脱得有三种。<a id="a-CJ"></a>学无学非学非无学。<a id="a-CK"></a>非想非非想处。<a id="a-CL"></a>见道所断修道所断八种解脱得有二种。<a id="a-CM"></a>学无学。<a id="a-CN"></a>第九种解脱得是无学。<a id="a-CO"></a>所以者何。<a id="a-CP"></a>彼得与尽智俱生故。</p>
  <p id="aCQ">问曰。<a id="a-CR"></a>欲界见道修道所断。<a id="a-CS"></a>乃至非想非非想处见道修道所断。<a id="a-CT"></a>彼解脱得几地所摄耶。<a id="a-CU"></a>答曰。<a id="a-CV"></a>或有说者。<a id="a-CW"></a>随其断对治道在何地。<a id="a-CX"></a>彼得亦尔。<a id="a-CY"></a>诸作是说。<a id="a-CZ"></a>随其断对治道所在之地。<a id="a-Ca"></a>彼得亦尔者。<a id="a-Cb"></a>欲界见道修道所断解脱得。<a id="a-Cc"></a>未至禅所摄。<a id="a-Cd"></a>初禅解脱得。<a id="a-Ce"></a>三地所摄。<a id="a-Cf"></a>谓未至初禅中间禅。<a id="a-Cg"></a>第二禅者。<a id="a-Ch"></a>四地所摄。<a id="a-Ci"></a>第三禅者。<a id="a-Cj"></a>五地所摄。<a id="a-Ck"></a>第四禅见道修道所断无色。<a id="a-Cl"></a>见道所断者。<a id="a-Cm"></a>是六地所摄。<a id="a-Cn"></a>空处修道所断者。<a id="a-Co"></a>七地所摄。<a id="a-Cp"></a>识处八地。<a id="a-Cq"></a>无所有处。<a id="a-Cr"></a>非想非非想处九地。<a id="a-Cs"></a>复有说者随彼过患对治所在之地。<a id="a-Ct"></a>彼得亦尔。<a id="a-Cu"></a>诸作是说。<a id="a-Cv"></a>彼随有过患对治所在之地。<a id="a-Cw"></a>彼得亦尔者。<a id="a-Cx"></a>欲色界见道修道所断解脱得。<a id="a-Cy"></a>六地所摄。<a id="a-Cz"></a>空处见道修道所断。<a id="a-D0"></a>七地识处。<a id="a-D1"></a>见道修道所断八地。<a id="a-D2"></a>无所有处。<a id="a-D3"></a>非想非非想处。<a id="a-D4"></a>见道修道所断九地复有说者。<a id="a-D5"></a>随地有法智分。<a id="a-D6"></a>彼地亦有欲界见道修道所断解脱得。<a id="a-D7"></a>若地有比智分。<a id="a-D8"></a>彼亦色无色界见道修道所断解脱得。<a id="a-D9"></a>诸作是说。<a id="a-DA"></a>随彼有法智分。<a id="a-DB"></a>彼地亦尔者。<a id="a-DC"></a>欲界见道修道所断解脱得。<a id="a-DD"></a>六地所摄。<a id="a-DE"></a>色无色界见道修道所断解脱得。<a id="a-DF"></a>九地所摄。<a id="a-DG"></a>评曰。<a id="a-DH"></a>不应作是说。<a id="a-DI"></a>如前说随地有断对治道。<a id="a-DJ"></a>彼得亦尔者好。</p>
  <p id="aDK">问若以灭道法智。<a id="a-DL"></a>离色无色界欲。<a id="a-DM"></a>彼色无色界修道所断解脱得。<a id="a-DN"></a>为是法智分。<a id="a-DO"></a>为是比智分耶。<a id="a-DP"></a>答曰。<a id="a-DQ"></a>或有说。<a id="a-DR"></a>是法智分。<a id="a-DS"></a>所以者何以是法智所证故。<a id="a-DT"></a>评曰。<a id="a-DU"></a>不应作是说。<a id="a-DV"></a>是比智分。</p>
  <p id="aDW">问曰。<a id="a-DX"></a>是法智所证。<a id="a-DY"></a>云何是比智分耶。<a id="a-DZ"></a>答曰。<a id="a-Da"></a>虽是法智所证。<a id="a-Db"></a>而以比智所知。<a id="a-Dc"></a>然皆是色无色界根本对治。<a id="a-Dd"></a>随以何断。<a id="a-De"></a>而皆是比智分。</p>
  <p id="aDf">问曰。<a id="a-Dg"></a>若离五种欲入见道者。<a id="a-Dh"></a>苦法忍灭苦法智生。<a id="a-Di"></a>彼前所断欲界见苦所断五种欲。<a id="a-Dj"></a>彼刹那中所断四种欲。<a id="a-Dk"></a>彼九种尽是与苦法忍俱。<a id="a-Dl"></a>生无漏得作证。<a id="a-Dm"></a>如是乃至道法忍灭道法智生。<a id="a-Dn"></a>彼前所断欲界见道所断五种欲。<a id="a-Do"></a>彼刹那中所断四种欲彼九种尽是与道法智俱生无漏得作证。<a id="a-Dp"></a>若道比忍灭道比智生。<a id="a-Dq"></a>是时得三界见道所断。<a id="a-Dr"></a>与道比智俱生解脱得。<a id="a-Ds"></a>彼得欲界修道所断五种欲。<a id="a-Dt"></a>无漏解脱得不。<a id="a-Du"></a>尊者僧伽婆修答曰得。<a id="a-Dv"></a>所以者何。<a id="a-Dw"></a>以是须陀洹。<a id="a-Dx"></a>亦是斯陀含向故。<a id="a-Dy"></a>评曰。<a id="a-Dz"></a>不应作是说。<a id="a-E0"></a>言不得者好。<a id="a-E1"></a>所以者何。<a id="a-E2"></a>不可说住果时复得趣果道。<a id="a-E3"></a>彼不得趣果道。<a id="a-E4"></a>为以何事言是趣果问曰。<a id="a-E5"></a>为以何时得彼解脱得耶。<a id="a-E6"></a>答曰。<a id="a-E7"></a>或有说者若修向斯陀含果方便是时便得。<a id="a-E8"></a>评曰。<a id="a-E9"></a>不应作是说言是时得解脱得。<a id="a-EA"></a>应作是说。<a id="a-EB"></a>若得斯陀含果是时便得。</p>
  <p id="aEC">问曰。<a id="a-ED"></a>圣人以世俗道离欲。<a id="a-EE"></a>此道为是曾所得道。<a id="a-EF"></a>为是未曾得道耶。<a id="a-EG"></a>答曰。<a id="a-EH"></a>或有说者。<a id="a-EI"></a>是曾所得道。<a id="a-EJ"></a>所以者何。<a id="a-EK"></a>如无始以来所用离欲道。<a id="a-EL"></a>今所用道。<a id="a-EM"></a>即是彼道。<a id="a-EN"></a>若以曾所得道。<a id="a-EO"></a>离欲界上上欲时。<a id="a-EP"></a>于离上上欲中。<a id="a-EQ"></a>得二种解脱得。<a id="a-ER"></a>一是世俗以曾得者。<a id="a-ES"></a>二是无漏道未来修故。<a id="a-ET"></a>亦得欲界见道所断上上烦恼解脱无漏得。<a id="a-EU"></a>问曰。<a id="a-EV"></a>若作是说。<a id="a-EW"></a>是共对治。<a id="a-EX"></a>亦是不共对治。<a id="a-EY"></a>所以者何。<a id="a-EZ"></a>以曾所得道。<a id="a-Ea"></a>断见道修道所断烦恼。<a id="a-Eb"></a>同在一处。<a id="a-Ec"></a>如断草束。<a id="a-Ed"></a>亦如刻契。<a id="a-Ee"></a>断九种欲。<a id="a-Ef"></a>是名共对治道。<a id="a-Eg"></a>若圣人以此道断修道所断结时。<a id="a-Eh"></a>是名不共。<a id="a-Ei"></a>答曰。<a id="a-Ej"></a>所曾得道。<a id="a-Ek"></a>唯是共对治。<a id="a-El"></a>所以者何。<a id="a-Em"></a>以见道所断结已断。<a id="a-En"></a>若当不断。<a id="a-Eo"></a>此亦能断。<a id="a-Ep"></a>复有说者。<a id="a-Eq"></a>圣人所用世俗道。<a id="a-Er"></a>是未曾得道。<a id="a-Es"></a>所以者何。<a id="a-Et"></a>无始以来所用道异。<a id="a-Eu"></a>今所用道异。<a id="a-Ev"></a>若作是说。<a id="a-Ew"></a>以未曾得道。<a id="a-Ex"></a>离欲界上上欲时。<a id="a-Ey"></a>得二种解脱得。<a id="a-Ez"></a>一是世俗。<a id="a-F0"></a>二是无漏。<a id="a-F1"></a>世俗者。<a id="a-F2"></a>以未曾得道故。<a id="a-F3"></a>无漏者。<a id="a-F4"></a>以未来修故。<a id="a-F5"></a>于欲界见道所断上上烦恼非对治。<a id="a-F6"></a>所以者何。<a id="a-F7"></a>以未曾得此道故。<a id="a-F8"></a>若作是说。<a id="a-F9"></a>则是不共对治。<a id="a-FA"></a>第九解脱道。<a id="a-FB"></a>若未曾得道。<a id="a-FC"></a>已曾得道。<a id="a-FD"></a>一时悉得。<a id="a-FE"></a>亦得欲界见道修道所断漏无漏二种解脱得。<a id="a-FF"></a>问曰。<a id="a-FG"></a>以何等故。<a id="a-FH"></a>第九解脱道。<a id="a-FI"></a>已曾得道。<a id="a-FJ"></a>已未曾得道修。<a id="a-FK"></a>余无碍解脱道。<a id="a-FL"></a>何以不修耶。<a id="a-FM"></a>答曰。<a id="a-FN"></a>离欲得地时修异。<a id="a-FO"></a>断欲道时异。<a id="a-FP"></a>第九解脱道时。<a id="a-FQ"></a>是离欲得地。<a id="a-FR"></a>是故以曾得道未曾得道修。<a id="a-FS"></a>断欲道时不得地。<a id="a-FT"></a>是故未曾得道修。<a id="a-FU"></a>曾得道不修以是事故。<a id="a-FV"></a>智揵度所说善通。<a id="a-FW"></a>如说。<a id="a-FX"></a>若成就现在他心智。<a id="a-FY"></a>亦成就过去未来耶。<a id="a-FZ"></a>答曰。<a id="a-Fa"></a>如是。<a id="a-Fb"></a>评曰。<a id="a-Fc"></a>如是说者好。<a id="a-Fd"></a>以未曾得道离欲已曾得道未曾得道修。<a id="a-Fe"></a>若作是说。<a id="a-Ff"></a>以未曾得道离欲已曾得道未曾得道修者。<a id="a-Fg"></a>离欲界修道所断上上欲时。<a id="a-Fh"></a>得三种解脱得。<a id="a-Fi"></a>一是世俗曾得道。<a id="a-Fj"></a>二未曾得道。<a id="a-Fk"></a>三无漏。<a id="a-Fl"></a>于见道所断上上欲。<a id="a-Fm"></a>得一解脱得。<a id="a-Fn"></a>以曾得道故。<a id="a-Fo"></a>以是义故。<a id="a-Fp"></a>善去不共对治过。<a id="a-Fq"></a>亦作过说。</p>
  <p id="aFr">颇有不退不得果不转根。<a id="a-Fs"></a>而于见道所断结。<a id="a-Ft"></a>得作证耶。<a id="a-Fu"></a>答曰有。<a id="a-Fv"></a>如此所说者是也。<a id="a-Fw"></a>如上上烦恼。<a id="a-Fx"></a>乃至下下烦恼说亦如是。<a id="a-Fy"></a>如离欲界欲。<a id="a-Fz"></a>乃至离无所有处欲。<a id="a-G0"></a>说亦如是。</p>
  <p id="aG1">问曰。<a id="a-G2"></a>颇一刹那顷。<a id="a-G3"></a>当得信等五根。<a id="a-G4"></a>得而不舍。<a id="a-G5"></a>舍而不得。<a id="a-G6"></a>乃至广作四句。<a id="a-G7"></a>答曰。<a id="a-G8"></a>有初句者。<a id="a-G9"></a>向阿那含果。<a id="a-GA"></a>住最后无碍道时。<a id="a-GB"></a>当得初禅地善有漏诸根是也。<a id="a-GC"></a>第二句者欲界悔忧俱根是也。<a id="a-GD"></a>第三句者无漏诸根。<a id="a-GE"></a>舍无碍道所摄。<a id="a-GF"></a>当得解脱道所摄。<a id="a-GG"></a>第四句者除上尔所事。<a id="a-GH"></a>问曰。<a id="a-GI"></a>诸得过去。<a id="a-GJ"></a>彼法亦过去耶。<a id="a-GK"></a>若法过去。<a id="a-GL"></a>彼得过去耶。<a id="a-GM"></a>乃至广作四句。<a id="a-GN"></a>答曰。<a id="a-GO"></a>有初句者。<a id="a-GP"></a>数灭非数灭。<a id="a-GQ"></a>得在过去。<a id="a-GR"></a>彼法非过去是也。<a id="a-GS"></a>第二句者。<a id="a-GT"></a>过去世非众生数法是也。<a id="a-GU"></a>第三句者。<a id="a-GV"></a>过去世众生数法是也。<a id="a-GW"></a>第四句者虚空未来现在非众生数法是也。<a id="a-GX"></a>未来现在亦应如是作四句。</p>
  <p id="aGY">问曰。<a id="a-GZ"></a>若法修彼法。<a id="a-Ga"></a>得亦修耶。<a id="a-Gb"></a>答曰。<a id="a-Gc"></a>若法修彼法得亦修。<a id="a-Gd"></a>颇法得修彼法不修耶。<a id="a-Ge"></a>答曰。<a id="a-Gf"></a>有数灭是。</p>
  <p id="aGg">问曰。<a id="a-Gh"></a>若法无得。<a id="a-Gi"></a>彼法非不有解脱得耶。<a id="a-Gj"></a>若无解脱得。<a id="a-Gk"></a>彼法非不有得耶。<a id="a-Gl"></a>乃至广作四句。<a id="a-Gm"></a>答曰。<a id="a-Gn"></a>有初句者。<a id="a-Go"></a>非众生数法。<a id="a-Gp"></a>是谓无得非不有解脱得耶。<a id="a-Gq"></a>第二句者有为无漏数灭非数灭。<a id="a-Gr"></a>是谓无解脱得非不有得也。<a id="a-Gs"></a>第三句者虚空。<a id="a-Gt"></a>是谓非有得非有解脱得也。<a id="a-Gu"></a>第四句者。<a id="a-Gv"></a>众生数有漏法。<a id="a-Gw"></a>是谓非不有得。<a id="a-Gx"></a>非不有解脱得也。<a id="a-Gy"></a>问曰。<a id="a-Gz"></a>若法有得。<a id="a-H0"></a>彼法无解脱得耶。<a id="a-H1"></a>若法有解脱得。<a id="a-H2"></a>彼法无得耶。<a id="a-H3"></a>乃至广作四句。<a id="a-H4"></a>答曰。<a id="a-H5"></a>有初句者。<a id="a-H6"></a>有为无漏。<a id="a-H7"></a>及数灭非数灭是也。<a id="a-H8"></a>第二句非众生数法是也。<a id="a-H9"></a>第三句者众生数有漏法是也。<a id="a-HA"></a>第四句者虚空是也(此是句应在非句前)</p>
 </body>
</html>