<!doctype html>
<html id="z3IBVmz15G" data-ver="1087">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第五十七</h1>
  <h2 id="a2">使犍度十门品第四之四</h2>
  <p id="a3">十二入。<a id="a-4"></a>眼入乃至法入。<a id="a-5"></a>问曰。<a id="a-6"></a>何故作此论。<a id="a-7"></a>答曰。<a id="a-8"></a>此是佛经。<a id="a-9"></a>佛经说。<a id="a-A"></a>生闻婆罗门。<a id="a-B"></a>往诣佛所。<a id="a-C"></a>到已面共世尊种种语论。<a id="a-D"></a>问讯已在一面坐。<a id="a-E"></a>尔时生闻婆罗门。<a id="a-F"></a>白佛言。<a id="a-G"></a>世尊。<a id="a-H"></a>说一切者多。<a id="a-I"></a>一切有几种。<a id="a-J"></a>沙门瞿昙。<a id="a-K"></a>为施设何一切耶。<a id="a-L"></a>佛告婆罗门。<a id="a-M"></a>我施设一切者。<a id="a-N"></a>谓眼入乃至法入。<a id="a-O"></a>是名一切。<a id="a-P"></a>如来说如是法名一切。<a id="a-Q"></a>婆罗门若有作是说。<a id="a-R"></a>我能遮止沙门瞿昙所说一切。<a id="a-S"></a>更说余一切者。<a id="a-T"></a>但有是语。<a id="a-U"></a>而无有实。<a id="a-V"></a>若还问者。<a id="a-W"></a>反生疑惑。<a id="a-X"></a>所以者何。<a id="a-Y"></a>非境界故。<a id="a-Z"></a>佛经虽作是说。<a id="a-a"></a>而不广分别。<a id="a-b"></a>佛经是此论所为根本。<a id="a-c"></a>彼中诸不说者。<a id="a-d"></a>今欲广说故。<a id="a-e"></a>而作此论。<a id="a-f"></a>问曰。<a id="a-g"></a>若作是说。<a id="a-h"></a>有说。<a id="a-i"></a>一切者。<a id="a-j"></a>谓十八界。<a id="a-k"></a>有说。<a id="a-l"></a>一切者。<a id="a-m"></a>谓五阴及无为法。<a id="a-n"></a>有说。<a id="a-o"></a>一切者。<a id="a-p"></a>谓四谛及虚空非数灭。<a id="a-q"></a>有说。<a id="a-r"></a>一切者。<a id="a-s"></a>谓名色。<a id="a-t"></a>如是等所说。<a id="a-u"></a>皆但有是语。<a id="a-v"></a>而无有实。<a id="a-w"></a>若还问者。<a id="a-x"></a>反生愚惑。<a id="a-y"></a>非其境界耶。<a id="a-z"></a>答曰。<a id="a-10"></a>此中遮义不遮于文。<a id="a-11"></a>若作是说。<a id="a-12"></a>一切法性。<a id="a-13"></a>十二入摄。<a id="a-14"></a>若更有说。<a id="a-15"></a>余法非十二入摄者。<a id="a-16"></a>如是说者。<a id="a-17"></a>但有是语。<a id="a-18"></a>空无有实。<a id="a-19"></a>乃至广说。<a id="a-1A"></a>说十二入。<a id="a-1B"></a>是胜说妙说最上说。<a id="a-1C"></a>问曰。<a id="a-1D"></a>说十二入。<a id="a-1E"></a>何故名胜说妙说最上说耶。<a id="a-1F"></a>答曰。<a id="a-1G"></a>说入是中说能摄一切法。<a id="a-1H"></a>说界。<a id="a-1I"></a>虽能摄一切法。<a id="a-1J"></a>而是广说。<a id="a-1K"></a>说阴。<a id="a-1L"></a>不摄一切法。<a id="a-1M"></a>唯摄有为法。<a id="a-1N"></a>不摄无为法。<a id="a-1O"></a>而是略说。<a id="a-1P"></a>说入。<a id="a-1Q"></a>是中说亦摄一切法。<a id="a-1R"></a>若欲观一切法者。<a id="a-1S"></a>当以入门。<a id="a-1T"></a>若以入门观者。<a id="a-1U"></a>便生十二智光。<a id="a-1V"></a>现十二义像。<a id="a-1W"></a>如人莹磨十二明镜。<a id="a-1X"></a>在其中立。<a id="a-1Y"></a>有十二像现。<a id="a-1Z"></a>彼亦如是。<a id="a-1a"></a>一身有十二入可得。<a id="a-1b"></a>问曰。<a id="a-1c"></a>若一身有十二入可得者。<a id="a-1d"></a>云何说有十二入耶。<a id="a-1e"></a>答曰。<a id="a-1f"></a>以所作异故。<a id="a-1g"></a>虽一身中十二入可得。<a id="a-1h"></a>然十二入。<a id="a-1i"></a>所作各异。<a id="a-1j"></a>譬如一屋有十二工巧人居。<a id="a-1k"></a>虽同居一屋。<a id="a-1l"></a>而所作有十二种。<a id="a-1m"></a>彼亦如是。<a id="a-1n"></a>复次以二事故。<a id="a-1o"></a>立十二入。<a id="a-1p"></a>一以所依。<a id="a-1q"></a>二以所缘。<a id="a-1r"></a>复次以三事故。<a id="a-1s"></a>立十二入。<a id="a-1t"></a>一以自体。<a id="a-1u"></a>二以所依。<a id="a-1v"></a>三以所缘。<a id="a-1w"></a>自体者。<a id="a-1x"></a>谓眼入乃至法入。<a id="a-1y"></a>所依者。<a id="a-1z"></a>六所依。<a id="a-20"></a>谓眼乃至意。<a id="a-21"></a>所缘者。<a id="a-22"></a>六所缘。<a id="a-23"></a>色乃至法。<a id="a-24"></a>此是入体性。<a id="a-25"></a>乃至广说。</p>
  <p id="a26">已说体性。<a id="a-27"></a>所以今当说。<a id="a-28"></a>何故名入。<a id="a-29"></a>入是何义。<a id="a-2A"></a>答曰。<a id="a-2B"></a>输门义是入义。<a id="a-2C"></a>输道义是入义。<a id="a-2D"></a>藏义是入义。<a id="a-2E"></a>仓义是入义。<a id="a-2F"></a>经义是入义。<a id="a-2G"></a>杀处义是入义。<a id="a-2H"></a>田义是入义泉义是入义。<a id="a-2I"></a>流义是入义。<a id="a-2J"></a>海义是入义。<a id="a-2K"></a>白义是入义。<a id="a-2L"></a>净义是入义。<a id="a-2M"></a>输门义是入义者。<a id="a-2N"></a>犹如城中及与村落所输之物。<a id="a-2O"></a>众生得已。<a id="a-2P"></a>长养于身。<a id="a-2Q"></a>如是以所依及所缘故。<a id="a-2R"></a>令心长养。<a id="a-2S"></a>输道义亦如是。<a id="a-2T"></a>藏义是入义者。<a id="a-2U"></a>犹如藏中有金等宝物可取。<a id="a-2V"></a>如是以所依及所缘故。<a id="a-2W"></a>有心心数法等可取。<a id="a-2X"></a>仓义是入义者。<a id="a-2Y"></a>犹如仓中有麦等种种子实可取。<a id="a-2Z"></a>如是以所依及所缘故。<a id="a-2a"></a>有心心数法等可取。<a id="a-2b"></a>经义是入义者。<a id="a-2c"></a>犹如织机经缕在于处处。<a id="a-2d"></a>如是以所依及所缘故。<a id="a-2e"></a>心心数法。<a id="a-2f"></a>在于处处。<a id="a-2g"></a>杀处义是入义者。<a id="a-2h"></a>犹如杀处断百千众生头在地。<a id="a-2i"></a>如是以所依及所缘故。<a id="a-2j"></a>令心心数法。<a id="a-2k"></a>为无常灭所灭。<a id="a-2l"></a>田义是入义者。<a id="a-2m"></a>犹如田中有种种苗稼可取。<a id="a-2n"></a>如是以所依及所缘故。<a id="a-2o"></a>有种种心心数法可取。<a id="a-2p"></a>泉义是入义者。<a id="a-2q"></a>如偈说。</p>
  <p id="a2r">何处泉水生　　何处道不通</p>
  <p id="a2s">世间诸苦乐　　何处得灭尽</p>
  <p id="a2t">佛作是说。</p>
  <p id="a2u">眼耳及与鼻　　舌身及与意</p>
  <p id="a2v">此处尽名色　　能令无有余</p>
  <p id="a2w">是处能生泉水。<a id="a-2x"></a>乃至广说。<a id="a-2y"></a>流义是入义者。<a id="a-2z"></a>如偈说。</p>
  <p id="a30">一切皆流出　　以何制此流</p>
  <p id="a31">以何为流戒　　令流止不出</p>
  <p id="a32">佛作是说。</p>
  <p id="a33">世间所有流　　当以正念制</p>
  <p id="a34">亦名为流戒　　慧令流不出</p>
  <p id="a35">海义是入义者。<a id="a-36"></a>如经说。<a id="a-37"></a>比丘当知。<a id="a-38"></a>眼是人海。<a id="a-39"></a>色是涛波。<a id="a-3A"></a>若忍受色涛波者。<a id="a-3B"></a>是人能广度眼海。<a id="a-3C"></a>得免洄澓罗刹等难。<a id="a-3D"></a>乃至意说亦如是。<a id="a-3E"></a>白义是入义者。<a id="a-3F"></a>以净故名白。<a id="a-3G"></a>亦名为净。<a id="a-3H"></a>是故输门义是入义。<a id="a-3I"></a>乃至广说。<a id="a-3J"></a>外道书说入名部那(天竺音部那名根亦名为入亦名为作也)。<a id="a-3K"></a>如彼摩犍提梵志。<a id="a-3L"></a>作如是说。<a id="a-3M"></a>沙门瞿昙。<a id="a-3N"></a>心无部那。<a id="a-3O"></a>而不受我女。</p>
  <p id="a3P">已总说诸入。<a id="a-3Q"></a>所以今当一一别说其体。<a id="a-3R"></a>云何眼入。<a id="a-3S"></a>答曰。<a id="a-3T"></a>若眼已见色。<a id="a-3U"></a>今见色。<a id="a-3V"></a>当见色。<a id="a-3W"></a>及余彼分眼入。<a id="a-3X"></a>已见色是过去。<a id="a-3Y"></a>今见色是现在。<a id="a-3Z"></a>当见色是未来。<a id="a-3a"></a>及余彼分眼入。<a id="a-3b"></a>广说如界处。<a id="a-3c"></a>乃至意入说亦如是。<a id="a-3d"></a>云何色入。<a id="a-3e"></a>答曰。<a id="a-3f"></a>若色入。<a id="a-3g"></a>已为眼所见。<a id="a-3h"></a>今为眼所见。<a id="a-3i"></a>当为眼所见。<a id="a-3j"></a>广说如界处。<a id="a-3k"></a>问曰。<a id="a-3l"></a>十色入。<a id="a-3m"></a>皆体是色。<a id="a-3n"></a>何故说一入名色。<a id="a-3o"></a>不说余耶。<a id="a-3p"></a>答曰。<a id="a-3q"></a>以此一入是粗了了现见法。<a id="a-3r"></a>复次此入是二眼境界。<a id="a-3s"></a>谓肉眼天眼。<a id="a-3t"></a>复次此入是三眼境界。<a id="a-3u"></a>谓肉眼天眼慧眼。<a id="a-3v"></a>复次此是二入境界。<a id="a-3w"></a>为眼色所缘。<a id="a-3x"></a>是故尊者瞿沙。<a id="a-3y"></a>作如是说。<a id="a-3z"></a>是二眼境界。<a id="a-40"></a>为眼识所缘。<a id="a-41"></a>是故此入名为色入。<a id="a-42"></a>非余。<a id="a-43"></a>复次此入施设。<a id="a-44"></a>有粗细长短。<a id="a-45"></a>在此在彼故。<a id="a-46"></a>复次此入是大障碍故。<a id="a-47"></a>复次此入可种可生可长外物。<a id="a-48"></a>可种者是种子时。<a id="a-49"></a>可生者是萌牙时。<a id="a-4A"></a>可长者是茎叶华果时。<a id="a-4B"></a>内物可种者。<a id="a-4C"></a>是迦罗罗时。<a id="a-4D"></a>可生者是安浮陀时。<a id="a-4E"></a>可长者是卑尸伽那婆罗奢佉时。<a id="a-4F"></a>复次方体是色。<a id="a-4G"></a>以色故施设诸方。<a id="a-4H"></a>复次由旬体是色。<a id="a-4I"></a>以色故施设由旬。<a id="a-4J"></a>复次此入能覆余入。<a id="a-4K"></a>犹如巾帽。<a id="a-4L"></a>故名色入。<a id="a-4M"></a>复次若说二十种二十一种。<a id="a-4N"></a>是名色入。<a id="a-4O"></a>余色入不尔。<a id="a-4P"></a>声香味入。<a id="a-4Q"></a>广说如界处。<a id="a-4R"></a>问曰。<a id="a-4S"></a>触入。<a id="a-4T"></a>为可触故是触入。<a id="a-4U"></a>为体是触故是触入。<a id="a-4V"></a>为触所缘故是触入耶。<a id="a-4W"></a>若可触是触入者。<a id="a-4X"></a>微尘不能触微尘。<a id="a-4Y"></a>若体是触名触入者。<a id="a-4Z"></a>体是四大造色。<a id="a-4a"></a>非是触体。<a id="a-4b"></a>若为触所缘名触入者。<a id="a-4c"></a>亦为余数法所缘。<a id="a-4d"></a>答曰。<a id="a-4e"></a>应作是说。<a id="a-4f"></a>可触故名触入。<a id="a-4g"></a>问曰。<a id="a-4h"></a>若然者。<a id="a-4i"></a>微尘不能触微尘。<a id="a-4j"></a>答曰。<a id="a-4k"></a>此是世俗言说。<a id="a-4l"></a>世俗作如是说。<a id="a-4m"></a>眼所更事名见。<a id="a-4n"></a>耳所更事名闻。<a id="a-4o"></a>鼻所更事名嗅。<a id="a-4p"></a>舌所更事名味。<a id="a-4q"></a>身所更事名触。<a id="a-4r"></a>复次以缘身缘触故生身识生。<a id="a-4s"></a>彼能缘实义身识故名触。<a id="a-4t"></a>尊者佛陀提婆说曰。<a id="a-4u"></a>应言无触。<a id="a-4v"></a>所以者何。<a id="a-4w"></a>合聚无间色触时。<a id="a-4x"></a>假名为触。<a id="a-4y"></a>无实义触。<a id="a-4z"></a>复次能生余入。<a id="a-50"></a>增长余入故名触入。<a id="a-51"></a>云何法入。<a id="a-52"></a>若法已为意所知。<a id="a-53"></a>今为意所知。<a id="a-54"></a>当为意所知。<a id="a-55"></a>广说如界处。<a id="a-56"></a>问曰。<a id="a-57"></a>十二入体性是法。<a id="a-58"></a>何故说一入名法。<a id="a-59"></a>非余入耶。<a id="a-5A"></a>答曰。<a id="a-5B"></a>虽十二入体性是法。<a id="a-5C"></a>然法入应名为法。<a id="a-5D"></a>所以者何。<a id="a-5E"></a>如十八界。<a id="a-5F"></a>虽体性是法。<a id="a-5G"></a>独法界名法。<a id="a-5H"></a>如十智虽体性是法。<a id="a-5I"></a>独法智名法。<a id="a-5J"></a>七觉支虽体性是法。<a id="a-5K"></a>择法觉支名法。<a id="a-5L"></a>六念念法名法。<a id="a-5M"></a>四念处法念处名法。<a id="a-5N"></a>四不坏净。<a id="a-5O"></a>于法不坏名法。<a id="a-5P"></a>四无碍法。<a id="a-5Q"></a>无碍名法。<a id="a-5R"></a>三归三宝法。<a id="a-5S"></a>归法宝名法。<a id="a-5T"></a>复次余入有二名。<a id="a-5U"></a>此唯有一名。<a id="a-5V"></a>复次余入是不共名。<a id="a-5W"></a>此入是共名。<a id="a-5X"></a>以共为名。<a id="a-5Y"></a>复次能生一切诸法。<a id="a-5Z"></a>生在彼中故名法入。<a id="a-5a"></a>复次一切诸法印封相。<a id="a-5b"></a>生老无常。<a id="a-5c"></a>在彼中故名法入。<a id="a-5d"></a>复次以名显明诸法。<a id="a-5e"></a>名在彼中故名法入。<a id="a-5f"></a>复次诸法来处。<a id="a-5g"></a>说名法入。<a id="a-5h"></a>如风来处名为风孔。<a id="a-5i"></a>彼亦如是。<a id="a-5j"></a>复次能解空法。<a id="a-5k"></a>在彼中故名法入。</p>
  <p id="a5l">问曰。<a id="a-5m"></a>若然者。<a id="a-5n"></a>能计我法。<a id="a-5o"></a>亦在彼中。<a id="a-5p"></a>可言我入耶。<a id="a-5q"></a>答曰。<a id="a-5r"></a>计我非实。<a id="a-5s"></a>解空是实。<a id="a-5t"></a>复次第一实法。<a id="a-5u"></a>谓常住不变。<a id="a-5v"></a>不为生老死所坏。<a id="a-5w"></a>灭尽涅槃。<a id="a-5x"></a>在彼中故名法入。<a id="a-5y"></a>复次能分别总相别相。<a id="a-5z"></a>除物体愚。<a id="a-60"></a>及余缘中愚。<a id="a-61"></a>不取虚相。<a id="a-62"></a>慧在彼中。<a id="a-63"></a>故名法入。<a id="a-64"></a>复次彼中有多法故名法入。<a id="a-65"></a>多法者。<a id="a-66"></a>谓色无色法。<a id="a-67"></a>相应不相应法。<a id="a-68"></a>有依无依法。<a id="a-69"></a>有行无行法。<a id="a-6A"></a>有缘无缘法。<a id="a-6B"></a>有势用法。<a id="a-6C"></a>无势用法。<a id="a-6D"></a>已别说诸入一一体。<a id="a-6E"></a>今当求其次第。<a id="a-6F"></a>何故世尊。<a id="a-6G"></a>于内入中。<a id="a-6H"></a>先说眼入乃至意入。<a id="a-6I"></a>外入中。<a id="a-6J"></a>先说色入乃至法入。<a id="a-6K"></a>答曰。<a id="a-6L"></a>欲令文义随顺故。<a id="a-6M"></a>复次欲令说者随顺受持者亦随顺故。<a id="a-6N"></a>复次以有粗细故。<a id="a-6O"></a>内六入中。<a id="a-6P"></a>眼入粗故先说。<a id="a-6Q"></a>意入细故后说。<a id="a-6R"></a>外六入中。<a id="a-6S"></a>色入粗故先说。<a id="a-6T"></a>法入细故后说。<a id="a-6U"></a>问曰。<a id="a-6V"></a>云何立内六入外六入。<a id="a-6W"></a>为以人故为以法故。<a id="a-6X"></a>若以法者。<a id="a-6Y"></a>一切诸法。<a id="a-6Z"></a>无有欲心。<a id="a-6a"></a>云何立内外。<a id="a-6b"></a>若以人者。<a id="a-6c"></a>如实义中。<a id="a-6d"></a>毕竟无人。<a id="a-6e"></a>若无人者。<a id="a-6f"></a>云何有内外。<a id="a-6g"></a>答曰。<a id="a-6h"></a>应作是说。<a id="a-6i"></a>以说法故。<a id="a-6j"></a>立内外入。<a id="a-6k"></a>非一切法。<a id="a-6l"></a>若法能与六识作所依是内入。<a id="a-6m"></a>作所缘是外入。<a id="a-6n"></a>复次根者是内入。<a id="a-6o"></a>根义是外入。<a id="a-6p"></a>所境界境界亦尔。<a id="a-6q"></a>然此内外法不定。<a id="a-6r"></a>若我内入是他外入。<a id="a-6s"></a>若他内入是我外入。<a id="a-6t"></a>佛经说此六入。<a id="a-6u"></a>当知是内法。<a id="a-6v"></a>问曰。<a id="a-6w"></a>如一切法。<a id="a-6x"></a>当知皆是内法。<a id="a-6y"></a>何故独说六入是内法耶。<a id="a-6z"></a>答曰。<a id="a-70"></a>世尊欲教诸弟子于内法行禅故。<a id="a-71"></a>如说。<a id="a-72"></a>观察内根心不外缘。<a id="a-73"></a>复次欲教诸弟子不行虚妄禅故。<a id="a-74"></a>如说。<a id="a-75"></a>汝等不应行虚妄禅计常乐我净。<a id="a-76"></a>应行不虚妄禅计无常无我无乐无净。<a id="a-77"></a>计因集有缘。<a id="a-78"></a>当以是八圣行观察于有。<a id="a-79"></a>复次欲教诸弟子行不共禅故。<a id="a-7A"></a>如说。<a id="a-7B"></a>汝等不应行共禅法。<a id="a-7C"></a>观粗观苦观粗坏观止妙离。<a id="a-7D"></a>应行不共禅法。<a id="a-7E"></a>应观如病如痈如箭入身常是过患无常苦空无我。<a id="a-7F"></a>当以此八法观察于有。<a id="a-7G"></a>复次此经说观察内法。<a id="a-7H"></a>若于内法。<a id="a-7I"></a>计有我便计我所。<a id="a-7J"></a>计已便计已所。<a id="a-7K"></a>于我有爱。<a id="a-7L"></a>于我所亦有爱。<a id="a-7M"></a>若见有我。<a id="a-7N"></a>亦见我所。<a id="a-7O"></a>为长养内我故求外所须物。<a id="a-7P"></a>佛经说六触入。<a id="a-7Q"></a>当知是内法。<a id="a-7R"></a>问曰。<a id="a-7S"></a>六入六触入。<a id="a-7T"></a>有何差别。<a id="a-7U"></a>答曰。<a id="a-7V"></a>或有说者。<a id="a-7W"></a>无有差别。<a id="a-7X"></a>若说六触入。<a id="a-7Y"></a>若说六入。<a id="a-7Z"></a>名虽有异。<a id="a-7a"></a>无差别义。<a id="a-7b"></a>复有说者。<a id="a-7c"></a>名即差别是名触入。<a id="a-7d"></a>是名六入。<a id="a-7e"></a>复次若有所作是名触入。<a id="a-7f"></a>若无所作是名六入。<a id="a-7g"></a>若作是说。<a id="a-7h"></a>现在者是触入。<a id="a-7i"></a>过去未来者是六入。<a id="a-7j"></a>复次若已生六入是触入。<a id="a-7k"></a>若未生六入是六入。<a id="a-7l"></a>若作是说。<a id="a-7m"></a>过去现在是触入。<a id="a-7n"></a>未来是六入。<a id="a-7o"></a>复次若为触作依是名触入。<a id="a-7p"></a>若为数法作依名六入。<a id="a-7q"></a>复次若为心心数法作依是名触入。<a id="a-7r"></a>若空不为心心数法作依是名六入。<a id="a-7s"></a>尊者波奢说曰。<a id="a-7t"></a>体是六入。<a id="a-7u"></a>若为触作依。<a id="a-7v"></a>名六触入。<a id="a-7w"></a>如钵体性是钵。<a id="a-7x"></a>比丘用故。<a id="a-7y"></a>名比丘钵。<a id="a-7z"></a>彼亦如是。<a id="a-80"></a>尊者富那奢说曰。<a id="a-81"></a>体性入是六入所作。<a id="a-82"></a>入是六触入。<a id="a-83"></a>犹如铁钵。<a id="a-84"></a>体性是钵。<a id="a-85"></a>以盛苏故。<a id="a-86"></a>名盛苏铁钵。<a id="a-87"></a>问曰。<a id="a-88"></a>此亦如是。<a id="a-89"></a>六受入六想六思等入。<a id="a-8A"></a>何故独说六触入耶。<a id="a-8B"></a>答曰。<a id="a-8C"></a>应说六受入乃至六思等入。<a id="a-8D"></a>而不说者。<a id="a-8E"></a>当知此说有余。<a id="a-8F"></a>复次以触名义胜故。<a id="a-8G"></a>若说六触入。<a id="a-8H"></a>当知亦说六受入乃至六思等入。<a id="a-8I"></a>复次触是心心数法。<a id="a-8J"></a>今心心数法。<a id="a-8K"></a>皆从触生。<a id="a-8L"></a>以触力故。<a id="a-8M"></a>而现在前。<a id="a-8N"></a>是故说名触入。</p>
  <p id="a8O">佛经说。<a id="a-8P"></a>内六入是此岸。<a id="a-8Q"></a>外六入是彼岸。<a id="a-8R"></a>问曰。<a id="a-8S"></a>佛说此岸彼岸。<a id="a-8T"></a>为以何法。<a id="a-8U"></a>答曰。<a id="a-8V"></a>以近远法故。<a id="a-8W"></a>如河于人。<a id="a-8X"></a>近者是此岸。<a id="a-8Y"></a>远者是彼岸。<a id="a-8Z"></a>如是心心数法。<a id="a-8a"></a>近者是所依。<a id="a-8b"></a>远者是所缘。<a id="a-8c"></a>复次如初入已度法故。<a id="a-8d"></a>如人初入河处是此岸。<a id="a-8e"></a>已度处是彼岸。<a id="a-8f"></a>如是心心数法。<a id="a-8g"></a>初入如所依。</p>
  <p id="a8h">已度如所缘。<a id="a-8i"></a>复次灭尽涅槃。<a id="a-8j"></a>是彼岸彼法。<a id="a-8k"></a>外入所摄。<a id="a-8l"></a>以摄彼法故。<a id="a-8m"></a>外入名彼岸。<a id="a-8n"></a>佛经说。<a id="a-8o"></a>身见是此岸。<a id="a-8p"></a>身见灭是彼岸。<a id="a-8q"></a>问曰。<a id="a-8r"></a>此中何者是河。<a id="a-8s"></a>答曰。<a id="a-8t"></a>心心数法。<a id="a-8u"></a>是如河所摄。<a id="a-8v"></a>众生数非众生数。<a id="a-8w"></a>漂入大海。<a id="a-8x"></a>如是所依所缘。<a id="a-8y"></a>所摄众生心心数法。<a id="a-8z"></a>皆漂入生死大海。<a id="a-90"></a>佛经说。<a id="a-91"></a>有八胜处十一切处。<a id="a-92"></a>问曰。<a id="a-93"></a>此亦是入。<a id="a-94"></a>何故但说十二入耶。<a id="a-95"></a>答曰。<a id="a-96"></a>彼亦在此十二入中。<a id="a-97"></a>彼相应共有法。<a id="a-98"></a>当知皆是意入法入。<a id="a-99"></a>佛经说。<a id="a-9A"></a>四无色定是处。<a id="a-9B"></a>如空处乃至非想非非想处。<a id="a-9C"></a>问曰。<a id="a-9D"></a>何故世尊说四无色定是处耶。<a id="a-9E"></a>答曰。<a id="a-9F"></a>欲异外道故。<a id="a-9G"></a>外道计彼是四种解脱。<a id="a-9H"></a>一无身。<a id="a-9I"></a>二无边意。<a id="a-9J"></a>三净聚。<a id="a-9K"></a>四世塔。<a id="a-9L"></a>无身者是空处。<a id="a-9M"></a>无边意者是识处。<a id="a-9N"></a>净聚者是无所有处。<a id="a-9O"></a>世塔者是非想非非想处。<a id="a-9P"></a>为异外道故。<a id="a-9Q"></a>作如是说。<a id="a-9R"></a>此是生处。<a id="a-9S"></a>非是解脱。<a id="a-9T"></a>佛经说二处。<a id="a-9U"></a>一无想众生处。<a id="a-9V"></a>二非想非非想众生处。<a id="a-9W"></a>问曰。<a id="a-9X"></a>何故佛经说此二处名处。<a id="a-9Y"></a>答曰。<a id="a-9Z"></a>佛欲异外道故。<a id="a-9a"></a>外道计此二处是解脱。<a id="a-9b"></a>佛说此是生处非解脱。<a id="a-9c"></a>复次此处。<a id="a-9d"></a>是退还法。<a id="a-9e"></a>而外道计是解脱。<a id="a-9f"></a>佛说此处是众生退还处。<a id="a-9g"></a>还生诸界诸生诸趣中故。<a id="a-9h"></a>复次此是散法。<a id="a-9i"></a>而外道计是解脱。<a id="a-9j"></a>佛说此二处是散法。<a id="a-9k"></a>众生于此处。<a id="a-9l"></a>散在诸界诸生诸趣中。<a id="a-9m"></a>无想众生。<a id="a-9n"></a>散在欲界。<a id="a-9o"></a>非想非非想处众生。<a id="a-9p"></a>散在下地。<a id="a-9q"></a>复次寿命长远故。<a id="a-9r"></a>外道计是解脱。<a id="a-9s"></a>一切凡夫受身处。<a id="a-9t"></a>寿命长远。<a id="a-9u"></a>莫若无想处寿五百大劫。<a id="a-9v"></a>一切生处。<a id="a-9w"></a>寿命长远。<a id="a-9x"></a>莫若非想非非想处寿八万大劫。<a id="a-9y"></a>佛作是说。<a id="a-9z"></a>此是受生处。<a id="a-A0"></a>非是解脱。<a id="a-A1"></a>复次佛说余处有二名。<a id="a-A2"></a>一是众生居。<a id="a-A3"></a>二是识住。<a id="a-A4"></a>亦以二种名。<a id="a-A5"></a>说此二处。<a id="a-A6"></a>一名众生居。<a id="a-A7"></a>二名处。<a id="a-A8"></a>复次众生居。<a id="a-A9"></a>佛说是识住。<a id="a-AA"></a>若是众生居。<a id="a-AB"></a>非识住。<a id="a-AC"></a>佛说是处。</p>
  <p id="aAD">如经说。<a id="a-AE"></a>尊者舍利弗。<a id="a-AF"></a>往诣佛所。<a id="a-AG"></a>作如是说。<a id="a-AH"></a>世尊说入为无有上。<a id="a-AI"></a>所言一切。<a id="a-AJ"></a>谓十二入。<a id="a-AK"></a>世尊知此法。<a id="a-AL"></a>更无有余。<a id="a-AM"></a>世尊无余之智。<a id="a-AN"></a>更无有上。<a id="a-AO"></a>无有沙门婆罗门等觉所知过世尊者。<a id="a-AP"></a>问曰。<a id="a-AQ"></a>尊者舍利弗。<a id="a-AR"></a>云何能知所言一切谓十二入。<a id="a-AS"></a>答曰。<a id="a-AT"></a>从他闻故。<a id="a-AU"></a>能知是法。<a id="a-AV"></a>佛经说所言一切。<a id="a-AW"></a>谓十二入。<a id="a-AX"></a>尊者舍利弗。<a id="a-AY"></a>得不坏信。<a id="a-AZ"></a>于佛所说。<a id="a-Aa"></a>生尊重信。<a id="a-Ab"></a>问曰。<a id="a-Ac"></a>尊者舍利弗。<a id="a-Ad"></a>从他闻故。<a id="a-Ae"></a>能知是法。<a id="a-Af"></a>非自现智耶答曰。<a id="a-Ag"></a>亦自有现智能知。<a id="a-Ah"></a>所以者何。<a id="a-Ai"></a>尊者舍利弗。<a id="a-Aj"></a>于十二入。<a id="a-Ak"></a>亦能一一知见。<a id="a-Al"></a>问曰。<a id="a-Am"></a>世尊于十二入。<a id="a-An"></a>一一知见。<a id="a-Ao"></a>尊者舍利弗。<a id="a-Ap"></a>于十二入。<a id="a-Aq"></a>亦一一知见。<a id="a-Ar"></a>世尊。<a id="a-As"></a>尊者舍利弗。<a id="a-At"></a>所知有何差别。<a id="a-Au"></a>答曰。<a id="a-Av"></a>世尊一一知见十二入。<a id="a-Aw"></a>亦以总相。<a id="a-Ax"></a>亦以别相。<a id="a-Ay"></a>尊者舍利弗。<a id="a-Az"></a>一一知见十二入。<a id="a-B0"></a>但以总相。<a id="a-B1"></a>不能别相。<a id="a-B2"></a>所以者何。<a id="a-B3"></a>更有无量入义。<a id="a-B4"></a>在十二入中。<a id="a-B5"></a>尊者舍利弗。<a id="a-B6"></a>须他显示。<a id="a-B7"></a>然后乃知。<a id="a-B8"></a>复次尊者舍利弗。<a id="a-B9"></a>一一知见十二入。<a id="a-BA"></a>从他闻故知。<a id="a-BB"></a>世尊所知。<a id="a-BC"></a>独觉无师。<a id="a-BD"></a>复次世尊有一切智一切种智。<a id="a-BE"></a>尊者舍利弗。<a id="a-BF"></a>有一切智。<a id="a-BG"></a>无一切种智复次尊者舍利弗。<a id="a-BH"></a>以识身故知。<a id="a-BI"></a>尊者舍利弗。<a id="a-BJ"></a>作是念言。<a id="a-BK"></a>一切者。<a id="a-BL"></a>谓六识所依及缘。<a id="a-BM"></a>复次尊者舍利弗。<a id="a-BN"></a>以所说无余故知。<a id="a-BO"></a>佛说十二入。<a id="a-BP"></a>眼入乃至意入。<a id="a-BQ"></a>最后说法入。<a id="a-BR"></a>尊者舍利弗。<a id="a-BS"></a>作如是念。<a id="a-BT"></a>诸法十一入中。<a id="a-BU"></a>所不称说者。<a id="a-BV"></a>应尽在法入中。<a id="a-BW"></a>是故以所说无余故知。<a id="a-BX"></a>五阴。<a id="a-BY"></a>色阴乃至识阴。<a id="a-BZ"></a>问曰。<a id="a-Ba"></a>何故作此论。<a id="a-Bb"></a>答曰。<a id="a-Bc"></a>此是佛经。<a id="a-Bd"></a>佛经说五阴。<a id="a-Be"></a>乃至广说。<a id="a-Bf"></a>佛经虽说五阴。<a id="a-Bg"></a>而不广分别。<a id="a-Bh"></a>佛经是此论所为根本。<a id="a-Bi"></a>今欲广分别故。<a id="a-Bj"></a>而作此论。<a id="a-Bk"></a>云何色阴。<a id="a-Bl"></a>佛经说。<a id="a-Bm"></a>诸所有色。<a id="a-Bn"></a>尽是四大。<a id="a-Bo"></a>及四大造。<a id="a-Bp"></a>余经复说。<a id="a-Bq"></a>云何色阴诸所有色。<a id="a-Br"></a>过去未来现在。<a id="a-Bs"></a>若内若外。<a id="a-Bt"></a>若粗若细。<a id="a-Bu"></a>若恶若妙。<a id="a-Bv"></a>若远若近。<a id="a-Bw"></a>如是等。<a id="a-Bx"></a>总名色阴。<a id="a-By"></a>乃至识说亦如是。<a id="a-Bz"></a>阿毗昙者。<a id="a-C0"></a>作如是说。<a id="a-C1"></a>云何色阴。<a id="a-C2"></a>谓十色入。<a id="a-C3"></a>及法入中色。<a id="a-C4"></a>是名色阴。<a id="a-C5"></a>此三说有何差别。<a id="a-C6"></a>答曰。<a id="a-C7"></a>各各皆止他义。</p>
  <p id="aC8">问曰。<a id="a-C9"></a>如经说。<a id="a-CA"></a>诸所有色。<a id="a-CB"></a>皆是四大。<a id="a-CC"></a>及四大造。<a id="a-CD"></a>此中为止何等他义。<a id="a-CE"></a>答曰。<a id="a-CF"></a>佛为未来世故作是说。<a id="a-CG"></a>佛知未来世中当有作是说者。<a id="a-CH"></a>四大之外。<a id="a-CI"></a>更无造色。<a id="a-CJ"></a>如佛陀提婆等。<a id="a-CK"></a>为止如是说者意故。<a id="a-CL"></a>经作是说。<a id="a-CM"></a>诸所有色。<a id="a-CN"></a>尽是四大。<a id="a-CO"></a>及四大造。<a id="a-CP"></a>如说。<a id="a-CQ"></a>诸所有色。<a id="a-CR"></a>过去未来现在。<a id="a-CS"></a>若内若外。<a id="a-CT"></a>乃至广说。<a id="a-CU"></a>此中为止何等他义。<a id="a-CV"></a>答曰。<a id="a-CW"></a>时世有梵志。<a id="a-CX"></a>名牢罗尼佉。<a id="a-CY"></a>不说有过去未来。<a id="a-CZ"></a>世尊为止彼人意故。<a id="a-Ca"></a>作如是说。<a id="a-Cb"></a>诸所有色。<a id="a-Cc"></a>过去未来现在。<a id="a-Cd"></a>若内若外。<a id="a-Ce"></a>乃至广说。<a id="a-Cf"></a>如说。<a id="a-Cg"></a>云何色阴。<a id="a-Ch"></a>谓十色入。<a id="a-Ci"></a>及法入中色。<a id="a-Cj"></a>此中为止何等他义。<a id="a-Ck"></a>答曰。<a id="a-Cl"></a>为止譬喻者意故。<a id="a-Cm"></a>譬喻者不说法入有色。<a id="a-Cn"></a>是故尊者达磨多罗。<a id="a-Co"></a>作如是说。<a id="a-Cp"></a>诸所有色。<a id="a-Cq"></a>尽五识所依。<a id="a-Cr"></a>五识所缘。<a id="a-Cs"></a>云何名为色。<a id="a-Ct"></a>非五识所依五识所缘。<a id="a-Cu"></a>为止如是说者意故。<a id="a-Cv"></a>彼尊者造阿毗昙论。<a id="a-Cw"></a>作如是说。<a id="a-Cx"></a>云何色阴。<a id="a-Cy"></a>谓十色入。<a id="a-Cz"></a>及法入中色。<a id="a-D0"></a>问曰。<a id="a-D1"></a>若法入中色。<a id="a-D2"></a>有实体相者。<a id="a-D3"></a>尊者达磨多罗所说云何通。<a id="a-D4"></a>答曰。<a id="a-D5"></a>可作是说。<a id="a-D6"></a>诸所有色。<a id="a-D7"></a>尽五识所依。<a id="a-D8"></a>六识所缘。<a id="a-D9"></a>法入中色。<a id="a-DA"></a>虽不为五识所依五识所缘。<a id="a-DB"></a>而为意识所缘。<a id="a-DC"></a>复次法入中虽非五识所缘。<a id="a-DD"></a>彼所依是身识所缘。<a id="a-DE"></a>谁是彼所依。<a id="a-DF"></a>谓四大是。<a id="a-DG"></a>云何受阴。<a id="a-DH"></a>谓六受身。<a id="a-DI"></a>眼触生受。<a id="a-DJ"></a>耳鼻舌身意触生受。<a id="a-DK"></a>如佛经说。<a id="a-DL"></a>阿毗昙说亦尔。<a id="a-DM"></a>云何想阴。<a id="a-DN"></a>谓六想身。<a id="a-DO"></a>眼触生想。<a id="a-DP"></a>耳鼻舌身意触生想。<a id="a-DQ"></a>如佛经说。<a id="a-DR"></a>阿毗昙说亦尔。<a id="a-DS"></a>云何行阴。<a id="a-DT"></a>答曰。<a id="a-DU"></a>佛经说。<a id="a-DV"></a>谓六思身。<a id="a-DW"></a>眼触生思。<a id="a-DX"></a>耳鼻舌身意触生思。<a id="a-DY"></a>阿毗昙者。<a id="a-DZ"></a>作如是说。<a id="a-Da"></a>行阴或相应。<a id="a-Db"></a>或不相应。<a id="a-Dc"></a>乃至广说。<a id="a-Dd"></a>问曰。<a id="a-De"></a>世尊何故诸相应不相应行阴。<a id="a-Df"></a>但说思是行阴。<a id="a-Dg"></a>非余相应不相应法耶。<a id="a-Dh"></a>答曰。<a id="a-Di"></a>以思长养行。<a id="a-Dj"></a>胜是故世尊说思是行。<a id="a-Dk"></a>如爱长养于集胜。<a id="a-Dl"></a>是故世尊一切有漏中。<a id="a-Dm"></a>说爱是集。<a id="a-Dn"></a>彼亦如是。<a id="a-Do"></a>复次造作义是行义。<a id="a-Dp"></a>思体造作。<a id="a-Dq"></a>云何识阴。<a id="a-Dr"></a>谓六识身。<a id="a-Ds"></a>眼识身乃至意识身。<a id="a-Dt"></a>如经所说。<a id="a-Du"></a>阿毗昙说亦尔。<a id="a-Dv"></a>此是阴体。<a id="a-Dw"></a>乃至广说。<a id="a-Dx"></a>已说体相。<a id="a-Dy"></a>所以今当说。<a id="a-Dz"></a>何故名阴。<a id="a-E0"></a>阴是何义。<a id="a-E1"></a>答曰。<a id="a-E2"></a>聚义是阴义略义是阴义。<a id="a-E3"></a>[卄/積]义是阴义。<a id="a-E4"></a>总义是阴义。<a id="a-E5"></a>若施设世。<a id="a-E6"></a>即是施设阴。<a id="a-E7"></a>若说多语阴是多语。<a id="a-E8"></a>聚义是阴义者。<a id="a-E9"></a>诸所有色。<a id="a-EA"></a>过去未来现在。<a id="a-EB"></a>若内若外。<a id="a-EC"></a>乃至广说。<a id="a-ED"></a>尽聚为色阴。<a id="a-EE"></a>乃至识阴亦尔。<a id="a-EF"></a>略义说亦如是。<a id="a-EG"></a>[卄/積]义是阴义者。<a id="a-EH"></a>如种种杂物。<a id="a-EI"></a>合为一[卄/積]。<a id="a-EJ"></a>如是种种诸色。<a id="a-EK"></a>合为色阴。<a id="a-EL"></a>乃至识阴亦尔。<a id="a-EM"></a>总义是阴义者。<a id="a-EN"></a>识所为色。<a id="a-EO"></a>过去未来现在。<a id="a-EP"></a>若内若外。<a id="a-EQ"></a>乃至广说。<a id="a-ER"></a>如是等色。<a id="a-ES"></a>总名色阴。<a id="a-ET"></a>乃至识阴亦尔。<a id="a-EU"></a>问曰。<a id="a-EV"></a>过去未来现在色可合聚不。<a id="a-EW"></a>答曰。<a id="a-EX"></a>可能合聚其名。<a id="a-EY"></a>不合聚其体。<a id="a-EZ"></a>乃至识亦如是。<a id="a-Ea"></a>施设世即是施设阴者。<a id="a-Eb"></a>如色阴施设有三世。<a id="a-Ec"></a>乃至识阴亦尔。<a id="a-Ed"></a>多语是阴语者。<a id="a-Ee"></a>如多财名财阴多谷名谷阴多军名军阴。<a id="a-Ef"></a>如是亿万那由他极远多色。<a id="a-Eg"></a>总为色阴。<a id="a-Eh"></a>乃至识阴亦尔。<a id="a-Ei"></a>问曰。<a id="a-Ej"></a>一微尘。<a id="a-Ek"></a>可立色阴不耶。<a id="a-El"></a>答曰。<a id="a-Em"></a>或有说。<a id="a-En"></a>不可立。<a id="a-Eo"></a>若欲立者。<a id="a-Ep"></a>必须积聚。<a id="a-Eq"></a>复有说者。<a id="a-Er"></a>可立。<a id="a-Es"></a>以相故立。<a id="a-Et"></a>若一微尘。<a id="a-Eu"></a>不名阴者。<a id="a-Ev"></a>众多合聚。<a id="a-Ew"></a>亦不名阴。<a id="a-Ex"></a>阿毗昙者作如是说。<a id="a-Ey"></a>一微尘。<a id="a-Ez"></a>不以阴故。<a id="a-F0"></a>是一界一入一阴所摄。<a id="a-F1"></a>若以阴者。<a id="a-F2"></a>是一界一入一阴少分。<a id="a-F3"></a>如人于谷聚上取一粒谷。<a id="a-F4"></a>他人问言。<a id="a-F5"></a>汝取何等。<a id="a-F6"></a>彼人若不以谷聚者。<a id="a-F7"></a>言我取一粒谷。<a id="a-F8"></a>若以谷聚者。<a id="a-F9"></a>言我取谷聚一粒谷。</p>
  <p id="aFA">已总说阴所以。<a id="a-FB"></a>今当求其次第。<a id="a-FC"></a>世尊何故先说色阴。<a id="a-FD"></a>后说乃至识阴。<a id="a-FE"></a>答曰。<a id="a-FF"></a>欲令文义随顺故。<a id="a-FG"></a>复次欲令说者随顺。<a id="a-FH"></a>受持者亦随顺故。<a id="a-FI"></a>复次以粗细故。<a id="a-FJ"></a>五阴中。<a id="a-FK"></a>色阴粗故先说。<a id="a-FL"></a>四无色阴中。<a id="a-FM"></a>受阴粗故。<a id="a-FN"></a>次色阴说。<a id="a-FO"></a>问曰。<a id="a-FP"></a>如受非色。<a id="a-FQ"></a>不住方所。<a id="a-FR"></a>云何施设有粗细耶。<a id="a-FS"></a>答曰。<a id="a-FT"></a>以所行故。<a id="a-FU"></a>如世人言。<a id="a-FV"></a>我手受苦乐。<a id="a-FW"></a>头足身诸分等。<a id="a-FX"></a>皆受苦乐。<a id="a-FY"></a>如是等。<a id="a-FZ"></a>说色受亦尔。<a id="a-Fa"></a>想转细于受。<a id="a-Fb"></a>次受说想。<a id="a-Fc"></a>行转细于想。<a id="a-Fd"></a>次想说行。<a id="a-Fe"></a>识最细在后说。<a id="a-Ff"></a>问曰。<a id="a-Fg"></a>如五阴是作想作是行阴。<a id="a-Fh"></a>世尊何故一阴说名行阴余不说耶。<a id="a-Fi"></a>答曰。<a id="a-Fj"></a>虽五阴尽是作相。<a id="a-Fk"></a>而行阴得名行。<a id="a-Fl"></a>如十八界。<a id="a-Fm"></a>虽体尽是法。<a id="a-Fn"></a>而法界得名法。<a id="a-Fo"></a>乃至三宝三归。<a id="a-Fp"></a>虽体是法。<a id="a-Fq"></a>而法宝法归。<a id="a-Fr"></a>得名为法。<a id="a-Fs"></a>如是五阴虽体是行。<a id="a-Ft"></a>而行得名。<a id="a-Fu"></a>复次此阴有一名。<a id="a-Fv"></a>余阴有二名。<a id="a-Fw"></a>复次此阴是共名。<a id="a-Fx"></a>余阴是共不共名。<a id="a-Fy"></a>以不共名说。<a id="a-Fz"></a>复次以能生一切诸法生在彼中故名行阴。<a id="a-G0"></a>复次一切诸法印封相。<a id="a-G1"></a>生老无常。<a id="a-G2"></a>在彼中故名行阴。<a id="a-G3"></a>复次以名显明诸法名在彼中故名行阴。<a id="a-G4"></a>复次能解空法在彼中故名行阴。<a id="a-G5"></a>问曰。<a id="a-G6"></a>若然者。<a id="a-G7"></a>能计我法。<a id="a-G8"></a>亦在彼中。<a id="a-G9"></a>可言我阴耶。<a id="a-GA"></a>答曰。<a id="a-GB"></a>计我非实。<a id="a-GC"></a>解空是实。<a id="a-GD"></a>复次能分别总相别相。<a id="a-GE"></a>除物体愚及缘中愚。<a id="a-GF"></a>不取虚相。<a id="a-GG"></a>慧在彼中。<a id="a-GH"></a>故名行阴。<a id="a-GI"></a>复次彼中有多法故名行阴。<a id="a-GJ"></a>多法者。<a id="a-GK"></a>相应不相应法。<a id="a-GL"></a>有依无依法。<a id="a-GM"></a>有行无行法。<a id="a-GN"></a>有缘无缘法。<a id="a-GO"></a>有势用无势用法。<a id="a-GP"></a>问曰。<a id="a-GQ"></a>何故诸心数法中。<a id="a-GR"></a>说想受独立为阴。<a id="a-GS"></a>余心数法立行阴。<a id="a-GT"></a>尊者婆奢说曰。<a id="a-GU"></a>世尊决定知法相。<a id="a-GV"></a>亦知势用。<a id="a-GW"></a>余人不能知。<a id="a-GX"></a>若法堪任独立阴者便立。<a id="a-GY"></a>不堪任者。<a id="a-GZ"></a>合集乃立。<a id="a-Ga"></a>复次欲以种种说种种文庄严于义。<a id="a-Gb"></a>若以种种说种种文庄严于义。<a id="a-Gc"></a>义则易解。<a id="a-Gd"></a>复次欲见二门二略二入。<a id="a-Ge"></a>乃至广说。<a id="a-Gf"></a>复次此现门现略现始入所有心数法。<a id="a-Gg"></a>若根性若非根性。<a id="a-Gh"></a>若说受当知已说根性。<a id="a-Gi"></a>若说想当知已说非根性。<a id="a-Gj"></a>如根性非根性。<a id="a-Gk"></a>明非明。<a id="a-Gl"></a>有威势无威势。<a id="a-Gm"></a>有力无力。<a id="a-Gn"></a>当知亦如是。<a id="a-Go"></a>复次以此二法故。<a id="a-Gp"></a>色无色界有差别。<a id="a-Gq"></a>以受故说色界差别。<a id="a-Gr"></a>以想故说无色界差别。<a id="a-Gs"></a>复次行者以此二法故。<a id="a-Gt"></a>于二界中。<a id="a-Gu"></a>极生苦恼。<a id="a-Gv"></a>以受故。<a id="a-Gw"></a>于色界中。<a id="a-Gx"></a>极生苦恼。<a id="a-Gy"></a>以想故。<a id="a-Gz"></a>于无色界中。<a id="a-H0"></a>极生苦恼。<a id="a-H1"></a>复次以贪乐受染着颠倒想故。<a id="a-H2"></a>众生于生死中。<a id="a-H3"></a>受大苦恼。<a id="a-H4"></a>复次以此二法是斗诤根本。<a id="a-H5"></a>受是爱斗诤根本。<a id="a-H6"></a>想是见斗诤根本。<a id="a-H7"></a>如二斗诤根本。<a id="a-H8"></a>二烦恼。<a id="a-H9"></a>二边。<a id="a-HA"></a>二箭。<a id="a-HB"></a>二戏论。<a id="a-HC"></a>二见。<a id="a-HD"></a>当知亦如是。<a id="a-HE"></a>复次以此二法独受识住名。<a id="a-HF"></a>余数法在行阴中。<a id="a-HG"></a>受识住名。<a id="a-HH"></a>复次行者增恶此二法故。<a id="a-HI"></a>入灭尽定。<a id="a-HJ"></a>如施设经说。<a id="a-HK"></a>以何方便。<a id="a-HL"></a>得灭尽定。<a id="a-HM"></a>云何修方便。<a id="a-HN"></a>得灭尽定。<a id="a-HO"></a>答曰。<a id="a-HP"></a>彼初行者。<a id="a-HQ"></a>作如是念。<a id="a-HR"></a>云何令我不思诸行。<a id="a-HS"></a>令想受不生。<a id="a-HT"></a>生者便灭。<a id="a-HU"></a>若想受不生。<a id="a-HV"></a>生者便灭。<a id="a-HW"></a>是名灭定。</p>
 </body>
</html>