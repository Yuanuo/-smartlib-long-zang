<!doctype html>
<html id="z3IBVni15Q" data-ver="1301">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第六十七</h1>
  <h2 id="a2">使犍度十门品第四之十四</h2>
  <p id="a3">云何灭定。<a id="a-4"></a>答曰。<a id="a-5"></a>佛经说过一切非想非非想处。<a id="a-6"></a>问曰。<a id="a-7"></a>灭定是非想非非想处法。<a id="a-8"></a>何以言过一切非想非非想处。<a id="a-9"></a>答曰。<a id="a-A"></a>虽是彼处法。<a id="a-B"></a>以寂静故言过。<a id="a-C"></a>犹如村落阿练若处。<a id="a-D"></a>复次非想非非想处有二种。<a id="a-E"></a>一有心二无心。<a id="a-F"></a>过一切非想非非想处者。<a id="a-G"></a>过于有心非想非非想处。<a id="a-H"></a>灭受想解脱身作证得成就者。<a id="a-I"></a>是说无心非想非非想处。<a id="a-J"></a>如有心无心。<a id="a-K"></a>相应不相应。<a id="a-L"></a>有依无依。<a id="a-M"></a>有行无行。<a id="a-N"></a>有势用无势用。<a id="a-O"></a>有缘无缘。<a id="a-P"></a>当知亦如是。<a id="a-Q"></a>复次非想非非想处有二种。<a id="a-R"></a>谓染污不染污。<a id="a-S"></a>过一切非想非非想处者。<a id="a-T"></a>过染污非想非非想处。<a id="a-U"></a>灭受想解脱身作证得成就说不染污非想非非想处。<a id="a-V"></a>如染污不染污。<a id="a-W"></a>见道断修道断。<a id="a-X"></a>当知亦如是。<a id="a-Y"></a>复次非想非非想处有二种。<a id="a-Z"></a>谓本得未曾得。<a id="a-a"></a>过一切非想非非想处者。<a id="a-b"></a>过本得非想非非想处。<a id="a-c"></a>灭受想解脱身作证得成就者。<a id="a-d"></a>是未曾得非想非非想处。<a id="a-e"></a>如本得未曾得。<a id="a-f"></a>共不共离欲得方便得。<a id="a-g"></a>当知亦如是。<a id="a-h"></a>复次此中说次第过诸地故。<a id="a-i"></a>先次第过诸地欲。<a id="a-j"></a>后过有心住非想非非想处。<a id="a-k"></a>问曰。<a id="a-l"></a>无学人可尔。<a id="a-m"></a>所以者何。<a id="a-n"></a>无学人于非想非非想处。<a id="a-o"></a>有二种过。<a id="a-p"></a>一离欲过。<a id="a-q"></a>二住处过。<a id="a-r"></a>学人于非想非非想处。<a id="a-s"></a>无二种过。<a id="a-t"></a>过一切非想非非想处。<a id="a-u"></a>云何可尔。<a id="a-v"></a>答曰。<a id="a-w"></a>一切有二种。<a id="a-x"></a>有少分一切。<a id="a-y"></a>有一切一切。<a id="a-z"></a>此中说少分一切。<a id="a-10"></a>复次此中说住处过。<a id="a-11"></a>学人虽无非想非非想处修道所断欲过。<a id="a-12"></a>而有住处过。<a id="a-13"></a>复次此说须臾过。<a id="a-14"></a>彼须臾灭非想非非想处有心。<a id="a-15"></a>次生非想非非想处无心灭受想定身作证得成就者。<a id="a-16"></a>问曰。<a id="a-17"></a>入彼定时。<a id="a-18"></a>余心心数法尽灭。<a id="a-19"></a>何故世尊但说灭受想耶。<a id="a-1A"></a>答曰。<a id="a-1B"></a>譬喻者。<a id="a-1C"></a>说彼定有心。<a id="a-1D"></a>彼作是说。<a id="a-1E"></a>入彼定时。<a id="a-1F"></a>唯此二法灭。<a id="a-1G"></a>问曰。<a id="a-1H"></a>我不问彼我问说此言无心者。<a id="a-1I"></a>何故尔耶。<a id="a-1J"></a>答曰。<a id="a-1K"></a>佛说受想灭。<a id="a-1L"></a>当知余心心数法亦灭。<a id="a-1M"></a>复次以此二法名义胜故。<a id="a-1N"></a>彼心聚中。<a id="a-1O"></a>谁为最胜。<a id="a-1P"></a>此二法最胜故。<a id="a-1Q"></a>佛说复次此现初门现略现始入法故。<a id="a-1R"></a>心心数法有二种。<a id="a-1S"></a>或是根性。<a id="a-1T"></a>或非根性。<a id="a-1U"></a>若说受当知已说根性。<a id="a-1V"></a>若说想当知已说非根性者。<a id="a-1W"></a>如根性非根性。<a id="a-1X"></a>明非明。<a id="a-1Y"></a>胜不胜。<a id="a-1Z"></a>妙不妙。<a id="a-1a"></a>当知亦如是。<a id="a-1b"></a>复次此二法。<a id="a-1c"></a>于二界中。<a id="a-1d"></a>极为行者。<a id="a-1e"></a>而作疲劳。<a id="a-1f"></a>受于色界。<a id="a-1g"></a>想于无色界。<a id="a-1h"></a>是故世尊说此二法。<a id="a-1i"></a>复次以此二法于二界中胜故。<a id="a-1j"></a>受于色界中胜。<a id="a-1k"></a>想于无色界中胜。<a id="a-1l"></a>复次以此二法能生二种恼。<a id="a-1m"></a>谓爱恼见恼。<a id="a-1n"></a>受能生爱恼。<a id="a-1o"></a>想能生见恼。<a id="a-1p"></a>复次此二法。<a id="a-1q"></a>能起二种斗诤根本。<a id="a-1r"></a>受能起贪着欲爱系缚斗诤根本。<a id="a-1s"></a>想能起见爱贪着系缚斗诤根本。<a id="a-1t"></a>如二斗诤根本。<a id="a-1u"></a>二边二箭二戏论二我。<a id="a-1v"></a>当知亦如是。<a id="a-1w"></a>复次因乐受故。<a id="a-1x"></a>生颠倒想。<a id="a-1y"></a>令诸众生。<a id="a-1z"></a>于生死中。<a id="a-20"></a>受大苦恼。<a id="a-21"></a>是故世尊说灭此二法。<a id="a-22"></a>复次行者憎恶此二法故起灭定。<a id="a-23"></a>如施设经说。<a id="a-24"></a>行者以何方便求灭定。<a id="a-25"></a>答曰。<a id="a-26"></a>初行者。<a id="a-27"></a>欲令诸行。<a id="a-28"></a>更无所作。<a id="a-29"></a>更无所思。<a id="a-2A"></a>令我受想不生。<a id="a-2B"></a>已生者灭。<a id="a-2C"></a>未生受想令不生。<a id="a-2D"></a>已生受想令灭。<a id="a-2E"></a>是灭于此灭法无障碍。<a id="a-2F"></a>不问他得自在。<a id="a-2G"></a>身作证是名定。<a id="a-2H"></a>以是事故。<a id="a-2I"></a>世尊说灭此二法。<a id="a-2J"></a>问曰。<a id="a-2K"></a>灭之与定有何差别。<a id="a-2L"></a>答曰。<a id="a-2M"></a>灭是一刹那。<a id="a-2N"></a>定是久相续。<a id="a-2O"></a>问曰。<a id="a-2P"></a>心不动故名定。<a id="a-2Q"></a>此中心断无心云何名定。<a id="a-2R"></a>答曰。<a id="a-2S"></a>不动有二种。<a id="a-2T"></a>一心不动。<a id="a-2U"></a>二四大不动。<a id="a-2V"></a>此中虽断心不动。<a id="a-2W"></a>而四大不动相续生。<a id="a-2X"></a>以四大不动故名定。<a id="a-2Y"></a>问曰。<a id="a-2Z"></a>二无心定。<a id="a-2a"></a>何故灭定立解脱。<a id="a-2b"></a>无想定不立耶。<a id="a-2c"></a>尊者波奢说曰。<a id="a-2d"></a>佛决定知法相。<a id="a-2e"></a>亦知势用。<a id="a-2f"></a>余人不知。<a id="a-2g"></a>若法有解脱相者立解脱无解脱相者不立。<a id="a-2h"></a>复次若定是内道法立解脱。<a id="a-2i"></a>若定是外道法不立解脱。<a id="a-2j"></a>如内道外道。<a id="a-2k"></a>圣人凡夫。<a id="a-2l"></a>背烦恼起烦恼。<a id="a-2m"></a>背炽然起炽然。<a id="a-2n"></a>说亦如是。<a id="a-2o"></a>复次舍我见起无我见身中可得者立解脱。<a id="a-2p"></a>若起我见舍无我见身中可得者不立。<a id="a-2q"></a>复次若舍身见起空现在前身中可得者立解脱。<a id="a-2r"></a>若不起空现在前起身见者不立。<a id="a-2s"></a>复次先作是说。<a id="a-2t"></a>以二事故。<a id="a-2u"></a>灭定立解脱。<a id="a-2v"></a>一舍一切缘法。<a id="a-2w"></a>二灭最后边心。<a id="a-2x"></a>无想定无此二事故。<a id="a-2y"></a>不立解脱。<a id="a-2z"></a>复次若更不生诸界诸生诸趣身中可得者立解脱。<a id="a-30"></a>若更生诸界诸生诸趣身中可得者不立。<a id="a-31"></a>复次背弃义。<a id="a-32"></a>是解脱义。<a id="a-33"></a>得灭定者。<a id="a-34"></a>背舍诸界诸生诸趣。<a id="a-35"></a>增长生死法。<a id="a-36"></a>无想定不尔。<a id="a-37"></a>以如是事故。<a id="a-38"></a>二无心定。<a id="a-39"></a>灭定立解脱。<a id="a-3A"></a>无想定不立。<a id="a-3B"></a>问曰。<a id="a-3C"></a>灭定无想定有何差别。<a id="a-3D"></a>答曰。<a id="a-3E"></a>名即差别。<a id="a-3F"></a>是名灭定。<a id="a-3G"></a>是名无想定。<a id="a-3H"></a>复次界亦差别。<a id="a-3I"></a>无想定色界系。<a id="a-3J"></a>灭定无色界系。<a id="a-3K"></a>复次地亦差别。<a id="a-3L"></a>无想定在第四禅地。<a id="a-3M"></a>灭定在非想非非想地。<a id="a-3N"></a>复次身亦差别。<a id="a-3O"></a>无想定在凡夫身。<a id="a-3P"></a>灭定在圣人身。<a id="a-3Q"></a>复次凡夫人入无想定作离想。<a id="a-3R"></a>圣人入灭定作休息想。<a id="a-3S"></a>复次凡夫人厌患想入无想定。<a id="a-3T"></a>圣人厌患受想入灭定。<a id="a-3U"></a>复次凡夫人入无想定。<a id="a-3V"></a>欲灭于想。<a id="a-3W"></a>圣人入灭定。<a id="a-3X"></a>欲灭受想。<a id="a-3Y"></a>复次凡夫人入无想定。<a id="a-3Z"></a>灭色界系心心数法。<a id="a-3a"></a>圣人入灭定。<a id="a-3b"></a>灭无色界系心心数法。<a id="a-3c"></a>复次凡夫人入无想定。<a id="a-3d"></a>灭第四禅地心心数法。<a id="a-3e"></a>圣人入灭定。<a id="a-3f"></a>灭非想非非想地心心数法。<a id="a-3g"></a>复次凡夫人入无想定。<a id="a-3h"></a>得色界报。<a id="a-3i"></a>圣人入灭定。<a id="a-3j"></a>得无色界报。<a id="a-3k"></a>尊者和须蜜说曰。<a id="a-3l"></a>无想定灭定。<a id="a-3m"></a>有何差别。<a id="a-3n"></a>答曰。<a id="a-3o"></a>一是无想定。<a id="a-3p"></a>二是灭定。<a id="a-3q"></a>复次界亦差别。<a id="a-3r"></a>无想定是色界系。<a id="a-3s"></a>灭定是无色界系。<a id="a-3t"></a>余广说如上。<a id="a-3u"></a>复次凡夫人入无想定。<a id="a-3v"></a>得无想果。<a id="a-3w"></a>圣人入灭定。<a id="a-3x"></a>得非想非非想处果。<a id="a-3y"></a>复次凡夫人入无想定。<a id="a-3z"></a>得色界系报。<a id="a-40"></a>学人入灭定。<a id="a-41"></a>得无色界系报。<a id="a-42"></a>无学人入灭定。<a id="a-43"></a>得余依。<a id="a-44"></a>无想定灭定。<a id="a-45"></a>是谓差别。<a id="a-46"></a>问曰。<a id="a-47"></a>何故佛经说八解脱二解脱。<a id="a-48"></a>说身作证耶。<a id="a-49"></a>答曰。<a id="a-4A"></a>八解脱尽应说身作证如大因缘经说。<a id="a-4B"></a>八解脱身作证得成就。<a id="a-4C"></a>问曰。<a id="a-4D"></a>何故一经说八解脱身作证。<a id="a-4E"></a>多经说二解脱身作证耶。<a id="a-4F"></a>答曰。<a id="a-4G"></a>此二解脱。<a id="a-4H"></a>多有所作。<a id="a-4I"></a>多用功而得故。<a id="a-4J"></a>复次以名义胜故。<a id="a-4K"></a>八解脱中。<a id="a-4L"></a>何者最胜此二解脱。<a id="a-4M"></a>复次此二解脱。<a id="a-4N"></a>俱在界边。<a id="a-4O"></a>净解脱。<a id="a-4P"></a>在色界边。<a id="a-4Q"></a>灭受想解脱。<a id="a-4R"></a>在无色界边。<a id="a-4S"></a>复次此二解脱。<a id="a-4T"></a>俱在地边。<a id="a-4U"></a>净解脱。<a id="a-4V"></a>在第四禅地边。<a id="a-4W"></a>灭受想解脱。<a id="a-4X"></a>在非想非非想地边。<a id="a-4Y"></a>复次净解脱。<a id="a-4Z"></a>尽四大造色而立。<a id="a-4a"></a>灭受想解脱。<a id="a-4b"></a>尽心心数法而立故。<a id="a-4c"></a>复次净解脱。<a id="a-4d"></a>取色净相。<a id="a-4e"></a>而不生烦恼。<a id="a-4f"></a>是故佛说身作证得成就。<a id="a-4g"></a>灭受想解脱。<a id="a-4h"></a>无心在身不在心。<a id="a-4i"></a>以身力起现在前。<a id="a-4j"></a>不以心力。<a id="a-4k"></a>是故佛说身作证得成就。<a id="a-4l"></a>复次经说八解脱身作证者。<a id="a-4m"></a>皆以此二解脱故。<a id="a-4n"></a>得成就者得成就。<a id="a-4o"></a>有多处说。<a id="a-4p"></a>或说色阴少分是得成就。<a id="a-4q"></a>或说善五阴。<a id="a-4r"></a>或说善四阴。<a id="a-4s"></a>或说心不相应行阴少分。<a id="a-4t"></a>或说灭尽涅槃。<a id="a-4u"></a>说色阴少分。<a id="a-4v"></a>得成就者。<a id="a-4w"></a>如偈说。</p>
  <p id="a4x">汝于胜慧法　　得成就于戒</p>
  <p id="a4y">一切皆贤善　　广有诸珍宝</p>
  <p id="a4z">善五阴者。<a id="a-50"></a>如说。<a id="a-51"></a>得成就初禅。<a id="a-52"></a>乃至第四禅。<a id="a-53"></a>善四阴者。<a id="a-54"></a>如说。<a id="a-55"></a>得成就空处乃至非想非非想处。<a id="a-56"></a>心不相应行阴少分者。<a id="a-57"></a>如此中说。<a id="a-58"></a>灭受想解脱灭尽涅槃者。<a id="a-59"></a>如说。<a id="a-5A"></a>得成就灭尽涅槃。<a id="a-5B"></a>问曰。<a id="a-5C"></a>灭定有几种。<a id="a-5D"></a>答曰。<a id="a-5E"></a>或有说者。<a id="a-5F"></a>有四种。<a id="a-5G"></a>一具缚人所起灭定。<a id="a-5H"></a>二断上三种结。<a id="a-5I"></a>三断中三种结。<a id="a-5J"></a>四断下三种结。<a id="a-5K"></a>复有说者。<a id="a-5L"></a>此定有四种。<a id="a-5M"></a>非具缚起者。<a id="a-5N"></a>是断六种七种八种九种结起者。<a id="a-5O"></a>复有说者。<a id="a-5P"></a>此定有九种。<a id="a-5Q"></a>断上上结起者。<a id="a-5R"></a>乃至断下下结起者。<a id="a-5S"></a>复有说者。<a id="a-5T"></a>此定有十种具缚起者。<a id="a-5U"></a>断上上结起者。<a id="a-5V"></a>乃至断下下结起者。<a id="a-5W"></a>问曰。<a id="a-5X"></a>若具缚人。<a id="a-5Y"></a>能起灭定者。<a id="a-5Z"></a>凡夫人亦能起。<a id="a-5a"></a>答曰。<a id="a-5b"></a>具缚人有二种。<a id="a-5c"></a>一见道所断具缚。<a id="a-5d"></a>二修道所断具缚。<a id="a-5e"></a>若无非想非非想处见道所断具缚。<a id="a-5f"></a>有修道所断具缚者。<a id="a-5g"></a>能起灭定。<a id="a-5h"></a>若有二具缚者。<a id="a-5i"></a>则不能起。<a id="a-5j"></a>评曰。<a id="a-5k"></a>应作是说。<a id="a-5l"></a>灭定有十一种。<a id="a-5m"></a>具缚人。<a id="a-5n"></a>起灭定者。<a id="a-5o"></a>断上上结起者。<a id="a-5p"></a>乃至断下下结起者。<a id="a-5q"></a>时解脱转根作不动起者。<a id="a-5r"></a>问曰。<a id="a-5s"></a>若具缚者所起灭定。<a id="a-5t"></a>乃至时解脱转根作不动者所起灭定。<a id="a-5u"></a>即是具缚者所起灭定耶。<a id="a-5v"></a>答曰。<a id="a-5w"></a>或有说者。<a id="a-5x"></a>即是。<a id="a-5y"></a>问曰。<a id="a-5z"></a>若然者。<a id="a-60"></a>云何有十一种。<a id="a-61"></a>答曰。<a id="a-62"></a>以十一时起故。<a id="a-63"></a>有十一种。<a id="a-64"></a>复有说者。<a id="a-65"></a>具缚者所起异。<a id="a-66"></a>乃至不动法所起异。<a id="a-67"></a>问曰。<a id="a-68"></a>若然者。<a id="a-69"></a>具缚者所起。<a id="a-6A"></a>乃至不动者所起。<a id="a-6B"></a>有何差别。<a id="a-6C"></a>答曰。<a id="a-6D"></a>具缚者所起。<a id="a-6E"></a>后断一种结所起者。<a id="a-6F"></a>于前具缚者所起。<a id="a-6G"></a>得不在身中成就。<a id="a-6H"></a>不现前行。<a id="a-6I"></a>断一种结所起者。<a id="a-6J"></a>得在身中成就。<a id="a-6K"></a>现在前行。<a id="a-6L"></a>乃至不动法所起。<a id="a-6M"></a>于时解脱所起。<a id="a-6N"></a>得不在身中成就。<a id="a-6O"></a>不现前行。<a id="a-6P"></a>不动法所起。<a id="a-6Q"></a>得在身中成就现在前行。</p>
  <p id="a6R">问曰。<a id="a-6S"></a>此定为有上中下不耶。<a id="a-6T"></a>若有上中下者。<a id="a-6U"></a>施设经说云何通。<a id="a-6V"></a>如说。<a id="a-6W"></a>灭法无有差别若无上中下者。<a id="a-6X"></a>佛所有定。<a id="a-6Y"></a>即是声闻辟支佛定也。<a id="a-6Z"></a>答曰。<a id="a-6a"></a>应作是说。<a id="a-6b"></a>此定无上中下。<a id="a-6c"></a>问曰。<a id="a-6d"></a>若然者。<a id="a-6e"></a>施设经说善通。<a id="a-6f"></a>灭法无差别故。<a id="a-6g"></a>佛所有定。<a id="a-6h"></a>即是辟支佛声闻定也。<a id="a-6i"></a>答曰。<a id="a-6j"></a>如佛心断入此定。<a id="a-6k"></a>辟支佛声闻心断入此定。<a id="a-6l"></a>等无差别。<a id="a-6m"></a>而方便有差别。<a id="a-6n"></a>佛不以方便起此定现在前。<a id="a-6o"></a>辟支佛以下方便。<a id="a-6p"></a>声闻或以中。<a id="a-6q"></a>或以上方便。<a id="a-6r"></a>评曰。<a id="a-6s"></a>应作是说。<a id="a-6t"></a>此定有上中下。<a id="a-6u"></a>问曰。<a id="a-6v"></a>若然者。<a id="a-6w"></a>佛定异。<a id="a-6x"></a>辟支佛声闻定异。<a id="a-6y"></a>此说善通。<a id="a-6z"></a>施设经说云何通。<a id="a-70"></a>如说。<a id="a-71"></a>灭法无有差别。<a id="a-72"></a>答曰。<a id="a-73"></a>以住心故。<a id="a-74"></a>施设经说灭法。<a id="a-75"></a>无有差别。<a id="a-76"></a>定是有为故。<a id="a-77"></a>应有上中下。<a id="a-78"></a>所以者何。<a id="a-79"></a>一切有为法。<a id="a-7A"></a>有上中下相。</p>
  <p id="a7B">问曰。<a id="a-7C"></a>此定体为有几耶。<a id="a-7D"></a>答曰。<a id="a-7E"></a>或有说者。<a id="a-7F"></a>体有一。<a id="a-7G"></a>若灭现在前则无心。<a id="a-7H"></a>问曰。<a id="a-7I"></a>若灭刹那现在前。<a id="a-7J"></a>即彼刹那。<a id="a-7K"></a>名无心耶。<a id="a-7L"></a>答曰。<a id="a-7M"></a>如是。<a id="a-7N"></a>若灭刹那现在前。<a id="a-7O"></a>即彼刹那名无心。<a id="a-7P"></a>如一受刹那。<a id="a-7Q"></a>即彼刹那。<a id="a-7R"></a>名为有受。<a id="a-7S"></a>一想刹那。<a id="a-7T"></a>即彼刹那。<a id="a-7U"></a>名为有想。<a id="a-7V"></a>一识刹那。<a id="a-7W"></a>即彼刹那。<a id="a-7X"></a>名为有识。<a id="a-7Y"></a>彼亦如是。<a id="a-7Z"></a>若一刹那灭。<a id="a-7a"></a>即彼刹那名无心。<a id="a-7b"></a>复有说者。<a id="a-7c"></a>此定体有十一。<a id="a-7d"></a>所以者何。<a id="a-7e"></a>彼灭十大地及心故。<a id="a-7f"></a>复有说者。<a id="a-7g"></a>体有二十一种。<a id="a-7h"></a>所以者何。<a id="a-7i"></a>彼灭十大地十善大地及心。<a id="a-7j"></a>评曰。<a id="a-7k"></a>应作是说。<a id="a-7l"></a>随灭几种心数法。<a id="a-7m"></a>彼定体亦有尔许种。<a id="a-7n"></a>此是定体。<a id="a-7o"></a>定相云何。<a id="a-7p"></a>答曰。<a id="a-7q"></a>体即是相。<a id="a-7r"></a>相即是体。<a id="a-7s"></a>诸法不可离体别说相。<a id="a-7t"></a>尊者和须蜜说曰。<a id="a-7u"></a>心法解脱是其相。</p>
  <p id="a7v">问曰。<a id="a-7w"></a>此定不能断结。<a id="a-7x"></a>何故说名心法解脱。<a id="a-7y"></a>答曰。<a id="a-7z"></a>此说须臾断。<a id="a-80"></a>有缘法令不行名解脱。<a id="a-81"></a>而此定不能断结。<a id="a-82"></a>复有说者。<a id="a-83"></a>若法想微细。<a id="a-84"></a>为其作因。<a id="a-85"></a>微微作次第。<a id="a-86"></a>不与此法俱。<a id="a-87"></a>而成就是解脱。</p>
  <p id="a88">问曰。<a id="a-89"></a>此为说何义。<a id="a-8A"></a>答曰。<a id="a-8B"></a>或有说者。<a id="a-8C"></a>此中说定。<a id="a-8D"></a>若作是说。<a id="a-8E"></a>此中说定者想微细。<a id="a-8F"></a>为其作一因。<a id="a-8G"></a>谓相似因。<a id="a-8H"></a>与微微作一因。<a id="a-8I"></a>谓相似因微细。<a id="a-8J"></a>亦作次第缘。<a id="a-8K"></a>若作是说。<a id="a-8L"></a>此中说定若法想微细。<a id="a-8M"></a>为其作因微微为其作次第者。<a id="a-8N"></a>不应说不俱。<a id="a-8O"></a>所以者何。<a id="a-8P"></a>彼人起定现在前故。<a id="a-8Q"></a>应说成就。<a id="a-8R"></a>所以者何。<a id="a-8S"></a>彼人成就定故。<a id="a-8T"></a>复有说者。<a id="a-8U"></a>此中说出定心。<a id="a-8V"></a>若作是说。<a id="a-8W"></a>此中说出定心者。<a id="a-8X"></a>想微细。<a id="a-8Y"></a>为其作一因。<a id="a-8Z"></a>谓相似因。<a id="a-8a"></a>微细亦作次第缘。<a id="a-8b"></a>若作是说。<a id="a-8c"></a>此中说出定心者。<a id="a-8d"></a>若法想微细。<a id="a-8e"></a>为其作因。<a id="a-8f"></a>微微作次第。<a id="a-8g"></a>应说不俱。<a id="a-8h"></a>所以者何。<a id="a-8i"></a>入定时。<a id="a-8j"></a>不起出定心现在前故。<a id="a-8k"></a>应说成就。<a id="a-8l"></a>所以者何。<a id="a-8m"></a>彼人成就出定心故。<a id="a-8n"></a>以是事故。<a id="a-8o"></a>知彼人本得出定心。<a id="a-8p"></a>复有说者。<a id="a-8q"></a>此中说入定心。<a id="a-8r"></a>若作是说。<a id="a-8s"></a>此中说入定心者。<a id="a-8t"></a>想与定作一因。<a id="a-8u"></a>谓相似因。<a id="a-8v"></a>微细与定作一因。<a id="a-8w"></a>谓相似因。<a id="a-8x"></a>亦作次第缘。<a id="a-8y"></a>若作是说。<a id="a-8z"></a>此中说入定心者。<a id="a-90"></a>应作是说。<a id="a-91"></a>想微细与定作因。<a id="a-92"></a>定与微细作次第。<a id="a-93"></a>应说不俱。<a id="a-94"></a>所以者何。<a id="a-95"></a>在定时不起入定心现在前。<a id="a-96"></a>应说成就。<a id="a-97"></a>所以者何。<a id="a-98"></a>在定时成就入定心故。<a id="a-99"></a>问曰。<a id="a-9A"></a>此中何者是想。<a id="a-9B"></a>何者是微细。<a id="a-9C"></a>何者是微微。<a id="a-9D"></a>答曰。<a id="a-9E"></a>或有说者。<a id="a-9F"></a>空处识处是想。<a id="a-9G"></a>无所有处是微细。<a id="a-9H"></a>非想非非想处是微微。<a id="a-9I"></a>复有说者。<a id="a-9J"></a>空处识处无所有处是想。<a id="a-9K"></a>非想非非想处是微细。<a id="a-9L"></a>若心心数次第入定者是微微。<a id="a-9M"></a>复有说者。<a id="a-9N"></a>非想非非想处。<a id="a-9O"></a>亦是想。<a id="a-9P"></a>亦是微细。<a id="a-9Q"></a>亦是微微。<a id="a-9R"></a>所以者何。<a id="a-9S"></a>非想非非想处。<a id="a-9T"></a>有上中下。<a id="a-9U"></a>上者是想。<a id="a-9V"></a>中者是微细。<a id="a-9W"></a>下者是微微。<a id="a-9X"></a>问曰。<a id="a-9Y"></a>想微细微微。<a id="a-9Z"></a>有何差别。<a id="a-9a"></a>答曰。<a id="a-9b"></a>或有说者。<a id="a-9c"></a>名即差别。<a id="a-9d"></a>是名为想。<a id="a-9e"></a>是名微细。<a id="a-9f"></a>是名微微。<a id="a-9g"></a>复次上者是想。<a id="a-9h"></a>中者是微细。<a id="a-9i"></a>下者是微微。<a id="a-9j"></a>复次想微细。<a id="a-9k"></a>能令未来无漏道修。<a id="a-9l"></a>微微不修。<a id="a-9m"></a>复次想微细现在前时。<a id="a-9n"></a>三念处。<a id="a-9o"></a>若一念处现在前。<a id="a-9p"></a>未来四念处。<a id="a-9q"></a>修微微现在前时。<a id="a-9r"></a>法念处现在前。<a id="a-9s"></a>未来修三念处。<a id="a-9t"></a>除身念处。<a id="a-9u"></a>复次想微细。<a id="a-9v"></a>或曾得或不曾得。<a id="a-9w"></a>微微是曾得。<a id="a-9x"></a>问曰。<a id="a-9y"></a>此中因论生论。<a id="a-9z"></a>何故入定心。<a id="a-A0"></a>或曾得或不曾得。<a id="a-A1"></a>出定心唯曾得。<a id="a-A2"></a>答曰。<a id="a-A3"></a>入定心难得。<a id="a-A4"></a>多有所作多用功乃得。<a id="a-A5"></a>出定心易得。<a id="a-A6"></a>不多有所作不多用功而得。<a id="a-A7"></a>是故唯是曾得。<a id="a-A8"></a>复次入定心。<a id="a-A9"></a>能增益定。<a id="a-AA"></a>令定相续。<a id="a-AB"></a>出定心。<a id="a-AC"></a>不增益定。<a id="a-AD"></a>令定衰退不相续。<a id="a-AE"></a>复次入定心。<a id="a-AF"></a>是有漏。<a id="a-AG"></a>或是曾得。<a id="a-AH"></a>或未曾得。<a id="a-AI"></a>出定心。<a id="a-AJ"></a>是有漏无漏故。<a id="a-AK"></a>唯是曾得。<a id="a-AL"></a>此中因论生论。<a id="a-AM"></a>何故入定心有漏。<a id="a-AN"></a>出定心有漏无漏耶。<a id="a-AO"></a>答曰。<a id="a-AP"></a>随顺断心故。<a id="a-AQ"></a>入定心。<a id="a-AR"></a>不坚牢羸劣。<a id="a-AS"></a>如腐种子不能生相续法。<a id="a-AT"></a>随顺断心。<a id="a-AU"></a>出定心。<a id="a-AV"></a>坚牢不羸劣。<a id="a-AW"></a>不如腐种子能生相续法。<a id="a-AX"></a>不随顺断心。<a id="a-AY"></a>复次入定心。<a id="a-AZ"></a>以定为寂灭。<a id="a-Aa"></a>无漏心不计有法是寂灭。<a id="a-Ab"></a>复次此是次第定。<a id="a-Ac"></a>非想非非想处心。<a id="a-Ad"></a>次第起此定。<a id="a-Ae"></a>最后无漏。<a id="a-Af"></a>在无所有处。</p>
  <p id="aAg">问曰。<a id="a-Ah"></a>入定心。<a id="a-Ai"></a>为何所缘。<a id="a-Aj"></a>出定心。<a id="a-Ak"></a>为何所缘。<a id="a-Al"></a>答曰。<a id="a-Am"></a>入定心缘定。<a id="a-An"></a>出定心亦缘定。<a id="a-Ao"></a>问曰。<a id="a-Ap"></a>若入定心缘定出心亦缘定者。<a id="a-Aq"></a>何不入定时出定。<a id="a-Ar"></a>出定时入定耶。<a id="a-As"></a>答曰。<a id="a-At"></a>入定时期心欲入。<a id="a-Au"></a>出定时期心欲出。<a id="a-Av"></a>复次入定心缘未来定。<a id="a-Aw"></a>出定心缘过去定。<a id="a-Ax"></a>问曰。<a id="a-Ay"></a>入定心缘未来定时。<a id="a-Az"></a>为何所缘。<a id="a-B0"></a>答曰。<a id="a-B1"></a>或有说者。<a id="a-B2"></a>缘初刹那。<a id="a-B3"></a>复有说者。<a id="a-B4"></a>缘随起几所定现在前。<a id="a-B5"></a>评曰。<a id="a-B6"></a>应作是说。<a id="a-B7"></a>入定心缘未来定。<a id="a-B8"></a>则不可知。<a id="a-B9"></a>为缘何法。<a id="a-BA"></a>为不缘何法。<a id="a-BB"></a>所以者何。<a id="a-BC"></a>未来法是乱法。<a id="a-BD"></a>多刹那无次第。<a id="a-BE"></a>以总缘故。<a id="a-BF"></a>言缘未来定。<a id="a-BG"></a>问曰。<a id="a-BH"></a>出定心缘过去法时。<a id="a-BI"></a>为何所缘。<a id="a-BJ"></a>答曰。<a id="a-BK"></a>或有说者。<a id="a-BL"></a>缘最后刹那。<a id="a-BM"></a>复有说者。<a id="a-BN"></a>缘随所起。<a id="a-BO"></a>几所定现在前。<a id="a-BP"></a>评曰。<a id="a-BQ"></a>应作是说。<a id="a-BR"></a>出定心缘过去定。<a id="a-BS"></a>则不可知为缘何法为不缘何法。<a id="a-BT"></a>所以者何。<a id="a-BU"></a>过去法有多刹那故。</p>
  <p id="aBV">问曰。<a id="a-BW"></a>入灭定时灭何等心。<a id="a-BX"></a>过去耶。<a id="a-BY"></a>未来耶。<a id="a-BZ"></a>现在耶。<a id="a-Ba"></a>若灭过去者。<a id="a-Bb"></a>过去已自灭。<a id="a-Bc"></a>若灭未来者。<a id="a-Bd"></a>未来未生。<a id="a-Be"></a>若灭现在者。<a id="a-Bf"></a>现在不住。<a id="a-Bg"></a>若定不灭。<a id="a-Bh"></a>彼亦自灭。<a id="a-Bi"></a>答曰。<a id="a-Bj"></a>应作是说。<a id="a-Bk"></a>灭未来者。<a id="a-Bl"></a>问曰。<a id="a-Bm"></a>未来法未生。<a id="a-Bn"></a>云何可灭耶。<a id="a-Bo"></a>答曰。<a id="a-Bp"></a>行者住现在世。<a id="a-Bq"></a>遮住未来心。<a id="a-Br"></a>令不生故言灭。<a id="a-Bs"></a>譬如城邑。<a id="a-Bt"></a>若断道闭门。<a id="a-Bu"></a>竖于高幢。<a id="a-Bv"></a>不令人出入。<a id="a-Bw"></a>则名为救。<a id="a-Bx"></a>彼亦如是。<a id="a-By"></a>复有说者。<a id="a-Bz"></a>灭未来现在心。<a id="a-C0"></a>问曰。<a id="a-C1"></a>行者住现在世。<a id="a-C2"></a>遮住未来心。<a id="a-C3"></a>使不生言灭可尔。<a id="a-C4"></a>现在法不住。<a id="a-C5"></a>若定不灭。<a id="a-C6"></a>彼亦自灭。<a id="a-C7"></a>云何言灭。<a id="a-C8"></a>答曰。<a id="a-C9"></a>先现在灭心心数法。<a id="a-CA"></a>令有缘法相续而灭。<a id="a-CB"></a>今现在灭心心数法。<a id="a-CC"></a>令有缘法不相续而灭。<a id="a-CD"></a>皆是定力。</p>
  <p id="aCE">问曰。<a id="a-CF"></a>出定时何心心数法现在前。<a id="a-CG"></a>答曰。<a id="a-CH"></a>或有说者。<a id="a-CI"></a>先所遮住未来心心数法。<a id="a-CJ"></a>复有说者。<a id="a-CK"></a>起未来心心数法现在前。<a id="a-CL"></a>先所遮住者。<a id="a-CM"></a>在不生法中。<a id="a-CN"></a>评曰。<a id="a-CO"></a>应作是说。<a id="a-CP"></a>起未来心心数法。<a id="a-CQ"></a>但不可知为起何心为不起何心。<a id="a-CR"></a>所以者何。<a id="a-CS"></a>未来法是乱。<a id="a-CT"></a>是多刹那。<a id="a-CU"></a>是无次第。</p>
  <p id="aCV">问曰。<a id="a-CW"></a>此定为有过去本得未来修不耶。<a id="a-CX"></a>答曰。<a id="a-CY"></a>或有说者。<a id="a-CZ"></a>无过去本得。<a id="a-Ca"></a>亦无未来修。<a id="a-Cb"></a>如天眼天耳。<a id="a-Cc"></a>若作是说。<a id="a-Cd"></a>此定无本得无未来修者。<a id="a-Ce"></a>定初刹那。<a id="a-Cf"></a>成就现在定。<a id="a-Cg"></a>第二刹那。<a id="a-Ch"></a>等成就过去现在出定。<a id="a-Ci"></a>成就过去定。<a id="a-Cj"></a>复有说者。<a id="a-Ck"></a>此定有过去本得。<a id="a-Cl"></a>有未来修。<a id="a-Cm"></a>如念前世智他心智。<a id="a-Cn"></a>若作是说。<a id="a-Co"></a>此定有过去本得未来修者。<a id="a-Cp"></a>定初刹那成就未来现在定。<a id="a-Cq"></a>第二刹那。<a id="a-Cr"></a>等成就三世出定。<a id="a-Cs"></a>成就过去未来定。<a id="a-Ct"></a>评曰。<a id="a-Cu"></a>应作是说。<a id="a-Cv"></a>此定无过去本得。<a id="a-Cw"></a>亦无未来修。<a id="a-Cx"></a>若此定有过去本得未来修者。<a id="a-Cy"></a>若退此定。<a id="a-Cz"></a>还起此定。<a id="a-D0"></a>应得本定而不尔。<a id="a-D1"></a>若退此定。<a id="a-D2"></a>还得此定。<a id="a-D3"></a>名得未曾得定。<a id="a-D4"></a>如不破戒而还家者。<a id="a-D5"></a>还复出家。<a id="a-D6"></a>名得未曾得戒。<a id="a-D7"></a>彼亦如是。</p>
  <p id="aD8">问曰。<a id="a-D9"></a>于何处起此定。<a id="a-DA"></a>答曰。<a id="a-DB"></a>欲色界。<a id="a-DC"></a>非无色界。<a id="a-DD"></a>初在欲界。<a id="a-DE"></a>若于欲界起灭定。<a id="a-DF"></a>于此定退命终。<a id="a-DG"></a>生色界中。<a id="a-DH"></a>能起此定。<a id="a-DI"></a>余者不能。<a id="a-DJ"></a>何以知之。<a id="a-DK"></a>经说。<a id="a-DL"></a>尊者舍利弗。<a id="a-DM"></a>语诸比丘。<a id="a-DN"></a>诸长老当知。<a id="a-DO"></a>若比丘戒具足定具足慧具足者。<a id="a-DP"></a>能数数入出灭受想定。<a id="a-DQ"></a>若于现法及死时。<a id="a-DR"></a>不得阿罗汉果。<a id="a-DS"></a>身坏命终。<a id="a-DT"></a>过抟食诸天。<a id="a-DU"></a>生摩[少/兔]摩身天中。<a id="a-DV"></a>复于彼处。<a id="a-DW"></a>数数出入灭受想定。<a id="a-DX"></a>此是实知见。<a id="a-DY"></a>有如此事。<a id="a-DZ"></a>尔时长老优陀夷。<a id="a-Da"></a>住彼会中。<a id="a-Db"></a>语尊者舍利弗言。<a id="a-Dc"></a>尊者舍利弗。<a id="a-Dd"></a>彼比丘生摩[少/兔]摩身天中。<a id="a-De"></a>数数入出灭受想定。<a id="a-Df"></a>无有是处。<a id="a-Dg"></a>第二第三说亦如是。<a id="a-Dh"></a>问曰。<a id="a-Di"></a>何故长老优陀夷。<a id="a-Dj"></a>三违尊者舍利弗所说耶。<a id="a-Dk"></a>答曰。<a id="a-Dl"></a>长老优陀夷所疑。<a id="a-Dm"></a>非无处所。<a id="a-Dn"></a>彼作是念。<a id="a-Do"></a>若得此定者。<a id="a-Dp"></a>必离无所有处欲。<a id="a-Dq"></a>命终应生非想非非想处。<a id="a-Dr"></a>彼处不能起灭定。<a id="a-Ds"></a>亦不解尊者舍利弗意。<a id="a-Dt"></a>问曰。<a id="a-Du"></a>彼尊者舍利弗有何意耶。<a id="a-Dv"></a>答曰。<a id="a-Dw"></a>尊者舍利弗。<a id="a-Dx"></a>说生色界阿那含。<a id="a-Dy"></a>长老优陀夷。<a id="a-Dz"></a>说生无色界者。<a id="a-E0"></a>是以违之。<a id="a-E1"></a>尊者舍利弗。<a id="a-E2"></a>说退阿那含。<a id="a-E3"></a>长老优陀夷。<a id="a-E4"></a>说不退阿那含。<a id="a-E5"></a>是以违之。<a id="a-E6"></a>问曰。<a id="a-E7"></a>尊者舍利弗。<a id="a-E8"></a>何故不为长老优陀夷解此义耶。<a id="a-E9"></a>答曰。<a id="a-EA"></a>尊者舍利弗。<a id="a-EB"></a>作是念。<a id="a-EC"></a>我不能除此愚人深着之心。<a id="a-ED"></a>复次尊者舍利弗。<a id="a-EE"></a>有如是心。<a id="a-EF"></a>欲为解说。<a id="a-EG"></a>以优陀夷三违此言故。<a id="a-EH"></a>此心便息。<a id="a-EI"></a>如箭喻经说。<a id="a-EJ"></a>尔时有众多增上慢比丘。<a id="a-EK"></a>皆于佛前。<a id="a-EL"></a>自说圣利。<a id="a-EM"></a>我生已尽。<a id="a-EN"></a>乃至广说。<a id="a-EO"></a>佛作是念。<a id="a-EP"></a>我今当为说断慢法。<a id="a-EQ"></a>以诸比丘数数自说圣利故。<a id="a-ER"></a>此心便息。<a id="a-ES"></a>佛世尊有遍大悲。<a id="a-ET"></a>欲说法心。<a id="a-EU"></a>犹尚有息。<a id="a-EV"></a>何况尊者舍利弗耶。<a id="a-EW"></a>复次尊者舍利弗。<a id="a-EX"></a>作是念。<a id="a-EY"></a>此所论事。<a id="a-EZ"></a>必闻于佛。<a id="a-Ea"></a>佛以此事。<a id="a-Eb"></a>当呵责优陀夷及长老阿难。<a id="a-Ec"></a>当使此辱经历千载。<a id="a-Ed"></a>令无智者不违智者之言。<a id="a-Ee"></a>尔时舍利弗。<a id="a-Ef"></a>作是念。<a id="a-Eg"></a>此比丘三违我所说。<a id="a-Eh"></a>诸梵行比丘。<a id="a-Ei"></a>亦无赞叹我所说者。<a id="a-Ej"></a>我今应往诣世尊所。<a id="a-Ek"></a>尔时尊者舍利弗。<a id="a-El"></a>往诣佛所。<a id="a-Em"></a>到已头面礼足。<a id="a-En"></a>却坐一面。<a id="a-Eo"></a>语诸比丘。<a id="a-Ep"></a>诸长老当知。<a id="a-Eq"></a>若比丘戒具足。<a id="a-Er"></a>乃至广说。<a id="a-Es"></a>尔时长老优陀夷。<a id="a-Et"></a>在彼会中。<a id="a-Eu"></a>语尊者舍利弗言。<a id="a-Ev"></a>乃至无有是处。<a id="a-Ew"></a>尔时尊者舍利弗。<a id="a-Ex"></a>作是念。<a id="a-Ey"></a>今此比丘。<a id="a-Ez"></a>于世尊前。<a id="a-F0"></a>违我所说。<a id="a-F1"></a>诸梵行比丘。<a id="a-F2"></a>亦无称赞我所说者。<a id="a-F3"></a>我今应当默然。<a id="a-F4"></a>尔时舍利弗。<a id="a-F5"></a>即便默然。<a id="a-F6"></a>尔时佛告优陀夷言。<a id="a-F7"></a>汝意以何是摩[少/兔]摩身天耶。<a id="a-F8"></a>以非想非非想天是耶。<a id="a-F9"></a>答言。<a id="a-FA"></a>如是。<a id="a-FB"></a>佛告言。<a id="a-FC"></a>汝愚人无眼。<a id="a-FD"></a>何故与上座比丘。<a id="a-FE"></a>论甚深阿毗昙。<a id="a-FF"></a>尔时世尊。<a id="a-FG"></a>现前呵责优陀夷已。<a id="a-FH"></a>便告长老阿难言。<a id="a-FI"></a>汝见上座比丘为他所恼。<a id="a-FJ"></a>无有悲心。<a id="a-FK"></a>于彼愚人。<a id="a-FL"></a>而不呵责。<a id="a-FM"></a>尔时世尊。<a id="a-FN"></a>呵优陀夷已。<a id="a-FO"></a>便还精舍。<a id="a-FP"></a>入于禅定。<a id="a-FQ"></a>问曰。<a id="a-FR"></a>长老优陀夷。<a id="a-FS"></a>有过故世尊呵之。<a id="a-FT"></a>长老阿难。<a id="a-FU"></a>复有何过。<a id="a-FV"></a>而被呵耶。<a id="a-FW"></a>答曰。<a id="a-FX"></a>优陀夷是阿难弟子。<a id="a-FY"></a>是故世尊告于阿难。<a id="a-FZ"></a>汝应教敕。<a id="a-Fa"></a>复次优陀夷是长老阿难摄眷属人。<a id="a-Fb"></a>是故世尊告言。<a id="a-Fc"></a>汝应教敕。<a id="a-Fd"></a>复次长老阿难是维那。<a id="a-Fe"></a>佛告阿难。<a id="a-Ff"></a>汝为维那。<a id="a-Fg"></a>云何不知如法说者非法说者。<a id="a-Fh"></a>复次此论说甚深阿毗昙事。<a id="a-Fi"></a>非多人所知。<a id="a-Fj"></a>唯佛尊者舍利弗能知。<a id="a-Fk"></a>长老阿难。<a id="a-Fl"></a>以多闻力故能知。<a id="a-Fm"></a>以阿难知此法故。<a id="a-Fn"></a>不称赞上座比丘所说。<a id="a-Fo"></a>不随如法众。<a id="a-Fp"></a>有如是过故。<a id="a-Fq"></a>世尊责之。<a id="a-Fr"></a>以是事知初起灭定必在欲界。<a id="a-Fs"></a>若于欲界起灭定。<a id="a-Ft"></a>退此定已。<a id="a-Fu"></a>生色界中。<a id="a-Fv"></a>还起此定。<a id="a-Fw"></a>余则不能。<a id="a-Fx"></a>问曰。<a id="a-Fy"></a>何故生色界中。<a id="a-Fz"></a>能初起禅无色定不初起灭定耶。<a id="a-G0"></a>答曰。<a id="a-G1"></a>禅以三事故能起。<a id="a-G2"></a>一以因力。<a id="a-G3"></a>二以业力。<a id="a-G4"></a>三以法应尔力。<a id="a-G5"></a>以因力者。<a id="a-G6"></a>过去近生曾起灭此禅。<a id="a-G7"></a>以业力者。<a id="a-G8"></a>作决定业。<a id="a-G9"></a>必生彼处。<a id="a-GA"></a>法应尔力者。<a id="a-GB"></a>世界坏时。<a id="a-GC"></a>下地众生。<a id="a-GD"></a>必生上地。<a id="a-GE"></a>无色定以二事故能起。<a id="a-GF"></a>一以因力。<a id="a-GG"></a>二以业力。<a id="a-GH"></a>无法应尔力。<a id="a-GI"></a>以因力者。<a id="a-GJ"></a>过去近生曾起无色定。<a id="a-GK"></a>以业力者。<a id="a-GL"></a>作决定业。<a id="a-GM"></a>必生彼处。<a id="a-GN"></a>无法应尔力者。<a id="a-GO"></a>无色界中。<a id="a-GP"></a>无世界成坏。<a id="a-GQ"></a>灭定以一事故能起。<a id="a-GR"></a>谓解说者。<a id="a-GS"></a>彼解说者。<a id="a-GT"></a>为何处最胜。<a id="a-GU"></a>谓在欲界中。<a id="a-GV"></a>不以因力。<a id="a-GW"></a>所以者何。<a id="a-GX"></a>未曾起此定故。<a id="a-GY"></a>非以业力。<a id="a-GZ"></a>所以者何。<a id="a-Ga"></a>彼定性非业故。<a id="a-Gb"></a>非法应尔力。<a id="a-Gc"></a>所以者何。<a id="a-Gd"></a>无色界无世界成坏故。<a id="a-Ge"></a>问曰。<a id="a-Gf"></a>何故欲色界起此定现在前。<a id="a-Gg"></a>非无色界耶。<a id="a-Gh"></a>答曰。<a id="a-Gi"></a>命根依二事存。<a id="a-Gj"></a>谓依色依心。<a id="a-Gk"></a>此定无心心断故。<a id="a-Gl"></a>起现在前。<a id="a-Gm"></a>欲色界中。<a id="a-Gn"></a>起此定时。<a id="a-Go"></a>心虽断命根。<a id="a-Gp"></a>依色而存。<a id="a-Gq"></a>无色界无色依心故命存。<a id="a-Gr"></a>若无色界起此定者。<a id="a-Gs"></a>心断命则断。<a id="a-Gt"></a>是名为死。<a id="a-Gu"></a>不名为定。</p>
  <p id="aGv">问曰。<a id="a-Gw"></a>若起此定已。<a id="a-Gx"></a>于此定退。<a id="a-Gy"></a>命终为生空处识处无所有处不。<a id="a-Gz"></a>答曰。<a id="a-H0"></a>不生。<a id="a-H1"></a>所以者何。<a id="a-H2"></a>其所应生。<a id="a-H3"></a>若能起此定处。<a id="a-H4"></a>若能受报处。<a id="a-H5"></a>色界中。<a id="a-H6"></a>虽不受此定报。<a id="a-H7"></a>能起此定。<a id="a-H8"></a>非想非非想处。<a id="a-H9"></a>虽不能起此定。<a id="a-HA"></a>而受此定报处。<a id="a-HB"></a>空处识处无所有处。<a id="a-HC"></a>不能起此定。<a id="a-HD"></a>亦不能受此定报。<a id="a-HE"></a>复有说者。<a id="a-HF"></a>生彼处。<a id="a-HG"></a>但不名身证。<a id="a-HH"></a>不名俱解脱。<a id="a-HI"></a>评曰。<a id="a-HJ"></a>应作是说。<a id="a-HK"></a>不生。</p>
  <p id="aHL">问曰。<a id="a-HM"></a>住彼定。<a id="a-HN"></a>为经几时。<a id="a-HO"></a>答曰。<a id="a-HP"></a>欲界中。<a id="a-HQ"></a>以抟食持诸根四大。<a id="a-HR"></a>欲界虽入定时不令身有患。<a id="a-HS"></a>出定时则有患。<a id="a-HT"></a>是故欲界少时入定。<a id="a-HU"></a>不得久住过于七日。<a id="a-HV"></a>何以知之。<a id="a-HW"></a>曾闻有一僧伽蓝。<a id="a-HX"></a>有一比丘得灭定。<a id="a-HY"></a>食时着衣。<a id="a-HZ"></a>诣食堂中。<a id="a-Ha"></a>其日彼打揵椎。<a id="a-Hb"></a>晚彼比丘。<a id="a-Hc"></a>精勤而作是念。<a id="a-Hd"></a>我何故空过此时。<a id="a-He"></a>不观未来。<a id="a-Hf"></a>何时当打揵椎。<a id="a-Hg"></a>即立誓愿。<a id="a-Hh"></a>入于灭定。<a id="a-Hi"></a>乃至打揵椎当起。<a id="a-Hj"></a>时彼僧伽蓝。<a id="a-Hk"></a>有事难起。<a id="a-Hl"></a>时诸比丘。<a id="a-Hm"></a>皆舍僧伽蓝去。<a id="a-Hn"></a>经于三月。<a id="a-Ho"></a>难事乃解。<a id="a-Hp"></a>时诸比丘。<a id="a-Hq"></a>还集会而打揵椎。<a id="a-Hr"></a>时彼比丘。<a id="a-Hs"></a>起定即死。<a id="a-Ht"></a>后有一乞食比丘。<a id="a-Hu"></a>获得灭定。<a id="a-Hv"></a>以日初分。<a id="a-Hw"></a>着衣持钵。<a id="a-Hx"></a>欲诣村乞食。<a id="a-Hy"></a>时天大雨。<a id="a-Hz"></a>彼作是念。<a id="a-I0"></a>若入村者。<a id="a-I1"></a>坏我衣色。<a id="a-I2"></a>若不往者。<a id="a-I3"></a>何故空过此时。<a id="a-I4"></a>不观未来。<a id="a-I5"></a>即立愿入定。<a id="a-I6"></a>乃至雨止当起。<a id="a-I7"></a>或有说者。<a id="a-I8"></a>雨经半月。<a id="a-I9"></a>或有说者。<a id="a-IA"></a>雨经一月乃止。<a id="a-IB"></a>天雨既止。<a id="a-IC"></a>彼比丘起即死。<a id="a-ID"></a>以是事故。<a id="a-IE"></a>知欲界入灭定无患出时有患。<a id="a-IF"></a>是故少时入定。<a id="a-IG"></a>不过七日。<a id="a-IH"></a>色界不以抟食持诸根四大。<a id="a-II"></a>入此定者。<a id="a-IJ"></a>或经半劫一劫。<a id="a-IK"></a>或有过者。<a id="a-IL"></a>问曰。<a id="a-IM"></a>若不立愿入灭定者。<a id="a-IN"></a>云何而起。<a id="a-IO"></a>答曰。<a id="a-IP"></a>如入有心定。<a id="a-IQ"></a>法自应起。<a id="a-IR"></a>复次若欲食。<a id="a-IS"></a>若欲大小便。<a id="a-IT"></a>入定虽不作患。<a id="a-IU"></a>出则作患。<a id="a-IV"></a>以是事故。<a id="a-IW"></a>必应自起。</p>
  <p id="aIX">问曰。<a id="a-IY"></a>凡夫人。<a id="a-IZ"></a>为入灭定不。<a id="a-Ia"></a>尊者和须蜜说曰。<a id="a-Ib"></a>凡夫人不入此定。<a id="a-Ic"></a>所以者何。<a id="a-Id"></a>此是圣人定。<a id="a-Ie"></a>非凡夫定。<a id="a-If"></a>若凡夫人入此定者。<a id="a-Ig"></a>亦是凡夫定。<a id="a-Ih"></a>复次凡夫人。<a id="a-Ii"></a>观上离下地欲。<a id="a-Ij"></a>如阇楼虫。<a id="a-Ik"></a>非想非非想处。<a id="a-Il"></a>更无上地可缘。<a id="a-Im"></a>离下地欲。<a id="a-In"></a>是故凡夫人。<a id="a-Io"></a>不入此定。<a id="a-Ip"></a>复次凡夫人。<a id="a-Iq"></a>数数入定。<a id="a-Ir"></a>则数数身猗心猗。<a id="a-Is"></a>以身心猗故。<a id="a-It"></a>方便则缓。<a id="a-Iu"></a>方便缓故。<a id="a-Iv"></a>不能起彼定。<a id="a-Iw"></a>尊者佛陀提婆说曰。<a id="a-Ix"></a>凡夫人不入彼定。<a id="a-Iy"></a>所以者何。<a id="a-Iz"></a>凡夫人数数入定。<a id="a-J0"></a>我见牢固。<a id="a-J1"></a>畏后边灭法。<a id="a-J2"></a>如畏深坑。<a id="a-J3"></a>是故不能入彼定也。<a id="a-J4"></a>问曰。<a id="a-J5"></a>菩萨为入灭定不。<a id="a-J6"></a>尊者和须蜜说曰。<a id="a-J7"></a>菩萨不入。<a id="a-J8"></a>所以者何。<a id="a-J9"></a>此定是圣人定。<a id="a-JA"></a>若菩萨入此定者。<a id="a-JB"></a>亦应是凡夫定。<a id="a-JC"></a>复次菩萨观上离下地欲。<a id="a-JD"></a>如阇楼虫。<a id="a-JE"></a>非想非非想处。<a id="a-JF"></a>便无上地可缘。<a id="a-JG"></a>离下地欲。<a id="a-JH"></a>是故菩萨不入此定。<a id="a-JI"></a>复次菩萨入灭定。<a id="a-JJ"></a>所以者何。<a id="a-JK"></a>菩萨欲求一切智时。<a id="a-JL"></a>作如是念。<a id="a-JM"></a>我应推求一切处相。<a id="a-JN"></a>若菩萨不入灭定者。<a id="a-JO"></a>则于此处不名推求。<a id="a-JP"></a>尊者佛陀提婆说曰。<a id="a-JQ"></a>菩萨不入灭定。<a id="a-JR"></a>菩萨虽复摧灭我见。<a id="a-JS"></a>不畏最后灭处。<a id="a-JT"></a>如畏深坑。<a id="a-JU"></a>不欲令慧有留难及断绝故。<a id="a-JV"></a>不欲入灭定非不能入。<a id="a-JW"></a>问曰。<a id="a-JX"></a>菩萨前身时。<a id="a-JY"></a>不曾起灭定。<a id="a-JZ"></a>于最后身。<a id="a-Ja"></a>而起灭定。<a id="a-Jb"></a>为先起灭定后得阿耨多罗三藐三菩提。<a id="a-Jc"></a>为先得阿耨多罗三藐三菩提后得灭定。<a id="a-Jd"></a>若先起灭定后得阿耨多罗三藐三菩提者。<a id="a-Je"></a>云何不违期心起不相似心。<a id="a-Jf"></a>云何名三十四心得一切智。<a id="a-Jg"></a>若先得阿耨多罗三藐三菩提后起灭定者。<a id="a-Jh"></a>云何名满足学法。<a id="a-Ji"></a>得尽智时。<a id="a-Jj"></a>云何名所作已竟。<a id="a-Jk"></a>外国法师。<a id="a-Jl"></a>作如是说。<a id="a-Jm"></a>先起灭定。<a id="a-Jn"></a>后得阿耨多罗三藐三菩提。<a id="a-Jo"></a>问曰。<a id="a-Jp"></a>若然者。<a id="a-Jq"></a>云何不违期心。</p>
  <p id="aJr">答曰。<a id="a-Js"></a>彼作是说。<a id="a-Jt"></a>菩萨先离无所有处欲。<a id="a-Ju"></a>依第四禅。<a id="a-Jv"></a>入正决定。<a id="a-Jw"></a>不起此处。<a id="a-Jx"></a>乃至得阿那含果。<a id="a-Jy"></a>起于灭定。<a id="a-Jz"></a>得阿耨多罗三藐三菩提。<a id="a-K0"></a>问曰。<a id="a-K1"></a>云何不名起不相似心耶。<a id="a-K2"></a>答曰。<a id="a-K3"></a>彼作是说。<a id="a-K4"></a>谁言菩萨无不相似心。<a id="a-K5"></a>菩萨有不相似心。<a id="a-K6"></a>问曰。<a id="a-K7"></a>云何名三十四心得一切智。<a id="a-K8"></a>答曰。<a id="a-K9"></a>彼作是说。<a id="a-KA"></a>言三十四心者。<a id="a-KB"></a>说无漏心。<a id="a-KC"></a>不说入定出定心。<a id="a-KD"></a>罽宾沙门。<a id="a-KE"></a>作如是说。<a id="a-KF"></a>先得阿耨多罗三藐三菩提。<a id="a-KG"></a>后起灭定。<a id="a-KH"></a>问曰。<a id="a-KI"></a>若然者。<a id="a-KJ"></a>云何名满足学法答曰。<a id="a-KK"></a>言满足者。<a id="a-KL"></a>满足于根。<a id="a-KM"></a>满足于果。<a id="a-KN"></a>不满足于定。<a id="a-KO"></a>问曰。<a id="a-KP"></a>云何得尽智时名所作已竟。<a id="a-KQ"></a>答曰。<a id="a-KR"></a>或有说。<a id="a-KS"></a>解脱障是下无知。<a id="a-KT"></a>或有说。<a id="a-KU"></a>是于诸定不自在。<a id="a-KV"></a>或有说。<a id="a-KW"></a>是不得定者。<a id="a-KX"></a>若作是说。<a id="a-KY"></a>解脱障是下无知者。<a id="a-KZ"></a>世尊得尽智时。<a id="a-Ka"></a>断一切无知。<a id="a-Kb"></a>得一切彼对治智。<a id="a-Kc"></a>若作是说。<a id="a-Kd"></a>解脱障。<a id="a-Ke"></a>是于诸定不自在者。<a id="a-Kf"></a>世尊得尽智时。<a id="a-Kg"></a>于诸禅定解脱三昧。<a id="a-Kh"></a>出入皆得自在。<a id="a-Ki"></a>若作是说。<a id="a-Kj"></a>解脱障是不得定者。<a id="a-Kk"></a>世尊得尽智时。<a id="a-Kl"></a>得一切定。<a id="a-Km"></a>是故得尽智时。<a id="a-Kn"></a>所作已竟。<a id="a-Ko"></a>问曰。<a id="a-Kp"></a>云何名三十四无漏心。<a id="a-Kq"></a>答曰。<a id="a-Kr"></a>菩萨先灭无所有处欲。<a id="a-Ks"></a>依第四禅。<a id="a-Kt"></a>入正决定。<a id="a-Ku"></a>见道中有十五心道比智第十六心道比智。<a id="a-Kv"></a>即是离非想非非想处欲。<a id="a-Kw"></a>方便道无碍道有九。<a id="a-Kx"></a>解脱道有九。<a id="a-Ky"></a>是名三十四心。</p>
 </body>
</html>