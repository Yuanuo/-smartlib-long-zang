<!doctype html>
<html id="z3IBVkD14m" data-ver="1282">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="北凉">
 </head>
 <body>
  <h1 id="a1">阿毗昙毗婆沙论卷第十六</h1>
  <h2 id="a2">杂犍度智品第二之十一</h2>
  <p id="a3">善法与善法。<a id="a-4"></a>作近所作因。<a id="a-5"></a>善法与不善法。<a id="a-6"></a>作近所作因。<a id="a-7"></a>不善法与不善法。<a id="a-8"></a>作近所作因。</p>
  <p id="a9">不善法与善法作近所作因。<a id="a-A"></a>善法与善法作近所作因者。<a id="a-B"></a>以善业故生大富长者商主家。<a id="a-C"></a>其家诸人好乐行善。<a id="a-D"></a>以亲近故亦好行善。<a id="a-E"></a>是名善与善作近所作因。<a id="a-F"></a>善与不善作近所作因者。<a id="a-G"></a>以善业故生王若大臣家。<a id="a-H"></a>其家诸人好行诸恶。<a id="a-I"></a>以亲近故亦好行诸恶。<a id="a-J"></a>是名善与不善作近所作因。<a id="a-K"></a>不善与不善作近所作因者。<a id="a-L"></a>以不善业故生恶戒家。<a id="a-M"></a>以亲近故常作诸恶。<a id="a-N"></a>是名不善与不善作近所作因。<a id="a-O"></a>不善与善作近所作因者。<a id="a-P"></a>以不善业故身生重患。<a id="a-Q"></a>以厌患故修行于善。<a id="a-R"></a>是名不善与善作近所作因。</p>
  <p id="aS">内法与内法作近所作因。<a id="a-T"></a>内法与外法。<a id="a-U"></a>外法与外法。<a id="a-V"></a>外法与内法作近所作因。<a id="a-W"></a>内法与内法作近所作因者。<a id="a-X"></a>如一人能供足多人。<a id="a-Y"></a>内法与外法作近所作因者。<a id="a-Z"></a>如人种外种子。<a id="a-a"></a>外与外者。<a id="a-b"></a>如粪土水等长养苗稼。<a id="a-c"></a>外与内者。<a id="a-d"></a>如以饮食等长养众生身。<a id="a-e"></a>如是众生数与众生数。<a id="a-f"></a>众生数与非众生数。<a id="a-g"></a>非众生数与非众生数。<a id="a-h"></a>非众生数与众生数。<a id="a-i"></a>广说如上。</p>
  <p id="aj">一趣能长养五趣。<a id="a-k"></a>如多人食一羊肉。<a id="a-l"></a>或有行善或有行恶。<a id="a-m"></a>行善者能长养二趣。<a id="a-n"></a>谓天趣人趣。<a id="a-o"></a>行恶者长养三趣。<a id="a-p"></a>谓地狱畜生饿鬼。</p>
  <p id="aq">问曰。<a id="a-r"></a>如一人杀生一切众生尽与作所作因。<a id="a-s"></a>何以有得杀罪有不得者。<a id="a-t"></a>答曰。<a id="a-u"></a>若作杀方便。<a id="a-v"></a>亦满杀果得杀罪。<a id="a-w"></a>若不作方便。<a id="a-x"></a>不满杀果。<a id="a-y"></a>不得杀罪。<a id="a-z"></a>复次若有恶心。<a id="a-10"></a>而得杀罪。<a id="a-11"></a>若无恶心杀心。<a id="a-12"></a>不得杀罪。<a id="a-13"></a>问曰。<a id="a-14"></a>如一众生不与取一切众生与作所作因。<a id="a-15"></a>何以有得不与取罪。<a id="a-16"></a>有不得者。<a id="a-17"></a>答曰。<a id="a-18"></a>若作方便。<a id="a-19"></a>满其果者。<a id="a-1A"></a>得不与取罪。<a id="a-1B"></a>不作方便。<a id="a-1C"></a>不满其果。<a id="a-1D"></a>不得不与取罪。<a id="a-1E"></a>复次若以贪心取他物想。<a id="a-1F"></a>得不与取罪不者不得。</p>
  <p id="a1G">问曰。<a id="a-1H"></a>如外物是一切众生威势所生。<a id="a-1I"></a>何以或于他边得不与取罪。<a id="a-1J"></a>或不得耶。<a id="a-1K"></a>答曰。<a id="a-1L"></a>有功用果威势果者。<a id="a-1M"></a>是人边得不与取罪。<a id="a-1N"></a>唯有威势果无功用果者。<a id="a-1O"></a>是人边不得不与取罪。<a id="a-1P"></a>复次于物作己有想。<a id="a-1Q"></a>是人边得罪。<a id="a-1R"></a>于物不作己有想者。<a id="a-1S"></a>是人边不得罪。<a id="a-1T"></a>问曰。<a id="a-1U"></a>威势果。<a id="a-1V"></a>功用果。<a id="a-1W"></a>有何差别。<a id="a-1X"></a>答曰。<a id="a-1Y"></a>作者是功用果。<a id="a-1Z"></a>食者是威势果。<a id="a-1a"></a>如农夫种。<a id="a-1b"></a>作者是功用果非威势果。<a id="a-1c"></a>食其子实者。<a id="a-1d"></a>是威势果非功用果。</p>
  <p id="a1e">问曰。<a id="a-1f"></a>如四天下须弥山等外物。<a id="a-1g"></a>是一切众生业威势故生。<a id="a-1h"></a>众生有得涅槃者。<a id="a-1i"></a>此物等何故不减少耶。<a id="a-1j"></a>尊者和须蜜说曰。<a id="a-1k"></a>有余世界众生来生此间。<a id="a-1l"></a>以其业势力故。<a id="a-1m"></a>使不减少。<a id="a-1n"></a>复次是一切众生业势力故生。<a id="a-1o"></a>设令唯有一众生在。<a id="a-1p"></a>犹不减少。<a id="a-1q"></a>所以者何。<a id="a-1r"></a>彼亦有业威势。<a id="a-1s"></a>在其中故。<a id="a-1t"></a>何况阿僧祇那由他众生在。<a id="a-1u"></a>如尊贵人。<a id="a-1v"></a>业威势故。<a id="a-1w"></a>生园林楼观象马车乘。<a id="a-1x"></a>如是众生数非众生数物等。<a id="a-1y"></a>其人虽死此物不减。<a id="a-1z"></a>彼亦如是。<a id="a-20"></a>尊者佛陀提婆说曰。<a id="a-21"></a>以过去业故。<a id="a-22"></a>所以不减少。<a id="a-23"></a>问曰。<a id="a-24"></a>如一转轮圣王。<a id="a-25"></a>王四天下。<a id="a-26"></a>而得自在。<a id="a-27"></a>彼是何业报耶。<a id="a-28"></a>答曰。<a id="a-29"></a>是造生处业果报。<a id="a-2A"></a>问曰。<a id="a-2B"></a>为所作因多。<a id="a-2C"></a>为所作因果多。<a id="a-2D"></a>答曰。<a id="a-2E"></a>所作因多。<a id="a-2F"></a>非所作因果。<a id="a-2G"></a>所以者何。<a id="a-2H"></a>所作因是一切法。<a id="a-2I"></a>所作因果是有为法以是事故。<a id="a-2J"></a>作如是论。<a id="a-2K"></a>颇法非是因非次第非境界非威势耶。<a id="a-2L"></a>答曰。<a id="a-2M"></a>有自体于自体是也。<a id="a-2N"></a>于他体有耶。<a id="a-2O"></a>答曰。<a id="a-2P"></a>有有为于无为。<a id="a-2Q"></a>无为于无为。</p>
  <p id="a2R">佛经说有三种威势。<a id="a-2S"></a>所谓世威势我威势法威势。<a id="a-2T"></a>世威势者。<a id="a-2U"></a>犹如有一烦恼现在前境界易得。<a id="a-2V"></a>为世人讥嫌故。<a id="a-2W"></a>不作恶业。<a id="a-2X"></a>我威势者。<a id="a-2Y"></a>犹如有一烦恼现在前境界易得。<a id="a-2Z"></a>为我不堕恶道故。<a id="a-2a"></a>不作恶业。<a id="a-2b"></a>法威势者。<a id="a-2c"></a>犹如有一烦恼现在前境界易得。<a id="a-2d"></a>彼以多闻故。<a id="a-2e"></a>不作恶业。<a id="a-2f"></a>亦令世人不讥嫌故。<a id="a-2g"></a>不作恶业。<a id="a-2h"></a>问曰。<a id="a-2i"></a>此三何以说名威势。<a id="a-2j"></a>答曰。<a id="a-2k"></a>以能近生善法故。<a id="a-2l"></a>一切众生。<a id="a-2m"></a>威势尽故死。<a id="a-2n"></a>除佛世尊威势不尽而般涅槃。</p>
  <p id="a2o">问曰。<a id="a-2p"></a>所作因为有增减不。<a id="a-2q"></a>答曰有。<a id="a-2r"></a>如有多人挽大材时。<a id="a-2s"></a>其中或有尽手足力者。<a id="a-2t"></a>有不多用力者。<a id="a-2u"></a>如竖大塔住时。<a id="a-2v"></a>纠索其中。<a id="a-2w"></a>有急有缓。<a id="a-2x"></a>如是等是名外法有增减。<a id="a-2y"></a>如与亲里所作因及供给所须。<a id="a-2z"></a>则胜他人。<a id="a-30"></a>是名内法有增减。</p>
  <p id="a31">若是因缘。<a id="a-32"></a>亦是次第缘。<a id="a-33"></a>亦是境界缘。<a id="a-34"></a>亦是威势缘。<a id="a-35"></a>如是一一缘。<a id="a-36"></a>应次第有四缘义问曰。<a id="a-37"></a>若然者云何有四缘体。<a id="a-38"></a>答曰。<a id="a-39"></a>以所作故有四。<a id="a-3A"></a>非以物体故有四。<a id="a-3B"></a>其事云何。<a id="a-3C"></a>如前刹那使后刹那增长。<a id="a-3D"></a>名曰因缘前作次第缘。<a id="a-3E"></a>令后者生名次第缘。<a id="a-3F"></a>后能缘前是境界缘。<a id="a-3G"></a>不为他作障碍是威势缘。<a id="a-3H"></a>因缘如种子法。<a id="a-3I"></a>次第缘是开导法。<a id="a-3J"></a>境界缘是执杖法。<a id="a-3K"></a>威势缘是不障碍法。<a id="a-3L"></a>总而言之因缘有四缘义。<a id="a-3M"></a>非一一法从因缘生。<a id="a-3N"></a>尽有四缘义。</p>
  <p id="a3O">问曰。<a id="a-3P"></a>因之与缘。<a id="a-3Q"></a>有何差别。<a id="a-3R"></a>尊者和须蜜说曰。<a id="a-3S"></a>因即是缘。<a id="a-3T"></a>若有此则有是。<a id="a-3U"></a>亦是因亦是缘。<a id="a-3V"></a>世尊亦说。<a id="a-3W"></a>阿难有如是因如是缘。<a id="a-3X"></a>如是作生。<a id="a-3Y"></a>为老死因。<a id="a-3Z"></a>问曰。<a id="a-3a"></a>若有此则有是。<a id="a-3b"></a>是因是缘者。<a id="a-3c"></a>如人见瓶生觉心。<a id="a-3d"></a>瓶是觉因耶。<a id="a-3e"></a>答曰。<a id="a-3f"></a>不以有瓶是觉因。<a id="a-3g"></a>所以者何。<a id="a-3h"></a>自有瓶不生觉心。<a id="a-3i"></a>和合乃生觉心。<a id="a-3j"></a>和合是觉缘非瓶。<a id="a-3k"></a>复有说者。<a id="a-3l"></a>和合是因。<a id="a-3m"></a>和合事是缘。<a id="a-3n"></a>问曰。<a id="a-3o"></a>若一不为因。<a id="a-3p"></a>多亦不为因。<a id="a-3q"></a>答曰。<a id="a-3r"></a>如一一事。<a id="a-3s"></a>不能为因。<a id="a-3t"></a>和合众事。<a id="a-3u"></a>则能为因。<a id="a-3v"></a>其事云何。<a id="a-3w"></a>如一一事不名和合。<a id="a-3x"></a>众事集故乃名和合彼亦如是。<a id="a-3y"></a>复有说者。<a id="a-3z"></a>相似是因。<a id="a-40"></a>不相似是缘。<a id="a-41"></a>相似者如麦似麦。<a id="a-42"></a>如火似火。<a id="a-43"></a>问曰。<a id="a-44"></a>麦与麦牙。<a id="a-45"></a>有何相似。<a id="a-46"></a>答曰。<a id="a-47"></a>总而言之麦是牙因。<a id="a-48"></a>问曰。<a id="a-49"></a>若然者四大因等。<a id="a-4A"></a>总而言之亦是牙因耶。<a id="a-4B"></a>复有说者。<a id="a-4C"></a>近者是因远者是缘。<a id="a-4D"></a>问曰。<a id="a-4E"></a>若然者因之与缘。<a id="a-4F"></a>无有差别。<a id="a-4G"></a>所以者何。<a id="a-4H"></a>如心次第生善心是因。<a id="a-4I"></a>不名为缘耶。<a id="a-4J"></a>复有说者。<a id="a-4K"></a>不共者是因。<a id="a-4L"></a>共者是缘。<a id="a-4M"></a>问曰。<a id="a-4N"></a>若然者麦亦是牙。<a id="a-4O"></a>亦是烂坏。<a id="a-4P"></a>彼复是缘耶。<a id="a-4Q"></a>如眼是眼识生处。<a id="a-4R"></a>不共余识。<a id="a-4S"></a>彼眼复是眼识因耶。<a id="a-4T"></a>复有说者。<a id="a-4U"></a>生是因随生是缘。<a id="a-4V"></a>问曰。<a id="a-4W"></a>若然者生不是缘。<a id="a-4X"></a>随生不是因耶。<a id="a-4Y"></a>复有说者。<a id="a-4Z"></a>自体长养是因。<a id="a-4a"></a>他体长养是缘。<a id="a-4b"></a>问曰。<a id="a-4c"></a>若然者现在善心缘于善法。<a id="a-4d"></a>唯名为因。<a id="a-4e"></a>不名为缘耶。<a id="a-4f"></a>尊者佛陀提婆说曰作是因所作是缘。<a id="a-4g"></a>复有说者。<a id="a-4h"></a>相似是因。<a id="a-4i"></a>不相似是缘复有说者。<a id="a-4j"></a>近者是因远者是缘。<a id="a-4k"></a>如近远彼此亦如是。<a id="a-4l"></a>此所作因。<a id="a-4m"></a>定是一切法果。<a id="a-4n"></a>是威势果。<a id="a-4o"></a>问曰。<a id="a-4p"></a>若有相应因亦有共生因耶。<a id="a-4q"></a>答曰。<a id="a-4r"></a>若有相应因亦有共生因。<a id="a-4s"></a>颇有共生因无相应因耶。<a id="a-4t"></a>答曰。<a id="a-4u"></a>有不相应法共生因。<a id="a-4v"></a>若有相应因。<a id="a-4w"></a>亦有相似因耶。<a id="a-4x"></a>若有相似因。<a id="a-4y"></a>亦有相应因耶。<a id="a-4z"></a>乃至广作四句。<a id="a-50"></a>有相应因无相似因者。<a id="a-51"></a>未来世相应因。<a id="a-52"></a>有相似因无相应因者。<a id="a-53"></a>不相应法相似因。<a id="a-54"></a>有相应因亦有相似因者。<a id="a-55"></a>相应法相似因。<a id="a-56"></a>无相应因亦无相似因者。<a id="a-57"></a>除上尔所事若有相应因亦有一切遍因耶。<a id="a-58"></a>若有一切遍因。<a id="a-59"></a>亦有相应因耶。<a id="a-5A"></a>乃至广作四句。<a id="a-5B"></a>有相应因无一切遍因者。<a id="a-5C"></a>未来世相应因。<a id="a-5D"></a>过去现在非一切遍相应因。<a id="a-5E"></a>一切遍因非相应因者。<a id="a-5F"></a>不相应法一切遍因。<a id="a-5G"></a>相应因一切遍因者。<a id="a-5H"></a>相应法一切遍因。<a id="a-5I"></a>非相应因非。<a id="a-5J"></a>一切遍因者。<a id="a-5K"></a>除上尔所事。<a id="a-5L"></a>若有相应因。<a id="a-5M"></a>亦有报因耶。<a id="a-5N"></a>若有报因。<a id="a-5O"></a>亦有相应因耶。<a id="a-5P"></a>乃至广作四句。<a id="a-5Q"></a>有相应因无报因者。<a id="a-5R"></a>无记无漏相应因。<a id="a-5S"></a>有报因无相应因者。<a id="a-5T"></a>不相应法报因。<a id="a-5U"></a>有相应因亦有报因者。<a id="a-5V"></a>相应报因。<a id="a-5W"></a>非相应因非报因者。<a id="a-5X"></a>除上尔所事。<a id="a-5Y"></a>若有相应因亦有所作因耶。<a id="a-5Z"></a>答曰。<a id="a-5a"></a>若相应因。<a id="a-5b"></a>亦有所作因。<a id="a-5c"></a>颇有所作因无相应因耶。<a id="a-5d"></a>答曰。<a id="a-5e"></a>有诸不相应法所作因。<a id="a-5f"></a>若有共生因亦有相似因耶。<a id="a-5g"></a>答曰。<a id="a-5h"></a>若有相似因。<a id="a-5i"></a>亦有共生因。<a id="a-5j"></a>颇有共生因无相似因耶。<a id="a-5k"></a>答曰。<a id="a-5l"></a>有未来世共生因。<a id="a-5m"></a>若有共生因亦有一切遍因耶。<a id="a-5n"></a>答曰。<a id="a-5o"></a>若有一切遍因。<a id="a-5p"></a>亦有共生因。<a id="a-5q"></a>颇有共生因无一切遍因耶。<a id="a-5r"></a>答曰。<a id="a-5s"></a>有非一切遍共生因。<a id="a-5t"></a>若有共生因亦有报因耶。<a id="a-5u"></a>答曰。<a id="a-5v"></a>若有报因者。<a id="a-5w"></a>亦有共生因。<a id="a-5x"></a>颇有共生因非报因耶。<a id="a-5y"></a>答曰有。<a id="a-5z"></a>无记无漏共生因。<a id="a-60"></a>若有共生因亦有所作因耶。<a id="a-61"></a>答曰。<a id="a-62"></a>若有共生因。<a id="a-63"></a>亦有所作因。<a id="a-64"></a>颇有所作因非共生因耶。<a id="a-65"></a>答曰有。<a id="a-66"></a>无为法所作因。<a id="a-67"></a>若有相似因亦有一切遍因耶。<a id="a-68"></a>答曰。<a id="a-69"></a>若有一切遍因亦有相似因。<a id="a-6A"></a>颇有相似因无一切遍因耶。<a id="a-6B"></a>答曰有。<a id="a-6C"></a>非一切遍相似因。<a id="a-6D"></a>有相似因。<a id="a-6E"></a>亦有报因耶。<a id="a-6F"></a>若有报因亦有相似因耶。<a id="a-6G"></a>乃至广作四句。<a id="a-6H"></a>有相似因无报因者。<a id="a-6I"></a>无记无漏相似因。<a id="a-6J"></a>有报因无相似因者。<a id="a-6K"></a>未来世报因。<a id="a-6L"></a>有相似因亦有报因者。<a id="a-6M"></a>过去现在报因。<a id="a-6N"></a>非相似因非报因者。<a id="a-6O"></a>除上尔所事。<a id="a-6P"></a>若有相似因亦有所作因耶。<a id="a-6Q"></a>答曰。<a id="a-6R"></a>若有相似因亦有所作因。<a id="a-6S"></a>颇有所作因非相似因耶。<a id="a-6T"></a>答曰有。<a id="a-6U"></a>未来世无为法所作因。<a id="a-6V"></a>若有一切遍因。<a id="a-6W"></a>亦有报因耶。<a id="a-6X"></a>若有报因。<a id="a-6Y"></a>亦有一切遍因耶。<a id="a-6Z"></a>乃至广作四句。<a id="a-6a"></a>一切相遍因非报因者。<a id="a-6b"></a>无记一切遍因。<a id="a-6c"></a>有报因非一切遍因者。<a id="a-6d"></a>未来世报因。<a id="a-6e"></a>过去现在非一切遍报因。<a id="a-6f"></a>一切遍因报因者。<a id="a-6g"></a>一切遍报因。<a id="a-6h"></a>非一切报因非报因者。<a id="a-6i"></a>除上尔所事。<a id="a-6j"></a>若有一切遍因。<a id="a-6k"></a>亦有所作因耶。<a id="a-6l"></a>答曰。<a id="a-6m"></a>若有一切遍因。<a id="a-6n"></a>亦有所作因。<a id="a-6o"></a>颇有所作因。<a id="a-6p"></a>非一切遍因耶。<a id="a-6q"></a>答曰有。<a id="a-6r"></a>未来世过去现在非一切遍无为法所作因。<a id="a-6s"></a>若有报因。<a id="a-6t"></a>亦有所作因耶。<a id="a-6u"></a>答曰。<a id="a-6v"></a>若有报因。<a id="a-6w"></a>亦有所作因。<a id="a-6x"></a>颇有所作因。<a id="a-6y"></a>非报因耶。<a id="a-6z"></a>答曰有。<a id="a-70"></a>无记无漏所作因。</p>
  <p id="a71">问曰。<a id="a-72"></a>此六因。<a id="a-73"></a>几色几非色。<a id="a-74"></a>答曰。<a id="a-75"></a>二是非色。<a id="a-76"></a>谓相应因。<a id="a-77"></a>一切遍因。<a id="a-78"></a>余是色非色。<a id="a-79"></a>如色非色。<a id="a-7A"></a>相应不相应。<a id="a-7B"></a>有依无依。<a id="a-7C"></a>有势用无势用。<a id="a-7D"></a>有缘无缘。<a id="a-7E"></a>有对无对。<a id="a-7F"></a>可见不可见。<a id="a-7G"></a>当知亦如是。<a id="a-7H"></a>问曰。<a id="a-7I"></a>此六因。<a id="a-7J"></a>几有漏几无漏。<a id="a-7K"></a>答曰。<a id="a-7L"></a>二有漏。<a id="a-7M"></a>谓一切遍因报因。<a id="a-7N"></a>余有漏无漏。<a id="a-7O"></a>问曰。<a id="a-7P"></a>此六因。<a id="a-7Q"></a>几有为几无为。<a id="a-7R"></a>答曰。<a id="a-7S"></a>五是有为。<a id="a-7T"></a>相应因乃至报因。<a id="a-7U"></a>一是有为无为。<a id="a-7V"></a>谓所作因。<a id="a-7W"></a>问曰。<a id="a-7X"></a>此六因。<a id="a-7Y"></a>几过去几现在几未来。<a id="a-7Z"></a>答曰。<a id="a-7a"></a>二是过去现在谓相似因一切遍因。<a id="a-7b"></a>三在三世。<a id="a-7c"></a>谓相应因共生因报因。<a id="a-7d"></a>一在三世亦不在世。<a id="a-7e"></a>谓所作因。<a id="a-7f"></a>问曰。<a id="a-7g"></a>此六因。<a id="a-7h"></a>几善几不善几无记。<a id="a-7i"></a>答曰。<a id="a-7j"></a>一是不善无记谓一切遍因。<a id="a-7k"></a>一是善不善谓报因。<a id="a-7l"></a>余是善不善无记。<a id="a-7m"></a>问曰。<a id="a-7n"></a>此六因。<a id="a-7o"></a>几欲界系乃至不系。<a id="a-7p"></a>答曰。<a id="a-7q"></a>三是三界系。<a id="a-7r"></a>谓一切遍因报因。<a id="a-7s"></a>余是三界系不系。<a id="a-7t"></a>问曰。<a id="a-7u"></a>此六因。<a id="a-7v"></a>几学几无学几非学非无学。<a id="a-7w"></a>答曰。<a id="a-7x"></a>二是非学非无学。<a id="a-7y"></a>谓一切遍因报因。<a id="a-7z"></a>余是三种。<a id="a-80"></a>问曰。<a id="a-81"></a>此六因。<a id="a-82"></a>几见道所断几修道所断几无断。<a id="a-83"></a>答曰。<a id="a-84"></a>一是见道所断谓一切遍因。<a id="a-85"></a>一是见道修道断。<a id="a-86"></a>谓报因余是见道断修道断不断。<a id="a-87"></a>问曰。<a id="a-88"></a>此六因。<a id="a-89"></a>几染污几不染污。<a id="a-8A"></a>答曰。<a id="a-8B"></a>一是染污。<a id="a-8C"></a>谓一切遍因。<a id="a-8D"></a>余是染污不染污。<a id="a-8E"></a>如染污不染污。<a id="a-8F"></a>有过无过黑白。<a id="a-8G"></a>隐没不隐没退不退。<a id="a-8H"></a>当知亦如是。<a id="a-8I"></a>问曰。<a id="a-8J"></a>此六因。<a id="a-8K"></a>几有报几无报。<a id="a-8L"></a>答曰。<a id="a-8M"></a>一是有报谓报因。<a id="a-8N"></a>余是有报无报相应因共生因。<a id="a-8O"></a>现在世一刹那顷。<a id="a-8P"></a>取果与果。<a id="a-8Q"></a>相似因。<a id="a-8R"></a>一切遍因。<a id="a-8S"></a>所作因。<a id="a-8T"></a>现在取果。<a id="a-8U"></a>过去现在与果。<a id="a-8V"></a>一刹那取果。<a id="a-8W"></a>多刹那与果。<a id="a-8X"></a>报因现在取果。<a id="a-8Y"></a>过去与果。<a id="a-8Z"></a>一刹那取果。<a id="a-8a"></a>多刹那与果。<a id="a-8b"></a>若心有使使有使心。<a id="a-8c"></a>彼使使此心耶。<a id="a-8d"></a>乃至广说。<a id="a-8e"></a>问曰。<a id="a-8f"></a>何故作此论。<a id="a-8g"></a>答曰。<a id="a-8h"></a>为止一心者论故。<a id="a-8i"></a>彼作是说。<a id="a-8j"></a>有使心无使心。<a id="a-8k"></a>即是一心。<a id="a-8l"></a>所以者何。<a id="a-8m"></a>圣道生时。<a id="a-8n"></a>与使相妨。<a id="a-8o"></a>不与心相妨。<a id="a-8p"></a>如治刀法。<a id="a-8q"></a>与垢相妨。<a id="a-8r"></a>不与刀相妨。<a id="a-8s"></a>如衣器镜垢。<a id="a-8t"></a>与治法相妨。<a id="a-8u"></a>不与衣器镜等相妨。<a id="a-8v"></a>如是圣道生时。<a id="a-8w"></a>与使相妨。<a id="a-8x"></a>不与心相妨。<a id="a-8y"></a>乃至圣道未生心则有使。<a id="a-8z"></a>圣道若生心则无使。<a id="a-90"></a>我人论者作如是说。<a id="a-91"></a>人缚人解非法缚解。<a id="a-92"></a>尊者昙摩多罗作如是说。<a id="a-93"></a>诸使不相应使。<a id="a-94"></a>亦不缘使。<a id="a-95"></a>彼作是说。<a id="a-96"></a>若作缘使相应使无漏法。<a id="a-97"></a>若作相应使。<a id="a-98"></a>一切时恒使无不与心心数相应时。<a id="a-99"></a>以是事故。<a id="a-9A"></a>欲止他义。<a id="a-9B"></a>欲显己义。<a id="a-9C"></a>欲现与法相相应义故。<a id="a-9D"></a>而作此论也。</p>
  <p id="a9E">若心有使者。<a id="a-9F"></a>有五种心名有使。<a id="a-9G"></a>见苦所断心。<a id="a-9H"></a>乃至修道所断心。<a id="a-9I"></a>以二事故。<a id="a-9J"></a>心名有使。<a id="a-9K"></a>一以使性。<a id="a-9L"></a>二以伴性。<a id="a-9M"></a>见苦所断心。<a id="a-9N"></a>见苦所断使。<a id="a-9O"></a>有二事使性伴性。<a id="a-9P"></a>见集所断一切遍使有使性。<a id="a-9Q"></a>余使无使性伴性。<a id="a-9R"></a>见集所断心。<a id="a-9S"></a>见集所断使。<a id="a-9T"></a>有二事使性伴性。<a id="a-9U"></a>见苦所断一切遍使有使性。<a id="a-9V"></a>余使无使性伴性。<a id="a-9W"></a>见灭所断心。<a id="a-9X"></a>见灭所断使。<a id="a-9Y"></a>有二事使性伴性。<a id="a-9Z"></a>见苦见集所断一切遍使有使性。<a id="a-9a"></a>余使无使性伴性。<a id="a-9b"></a>见道所断亦如是。<a id="a-9c"></a>修道所断心。<a id="a-9d"></a>修道所断使。<a id="a-9e"></a>有二事使性伴性。<a id="a-9f"></a>见苦见集所断一切遍使有使性。<a id="a-9g"></a>余使无使性伴性。<a id="a-9h"></a>见苦所断心。<a id="a-9i"></a>与一切遍相应。<a id="a-9j"></a>不一切遍相应。<a id="a-9k"></a>见集所断亦如是。<a id="a-9l"></a>见灭所断心。<a id="a-9m"></a>有漏缘使相应。<a id="a-9n"></a>无漏缘使相应。<a id="a-9o"></a>见道所断亦如是。<a id="a-9p"></a>修道所断心。<a id="a-9q"></a>染污不染污。<a id="a-9r"></a>彼见苦所断一切遍使相应心。<a id="a-9s"></a>见苦所断一切遍使。<a id="a-9t"></a>有二事使性伴性。<a id="a-9u"></a>见苦所断不一切遍使。<a id="a-9v"></a>见集所断一切遍使有使性。<a id="a-9w"></a>余使无使性伴性。<a id="a-9x"></a>见苦所断不一切遍使相应心不一切遍使。<a id="a-9y"></a>有二事使性伴性。<a id="a-9z"></a>见苦见集所断一切遍使。<a id="a-A0"></a>有使性无伴性。<a id="a-A1"></a>余使俱无。<a id="a-A2"></a>见集所断亦如是。<a id="a-A3"></a>见灭所断有漏缘使相应心。<a id="a-A4"></a>见灭所断有漏缘使。<a id="a-A5"></a>有二事使性伴性。<a id="a-A6"></a>见苦见集所断一切遍使。<a id="a-A7"></a>有使性无伴性。<a id="a-A8"></a>余使俱无。<a id="a-A9"></a>见灭所断。<a id="a-AA"></a>无漏缘使相应心。<a id="a-AB"></a>见灭所断无漏缘使俱有。<a id="a-AC"></a>见灭所断有漏缘使。<a id="a-AD"></a>见苦见集所断一切遍使。<a id="a-AE"></a>有使性无伴性。<a id="a-AF"></a>余使俱无。<a id="a-AG"></a>见道所断亦如是。<a id="a-AH"></a>修道所断染污心。<a id="a-AI"></a>修道所断使俱有。<a id="a-AJ"></a>见苦见集所断一切遍使。<a id="a-AK"></a>有使性无伴性余使俱无。<a id="a-AL"></a>修道所断不染污心。<a id="a-AM"></a>修道所断使。<a id="a-AN"></a>见苦见集所断一切遍。<a id="a-AO"></a>有使性无伴性性。<a id="a-AP"></a>余使俱无。<a id="a-AQ"></a>彼见苦所断心有十种。<a id="a-AR"></a>谓五见相应心。<a id="a-AS"></a>疑爱恚慢。<a id="a-AT"></a>不共无明相应心。<a id="a-AU"></a>见集所断心有七种。<a id="a-AV"></a>谓二见相应心。<a id="a-AW"></a>疑爱恚慢。<a id="a-AX"></a>不共无明相应心。<a id="a-AY"></a>见灭所断亦如是。<a id="a-AZ"></a>见道所断心有八种。<a id="a-Aa"></a>谓三见相应心。<a id="a-Ab"></a>疑爱恚慢。<a id="a-Ac"></a>不共无明相应心。<a id="a-Ad"></a>修道所断有五种。<a id="a-Ae"></a>谓爱恚慢。<a id="a-Af"></a>不共无明相应心。<a id="a-Ag"></a>不染污善无记相应心。<a id="a-Ah"></a>彼身见相应心。<a id="a-Ai"></a>身见身见相应无明。<a id="a-Aj"></a>有二事。<a id="a-Ak"></a>有使性伴性。<a id="a-Al"></a>余见苦所断使。<a id="a-Am"></a>见集所断一切遍使。<a id="a-An"></a>有使性无伴性。<a id="a-Ao"></a>乃至见苦所断慢使亦如是。<a id="a-Ap"></a>见苦所断不共无明相应心。<a id="a-Aq"></a>见苦所断不共无明使。<a id="a-Ar"></a>有二事使性伴性。<a id="a-As"></a>余见苦所断使。<a id="a-At"></a>见集所断一切遍使。<a id="a-Au"></a>有使性无伴性。<a id="a-Av"></a>余使俱无。<a id="a-Aw"></a>见集所断。<a id="a-Ax"></a>亦应如是说。<a id="a-Ay"></a>见灭所断邪见相应心。<a id="a-Az"></a>见灭所断邪见邪见相应无明。<a id="a-B0"></a>有二事使性伴性。<a id="a-B1"></a>见灭所断有漏缘使。<a id="a-B2"></a>见苦集所断一切遍使。<a id="a-B3"></a>有使性无伴性。<a id="a-B4"></a>疑相应心。<a id="a-B5"></a>当知亦如是。<a id="a-B6"></a>见灭所断见取相应心。<a id="a-B7"></a>见灭所断见取。<a id="a-B8"></a>见取相应无明俱有。<a id="a-B9"></a>余见灭所断有漏缘使。<a id="a-BA"></a>诸一切遍有使性无伴性。<a id="a-BB"></a>余俱无见灭所断爱恚慢。<a id="a-BC"></a>当知亦如是。<a id="a-BD"></a>见灭所断不共无明相应心。<a id="a-BE"></a>见灭所断不共无明使俱有。<a id="a-BF"></a>见灭所断有漏缘使。<a id="a-BG"></a>诸一切遍。<a id="a-BH"></a>有使性无伴性。<a id="a-BI"></a>余使俱无。<a id="a-BJ"></a>见道所断。<a id="a-BK"></a>亦应如是说。<a id="a-BL"></a>修道所断爱相应心。<a id="a-BM"></a>修道所断爱。<a id="a-BN"></a>爱相应无明俱有。<a id="a-BO"></a>余修道所断使。<a id="a-BP"></a>诸一切遍。<a id="a-BQ"></a>有使性无伴性。<a id="a-BR"></a>余使俱无。<a id="a-BS"></a>修道所断恚慢。<a id="a-BT"></a>当知亦如是。<a id="a-BU"></a>修道所断不共无明相应心。<a id="a-BV"></a>修道所断不共无明俱有。<a id="a-BW"></a>余修道所断使。<a id="a-BX"></a>诸一切遍使。<a id="a-BY"></a>有使性无伴性。<a id="a-BZ"></a>余使俱无。<a id="a-Ba"></a>修道所断不染污心。<a id="a-Bb"></a>修道所断使。<a id="a-Bc"></a>诸一切遍使。<a id="a-Bd"></a>有使性无伴性。<a id="a-Be"></a>余使俱无。<a id="a-Bf"></a>所说是集要毗婆沙。<a id="a-Bg"></a>若心有使。<a id="a-Bh"></a>三界有五种。<a id="a-Bi"></a>使有使心。<a id="a-Bj"></a>三界亦有五种。</p>
  <p id="aBk">若心有使使有使心。<a id="a-Bl"></a>彼使使此心耶。<a id="a-Bm"></a>答曰。<a id="a-Bn"></a>或使或不使。<a id="a-Bo"></a>云何使。<a id="a-Bp"></a>答曰。<a id="a-Bq"></a>诸使未断彼使使此有使心。<a id="a-Br"></a>云何不使。<a id="a-Bs"></a>答曰。<a id="a-Bt"></a>诸使断。<a id="a-Bu"></a>彼使不使。<a id="a-Bv"></a>此有使心。<a id="a-Bw"></a>所以者何。<a id="a-Bx"></a>诸使未断故使。<a id="a-By"></a>断故不使。</p>
  <p id="aBz">问曰。<a id="a-C0"></a>何故缘使未断。<a id="a-C1"></a>名有使心。<a id="a-C2"></a>断则不有。<a id="a-C3"></a>相应使断与不断。<a id="a-C4"></a>恒名有使心耶。<a id="a-C5"></a>答曰。<a id="a-C6"></a>先作是说。<a id="a-C7"></a>以二事故。<a id="a-C8"></a>心名有使。<a id="a-C9"></a>一是使性。<a id="a-CA"></a>二是伴性。<a id="a-CB"></a>诸缘使与心。<a id="a-CC"></a>是名使性。<a id="a-CD"></a>不名伴性。<a id="a-CE"></a>若彼得断。<a id="a-CF"></a>彼使性义亦断。<a id="a-CG"></a>相应使有二事使性伴性。<a id="a-CH"></a>彼若得断。<a id="a-CI"></a>使性则断。<a id="a-CJ"></a>伴性不断。<a id="a-CK"></a>不能除心伴性。<a id="a-CL"></a>如去文阇草皮。<a id="a-CM"></a>尊者和须蜜说曰。<a id="a-CN"></a>相应使心。<a id="a-CO"></a>染污缘使心。<a id="a-CP"></a>不染污相应使无别异。<a id="a-CQ"></a>缘使不尔。<a id="a-CR"></a>相应使覆蔽心。<a id="a-CS"></a>缘使不尔。<a id="a-CT"></a>相应使同一所依。<a id="a-CU"></a>同一行。<a id="a-CV"></a>同一缘。<a id="a-CW"></a>缘使不尔。<a id="a-CX"></a>相应使与心同一生一住一灭。<a id="a-CY"></a>缘使不尔。<a id="a-CZ"></a>亦同一果一依一报。<a id="a-Ca"></a>缘使不尔。<a id="a-Cb"></a>相应使与心俱生。<a id="a-Cc"></a>缘使不尔。<a id="a-Cd"></a>无有能除心相应使。<a id="a-Ce"></a>如去文阇草皮。</p>
  <p id="aCf">设使使心即使使。<a id="a-Cg"></a>彼有使心耶。<a id="a-Ch"></a>答曰。<a id="a-Ci"></a>或是彼非异。<a id="a-Cj"></a>或是彼是异。<a id="a-Ck"></a>是彼非异者。<a id="a-Cl"></a>或有说者。<a id="a-Cm"></a>具缚凡夫染污心。<a id="a-Cn"></a>评曰。<a id="a-Co"></a>不应作是说。<a id="a-Cp"></a>所以者何。<a id="a-Cq"></a>具缚者可尔。<a id="a-Cr"></a>不具亦可尔。<a id="a-Cs"></a>染污心可尔。<a id="a-Ct"></a>不染污心亦可尔。<a id="a-Cu"></a>应作是说。<a id="a-Cv"></a>若心不断。<a id="a-Cw"></a>是说为使所使。<a id="a-Cx"></a>心名有使。<a id="a-Cy"></a>若不为使所使。<a id="a-Cz"></a>是说心名无使。<a id="a-D0"></a>是彼是异者。<a id="a-D1"></a>苦智已生。<a id="a-D2"></a>集智未生。<a id="a-D3"></a>若心见苦所断。<a id="a-D4"></a>见集所断缘。<a id="a-D5"></a>是彼者见集所断使所使。<a id="a-D6"></a>是异者。<a id="a-D7"></a>见苦所断不使。<a id="a-D8"></a>问曰。<a id="a-D9"></a>以何等故。<a id="a-DA"></a>他种说是彼自种说是异。<a id="a-DB"></a>答曰。<a id="a-DC"></a>是故先作是说。<a id="a-DD"></a>设使使心即彼使有心。<a id="a-DE"></a>彼见集所断使缘使故。<a id="a-DF"></a>说是彼见苦所断不使故说是异。<a id="a-DG"></a>复有说者。<a id="a-DH"></a>是异者置异处故。<a id="a-DI"></a>云何置异处。<a id="a-DJ"></a>断故说置异处。<a id="a-DK"></a>复有说者。<a id="a-DL"></a>本得自在随意所作。<a id="a-DM"></a>今者已断。<a id="a-DN"></a>是故说异。<a id="a-DO"></a>复有说者。<a id="a-DP"></a>今已断故。<a id="a-DQ"></a>更无所为。<a id="a-DR"></a>犹如死人。<a id="a-DS"></a>是故说异。<a id="a-DT"></a>复有说者。<a id="a-DU"></a>圣道力使彼异故说异。<a id="a-DV"></a>问曰。<a id="a-DW"></a>修道中亦有是彼是异何故不说。<a id="a-DX"></a>答曰。<a id="a-DY"></a>或有说者。<a id="a-DZ"></a>应说而不说者。<a id="a-Da"></a>当知此义是有余说。<a id="a-Db"></a>复有说者。<a id="a-Dc"></a>若他种是彼自种是异。<a id="a-Dd"></a>此中说之。<a id="a-De"></a>修道所断自种。<a id="a-Df"></a>是彼自种是异。<a id="a-Dg"></a>是故不说。<a id="a-Dh"></a>问曰云何缘使。<a id="a-Di"></a>云何相应使。<a id="a-Dj"></a>罽宾沙门作如是说。<a id="a-Dk"></a>诸使随所行。<a id="a-Dl"></a>如爱于境界爱乐可适。<a id="a-Dm"></a>广说余使。<a id="a-Dn"></a>随所行亦尔。<a id="a-Do"></a>相应使者。<a id="a-Dp"></a>如同罪同系。<a id="a-Dq"></a>西方沙门作如是说。<a id="a-Dr"></a>系缚义。<a id="a-Ds"></a>是缘使。<a id="a-Dt"></a>亲近义。<a id="a-Du"></a>是相应使。<a id="a-Dv"></a>尊者婆已说曰。<a id="a-Dw"></a>以四事故使名所使。<a id="a-Dx"></a>一堕恶意。<a id="a-Dy"></a>二如火热。<a id="a-Dz"></a>三如烟尘垢。<a id="a-E0"></a>四是呵责。<a id="a-E1"></a>堕恶意者。<a id="a-E2"></a>如一人作恶令多人亦作。<a id="a-E3"></a>以一烦恼故。<a id="a-E4"></a>令多心心数法尽堕恶意。<a id="a-E5"></a>如火热者。<a id="a-E6"></a>如火烧铁丸所著器中其器皆热。<a id="a-E7"></a>如是烦恼从何心品生令彼皆热。<a id="a-E8"></a>如烟尘垢者。<a id="a-E9"></a>如烟尘垢所著之处令彼皆污。<a id="a-EA"></a>如是诸烦恼。<a id="a-EB"></a>随彼生处。<a id="a-EC"></a>令彼心垢污。<a id="a-ED"></a>呵责者。<a id="a-EE"></a>如一比丘作恶令僧受呵责。<a id="a-EF"></a>如是诸使。<a id="a-EG"></a>随彼生处。<a id="a-EH"></a>令彼心受呵责。<a id="a-EI"></a>云何相应使。<a id="a-EJ"></a>答曰。<a id="a-EK"></a>如缘使所使。<a id="a-EL"></a>相应使亦尔。<a id="a-EM"></a>问曰。<a id="a-EN"></a>相应使无缘。<a id="a-EO"></a>云何说如缘使。<a id="a-EP"></a>答曰。<a id="a-EQ"></a>相应使虽无缘。<a id="a-ER"></a>有如上四过。<a id="a-ES"></a>问曰。<a id="a-ET"></a>过去未来使能使不耶。<a id="a-EU"></a>答曰。<a id="a-EV"></a>能使。<a id="a-EW"></a>若不使者。<a id="a-EX"></a>无染心现在前。<a id="a-EY"></a>应是无使。<a id="a-EZ"></a>人复有说者。<a id="a-Ea"></a>出生诸得。<a id="a-Eb"></a>如火出烟。<a id="a-Ec"></a>过去未来诸结出生。<a id="a-Ed"></a>诸得亦复如是。<a id="a-Ee"></a>复有说者。<a id="a-Ef"></a>若不使者。<a id="a-Eg"></a>则违佛经。<a id="a-Eh"></a>如经说。<a id="a-Ei"></a>佛告摩勒子比丘童子。<a id="a-Ej"></a>不知欲事况起欲心。<a id="a-Ek"></a>然为欲爱所使。<a id="a-El"></a>复有说者。<a id="a-Em"></a>以五事。<a id="a-En"></a>故。<a id="a-Eo"></a>过去未来使所使。<a id="a-Ep"></a>一不断其因。<a id="a-Eq"></a>二得不断。<a id="a-Er"></a>三不转其器。<a id="a-Es"></a>四不知缘。<a id="a-Et"></a>五不得对治。</p>
  <p id="aEu">若心有使。<a id="a-Ev"></a>使有使心。<a id="a-Ew"></a>彼使此心当断耶。<a id="a-Ex"></a>此说缘使当断。<a id="a-Ey"></a>诸使于缘可制伏。<a id="a-Ez"></a>相应使不可制伏。<a id="a-F0"></a>如去文阇草皮。<a id="a-F1"></a>若心有使。<a id="a-F2"></a>乃至广说。<a id="a-F3"></a>云何断诸使。<a id="a-F4"></a>于缘不断不应作是说。<a id="a-F5"></a>诸使于缘不断。<a id="a-F6"></a>所以者何。<a id="a-F7"></a>先已问故。<a id="a-F8"></a>应作是说。<a id="a-F9"></a>诸使不断当断。<a id="a-FA"></a>云何不断。<a id="a-FB"></a>诸使已断。<a id="a-FC"></a>及相应使。<a id="a-FD"></a>诸使云何断。<a id="a-FE"></a>答曰。<a id="a-FF"></a>诸使缘断。<a id="a-FG"></a>先已现义(先已现义者上言缘使当断者是也)。<a id="a-FH"></a>今欲说文。<a id="a-FI"></a>诸使于缘生过患。<a id="a-FJ"></a>是故制伏于缘。<a id="a-FK"></a>如人好乐博奕喜入酒舍淫舍而可制伏。<a id="a-FL"></a>如是诸使于缘生过患。<a id="a-FM"></a>亦可制伏。<a id="a-FN"></a>如是汝语诸使缘断耶。<a id="a-FO"></a>此是定他之言。<a id="a-FP"></a>若不定他言。<a id="a-FQ"></a>说他过患。<a id="a-FR"></a>反生自过。<a id="a-FS"></a>彼作是说。<a id="a-FT"></a>答曰。<a id="a-FU"></a>如是若作是说。<a id="a-FV"></a>诸使见灭见道所断无漏缘。<a id="a-FW"></a>此使云何断。<a id="a-FX"></a>若言此相应使断。<a id="a-FY"></a>先定言诸使缘断非相应使。<a id="a-FZ"></a>若如所说诸使缘断者。<a id="a-Fa"></a>诸使于缘不生过患。<a id="a-Fb"></a>应作是说。<a id="a-Fc"></a>诸见灭见道有漏缘使。<a id="a-Fd"></a>此使当断。<a id="a-Fe"></a>此使若断。<a id="a-Ff"></a>彼使亦断。<a id="a-Fg"></a>如树有根茎叶等滋茂。<a id="a-Fh"></a>若断其根茎等。<a id="a-Fi"></a>更不滋茂。<a id="a-Fj"></a>彼亦如是。<a id="a-Fk"></a>问曰。<a id="a-Fl"></a>若然者。<a id="a-Fm"></a>先定言诸使缘断。<a id="a-Fn"></a>今则明后缘使断。<a id="a-Fo"></a>复有说者。<a id="a-Fp"></a>如是使缘断耶。<a id="a-Fq"></a>答曰。<a id="a-Fr"></a>诸使若见所缘则断。<a id="a-Fs"></a>若作是说。<a id="a-Ft"></a>诸使见灭见道有漏缘使。<a id="a-Fu"></a>此使云何断。<a id="a-Fv"></a>若见苦集断。<a id="a-Fw"></a>此使非见苦集时断。<a id="a-Fx"></a>若见灭道断。<a id="a-Fy"></a>此使则不缘灭道应作是说。<a id="a-Fz"></a>诸见灭道无漏缘使若断。<a id="a-G0"></a>彼使亦断。<a id="a-G1"></a>所以者何。<a id="a-G2"></a>有漏缘使。<a id="a-G3"></a>依无漏缘使。<a id="a-G4"></a>而得增长。<a id="a-G5"></a>若彼无漏缘使断。<a id="a-G6"></a>此亦断。<a id="a-G7"></a>如人依材得立。<a id="a-G8"></a>若去其材。<a id="a-G9"></a>是人必堕。<a id="a-GA"></a>彼亦如是。<a id="a-GB"></a>问曰。<a id="a-GC"></a>若然者先定言诸使见缘断今则明缘使断。<a id="a-GD"></a>答曰。<a id="a-GE"></a>若尔有何过。<a id="a-GF"></a>诸使见缘则断。<a id="a-GG"></a>何况所缘断而彼不断耶。<a id="a-GH"></a>如果依树。<a id="a-GI"></a>动树则堕。<a id="a-GJ"></a>何况断根而不堕耶。<a id="a-GK"></a>彼亦如是。<a id="a-GL"></a>复有说者。<a id="a-GM"></a>如是使缘断耶。<a id="a-GN"></a>答曰。<a id="a-GO"></a>诸使有缘道所断。<a id="a-GP"></a>评曰不应作是说。<a id="a-GQ"></a>所以者何。<a id="a-GR"></a>世尊说。<a id="a-GS"></a>此八圣道。<a id="a-GT"></a>能断去来今苦。<a id="a-GU"></a>永无生分。<a id="a-GV"></a>灭尽离欲。<a id="a-GW"></a>得寂灭涅槃。<a id="a-GX"></a>有缘道。<a id="a-GY"></a>无缘道。<a id="a-GZ"></a>俱能断使。<a id="a-Ga"></a>尊者奢摩达多说曰。<a id="a-Gb"></a>以四事故诸使断。<a id="a-Gc"></a>一以缘断故。<a id="a-Gd"></a>二以后缘故。<a id="a-Ge"></a>三以展转相缘故。<a id="a-Gf"></a>四得对治故。<a id="a-Gg"></a>以缘断者。<a id="a-Gh"></a>见灭道所断有漏缘使。<a id="a-Gi"></a>以后缘断者。<a id="a-Gj"></a>自界使断。<a id="a-Gk"></a>他界缘使亦断展转缘断者。<a id="a-Gl"></a>余有漏缘使。<a id="a-Gm"></a>得对治断者。<a id="a-Gn"></a>随所得对治。<a id="a-Go"></a>即以断彼使。<a id="a-Gp"></a>复有说者。<a id="a-Gq"></a>以四事故诸使断。<a id="a-Gr"></a>一知缘故断。<a id="a-Gs"></a>二断缘。<a id="a-Gt"></a>三断后缘。<a id="a-Gu"></a>四得对治断。<a id="a-Gv"></a>亦应广说也。</p>
  <p id="aGw">设使心当断。<a id="a-Gx"></a>彼心有此使耶。<a id="a-Gy"></a>答曰。<a id="a-Gz"></a>或是彼非异。<a id="a-H0"></a>或是彼是异。<a id="a-H1"></a>云何是彼非异。<a id="a-H2"></a>答曰。<a id="a-H3"></a>若心无染。<a id="a-H4"></a>修道所断。<a id="a-H5"></a>是彼缘使非异相应使使所使。<a id="a-H6"></a>所以者何。<a id="a-H7"></a>以体无使故。<a id="a-H8"></a>是彼是异者染污心。<a id="a-H9"></a>是彼者缘使所使。<a id="a-HA"></a>是异者共住不相离。<a id="a-HB"></a>问曰。<a id="a-HC"></a>以何等故相应使说是异。<a id="a-HD"></a>答曰。<a id="a-HE"></a>是故先作是说。<a id="a-HF"></a>设使心当断。<a id="a-HG"></a>彼心有此使耶。<a id="a-HH"></a>诸缘使说是当断。<a id="a-HI"></a>彼心说有使莫谓诸当断者。<a id="a-HJ"></a>是心有使。<a id="a-HK"></a>诸不断者。<a id="a-HL"></a>如相应使非心有使。<a id="a-HM"></a>欲现决定义故。<a id="a-HN"></a>亦说心有使。<a id="a-HO"></a>复有说者。<a id="a-HP"></a>彼相应使。<a id="a-HQ"></a>虽不与心可断。<a id="a-HR"></a>而于缘可断。<a id="a-HS"></a>伏复有说者。<a id="a-HT"></a>欲生论本。<a id="a-HU"></a>故作是说。<a id="a-HV"></a>是彼者缘使。<a id="a-HW"></a>是异者相应使。<a id="a-HX"></a>颇使断慧不见所缘。<a id="a-HY"></a>慧见所缘使不断。<a id="a-HZ"></a>乃至广作四句。<a id="a-Ha"></a>使断慧不见所缘者。<a id="a-Hb"></a>见谛道中。<a id="a-Hc"></a>见欲界苦集时。<a id="a-Hd"></a>断他界缘使。<a id="a-He"></a>见灭道时。<a id="a-Hf"></a>断见灭道所断有漏缘使修道中。<a id="a-Hg"></a>以灭道法智离欲时。<a id="a-Hh"></a>断修道所断使。<a id="a-Hi"></a>慧见所缘使不断者。<a id="a-Hj"></a>见色无色界苦集时。<a id="a-Hk"></a>欲界他界缘使。<a id="a-Hl"></a>见苦时见集所断自界缘使。<a id="a-Hm"></a>见灭道所断有漏缘使。<a id="a-Hn"></a>修道所断使见集时。<a id="a-Ho"></a>当知亦如是。<a id="a-Hp"></a>修道中以苦智集智等智离欲时。<a id="a-Hq"></a>见道所断有漏缘使。<a id="a-Hr"></a>以灭智道智离欲时。<a id="a-Hs"></a>无漏缘使。<a id="a-Ht"></a>使断慧见所缘者。<a id="a-Hu"></a>见苦见集时。<a id="a-Hv"></a>自界缘使。<a id="a-Hw"></a>见灭道时。<a id="a-Hx"></a>无漏缘使。<a id="a-Hy"></a>修道中以苦智集智等智离欲时。<a id="a-Hz"></a>断修道所断使。<a id="a-I0"></a>使不断慧不见所缘者除上尔所事。<a id="a-I1"></a>颇一刹那顷。<a id="a-I2"></a>使断慧不见所缘。<a id="a-I3"></a>慧见所缘使不断。<a id="a-I4"></a>乃至广作四句。<a id="a-I5"></a>使断慧不见所断者。<a id="a-I6"></a>一品欲乃至离多分欲。<a id="a-I7"></a>道法忍现在前时。<a id="a-I8"></a>彼断欲界见道所断有漏缘使。<a id="a-I9"></a>慧见所缘使不断者。<a id="a-IA"></a>先所断道谛所断无漏缘使。<a id="a-IB"></a>使断慧亦见所缘者。<a id="a-IC"></a>断见道所断无漏缘使。<a id="a-ID"></a>使不断慧不见所缘者。<a id="a-IE"></a>先所断见道有漏缘使。<a id="a-IF"></a>道比忍亦应作如是四句。<a id="a-IG"></a>见灭时亦作如是二四句。<a id="a-IH"></a>颇使灭身作证慧不见灭。<a id="a-II"></a>身不作证慧见灭。<a id="a-IJ"></a>乃至广作四句。<a id="a-IK"></a>初句者见苦时断见苦所断使。<a id="a-IL"></a>见集时断见集所断使。<a id="a-IM"></a>见道时断见道所断使修道中以苦智集智道智等智离欲。<a id="a-IN"></a>断修道所断结。<a id="a-IO"></a>第二句者。<a id="a-IP"></a>见灭时见苦见集见道所断使。<a id="a-IQ"></a>第三句者。<a id="a-IR"></a>见灭时断见灭所断使。<a id="a-IS"></a>修道中以灭智离欲第四句者。<a id="a-IT"></a>除上尔所事。<a id="a-IU"></a>颇一刹那顷。<a id="a-IV"></a>使灭身作证慧不见灭。<a id="a-IW"></a>慧见灭身不作证。<a id="a-IX"></a>乃至广作四句。<a id="a-IY"></a>以灭法智。<a id="a-IZ"></a>得斯陀含果时。<a id="a-Ia"></a>使灭身作证慧不见灭者。<a id="a-Ib"></a>色无色界见道所断使。<a id="a-Ic"></a>慧见灭身不作证者。<a id="a-Id"></a>欲界余不断使。<a id="a-Ie"></a>身作证慧见灭者。<a id="a-If"></a>欲界先所断使。<a id="a-Ig"></a>及今所断使。<a id="a-Ih"></a>非身作证非慧见灭者。<a id="a-Ii"></a>色无色界修道所断使。<a id="a-Ij"></a>云何缘断因识。<a id="a-Ik"></a>乃至广说。<a id="a-Il"></a>此中所说识者。<a id="a-Im"></a>所缘断因亦断。<a id="a-In"></a>诸作是说。<a id="a-Io"></a>自种不与自种。<a id="a-Ip"></a>作遍因者。<a id="a-Iq"></a>此说缘断因识因都断。<a id="a-Ir"></a>其事云何。<a id="a-Is"></a>苦智已生。<a id="a-It"></a>集智未生。<a id="a-Iu"></a>若心集谛所断。<a id="a-Iv"></a>苦谛所断缘。<a id="a-Iw"></a>此说因都断所缘都断缘断因识。<a id="a-Ix"></a>是时集谛所断心缘。<a id="a-Iy"></a>集谛所断缘灭道修道所断。<a id="a-Iz"></a>此心因都断所缘不断。<a id="a-J0"></a>是时集谛所断心缘。<a id="a-J1"></a>苦集灭道修道所断。<a id="a-J2"></a>此心因都断所缘。<a id="a-J3"></a>有断不断。<a id="a-J4"></a>诸作是说。<a id="a-J5"></a>自种与自种。<a id="a-J6"></a>作遍因者。<a id="a-J7"></a>是说他种因断缘断因识。<a id="a-J8"></a>其事云何。<a id="a-J9"></a>苦智已生。<a id="a-JA"></a>集智未生。<a id="a-JB"></a>若心集谛所断苦谛所断缘。<a id="a-JC"></a>是名缘断因识。<a id="a-JD"></a>所以者何。<a id="a-JE"></a>苦谛所断是彼因。<a id="a-JF"></a>是彼所缘。<a id="a-JG"></a>彼已俱断故。<a id="a-JH"></a>名缘断因识。<a id="a-JI"></a>若以苦谛所断言之。<a id="a-JJ"></a>是缘断因识。<a id="a-JK"></a>若以集谛所断言之。<a id="a-JL"></a>因有断不断缘断。<a id="a-JM"></a>是时集谛所断心缘集灭道修道所断因有断不断所缘不断。<a id="a-JN"></a>是时集谛所断心。<a id="a-JO"></a>缘苦所断。<a id="a-JP"></a>乃至修道所断因。<a id="a-JQ"></a>有断不断。<a id="a-JR"></a>所缘亦有断不断。<a id="a-JS"></a>如此现义。<a id="a-JT"></a>今当说文缘断因识几使。<a id="a-JU"></a>答曰。<a id="a-JV"></a>十九一心耶。<a id="a-JW"></a>答曰。<a id="a-JX"></a>不也。<a id="a-JY"></a>未离欲界欲。<a id="a-JZ"></a>苦智已生。<a id="a-Ja"></a>集智未生。<a id="a-Jb"></a>若心集谛所断苦谛所断缘。<a id="a-Jc"></a>此心为欲界集谛所断七使所使。<a id="a-Jd"></a>已离欲界欲。<a id="a-Je"></a>未离色界欲。<a id="a-Jf"></a>乃至彼识为几使所使。<a id="a-Jg"></a>答曰。<a id="a-Jh"></a>色界集谛所断六使。<a id="a-Ji"></a>问曰未离欲界欲亦可尔。<a id="a-Jj"></a>何以说离欲界欲耶。<a id="a-Jk"></a>答曰是中说现前行时。<a id="a-Jl"></a>不说成就色界使现在前时。<a id="a-Jm"></a>要离欲界欲。<a id="a-Jn"></a>非不离欲。<a id="a-Jo"></a>是故说现前行时。<a id="a-Jp"></a>不说成就离色界欲未离无色界欲。<a id="a-Jq"></a>评曰。<a id="a-Jr"></a>不应说未离无色界欲。<a id="a-Js"></a>所以者何。<a id="a-Jt"></a>若集智未生。<a id="a-Ju"></a>当知未离无色界欲。<a id="a-Jv"></a>应作是说。<a id="a-Jw"></a>离色界欲。<a id="a-Jx"></a>苦智已生集智未生。<a id="a-Jy"></a>乃至广说。<a id="a-Jz"></a>彼识几使所使。<a id="a-K0"></a>答曰。<a id="a-K1"></a>无色界集谛所断六使。<a id="a-K2"></a>问曰修道中亦有缘断因识。<a id="a-K3"></a>其事云何。<a id="a-K4"></a>答曰如上上使断余八种心。<a id="a-K5"></a>是缘断因识。<a id="a-K6"></a>所以者何。<a id="a-K7"></a>彼上上断使。<a id="a-K8"></a>亦是因亦是所缘。<a id="a-K9"></a>乃至八种断余一种未断八种。<a id="a-KA"></a>于一种。<a id="a-KB"></a>亦是因亦是所缘。<a id="a-KC"></a>何故不说耶。<a id="a-KD"></a>答曰应说而不说者。<a id="a-KE"></a>当知此义是有余说。<a id="a-KF"></a>复有说者。<a id="a-KG"></a>他种为因他种为缘。<a id="a-KH"></a>是他种识。<a id="a-KI"></a>是中说之。<a id="a-KJ"></a>彼三种尽在修道中。<a id="a-KK"></a>彼虽有九种而尽在修道中。<a id="a-KL"></a>是故不说。</p>
  <p id="aKM">问曰以何等故。<a id="a-KN"></a>诸因次第说使。<a id="a-KO"></a>答曰以是阿毗昙藏故。<a id="a-KP"></a>应以十四事了知阿毗昙。<a id="a-KQ"></a>何等十四。<a id="a-KR"></a>六因四缘摄相应成就不成就。<a id="a-KS"></a>若了知此十四事。<a id="a-KT"></a>名了知阿毗昙。<a id="a-KU"></a>复有说者。<a id="a-KV"></a>应以七事了知阿毗昙一善知因。<a id="a-KW"></a>二善知缘。<a id="a-KX"></a>三善知总相。<a id="a-KY"></a>四善知别相。<a id="a-KZ"></a>五善知摄不摄。<a id="a-Ka"></a>六善知相应不相应。<a id="a-Kb"></a>七善知成就不成就。<a id="a-Kc"></a>若于七法善知者。<a id="a-Kd"></a>当知于阿毗昙亦善。<a id="a-Ke"></a>于七法善者名阿毗昙人。<a id="a-Kf"></a>非谓但诵持其文。</p>
 </body>
</html>