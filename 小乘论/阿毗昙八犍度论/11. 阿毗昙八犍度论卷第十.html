<!doctype html>
<html id="z3IBW0V19H" data-ver="799">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">阿毗昙八犍度论卷第十</h1>
  <h2 id="a2">智犍度第三之二五种跋渠第二</h2>
  <p id="a3">邪见等见逆　　学者亦无学</p>
  <p id="a4">非学非无学　　梵忍及五种</p>
  <p id="a5">云何邪见云何邪智。<a id="a-6"></a>若邪见是邪智耶。<a id="a-7"></a>设是邪智是邪见耶。<a id="a-8"></a>邪见摄邪智耶。<a id="a-9"></a>邪智摄邪见耶。<a id="a-A"></a>若成就邪见彼邪智耶。<a id="a-B"></a>设成就邪智彼邪见耶。<a id="a-C"></a>若邪见已灭无余彼邪智耶。<a id="a-D"></a>设邪智已灭无余彼邪见耶。<a id="a-E"></a>问定理摄成就灭。<a id="a-F"></a>云何等见云何等智。<a id="a-G"></a>若等见是等智耶。<a id="a-H"></a>设是等智是等见耶。<a id="a-I"></a>等见摄等智等智摄等见。<a id="a-J"></a>若成就等见彼等智耶。<a id="a-K"></a>设成就等智彼等见耶。<a id="a-L"></a>若等见已灭无余彼等智耶。<a id="a-M"></a>设等智已灭无余彼等见耶。<a id="a-N"></a>问定理摄成就灭也。<a id="a-O"></a>诸逆慧尽是结耶。<a id="a-P"></a>设是结尽是逆慧耶。</p>
  <p id="aQ">云何学见。<a id="a-R"></a>云何学智。<a id="a-S"></a>云何学慧。<a id="a-T"></a>若学见是学智耶。<a id="a-U"></a>设是学智是学见耶。<a id="a-V"></a>学见是学慧耶。<a id="a-W"></a>设学慧是学见耶。<a id="a-X"></a>学智是学慧耶。<a id="a-Y"></a>设学慧是学智耶。<a id="a-Z"></a>学见摄学智耶。<a id="a-a"></a>学智摄学见耶。<a id="a-b"></a>学见摄学慧学慧摄学见学智摄学慧学慧摄学智。<a id="a-c"></a>若成就学见彼学智耶。<a id="a-d"></a>设成就学智彼学见耶。<a id="a-e"></a>若成就学见彼学慧耶。<a id="a-f"></a>设成就学慧彼学见耶。<a id="a-g"></a>若成就学智彼学慧耶。<a id="a-h"></a>设成就学慧彼学智耶。<a id="a-i"></a>问定理摄成就也。<a id="a-j"></a>云何无学见。<a id="a-k"></a>云何无学智。<a id="a-l"></a>云何无学慧。<a id="a-m"></a>无学见是无学智耶。<a id="a-n"></a>设无学智是无学见耶。<a id="a-o"></a>无学见是无学慧耶。<a id="a-p"></a>设是无学慧是无学见耶。<a id="a-q"></a>若无学智是无学慧耶。<a id="a-r"></a>设无学慧是无学智耶。<a id="a-s"></a>无学见摄无学智耶。<a id="a-t"></a>无学智摄无学见耶。<a id="a-u"></a>无学见摄无学慧。<a id="a-v"></a>无学慧摄无学见耶。<a id="a-w"></a>无学智摄无学慧。<a id="a-x"></a>无学慧摄无学智。<a id="a-y"></a>若成就无学见彼无学智耶。<a id="a-z"></a>设成就无学智彼无学见耶。<a id="a-10"></a>若成就无学见彼无学慧耶。<a id="a-11"></a>设成就无学慧彼无学见耶。<a id="a-12"></a>若成就无学智彼无学慧耶。<a id="a-13"></a>设成就无学慧彼无学智耶。<a id="a-14"></a>问定理摄成就也。<a id="a-15"></a>云何非学非无学见。<a id="a-16"></a>云何非学非无学智。<a id="a-17"></a>云何非学非无学慧。<a id="a-18"></a>非学若非无学见。<a id="a-19"></a>是非学非无学智耶。<a id="a-1A"></a>设是非学非无学智。<a id="a-1B"></a>是非学非无学见耶。<a id="a-1C"></a>若非学非无学见。<a id="a-1D"></a>是非学非无学慧耶。<a id="a-1E"></a>设非学非无学慧。<a id="a-1F"></a>是非学非无学见耶。<a id="a-1G"></a>若非学非无学智。<a id="a-1H"></a>是非学非无学慧耶。<a id="a-1I"></a>设非学非无学慧。<a id="a-1J"></a>是非学非无学智耶。<a id="a-1K"></a>若非学非无学见。<a id="a-1L"></a>摄非学非无学智耶。<a id="a-1M"></a>非学非无学智摄。<a id="a-1N"></a>非学非无学见耶。<a id="a-1O"></a>非学非无学见。<a id="a-1P"></a>摄非学非无学慧耶。<a id="a-1Q"></a>非学非无学慧。<a id="a-1R"></a>摄非学非无学见耶。<a id="a-1S"></a>非学非无学智。<a id="a-1T"></a>摄非学非无学慧耶。<a id="a-1U"></a>设非学非无学慧。<a id="a-1V"></a>摄非学非无学智耶。<a id="a-1W"></a>若成就非学非无学见。<a id="a-1X"></a>彼非学非无学智耶。<a id="a-1Y"></a>设成就非学非无学智。<a id="a-1Z"></a>彼非学非无学见耶。<a id="a-1a"></a>若成就非学非无学见。<a id="a-1b"></a>彼非学非无学慧耶。<a id="a-1c"></a>设成就非学非无学慧。<a id="a-1d"></a>彼非学非无学见耶。<a id="a-1e"></a>若成就非学非无学智。<a id="a-1f"></a>彼非学非无学慧耶。<a id="a-1g"></a>设成就非学非无学慧。<a id="a-1h"></a>彼非学非无学智耶。<a id="a-1i"></a>若非学非无学见已灭无余。<a id="a-1j"></a>彼非学非无学智耶。<a id="a-1k"></a>设非学非无学智已灭无余。<a id="a-1l"></a>彼非学非无学见耶。<a id="a-1m"></a>若非学非无学见已灭无余。<a id="a-1n"></a>彼非学非无学慧耶。<a id="a-1o"></a>设非学非无学慧已灭无余。<a id="a-1p"></a>彼非学非无学见耶。<a id="a-1q"></a>若非学非无学智已灭无余。<a id="a-1r"></a>彼非学非无学慧耶。<a id="a-1s"></a>设非学非无学慧已灭无余。<a id="a-1t"></a>彼非学非无学智耶。<a id="a-1u"></a>问定理摄成就灭也。<a id="a-1v"></a>如彼梵天作是语。<a id="a-1w"></a>我于此梵天大梵。<a id="a-1x"></a>富造化妙造众生类。<a id="a-1y"></a>于此五见是何等见用。<a id="a-1z"></a>何等谛断此见。<a id="a-20"></a>如彼梵迦夷天作是语。<a id="a-21"></a>此梵天大梵富造化妙造众生类。<a id="a-22"></a>于此五见是何等见用。<a id="a-23"></a>何等谛断此见。<a id="a-24"></a>如彼长爪梵志作是语。<a id="a-25"></a>一切瞿昙我不忍一切我忍有忍不忍。<a id="a-26"></a>于此五见是何等见用。<a id="a-27"></a>何等谛断此见。<a id="a-28"></a>所谓此见阿罗汉失不净。<a id="a-29"></a>其形像精魔迦夷天(身也)。<a id="a-2A"></a>阿罗汉失不净。<a id="a-2B"></a>于此五见是何等见用。<a id="a-2C"></a>何等谛断此见。<a id="a-2D"></a>所谓此见阿罗汉自脱不知。<a id="a-2E"></a>阿罗汉自脱狐疑得阿罗汉由他知。<a id="a-2F"></a>于此五见是何等见用。<a id="a-2G"></a>何等谛断此见。<a id="a-2H"></a>所谓此见称唯苦道苦道种五。<a id="a-2I"></a>于此五见何等见用。<a id="a-2J"></a>何等谛断此见。<a id="a-2K"></a>此章义愿具演说。</p>
  <p id="a2L">云何邪见云何邪智。<a id="a-2M"></a>邪见云何。<a id="a-2N"></a>答曰。<a id="a-2O"></a>五见不定义五见尽邪见。<a id="a-2P"></a>若定所谓此见无施无报无说。<a id="a-2Q"></a>是谓邪见。<a id="a-2R"></a>邪智云何。<a id="a-2S"></a>答曰。<a id="a-2T"></a>意识身相应染污慧。<a id="a-2U"></a>五识身相应染污慧。<a id="a-2V"></a>是谓邪智。<a id="a-2W"></a>若邪见是邪智耶。<a id="a-2X"></a>答曰。<a id="a-2Y"></a>如是。<a id="a-2Z"></a>邪见是邪智颇有邪智非邪见。<a id="a-2a"></a>答曰。<a id="a-2b"></a>有除五见诸余意识身相应染污慧。<a id="a-2c"></a>五识身相应染污慧。<a id="a-2d"></a>邪见摄邪智邪智摄邪见耶。<a id="a-2e"></a>答曰。<a id="a-2f"></a>邪智摄邪见。<a id="a-2g"></a>非邪见摄邪智。<a id="a-2h"></a>不摄何等。<a id="a-2i"></a>答曰。<a id="a-2j"></a>除五见。<a id="a-2k"></a>诸余意识身相应染污慧。<a id="a-2l"></a>五识身相应染污慧。<a id="a-2m"></a>若成就邪见彼邪智耶。<a id="a-2n"></a>答曰。<a id="a-2o"></a>如是。<a id="a-2p"></a>若成就邪见彼邪智也。<a id="a-2q"></a>颇成就邪智非邪见耶。<a id="a-2r"></a>答曰。<a id="a-2s"></a>有学见迹。<a id="a-2t"></a>若邪见已灭无余彼邪智耶。<a id="a-2u"></a>答曰。<a id="a-2v"></a>如是。<a id="a-2w"></a>若邪智已灭无余彼邪见也。<a id="a-2x"></a>颇有邪见已灭无余非邪智耶。<a id="a-2y"></a>答曰。<a id="a-2z"></a>有学见迹。<a id="a-30"></a>问定理摄成就灭也。<a id="a-31"></a>云何等见云何等智。<a id="a-32"></a>等见云何。<a id="a-33"></a>答曰。<a id="a-34"></a>尽智无生智不摄意识身相应善慧。<a id="a-35"></a>等智云何。<a id="a-36"></a>答曰。<a id="a-37"></a>除所修行忍。<a id="a-38"></a>诸余意识身相应善慧。<a id="a-39"></a>五识身相应善慧等见是等智耶。<a id="a-3A"></a>答曰。<a id="a-3B"></a>或等见非等智。<a id="a-3C"></a>云何等见非等智。<a id="a-3D"></a>答曰。<a id="a-3E"></a>所修行忍。<a id="a-3F"></a>是谓等见非等智。<a id="a-3G"></a>云何等智非等见。<a id="a-3H"></a>答曰。<a id="a-3I"></a>五识身相应善慧尽智无生智。<a id="a-3J"></a>是谓等智非等见。<a id="a-3K"></a>云何等智等见。<a id="a-3L"></a>答曰。<a id="a-3M"></a>除所修行忍尽智无生智。<a id="a-3N"></a>诸余意识身相应善慧。<a id="a-3O"></a>是谓等智等见。<a id="a-3P"></a>云何非等见非等智。<a id="a-3Q"></a>答曰。<a id="a-3R"></a>除上尔所事。<a id="a-3S"></a>等见摄等智耶。<a id="a-3T"></a>答曰。<a id="a-3U"></a>或等见非等智。<a id="a-3V"></a>云何等见非等智。<a id="a-3W"></a>答曰。<a id="a-3X"></a>所修行忍是谓等见非等智。<a id="a-3Y"></a>云何等智非等见。<a id="a-3Z"></a>答曰。<a id="a-3a"></a>五识身相应善慧尽智无生智。<a id="a-3b"></a>是谓等智非等见。<a id="a-3c"></a>云何等见等智。<a id="a-3d"></a>答曰。<a id="a-3e"></a>除所修行忍尽智无生智。<a id="a-3f"></a>诸余意识身相应善慧。<a id="a-3g"></a>是谓等见等智。<a id="a-3h"></a>云何非等见非等智。<a id="a-3i"></a>答曰。<a id="a-3j"></a>除上尔所事。<a id="a-3k"></a>成就灭亦如是。<a id="a-3l"></a>问定理摄成就灭也。<a id="a-3m"></a>诸逆慧尽是结耶。<a id="a-3n"></a>答曰。<a id="a-3o"></a>或逆慧非结。<a id="a-3p"></a>云何逆慧非结。<a id="a-3q"></a>答曰。<a id="a-3r"></a>除二结(见失愿)诸余染污慧。<a id="a-3s"></a>是谓逆慧非结。<a id="a-3t"></a>云何结非逆慧。<a id="a-3u"></a>答曰。<a id="a-3v"></a>七结是谓结非逆慧。<a id="a-3w"></a>云何逆慧是结。<a id="a-3x"></a>答曰。<a id="a-3y"></a>二结是谓逆慧。<a id="a-3z"></a>结云何非逆慧非结。<a id="a-40"></a>答曰。<a id="a-41"></a>除上尔所事。<a id="a-42"></a>云何学见云何学智云何学慧。<a id="a-43"></a>学见云何。<a id="a-44"></a>答曰。<a id="a-45"></a>学慧。<a id="a-46"></a>学智云何。<a id="a-47"></a>答曰。<a id="a-48"></a>学八智。<a id="a-49"></a>学慧云何。<a id="a-4A"></a>答曰。<a id="a-4B"></a>学见学智学慧。<a id="a-4C"></a>此之谓也。<a id="a-4D"></a>若学见是学智耶。<a id="a-4E"></a>答曰。<a id="a-4F"></a>如是。<a id="a-4G"></a>学智是学见。<a id="a-4H"></a>颇有学见非学智耶。<a id="a-4I"></a>答曰。<a id="a-4J"></a>有所修行忍。<a id="a-4K"></a>若学见是学慧耶。<a id="a-4L"></a>答曰。<a id="a-4M"></a>如是。<a id="a-4N"></a>设是学慧是学见耶。<a id="a-4O"></a>答曰。<a id="a-4P"></a>如是。<a id="a-4Q"></a>若学智是学慧耶。<a id="a-4R"></a>答曰。<a id="a-4S"></a>如是。<a id="a-4T"></a>若学智是学慧。<a id="a-4U"></a>颇有学慧非学智耶。<a id="a-4V"></a>答曰。<a id="a-4W"></a>有所修行忍。<a id="a-4X"></a>学见摄学智学智摄学见耶。<a id="a-4Y"></a>答曰。<a id="a-4Z"></a>学见摄学智非学智摄学见。<a id="a-4a"></a>不摄何等。<a id="a-4b"></a>答曰。<a id="a-4c"></a>所修行忍。<a id="a-4d"></a>学见摄学慧耶。<a id="a-4e"></a>答曰。<a id="a-4f"></a>如是。<a id="a-4g"></a>学慧摄学见耶。<a id="a-4h"></a>答曰。<a id="a-4i"></a>如是。<a id="a-4j"></a>学智摄学慧学慧摄学智耶。<a id="a-4k"></a>答曰。<a id="a-4l"></a>学慧摄学智非学智摄学慧。<a id="a-4m"></a>不摄何等。<a id="a-4n"></a>答曰。<a id="a-4o"></a>所修行忍。<a id="a-4p"></a>若成就学见彼学智耶。<a id="a-4q"></a>答曰。<a id="a-4r"></a>如是。<a id="a-4s"></a>若成就学智彼学见也。<a id="a-4t"></a>颇成就学见非学智耶。<a id="a-4u"></a>答曰。<a id="a-4v"></a>有苦法忍现在前。<a id="a-4w"></a>若成就学见彼学慧耶。<a id="a-4x"></a>答曰。<a id="a-4y"></a>如是。<a id="a-4z"></a>设成就学慧彼学见耶。<a id="a-50"></a>答曰。<a id="a-51"></a>如是。<a id="a-52"></a>若成就学智彼学慧耶。<a id="a-53"></a>答曰。<a id="a-54"></a>如是。<a id="a-55"></a>若成就学智彼学慧也。<a id="a-56"></a>颇成就学慧非学智耶。<a id="a-57"></a>答曰。<a id="a-58"></a>有苦法忍现在前。<a id="a-59"></a>问定理摄成就。<a id="a-5A"></a>云何无学见。<a id="a-5B"></a>云何无学智。<a id="a-5C"></a>云何无学慧。<a id="a-5D"></a>无学见云何。<a id="a-5E"></a>答曰。<a id="a-5F"></a>尽智无生智不摄无漏慧。<a id="a-5G"></a>无学智云何。<a id="a-5H"></a>答曰。<a id="a-5I"></a>无学八智。<a id="a-5J"></a>无学慧云何。<a id="a-5K"></a>答曰。<a id="a-5L"></a>无学见无学智无学慧。<a id="a-5M"></a>此之谓也。<a id="a-5N"></a>无学见是无学智耶。<a id="a-5O"></a>答曰。<a id="a-5P"></a>如是。<a id="a-5Q"></a>无学见是无学智。<a id="a-5R"></a>颇有无学智非无学见耶。<a id="a-5S"></a>答曰。<a id="a-5T"></a>有尽智无生智也。<a id="a-5U"></a>无学智是无学慧耶。<a id="a-5V"></a>答曰。<a id="a-5W"></a>如是。<a id="a-5X"></a>无学慧是无学智耶。<a id="a-5Y"></a>答曰。<a id="a-5Z"></a>如是。<a id="a-5a"></a>无学见摄无学智。<a id="a-5b"></a>无学智摄无学见。<a id="a-5c"></a>答曰。<a id="a-5d"></a>无学智摄无学见。<a id="a-5e"></a>非无学见摄无学智。<a id="a-5f"></a>不摄何等。<a id="a-5g"></a>答曰。<a id="a-5h"></a>尽智无生智。<a id="a-5i"></a>无学见摄无学慧。<a id="a-5j"></a>无学慧摄无学见。<a id="a-5k"></a>答曰。<a id="a-5l"></a>无学慧摄无学见。<a id="a-5m"></a>非无学见摄无学慧。<a id="a-5n"></a>不摄何等。<a id="a-5o"></a>答曰。<a id="a-5p"></a>尽智无生智。<a id="a-5q"></a>无学智摄无学慧耶。<a id="a-5r"></a>答曰。<a id="a-5s"></a>如是。<a id="a-5t"></a>无学慧摄无学智耶。<a id="a-5u"></a>答曰。<a id="a-5v"></a>如是。<a id="a-5w"></a>成就亦如是。<a id="a-5x"></a>问定理摄成就也。<a id="a-5y"></a>云何非学非无学见。<a id="a-5z"></a>云何非学非无学智。<a id="a-60"></a>云何非学非无学慧。<a id="a-61"></a>非学非无学见云何。<a id="a-62"></a>答曰。<a id="a-63"></a>眼根五见世俗等见也。<a id="a-64"></a>非学非无学智云何。<a id="a-65"></a>答曰。<a id="a-66"></a>意识身相应有漏慧。<a id="a-67"></a>五识身相应慧也。<a id="a-68"></a>非学非无学慧云何。<a id="a-69"></a>答曰。<a id="a-6A"></a>意识身相应有漏慧。<a id="a-6B"></a>五识身相应慧。<a id="a-6C"></a>若非学非无学见。<a id="a-6D"></a>是非学非无学智耶。<a id="a-6E"></a>答曰。<a id="a-6F"></a>或见非智。<a id="a-6G"></a>云何见非智。<a id="a-6H"></a>答曰。<a id="a-6I"></a>眼根是谓见非智。<a id="a-6J"></a>云何智非见。<a id="a-6K"></a>答曰。<a id="a-6L"></a>除五见世俗等见。<a id="a-6M"></a>诸余意识身相应有漏慧。<a id="a-6N"></a>五识身相应慧。<a id="a-6O"></a>是谓智非见。<a id="a-6P"></a>云何见智。<a id="a-6Q"></a>答曰。<a id="a-6R"></a>五见世俗等见是谓见智。<a id="a-6S"></a>云何非见非智。<a id="a-6T"></a>答曰。<a id="a-6U"></a>除上尔所事。<a id="a-6V"></a>非学非无学见。<a id="a-6W"></a>是非学非无学慧耶。<a id="a-6X"></a>答曰。<a id="a-6Y"></a>或见非慧。<a id="a-6Z"></a>云何见非慧。<a id="a-6a"></a>答曰。<a id="a-6b"></a>眼根是谓见非慧。<a id="a-6c"></a>云何慧非见。<a id="a-6d"></a>答曰。<a id="a-6e"></a>除五见世俗等见。<a id="a-6f"></a>诸余意识身相应有漏慧。<a id="a-6g"></a>五识身相应慧。<a id="a-6h"></a>是谓慧非见。<a id="a-6i"></a>云何见慧。<a id="a-6j"></a>答曰。<a id="a-6k"></a>五见世俗等见是谓见慧。<a id="a-6l"></a>云何非见非慧。<a id="a-6m"></a>答曰。<a id="a-6n"></a>除上尔所事。<a id="a-6o"></a>非学非无学智。<a id="a-6p"></a>是非学非无学慧耶。<a id="a-6q"></a>答曰。<a id="a-6r"></a>如是。<a id="a-6s"></a>设非学非无学慧。<a id="a-6t"></a>是非学非无学智耶。<a id="a-6u"></a>答曰。<a id="a-6v"></a>如是。<a id="a-6w"></a>非学非无学见。<a id="a-6x"></a>摄非学非无学智耶。<a id="a-6y"></a>答曰。<a id="a-6z"></a>或见非智。<a id="a-70"></a>云何见非智。<a id="a-71"></a>答曰。<a id="a-72"></a>眼根是谓见非智。<a id="a-73"></a>云何智非见。<a id="a-74"></a>答曰。<a id="a-75"></a>除五见世俗等见。<a id="a-76"></a>诸余意识身相应有漏慧。<a id="a-77"></a>五识身相应慧。<a id="a-78"></a>是谓智非见。<a id="a-79"></a>云何见智。<a id="a-7A"></a>答曰。<a id="a-7B"></a>五见世俗等见。<a id="a-7C"></a>是谓见智。<a id="a-7D"></a>云何非见非智。<a id="a-7E"></a>答曰。<a id="a-7F"></a>除上尔所事。<a id="a-7G"></a>非学非无学见摄非学非无学慧耶。<a id="a-7H"></a>答曰。<a id="a-7I"></a>或见非慧。<a id="a-7J"></a>云何见非慧。<a id="a-7K"></a>答曰。<a id="a-7L"></a>眼根是谓见非慧。<a id="a-7M"></a>云何慧非见。<a id="a-7N"></a>答曰。<a id="a-7O"></a>除五见世俗等见。<a id="a-7P"></a>诸余意识身相应有漏慧。<a id="a-7Q"></a>五识身相应慧。<a id="a-7R"></a>是谓慧非见。<a id="a-7S"></a>云何见慧。<a id="a-7T"></a>答曰。<a id="a-7U"></a>五见世俗等见。<a id="a-7V"></a>是谓见慧。<a id="a-7W"></a>云何非见非慧。<a id="a-7X"></a>答曰。<a id="a-7Y"></a>除上尔所事。<a id="a-7Z"></a>非学非无学智。<a id="a-7a"></a>摄非学非无学慧耶。<a id="a-7b"></a>答曰。<a id="a-7c"></a>如是。<a id="a-7d"></a>非学非无学慧。<a id="a-7e"></a>摄非学非无学智耶。<a id="a-7f"></a>答曰。<a id="a-7g"></a>如是。<a id="a-7h"></a>成就灭亦如是。<a id="a-7i"></a>问定理摄成就灭也。<a id="a-7j"></a>如彼梵天作是说。<a id="a-7k"></a>我于此梵大梵富。<a id="a-7l"></a>以卑法盗为最。<a id="a-7m"></a>此是见盗苦谛所断。<a id="a-7n"></a>造化无作言作。<a id="a-7o"></a>此是戒盗苦谛所断。<a id="a-7p"></a>言妙者以卑法盗为最。<a id="a-7q"></a>此是见盗苦谛所断。<a id="a-7r"></a>造众生类无作言作。<a id="a-7s"></a>此是戒盗苦谛所断。<a id="a-7t"></a>如彼梵迦夷天作是言。<a id="a-7u"></a>此梵大梵富。<a id="a-7v"></a>以卑法盗为最。<a id="a-7w"></a>此是见盗苦谛所断。<a id="a-7x"></a>造众生类无作言作。<a id="a-7y"></a>此是戒盗苦谛所断。<a id="a-7z"></a>言妙者以卑法盗为最。<a id="a-80"></a>此是见盗苦谛所断。<a id="a-81"></a>造众生类无作言作。<a id="a-82"></a>此是戒盗苦谛所断。<a id="a-83"></a>如彼长爪梵志作是语。<a id="a-84"></a>一切瞿昙我不忍。<a id="a-85"></a>此边见断灭所摄苦谛所断。<a id="a-86"></a>一切瞿昙我忍。<a id="a-87"></a>此边见有常所摄苦谛所断。<a id="a-88"></a>我有忍有不忍。<a id="a-89"></a>彼有忍者。<a id="a-8A"></a>此边见有常所摄苦谛所断。<a id="a-8B"></a>彼有不忍者。<a id="a-8C"></a>此边见断灭所摄苦谛所断。<a id="a-8D"></a>所谓此见阿罗汉失不净。<a id="a-8E"></a>其形像精魔迦夷天。<a id="a-8F"></a>阿罗汉失不净污床褥无作言作。<a id="a-8G"></a>此是戒盗苦谛所断。<a id="a-8H"></a>所谓此见阿罗汉自脱不知。<a id="a-8I"></a>言阿罗汉无此智。<a id="a-8J"></a>此耶邪见道谛所断。<a id="a-8K"></a>所谓此见阿罗汉自脱狐疑。<a id="a-8L"></a>阿罗汉已越狐疑。<a id="a-8M"></a>此耶邪见道谛所断。<a id="a-8N"></a>所谓此见得阿罗汉由他知得。<a id="a-8O"></a>阿罗汉不由他知。<a id="a-8P"></a>此耶邪见道谛所断。<a id="a-8Q"></a>所谓此见称言苦道苦道种无作言作。<a id="a-8R"></a>此是戒盗苦谛所断(五竟此品以名)</p>
  <p id="a8S">阿毗昙五种跋渠第十四竟(梵本二百首卢长十四字秦三千五百四十九言)</p>
  <p data-pb></p>
  <h2 id="a8T">知他心跋渠第三</h2>
  <p id="a8U">知他人心四　　及爱亦有五</p>
  <p id="a8V">明信灭颠倒　　修行三昧道</p>
  <p id="a8W">云何知他人心智。<a id="a-8X"></a>云何识宿命智。<a id="a-8Y"></a>若知他人心智即知他人心耶。<a id="a-8Z"></a>设知他人心是知他人心智耶。<a id="a-8a"></a>若识宿命智即识宿命耶。<a id="a-8b"></a>设识宿命是识宿命智耶。<a id="a-8c"></a>若识宿命智彼知过去他人心所念法耶。<a id="a-8d"></a>设知过去他人心所念法。<a id="a-8e"></a>是识宿命智耶。<a id="a-8f"></a>云何等意解脱。<a id="a-8g"></a>云何无疑意解脱。<a id="a-8h"></a>以何等故等意解脱言爱耶。<a id="a-8i"></a>诸等意解脱。<a id="a-8j"></a>彼一切尽智相应耶。<a id="a-8k"></a>设尽智相应。<a id="a-8l"></a>彼一切等意解脱耶。<a id="a-8m"></a>诸无疑意解脱。<a id="a-8n"></a>彼一切无生智相应耶。<a id="a-8o"></a>设无生智相应彼一切无疑意解脱耶。<a id="a-8p"></a>云何学明。<a id="a-8q"></a>云何学智。<a id="a-8r"></a>云何无学明。<a id="a-8s"></a>云何无学智。<a id="a-8t"></a>修行法时最初得。<a id="a-8u"></a>何等信佛耶法耶僧耶。<a id="a-8v"></a>此四颠倒须陀洹几灭几不灭。<a id="a-8w"></a>此三三昧须陀洹。<a id="a-8x"></a>几成就过去。<a id="a-8y"></a>几成就未来。<a id="a-8z"></a>几成就现在。<a id="a-90"></a>若道过去一切彼道已修已猗耶。<a id="a-91"></a>设道已修已猗一切彼道过去耶。<a id="a-92"></a>若道未来一切彼道不修不猗耶。<a id="a-93"></a>设道不修不猗一切彼道未来耶。<a id="a-94"></a>若道现在一切彼道当修耶。<a id="a-95"></a>设道当修一切彼道现在耶。<a id="a-96"></a>此章义愿具演说。</p>
  <p id="a97">云何知他人心智。<a id="a-98"></a>云何识宿命智。<a id="a-99"></a>知他人心智云何。<a id="a-9A"></a>答曰。<a id="a-9B"></a>若智所修所修果。<a id="a-9C"></a>忆所修已得不失。<a id="a-9D"></a>所可用智现在前。<a id="a-9E"></a>他众生他人所觉所观所行。<a id="a-9F"></a>已觉意性如实知之。<a id="a-9G"></a>是谓知他人心智。<a id="a-9H"></a>识宿命智云何。<a id="a-9I"></a>答曰。<a id="a-9J"></a>若智所修所修果。<a id="a-9K"></a>忆所修已得不失。<a id="a-9L"></a>所可用智现在前。<a id="a-9M"></a>如其相貌无数生识宿命。<a id="a-9N"></a>是谓识宿命智。<a id="a-9O"></a>若知他人心智。<a id="a-9P"></a>即知他人心耶。<a id="a-9Q"></a>答曰。<a id="a-9R"></a>或知他人心智非知他人心。<a id="a-9S"></a>云何知他人心智非知他人心。<a id="a-9T"></a>答曰。<a id="a-9U"></a>若知他人心智过去未来。<a id="a-9V"></a>是谓知他人心智。<a id="a-9W"></a>即非知他人心。<a id="a-9X"></a>云何知他人心非知他人心智耶。<a id="a-9Y"></a>答曰如是。<a id="a-9Z"></a>睹相闻他语知他人心。<a id="a-9a"></a>是谓知他人心。<a id="a-9b"></a>非知他人心智。<a id="a-9c"></a>云何知他人心智。<a id="a-9d"></a>亦知他人心。<a id="a-9e"></a>答曰。<a id="a-9f"></a>若智所修所修果。<a id="a-9g"></a>忆所修已得不失。<a id="a-9h"></a>所可用智现在前。<a id="a-9i"></a>他众生他人所觉所观所行。<a id="a-9j"></a>已觉意性如实知之。<a id="a-9k"></a>是谓知他人心智。<a id="a-9l"></a>亦知他人心。<a id="a-9m"></a>云何不知他人心智。<a id="a-9n"></a>亦不知他人心。<a id="a-9o"></a>答曰。<a id="a-9p"></a>除上尔所事。<a id="a-9q"></a>若识宿命智即识宿命耶。<a id="a-9r"></a>答曰。<a id="a-9s"></a>或识宿命智即不识宿命。<a id="a-9t"></a>云何识宿命智即不识宿命。<a id="a-9u"></a>答曰。<a id="a-9v"></a>若识宿命智过去未来。<a id="a-9w"></a>是谓识宿命智彼不识宿命。<a id="a-9x"></a>云何识宿命非识宿命智。<a id="a-9y"></a>答曰。<a id="a-9z"></a>如生识宿命如其色像。<a id="a-A0"></a>生得此智识宿命。<a id="a-A1"></a>是谓识宿命非识宿命智。<a id="a-A2"></a>云何识宿命智彼识宿命耶。<a id="a-A3"></a>答曰。<a id="a-A4"></a>若智所修所修果。<a id="a-A5"></a>忆所修已得不失。<a id="a-A6"></a>所可用智现在前。<a id="a-A7"></a>如其相貌无数生识宿命。<a id="a-A8"></a>是谓识宿命智。<a id="a-A9"></a>彼识宿命云何非识宿命智。<a id="a-AA"></a>非识宿命耶。<a id="a-AB"></a>答曰。<a id="a-AC"></a>除上尔所事。<a id="a-AD"></a>若识宿命智。<a id="a-AE"></a>彼知过去他人心所念法耶。<a id="a-AF"></a>答曰。<a id="a-AG"></a>或识宿命智。<a id="a-AH"></a>彼不知过去他人心所念法。<a id="a-AI"></a>云何识宿命智。<a id="a-AJ"></a>彼不知过去他人心所念法。<a id="a-AK"></a>答曰。<a id="a-AL"></a>若智所修所修果。<a id="a-AM"></a>忆所修已得不失。<a id="a-AN"></a>所可用智现在前。<a id="a-AO"></a>过去生时知自更持阴入心。<a id="a-AP"></a>是谓识宿命智彼不知过去他人心所念法。<a id="a-AQ"></a>云何知过去他人心所念法。<a id="a-AR"></a>非识宿命智耶。<a id="a-AS"></a>答曰。<a id="a-AT"></a>若智所修所修果。<a id="a-AU"></a>忆所修已得不失。<a id="a-AV"></a>所可用智现在前。<a id="a-AW"></a>过去于此生他众生他人心智所更持阴入心是谓知过去。<a id="a-AX"></a>他人心所念法。<a id="a-AY"></a>非识宿命智。<a id="a-AZ"></a>云何识宿命智。<a id="a-Aa"></a>亦知过去他人心所念法。<a id="a-Ab"></a>答曰。<a id="a-Ac"></a>若智所修所修果。<a id="a-Ad"></a>忆所修已得不失。<a id="a-Ae"></a>所可用智现在前。<a id="a-Af"></a>过去生时他众生他人智所更持阴入心。<a id="a-Ag"></a>是谓识宿命智亦知过去他人心所念法。<a id="a-Ah"></a>云何非识宿命智。<a id="a-Ai"></a>亦不知过去他人心所念法。<a id="a-Aj"></a>答曰。<a id="a-Ak"></a>若智所修所修果。<a id="a-Al"></a>忆所修已得不失。<a id="a-Am"></a>所可用智现在前。<a id="a-An"></a>过去于此生知自所更持阴入心。<a id="a-Ao"></a>是谓非识宿命智亦不知过去他人心所念法。<a id="a-Ap"></a>云何等意解脱。<a id="a-Aq"></a>云何无疑意解脱。<a id="a-Ar"></a>等意解脱云何。<a id="a-As"></a>答曰。<a id="a-At"></a>等意解脱阿罗汉尽智。<a id="a-Au"></a>无学等见所可相应心脱已脱当脱。<a id="a-Av"></a>是谓等意解脱。<a id="a-Aw"></a>无疑意解脱云何。<a id="a-Ax"></a>答曰。<a id="a-Ay"></a>无疑意法阿罗汉尽智无生智。<a id="a-Az"></a>无学等见所可相应心脱已脱当脱。<a id="a-B0"></a>是谓无疑意解脱。<a id="a-B1"></a>以何等故等意解脱言爱耶。<a id="a-B2"></a>答曰。<a id="a-B3"></a>等意解脱阿罗汉护此法。<a id="a-B4"></a>自爱取藏彼等意解脱。<a id="a-B5"></a>阿罗汉善自护爱取藏我于此法莫退。<a id="a-B6"></a>譬如母人有一子。<a id="a-B7"></a>爱忍常不离目。<a id="a-B8"></a>彼母人养护摄覆。<a id="a-B9"></a>此不寒不热不饥不渴无有众恼。<a id="a-BA"></a>如是等意解脱。<a id="a-BB"></a>阿罗汉此法自护取藏彼等意解脱。<a id="a-BC"></a>阿罗汉善自护取藏我莫于此法退。<a id="a-BD"></a>以是故等意解脱言爱也。<a id="a-BE"></a>诸等意解脱与尽智相应耶。<a id="a-BF"></a>答曰。<a id="a-BG"></a>或等意解脱不与尽智相应。<a id="a-BH"></a>云何等意解脱不与尽学相应。<a id="a-BI"></a>答曰。<a id="a-BJ"></a>等意解脱阿罗汉无学等见所可相应。<a id="a-BK"></a>心脱已脱当脱(三世)。<a id="a-BL"></a>是谓等意解脱不与尽智相应。<a id="a-BM"></a>云何尽智相应非等意解脱。<a id="a-BN"></a>答曰。<a id="a-BO"></a>无疑法阿罗汉尽智所可相应心脱已脱当脱。<a id="a-BP"></a>是谓尽智相应非等意解脱。<a id="a-BQ"></a>云何等意解脱尽智相应。<a id="a-BR"></a>答曰。<a id="a-BS"></a>等意解脱阿罗汉尽智所可相应。<a id="a-BT"></a>心脱已脱当脱。<a id="a-BU"></a>是谓等意解脱尽智相应。<a id="a-BV"></a>云何非等意解脱不尽智相应。<a id="a-BW"></a>答曰。<a id="a-BX"></a>无疑法阿罗汉无生智。<a id="a-BY"></a>无学等见所可相应心脱已脱当脱。<a id="a-BZ"></a>是谓非等意解脱不尽智相应。<a id="a-Ba"></a>诸无疑意解脱尽无生智相应耶。<a id="a-Bb"></a>答曰。<a id="a-Bc"></a>如是。<a id="a-Bd"></a>诸与无生智相应尽无疑意解脱。<a id="a-Be"></a>颇有无疑意解脱不与无生智相应耶。<a id="a-Bf"></a>答曰。<a id="a-Bg"></a>有无疑法阿罗汉尽智。<a id="a-Bh"></a>无学等见所可相应心脱已脱当脱。<a id="a-Bi"></a>云何学明云何学智。<a id="a-Bj"></a>学明云何。<a id="a-Bk"></a>答曰。<a id="a-Bl"></a>学慧也。<a id="a-Bm"></a>学智云何。<a id="a-Bn"></a>答曰。<a id="a-Bo"></a>学八智也。<a id="a-Bp"></a>云何无学明云何无学智。<a id="a-Bq"></a>无学明云何。<a id="a-Br"></a>答曰。<a id="a-Bs"></a>无学慧也。<a id="a-Bt"></a>无学智云何。<a id="a-Bu"></a>答曰。<a id="a-Bv"></a>无学八智也。<a id="a-Bw"></a>修行法时最初得何等。<a id="a-Bx"></a>信佛耶法耶僧耶。<a id="a-By"></a>答曰。<a id="a-Bz"></a>修行苦法修行习法修行尽法修行道法佛法僧也。<a id="a-C0"></a>此四颠倒须陀洹几灭几未灭。<a id="a-C1"></a>答曰。<a id="a-C2"></a>一切灭也。<a id="a-C3"></a>此三三昧须陀洹几成就过去。<a id="a-C4"></a>几成就未来。<a id="a-C5"></a>几成就现在。<a id="a-C6"></a>答曰。<a id="a-C7"></a>尽成就未来。<a id="a-C8"></a>已灭不失即成就过去。<a id="a-C9"></a>若现在前成就现在。<a id="a-CA"></a>若道前过去一切彼道已修已猗耶。<a id="a-CB"></a>答曰。<a id="a-CC"></a>如是。<a id="a-CD"></a>若道过去。<a id="a-CE"></a>一切彼道已修已猗。<a id="a-CF"></a>颇有道已修已猗此道不过去耶。<a id="a-CG"></a>答曰。<a id="a-CH"></a>有未来道已修已猗也。<a id="a-CI"></a>若道未来。<a id="a-CJ"></a>一切彼道不已修不已猗。<a id="a-CK"></a>答曰。<a id="a-CL"></a>或道未来。<a id="a-CM"></a>此道非不已修非不已猗。<a id="a-CN"></a>云何道未来此道非不已修非不已猗耶。<a id="a-CO"></a>答曰。<a id="a-CP"></a>未来道已修已猗。<a id="a-CQ"></a>是谓道未来。<a id="a-CR"></a>此道非不已修。<a id="a-CS"></a>非不已猗也。<a id="a-CT"></a>云何道不已修不已猗此道不未来耶。<a id="a-CU"></a>答曰。<a id="a-CV"></a>未曾得道现在前。<a id="a-CW"></a>是为道不已修不已猗。<a id="a-CX"></a>此道不未来。<a id="a-CY"></a>云何道未来。<a id="a-CZ"></a>此道不已修不已猗。<a id="a-Ca"></a>答曰。<a id="a-Cb"></a>若道未来不已修不已猗。<a id="a-Cc"></a>是谓道未来此道不已修不已猗。<a id="a-Cd"></a>云何道非未来。<a id="a-Ce"></a>此道非不已修非不已猗。<a id="a-Cf"></a>答曰。<a id="a-Cg"></a>过去道本得现在前。<a id="a-Ch"></a>是谓道非未来。<a id="a-Ci"></a>此道非不已修非不已猗。<a id="a-Cj"></a>若道现在前。<a id="a-Ck"></a>一切彼道尽修猗耶。<a id="a-Cl"></a>答曰。<a id="a-Cm"></a>如是。<a id="a-Cn"></a>若道现在前一切彼道尽修猗。<a id="a-Co"></a>颇道修猗此道不现在前耶。<a id="a-Cp"></a>答曰。<a id="a-Cq"></a>有如本未得道现在前。<a id="a-Cr"></a>余未来彼种所修道也。</p>
  <p id="aCs">阿毗昙知他人心智跋渠第三竟(梵本百三十二首卢也秦二千七十四言一万三千一百六十九言)</p>
 </body>
</html>