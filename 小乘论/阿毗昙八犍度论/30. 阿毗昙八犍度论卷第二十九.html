<!doctype html>
<html id="z3IBW1P19a" data-ver="1232">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">阿毗昙八犍度论卷第二十九</h1>
  <h2 id="a2">见犍度第八之一</h2>
  <p id="a3">意止　欲　想　缘智　见　偈品在后。</p>
  <p data-pb></p>
  <h2 id="a4">意止跋渠第一</h2>
  <p id="a5">四意止。<a id="a-6"></a>身身观意止。<a id="a-7"></a>痛心法法观意止。<a id="a-8"></a>若修身身观意止彼修痛耶。<a id="a-9"></a>设修痛彼修身耶。<a id="a-A"></a>若修身身观意止彼修心耶。<a id="a-B"></a>设修心彼修身耶。<a id="a-C"></a>若修身身观意止彼修法耶。<a id="a-D"></a>设修法彼修身耶。<a id="a-E"></a>若修痛痛观意止彼修心耶。<a id="a-F"></a>设修心彼修痛耶。<a id="a-G"></a>若修痛痛观意止彼修法耶。<a id="a-H"></a>设修法彼修痛耶。<a id="a-I"></a>若修心心观意止彼修法耶。<a id="a-J"></a>设修法彼修心耶。<a id="a-K"></a>身身观意止。<a id="a-L"></a>当言法智未知智知他人心智。<a id="a-M"></a>等智苦智习尽道智耶。<a id="a-N"></a>当言有觉有观耶。<a id="a-O"></a>当言无觉有观耶。<a id="a-P"></a>当言无觉无观耶。<a id="a-Q"></a>当言乐根相应喜根护根空无愿无相耶。<a id="a-R"></a>当言欲界系缘。<a id="a-S"></a>色无色界系缘。<a id="a-T"></a>当言不系缘耶。<a id="a-U"></a>痛心法法观意止亦如是。<a id="a-V"></a>又世尊言。<a id="a-W"></a>彼乐痛痛时知乐痛痛。<a id="a-X"></a>此智当言法智耶。<a id="a-Y"></a>当言乃至道智。<a id="a-Z"></a>苦痛痛时知苦痛痛。<a id="a-a"></a>不苦不乐痛痛时。<a id="a-b"></a>知不苦不乐痛痛。<a id="a-c"></a>此智当言法智。<a id="a-d"></a>当言乃至道智。<a id="a-e"></a>乐身苦身不苦不乐身。<a id="a-f"></a>乐心苦心不苦不乐心。<a id="a-g"></a>乐食苦食不苦不乐食。<a id="a-h"></a>乐不食苦不食。<a id="a-i"></a>不苦不乐不食。<a id="a-j"></a>依乐戆依苦戆。<a id="a-k"></a>依不苦不乐戆。<a id="a-l"></a>依乐出要。<a id="a-m"></a>依苦出要。<a id="a-n"></a>依不苦不乐出要痛痛时。<a id="a-o"></a>知不苦不乐出要。<a id="a-p"></a>此痛智当言法智。<a id="a-q"></a>当言乃至道智。<a id="a-r"></a>又世尊言。<a id="a-s"></a>彼有欲心彼有欲心如实知之。<a id="a-t"></a>此智当言法智。<a id="a-u"></a>当言乃至道智。<a id="a-v"></a>无欲有嗔恚。<a id="a-w"></a>无嗔恚有愚痴。<a id="a-x"></a>无愚痴有染污。<a id="a-y"></a>无染污有乱。<a id="a-z"></a>无乱有怠。<a id="a-10"></a>无怠少多。<a id="a-11"></a>修不修定。<a id="a-12"></a>不定有解脱心无解脱心如实知之。<a id="a-13"></a>无解脱心解脱心如实知之。<a id="a-14"></a>此智当言法智。<a id="a-15"></a>当言乃至道智。<a id="a-16"></a>又世尊言。<a id="a-17"></a>眼缘色生内结。<a id="a-18"></a>彼比丘实彼内结有。<a id="a-19"></a>此内结如实知之。<a id="a-1A"></a>不实彼内结无。<a id="a-1B"></a>此内结如实知之。<a id="a-1C"></a>如未生内结。<a id="a-1D"></a>便生已生。<a id="a-1E"></a>便尽已尽便不生。<a id="a-1F"></a>彼亦如实知之。<a id="a-1G"></a>此智当言法智。<a id="a-1H"></a>当言乃至道智。<a id="a-1I"></a>耳鼻舌身亦如是。<a id="a-1J"></a>意缘法生内贪欲。<a id="a-1K"></a>彼比丘实彼内贪欲。<a id="a-1L"></a>有此内贪欲如实知之。<a id="a-1M"></a>不实内贪欲无此内贪欲如实知之。<a id="a-1N"></a>如未生内贪欲便生已生便尽已尽。<a id="a-1O"></a>不生彼亦如实知之。<a id="a-1P"></a>此智当言法智。<a id="a-1Q"></a>当言乃至道智耶。<a id="a-1R"></a>嗔恚睡眠调戏疑亦如是。<a id="a-1S"></a>生内念觉意。<a id="a-1T"></a>彼比丘实彼内念觉意有。<a id="a-1U"></a>此内念觉意如实知之。<a id="a-1V"></a>不实内念觉意无。<a id="a-1W"></a>此内念觉意如实知之。<a id="a-1X"></a>如未生内念觉意。<a id="a-1Y"></a>便生已生便住。<a id="a-1Z"></a>不忘不退益广思惟满。<a id="a-1a"></a>此亦如实知之。<a id="a-1b"></a>此智当言法智。<a id="a-1c"></a>当言乃至道智耶。<a id="a-1d"></a>法精进喜猗定护觉意亦如是。<a id="a-1e"></a>又世尊言。<a id="a-1f"></a>彼自观淫嗔恚愚痴盛。<a id="a-1g"></a>彼云何淫嗔恚愚痴盛。<a id="a-1h"></a>又世尊言。<a id="a-1i"></a>彼自观淫嗔恚愚痴薄。<a id="a-1j"></a>彼云何淫嗔恚愚痴薄。<a id="a-1k"></a>云何死时痛齐何处。<a id="a-1l"></a>死时痛死时痛何入摄。<a id="a-1m"></a>几识识。<a id="a-1n"></a>阿罗汉当言善心般涅槃。<a id="a-1o"></a>当言无记心般涅槃。<a id="a-1p"></a>以何等故。<a id="a-1q"></a>佛世尊先二弟子般涅槃。<a id="a-1r"></a>然后佛世尊。<a id="a-1s"></a>又世尊言。<a id="a-1t"></a>入不移动三昧如来般涅槃。<a id="a-1u"></a>如来入定般涅槃。<a id="a-1v"></a>起般涅槃四有。<a id="a-1w"></a>本时有死有中有生有。<a id="a-1x"></a>彼云何本时有。<a id="a-1y"></a>云何死有。<a id="a-1z"></a>云何中有。<a id="a-20"></a>云何生有。<a id="a-21"></a>诸欲有彼一切有五行耶。<a id="a-22"></a>设有五行彼一切欲有耶。<a id="a-23"></a>诸色有想天彼一切有五行耶。<a id="a-24"></a>设有五行彼一切色有想天耶。<a id="a-25"></a>诸色有无想天。<a id="a-26"></a>彼一切有二行耶。<a id="a-27"></a>设有二行彼一切色有无想天耶。<a id="a-28"></a>诸无色有彼一切有四行耶。<a id="a-29"></a>设有四行彼一切无色有耶。<a id="a-2A"></a>颇有五行。<a id="a-2B"></a>四行三行二行一行耶。<a id="a-2C"></a>此章义愿具演说。</p>
  <p id="a2D">四意止身身观意止。<a id="a-2E"></a>痛心法法观意止。<a id="a-2F"></a>若修身身观意止。<a id="a-2G"></a>彼修痛耶。<a id="a-2H"></a>答曰。<a id="a-2I"></a>或身非痛。<a id="a-2J"></a>云何身非痛。<a id="a-2K"></a>答曰。<a id="a-2L"></a>本得身身观意止现在前。<a id="a-2M"></a>是谓身非痛。<a id="a-2N"></a>云何痛非身。<a id="a-2O"></a>答曰。<a id="a-2P"></a>本得痛痛观意止现在前。<a id="a-2Q"></a>若本不得痛痛观意止现在前。<a id="a-2R"></a>不得是时修身身观意止现在前。<a id="a-2S"></a>若本不得心。<a id="a-2T"></a>若本不得法。<a id="a-2U"></a>得是时修痛痛观意止非身。<a id="a-2V"></a>是谓痛非身。<a id="a-2W"></a>云何身痛。<a id="a-2X"></a>答曰。<a id="a-2Y"></a>本不得身得是时痛。<a id="a-2Z"></a>若本不得痛得是时身。<a id="a-2a"></a>若本不得心本不得法。<a id="a-2b"></a>得是时身修痛痛观意止。<a id="a-2c"></a>是谓身痛。<a id="a-2d"></a>云何非身非痛。<a id="a-2e"></a>答曰。<a id="a-2f"></a>本得心本得法。<a id="a-2g"></a>若本不得法法观意止现在前。<a id="a-2h"></a>不得是时修身痛痛观意止现在前。<a id="a-2i"></a>一切染污心无记心。<a id="a-2j"></a>入无想定灭尽定无想天。<a id="a-2k"></a>非修身身观意止非痛。<a id="a-2l"></a>是谓非身非痛。<a id="a-2m"></a>若修身身观意止彼修心耶。<a id="a-2n"></a>答曰。<a id="a-2o"></a>或身非心。<a id="a-2p"></a>云何身非心。<a id="a-2q"></a>答曰。<a id="a-2r"></a>本得身身观意止现在前。<a id="a-2s"></a>是谓身非心。<a id="a-2t"></a>云何心非身。<a id="a-2u"></a>答曰。<a id="a-2v"></a>本得心心观意止现在前。<a id="a-2w"></a>若本不得心心观意止现在前。<a id="a-2x"></a>不得是时修身身观意止。<a id="a-2y"></a>若本不得痛本不得法。<a id="a-2z"></a>得是时修心心观意止非身。<a id="a-30"></a>是谓心非身。<a id="a-31"></a>云何身心。<a id="a-32"></a>答曰。<a id="a-33"></a>本不得身。<a id="a-34"></a>得是时心。<a id="a-35"></a>若本不得心得是时身。<a id="a-36"></a>若本不得痛本不得法。<a id="a-37"></a>得是时修身心心观意止。<a id="a-38"></a>是谓身心。<a id="a-39"></a>云何非身非心。<a id="a-3A"></a>答曰。<a id="a-3B"></a>本得痛本得法。<a id="a-3C"></a>本不得法法观意止现在前。<a id="a-3D"></a>不得是时修身心心观意止。<a id="a-3E"></a>一切染污心无记心。<a id="a-3F"></a>入无想三昧灭尽三昧无想天。<a id="a-3G"></a>非修身身观意止非心。<a id="a-3H"></a>是谓非身非心。<a id="a-3I"></a>若修身身观意止。<a id="a-3J"></a>彼修法耶。<a id="a-3K"></a>答曰。<a id="a-3L"></a>或身非法。<a id="a-3M"></a>云何身非法。<a id="a-3N"></a>答曰。<a id="a-3O"></a>本得身身观意止现在前。<a id="a-3P"></a>是谓身非法。<a id="a-3Q"></a>云何法非身。<a id="a-3R"></a>答曰。<a id="a-3S"></a>本得法法观意止现在前。<a id="a-3T"></a>若本不得法法观意止现在前。<a id="a-3U"></a>不得是时修身身观意止。<a id="a-3V"></a>若本不得痛。<a id="a-3W"></a>本不得心。<a id="a-3X"></a>得是时修法法观意止非身。<a id="a-3Y"></a>是谓法非身。<a id="a-3Z"></a>云何身法。<a id="a-3a"></a>答曰。<a id="a-3b"></a>本不得身得是时法。<a id="a-3c"></a>若本不得法得是时身。<a id="a-3d"></a>若本不得痛本不得心。<a id="a-3e"></a>得是时修身法法观意止。<a id="a-3f"></a>是谓身法。<a id="a-3g"></a>云何非身非法。<a id="a-3h"></a>答曰。<a id="a-3i"></a>本得痛本得心心观意止现在前。<a id="a-3j"></a>不得是时修身法法观意止。<a id="a-3k"></a>一切染污心无记心。<a id="a-3l"></a>入无想三昧灭尽三昧无想天。<a id="a-3m"></a>不修身身观意止非法。<a id="a-3n"></a>是谓非身非法。<a id="a-3o"></a>若修痛痛观意止。<a id="a-3p"></a>彼修心耶。<a id="a-3q"></a>答曰。<a id="a-3r"></a>或痛非心。<a id="a-3s"></a>云何痛非心。<a id="a-3t"></a>答曰。<a id="a-3u"></a>本得痛痛观意止现在前。<a id="a-3v"></a>是谓痛非心。<a id="a-3w"></a>云何心非痛。<a id="a-3x"></a>答曰。<a id="a-3y"></a>本得心心观意止现在前。<a id="a-3z"></a>是谓心非痛。<a id="a-40"></a>云何痛心。<a id="a-41"></a>答曰。<a id="a-42"></a>本不得痛。<a id="a-43"></a>得是时心。<a id="a-44"></a>本不得心得是时痛。<a id="a-45"></a>若本不得身。<a id="a-46"></a>本不得法。<a id="a-47"></a>得是时修痛心心观意止。<a id="a-48"></a>是谓痛心。<a id="a-49"></a>云何非痛非心。<a id="a-4A"></a>答曰。<a id="a-4B"></a>本得身本得法。<a id="a-4C"></a>若本不得法法观意止现在前。<a id="a-4D"></a>不得是时修痛心心观意止。<a id="a-4E"></a>一切染污心无记心。<a id="a-4F"></a>入无想三昧灭尽三昧无想天。<a id="a-4G"></a>非修痛痛观意止非心。<a id="a-4H"></a>是谓非痛非心也。<a id="a-4I"></a>若修痛痛观意止。<a id="a-4J"></a>彼修法耶。<a id="a-4K"></a>答曰。<a id="a-4L"></a>或痛非法。<a id="a-4M"></a>云何痛非法。<a id="a-4N"></a>答曰。<a id="a-4O"></a>本得痛痛观意止现在前。<a id="a-4P"></a>是谓痛非法。<a id="a-4Q"></a>云何法非痛。<a id="a-4R"></a>答曰。<a id="a-4S"></a>本得法法观意止现在前。<a id="a-4T"></a>若本不得法法观意止现在前。<a id="a-4U"></a>不得是时修痛痛观意止。<a id="a-4V"></a>是谓法非痛。<a id="a-4W"></a>云何痛法。<a id="a-4X"></a>答曰。<a id="a-4Y"></a>本不得痛是时得法。<a id="a-4Z"></a>本不得法是时得痛。<a id="a-4a"></a>本不得身本不得心。<a id="a-4b"></a>得是时修痛法法观意止。<a id="a-4c"></a>是谓痛法。<a id="a-4d"></a>云何非痛非法。<a id="a-4e"></a>答曰。<a id="a-4f"></a>本得身本得心心观意止现在前。<a id="a-4g"></a>不得是时修痛法法观意止。<a id="a-4h"></a>一切染污心无记心。<a id="a-4i"></a>入无想三昧灭尽三昧无想天。<a id="a-4j"></a>不修痛痛观意止非法。<a id="a-4k"></a>是谓非痛非法。<a id="a-4l"></a>若修心心观意止。<a id="a-4m"></a>彼修法耶。<a id="a-4n"></a>答曰。<a id="a-4o"></a>或心非法。<a id="a-4p"></a>云何心非法。<a id="a-4q"></a>答曰。<a id="a-4r"></a>本得心心观意止现在前。<a id="a-4s"></a>是谓心非法。<a id="a-4t"></a>云何法非心。<a id="a-4u"></a>答曰。<a id="a-4v"></a>本得法法观意止现在前。<a id="a-4w"></a>若本不得法法观意止现在前。<a id="a-4x"></a>不得是时修心心观意止。<a id="a-4y"></a>是谓法非心。<a id="a-4z"></a>云何心法。<a id="a-50"></a>答曰。<a id="a-51"></a>本不得心是时得法。<a id="a-52"></a>若本不得法是时得心。<a id="a-53"></a>本不得身本不得痛。<a id="a-54"></a>得是时修心法法观意止。<a id="a-55"></a>是谓心法。<a id="a-56"></a>云何非心非法。<a id="a-57"></a>答曰。<a id="a-58"></a>本得身本得痛痛观意止现在前。<a id="a-59"></a>不得是时修心法法观意止。<a id="a-5A"></a>一切染污心无记心。<a id="a-5B"></a>入无想三昧灭尽三昧无想天。<a id="a-5C"></a>非修心心观意止非法。<a id="a-5D"></a>是谓非心非法。<a id="a-5E"></a>身身观意止当言法智耶。<a id="a-5F"></a>答曰。<a id="a-5G"></a>身身观意止。<a id="a-5H"></a>或彼法智未知智。<a id="a-5I"></a>等智苦智习智道智。<a id="a-5J"></a>或有觉有观。<a id="a-5K"></a>或无觉有观。<a id="a-5L"></a>或无觉无观。<a id="a-5M"></a>或乐根相应。<a id="a-5N"></a>或喜根或护根。<a id="a-5O"></a>或空或无愿。<a id="a-5P"></a>或欲界系缘。<a id="a-5Q"></a>或色界系缘。<a id="a-5R"></a>或不系缘。<a id="a-5S"></a>痛痛观意止。<a id="a-5T"></a>当言法智耶。<a id="a-5U"></a>答曰。<a id="a-5V"></a>痛痛观意止。<a id="a-5W"></a>或彼法智未知智知他人心智。<a id="a-5X"></a>等智苦智习道智。<a id="a-5Y"></a>或有觉有观。<a id="a-5Z"></a>或无觉有观。<a id="a-5a"></a>或无觉无观。<a id="a-5b"></a>或乐根相应。<a id="a-5c"></a>或喜根或护根。<a id="a-5d"></a>或空或无愿。<a id="a-5e"></a>或欲界系缘。<a id="a-5f"></a>或色无色界系缘。<a id="a-5g"></a>或不系缘。<a id="a-5h"></a>心心观意止亦如是。<a id="a-5i"></a>法法观意止。<a id="a-5j"></a>当言法智耶。<a id="a-5k"></a>答曰。<a id="a-5l"></a>法法观意止。<a id="a-5m"></a>或彼法智未知智知他人心智。<a id="a-5n"></a>等智苦智习尽道智。<a id="a-5o"></a>或有觉有观。<a id="a-5p"></a>或无觉有观。<a id="a-5q"></a>或无觉无观。<a id="a-5r"></a>或乐根相应或喜根或护根。<a id="a-5s"></a>或空无愿无相。<a id="a-5t"></a>或欲界系缘。<a id="a-5u"></a>或色无色界系缘。<a id="a-5v"></a>或不系缘。<a id="a-5w"></a>又世尊言。<a id="a-5x"></a>彼乐痛痛时知乐痛痛。<a id="a-5y"></a>四智法智未知智等智道智。<a id="a-5z"></a>苦痛痛时知苦痛痛一等智。<a id="a-60"></a>不苦不乐痛痛时。<a id="a-61"></a>知不苦不乐痛痛。<a id="a-62"></a>四智法智未知智等智道智。<a id="a-63"></a>乐身苦身不苦不乐身苦心一等智。<a id="a-64"></a>乐心不苦不乐心。<a id="a-65"></a>四智法智未知智等智道智。<a id="a-66"></a>苦食乐食不苦不乐食苦无食。<a id="a-67"></a>一等智乐无食不苦不乐无食。<a id="a-68"></a>四智法智未知智等智道智。<a id="a-69"></a>依乐戆。<a id="a-6A"></a>依苦戆。<a id="a-6B"></a>依不苦不乐戆。<a id="a-6C"></a>依苦出要。<a id="a-6D"></a>一等智。<a id="a-6E"></a>依乐出要依不苦不乐出要。<a id="a-6F"></a>四智法智未知智等智道智。<a id="a-6G"></a>又世尊言。<a id="a-6H"></a>有欲心有欲心如实知之。<a id="a-6I"></a>一等智。<a id="a-6J"></a>无欲四智法智未知智等智道智。<a id="a-6K"></a>有嗔恚一等智。<a id="a-6L"></a>无嗔恚三智法智等智道智。<a id="a-6M"></a>有愚痴一等智。<a id="a-6N"></a>无愚痴四智法智未知智等智道智。<a id="a-6O"></a>有染污一等智。<a id="a-6P"></a>无染污四智法智未知智等智道智无。<a id="a-6Q"></a>乱四智法智未知智等智道智。<a id="a-6R"></a>有乱一等智。<a id="a-6S"></a>有怠一等智。<a id="a-6T"></a>无怠四智法智未知智等智道智。<a id="a-6U"></a>少一等智。<a id="a-6V"></a>多四智法智未知智等智道智。<a id="a-6W"></a>不修一等智。<a id="a-6X"></a>修四智法智未知智等智道智。<a id="a-6Y"></a>不定一等智。<a id="a-6Z"></a>定四智法智未知智等智道智。<a id="a-6a"></a>无解脱一等智。<a id="a-6b"></a>解脱四智法智未知智等智道智。<a id="a-6c"></a>又世尊言。<a id="a-6d"></a>眼缘色生内结。<a id="a-6e"></a>彼比丘实内结有。<a id="a-6f"></a>此内结如实知之一等智。<a id="a-6g"></a>不实内结无。<a id="a-6h"></a>此内结如实知之。<a id="a-6i"></a>四智法智未知智等智道智。<a id="a-6j"></a>如未生内结便生。<a id="a-6k"></a>彼亦如实知之。<a id="a-6l"></a>彼一等智。<a id="a-6m"></a>如生便尽已尽不生此亦如实知之。<a id="a-6n"></a>四智法智未知智等智道智。<a id="a-6o"></a>耳声身细滑意法亦如是。<a id="a-6p"></a>鼻缘香生内结。<a id="a-6q"></a>彼比丘实内结有。<a id="a-6r"></a>此内结如实知之一等智。<a id="a-6s"></a>不实内结无。<a id="a-6t"></a>此内结如实知之。<a id="a-6u"></a>三智法智等智道智。<a id="a-6v"></a>如未生内结便生。<a id="a-6w"></a>此亦如实知之一等智。<a id="a-6x"></a>如生便尽已尽不生此亦如实知之。<a id="a-6y"></a>三智法智等智道智。<a id="a-6z"></a>舌味贪欲嗔恚睡眠调戏疑亦如是生。<a id="a-70"></a>内念觉意。<a id="a-71"></a>彼比丘实内念觉意。<a id="a-72"></a>有此内念觉意如实知之。<a id="a-73"></a>四智法智未知智等智道智。<a id="a-74"></a>不实内念觉意无。<a id="a-75"></a>此内念觉意如实知之一等智。<a id="a-76"></a>如未生内念觉意。<a id="a-77"></a>便生已生便住。<a id="a-78"></a>不忘不退增益思惟广满。<a id="a-79"></a>彼亦如实知之。<a id="a-7A"></a>四智法智未知智等智道智。<a id="a-7B"></a>法精进喜猗定护觉意亦如是。<a id="a-7C"></a>又世尊言。<a id="a-7D"></a>彼自观淫嗔恚愚痴盛。<a id="a-7E"></a>彼云何淫嗔恚愚痴盛。<a id="a-7F"></a>答曰。<a id="a-7G"></a>少淫嗔恚愚痴。<a id="a-7H"></a>处中中便增上。<a id="a-7I"></a>如是淫嗔恚愚痴盛。<a id="a-7J"></a>又世尊言。<a id="a-7K"></a>彼自观淫嗔恚愚痴薄。<a id="a-7L"></a>彼云何淫嗔恚愚痴薄。<a id="a-7M"></a>答曰。<a id="a-7N"></a>增淫嗔恚愚痴中中便少。<a id="a-7O"></a>如是淫嗔恚愚痴薄。<a id="a-7P"></a>云何死时痛。<a id="a-7Q"></a>答曰。<a id="a-7R"></a>诸节节疼。<a id="a-7S"></a>若命行尽齐何处死时痛。<a id="a-7T"></a>答曰。<a id="a-7U"></a>齐支节疼。<a id="a-7V"></a>命行尽死时痛一入摄细滑入。<a id="a-7W"></a>二识识身识意识。<a id="a-7X"></a>支节疼先身识后意识。<a id="a-7Y"></a>阿罗汉当言善心般涅槃。<a id="a-7Z"></a>无记心般涅槃。<a id="a-7a"></a>答曰。<a id="a-7b"></a>阿罗汉无记心般涅槃。<a id="a-7c"></a>以何等故佛世尊先二弟子般涅槃。<a id="a-7d"></a>后佛世尊。<a id="a-7e"></a>答曰。<a id="a-7f"></a>彼尊者长夜作无断行受报。<a id="a-7g"></a>彼莫使空无果无报。<a id="a-7h"></a>复次佛世尊常法先二弟子般涅槃后佛世尊。<a id="a-7i"></a>又世尊言。<a id="a-7j"></a>入不移动三昧如来般涅槃。<a id="a-7k"></a>如来入定般涅槃起般涅槃。<a id="a-7l"></a>答曰。<a id="a-7m"></a>如来起般涅槃非入定。<a id="a-7n"></a>四有本时有死有中有生有。<a id="a-7o"></a>云何本时有。<a id="a-7p"></a>答曰。<a id="a-7q"></a>死生际五阴。<a id="a-7r"></a>于此中间齐是诸有。<a id="a-7s"></a>是谓本时有。<a id="a-7t"></a>云何死有。<a id="a-7u"></a>答曰。<a id="a-7v"></a>死五阴。<a id="a-7w"></a>是谓死有。<a id="a-7x"></a>云何中有。<a id="a-7y"></a>答曰。<a id="a-7z"></a>中有五阴。<a id="a-80"></a>是谓中有。<a id="a-81"></a>云何生有。<a id="a-82"></a>答曰。<a id="a-83"></a>生五阴。<a id="a-84"></a>是谓生有。<a id="a-85"></a>诸欲有彼一切有五行耶。<a id="a-86"></a>答曰。<a id="a-87"></a>或欲有彼有非五行。<a id="a-88"></a>云何欲有彼有非五行。<a id="a-89"></a>答曰。<a id="a-8A"></a>欲界众生不自住心。<a id="a-8B"></a>入无想定灭尽定诸有。<a id="a-8C"></a>是谓欲有彼有非五行。<a id="a-8D"></a>云何有五行彼非欲有。<a id="a-8E"></a>答曰。<a id="a-8F"></a>色界想天自住心。<a id="a-8G"></a>不入无想定灭尽定。<a id="a-8H"></a>诸有若色界无想天不得无想诸有。<a id="a-8I"></a>是谓有五行彼非欲有。<a id="a-8J"></a>云何欲有彼有五行。<a id="a-8K"></a>答曰。<a id="a-8L"></a>欲界众生自住心不入无想定灭尽定诸有。<a id="a-8M"></a>是谓欲有彼有五行。<a id="a-8N"></a>云何非欲有彼有非五行。<a id="a-8O"></a>答曰。<a id="a-8P"></a>色界想天不自住心。<a id="a-8Q"></a>入无想定灭尽定。<a id="a-8R"></a>诸有若色界无想天得无想。<a id="a-8S"></a>诸有若无色界有。<a id="a-8T"></a>是谓非欲有彼有非五行。<a id="a-8U"></a>诸色有想天彼一切有五行耶。<a id="a-8V"></a>答曰。<a id="a-8W"></a>或色有想天彼有非五行。<a id="a-8X"></a>云何色有想天彼有非五行。<a id="a-8Y"></a>答曰。<a id="a-8Z"></a>色界想天不自住心。<a id="a-8a"></a>入无想定灭尽定。<a id="a-8b"></a>诸有是谓色有想天彼有非五行。<a id="a-8c"></a>云何有五行彼非色有想天。<a id="a-8d"></a>答曰。<a id="a-8e"></a>欲界众生自住心不入无想定灭尽定。<a id="a-8f"></a>诸有若色界无想天不得无想。<a id="a-8g"></a>诸有是谓有五行彼非色有想天。<a id="a-8h"></a>云何色有想天彼有五行。<a id="a-8i"></a>答曰。<a id="a-8j"></a>色界想天自住心。<a id="a-8k"></a>不入无想定灭尽定。<a id="a-8l"></a>诸有是谓色有想天。<a id="a-8m"></a>彼有五行。<a id="a-8n"></a>云何非色有想天彼有非五行。<a id="a-8o"></a>答曰。<a id="a-8p"></a>欲界众生不自住心。<a id="a-8q"></a>入无想定灭尽定。<a id="a-8r"></a>诸有若色界无想天得无想。<a id="a-8s"></a>诸有若无色界有。<a id="a-8t"></a>是谓非色有想天彼有非五行。<a id="a-8u"></a>诸色有无想天。<a id="a-8v"></a>彼一切有二行耶。<a id="a-8w"></a>答曰。<a id="a-8x"></a>或色有无想天。<a id="a-8y"></a>彼有非二行。<a id="a-8z"></a>云何色有无想天彼有非二行。<a id="a-90"></a>答曰。<a id="a-91"></a>色界无想天不得无想诸有。<a id="a-92"></a>是谓色有无想天。<a id="a-93"></a>彼有非二行。<a id="a-94"></a>云何有二行。<a id="a-95"></a>彼非色有无想天。<a id="a-96"></a>答曰。<a id="a-97"></a>欲界众生不自住心。<a id="a-98"></a>入无想定灭尽定。<a id="a-99"></a>诸有色界想天不自住心。<a id="a-9A"></a>入无想定灭尽定诸有。<a id="a-9B"></a>是谓有二行彼非色有无想天。<a id="a-9C"></a>云何色有无想天彼有二行。<a id="a-9D"></a>答曰。<a id="a-9E"></a>色界无想天得无想诸有。<a id="a-9F"></a>是谓色有无想天彼有二行。<a id="a-9G"></a>云何非色有无想天彼有非二行。<a id="a-9H"></a>答曰。<a id="a-9I"></a>欲界众生自住心不入无想定灭尽定。<a id="a-9J"></a>诸有若色界想天。<a id="a-9K"></a>自住心不入无想定灭尽定。<a id="a-9L"></a>诸有无色界有。<a id="a-9M"></a>是谓非色有无想天彼有非二行。<a id="a-9N"></a>诸无色界有彼有尽四行耶。<a id="a-9O"></a>答曰。<a id="a-9P"></a>如是。<a id="a-9Q"></a>诸有四行彼尽无色界有。<a id="a-9R"></a>颇无色界有彼有非四行耶。<a id="a-9S"></a>答曰。<a id="a-9T"></a>有无色界众生不自住心。<a id="a-9U"></a>诸有颇有五行耶。<a id="a-9V"></a>答曰有。<a id="a-9W"></a>欲界众生自住心不入无想定灭尽定诸有也。<a id="a-9X"></a>色界有想天自住心不入无想定灭尽定。<a id="a-9Y"></a>诸有若色界无想天不得无想。<a id="a-9Z"></a>诸有颇有四行耶。<a id="a-9a"></a>答曰有。<a id="a-9b"></a>无色界众生自住心。<a id="a-9c"></a>诸有颇有三行耶。<a id="a-9d"></a>答曰无。<a id="a-9e"></a>有三行。<a id="a-9f"></a>颇有二行。<a id="a-9g"></a>答曰有。<a id="a-9h"></a>欲界众生不自住心入无想定灭尽定。<a id="a-9i"></a>诸有色界想天不自住心。<a id="a-9j"></a>入无想定灭尽定。<a id="a-9k"></a>诸有色界无想天得无想天诸有。<a id="a-9l"></a>颇有一行耶。<a id="a-9m"></a>答曰有。<a id="a-9n"></a>无色界众生不自住心诸有。</p>
  <p id="a9o">阿毗昙意止品第三十九竟(梵本三百一十五首卢秦四千六百二十二言)</p>
  <p data-pb></p>
  <h2 id="a9p">欲跋渠第二</h2>
  <p id="a9q">若弃欲界有受欲界有。<a id="a-9r"></a>彼一切尽欲界系法。<a id="a-9s"></a>欲界系法现在前耶。<a id="a-9t"></a>设尽欲界系法。<a id="a-9u"></a>欲界系法现在前。<a id="a-9v"></a>彼一切弃欲界有受欲界有。<a id="a-9w"></a>若弃欲界有受色界有。<a id="a-9x"></a>彼一切尽欲界系法。<a id="a-9y"></a>色界系法现在前耶。<a id="a-9z"></a>设尽欲界系法色界系法现在前。<a id="a-A0"></a>彼一切弃欲界有。<a id="a-A1"></a>受色界有耶。<a id="a-A2"></a>若弃欲界有受无色界有。<a id="a-A3"></a>彼一切尽欲界系法。<a id="a-A4"></a>无色界系法现在前。<a id="a-A5"></a>设尽欲界系法。<a id="a-A6"></a>无色界系法现在前。<a id="a-A7"></a>彼一切弃欲界有。<a id="a-A8"></a>受无色界有耶。<a id="a-A9"></a>若弃色界有。<a id="a-AA"></a>受色界有。<a id="a-AB"></a>彼一切尽色界系法。<a id="a-AC"></a>色界系法现在前耶。<a id="a-AD"></a>设尽色界系法。<a id="a-AE"></a>色界系法现在前。<a id="a-AF"></a>彼一切弃色界有。<a id="a-AG"></a>受色界有耶。<a id="a-AH"></a>若弃色界有。<a id="a-AI"></a>受欲界有。<a id="a-AJ"></a>彼一切尽色界系法。<a id="a-AK"></a>欲界系法现在前耶。<a id="a-AL"></a>设尽色界系法。<a id="a-AM"></a>欲界系法现在前。<a id="a-AN"></a>彼一切弃色界有。<a id="a-AO"></a>受欲界有耶。<a id="a-AP"></a>若弃色界有受无色界有。<a id="a-AQ"></a>彼一切尽色界系法。<a id="a-AR"></a>无色界系法现在前耶。<a id="a-AS"></a>设尽色界系法。<a id="a-AT"></a>无色界系法现在前。<a id="a-AU"></a>彼一切弃色界有。<a id="a-AV"></a>受无色界有耶。<a id="a-AW"></a>若弃无色界有。<a id="a-AX"></a>受无色界有。<a id="a-AY"></a>彼一切尽无色界系法。<a id="a-AZ"></a>无色界系法现在前耶。<a id="a-Aa"></a>设尽无色界系法。<a id="a-Ab"></a>无色界系法现在前。<a id="a-Ac"></a>彼一切弃无色界有。<a id="a-Ad"></a>受无色界。<a id="a-Ae"></a>有若弃无色界有。<a id="a-Af"></a>受欲界有。<a id="a-Ag"></a>彼一切尽无色界系法。<a id="a-Ah"></a>欲界系法现在前耶。<a id="a-Ai"></a>设尽无色界系法。<a id="a-Aj"></a>欲界系法现在前。<a id="a-Ak"></a>彼一切弃无色界有。<a id="a-Al"></a>受欲界有耶。<a id="a-Am"></a>若弃无色界有。<a id="a-An"></a>受色界有。<a id="a-Ao"></a>彼一切尽无色界系法。<a id="a-Ap"></a>色界系法现在前耶。<a id="a-Aq"></a>设尽无色界系法。<a id="a-Ar"></a>色界系法现在前。<a id="a-As"></a>彼一切弃无色界有。<a id="a-At"></a>受色界有耶。<a id="a-Au"></a>以何等故欲界使非色界无色界所使。<a id="a-Av"></a>以何等故色界使非欲界无色界所使。<a id="a-Aw"></a>以何等故无色界使非欲界色界所使。<a id="a-Ax"></a>以何等故欲界非遍一切使。<a id="a-Ay"></a>非一切欲界所使。<a id="a-Az"></a>以何等故色界非遍一切使。<a id="a-B0"></a>非一切色界所使。<a id="a-B1"></a>以何等故无色界非遍一切使。<a id="a-B2"></a>非一切无色界所使。<a id="a-B3"></a>十想无常想无常苦想苦无我想。<a id="a-B4"></a>不净想观食想一切世间不可乐想。<a id="a-B5"></a>死想断想无淫想尽想。<a id="a-B6"></a>若修无常想彼意所念无常想耶。<a id="a-B7"></a>设意所念无常想彼修无常想耶。<a id="a-B8"></a>乃至尽想亦如是。<a id="a-B9"></a>若欲觉觉时彼意所念欲觉耶。<a id="a-BA"></a>设意所念欲觉彼欲觉觉耶。<a id="a-BB"></a>嗔恚害觉亦如是。<a id="a-BC"></a>若出要觉觉时彼意所念出要觉耶。<a id="a-BD"></a>设意所念出要觉。<a id="a-BE"></a>彼出要觉觉时耶。<a id="a-BF"></a>无嗔恚无害觉亦如是。<a id="a-BG"></a>诸法因无明彼法缘无明耶设法缘无明。<a id="a-BH"></a>彼法因无明耶。<a id="a-BI"></a>诸法因明彼法缘明耶。<a id="a-BJ"></a>设法缘明彼法因明耶。<a id="a-BK"></a>诸法因无明彼法缘明耶。<a id="a-BL"></a>设法缘明彼法因无明耶。<a id="a-BM"></a>诸法因明彼法缘无明耶。<a id="a-BN"></a>设法缘无明彼法因明耶。<a id="a-BO"></a>诸法因无明彼法不善耶。<a id="a-BP"></a>设法不善彼法因无明耶。<a id="a-BQ"></a>诸法因明彼法善耶。<a id="a-BR"></a>设法善彼法因明耶。<a id="a-BS"></a>颇法不因明不因无明。<a id="a-BT"></a>彼法非不因有因耶。<a id="a-BU"></a>此章义愿具演说。</p>
  <p id="aBV">若弃欲界有受欲界有。<a id="a-BW"></a>彼一切尽欲界系法。<a id="a-BX"></a>欲界系法现在前耶。<a id="a-BY"></a>答曰。<a id="a-BZ"></a>如是。<a id="a-Ba"></a>若弃欲界有受欲界有。<a id="a-Bb"></a>彼一切尽欲界系法。<a id="a-Bc"></a>欲界系法现在前。<a id="a-Bd"></a>颇尽欲界系法。<a id="a-Be"></a>欲界系法现在前。<a id="a-Bf"></a>彼非弃欲界有。<a id="a-Bg"></a>不受欲界有耶。<a id="a-Bh"></a>答曰有。<a id="a-Bi"></a>如未命终尽欲界系法。<a id="a-Bj"></a>欲界系法现在前也。<a id="a-Bk"></a>若弃欲界有受色界有。<a id="a-Bl"></a>彼一切尽欲界系法。<a id="a-Bm"></a>色界系法现在前。<a id="a-Bn"></a>答曰。<a id="a-Bo"></a>如是。<a id="a-Bp"></a>若弃欲界有受色界有。<a id="a-Bq"></a>彼一切尽欲界系法。<a id="a-Br"></a>色界系法现在前。<a id="a-Bs"></a>颇尽欲界系法。<a id="a-Bt"></a>色界系法现在前。<a id="a-Bu"></a>彼非弃欲界有。<a id="a-Bv"></a>非受色界有耶。<a id="a-Bw"></a>答曰有。<a id="a-Bx"></a>如未命终尽欲界系法。<a id="a-By"></a>色界系法现在前也。<a id="a-Bz"></a>若弃欲界有受无色界有。<a id="a-C0"></a>彼一切尽欲界系法。<a id="a-C1"></a>无色界系法现在前。<a id="a-C2"></a>答曰。<a id="a-C3"></a>如是。<a id="a-C4"></a>设尽欲界系法。<a id="a-C5"></a>无色界系法现在前。<a id="a-C6"></a>彼一切弃欲界有。<a id="a-C7"></a>受无色界有耶。<a id="a-C8"></a>答曰。<a id="a-C9"></a>如是。<a id="a-CA"></a>若弃色界有受色界有。<a id="a-CB"></a>彼一切尽色界系法。<a id="a-CC"></a>色界系法现在前。<a id="a-CD"></a>答曰。<a id="a-CE"></a>如是。<a id="a-CF"></a>若弃色界有受色界有。<a id="a-CG"></a>彼一切尽色界系法。<a id="a-CH"></a>色界系法现在前也。<a id="a-CI"></a>颇尽色界系法。<a id="a-CJ"></a>色界系法现在前。<a id="a-CK"></a>彼非弃色界有。<a id="a-CL"></a>非受色界有耶。<a id="a-CM"></a>答曰有。<a id="a-CN"></a>如未命终尽色界系法。<a id="a-CO"></a>色界系法现在前也。<a id="a-CP"></a>若弃色界有。<a id="a-CQ"></a>受欲界有。<a id="a-CR"></a>彼一切尽色界系法。<a id="a-CS"></a>欲界系法现在前。<a id="a-CT"></a>答曰。<a id="a-CU"></a>如是。<a id="a-CV"></a>若弃色界有受欲界有。<a id="a-CW"></a>彼一切尽色界系法。<a id="a-CX"></a>欲界系法现在前。<a id="a-CY"></a>颇尽色界系法。<a id="a-CZ"></a>欲界系法现在前。<a id="a-Ca"></a>彼非弃色界有。<a id="a-Cb"></a>非受欲界有耶。<a id="a-Cc"></a>答曰有。<a id="a-Cd"></a>如未命终尽色界系法。<a id="a-Ce"></a>欲界系法现在前也。<a id="a-Cf"></a>若弃色界有受无色界有。<a id="a-Cg"></a>彼一切尽色界系法。<a id="a-Ch"></a>无色界系法现在前。<a id="a-Ci"></a>答曰。<a id="a-Cj"></a>如是。<a id="a-Ck"></a>若弃色界有受无色界有。<a id="a-Cl"></a>彼一切尽色界系法。<a id="a-Cm"></a>无色界系法现在前。<a id="a-Cn"></a>颇尽色界系法。<a id="a-Co"></a>无色界系法现在前。<a id="a-Cp"></a>彼非弃色界有。<a id="a-Cq"></a>不受无色界有。<a id="a-Cr"></a>答曰有。<a id="a-Cs"></a>如未命终尽色界系法。<a id="a-Ct"></a>无色界系法现在前也。<a id="a-Cu"></a>若弃无色界有受无色界有。<a id="a-Cv"></a>彼一切尽无色界系法。<a id="a-Cw"></a>无色界系法现在前。<a id="a-Cx"></a>答曰。<a id="a-Cy"></a>如是。<a id="a-Cz"></a>若弃无色界有。<a id="a-D0"></a>受无色界有。<a id="a-D1"></a>彼一切尽无色界系法。<a id="a-D2"></a>无色界系法现在前。<a id="a-D3"></a>颇尽无色界系法。<a id="a-D4"></a>无色界系法现在前。<a id="a-D5"></a>彼不弃无色界有。<a id="a-D6"></a>不受无色界有耶。<a id="a-D7"></a>答曰有。<a id="a-D8"></a>如未命终尽无色界系法。<a id="a-D9"></a>无色界系法现在前。<a id="a-DA"></a>若弃无色界有受欲界有。<a id="a-DB"></a>彼一切尽无色界系法。<a id="a-DC"></a>欲界系法现在前耶。<a id="a-DD"></a>答曰。<a id="a-DE"></a>如是。<a id="a-DF"></a>设尽无色界系法。<a id="a-DG"></a>欲界系法现在前。<a id="a-DH"></a>彼一切弃无色界有。<a id="a-DI"></a>受欲界有耶。<a id="a-DJ"></a>答曰。<a id="a-DK"></a>如是。<a id="a-DL"></a>若弃无色界有受色界有。<a id="a-DM"></a>彼一切尽无色界系法。<a id="a-DN"></a>色界系法现在前。<a id="a-DO"></a>答曰。<a id="a-DP"></a>如是。<a id="a-DQ"></a>若弃无色界有受色界有。<a id="a-DR"></a>彼一切尽无色界系法。<a id="a-DS"></a>色界系法现在前。<a id="a-DT"></a>颇尽无色界系法。<a id="a-DU"></a>色界系法现在前。<a id="a-DV"></a>彼不弃无色界有。<a id="a-DW"></a>非受色界有。<a id="a-DX"></a>答曰有。<a id="a-DY"></a>如未命终尽无色界系法。<a id="a-DZ"></a>色界系法现在前也。<a id="a-Da"></a>以何等故欲界使。<a id="a-Db"></a>非色无色界所使耶。<a id="a-Dc"></a>答曰。<a id="a-Dd"></a>则界坏。<a id="a-De"></a>若欲界无爱无知也。<a id="a-Df"></a>以何等故色界使非欲界所使。<a id="a-Dg"></a>答曰。<a id="a-Dh"></a>则界坏。<a id="a-Di"></a>然彼非此缘。<a id="a-Dj"></a>以何等故色界使非无色界所使。<a id="a-Dk"></a>答曰。<a id="a-Dl"></a>则界坏。<a id="a-Dm"></a>色界无爱无知。<a id="a-Dn"></a>以何等故无色界使非欲界色界所使。<a id="a-Do"></a>答曰。<a id="a-Dp"></a>则界坏。<a id="a-Dq"></a>然彼非此缘。<a id="a-Dr"></a>以何等故欲界非一切遍使。<a id="a-Ds"></a>非一切欲界所使。<a id="a-Dt"></a>答曰。<a id="a-Du"></a>遍一切有。<a id="a-Dv"></a>彼亦非此缘。<a id="a-Dw"></a>以何等故色界非一切遍使。<a id="a-Dx"></a>非一切色界所使耶。<a id="a-Dy"></a>答曰。<a id="a-Dz"></a>遍一切有。<a id="a-E0"></a>彼亦非此缘。<a id="a-E1"></a>以何等故无色界非一切遍使。<a id="a-E2"></a>非一切无色界所使耶。<a id="a-E3"></a>答曰。<a id="a-E4"></a>遍一切有。<a id="a-E5"></a>彼亦非此缘。<a id="a-E6"></a>十想无常想无常苦想苦无我想不净想。<a id="a-E7"></a>观食想一切世间不可乐想。<a id="a-E8"></a>死想断想无淫想尽想。<a id="a-E9"></a>若修无常想彼意所念无常想耶。<a id="a-EA"></a>答曰。<a id="a-EB"></a>或修无常想。<a id="a-EC"></a>彼非意所念无常想。<a id="a-ED"></a>云何修无常想。<a id="a-EE"></a>彼非意所念无常想。<a id="a-EF"></a>答曰。<a id="a-EG"></a>犹如余缘修无常想。<a id="a-EH"></a>是谓修无常想。<a id="a-EI"></a>彼非意所念无常想。<a id="a-EJ"></a>云何意所念无常想彼。<a id="a-EK"></a>非修无常想。<a id="a-EL"></a>答曰。<a id="a-EM"></a>犹如余意所念无常想。<a id="a-EN"></a>是谓意所念无常想。<a id="a-EO"></a>彼非修无常想也。<a id="a-EP"></a>云何修无常想彼意所念无常想耶。<a id="a-EQ"></a>答曰。<a id="a-ER"></a>如缘无常想修无常想。<a id="a-ES"></a>是谓修无常想。<a id="a-ET"></a>彼意所念无常想也。<a id="a-EU"></a>云何非修无常想。<a id="a-EV"></a>彼非意所念无常想耶。<a id="a-EW"></a>答曰。<a id="a-EX"></a>除上尔所事。<a id="a-EY"></a>乃至尽想亦如是。<a id="a-EZ"></a>若欲觉觉时。<a id="a-Ea"></a>彼意所念欲觉耶。<a id="a-Eb"></a>答曰。<a id="a-Ec"></a>或欲觉觉时彼非意所念欲觉。<a id="a-Ed"></a>云何欲觉觉时。<a id="a-Ee"></a>彼非意所念欲觉耶。<a id="a-Ef"></a>答曰。<a id="a-Eg"></a>犹如余缘欲觉觉时。<a id="a-Eh"></a>是谓欲觉觉时彼非意所念欲觉也。<a id="a-Ei"></a>云何意所念欲觉。<a id="a-Ej"></a>彼非欲觉觉时。<a id="a-Ek"></a>答曰。<a id="a-El"></a>犹如余意所念欲觉。<a id="a-Em"></a>是谓意所念欲觉彼非欲觉觉时。<a id="a-En"></a>云何欲觉觉时。<a id="a-Eo"></a>彼意所念欲觉耶。<a id="a-Ep"></a>答曰。<a id="a-Eq"></a>犹如欲觉缘欲觉觉时。<a id="a-Er"></a>是谓欲觉觉时彼意所念欲觉也。<a id="a-Es"></a>云何非欲觉觉时。<a id="a-Et"></a>彼非意所念欲觉。<a id="a-Eu"></a>答曰。<a id="a-Ev"></a>除上尔所事嗔恚害觉亦如是。<a id="a-Ew"></a>若出要觉觉时。<a id="a-Ex"></a>彼意所念出要觉耶。<a id="a-Ey"></a>答曰。<a id="a-Ez"></a>或出要觉觉时。<a id="a-F0"></a>彼非意所念出要觉。<a id="a-F1"></a>云何出要觉觉时。<a id="a-F2"></a>彼非意所念出要觉耶。<a id="a-F3"></a>答曰。<a id="a-F4"></a>犹如余缘出要觉觉时。<a id="a-F5"></a>是谓出要觉觉时。<a id="a-F6"></a>彼非意所念出要觉。<a id="a-F7"></a>云何意所念出要觉。<a id="a-F8"></a>彼非出要觉觉时。<a id="a-F9"></a>答曰。<a id="a-FA"></a>犹如余意所念出要觉。<a id="a-FB"></a>是谓意所念出要觉。<a id="a-FC"></a>彼非出要觉觉时也。<a id="a-FD"></a>云何出要觉觉时。<a id="a-FE"></a>彼意所念出要觉。<a id="a-FF"></a>答曰。<a id="a-FG"></a>犹如出要觉缘出要觉觉时。<a id="a-FH"></a>是谓出要觉觉时。<a id="a-FI"></a>彼意所念出要觉也。<a id="a-FJ"></a>云何非出要觉觉时。<a id="a-FK"></a>彼非意所念出要觉。<a id="a-FL"></a>答曰。<a id="a-FM"></a>除上尔所事。<a id="a-FN"></a>无嗔恚不害觉亦如是。<a id="a-FO"></a>诸法因无明彼法缘无明耶。<a id="a-FP"></a>答曰。<a id="a-FQ"></a>如是。<a id="a-FR"></a>诸法因无明彼法缘无明。<a id="a-FS"></a>颇法缘无明彼法不因无明耶。<a id="a-FT"></a>答曰有。<a id="a-FU"></a>除无明报诸余不隐没无记行若善行也。<a id="a-FV"></a>诸法因明彼法缘明耶。<a id="a-FW"></a>答曰。<a id="a-FX"></a>如是。<a id="a-FY"></a>诸法因明彼法缘明也。<a id="a-FZ"></a>颇法缘明彼法不因明耶。<a id="a-Fa"></a>答曰。<a id="a-Fb"></a>有初明若有漏行也。<a id="a-Fc"></a>诸法因无明彼法缘明耶。<a id="a-Fd"></a>答曰。<a id="a-Fe"></a>如是。<a id="a-Ff"></a>诸法因无明彼法缘明也颇法缘明彼法不因无明耶。<a id="a-Fg"></a>答曰。<a id="a-Fh"></a>有除无明报。<a id="a-Fi"></a>诸余不隐没无记行。<a id="a-Fj"></a>若善行也。<a id="a-Fk"></a>诸法因明彼法缘无明耶。<a id="a-Fl"></a>答曰。<a id="a-Fm"></a>如是。<a id="a-Fn"></a>诸法因明彼法缘无明也。<a id="a-Fo"></a>颇法缘无明彼法不因明耶。<a id="a-Fp"></a>答曰有。<a id="a-Fq"></a>初明若有漏行也。<a id="a-Fr"></a>诸法因无明彼法不善耶。<a id="a-Fs"></a>答曰。<a id="a-Ft"></a>如是。<a id="a-Fu"></a>诸法不善彼法因无明也。<a id="a-Fv"></a>颇法因无明彼法非不善耶。<a id="a-Fw"></a>答曰有。<a id="a-Fx"></a>无明报染污行也。<a id="a-Fy"></a>诸法因明彼法善耶。<a id="a-Fz"></a>答曰。<a id="a-G0"></a>如是。<a id="a-G1"></a>诸法因明彼法善也。<a id="a-G2"></a>颇法善彼法不因明耶。<a id="a-G3"></a>答曰有。<a id="a-G4"></a>初明若善有漏行也。<a id="a-G5"></a>颇法不因明不因无明。<a id="a-G6"></a>彼法非不因耶。<a id="a-G7"></a>答曰有。<a id="a-G8"></a>除无明报诸余不隐没无记行。<a id="a-G9"></a>初明若善有漏行也。</p>
  <p id="aGA">阿毗昙欲品第四十竟(梵本一百八十六首卢秦二千九百五十六言)</p>
  <p data-pb></p>
  <h2 id="aGB">想跋渠第三</h2>
  <p id="aGC">十想。<a id="a-GD"></a>无常想无常苦想苦无我想不净想。<a id="a-GE"></a>观食想一切世间不可乐想。<a id="a-GF"></a>死想断想无淫想尽想。<a id="a-GG"></a>诸法无常想生彼法无常想相应耶。<a id="a-GH"></a>设诸法无常想相应。<a id="a-GI"></a>彼法无常想生耶。<a id="a-GJ"></a>乃至尽想亦如是。<a id="a-GK"></a>诸法无常想生。<a id="a-GL"></a>彼法无常想一缘耶。<a id="a-GM"></a>设诸法无常想一缘。<a id="a-GN"></a>彼法无常想生耶。<a id="a-GO"></a>乃至尽想亦如是。<a id="a-GP"></a>颇法智分别不断不修不作证耶。<a id="a-GQ"></a>颇法智分别不断不修作证耶。<a id="a-GR"></a>颇法智分别不断修作证耶。<a id="a-GS"></a>颇法智分别断修作证耶。<a id="a-GT"></a>颇法智分别断不修作证耶。<a id="a-GU"></a>颇法智分别断不修不作证耶。<a id="a-GV"></a>颇法无缘缘因无缘缘。<a id="a-GW"></a>法缘俱生有有像非不有非不有像。<a id="a-GX"></a>余色余痛余想余识余彼相应法。<a id="a-GY"></a>彼法于彼法当言因耶。<a id="a-GZ"></a>当言缘耶。<a id="a-Ga"></a>复次当言缘。<a id="a-Gb"></a>当言非因耶。<a id="a-Gc"></a>彼法当言善耶不善耶无记耶。<a id="a-Gd"></a>彼法几使所使。<a id="a-Ge"></a>几结系。<a id="a-Gf"></a>若法心俱生非不用心。<a id="a-Gg"></a>如是心生彼法亦然耶。<a id="a-Gh"></a>如心尽彼法亦然耶。<a id="a-Gi"></a>如彼得心彼法亦然耶。<a id="a-Gj"></a>如彼弃心彼法亦然耶。<a id="a-Gk"></a>如彼心受报彼法亦然耶见相应痛几使所使。<a id="a-Gl"></a>见不相应痛几使所使。<a id="a-Gm"></a>疑相应痛几使所使。<a id="a-Gn"></a>疑不相应痛几使所使。<a id="a-Go"></a>因道缘生摄几持几入几阴。<a id="a-Gp"></a>眼更等生想痛除心相应法。<a id="a-Gq"></a>耳更等生想痛除心不相应法。<a id="a-Gr"></a>诸余法摄几持几入几阴。<a id="a-Gs"></a>鼻舌身更等生想痛除心相应法。<a id="a-Gt"></a>意更等生想痛除心不相应法。<a id="a-Gu"></a>诸余法摄几持几入几阴。<a id="a-Gv"></a>此章义愿具演说。</p>
  <p id="aGw">十想。<a id="a-Gx"></a>无常想无常苦想苦无我想不净想观食想一切世间不可乐想死想断想无淫想尽想。<a id="a-Gy"></a>诸法无常想生彼法无常想相应耶。<a id="a-Gz"></a>答曰。<a id="a-H0"></a>或法无常想生。<a id="a-H1"></a>彼法非无常想相应。<a id="a-H2"></a>云何法无常想生。<a id="a-H3"></a>彼法非无常想相应。<a id="a-H4"></a>答曰。<a id="a-H5"></a>犹如无常想在前必尽。<a id="a-H6"></a>诸余想在前必生。<a id="a-H7"></a>彼想诸相应法。<a id="a-H8"></a>是谓法无常想生。<a id="a-H9"></a>彼法非无常想相应。<a id="a-HA"></a>云何法无常想相应。<a id="a-HB"></a>彼法非无常想生。<a id="a-HC"></a>答曰。<a id="a-HD"></a>犹如余想在前必尽。<a id="a-HE"></a>无常想在前必生。<a id="a-HF"></a>彼想诸相应法。<a id="a-HG"></a>是谓法无常想相应。<a id="a-HH"></a>彼法非无常想生。<a id="a-HI"></a>云何法无常想生。<a id="a-HJ"></a>彼法无常想相应。<a id="a-HK"></a>答曰。<a id="a-HL"></a>犹如无常想在前必尽。<a id="a-HM"></a>无常想在前必生。<a id="a-HN"></a>彼想诸相应法。<a id="a-HO"></a>是谓法无常想生。<a id="a-HP"></a>彼法无常想相应也。<a id="a-HQ"></a>云何法非无常想生。<a id="a-HR"></a>彼法非无常想相应。<a id="a-HS"></a>答曰。<a id="a-HT"></a>犹如余想在前必尽。<a id="a-HU"></a>犹如余想在前必生。<a id="a-HV"></a>彼想诸相应法。<a id="a-HW"></a>是谓法非无常想生。<a id="a-HX"></a>彼法非无常想相应。<a id="a-HY"></a>乃至尽想亦如是。<a id="a-HZ"></a>诸法无常想生。<a id="a-Ha"></a>彼法无常想一缘耶。<a id="a-Hb"></a>答曰。<a id="a-Hc"></a>或法无常想生。<a id="a-Hd"></a>彼法非无常想一缘也。<a id="a-He"></a>云何法无常想生。<a id="a-Hf"></a>彼法非无常想一缘耶。<a id="a-Hg"></a>答曰。<a id="a-Hh"></a>犹如无常想在前必尽。<a id="a-Hi"></a>犹如余想在前必生。<a id="a-Hj"></a>彼有余缘。<a id="a-Hk"></a>是谓法无常想生。<a id="a-Hl"></a>彼法非无常想一缘也。<a id="a-Hm"></a>云何法无常想一缘。<a id="a-Hn"></a>彼法非无常想生。<a id="a-Ho"></a>答曰。<a id="a-Hp"></a>犹如余想在前必尽。<a id="a-Hq"></a>无常想在前必生。<a id="a-Hr"></a>彼有此缘。<a id="a-Hs"></a>是谓法无常想一缘。<a id="a-Ht"></a>彼法非无常想生也。<a id="a-Hu"></a>云何法无常想生。<a id="a-Hv"></a>彼法无常想一缘耶。<a id="a-Hw"></a>答曰。<a id="a-Hx"></a>犹如无常想在前必尽。<a id="a-Hy"></a>无常想在前必生。<a id="a-Hz"></a>彼有此缘。<a id="a-I0"></a>是谓法无常想生。<a id="a-I1"></a>彼法无常想一缘也。<a id="a-I2"></a>云何法非无常想生。<a id="a-I3"></a>彼法非无常想一缘耶。<a id="a-I4"></a>答曰。<a id="a-I5"></a>犹如余想在前必尽。<a id="a-I6"></a>犹如余想在前必生。<a id="a-I7"></a>彼有余缘。<a id="a-I8"></a>是谓法非无常想生。<a id="a-I9"></a>彼法非无常想一缘。<a id="a-IA"></a>乃至尽想亦如是。<a id="a-IB"></a>颇法智分别不断不修不作证耶。<a id="a-IC"></a>答曰有。<a id="a-ID"></a>虚空非数缘尽也。<a id="a-IE"></a>颇法智分别不断不修作证耶。<a id="a-IF"></a>答曰。<a id="a-IG"></a>有数缘尽。<a id="a-IH"></a>颇法智分别不断修作证耶。<a id="a-II"></a>答曰有。<a id="a-IJ"></a>无漏有为法也。<a id="a-IK"></a>颇法智分别断修作证耶。<a id="a-IL"></a>答曰有。<a id="a-IM"></a>善有漏法也。<a id="a-IN"></a>颇法智分别断不修作证耶。<a id="a-IO"></a>答曰有。<a id="a-IP"></a>天眼天耳也。<a id="a-IQ"></a>颇法智分别断不修不作证耶。<a id="a-IR"></a>答曰有。<a id="a-IS"></a>除天眼天耳也。<a id="a-IT"></a>诸余无记有为法若不善法也。<a id="a-IU"></a>颇法无缘缘因无缘缘法缘俱生耶。<a id="a-IV"></a>答曰有。<a id="a-IW"></a>诸五识身俱相应。<a id="a-IX"></a>诸意识身俱相应。<a id="a-IY"></a>色无为心不相应行。<a id="a-IZ"></a>缘彼法诸得生老无常。<a id="a-Ia"></a>是谓法无缘缘因无缘缘法缘俱生。<a id="a-Ib"></a>有有像有彼法非无彼法。<a id="a-Ic"></a>是故有有像非不有非不有像。<a id="a-Id"></a>然有彼法非不有彼法。<a id="a-Ie"></a>是故非不有非不有像。<a id="a-If"></a>余色彼法非色。<a id="a-Ig"></a>余痛彼法非痛。<a id="a-Ih"></a>余想彼法非想。<a id="a-Ii"></a>余识彼法非识。<a id="a-Ij"></a>余彼相应法彼法非相应。<a id="a-Ik"></a>是故余不相应法。<a id="a-Il"></a>彼法于彼法。<a id="a-Im"></a>当言因。<a id="a-In"></a>当言缘耶。<a id="a-Io"></a>或当言缘。<a id="a-Ip"></a>当言非因耶。<a id="a-Iq"></a>答曰。<a id="a-Ir"></a>前生后生当言因当言缘。<a id="a-Is"></a>后生前生当言缘。<a id="a-It"></a>不当言因。<a id="a-Iu"></a>彼法当言善耶。<a id="a-Iv"></a>不善耶当言无记耶。<a id="a-Iw"></a>答曰。<a id="a-Ix"></a>彼法善中当言善。<a id="a-Iy"></a>不善中当言不善。<a id="a-Iz"></a>无记中当言无记。<a id="a-J0"></a>彼法几使所使。<a id="a-J1"></a>答曰。<a id="a-J2"></a>三界有漏缘。<a id="a-J3"></a>几结系。<a id="a-J4"></a>答曰九。<a id="a-J5"></a>诸法心俱生非不用心。<a id="a-J6"></a>如彼心生彼法亦然耶。<a id="a-J7"></a>答曰。<a id="a-J8"></a>先心生后彼法也。<a id="a-J9"></a>如彼心尽彼法亦然耶。<a id="a-JA"></a>答曰先。<a id="a-JB"></a>心尽后彼法也。<a id="a-JC"></a>如彼得心彼法亦然耶。<a id="a-JD"></a>答曰。<a id="a-JE"></a>先得心后彼法也。<a id="a-JF"></a>如彼弃心彼法亦然耶。<a id="a-JG"></a>答曰。<a id="a-JH"></a>先弃法后弃彼心也。<a id="a-JI"></a>如彼心受报彼法亦然耶。<a id="a-JJ"></a>答曰。<a id="a-JK"></a>或是或非。<a id="a-JL"></a>见相应痛几使所使耶。<a id="a-JM"></a>答曰。<a id="a-JN"></a>有漏缘。<a id="a-JO"></a>亦见无漏缘。<a id="a-JP"></a>若彼相应无明也。<a id="a-JQ"></a>见不相应痛几使所使。<a id="a-JR"></a>答曰。<a id="a-JS"></a>除见无漏缘。<a id="a-JT"></a>若彼相应无明。<a id="a-JU"></a>诸余一切疑相应痛。<a id="a-JV"></a>几使所使。<a id="a-JW"></a>答曰。<a id="a-JX"></a>见谛断有漏缘。<a id="a-JY"></a>亦疑无漏缘。<a id="a-JZ"></a>若彼相应无明也。<a id="a-Ja"></a>疑不相应痛。<a id="a-Jb"></a>几使所使。<a id="a-Jc"></a>答曰。<a id="a-Jd"></a>除疑无漏缘。<a id="a-Je"></a>若彼相应无明。<a id="a-Jf"></a>诸余一切见谛断也。<a id="a-Jg"></a>因道缘生摄十八持十二入五阴也。<a id="a-Jh"></a>眼更等生想痛。<a id="a-Ji"></a>除心相应法。<a id="a-Jj"></a>耳更等生想痛。<a id="a-Jk"></a>除心不相应法。<a id="a-Jl"></a>诸余法摄十八持十二入五阴。<a id="a-Jm"></a>鼻舌身更等生想痛。<a id="a-Jn"></a>除心相应法。<a id="a-Jo"></a>意更等生想痛。<a id="a-Jp"></a>除心不相应法。<a id="a-Jq"></a>诸余法摄十八持十二入五阴也。</p>
  <p id="aJr">阿毗昙想品第四十一竟(梵本一百四首卢秦一千六百二十二言)</p>
 </body>
</html>