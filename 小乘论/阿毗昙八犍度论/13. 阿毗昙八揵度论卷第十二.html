<!doctype html>
<html id="z3IBW0Y19J" data-ver="892">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">阿毗昙八揵度论卷第十二</h1>
  <h2 id="a2">智揵度第三之四修智跋渠第四之余</h2>
  <p id="a3">云何不修知他人心智苦智。<a id="a-4"></a>答曰。<a id="a-5"></a>所修行习法智习未知智尽法智尽未知智道法智。<a id="a-6"></a>学见迹若阿罗汉。<a id="a-7"></a>本得无漏智现在。<a id="a-8"></a>前此非知他人心智苦智。<a id="a-9"></a>本得世俗智现在前。<a id="a-A"></a>此非知他人心智。<a id="a-B"></a>若本不得世俗智现在前。<a id="a-C"></a>得是时不修知他人心智苦智。<a id="a-D"></a>一切无知他人心智。<a id="a-E"></a>凡夫人染污心无记心。<a id="a-F"></a>入无想三昧灭尽三昧。<a id="a-G"></a>无想天一切忍现在前。<a id="a-H"></a>不修知他人心智苦智。<a id="a-I"></a>是谓不修知他人心智苦智。<a id="a-J"></a>若修知他人心智时彼习智耶。<a id="a-K"></a>答曰。<a id="a-L"></a>或修知他人心智非习智。<a id="a-M"></a>云何修知他人心智非习智。<a id="a-N"></a>答曰。<a id="a-O"></a>知他人心智凡夫人若本得若本不得。<a id="a-P"></a>知他人心智现在前。<a id="a-Q"></a>若本不得世俗智现在前。<a id="a-R"></a>此非知他人心智。<a id="a-S"></a>得是时修知他人心智。<a id="a-T"></a>学见迹若阿罗汉。<a id="a-U"></a>本得知他人心智现在前。<a id="a-V"></a>是谓修知他人心智非习智。<a id="a-W"></a>云何修习智非知他人心智。<a id="a-X"></a>答曰。<a id="a-Y"></a>所修行习法智习未知智无知他人心智所修行。<a id="a-Z"></a>道未知智学见。<a id="a-a"></a>迹若阿罗汉本得。<a id="a-b"></a>习智现在前。<a id="a-c"></a>若本不得无漏智现在前不得是时不修知他。<a id="a-d"></a>人心智若本不得世俗。<a id="a-e"></a>智现在前得是时修习智非知他人心智是。<a id="a-f"></a>谓修习智非知他人心智。<a id="a-g"></a>云何修知他人心智习智。<a id="a-h"></a>答曰。<a id="a-i"></a>知他人心智所修行道未知智。<a id="a-j"></a>学见迹若阿罗汉。<a id="a-k"></a>本不得世俗智。<a id="a-l"></a>若无漏智现在前。<a id="a-m"></a>得是时修知他人心智习智。<a id="a-n"></a>是谓修知他人心智习智。<a id="a-o"></a>云何不修知他人心智习智。<a id="a-p"></a>答曰。<a id="a-q"></a>所修行苦法智苦未知智尽法智尽未知智道法智。<a id="a-r"></a>学见迹若阿罗汉。<a id="a-s"></a>本得无漏智现在前。<a id="a-t"></a>此非知他人心智若本不得世俗智现在前得是时不修知他人心智习智。<a id="a-u"></a>一切无知他人心智。<a id="a-v"></a>凡夫人染污心无记心。<a id="a-w"></a>入无想三昧灭尽三昧。<a id="a-x"></a>无想天一切忍现在前。<a id="a-y"></a>不修知他人心智习智。<a id="a-z"></a>是谓不修知他人心智习智。<a id="a-10"></a>若修知他人心智时彼尽智耶。<a id="a-11"></a>答曰。<a id="a-12"></a>或修知他人心智非尽智。<a id="a-13"></a>云何修知他人心智非尽智。<a id="a-14"></a>答曰。<a id="a-15"></a>知他人心智凡夫人。<a id="a-16"></a>若本得若本不得知他人心智现在前。<a id="a-17"></a>若本不得世俗智现在前。<a id="a-18"></a>此非知他人心智。<a id="a-19"></a>得是时修知他人心智。<a id="a-1A"></a>学见迹若阿罗汉。<a id="a-1B"></a>本得知他人心智现在前。<a id="a-1C"></a>是谓修知他人心智非尽智。<a id="a-1D"></a>云何修尽智非知他人心智。<a id="a-1E"></a>答曰。<a id="a-1F"></a>所修行尽法智尽未知智。<a id="a-1G"></a>无知他人心智。<a id="a-1H"></a>所修行道未知智。<a id="a-1I"></a>学见迹若阿罗汉。<a id="a-1J"></a>本得尽智现在前若本不得无漏智现在前。<a id="a-1K"></a>得是时不修知他人心智。<a id="a-1L"></a>若本不得世俗智现在前。<a id="a-1M"></a>得是时修尽智非知他人心智。<a id="a-1N"></a>是谓修尽智非知他人心智。<a id="a-1O"></a>云何修知他人心智尽智。<a id="a-1P"></a>答曰。<a id="a-1Q"></a>知他人心智所修行道未知智。<a id="a-1R"></a>学见迹若阿罗汉。<a id="a-1S"></a>本不得世俗智。<a id="a-1T"></a>若无漏智现在前。<a id="a-1U"></a>得是时修知他人心智尽智。<a id="a-1V"></a>是谓修知他人心智尽智。<a id="a-1W"></a>云何不修知他人心智尽智。<a id="a-1X"></a>答曰。<a id="a-1Y"></a>所修行苦法智苦未知智习法智习未知智道法智。<a id="a-1Z"></a>学见迹若阿罗汉。<a id="a-1a"></a>本得无漏智现在前。<a id="a-1b"></a>此非知他人心智尽智。<a id="a-1c"></a>若本得世俗智现在前。<a id="a-1d"></a>此非知他人心智。<a id="a-1e"></a>若本不得世俗智现在前。<a id="a-1f"></a>得是时不修知他人心智尽智。<a id="a-1g"></a>一切无知他人心智。<a id="a-1h"></a>凡夫人染污心无记心。<a id="a-1i"></a>入无想三昧灭尽三昧。<a id="a-1j"></a>无想天一切忍现在前。<a id="a-1k"></a>不修知他人心智尽智。<a id="a-1l"></a>是谓不修知他人心智尽智。<a id="a-1m"></a>若修知他人心智时彼道智耶。<a id="a-1n"></a>答曰。<a id="a-1o"></a>或修知他人心智非道智。<a id="a-1p"></a>云何修知他人心智非道智。<a id="a-1q"></a>答曰。<a id="a-1r"></a>知他人心智凡夫人。<a id="a-1s"></a>若本得若本不得知他人心智现在前。<a id="a-1t"></a>若本不得世俗智现在前。<a id="a-1u"></a>此非知他人心智。<a id="a-1v"></a>得是时修知他人心智。<a id="a-1w"></a>学见迹若阿罗汉本得知他人心智现在前此非道智。<a id="a-1x"></a>是谓修知他人心智非道智。<a id="a-1y"></a>云何修道智非知他人心智。<a id="a-1z"></a>答曰。<a id="a-20"></a>所修行道法智无知他人心智。<a id="a-21"></a>所修行道未知智。<a id="a-22"></a>学见迹若阿罗汉。<a id="a-23"></a>本得道智现在前。<a id="a-24"></a>此非知他人心智。<a id="a-25"></a>若本不得无漏智现在前。<a id="a-26"></a>不得是时修知他人心智。<a id="a-27"></a>若本不得世俗智现在前。<a id="a-28"></a>得是时修道智非知他人心智。<a id="a-29"></a>是谓修道智非知他人心智。<a id="a-2A"></a>云何修知他人心智道智。<a id="a-2B"></a>答曰知他人心智所修行道未知智。<a id="a-2C"></a>学见迹若阿罗汉。<a id="a-2D"></a>本得知他人心智此是道智。<a id="a-2E"></a>若本不得世俗智若无漏智现在前。<a id="a-2F"></a>得是时修知他人心智道智。<a id="a-2G"></a>是谓修知他人心智道智。<a id="a-2H"></a>云何不修知他人心智道智。<a id="a-2I"></a>答曰。<a id="a-2J"></a>所修行苦法智苦未知智。<a id="a-2K"></a>习法智习未知智。<a id="a-2L"></a>尽法智尽未知智。<a id="a-2M"></a>学见迹若阿罗汉。<a id="a-2N"></a>本得无漏智现在前。<a id="a-2O"></a>此非知他人心智道智。<a id="a-2P"></a>若本得世俗智现在前。<a id="a-2Q"></a>此非知他人心智。<a id="a-2R"></a>若本不得世俗智现在前。<a id="a-2S"></a>不得是时修知他人心智道智。<a id="a-2T"></a>一切无知他人心智。<a id="a-2U"></a>凡夫人染污心无记心。<a id="a-2V"></a>入无想三昧灭尽三昧。<a id="a-2W"></a>无想天一切忍现在前。<a id="a-2X"></a>不修知他人心智道智。<a id="a-2Y"></a>是谓不修知他人心智道智。<a id="a-2Z"></a>若修等智时彼苦智耶。<a id="a-2a"></a>答曰。<a id="a-2b"></a>或修等智非苦智。<a id="a-2c"></a>云何修等智非苦智。<a id="a-2d"></a>答曰。<a id="a-2e"></a>凡夫人若本得若本不得。<a id="a-2f"></a>世俗智现在前。<a id="a-2g"></a>所修行习尽未知智边。<a id="a-2h"></a>学见迹若阿罗汉。<a id="a-2i"></a>若本得若本不得世俗智现在前。<a id="a-2j"></a>不得是时修苦智。<a id="a-2k"></a>是谓修等智非苦智。<a id="a-2l"></a>云何修苦智非等智。<a id="a-2m"></a>答曰。<a id="a-2n"></a>所修行苦法智。<a id="a-2o"></a>学见迹若阿罗汉。<a id="a-2p"></a>本得苦智现在前。<a id="a-2q"></a>若本不得无漏智现在前。<a id="a-2r"></a>不得是时修等智。<a id="a-2s"></a>是谓修苦智非等智。<a id="a-2t"></a>云何修等智苦智。<a id="a-2u"></a>答曰。<a id="a-2v"></a>所修行苦未知智边。<a id="a-2w"></a>学见迹若阿罗汉。<a id="a-2x"></a>本不得世俗智若无漏智现在前。<a id="a-2y"></a>得是时修等智苦智。<a id="a-2z"></a>是谓修等智苦智。<a id="a-30"></a>云何不修等智苦智。<a id="a-31"></a>答曰。<a id="a-32"></a>所修行习法智尽道法智。<a id="a-33"></a>学见迹若阿罗汉。<a id="a-34"></a>本得无漏智现在前此非苦智。<a id="a-35"></a>一切染污心无记心。<a id="a-36"></a>入无想三昧灭尽三昧。<a id="a-37"></a>无想天一切忍现在前。<a id="a-38"></a>不修等智苦智。<a id="a-39"></a>是谓不修等智苦智。<a id="a-3A"></a>若修等智时彼习智耶。<a id="a-3B"></a>答曰。<a id="a-3C"></a>或修等智非习智。<a id="a-3D"></a>云何修等智非习智。<a id="a-3E"></a>答曰。<a id="a-3F"></a>凡夫人若本得若本不得世俗智现在前。<a id="a-3G"></a>所修行苦未知智边。<a id="a-3H"></a>尽未知智边。<a id="a-3I"></a>学见迹若阿罗汉。<a id="a-3J"></a>本得若本不得世俗智现在前。<a id="a-3K"></a>得是时不修习智。<a id="a-3L"></a>是谓修等智非习智。<a id="a-3M"></a>云何修习智非等智。<a id="a-3N"></a>答曰。<a id="a-3O"></a>所修行习法智道未知智。<a id="a-3P"></a>学见迹若阿罗汉。<a id="a-3Q"></a>本得习智现在前。<a id="a-3R"></a>若本不得无漏智现在前。<a id="a-3S"></a>得是时不修等智。<a id="a-3T"></a>是谓修习智非等智。<a id="a-3U"></a>云何修等智习智。<a id="a-3V"></a>答曰。<a id="a-3W"></a>所修行习未知智边。<a id="a-3X"></a>学见迹若阿罗汉。<a id="a-3Y"></a>本不得世俗智若无漏智现在前。<a id="a-3Z"></a>得是时修等智习智。<a id="a-3a"></a>是谓修等智习智。<a id="a-3b"></a>云何不修等智习智。<a id="a-3c"></a>答曰。<a id="a-3d"></a>所修行苦法智尽道法智。<a id="a-3e"></a>学见迹若阿罗汉。<a id="a-3f"></a>本得无漏智现在前此非习智。<a id="a-3g"></a>一切染污心无记心。<a id="a-3h"></a>入无想三昧灭尽三昧。<a id="a-3i"></a>无想天一切忍现在前。<a id="a-3j"></a>不修等智习智。<a id="a-3k"></a>是谓不修等智习智。<a id="a-3l"></a>若修等智时彼尽智耶。<a id="a-3m"></a>答曰。<a id="a-3n"></a>或修等智非尽智。<a id="a-3o"></a>云何修等智非尽智。<a id="a-3p"></a>答曰。<a id="a-3q"></a>凡夫人若本得若本不得。<a id="a-3r"></a>世俗智现在前。<a id="a-3s"></a>所修行苦未知智边。<a id="a-3t"></a>习未知智边。<a id="a-3u"></a>学见迹若阿罗汉。<a id="a-3v"></a>若本得若本不得世俗智现在前。<a id="a-3w"></a>得是时不修尽智。<a id="a-3x"></a>是谓修等智非尽智。<a id="a-3y"></a>云何修尽智非等智。<a id="a-3z"></a>答曰。<a id="a-40"></a>所修行尽法智道未知智。<a id="a-41"></a>学见迹若阿罗汉。<a id="a-42"></a>本得尽智现在前。<a id="a-43"></a>若本不得无漏智现在前。<a id="a-44"></a>得是时不修等智。<a id="a-45"></a>是谓修尽智非等智。<a id="a-46"></a>云何修等智尽智。<a id="a-47"></a>答曰。<a id="a-48"></a>所修行尽未知智边。<a id="a-49"></a>学见迹若阿罗汉。<a id="a-4A"></a>若本不得世俗智。<a id="a-4B"></a>若无漏智现在前。<a id="a-4C"></a>得是时修等智尽智。<a id="a-4D"></a>是谓修等智尽智。<a id="a-4E"></a>云何不修等智尽智。<a id="a-4F"></a>答曰。<a id="a-4G"></a>所修行苦法智习法智道法智。<a id="a-4H"></a>学见迹若阿罗汉。<a id="a-4I"></a>本得无漏智现在前此非尽智。<a id="a-4J"></a>一切染污心无记心。<a id="a-4K"></a>入无想定灭尽定。<a id="a-4L"></a>无想天一切忍现在前。<a id="a-4M"></a>不修等智尽智。<a id="a-4N"></a>是谓不修等智尽智。<a id="a-4O"></a>若修等智时彼道智耶。<a id="a-4P"></a>答曰。<a id="a-4Q"></a>或修等智非道智。<a id="a-4R"></a>云何修等智非道智。<a id="a-4S"></a>答曰。<a id="a-4T"></a>凡夫人若本得若本不得。<a id="a-4U"></a>世俗智现在前。<a id="a-4V"></a>所修行苦未知智边。<a id="a-4W"></a>习尽未知智边。<a id="a-4X"></a>学见迹若阿罗汉。<a id="a-4Y"></a>若本得若本不得。<a id="a-4Z"></a>世俗智现在前。<a id="a-4a"></a>得是时不修道智。<a id="a-4b"></a>是谓修等智非道智。<a id="a-4c"></a>云何修道智非等智。<a id="a-4d"></a>答曰。<a id="a-4e"></a>所修行道法智道未知智。<a id="a-4f"></a>学见迹若阿罗汉本得道智现在前。<a id="a-4g"></a>若本不得无漏智现在前。<a id="a-4h"></a>得是时不修等智。<a id="a-4i"></a>是谓修道智非等智。<a id="a-4j"></a>云何修等智道智。<a id="a-4k"></a>答曰。<a id="a-4l"></a>学见迹若阿罗汉。<a id="a-4m"></a>本不得世俗智。<a id="a-4n"></a>若无漏智现在前。<a id="a-4o"></a>得是时修等智道智。<a id="a-4p"></a>是谓修等智道智。<a id="a-4q"></a>云何不修等智道智。<a id="a-4r"></a>答曰。<a id="a-4s"></a>所修行苦法智习法智尽法智。<a id="a-4t"></a>学见迹若阿罗汉。<a id="a-4u"></a>本得无漏智现在前此非道智。<a id="a-4v"></a>一切染污心无记心。<a id="a-4w"></a>入无想三昧灭尽三昧。<a id="a-4x"></a>无想天一切忍现在前。<a id="a-4y"></a>不修等智道智。<a id="a-4z"></a>是谓不修等智道智。<a id="a-50"></a>若修苦智时彼习智耶。<a id="a-51"></a>答曰。<a id="a-52"></a>或修苦智非习智。<a id="a-53"></a>云何修苦智非习智。<a id="a-54"></a>答曰。<a id="a-55"></a>所修行苦法智苦未知智。<a id="a-56"></a>学见迹若阿罗汉。<a id="a-57"></a>本得苦智现在前。<a id="a-58"></a>是谓修苦智非习智。<a id="a-59"></a>云何修习智非苦智。<a id="a-5A"></a>答曰。<a id="a-5B"></a>所修行习法智习未知智。<a id="a-5C"></a>学见迹若阿罗汉。<a id="a-5D"></a>本得习智现在前。<a id="a-5E"></a>是谓修习智非苦智。<a id="a-5F"></a>云何修苦智习智。<a id="a-5G"></a>答曰。<a id="a-5H"></a>所修行道未知智。<a id="a-5I"></a>学见迹若阿罗汉。<a id="a-5J"></a>本不得世俗智。<a id="a-5K"></a>若无漏智现在前。<a id="a-5L"></a>得是时修苦智习智。<a id="a-5M"></a>是谓修苦智习智。<a id="a-5N"></a>云何不修苦智习智。<a id="a-5O"></a>答曰。<a id="a-5P"></a>所修行尽法智尽未知智道法智。<a id="a-5Q"></a>学见迹若阿罗汉。<a id="a-5R"></a>本得无漏智现在前。<a id="a-5S"></a>此非苦智习智。<a id="a-5T"></a>若本得若本不得世俗智现在前。<a id="a-5U"></a>不得是时修苦智习智。<a id="a-5V"></a>是谓不修苦智习智。<a id="a-5W"></a>一切凡夫人染污心无记心。<a id="a-5X"></a>入无想三昧灭尽三昧。<a id="a-5Y"></a>无想天一切忍现在前。<a id="a-5Z"></a>不修苦智习智。<a id="a-5a"></a>是谓不修苦智习智。<a id="a-5b"></a>若修苦智时彼尽智耶。<a id="a-5c"></a>答曰。<a id="a-5d"></a>或修苦智非尽智。<a id="a-5e"></a>云何修苦智非尽智。<a id="a-5f"></a>答曰。<a id="a-5g"></a>所修行苦法智苦未知智。<a id="a-5h"></a>学见迹若阿罗汉。<a id="a-5i"></a>本得苦智现在前。<a id="a-5j"></a>是谓修苦智非尽智。<a id="a-5k"></a>云何修尽智非苦智。<a id="a-5l"></a>答曰。<a id="a-5m"></a>所修行尽法智尽未知智。<a id="a-5n"></a>学见迹若阿罗汉。<a id="a-5o"></a>本得尽智现在前。<a id="a-5p"></a>是谓修尽智非苦智。<a id="a-5q"></a>云何修苦智尽智。<a id="a-5r"></a>答曰。<a id="a-5s"></a>所修行道未知智。<a id="a-5t"></a>学见迹若阿罗汉。<a id="a-5u"></a>本不得世俗智。<a id="a-5v"></a>若无漏智现在前。<a id="a-5w"></a>得是时修苦智尽智。<a id="a-5x"></a>是谓修苦智尽智。<a id="a-5y"></a>云何不修苦智尽智。<a id="a-5z"></a>答曰。<a id="a-60"></a>所修行习法智习未知智道法智。<a id="a-61"></a>学见迹若阿罗汉。<a id="a-62"></a>本得无漏智现在前。<a id="a-63"></a>此非苦智尽智。<a id="a-64"></a>若本得若本不得世俗智现在前。<a id="a-65"></a>不得是时修苦智尽智。<a id="a-66"></a>一切凡夫人染污心无记心。<a id="a-67"></a>入无想三昧灭尽三昧。<a id="a-68"></a>无想天一切忍现在前。<a id="a-69"></a>不修苦智尽智。<a id="a-6A"></a>是谓不修苦智尽智。<a id="a-6B"></a>若修苦智时彼道智耶。<a id="a-6C"></a>答曰。<a id="a-6D"></a>或修苦智非道智。<a id="a-6E"></a>云何修苦智非道智。<a id="a-6F"></a>答曰。<a id="a-6G"></a>所修行苦法智苦未知智。<a id="a-6H"></a>学见迹若阿罗汉。<a id="a-6I"></a>本得苦智现在前。<a id="a-6J"></a>是谓修苦智非道智。<a id="a-6K"></a>云何修道智非苦智。<a id="a-6L"></a>答曰。<a id="a-6M"></a>所修行道法智。<a id="a-6N"></a>学见迹若阿罗汉。<a id="a-6O"></a>本得道智现在前。<a id="a-6P"></a>是谓修道智非苦智。<a id="a-6Q"></a>云何修苦智道智。<a id="a-6R"></a>答曰。<a id="a-6S"></a>所修行道未知智。<a id="a-6T"></a>学见迹若阿罗汉。<a id="a-6U"></a>本不得无漏智。<a id="a-6V"></a>若世俗智现在前。<a id="a-6W"></a>得是时修苦智道智。<a id="a-6X"></a>是谓修苦智道智。<a id="a-6Y"></a>云何不修苦智道智。<a id="a-6Z"></a>答曰。<a id="a-6a"></a>所修行习法智习未知智。<a id="a-6b"></a>尽法智尽未知智。<a id="a-6c"></a>学见迹若阿罗汉。<a id="a-6d"></a>本得无漏智现在前。<a id="a-6e"></a>此非苦智道智。<a id="a-6f"></a>若本得若本不得世俗智现在前。<a id="a-6g"></a>不得是时修苦智道智。<a id="a-6h"></a>一切凡夫人染污心无记心。<a id="a-6i"></a>入无想三昧灭尽三昧。<a id="a-6j"></a>无想天一切忍现在前。<a id="a-6k"></a>不修苦智道智。<a id="a-6l"></a>是谓不修苦智道智。<a id="a-6m"></a>若修习智时彼尽智耶。<a id="a-6n"></a>答曰。<a id="a-6o"></a>或修习智非尽智。<a id="a-6p"></a>云何修习智非尽智。<a id="a-6q"></a>答曰。<a id="a-6r"></a>所修行习法智习未知智。<a id="a-6s"></a>学见迹若阿罗汉。<a id="a-6t"></a>本得习智现在前。<a id="a-6u"></a>是谓修习智非尽智。<a id="a-6v"></a>云何修尽智非习智。<a id="a-6w"></a>答曰。<a id="a-6x"></a>所修行尽法智尽未知智。<a id="a-6y"></a>学见迹若阿罗汉。<a id="a-6z"></a>本得尽智现在前。<a id="a-70"></a>是谓修尽智非习智。<a id="a-71"></a>云何修习智尽智。<a id="a-72"></a>答曰。<a id="a-73"></a>所修行道未知智。<a id="a-74"></a>学见迹若阿罗汉。<a id="a-75"></a>若本不得世俗智。<a id="a-76"></a>若无漏智现在前。<a id="a-77"></a>得是时修习智尽智。<a id="a-78"></a>是谓修习智尽智。<a id="a-79"></a>云何不修习智尽智。<a id="a-7A"></a>答曰。<a id="a-7B"></a>所修行苦法智苦未知智道法智。<a id="a-7C"></a>学见迹若阿罗汉。<a id="a-7D"></a>本得无漏智现在前。<a id="a-7E"></a>此非习智尽智。<a id="a-7F"></a>若本得若本不得世俗智现在前。<a id="a-7G"></a>不得是时修习智尽智。<a id="a-7H"></a>一切凡夫人染污心无记心。<a id="a-7I"></a>入无想三昧灭尽三昧。<a id="a-7J"></a>无想天一切忍现在前。<a id="a-7K"></a>不修习智尽智。<a id="a-7L"></a>是谓不修习智尽智。<a id="a-7M"></a>若修习智时彼道智耶。<a id="a-7N"></a>答曰。<a id="a-7O"></a>或修习智非道智。<a id="a-7P"></a>云何修习智非道智。<a id="a-7Q"></a>答曰。<a id="a-7R"></a>所修行习法智习未知智。<a id="a-7S"></a>学见迹若阿罗汉。<a id="a-7T"></a>本得习智现在前。<a id="a-7U"></a>是谓修习智非道智。<a id="a-7V"></a>云何修道智非习智。<a id="a-7W"></a>答曰。<a id="a-7X"></a>所修行道法智。<a id="a-7Y"></a>学见迹若阿罗汉。<a id="a-7Z"></a>本得道智现在前。<a id="a-7a"></a>是谓修道智非习智。<a id="a-7b"></a>云何修习智道智。<a id="a-7c"></a>答曰。<a id="a-7d"></a>所修行道未知智。<a id="a-7e"></a>学见迹若阿罗汉。<a id="a-7f"></a>本不得无漏智。<a id="a-7g"></a>若世俗智现在前。<a id="a-7h"></a>得是时修习智道智。<a id="a-7i"></a>是谓修习智道智。<a id="a-7j"></a>云何不修习智道智。<a id="a-7k"></a>答曰。<a id="a-7l"></a>所修行苦法智苦未知智。<a id="a-7m"></a>尽法智尽未知智。<a id="a-7n"></a>学见迹若阿罗汉。<a id="a-7o"></a>本得无漏智现在前。<a id="a-7p"></a>此非习智道智。<a id="a-7q"></a>若本得若本不得世俗智现在前。<a id="a-7r"></a>不得是时修习智道智。<a id="a-7s"></a>一切凡夫人染污心无记心。<a id="a-7t"></a>入无想三昧灭尽三昧。<a id="a-7u"></a>无想天一切忍现在前。<a id="a-7v"></a>不修习智道智。<a id="a-7w"></a>是谓不修习智道智。<a id="a-7x"></a>若修尽智时彼道智耶。<a id="a-7y"></a>答曰。<a id="a-7z"></a>或修尽智非道智。<a id="a-80"></a>云何修尽智非道智。<a id="a-81"></a>答曰。<a id="a-82"></a>所修行尽法智尽未知智。<a id="a-83"></a>学见迹若阿罗汉。<a id="a-84"></a>本得尽智现在前。<a id="a-85"></a>是谓修尽智非道智。<a id="a-86"></a>云何修道智非尽智。<a id="a-87"></a>答曰。<a id="a-88"></a>所修行道法智。<a id="a-89"></a>学见迹若阿罗汉。<a id="a-8A"></a>本得道智现在前。<a id="a-8B"></a>是谓修道智非尽智。<a id="a-8C"></a>云何修尽智道智。<a id="a-8D"></a>答曰。<a id="a-8E"></a>所修行道未知智。<a id="a-8F"></a>学见迹若阿罗汉。<a id="a-8G"></a>本不得世俗智若无漏智现在前。<a id="a-8H"></a>得是时修尽智道智。<a id="a-8I"></a>是谓修尽智道智。<a id="a-8J"></a>云何不修尽智道智。<a id="a-8K"></a>答曰。<a id="a-8L"></a>所修行苦法智苦未知智。<a id="a-8M"></a>习法智习未知智。<a id="a-8N"></a>学见迹若阿罗汉。<a id="a-8O"></a>本得无漏智现在前。<a id="a-8P"></a>此非尽智道智。<a id="a-8Q"></a>若本得若本不得世俗智现在前不得是时修尽智道智。<a id="a-8R"></a>一切凡夫人染污心无记心。<a id="a-8S"></a>入无想三昧灭尽三昧。<a id="a-8T"></a>无想天一切忍现在前。<a id="a-8U"></a>不修尽智道智。<a id="a-8V"></a>是谓不修尽智道智(三修智门竟)</p>
  <p id="a8W">颇法智法智缘耶。<a id="a-8X"></a>答曰。<a id="a-8Y"></a>有未知智无缘余残有缘。<a id="a-8Z"></a>颇未知智未知智缘耶。<a id="a-8a"></a>答曰。<a id="a-8b"></a>有法智无缘余残有缘。<a id="a-8c"></a>颇知他人心智知他人心智缘耶。<a id="a-8d"></a>答曰。<a id="a-8e"></a>有余残有缘。<a id="a-8f"></a>颇等智等智缘耶。<a id="a-8g"></a>答曰。<a id="a-8h"></a>有余残有缘。<a id="a-8i"></a>颇苦智苦智缘耶。<a id="a-8j"></a>答曰。<a id="a-8k"></a>无也。<a id="a-8l"></a>知他人心智等智有缘余残无缘。<a id="a-8m"></a>习智亦如是。<a id="a-8n"></a>颇尽智尽智缘耶。<a id="a-8o"></a>答曰。<a id="a-8p"></a>无余残亦无缘。<a id="a-8q"></a>颇道智道智缘耶。<a id="a-8r"></a>答曰。<a id="a-8s"></a>有等智无缘。<a id="a-8t"></a>余残有缘(四缘起门)法智彼法智因。<a id="a-8u"></a>次第缘增上未知智因。<a id="a-8v"></a>次第增上无缘。<a id="a-8w"></a>知他人心智因。<a id="a-8x"></a>次第缘增上等智。<a id="a-8y"></a>次第缘增上无因也。<a id="a-8z"></a>苦智习尽智因。<a id="a-90"></a>次第增上无缘道智因。<a id="a-91"></a>次第缘增上未知智。<a id="a-92"></a>彼未知智因。<a id="a-93"></a>次第缘增上知他人心智因。<a id="a-94"></a>次第缘增上等智。<a id="a-95"></a>次第缘增上无因。<a id="a-96"></a>苦智习智尽智因。<a id="a-97"></a>次第增上无缘道智因。<a id="a-98"></a>次第缘增上(颇似习四)法智因。<a id="a-99"></a>次第增上无缘。<a id="a-9A"></a>知他人心智。<a id="a-9B"></a>彼知他人心智因。<a id="a-9C"></a>次第缘增上等智因。<a id="a-9D"></a>次第缘增上苦智习智因。<a id="a-9E"></a>次第缘增上若有因无缘。<a id="a-9F"></a>若有缘无因。<a id="a-9G"></a>尽智因。<a id="a-9H"></a>次第增上无缘道智法智未知智因。<a id="a-9I"></a>次第缘增上等智。<a id="a-9J"></a>彼等智因。<a id="a-9K"></a>次第缘增上苦智习智。<a id="a-9L"></a>次第缘增上无因尽智道智。<a id="a-9M"></a>次第增上无因无缘法智未知智。<a id="a-9N"></a>次第缘增上无因。<a id="a-9O"></a>知他人心智因。<a id="a-9P"></a>次第缘增上苦智。<a id="a-9Q"></a>彼苦智因。<a id="a-9R"></a>次第增上无缘。<a id="a-9S"></a>习智尽智因。<a id="a-9T"></a>次第增上无缘。<a id="a-9U"></a>道智法智未知智知他人心智因。<a id="a-9V"></a>次第缘增上等智。<a id="a-9W"></a>次第缘增上无因。<a id="a-9X"></a>习智尽智亦如是。<a id="a-9Y"></a>道智彼道智因。<a id="a-9Z"></a>次第缘增上法智未知智知他人心智因。<a id="a-9a"></a>次第缘增上等智。<a id="a-9b"></a>次第缘增上无因。<a id="a-9c"></a>苦智习智尽智因。<a id="a-9d"></a>次第增上无缘。<a id="a-9e"></a>诸结在欲界系。<a id="a-9f"></a>彼结法智灭耶。<a id="a-9g"></a>答曰。<a id="a-9h"></a>或结欲界系。<a id="a-9i"></a>彼结非法智灭。<a id="a-9j"></a>云何结在欲界系。<a id="a-9k"></a>彼结非法智灭耶。<a id="a-9l"></a>答曰。<a id="a-9m"></a>诸结欲界系忍灭亦余智亦不灭。<a id="a-9n"></a>是谓结欲界系此结非法智灭。<a id="a-9o"></a>云何结法智灭。<a id="a-9p"></a>此结非欲界系。<a id="a-9q"></a>答曰。<a id="a-9r"></a>诸结色无色界系法智灭。<a id="a-9s"></a>是谓结法智灭。<a id="a-9t"></a>此结不欲界系。<a id="a-9u"></a>云何结欲界系彼结法智灭。<a id="a-9v"></a>答曰。<a id="a-9w"></a>诸结欲界系法智灭。<a id="a-9x"></a>是谓结欲界系彼结法智灭。<a id="a-9y"></a>云何诸结不欲界系。<a id="a-9z"></a>彼结非法智灭。<a id="a-A0"></a>答曰。<a id="a-A1"></a>诸结色无色界系忍灭。<a id="a-A2"></a>亦余智亦不灭。<a id="a-A3"></a>是谓结不欲界系彼结非法智灭。<a id="a-A4"></a>诸结色无色界系。<a id="a-A5"></a>彼结未知智灭耶。<a id="a-A6"></a>答曰。<a id="a-A7"></a>如是。<a id="a-A8"></a>诸结未知智灭。<a id="a-A9"></a>彼结色无色界系。<a id="a-AA"></a>颇结色无色界系。<a id="a-AB"></a>彼结非未知智灭耶。<a id="a-AC"></a>答曰。<a id="a-AD"></a>有诸结色无色界系忍灭。<a id="a-AE"></a>亦余智亦不灭。<a id="a-AF"></a>诸结见苦断彼结苦智灭耶。<a id="a-AG"></a>答曰。<a id="a-AH"></a>彼结非苦智灭。<a id="a-AI"></a>彼结忍灭。<a id="a-AJ"></a>设诸结苦智灭彼结见苦断耶。<a id="a-AK"></a>答曰。<a id="a-AL"></a>彼结非见苦断。<a id="a-AM"></a>彼结思惟断。<a id="a-AN"></a>诸结见习尽道断彼结道智灭耶。<a id="a-AO"></a>答曰。<a id="a-AP"></a>彼结非道智断彼结忍灭。<a id="a-AQ"></a>设诸结道智灭彼结见道断耶。<a id="a-AR"></a>答曰。<a id="a-AS"></a>彼结非见道断彼结思惟灭(六灭法门)诸结法智灭彼结法智尽作证耶。<a id="a-AT"></a>答曰。<a id="a-AU"></a>如是。<a id="a-AV"></a>诸结法智灭彼结法智尽作证。<a id="a-AW"></a>颇结法智尽作证。<a id="a-AX"></a>彼结非法智灭耶。<a id="a-AY"></a>答曰。<a id="a-AZ"></a>有诸结忍灭亦余智。<a id="a-Aa"></a>彼结法智尽作证。<a id="a-Ab"></a>诸结未知智灭。<a id="a-Ac"></a>彼结未知智尽作证耶。<a id="a-Ad"></a>答曰。<a id="a-Ae"></a>如是。<a id="a-Af"></a>诸结未知智灭。<a id="a-Ag"></a>彼结未知智尽作证。<a id="a-Ah"></a>颇结未知智尽作证。<a id="a-Ai"></a>彼结非未知智灭耶。<a id="a-Aj"></a>答曰。<a id="a-Ak"></a>有诸结忍灭亦余智。<a id="a-Al"></a>彼结未知智尽作证。<a id="a-Am"></a>诸结苦智习尽道智灭。<a id="a-An"></a>彼结道智尽作证耶。<a id="a-Ao"></a>答曰。<a id="a-Ap"></a>如是。<a id="a-Aq"></a>诸结道智灭。<a id="a-Ar"></a>彼结道智尽作证。<a id="a-As"></a>颇结道智尽作证。<a id="a-At"></a>彼结非道智灭耶。<a id="a-Au"></a>答曰。<a id="a-Av"></a>有诸结忍灭亦余智。<a id="a-Aw"></a>彼结道智尽作证(七正灭门)。<a id="a-Ax"></a>眼根七智知。<a id="a-Ay"></a>除知他人心智。<a id="a-Az"></a>尽智道智耳鼻舌身根亦如是。<a id="a-B0"></a>意根九智知除尽智。<a id="a-B1"></a>乐根喜根护根信精进念定慧根亦复如是。<a id="a-B2"></a>男根女根六智知。<a id="a-B3"></a>除未知智知他人心智尽智道智。<a id="a-B4"></a>命根七智知。<a id="a-B5"></a>除知他人心智尽智道智。<a id="a-B6"></a>苦根忧根七智知。<a id="a-B7"></a>除未知智尽智道智。<a id="a-B8"></a>未知根已知根无知根。<a id="a-B9"></a>七智知。<a id="a-BA"></a>除苦智习智尽智。<a id="a-BB"></a>眼持耳鼻舌身持。<a id="a-BC"></a>色声细滑持。<a id="a-BD"></a>七智知。<a id="a-BE"></a>除知他人心智尽智道智。<a id="a-BF"></a>眼识耳识身识持八智知。<a id="a-BG"></a>除尽智道智。<a id="a-BH"></a>香持味持六智知。<a id="a-BI"></a>除未知智知他人心智尽智道智。<a id="a-BJ"></a>鼻识舌识持七智知。<a id="a-BK"></a>除未知智尽智道智。<a id="a-BL"></a>意持意识持九智知。<a id="a-BM"></a>除尽智。<a id="a-BN"></a>法持十智知。<a id="a-BO"></a>眼入耳鼻舌身入色声细滑入七智知。<a id="a-BP"></a>除知他人心智尽智道智。<a id="a-BQ"></a>香入味入六智知。<a id="a-BR"></a>除未知智知他人心智尽智道智。<a id="a-BS"></a>意入九智知除尽智。<a id="a-BT"></a>法入十智知。<a id="a-BU"></a>色阴八智知。<a id="a-BV"></a>除知他人心智尽智。<a id="a-BW"></a>痛想行识阴九智知。<a id="a-BX"></a>除尽智。<a id="a-BY"></a>色盛阴七智知。<a id="a-BZ"></a>除知他人心智尽智道智。<a id="a-Ba"></a>痛想行识盛阴八智知。<a id="a-Bb"></a>除尽智道智。<a id="a-Bc"></a>地种乃至空种七智知。<a id="a-Bd"></a>除知他人心智尽智道智。<a id="a-Be"></a>识种八智知。<a id="a-Bf"></a>除尽智道智。<a id="a-Bg"></a>色法八智知。<a id="a-Bh"></a>除知他人心智尽智。<a id="a-Bi"></a>无色法十智知。<a id="a-Bj"></a>可见法有对法七智知。<a id="a-Bk"></a>除知他人心智尽智道智。<a id="a-Bl"></a>不可见法无对法十智知。<a id="a-Bm"></a>有漏法八智知。<a id="a-Bn"></a>除尽智道智。<a id="a-Bo"></a>无漏法八智知。<a id="a-Bp"></a>除苦智习智。<a id="a-Bq"></a>有为法九智知。<a id="a-Br"></a>除尽智。<a id="a-Bs"></a>无为法六智知。<a id="a-Bt"></a>除知他人心智苦智习智道智。<a id="a-Bu"></a>过去未来现在法九智知。<a id="a-Bv"></a>除尽智。<a id="a-Bw"></a>善法十智知不善法七智知。<a id="a-Bx"></a>除未知智尽智道智。<a id="a-By"></a>无记法八智知。<a id="a-Bz"></a>除尽智道智。<a id="a-C0"></a>欲界系法七智知。<a id="a-C1"></a>除未知智尽智道智。<a id="a-C2"></a>色界系法七智知。<a id="a-C3"></a>除法智尽智道智。<a id="a-C4"></a>无色界系法六智知。<a id="a-C5"></a>除法智知他人心智尽智道智。<a id="a-C6"></a>学法无学法七智知。<a id="a-C7"></a>除苦智习智尽智。<a id="a-C8"></a>非学非无学法九智知。<a id="a-C9"></a>除道智。<a id="a-CA"></a>见谛所断法思惟所断法八智知。<a id="a-CB"></a>除尽智道智。<a id="a-CC"></a>无断法八智知。<a id="a-CD"></a>除苦智习智。<a id="a-CE"></a>苦谛习谛八智知。<a id="a-CF"></a>除尽智道智。<a id="a-CG"></a>尽谛六智知。<a id="a-CH"></a>除知他人心智苦智习智道智。<a id="a-CI"></a>道谛七智知。<a id="a-CJ"></a>除苦智习智尽智。<a id="a-CK"></a>禅九智知。<a id="a-CL"></a>除尽智。<a id="a-CM"></a>四等七智知。<a id="a-CN"></a>除法智尽智道智。<a id="a-CO"></a>无色中空处识处不用处七智知。<a id="a-CP"></a>除法智知他人心智尽智。<a id="a-CQ"></a>有想无想处六智知。<a id="a-CR"></a>除法智知他人心智尽智道智。<a id="a-CS"></a>初第二第三解脱八除入八一切入七智知。<a id="a-CT"></a>除法智尽智道智。<a id="a-CU"></a>空处解脱识处解脱不用处解脱七智知。<a id="a-CV"></a>除法智知他人心智尽智。<a id="a-CW"></a>有想无想解脱灭尽解脱六智知。<a id="a-CX"></a>除法智知他人心智尽智道智。<a id="a-CY"></a>空处一切入识处一切入亦如是。<a id="a-CZ"></a>法智六智知除未知智苦智习智尽智。<a id="a-Ca"></a>未知智六智知。<a id="a-Cb"></a>除法智苦智习智尽智。<a id="a-Cc"></a>知他人心智九智知。<a id="a-Cd"></a>除尽智。<a id="a-Ce"></a>等智八智知。<a id="a-Cf"></a>除尽智道智。<a id="a-Cg"></a>苦智习智尽智道智空无愿无相七智知。<a id="a-Ch"></a>除苦智习智尽智。<a id="a-Ci"></a>身见戒盗疑八智知。<a id="a-Cj"></a>除尽智道智。<a id="a-Ck"></a>贪嗔恚愚痴及欲漏七智知。<a id="a-Cl"></a>除未知智尽智道智。<a id="a-Cm"></a>有漏七智知。<a id="a-Cn"></a>除法智尽智道智。<a id="a-Co"></a>余残八智知除尽智道智。<a id="a-Cp"></a>流中欲流七智知。<a id="a-Cq"></a>除未知智尽智道智。<a id="a-Cr"></a>有流七智知。<a id="a-Cs"></a>除法智尽智道智。<a id="a-Ct"></a>余残八智知。<a id="a-Cu"></a>除尽智道智。<a id="a-Cv"></a>枙亦如是。<a id="a-Cw"></a>受中欲受七智知。<a id="a-Cx"></a>除未知智尽智道智。<a id="a-Cy"></a>我受七智知。<a id="a-Cz"></a>除法智尽智道智。<a id="a-D0"></a>余残八智知。<a id="a-D1"></a>除尽智道智。<a id="a-D2"></a>缚中欲爱身缚嗔恚身缚七智知。<a id="a-D3"></a>除未知智尽智。<a id="a-D4"></a>道智。<a id="a-D5"></a>余残八智知。<a id="a-D6"></a>除尽智道智。<a id="a-D7"></a>盖及嗔恚结悭结嫉结七智知。<a id="a-D8"></a>除未知智尽智道智。<a id="a-D9"></a>余残八智知。<a id="a-DA"></a>除尽智道智。<a id="a-DB"></a>下分中贪欲嗔恚七智知。<a id="a-DC"></a>除未知智尽智道智。<a id="a-DD"></a>余残及五见八智知。<a id="a-DE"></a>除尽智道智。<a id="a-DF"></a>爱身中鼻舌更爱七智知。<a id="a-DG"></a>除未知智尽智道智。<a id="a-DH"></a>余残八智知。<a id="a-DI"></a>除尽智道智。<a id="a-DJ"></a>使中贪欲使嗔恚使七智知。<a id="a-DK"></a>除未知智尽智道智。<a id="a-DL"></a>有爱使七智知。<a id="a-DM"></a>除法智尽智道智。<a id="a-DN"></a>余残八智知。<a id="a-DO"></a>除尽智道智。<a id="a-DP"></a>结中嗔恚结悭结嫉结七智知。<a id="a-DQ"></a>除未知智尽智道智。<a id="a-DR"></a>余残八智知。<a id="a-DS"></a>除尽智道智。<a id="a-DT"></a>九十八使欲界七智知。<a id="a-DU"></a>除未知智尽智道智。<a id="a-DV"></a>色界七智知。<a id="a-DW"></a>除法智尽智道智无色界六智知。<a id="a-DX"></a>除法智知他人心智尽智道智(八智知门)</p>
  <p id="aDY">又世尊言。<a id="a-DZ"></a>习无常想修行广布尽欲爱尽。<a id="a-Da"></a>此想当言法智相应苦智相应。<a id="a-Db"></a>当言有觉有观。<a id="a-Dc"></a>当言护根相应。<a id="a-Dd"></a>当言无愿相应。<a id="a-De"></a>当言欲界系缘尽色界爱尽。<a id="a-Df"></a>此想当言未知智相应苦智相应。<a id="a-Dg"></a>或有觉有观或无觉有观或无觉无观。<a id="a-Dh"></a>或乐根相应或喜根相应或护根相应。<a id="a-Di"></a>当言无愿相应。<a id="a-Dj"></a>当言色界系缘尽无色界爱尽。<a id="a-Dk"></a>此想当言未知智相应苦智相应。<a id="a-Dl"></a>或有觉有观或无觉有观或无觉无观。<a id="a-Dm"></a>或乐根相应或喜根护根相应。<a id="a-Dn"></a>当言无愿相应。<a id="a-Do"></a>当言无色界系缘尽憍慢尽无明。<a id="a-Dp"></a>此想或法智相应。<a id="a-Dq"></a>或未知智相应苦智相应。<a id="a-Dr"></a>或有觉有观。<a id="a-Ds"></a>或无觉有观。<a id="a-Dt"></a>或无觉无观。<a id="a-Du"></a>或乐根相应。<a id="a-Dv"></a>或喜根护根相应。<a id="a-Dw"></a>当言无愿相应。<a id="a-Dx"></a>或欲界系缘。<a id="a-Dy"></a>或色无色界系缘尽(九无常想门)</p>
  <p id="aDz">又世尊言。<a id="a-E0"></a>比丘七处善三种观义达。<a id="a-E1"></a>于此法得尽有漏。<a id="a-E2"></a>知色苦四智法智未知智苦智等智。<a id="a-E3"></a>色习四智法智未知智习智等智。<a id="a-E4"></a>色尽四智法智未知智尽智等智。<a id="a-E5"></a>色尽道迹四智法智未知智道智等智。<a id="a-E6"></a>色味四智法智未知智习智等智。<a id="a-E7"></a>色患四智法智未知智苦智等智。<a id="a-E8"></a>色弃出四智法智未知智尽智等智。<a id="a-E9"></a>痛想行识亦如是。<a id="a-EA"></a>云何色尽云何色弃。<a id="a-EB"></a>出色尽云何。<a id="a-EC"></a>答曰。<a id="a-ED"></a>若爱色具彼若灭是谓色尽。<a id="a-EE"></a>诸余色缘爱彼若灭是谓色弃出。<a id="a-EF"></a>复次垢色具彼若灭是谓色尽。<a id="a-EG"></a>诸余色缘垢彼若灭是谓色弃出。<a id="a-EH"></a>复次若爱若垢色具。<a id="a-EI"></a>彼若灭是谓色尽。<a id="a-EJ"></a>诸余色缘若爱若垢彼若灭是谓色弃出。<a id="a-EK"></a>色尽色弃出。<a id="a-EL"></a>是谓差别。<a id="a-EM"></a>痛想行识尽是谓差别。</p>
  <p id="aEN">阿毗昙修智品第四竟(梵本九百三十首卢秦一万五千九百七十二言)</p>
 </body>
</html>