<!doctype html>
<html id="z3IBW0f19O" data-ver="1033">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">阿毗昙八揵度论卷第十七</h1>
  <h2 id="a2">行犍度第四之三有教无教跋渠第四</h2>
  <p id="a3">有教及无教　　诸行彼果实</p>
  <p id="a4">或有漏学者　　思惟戒在后</p>
  <p id="a5">若成就身教彼成就无教耶。<a id="a-6"></a>设成就无教彼成就教耶。<a id="a-7"></a>若成就善不善隐没。<a id="a-8"></a>无记不隐没。<a id="a-9"></a>无记身教彼成就无教耶。<a id="a-A"></a>设成就无教彼成就教耶。<a id="a-B"></a>若成就过去身教。<a id="a-C"></a>彼成就无教耶。<a id="a-D"></a>设成就无教彼成就教耶。<a id="a-E"></a>若成就过去善不善隐没。<a id="a-F"></a>无记不隐没。<a id="a-G"></a>无记身教彼成就无教耶。<a id="a-H"></a>设成就无教彼成就教耶。<a id="a-I"></a>若成就未来身教彼成就无教耶。<a id="a-J"></a>设成就无教彼成就教耶。<a id="a-K"></a>若成就未来善不善隐没。<a id="a-L"></a>无记不隐没。<a id="a-M"></a>无记身教彼成就无教耶。<a id="a-N"></a>设成就无教。<a id="a-O"></a>彼成就教耶。<a id="a-P"></a>若成就现在身教。<a id="a-Q"></a>彼成就无教耶。<a id="a-R"></a>设成就无教彼成就教耶。<a id="a-S"></a>若成就现在善不善隐没。<a id="a-T"></a>无记不隐没。<a id="a-U"></a>无记身教彼成就无教耶。<a id="a-V"></a>设成就无教彼成就教耶。<a id="a-W"></a>口教亦如是。<a id="a-X"></a>诸行欲界系彼行欲界系果耶。<a id="a-Y"></a>设行欲界系果。<a id="a-Z"></a>彼行欲界系耶。<a id="a-a"></a>诸行色界系。<a id="a-b"></a>彼行色界系果耶。<a id="a-c"></a>设行色界系果。<a id="a-d"></a>彼行色界系耶。<a id="a-e"></a>诸行无色界系果。<a id="a-f"></a>彼行无色界系耶。<a id="a-g"></a>设行无色界系果。<a id="a-h"></a>彼行无色界系耶。<a id="a-i"></a>诸无漏行彼行无漏果耶。<a id="a-j"></a>设行无漏果。<a id="a-k"></a>彼行无漏耶。<a id="a-l"></a>诸行不欲界。<a id="a-m"></a>彼行不欲界果耶。<a id="a-n"></a>设行非欲界果。<a id="a-o"></a>彼行非欲界耶。<a id="a-p"></a>诸行非色界。<a id="a-q"></a>彼行非色界果耶。<a id="a-r"></a>设行非色界果。<a id="a-s"></a>彼行非色界耶。<a id="a-t"></a>诸行非无色界。<a id="a-u"></a>彼行非无色界果耶。<a id="a-v"></a>设行非无色界果。<a id="a-w"></a>彼行非无色界耶。<a id="a-x"></a>诸行非无漏彼行非无漏果耶。<a id="a-y"></a>设行非无漏果。<a id="a-z"></a>彼行非无漏耶。<a id="a-10"></a>颇有漏行有漏果耶。<a id="a-11"></a>有漏行无漏果耶。<a id="a-12"></a>有漏行有漏无漏果耶。<a id="a-13"></a>颇无漏行无漏果耶。<a id="a-14"></a>无漏行有漏果耶。<a id="a-15"></a>无漏行有漏无漏果耶。<a id="a-16"></a>颇有漏无漏行有漏无漏果耶。<a id="a-17"></a>有漏无漏行有漏果耶。<a id="a-18"></a>有漏无漏行无漏果耶。<a id="a-19"></a>颇学行学果耶。<a id="a-1A"></a>学行无学果耶。<a id="a-1B"></a>学行非学非无学果耶。<a id="a-1C"></a>颇无学行无学果耶。<a id="a-1D"></a>无学行学果耶。<a id="a-1E"></a>无学行非学非无学果耶。<a id="a-1F"></a>颇非学非无学行非学非无学果耶。<a id="a-1G"></a>非学非无学行学果耶。<a id="a-1H"></a>非学非无学行无学果耶。<a id="a-1I"></a>又世尊言。<a id="a-1J"></a>不修身不修戒不修心不修智慧。<a id="a-1K"></a>云何不修身不修戒不修心不修智慧。<a id="a-1L"></a>若不修身。<a id="a-1M"></a>彼不修戒不修心不修智慧耶。<a id="a-1N"></a>设不修慧。<a id="a-1O"></a>彼不修身耶。<a id="a-1P"></a>若不修戒彼不修心不修慧。<a id="a-1Q"></a>设不修慧彼不修戒耶。<a id="a-1R"></a>若不修心彼不修智慧耶。<a id="a-1S"></a>设不修智慧彼不修心耶。<a id="a-1T"></a>又世尊言。<a id="a-1U"></a>修身修戒修心修慧。<a id="a-1V"></a>云何修身修戒修心修慧。<a id="a-1W"></a>若修身彼修戒修心修慧耶。<a id="a-1X"></a>设修慧彼修身耶。<a id="a-1Y"></a>若修戒彼修心修慧耶。<a id="a-1Z"></a>设修慧彼修戒耶。<a id="a-1a"></a>若修心彼修慧。<a id="a-1b"></a>设修慧彼修心耶。<a id="a-1c"></a>颇成就过去戒。<a id="a-1d"></a>非未来现在此种耶。<a id="a-1e"></a>及未来非现在。<a id="a-1f"></a>及现在非未来。<a id="a-1g"></a>及未来现在此种耶。<a id="a-1h"></a>颇成就未来戒非过去现在此种。<a id="a-1i"></a>及过去非现在及现在。<a id="a-1j"></a>非过去及过去现在此种耶。<a id="a-1k"></a>颇成就现在戒非过去未来此种。<a id="a-1l"></a>及过去非未来及未来非过去及过去未来此种耶。<a id="a-1m"></a>此章义愿具演说。</p>
  <p id="a1n">若成就身教彼成就无教耶。<a id="a-1o"></a>答曰。<a id="a-1p"></a>或教非无教。<a id="a-1q"></a>云何教非无教。<a id="a-1r"></a>答曰。<a id="a-1s"></a>生欲界非律仪亦不不处律仪。<a id="a-1t"></a>身有教彼不得无教。<a id="a-1u"></a>本有教不失彼不得无教。<a id="a-1v"></a>是谓教非无教。<a id="a-1w"></a>云何无教非教。<a id="a-1x"></a>答曰。<a id="a-1y"></a>无垢人处母胎卵膜渐厚。<a id="a-1z"></a>若生欲界处律仪不得戒律仪。<a id="a-20"></a>身无教本有教便失彼得无教。<a id="a-21"></a>若生色界身无教。<a id="a-22"></a>若无垢人生无色界。<a id="a-23"></a>是谓无教非教。<a id="a-24"></a>云何教无教。<a id="a-25"></a>答曰。<a id="a-26"></a>生欲界处律仪。<a id="a-27"></a>不得戒律仪身有教彼得无教。<a id="a-28"></a>本有教不失彼得无教处。<a id="a-29"></a>戒律仪不处戒律仪处。<a id="a-2A"></a>亦不律仪亦不不律仪处。<a id="a-2B"></a>身有教彼得无教。<a id="a-2C"></a>本有教不失彼得无教。<a id="a-2D"></a>若生色界身有教。<a id="a-2E"></a>是谓教无教。<a id="a-2F"></a>云何非教无教。<a id="a-2G"></a>答曰。<a id="a-2H"></a>凡夫人处母胎卵膜渐厚。<a id="a-2I"></a>若生欲界不律仪亦不不律仪处。<a id="a-2J"></a>身无教本有教便失。<a id="a-2K"></a>彼不得无教凡夫人生无色界。<a id="a-2L"></a>是谓非教无教也。<a id="a-2M"></a>若成就善身教。<a id="a-2N"></a>彼成就无教耶。<a id="a-2O"></a>答曰。<a id="a-2P"></a>或教非无教也。<a id="a-2Q"></a>云何教非无教。<a id="a-2R"></a>答曰。<a id="a-2S"></a>生欲界不律仪处善身有教。<a id="a-2T"></a>彼不得无教本有教不失。<a id="a-2U"></a>彼不得无教不律仪。<a id="a-2V"></a>亦不不律仪处善身有教。<a id="a-2W"></a>彼不得无教本有教不失彼不得无教。<a id="a-2X"></a>是谓教非无教。<a id="a-2Y"></a>云何无教非教。<a id="a-2Z"></a>答曰。<a id="a-2a"></a>无垢人处母胎卵膜渐厚。<a id="a-2b"></a>若生欲界律仪处不得戒律仪。<a id="a-2c"></a>善身无教本有教便失彼得无教。<a id="a-2d"></a>若生色界善身无教。<a id="a-2e"></a>无垢人生无色界是谓无教非教也。<a id="a-2f"></a>云何教无教。<a id="a-2g"></a>答曰。<a id="a-2h"></a>生欲界律仪处不得戒律仪。<a id="a-2i"></a>身有教彼得无教本有教不失。<a id="a-2j"></a>彼得无教戒律仪处不律仪处。<a id="a-2k"></a>不律仪亦不不律仪。<a id="a-2l"></a>善身有教彼得无教。<a id="a-2m"></a>本有教不失彼得无教。<a id="a-2n"></a>若生色界善身有教。<a id="a-2o"></a>是谓教无教。<a id="a-2p"></a>云何非教无教。<a id="a-2q"></a>答曰。<a id="a-2r"></a>凡夫人处母胎卵膜渐厚。<a id="a-2s"></a>若生欲界不律仪处。<a id="a-2t"></a>善身无教本有教便失彼不得无教。<a id="a-2u"></a>不律仪亦不不律仪处。<a id="a-2v"></a>善身无教本有教便失彼不得无教。<a id="a-2w"></a>若凡夫人生无色界。<a id="a-2x"></a>是谓非教无教。<a id="a-2y"></a>若成就不善身教彼成就无教耶。<a id="a-2z"></a>答曰。<a id="a-30"></a>如是。<a id="a-31"></a>若成就无教彼成就教也。<a id="a-32"></a>颇成就。<a id="a-33"></a>教非无教耶。<a id="a-34"></a>答曰。<a id="a-35"></a>有生欲界律仪处。<a id="a-36"></a>不善身有教彼不得无教。<a id="a-37"></a>本有教不失彼不得无教。<a id="a-38"></a>不律仪亦不不律仪处。<a id="a-39"></a>不善身有教彼不得无教。<a id="a-3A"></a>本有教不失彼不得无教也。<a id="a-3B"></a>若成就隐没无记身教。<a id="a-3C"></a>彼成就无教耶。<a id="a-3D"></a>答曰。<a id="a-3E"></a>无有成就无教。<a id="a-3F"></a>颇成就教耶。<a id="a-3G"></a>答曰。<a id="a-3H"></a>有生色界隐没无记身教也。<a id="a-3I"></a>若成就不隐没无记身教。<a id="a-3J"></a>彼成就无教耶。<a id="a-3K"></a>答曰。<a id="a-3L"></a>无有成就无教。<a id="a-3M"></a>颇成就教耶。<a id="a-3N"></a>答曰。<a id="a-3O"></a>有生欲界若生色界。<a id="a-3P"></a>不隐没无记身有教也(不定教竟)。<a id="a-3Q"></a>若成就过去身教。<a id="a-3R"></a>彼成就无教耶。<a id="a-3S"></a>答曰。<a id="a-3T"></a>或教非无教。<a id="a-3U"></a>云何教非无教。<a id="a-3V"></a>答曰。<a id="a-3W"></a>生欲界不律仪亦不不律仪处。<a id="a-3X"></a>本身有教不失彼不得无教。<a id="a-3Y"></a>是谓教非无教。<a id="a-3Z"></a>云何无教非教。<a id="a-3a"></a>答曰。<a id="a-3b"></a>无垢人处母胎膜渐厚。<a id="a-3c"></a>若生欲界律仪处不得戒律仪。<a id="a-3d"></a>本身无教有教便失。<a id="a-3e"></a>若生色界本身无教。<a id="a-3f"></a>若学生无色界。<a id="a-3g"></a>是谓无教非教。<a id="a-3h"></a>云何教无教。<a id="a-3i"></a>答曰。<a id="a-3j"></a>生欲界律仪处不得戒律仪。<a id="a-3k"></a>本身有教不失彼得无教。<a id="a-3l"></a>戒律仪处不律仪处。<a id="a-3m"></a>不律仪亦不不律仪处。<a id="a-3n"></a>本身有教不失彼得无教。<a id="a-3o"></a>若生色界本身有教不失。<a id="a-3p"></a>是谓教无教。<a id="a-3q"></a>云何非教无教。<a id="a-3r"></a>答曰。<a id="a-3s"></a>凡夫人处母胎卵膜渐厚。<a id="a-3t"></a>若生欲界不得律仪。<a id="a-3u"></a>亦不不律仪处。<a id="a-3v"></a>本身无教设有教便失。<a id="a-3w"></a>阿罗汉凡夫人生无色界。<a id="a-3x"></a>是谓非教无教。<a id="a-3y"></a>若成就过去善身教。<a id="a-3z"></a>彼成就无教耶。<a id="a-40"></a>答曰。<a id="a-41"></a>或教非无教。<a id="a-42"></a>云何教非无教。<a id="a-43"></a>答曰。<a id="a-44"></a>生欲界不律仪处。<a id="a-45"></a>本善身有教不失彼不得无教。<a id="a-46"></a>不律仪亦不不律仪处。<a id="a-47"></a>本善身有教不失彼不得无教。<a id="a-48"></a>是谓教非无教。<a id="a-49"></a>云何无教非教。<a id="a-4A"></a>答曰。<a id="a-4B"></a>无垢人处母胎卵膜渐厚。<a id="a-4C"></a>若生欲界律仪处不得戒律仪。<a id="a-4D"></a>本善身无教有教便失。<a id="a-4E"></a>若生色界本善身无教。<a id="a-4F"></a>若学生无色界。<a id="a-4G"></a>是谓无教非教。<a id="a-4H"></a>云何教无教。<a id="a-4I"></a>答曰。<a id="a-4J"></a>生欲界律仪处不得戒律仪。<a id="a-4K"></a>本善身有教不失彼得无教。<a id="a-4L"></a>律仪处不律仪处。<a id="a-4M"></a>不律仪亦不不律仪处。<a id="a-4N"></a>本善身有教不失彼得无教。<a id="a-4O"></a>若生色界本善身有教不失。<a id="a-4P"></a>是谓教无教。<a id="a-4Q"></a>云何非教无教。<a id="a-4R"></a>答曰。<a id="a-4S"></a>凡夫人处母胎卵膜渐厚。<a id="a-4T"></a>若生欲界不律仪处。<a id="a-4U"></a>善身本无教有教便不失。<a id="a-4V"></a>律仪处亦不不律仪处。<a id="a-4W"></a>本善身无教有教便失。<a id="a-4X"></a>阿罗汉凡夫人生无色界。<a id="a-4Y"></a>是谓非教无教。<a id="a-4Z"></a>若成就过去不善身教。<a id="a-4a"></a>彼成就无教耶。<a id="a-4b"></a>答曰。<a id="a-4c"></a>如是。<a id="a-4d"></a>若成就无教彼成就教也。<a id="a-4e"></a>颇成就。<a id="a-4f"></a>教非无教耶。<a id="a-4g"></a>答曰。<a id="a-4h"></a>有生欲界律仪处。<a id="a-4i"></a>本不善身有教不失彼不得无教。<a id="a-4j"></a>不律仪亦不不律仪处。<a id="a-4k"></a>本不善身有教不失彼不得无教也。<a id="a-4l"></a>若成就过去隐没无记。<a id="a-4m"></a>不隐没无记身教。<a id="a-4n"></a>彼成就无教耶。<a id="a-4o"></a>答曰。<a id="a-4p"></a>无有成就教非无教(过去竟)。<a id="a-4q"></a>若成就未来身教。<a id="a-4r"></a>彼成就无教耶。<a id="a-4s"></a>答曰。<a id="a-4t"></a>无有成就教也。<a id="a-4u"></a>颇成就无教。<a id="a-4v"></a>答曰。<a id="a-4w"></a>有无垢人处母胎卵膜渐厚。<a id="a-4x"></a>若生欲界得色界善心。<a id="a-4y"></a>若生色界无垢人生无色界也。<a id="a-4z"></a>若成就未来善身教。<a id="a-50"></a>彼成就无教耶。<a id="a-51"></a>答曰。<a id="a-52"></a>无有成就教。<a id="a-53"></a>颇成就无教耶。<a id="a-54"></a>答曰。<a id="a-55"></a>有无垢人处母胎膜渐厚。<a id="a-56"></a>若生欲界得色界善心生色界。<a id="a-57"></a>无垢人生无色界也。<a id="a-58"></a>若成就未来不善。<a id="a-59"></a>隐没无记不隐没无记身教。<a id="a-5A"></a>彼成就无教耶。<a id="a-5B"></a>答曰。<a id="a-5C"></a>无有成就教非无教(未来竟)。<a id="a-5D"></a>若成就现在身教彼成就无教耶。<a id="a-5E"></a>答曰。<a id="a-5F"></a>或教非无教。<a id="a-5G"></a>云何教非无教。<a id="a-5H"></a>答曰。<a id="a-5I"></a>生欲界律仪处不得戒律仪。<a id="a-5J"></a>身有教彼不得无教。<a id="a-5K"></a>本有教不失彼不得无教。<a id="a-5L"></a>不律仪亦不不律仪处。<a id="a-5M"></a>身有教彼不得无教。<a id="a-5N"></a>本有教不失彼不得无教。<a id="a-5O"></a>若生色界身有教。<a id="a-5P"></a>是谓教非无教。<a id="a-5Q"></a>云何无教非教。<a id="a-5R"></a>答曰。<a id="a-5S"></a>生欲界戒律仪处不得戒律。<a id="a-5T"></a>入定不入定。<a id="a-5U"></a>身无教本有教便失彼得无教戒律。<a id="a-5V"></a>仪不律亦不不律处。<a id="a-5W"></a>身无教本有教便失彼得无教。<a id="a-5X"></a>若生色界入定。<a id="a-5Y"></a>是谓无教非教。<a id="a-5Z"></a>云何教无教。<a id="a-5a"></a>答曰。<a id="a-5b"></a>生欲界律处不得戒律。<a id="a-5c"></a>身有教彼得无教本有教不失。<a id="a-5d"></a>彼得无教戒律处。<a id="a-5e"></a>不律亦不不律处。<a id="a-5f"></a>身有教彼得无教本有教不失彼得无教。<a id="a-5g"></a>是谓教无教。<a id="a-5h"></a>云何非教无教。<a id="a-5i"></a>答曰。<a id="a-5j"></a>凡夫人处母胎卵膜渐厚。<a id="a-5k"></a>若生欲界律处不得戒律不入定。<a id="a-5l"></a>身无教本有教便失彼不得无教。<a id="a-5m"></a>不律亦不不律处。<a id="a-5n"></a>身无教本有教便失彼不得无教。<a id="a-5o"></a>若生色界不入定。<a id="a-5p"></a>身无教生无色界。<a id="a-5q"></a>是谓非教无教。<a id="a-5r"></a>若成就现在善身教。<a id="a-5s"></a>彼成就无教。<a id="a-5t"></a>答曰。<a id="a-5u"></a>或教非无教。<a id="a-5v"></a>云何教非无教。<a id="a-5w"></a>答曰。<a id="a-5x"></a>生欲界律处不得戒律。<a id="a-5y"></a>善身有教彼不得无教。<a id="a-5z"></a>本有教不失彼不得无教。<a id="a-60"></a>不律处不律亦不不律处。<a id="a-61"></a>善身有教彼不得无教。<a id="a-62"></a>本有教不失。<a id="a-63"></a>彼不得无教。<a id="a-64"></a>若生色界善身有教。<a id="a-65"></a>是谓教非无教。<a id="a-66"></a>云何无教非教。<a id="a-67"></a>答曰。<a id="a-68"></a>生欲界律处不得戒律入定不入定。<a id="a-69"></a>善身无教本有教便失。<a id="a-6A"></a>彼得无教戒律处。<a id="a-6B"></a>不律亦不不律处。<a id="a-6C"></a>善身无教本有教便失彼得无教。<a id="a-6D"></a>若生色界入定。<a id="a-6E"></a>是谓无教非教。<a id="a-6F"></a>云何教无教。<a id="a-6G"></a>答曰。<a id="a-6H"></a>生欲界律处不得戒律。<a id="a-6I"></a>善身有教彼得无教。<a id="a-6J"></a>本有教不失彼得无教。<a id="a-6K"></a>戒律处不律处不律亦不不律处。<a id="a-6L"></a>善身有教彼得无教本有教不失彼得无教。<a id="a-6M"></a>是谓教无教。<a id="a-6N"></a>云何非教无教。<a id="a-6O"></a>答曰。<a id="a-6P"></a>处母胎卵膜渐厚。<a id="a-6Q"></a>若生欲界律处不得戒律不入定。<a id="a-6R"></a>善身无教本有教便失。<a id="a-6S"></a>彼不得无教。<a id="a-6T"></a>不律处不律亦不不律处。<a id="a-6U"></a>善身无教本有教便失。<a id="a-6V"></a>彼不得无教。<a id="a-6W"></a>若生色界不入定善身无教生无色界。<a id="a-6X"></a>是谓非教无教若成就现在不善身教彼成就无教耶。<a id="a-6Y"></a>答曰。<a id="a-6Z"></a>或教非无教。<a id="a-6a"></a>云何教非无教。<a id="a-6b"></a>答曰。<a id="a-6c"></a>生欲界戒律处不善身有教彼不得无教。<a id="a-6d"></a>本有教不失。<a id="a-6e"></a>彼不得无教。<a id="a-6f"></a>不律亦不不律处。<a id="a-6g"></a>不善身有教彼不得无教。<a id="a-6h"></a>本有教不失。<a id="a-6i"></a>彼不得无教。<a id="a-6j"></a>是谓教非无教。<a id="a-6k"></a>云何无教非教。<a id="a-6l"></a>答曰。<a id="a-6m"></a>生欲界戒律处。<a id="a-6n"></a>不善身无教本有教便失。<a id="a-6o"></a>彼得无教。<a id="a-6p"></a>不律处不律亦不不律处。<a id="a-6q"></a>不善身无教本有教便失。<a id="a-6r"></a>彼得无教。<a id="a-6s"></a>是谓无教非教。<a id="a-6t"></a>云何教无教。<a id="a-6u"></a>答曰。<a id="a-6v"></a>生欲界律处不善身有教彼得无教。<a id="a-6w"></a>本有教不失。<a id="a-6x"></a>彼得无教。<a id="a-6y"></a>不律处不律亦不不律处。<a id="a-6z"></a>不善身有教彼得无教。<a id="a-70"></a>本有教不失。<a id="a-71"></a>彼得无教。<a id="a-72"></a>是谓教无教。<a id="a-73"></a>云何非教无教。<a id="a-74"></a>答曰。<a id="a-75"></a>凡夫人处母胎卵膜渐厚。<a id="a-76"></a>若生欲界律处不善身无教本有教便失。<a id="a-77"></a>彼不得无教。<a id="a-78"></a>不律亦不不律处。<a id="a-79"></a>不善身无教本有教便失。<a id="a-7A"></a>彼不得无教。<a id="a-7B"></a>若生色无色界。<a id="a-7C"></a>是谓非教无教。<a id="a-7D"></a>若成就现在隐没无记身教。<a id="a-7E"></a>彼成就无教耶。<a id="a-7F"></a>答曰。<a id="a-7G"></a>无有成就无教。<a id="a-7H"></a>颇成就教耶。<a id="a-7I"></a>答曰。<a id="a-7J"></a>有生色界隐没无记身有教也。<a id="a-7K"></a>若成就现在不隐没无记身教。<a id="a-7L"></a>彼成就无教耶。<a id="a-7M"></a>答曰。<a id="a-7N"></a>无有成就无教。<a id="a-7O"></a>颇成就教耶。<a id="a-7P"></a>答曰。<a id="a-7Q"></a>有生欲界若生色界不隐没无记身有教(现在竟)。<a id="a-7R"></a>口教亦如是。<a id="a-7S"></a>诸行欲界彼行欲界果耶。<a id="a-7T"></a>答曰。<a id="a-7U"></a>如是。<a id="a-7V"></a>诸行欲界彼行欲界果。<a id="a-7W"></a>颇行欲界果彼行非欲界耶。<a id="a-7X"></a>答曰有。<a id="a-7Y"></a>如色界道欲界化化作欲界语也。<a id="a-7Z"></a>诸行色界彼行色界果耶。<a id="a-7a"></a>答曰。<a id="a-7b"></a>如是。<a id="a-7c"></a>诸行色界果彼行色界。<a id="a-7d"></a>颇行色界彼行非色界果耶。<a id="a-7e"></a>答曰有。<a id="a-7f"></a>如色界道欲界化化作欲界语。<a id="a-7g"></a>如色界道断结趣证也。<a id="a-7h"></a>诸行无色界彼行无色界果耶。<a id="a-7i"></a>答曰。<a id="a-7j"></a>如是。<a id="a-7k"></a>诸行无色界果。<a id="a-7l"></a>彼行无色界耶。<a id="a-7m"></a>颇行无色界。<a id="a-7n"></a>彼行非无色界果耶。<a id="a-7o"></a>答曰有。<a id="a-7p"></a>如无色界道断结趣证也。<a id="a-7q"></a>诸行无漏彼行无漏果耶。<a id="a-7r"></a>答曰。<a id="a-7s"></a>如是。<a id="a-7t"></a>诸行无漏彼行无漏果也。<a id="a-7u"></a>颇行无漏果彼行非无漏耶。<a id="a-7v"></a>答曰有。<a id="a-7w"></a>如色无色界道断结趣证也。<a id="a-7x"></a>诸行非欲界彼行非欲界果耶。<a id="a-7y"></a>答曰。<a id="a-7z"></a>如是。<a id="a-80"></a>诸行非欲界果。<a id="a-81"></a>彼行非欲界。<a id="a-82"></a>颇行非欲界彼行非不欲界果耶。<a id="a-83"></a>答曰有。<a id="a-84"></a>如色界道欲界化化作欲界语诸行非色界。<a id="a-85"></a>彼行非色界果耶。<a id="a-86"></a>答曰。<a id="a-87"></a>如是。<a id="a-88"></a>诸行非色界彼行非色界果。<a id="a-89"></a>颇行非色界果。<a id="a-8A"></a>彼行非不色界耶。<a id="a-8B"></a>答曰有。<a id="a-8C"></a>如色界道欲界化化作欲界语。<a id="a-8D"></a>如色界道断结趣证也。<a id="a-8E"></a>诸行非无色界彼行非无色界果耶。<a id="a-8F"></a>答曰。<a id="a-8G"></a>如是。<a id="a-8H"></a>诸行非无色界。<a id="a-8I"></a>彼行非无色界果。<a id="a-8J"></a>颇行非无色界果。<a id="a-8K"></a>彼行非不无色界耶。<a id="a-8L"></a>答曰有。<a id="a-8M"></a>如无色界道断结趣证也。<a id="a-8N"></a>诸行非无漏。<a id="a-8O"></a>彼行非无漏果耶。<a id="a-8P"></a>答曰。<a id="a-8Q"></a>如是。<a id="a-8R"></a>诸行非无漏果彼行非无漏。<a id="a-8S"></a>颇行非无漏彼行非不无漏果耶。<a id="a-8T"></a>答曰有。<a id="a-8U"></a>如色无色界道断结趣证。<a id="a-8V"></a>颇有漏行有漏果耶。<a id="a-8W"></a>答曰有。<a id="a-8X"></a>所谓依果报果。<a id="a-8Y"></a>颇有漏行无漏果耶。<a id="a-8Z"></a>答曰有。<a id="a-8a"></a>解脱果颇有漏行有漏无漏果耶。<a id="a-8b"></a>答曰有。<a id="a-8c"></a>所谓依果报果解脱果(有漏竟)。<a id="a-8d"></a>颇无漏行无漏果耶。<a id="a-8e"></a>答曰有。<a id="a-8f"></a>所依果解脱果。<a id="a-8g"></a>颇无漏行有漏果耶。<a id="a-8h"></a>答曰无。<a id="a-8i"></a>颇无漏行有漏无漏果耶。<a id="a-8j"></a>答曰无。<a id="a-8k"></a>颇有漏行有漏无漏果耶。<a id="a-8l"></a>答曰无。<a id="a-8m"></a>颇有漏无漏行有漏果耶。<a id="a-8n"></a>答曰无。<a id="a-8o"></a>颇有漏无漏行无漏果耶。<a id="a-8p"></a>答曰。<a id="a-8q"></a>有解脱果(有漏无漏竟)。<a id="a-8r"></a>颇学行学果耶。<a id="a-8s"></a>答曰有。<a id="a-8t"></a>所依果颇学行无学果。<a id="a-8u"></a>答曰有。<a id="a-8v"></a>所依果。<a id="a-8w"></a>颇学行非学非无学果耶。<a id="a-8x"></a>答曰。<a id="a-8y"></a>有解脱果(学竟)。<a id="a-8z"></a>颇无学行无学果耶。<a id="a-90"></a>答曰有。<a id="a-91"></a>所依果。<a id="a-92"></a>颇无学行学果耶。<a id="a-93"></a>答曰无。<a id="a-94"></a>颇无学行非学非无学果耶。<a id="a-95"></a>答曰有。<a id="a-96"></a>解脱果(无学竟)。<a id="a-97"></a>颇非学非无学行非学非无学果耶。<a id="a-98"></a>答曰有。<a id="a-99"></a>所依果报果解脱果。<a id="a-9A"></a>颇非学非无学行学果耶。<a id="a-9B"></a>答曰无也。<a id="a-9C"></a>颇非学非无学行无学果耶。<a id="a-9D"></a>答曰无。<a id="a-9E"></a>又世尊言不修身不修戒不修心不修慧。<a id="a-9F"></a>云何不修身。<a id="a-9G"></a>答曰。<a id="a-9H"></a>身欲未尽贪未尽念未尽渴未尽。<a id="a-9I"></a>复次以无碍道尽色爱。<a id="a-9J"></a>彼道不修不猗。<a id="a-9K"></a>如是不修。<a id="a-9L"></a>身不修戒亦如是。<a id="a-9M"></a>云何不修心。<a id="a-9N"></a>答曰。<a id="a-9O"></a>心欲未尽贪未尽念未尽渴未尽。<a id="a-9P"></a>复次以无碍道尽无色爱。<a id="a-9Q"></a>彼道不修不猗。<a id="a-9R"></a>如是不修心不修慧亦如是。<a id="a-9S"></a>若不修身彼不修戒。<a id="a-9T"></a>答曰。<a id="a-9U"></a>如是。<a id="a-9V"></a>设不修戒彼不修身耶。<a id="a-9W"></a>答曰。<a id="a-9X"></a>如是。<a id="a-9Y"></a>若不修身彼不修心耶。<a id="a-9Z"></a>答曰。<a id="a-9a"></a>如是。<a id="a-9b"></a>若不修身彼不修心。<a id="a-9c"></a>颇不修心非不修身。<a id="a-9d"></a>答曰有。<a id="a-9e"></a>色爱尽上爱未尽。<a id="a-9f"></a>若不修身彼不修慧。<a id="a-9g"></a>答曰。<a id="a-9h"></a>如是。<a id="a-9i"></a>若不修身彼不修慧。<a id="a-9j"></a>颇不修慧非不修身。<a id="a-9k"></a>答曰有。<a id="a-9l"></a>色爱尽上爱未尽。<a id="a-9m"></a>若不修戒彼不修心耶。<a id="a-9n"></a>答曰。<a id="a-9o"></a>如是。<a id="a-9p"></a>若不修戒彼不修心。<a id="a-9q"></a>颇不修心非不修戒耶。<a id="a-9r"></a>答曰有。<a id="a-9s"></a>色爱尽上爱未尽。<a id="a-9t"></a>若不修戒彼不修慧。<a id="a-9u"></a>答曰。<a id="a-9v"></a>如是。<a id="a-9w"></a>若不修戒彼不修慧。<a id="a-9x"></a>颇不修慧非不修戒。<a id="a-9y"></a>答曰有。<a id="a-9z"></a>色爱尽上爱未尽。<a id="a-A0"></a>若不修心彼不修慧耶。<a id="a-A1"></a>答曰。<a id="a-A2"></a>如是。<a id="a-A3"></a>设不修慧彼不修心。<a id="a-A4"></a>答曰。<a id="a-A5"></a>如是。<a id="a-A6"></a>又世尊言。<a id="a-A7"></a>修身修戒修心。<a id="a-A8"></a>修慧云何修身。<a id="a-A9"></a>答曰。<a id="a-AA"></a>身爱尽贪尽念尽渴尽。<a id="a-AB"></a>复次以无碍道尽色爱。<a id="a-AC"></a>彼道修猗。<a id="a-AD"></a>如是修身戒亦如是。<a id="a-AE"></a>云何修心。<a id="a-AF"></a>答曰。<a id="a-AG"></a>心爱尽贪尽念尽渴尽。<a id="a-AH"></a>复次以无碍道尽无色爱彼道修猗。<a id="a-AI"></a>如是修心修慧亦如是。<a id="a-AJ"></a>若修身彼修戒耶。<a id="a-AK"></a>答曰。<a id="a-AL"></a>如是。<a id="a-AM"></a>设修戒彼修身耶。<a id="a-AN"></a>答曰。<a id="a-AO"></a>如是。<a id="a-AP"></a>若修身彼修心耶。<a id="a-AQ"></a>答曰。<a id="a-AR"></a>如是。<a id="a-AS"></a>若修心彼修身耶。<a id="a-AT"></a>颇修身不修心耶。<a id="a-AU"></a>答曰有。<a id="a-AV"></a>色爱尽上爱未尽。<a id="a-AW"></a>若修身彼修慧耶。<a id="a-AX"></a>答曰。<a id="a-AY"></a>如是。<a id="a-AZ"></a>若修慧彼修身耶。<a id="a-Aa"></a>颇修身不修慧。<a id="a-Ab"></a>答曰有。<a id="a-Ac"></a>色爱尽上爱未尽。<a id="a-Ad"></a>若修戒彼修心耶。<a id="a-Ae"></a>答曰。<a id="a-Af"></a>如是。<a id="a-Ag"></a>若修心彼修戒耶。<a id="a-Ah"></a>颇修戒不修心耶。<a id="a-Ai"></a>答曰有。<a id="a-Aj"></a>色爱尽上爱未尽。<a id="a-Ak"></a>若修戒彼修慧耶。<a id="a-Al"></a>答曰。<a id="a-Am"></a>如是。<a id="a-An"></a>若修慧彼修戒。<a id="a-Ao"></a>颇修戒不修慧。<a id="a-Ap"></a>答曰有。<a id="a-Aq"></a>色爱尽上爱未尽。<a id="a-Ar"></a>若修心彼修慧耶。<a id="a-As"></a>答曰。<a id="a-At"></a>如是。<a id="a-Au"></a>设修慧彼修心耶。<a id="a-Av"></a>答曰。<a id="a-Aw"></a>如是。<a id="a-Ax"></a>颇成就过去戒。<a id="a-Ay"></a>非未来现在此种耶。<a id="a-Az"></a>答曰有。<a id="a-B0"></a>教戒尽不失。<a id="a-B1"></a>此种不现在前及未来非现在此种耶。<a id="a-B2"></a>答曰有。<a id="a-B3"></a>道共定共戒尽不失。<a id="a-B4"></a>此种不现在前及现在非未来此种耶。<a id="a-B5"></a>答曰有。<a id="a-B6"></a>教戒已尽不失。<a id="a-B7"></a>此种现在前及未来现在此种耶。<a id="a-B8"></a>答曰有。<a id="a-B9"></a>道共定共戒尽不失此种现在前(过去竟)。<a id="a-BA"></a>颇成就未来戒非过去现在此种耶。<a id="a-BB"></a>答曰有。<a id="a-BC"></a>阿罗汉生无色界及过去非现在此种。<a id="a-BD"></a>答曰有。<a id="a-BE"></a>道共定共戒尽不失。<a id="a-BF"></a>此种不现在前及现在非过去此种耶。<a id="a-BG"></a>答曰有。<a id="a-BH"></a>最初得无漏律。<a id="a-BI"></a>及过去现在此种耶。<a id="a-BJ"></a>答曰有。<a id="a-BK"></a>道共定共戒尽不失。<a id="a-BL"></a>此种现在前(未来竟)。<a id="a-BM"></a>颇成就现在戒非过去未来此种耶。<a id="a-BN"></a>答曰有。<a id="a-BO"></a>最初得戒律仪。<a id="a-BP"></a>及过去非未来此种耶。<a id="a-BQ"></a>答曰有。<a id="a-BR"></a>教戒尽不失。<a id="a-BS"></a>此种现在前。<a id="a-BT"></a>及未来非过去此种。<a id="a-BU"></a>答曰有。<a id="a-BV"></a>最初得无漏律仪。<a id="a-BW"></a>及过去未来此种耶。<a id="a-BX"></a>答曰有。<a id="a-BY"></a>道共定共戒尽不失。<a id="a-BZ"></a>此种现在前。</p>
  <p id="aBa">阿毗昙有教无教跋渠第四竟(梵本三百七十三首卢秦四千九百五十四言)</p>
  <p data-pb></p>
  <h2 id="aBb">自行跋渠第五</h2>
  <p id="aBc">云何自行以何等故自行所可用行。<a id="a-Bd"></a>自行彼行当言过去耶。<a id="a-Be"></a>未来现在耶。<a id="a-Bf"></a>所可用行自行彼行成就耶。<a id="a-Bg"></a>设行成就彼行自行耶。<a id="a-Bh"></a>所可用行非自行。<a id="a-Bi"></a>彼行不成就耶。<a id="a-Bj"></a>设行不成就彼行不自行耶。<a id="a-Bk"></a>所可用行自行。<a id="a-Bl"></a>彼行必受报耶。<a id="a-Bm"></a>设行必受报彼行自行耶。<a id="a-Bn"></a>所可用行非自行。<a id="a-Bo"></a>彼行必不受报耶。<a id="a-Bp"></a>设行必不受报。<a id="a-Bq"></a>彼行非自行耶。<a id="a-Br"></a>所可用行成就彼行必受报耶。<a id="a-Bs"></a>设行必受报彼行成就耶。<a id="a-Bt"></a>所可用行不成就。<a id="a-Bu"></a>彼行必不受报耶。<a id="a-Bv"></a>设行必不受报彼行不成就。<a id="a-Bw"></a>如有须陀洹不善行苦痛报未熟彼以何故障地狱道畜生饿鬼。<a id="a-Bx"></a>又世尊言。<a id="a-By"></a>是谓世尊弟子。<a id="a-Bz"></a>尽地狱尽畜生尽饿鬼不堕恶道。<a id="a-C0"></a>须陀洹有此智。<a id="a-C1"></a>悟我尽地狱尽畜生尽饿鬼尽。<a id="a-C2"></a>不堕恶道为不自悟。<a id="a-C3"></a>云何学谋害一切学谋害果耶。<a id="a-C4"></a>云何住寿行。<a id="a-C5"></a>云何舍寿行。<a id="a-C6"></a>云何心乱。<a id="a-C7"></a>以何等缠相应法尽不善。<a id="a-C8"></a>佛语云何佛语当言善耶无记耶。<a id="a-C9"></a>佛语名何等法。<a id="a-CA"></a>契经诗记偈因缘叹本末譬喻生方广未曾有法义。<a id="a-CB"></a>名何法印。<a id="a-CC"></a>名何法数。<a id="a-CD"></a>名何法算。<a id="a-CE"></a>名何法书。<a id="a-CF"></a>名何法颂。<a id="a-CG"></a>名何法种种伎艺。<a id="a-CH"></a>名何法。<a id="a-CI"></a>若学戒成就。<a id="a-CJ"></a>彼成就非学非无学戒耶。<a id="a-CK"></a>设成就非学非无学戒。<a id="a-CL"></a>彼成就学戒耶。<a id="a-CM"></a>若成就无学戒。<a id="a-CN"></a>彼成就非学非无学戒耶。<a id="a-CO"></a>设成就非学非无学戒。<a id="a-CP"></a>彼成就无学戒耶。<a id="a-CQ"></a>此章义愿具演说。</p>
  <p id="aCR">云何自行。<a id="a-CS"></a>答曰。<a id="a-CT"></a>若行报是谓今得。<a id="a-CU"></a>此有彼行生受报。<a id="a-CV"></a>是谓自行。<a id="a-CW"></a>以何等自行。<a id="a-CX"></a>答曰。<a id="a-CY"></a>此行自果自依自报。<a id="a-CZ"></a>复次此行受报时。<a id="a-Ca"></a>此意受报非余。<a id="a-Cb"></a>以是故自行所可用行自行。<a id="a-Cc"></a>此行当言过去耶。<a id="a-Cd"></a>未来现在耶。<a id="a-Ce"></a>答曰。<a id="a-Cf"></a>彼行过去世所可用行。<a id="a-Cg"></a>自行彼行成就耶。<a id="a-Ch"></a>答曰。<a id="a-Ci"></a>或行自行此行非成就。<a id="a-Cj"></a>云何行自行彼行不成就耶。<a id="a-Ck"></a>答曰。<a id="a-Cl"></a>行报于今得有。<a id="a-Cm"></a>彼行生受报彼行失。<a id="a-Cn"></a>是谓行自行彼行不成就。<a id="a-Co"></a>云何行成就此行非自行。<a id="a-Cp"></a>答曰。<a id="a-Cq"></a>行报不于今得有。<a id="a-Cr"></a>此行生不受报彼行不失。<a id="a-Cs"></a>是谓行成就此行非自行。<a id="a-Ct"></a>云何行自行彼行成就。<a id="a-Cu"></a>答曰。<a id="a-Cv"></a>行报于今得有。<a id="a-Cw"></a>彼行生受报彼行不失。<a id="a-Cx"></a>是谓行自行彼行成就。<a id="a-Cy"></a>云何行非自行。<a id="a-Cz"></a>彼行不成就耶。<a id="a-D0"></a>答曰。<a id="a-D1"></a>行报不于今得有。<a id="a-D2"></a>彼行生不受报彼行失。<a id="a-D3"></a>是谓行非自行彼行不成就。<a id="a-D4"></a>非亦如是所可用行。<a id="a-D5"></a>自行彼行必受报耶。<a id="a-D6"></a>答曰。<a id="a-D7"></a>或行自行彼行必不受报。<a id="a-D8"></a>云何行自行彼行必不受报。<a id="a-D9"></a>答曰。<a id="a-DA"></a>行报于今得有。<a id="a-DB"></a>彼行生受报彼行后报。<a id="a-DC"></a>是谓行自行彼行必不受报。<a id="a-DD"></a>云何行必受报彼行非自行。<a id="a-DE"></a>答曰。<a id="a-DF"></a>行报不于今得有。<a id="a-DG"></a>彼行生不受报彼行报未熟。<a id="a-DH"></a>是谓行必受报彼行非自行。<a id="a-DI"></a>云何行自行彼行必受报。<a id="a-DJ"></a>答曰。<a id="a-DK"></a>行报于今得有。<a id="a-DL"></a>彼行生受报彼行非后报。<a id="a-DM"></a>是谓行自行彼行必受报。<a id="a-DN"></a>云何行非自行彼行必不受报。<a id="a-DO"></a>答曰。<a id="a-DP"></a>行报不于今得有。<a id="a-DQ"></a>彼行生不受报彼行报熟。<a id="a-DR"></a>是谓行非自行彼行必不受报。<a id="a-DS"></a>非亦如是所可用行成就彼行必受报耶。<a id="a-DT"></a>答曰。<a id="a-DU"></a>或行成就彼行必不受报。<a id="a-DV"></a>云何行成就彼行必不受报。<a id="a-DW"></a>答曰。<a id="a-DX"></a>诸行过去不善。<a id="a-DY"></a>设善有漏报熟彼行不行。<a id="a-DZ"></a>诸行未来不善。<a id="a-Da"></a>设善有漏得必不生。<a id="a-Db"></a>若无记无漏行成就。<a id="a-Dc"></a>是谓行成就彼行必不受报。<a id="a-Dd"></a>云何行必受报彼行不成就。<a id="a-De"></a>答曰。<a id="a-Df"></a>诸行过去不善。<a id="a-Dg"></a>设善。<a id="a-Dh"></a>有漏报不熟彼行失。<a id="a-Di"></a>诸行未来不善设善有漏不得必生。<a id="a-Dj"></a>是谓行必受报彼行不成就。<a id="a-Dk"></a>云何行成就彼行必受报。<a id="a-Dl"></a>答曰。<a id="a-Dm"></a>诸行过去不善。<a id="a-Dn"></a>设善有漏报不熟彼行不失。<a id="a-Do"></a>诸行未来不善。<a id="a-Dp"></a>设善有漏得必生。<a id="a-Dq"></a>诸行现在不善设善有漏。<a id="a-Dr"></a>是谓行成就彼行必受报。<a id="a-Ds"></a>云何行不成就彼行必不受报。<a id="a-Dt"></a>答曰。<a id="a-Du"></a>诸行过去不善。<a id="a-Dv"></a>设善有漏报熟彼行失。<a id="a-Dw"></a>诸行未来不善。<a id="a-Dx"></a>设善有漏不得必不生。<a id="a-Dy"></a>若无记无漏行不成就。<a id="a-Dz"></a>是谓行不成就。<a id="a-E0"></a>彼行必不受报。<a id="a-E1"></a>非亦如是。<a id="a-E2"></a>若有须陀洹不善行苦痛报未熟。<a id="a-E3"></a>彼以何故障地狱道畜生饿鬼。<a id="a-E4"></a>答曰。<a id="a-E5"></a>二结种缚系。<a id="a-E6"></a>必堕地狱畜生饿鬼。<a id="a-E7"></a>见谛断结种。<a id="a-E8"></a>思惟断结种。<a id="a-E9"></a>彼须陀洹见谛断结尽。<a id="a-EA"></a>思惟断不尽。<a id="a-EB"></a>彼参差具不往地狱畜生饿鬼。<a id="a-EC"></a>譬如车二轮不坏能有所至。<a id="a-ED"></a>一轮坏不有所至。<a id="a-EE"></a>如是二结种缚系往地狱畜生饿鬼。<a id="a-EF"></a>见谛断思惟断结种。<a id="a-EG"></a>彼须陀洹见谛断结尽。<a id="a-EH"></a>思惟断结不尽。<a id="a-EI"></a>彼参差具不往堕地狱畜生饿鬼。<a id="a-EJ"></a>譬如鹰鸟二翅不坏能飞至空。<a id="a-EK"></a>一翅坏不能至空。<a id="a-EL"></a>如是二结种缚系往堕地狱畜生饿鬼国中。<a id="a-EM"></a>彼须陀洹见谛断结尽思惟断结不尽。<a id="a-EN"></a>彼参差具不往地狱畜生饿鬼也。<a id="a-EO"></a>又世尊言。<a id="a-EP"></a>是谓世尊弟子地狱尽畜生饿鬼尽尽不堕恶道。<a id="a-EQ"></a>须陀洹有此智。<a id="a-ER"></a>悟我地狱尽畜生饿鬼尽。<a id="a-ES"></a>尽不堕恶道为不自悟耶。<a id="a-ET"></a>答曰。<a id="a-EU"></a>不自悟。<a id="a-EV"></a>云何得知。<a id="a-EW"></a>答曰。<a id="a-EX"></a>往信世尊。<a id="a-EY"></a>如世尊言。<a id="a-EZ"></a>诸自省察四法。<a id="a-Ea"></a>彼殷勤自进我地狱尽畜生饿鬼尽。<a id="a-Eb"></a>尽不堕恶道。<a id="a-Ec"></a>复次须陀洹有四法智。<a id="a-Ed"></a>苦智习智尽智道智。<a id="a-Ee"></a>须陀洹无尽智无生智也。<a id="a-Ef"></a>云何学谋害。<a id="a-Eg"></a>答曰。<a id="a-Eh"></a>如学欲未尽。<a id="a-Ei"></a>被他捶打若手石刀杖。<a id="a-Ej"></a>彼痛所逼发心使彼酷痛。<a id="a-Ek"></a>使彼妇无子如是学谋害。<a id="a-El"></a>如学淫尽为彼捶打若手石刀杖。<a id="a-Em"></a>彼痛所逼从无欲退已。<a id="a-En"></a>退便发心言使彼酷痛使彼妇无子。<a id="a-Eo"></a>如是学谋害一切学所谋害果耶。<a id="a-Ep"></a>答曰。<a id="a-Eq"></a>不也。<a id="a-Er"></a>诸众生有大力所作行彼则不果也。<a id="a-Es"></a>云何住寿行。<a id="a-Et"></a>答曰。<a id="a-Eu"></a>如阿罗汉。<a id="a-Ev"></a>以衣钵户钥履屣针筒及余什具施僧。<a id="a-Ew"></a>若人便发心言。<a id="a-Ex"></a>我缘是报使增益寿。<a id="a-Ey"></a>作是愿已入顶四禅。<a id="a-Ez"></a>彼所缘报则成寿报如是住寿。<a id="a-F0"></a>云何舍寿。<a id="a-F1"></a>答曰。<a id="a-F2"></a>如阿罗汉。<a id="a-F3"></a>以衣钵户钥履屣针筒及余什具施僧。<a id="a-F4"></a>若人便发心言。<a id="a-F5"></a>我所得寿报即成施报。<a id="a-F6"></a>作是愿已入顶四禅。<a id="a-F7"></a>彼寿报即成施报如是舍寿。<a id="a-F8"></a>云何心乱。<a id="a-F9"></a>答曰。<a id="a-FA"></a>以四事心乱。<a id="a-FB"></a>非人形。<a id="a-FC"></a>狂象形马形羠形[犛-未+牙]牛形。<a id="a-FD"></a>见已怖懅心乱。<a id="a-FE"></a>若非人嗔捶打肢节。<a id="a-FF"></a>彼得酷痛心乱。<a id="a-FG"></a>或诸大错心乱。<a id="a-FH"></a>本行报对心乱。<a id="a-FI"></a>以何等缠相应法尽不善耶。<a id="a-FJ"></a>答曰。<a id="a-FK"></a>无惭无愧。<a id="a-FL"></a>佛语云何。<a id="a-FM"></a>答曰。<a id="a-FN"></a>如来语(一)所说(二)[日*弊](博计反)诃罗(三)婆沙(四苏诈反)耆罗(五)尼留谛(六)语句(七)语声(八)口行(九)口教(十天竺十种皆语也)。<a id="a-FO"></a>是谓佛语。<a id="a-FP"></a>佛语当言善耶无记耶。<a id="a-FQ"></a>答曰。<a id="a-FR"></a>佛语或善或无记。<a id="a-FS"></a>云何善。<a id="a-FT"></a>答曰。<a id="a-FU"></a>善心如来语所说。<a id="a-FV"></a>如上十事是谓善。<a id="a-FW"></a>云何无记。<a id="a-FX"></a>答曰。<a id="a-FY"></a>无记心如来语所说。<a id="a-FZ"></a>如上十事是谓无记。<a id="a-Fa"></a>佛语名何等法。<a id="a-Fb"></a>答曰。<a id="a-Fc"></a>名身句身语身次第住。<a id="a-Fd"></a>契经(一)诗(二)记(三)偈(四)因缘(五)叹(六)本末(七)譬喻(八)生(九)方广(十)未曾有(十一)法义(十二十二部经)。<a id="a-Fe"></a>名何等法。<a id="a-Ff"></a>答曰。<a id="a-Fg"></a>名身句身语身次第住。<a id="a-Fh"></a>印名何法。<a id="a-Fi"></a>答曰。<a id="a-Fj"></a>巧所造身行。<a id="a-Fk"></a>彼所克智数名何法。<a id="a-Fl"></a>答曰。<a id="a-Fm"></a>巧所造口行。<a id="a-Fn"></a>彼所克智算名何法。<a id="a-Fo"></a>答曰。<a id="a-Fp"></a>巧所造意行。<a id="a-Fq"></a>彼所克智书名何法。<a id="a-Fr"></a>答曰。<a id="a-Fs"></a>巧所造身行。<a id="a-Ft"></a>彼所克智颂名何法。<a id="a-Fu"></a>答曰。<a id="a-Fv"></a>巧所造口行。<a id="a-Fw"></a>彼所克智种种克行名何法。<a id="a-Fx"></a>答曰。<a id="a-Fy"></a>慧为首方便所扰。<a id="a-Fz"></a>彼彼所克诸智也若学成就戒彼成就非学非无学戒耶。<a id="a-G0"></a>答曰。<a id="a-G1"></a>或学成就戒非非学非无学戒。<a id="a-G2"></a>云何学成就戒非非学非无学戒。<a id="a-G3"></a>答曰。<a id="a-G4"></a>学生无色界。<a id="a-G5"></a>是谓学成就戒非非学非无学戒。<a id="a-G6"></a>云何成就非学非无学戒非学耶。<a id="a-G7"></a>答曰。<a id="a-G8"></a>阿罗汉凡夫人生欲色界。<a id="a-G9"></a>是谓非学非无学成就戒非学。<a id="a-GA"></a>云何学成就戒非学非无学耶。<a id="a-GB"></a>答曰。<a id="a-GC"></a>学生欲色界。<a id="a-GD"></a>是谓学成就戒非学非无学。<a id="a-GE"></a>云何非学成就戒非非学非无学。<a id="a-GF"></a>答曰。<a id="a-GG"></a>阿罗汉凡夫人生无色界。<a id="a-GH"></a>是谓非学成就戒非非学非无学。<a id="a-GI"></a>若成就无学戒。<a id="a-GJ"></a>彼成就非学非无学戒耶。<a id="a-GK"></a>答曰。<a id="a-GL"></a>或无学成就戒。<a id="a-GM"></a>非非学非无学。<a id="a-GN"></a>云何无学成就戒非非学非无学耶。<a id="a-GO"></a>答曰。<a id="a-GP"></a>阿罗汉生无色界。<a id="a-GQ"></a>是谓成就无学戒非非学非无学。<a id="a-GR"></a>云何成就非学非无学戒非无学。<a id="a-GS"></a>答曰。<a id="a-GT"></a>学凡夫人生欲色界。<a id="a-GU"></a>是谓成就非学非无学戒非无学。<a id="a-GV"></a>云何成就无学戒非学非无学耶。<a id="a-GW"></a>答曰。<a id="a-GX"></a>阿罗汉生欲色界。<a id="a-GY"></a>是谓成就无学戒非学非无学。<a id="a-GZ"></a>云何非无学成就戒非非学非无学。<a id="a-Ga"></a>答曰。<a id="a-Gb"></a>学凡夫人生无色界。<a id="a-Gc"></a>是谓非成就无学戒非非学非无学也。</p>
  <p id="aGd">自行八渠第五竟(梵本一百八十五首卢秦二千三百七十八言)</p>
  <p id="aGe">行揵度第四竟。</p>
 </body>
</html>