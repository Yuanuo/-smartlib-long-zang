<!doctype html>
<html id="z3IBW0K19A" data-ver="843">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">阿毗昙八犍度论卷第三</h1>
  <h2 id="a2">杂犍度第一之三色跋渠第六</h2>
  <p id="a3">色法生老无常当言色耶。<a id="a-4"></a>非色耶。<a id="a-5"></a>无色可见不可见。<a id="a-6"></a>有对无对。<a id="a-7"></a>有漏无漏。<a id="a-8"></a>有为无为。<a id="a-9"></a>过去未来现在。<a id="a-A"></a>善不善无记。<a id="a-B"></a>欲界系色界系无色界系。<a id="a-C"></a>学无学非学非无学。<a id="a-D"></a>见谛所断思惟所断法。<a id="a-E"></a>无断法。<a id="a-F"></a>生老无常。<a id="a-G"></a>当言见谛所断。<a id="a-H"></a>当言思惟所断。<a id="a-I"></a>当言无断耶。<a id="a-J"></a>云何老。<a id="a-K"></a>云何死。<a id="a-L"></a>云何无常。<a id="a-M"></a>诸死彼无常耶。<a id="a-N"></a>设无常彼死邪。<a id="a-O"></a>行力强无常力强。<a id="a-P"></a>又世尊言。<a id="a-Q"></a>此三有为有为相。<a id="a-R"></a>兴衰住若干。<a id="a-S"></a>彼一心中云何兴。<a id="a-T"></a>云何衰。<a id="a-U"></a>云何住。<a id="a-V"></a>若干此章义愿具演说。</p>
  <p id="aW">色法生老无常当言色耶。<a id="a-X"></a>当言非色耶。<a id="a-Y"></a>答曰。<a id="a-Z"></a>当言非色。<a id="a-a"></a>无色当言即无色。<a id="a-b"></a>可见当言不可见。<a id="a-c"></a>不可见当言即不可见。<a id="a-d"></a>有对当言即无对。<a id="a-e"></a>无对当言即无对。<a id="a-f"></a>有漏当言即有漏。<a id="a-g"></a>无漏当言即无漏。<a id="a-h"></a>有为当言即有为。<a id="a-i"></a>无为当言即无为。<a id="a-j"></a>过去当言即过去。<a id="a-k"></a>未来当言即未来。<a id="a-l"></a>现在当言即现在。<a id="a-m"></a>善当言即善。<a id="a-n"></a>不善当言即不善。<a id="a-o"></a>无记当言即无记。<a id="a-p"></a>欲界系当言即欲界系。<a id="a-q"></a>色界系当言即色界系。<a id="a-r"></a>无色界系当言即无色界系。<a id="a-s"></a>是学当言即是学。<a id="a-t"></a>不学当言即不学。<a id="a-u"></a>非学非无学当言即非学非无学。<a id="a-v"></a>见谛所断当言即见谛所断。<a id="a-w"></a>思惟所断当言即思惟所断。<a id="a-x"></a>非断法生老无常当言见谛所断。<a id="a-y"></a>当言即思惟所断。<a id="a-z"></a>当言非断耶。<a id="a-10"></a>答曰。<a id="a-11"></a>当言即无断。<a id="a-12"></a>云何老。<a id="a-13"></a>云何死。<a id="a-14"></a>云何无常。<a id="a-15"></a>云何老。<a id="a-16"></a>答曰。<a id="a-17"></a>行衰退根熟坏身色变得老毁。<a id="a-18"></a>是谓老。<a id="a-19"></a>云何死。<a id="a-1A"></a>答曰。<a id="a-1B"></a>彼众生生彼彼生处。<a id="a-1C"></a>若命终当命终退不现。<a id="a-1D"></a>丧没寿失舍阴命根闭。<a id="a-1E"></a>是谓死。<a id="a-1F"></a>云何无常。<a id="a-1G"></a>答曰。<a id="a-1H"></a>诸行散退没是谓无常。<a id="a-1I"></a>诸谓死即无常耶。<a id="a-1J"></a>答曰如是。<a id="a-1K"></a>诸死彼无常。<a id="a-1L"></a>颇有无常。<a id="a-1M"></a>彼非死耶。<a id="a-1N"></a>答曰有。<a id="a-1O"></a>除死诸余行。<a id="a-1P"></a>无常行力强无常力强。<a id="a-1Q"></a>答曰。<a id="a-1R"></a>行力强非无常。<a id="a-1S"></a>行者过去未来现在行。<a id="a-1T"></a>灭无常者现在行散。<a id="a-1U"></a>或作是说。<a id="a-1V"></a>无常力强非行。<a id="a-1W"></a>行亦无常如我意行力强。<a id="a-1X"></a>非无常行者。<a id="a-1Y"></a>过去未来现在行灭。<a id="a-1Z"></a>无常者现在行散也。<a id="a-1a"></a>又世尊言。<a id="a-1b"></a>此三有为相有为相兴衰住若干。<a id="a-1c"></a>彼一心云何兴。<a id="a-1d"></a>云何衰。<a id="a-1e"></a>云何住若干。<a id="a-1f"></a>答曰。<a id="a-1g"></a>兴者生。<a id="a-1h"></a>衰者无常。<a id="a-1i"></a>住若干老也。</p>
  <p id="a1j">色品第六竟(梵本三十七首卢秦六百八十九言)</p>
  <p data-pb></p>
  <h2 id="a1k">无义跋渠第七</h2>
  <p id="a1l">又世尊言。</p>
  <p id="a1m">知无义俱　　诸空持戒　　彼不得义</p>
  <p id="a1n">如出时没</p>
  <p id="a1o">以何等故与无义俱诸空持戒世尊说苦。<a id="a-1p"></a>又世尊言。<a id="a-1q"></a>彼正身坐系念在前。<a id="a-1r"></a>彼云何系念在前。<a id="a-1s"></a>又世尊言。<a id="a-1t"></a>目犍连鞮舍梵天。<a id="a-1u"></a>不说第六人行无想(三道向得)。<a id="a-1v"></a>云何第六人行无想。<a id="a-1w"></a>又世尊言。<a id="a-1x"></a>此闻法已时地神举声放声。<a id="a-1y"></a>如来转法轮于波罗奈鹿苑园中。<a id="a-1z"></a>若沙门婆罗门天魔梵天若世间未曾转。<a id="a-20"></a>地神有此智知如来转法轮不。<a id="a-21"></a>又世尊言。<a id="a-22"></a>彼比丘漏尽阿罗汉。<a id="a-23"></a>三十三天集坐善法讲堂。<a id="a-24"></a>数数云集行彼某名尊者。<a id="a-25"></a>彼某名尊者弟子。<a id="a-26"></a>于某村某聚落出家信家非家。<a id="a-27"></a>剃除须发着袈裟衣。<a id="a-28"></a>作道人尽有漏成无漏。<a id="a-29"></a>心解脱慧解脱。<a id="a-2A"></a>于现法自知行作证。<a id="a-2B"></a>生已尽梵行已成所作已办。<a id="a-2C"></a>名色已有知如真。<a id="a-2D"></a>三十三天有此智知比丘漏尽不。<a id="a-2E"></a>又世尊言。<a id="a-2F"></a>彼诸化法教化亦诸向法次法。<a id="a-2G"></a>此八万四千摩竭大臣三结已尽。<a id="a-2H"></a>得须陀洹不堕恶趣。<a id="a-2I"></a>法定正道至七有。<a id="a-2J"></a>往来七生天人尽苦际。<a id="a-2K"></a>彼云何化法教化。<a id="a-2L"></a>云何向法次法。<a id="a-2M"></a>云何多欲云何无厌。<a id="a-2N"></a>多欲无厌有何差别。<a id="a-2O"></a>云何少欲云何知足。<a id="a-2P"></a>少欲知足有何差别。<a id="a-2Q"></a>云何难满云何难养。<a id="a-2R"></a>云何易满云何易养。<a id="a-2S"></a>此章义愿具演说又世尊言。</p>
  <p id="a2T">知无义俱　　诸空持戒　　彼不得义</p>
  <p id="a2U">如出时没</p>
  <p id="a2V">以何等故与无义俱。<a id="a-2W"></a>诸空持戒世尊说苦。<a id="a-2X"></a>答曰。<a id="a-2Y"></a>此是死道共死死相。<a id="a-2Z"></a>不能如是苦离死。<a id="a-2a"></a>以是故与无义俱诸空持戒世尊说苦。<a id="a-2b"></a>又世尊言。<a id="a-2c"></a>彼正身坐系念在前。<a id="a-2d"></a>彼云何系念。<a id="a-2e"></a>答曰。<a id="a-2f"></a>彼近明善方便正念。<a id="a-2g"></a>骨想青想骨琐想。<a id="a-2h"></a>膖胀想。<a id="a-2i"></a>食不尽想。<a id="a-2j"></a>烧焦想。<a id="a-2k"></a>骨节异处想。<a id="a-2l"></a>又世尊言。<a id="a-2m"></a>目犍连鞮舍梵天不说第六人行无想。<a id="a-2n"></a>云何第六人行无想。<a id="a-2o"></a>答曰。<a id="a-2p"></a>坚信坚法于此义现第六无想人。<a id="a-2q"></a>彼无想不可数不可施设。<a id="a-2r"></a>若此住若彼住不可数。<a id="a-2s"></a>若苦法忍若苦法智。<a id="a-2t"></a>若苦未知忍若苦未知智。<a id="a-2u"></a>若习法忍若习法智。<a id="a-2v"></a>若习未知忍若习未知智。<a id="a-2w"></a>若尽法忍若尽法智。<a id="a-2x"></a>若尽未知忍若尽未知智。<a id="a-2y"></a>若道法忍若道法智。<a id="a-2z"></a>若道未知忍若道未知智。<a id="a-30"></a>如是无想不可数不可施设。<a id="a-31"></a>若此住若彼住。<a id="a-32"></a>以是故坚信坚法。<a id="a-33"></a>于此义现第六无想人。<a id="a-34"></a>又世尊言。<a id="a-35"></a>此闻法已时地神举声放声。<a id="a-36"></a>世尊转法轮于波罗奈仙人鹿苑园中。<a id="a-37"></a>若沙门婆罗门若天魔梵。<a id="a-38"></a>若世间未曾转。<a id="a-39"></a>地神有此智知世尊转法轮不耶。<a id="a-3A"></a>答曰不也。<a id="a-3B"></a>云何知。<a id="a-3C"></a>答曰。<a id="a-3D"></a>世尊起世俗心。<a id="a-3E"></a>我转法轮名某比丘见法。<a id="a-3F"></a>此彼知亦告他我转法轮。<a id="a-3G"></a>名某比丘见法此彼闻彼尊者亦起世俗心。<a id="a-3H"></a>世尊转法轮我已见法。<a id="a-3I"></a>此彼知亦告他佛转法轮。<a id="a-3J"></a>我已见法。<a id="a-3K"></a>此彼闻彼。<a id="a-3L"></a>或从大尊天闻。<a id="a-3M"></a>又世尊言。<a id="a-3N"></a>彼比丘漏尽阿罗汉。<a id="a-3O"></a>三十三天集坐善法讲堂。<a id="a-3P"></a>数数云集行彼某名尊者。<a id="a-3Q"></a>彼某名尊者弟子。<a id="a-3R"></a>于某村某聚落出家信家非家。<a id="a-3S"></a>剃除须发着袈裟衣。<a id="a-3T"></a>作道人尽有漏成无漏。<a id="a-3U"></a>心解脱慧解脱。<a id="a-3V"></a>于现法自知行作证。<a id="a-3W"></a>生已尽梵行已成所作已办。<a id="a-3X"></a>名色已有知如真。<a id="a-3Y"></a>是三十三天有此智知比丘漏尽不。<a id="a-3Z"></a>答曰。<a id="a-3a"></a>不知。<a id="a-3b"></a>云何知。<a id="a-3c"></a>答曰。<a id="a-3d"></a>世尊起世俗心。<a id="a-3e"></a>名某比丘漏尽得阿罗汉。<a id="a-3f"></a>此彼知亦告他。<a id="a-3g"></a>名某比丘漏尽得阿罗汉。<a id="a-3h"></a>此彼闻彼尊者亦起世俗心。<a id="a-3i"></a>我漏尽得阿罗汉。<a id="a-3j"></a>此彼知亦告他。<a id="a-3k"></a>我漏尽得阿罗汉。<a id="a-3l"></a>此彼闻彼。<a id="a-3m"></a>或从大尊天闻。<a id="a-3n"></a>又世尊言。<a id="a-3o"></a>彼诸化法教化亦诸向法次法。<a id="a-3p"></a>此八万四千摩竭大臣三结已尽。<a id="a-3q"></a>得须陀洹不堕恶趣。<a id="a-3r"></a>法定正道至七有。<a id="a-3s"></a>往来七生人天尽苦际。<a id="a-3t"></a>彼云何化法教化云何向法次法。<a id="a-3u"></a>云何化法教化。<a id="a-3v"></a>答曰。<a id="a-3w"></a>诸摩竭大臣已生天见法。<a id="a-3x"></a>此谓化法教化。<a id="a-3y"></a>云何向法次法。<a id="a-3z"></a>答曰。<a id="a-40"></a>诸摩竭大臣本为人时见法。<a id="a-41"></a>此谓向法次法。<a id="a-42"></a>云何多欲。<a id="a-43"></a>云何无厌。<a id="a-44"></a>多欲云何。<a id="a-45"></a>答曰。<a id="a-46"></a>未得色声香味细滑衣食床卧病瘦医药具。<a id="a-47"></a>诸欲已欲当欲。<a id="a-48"></a>此谓多欲。<a id="a-49"></a>无厌云何。<a id="a-4A"></a>答曰。<a id="a-4B"></a>以得色声香味细滑衣食床卧病瘦医药具。<a id="a-4C"></a>不喜不善喜。<a id="a-4D"></a>亦不喜他不厌不善厌亦不厌他。<a id="a-4E"></a>此谓无厌。<a id="a-4F"></a>多欲无厌有何差别。<a id="a-4G"></a>答曰。<a id="a-4H"></a>未得色声香味细滑衣食床卧病瘦医药具。<a id="a-4I"></a>若索求索强索巧方便缘。<a id="a-4J"></a>已得色声香味细滑衣食床卧病瘦医药具。<a id="a-4K"></a>复方便复欲复愿复念。<a id="a-4L"></a>少不喜少不善喜得他少不喜。<a id="a-4M"></a>多欲无厌。<a id="a-4N"></a>此谓差别。<a id="a-4O"></a>云何少欲云何厌。<a id="a-4P"></a>少欲云何。<a id="a-4Q"></a>答曰。<a id="a-4R"></a>未得色声香味细滑衣食床卧病瘦医药具。<a id="a-4S"></a>诸非欲非已欲非当欲。<a id="a-4T"></a>此谓少欲。<a id="a-4U"></a>厌云何。<a id="a-4V"></a>答曰。<a id="a-4W"></a>以得色声香味细滑衣食床卧病瘦医药具。<a id="a-4X"></a>诸喜善喜亦善喜他厌善厌善厌他。<a id="a-4Y"></a>此谓厌。<a id="a-4Z"></a>少欲厌有何差别。<a id="a-4a"></a>答曰。<a id="a-4b"></a>未得色声香味细滑衣食床卧病瘦医药具。<a id="a-4c"></a>若不索不求索不强索。<a id="a-4d"></a>不巧方便缘方便。<a id="a-4e"></a>已得色声香味细滑衣食床卧病瘦医药具。<a id="a-4f"></a>不复方便不复作欲不复作愿不复作念少喜少善喜得他喜。<a id="a-4g"></a>少欲厌。<a id="a-4h"></a>此谓差别。<a id="a-4i"></a>云何难满云何难养。<a id="a-4j"></a>难满云何。<a id="a-4k"></a>答曰。<a id="a-4l"></a>欲多食欲多啖此谓难满。<a id="a-4m"></a>云何难养。<a id="a-4n"></a>答曰。<a id="a-4o"></a>贪餮常悕望食此谓难养。<a id="a-4p"></a>云何易满云何易养易满云何。<a id="a-4q"></a>答曰。<a id="a-4r"></a>诸不大食不大啖不悕望食此谓易满。<a id="a-4s"></a>云何易养。<a id="a-4t"></a>答曰。<a id="a-4u"></a>不贪餮常不悕望食。<a id="a-4v"></a>此谓易养也。</p>
  <p id="a4w">阿毗昙无义跋渠第七竟(梵本九十七首卢晋言一千五百八十言)</p>
  <p data-pb></p>
  <h2 id="a4x">思跋渠首第八</h2>
  <p id="a4y">云何为思云何为想。<a id="a-4z"></a>思想有何差别。<a id="a-50"></a>云何为觉云何为观。<a id="a-51"></a>觉观有何差别。<a id="a-52"></a>云何为掉云何心乱。<a id="a-53"></a>掉心乱何差别。<a id="a-54"></a>云何无明云何不顺智。<a id="a-55"></a>云何为慢云何为憍。<a id="a-56"></a>慢憍有何差别。<a id="a-57"></a>若生增上慢我见苦是苦此增上慢。<a id="a-58"></a>何缘若生增上慢我见习是习见尽。<a id="a-59"></a>是尽见道是道此增上慢。<a id="a-5A"></a>何缘若生增上慢我生已尽梵行已成所作已办。<a id="a-5B"></a>名色已有知如真。<a id="a-5C"></a>此增上慢。<a id="a-5D"></a>何缘云何不胜生慢上慢作慢。<a id="a-5E"></a>云何觉欲自害。<a id="a-5F"></a>云何害他。<a id="a-5G"></a>云何俱害。<a id="a-5H"></a>云何觉恚自害。<a id="a-5I"></a>云何害他。<a id="a-5J"></a>云何俱害。<a id="a-5K"></a>云何觉杀自害。<a id="a-5L"></a>云何害他。<a id="a-5M"></a>云何俱害。<a id="a-5N"></a>知为多智。<a id="a-5O"></a>为多智为多识。<a id="a-5P"></a>为多有漏行多无漏行。<a id="a-5Q"></a>多有为多无为多。<a id="a-5R"></a>云何行事成云何除事成。<a id="a-5S"></a>云何凡夫性凡夫事。<a id="a-5T"></a>当言善耶。<a id="a-5U"></a>不善耶无记耶。<a id="a-5V"></a>当言欲界系耶。<a id="a-5W"></a>当言色无色界系耶。<a id="a-5X"></a>见谛所断耶。<a id="a-5Y"></a>思惟所断耶。<a id="a-5Z"></a>凡夫性名何等法。<a id="a-5a"></a>诸法邪见相应。<a id="a-5b"></a>彼邪志耶。<a id="a-5c"></a>设邪志彼邪见耶。<a id="a-5d"></a>所有诸法邪见相应。<a id="a-5e"></a>彼邪方便邪念邪定耶。<a id="a-5f"></a>设邪定彼邪见耶。<a id="a-5g"></a>诸法乃至邪念相应彼邪定耶。<a id="a-5h"></a>设邪定彼邪念耶。<a id="a-5i"></a>此章义愿具演说。</p>
  <p id="a5j">云何为思。<a id="a-5k"></a>云何为想。<a id="a-5l"></a>云何为思。<a id="a-5m"></a>答曰。<a id="a-5n"></a>诸思等思增思心行意作是谓思。<a id="a-5o"></a>云何为想。<a id="a-5p"></a>答曰。<a id="a-5q"></a>诸想等想缘想称观此谓想。<a id="a-5r"></a>思想何差别。<a id="a-5s"></a>答曰。<a id="a-5t"></a>思者行想者慧。<a id="a-5u"></a>思想此为差别。<a id="a-5v"></a>云何为觉云何为观。<a id="a-5w"></a>云何为觉。<a id="a-5x"></a>答曰。<a id="a-5y"></a>诸心觉稍稍觉案。<a id="a-5z"></a>次分别稍稍分别是谓觉。<a id="a-60"></a>云何观。<a id="a-61"></a>答曰。<a id="a-62"></a>诸择一一择顺择顺回案。<a id="a-63"></a>次顺往界是谓观。<a id="a-64"></a>觉观有何差别。<a id="a-65"></a>粗心为觉细心为观。<a id="a-66"></a>觉观是谓差别。<a id="a-67"></a>云何为掉云何心乱。<a id="a-68"></a>云何为掉。<a id="a-69"></a>答曰。<a id="a-6A"></a>心不息不休掉心炽盛。<a id="a-6B"></a>是谓掉。<a id="a-6C"></a>云何心乱。<a id="a-6D"></a>答曰。<a id="a-6E"></a>心散心乱心妄心动不一心。<a id="a-6F"></a>是谓心乱。<a id="a-6G"></a>掉心乱有何差别。<a id="a-6H"></a>答曰。<a id="a-6I"></a>不息相调。<a id="a-6J"></a>不一心相心乱。<a id="a-6K"></a>是谓差别。<a id="a-6L"></a>云何无明。<a id="a-6M"></a>云何不顺智。<a id="a-6N"></a>无明云何。<a id="a-6O"></a>答曰。<a id="a-6P"></a>三界无知也。<a id="a-6Q"></a>云何不顺智。<a id="a-6R"></a>答曰。<a id="a-6S"></a>无巧便慧也。<a id="a-6T"></a>如是无巧便慧不顺智耶。<a id="a-6U"></a>答曰。<a id="a-6V"></a>如是。<a id="a-6W"></a>颇作是语诸顺智言妄语。<a id="a-6X"></a>彼一切失意不顺智顺智言妄语耶。<a id="a-6Y"></a>答曰。<a id="a-6Z"></a>如是。<a id="a-6a"></a>颇作是语顺智无妄语耶。<a id="a-6b"></a>答曰。<a id="a-6c"></a>不也。<a id="a-6d"></a>听我所说诸顺智言妄语。<a id="a-6e"></a>彼一切失意不顺智。<a id="a-6f"></a>顺智言妄语。<a id="a-6g"></a>彼作是语顺智无妄语。<a id="a-6h"></a>答曰。<a id="a-6i"></a>虽作是语此事不然。<a id="a-6j"></a>不应作是语顺智无妄语但诸顺智言妄语。<a id="a-6k"></a>彼一切失意不顺智。<a id="a-6l"></a>顺智言妄语。<a id="a-6m"></a>不应作是语诸顺智言妄语。<a id="a-6n"></a>彼一切失意不顺智。<a id="a-6o"></a>顺智言妄语。<a id="a-6p"></a>此事不然。<a id="a-6q"></a>颇作是说一切无明。<a id="a-6r"></a>不顺智相应诸顺智言妄语。<a id="a-6s"></a>彼一切无明往无明愚无明所缠失意不顺智顺智言妄语耶。<a id="a-6t"></a>答曰。<a id="a-6u"></a>如是。<a id="a-6v"></a>颇作是说顺智无妄语耶。<a id="a-6w"></a>答曰。<a id="a-6x"></a>不也。<a id="a-6y"></a>听我所说若一切无明不顺智相应。<a id="a-6z"></a>诸顺智言妄语。<a id="a-70"></a>彼一切无明往无明愚无明所缠失意不顺智。<a id="a-71"></a>颇智言妄语。<a id="a-72"></a>彼如是说顺智无妄语耶。<a id="a-73"></a>答曰。<a id="a-74"></a>虽有是语此事不然。<a id="a-75"></a>不应作是说顺智无妄语。<a id="a-76"></a>但一切无明不顺智相应。<a id="a-77"></a>诸顺智言妄语。<a id="a-78"></a>彼一切无明往无明愚无明所缠失意不顺智。<a id="a-79"></a>顺智言妄语。<a id="a-7A"></a>不应作是语。<a id="a-7B"></a>一切无明不顺智相应诸顺智言妄语。<a id="a-7C"></a>彼一切无明往无明愚无明所缠失意不顺智。<a id="a-7D"></a>顺智言妄语此事不然。<a id="a-7E"></a>云何慢。<a id="a-7F"></a>云何憍。<a id="a-7G"></a>慢云何。<a id="a-7H"></a>答曰。<a id="a-7I"></a>于卑谓妙(自谓胜也)。<a id="a-7J"></a>于妙相似从此起慢。<a id="a-7K"></a>作慢心炽盛是谓慢。<a id="a-7L"></a>憍云何。<a id="a-7M"></a>答曰。<a id="a-7N"></a>我生胜姓。<a id="a-7O"></a>色族伎术业富端正。<a id="a-7P"></a>从此起憍作憍一一憍一一作憍。<a id="a-7Q"></a>是谓憍。<a id="a-7R"></a>慢憍何差别。<a id="a-7S"></a>答曰。<a id="a-7T"></a>于他胜心炽盛是谓慢相。<a id="a-7U"></a>自于法中心有染污。<a id="a-7V"></a>是谓憍相慢憍是谓差别。<a id="a-7W"></a>若生增上慢我见苦是苦。<a id="a-7X"></a>此增上慢何缘。<a id="a-7Y"></a>答曰。<a id="a-7Z"></a>如一(非辟)。<a id="a-7a"></a>与善知识相得从其听法内思惟得顺苦忍。<a id="a-7b"></a>彼苦是苦忍欲意喜。<a id="a-7c"></a>如是彼思惟忍相应思惟不妄时。<a id="a-7d"></a>于其中间见疑不行。<a id="a-7e"></a>设有行者亦复不觉(不得忍不觉有此行也)。<a id="a-7f"></a>便作是念。<a id="a-7g"></a>我见苦是苦。<a id="a-7h"></a>从此起慢是谓增上慢。<a id="a-7i"></a>此增上慢何缘。<a id="a-7j"></a>答曰。<a id="a-7k"></a>即彼苦缘智亦如是。<a id="a-7l"></a>若生增上慢我见尽是尽。<a id="a-7m"></a>此增上慢何缘。<a id="a-7n"></a>答曰。<a id="a-7o"></a>如一与善知识。<a id="a-7p"></a>相得从其闻法内思惟得顺尽忍。<a id="a-7q"></a>彼尽是尽忍欲意喜。<a id="a-7r"></a>如是彼思惟忍相应思惟不妄时。<a id="a-7s"></a>于其中间见疑不行。<a id="a-7t"></a>设有行者亦复不觉。<a id="a-7u"></a>便作是念。<a id="a-7v"></a>我见尽是尽从此起慢。<a id="a-7w"></a>是谓增上慢。<a id="a-7x"></a>此增上慢何缘。<a id="a-7y"></a>答曰。<a id="a-7z"></a>即彼尽缘道亦如是。<a id="a-80"></a>若生增上慢我生已尽。<a id="a-81"></a>此增上慢何缘。<a id="a-82"></a>答曰。<a id="a-83"></a>如一便作是念。<a id="a-84"></a>此道此迹我依此道依此迹。<a id="a-85"></a>已知苦已断习。<a id="a-86"></a>已尽作证已思惟道我生已尽。<a id="a-87"></a>从此起慢。<a id="a-88"></a>是谓增上慢。<a id="a-89"></a>此增上慢何缘。<a id="a-8A"></a>答曰。<a id="a-8B"></a>即彼生缘。<a id="a-8C"></a>若生增上慢。<a id="a-8D"></a>我梵行已成。<a id="a-8E"></a>此增上慢何缘。<a id="a-8F"></a>答曰。<a id="a-8G"></a>如一便作是念。<a id="a-8H"></a>此道此迹。<a id="a-8I"></a>我依此道依此迹。<a id="a-8J"></a>已知苦已断习。<a id="a-8K"></a>已尽作证已思惟道我梵行已成。<a id="a-8L"></a>从此起慢。<a id="a-8M"></a>是谓增上慢。<a id="a-8N"></a>此增上慢何缘。<a id="a-8O"></a>答曰即彼心心所念法缘。<a id="a-8P"></a>若生增上慢。<a id="a-8Q"></a>我所作已办。<a id="a-8R"></a>此增上慢何缘。<a id="a-8S"></a>答曰。<a id="a-8T"></a>如一便作是念。<a id="a-8U"></a>此道此迹。<a id="a-8V"></a>我依此道依此迹。<a id="a-8W"></a>我已知苦已断习。<a id="a-8X"></a>已尽作证已思惟道我已断使。<a id="a-8Y"></a>已害结已吐结我所作已办。<a id="a-8Z"></a>从此起慢。<a id="a-8a"></a>是谓增上慢。<a id="a-8b"></a>此增上慢何缘。<a id="a-8c"></a>答曰。<a id="a-8d"></a>即彼心心所念法缘。<a id="a-8e"></a>若生增上慢。<a id="a-8f"></a>我名色已有知如真。<a id="a-8g"></a>此增上慢何缘。<a id="a-8h"></a>答曰。<a id="a-8i"></a>如一便作是念。<a id="a-8j"></a>此道此迹。<a id="a-8k"></a>我依此道依此迹。<a id="a-8l"></a>我已知苦不复当知。<a id="a-8m"></a>已断习不复当断。<a id="a-8n"></a>以尽作证不复当作证。<a id="a-8o"></a>以思惟道不复当思惟。<a id="a-8p"></a>我名色已有知如真。<a id="a-8q"></a>从此起慢。<a id="a-8r"></a>是谓增上慢。<a id="a-8s"></a>此增上慢何缘。<a id="a-8t"></a>答曰。<a id="a-8u"></a>即彼心心所念法缘。<a id="a-8v"></a>云何于卑起慢。<a id="a-8w"></a>答曰。<a id="a-8x"></a>此一见他胜我。<a id="a-8y"></a>若生若姓若色若族伎术行业。<a id="a-8z"></a>若富若戒。<a id="a-90"></a>见已便作是念。<a id="a-91"></a>此少胜我生姓色族伎术行业富戒。<a id="a-92"></a>此彼非十倍二十倍非百倍不如是。<a id="a-93"></a>谓于卑起慢。<a id="a-94"></a>云何觉欲而自害。<a id="a-95"></a>云何害彼。<a id="a-96"></a>云何俱害。<a id="a-97"></a>云何自害答曰。<a id="a-98"></a>如淫欲所缠身。<a id="a-99"></a>生热心热身烧心烧。<a id="a-9A"></a>亦复淫欲所缠长夜不忍不软不爱受报。<a id="a-9B"></a>如是自害。<a id="a-9C"></a>云何害他。<a id="a-9D"></a>答曰。<a id="a-9E"></a>如淫欲所缠悕望他妻。<a id="a-9F"></a>若见彼夫便起嗔恚。<a id="a-9G"></a>如是害他。<a id="a-9H"></a>云何俱害。<a id="a-9I"></a>答曰。<a id="a-9J"></a>如淫欲所缠窃盗他妻。<a id="a-9K"></a>若彼夫见捉其妻执。<a id="a-9L"></a>其人捶打缚杀如是俱害。<a id="a-9M"></a>云何觉恚。<a id="a-9N"></a>自害云何害他。<a id="a-9O"></a>云何俱害。<a id="a-9P"></a>云何自害。<a id="a-9Q"></a>答曰。<a id="a-9R"></a>如嗔恚所缠身。<a id="a-9S"></a>生热心热身烧心烧。<a id="a-9T"></a>亦复嗔恚所缠长夜不忍不软。<a id="a-9U"></a>不爱受报。<a id="a-9V"></a>如是自害。<a id="a-9W"></a>云何害他。<a id="a-9X"></a>答曰。<a id="a-9Y"></a>如嗔恚所缠打他若手若杖若石。<a id="a-9Z"></a>若刀如是害他。<a id="a-9a"></a>云何俱害。<a id="a-9b"></a>答曰。<a id="a-9c"></a>如嗔恚所缠打他。<a id="a-9d"></a>若手若杖若石若刀。<a id="a-9e"></a>为彼所打若手若杖若石若刀。<a id="a-9f"></a>如是俱害。<a id="a-9g"></a>云何觉杀自害。<a id="a-9h"></a>云何害他。<a id="a-9i"></a>云何俱害。<a id="a-9j"></a>云何自害。<a id="a-9k"></a>答曰。<a id="a-9l"></a>如杀心所缠身。<a id="a-9m"></a>生热心热身烧心烧。<a id="a-9n"></a>亦复杀所缠长夜不忍不软不爱受报。<a id="a-9o"></a>如是自害。<a id="a-9p"></a>云何害他。<a id="a-9q"></a>答曰。<a id="a-9r"></a>如害所缠断他命。<a id="a-9s"></a>如是害他。<a id="a-9t"></a>云何俱害。<a id="a-9u"></a>答曰。<a id="a-9v"></a>如害所缠断他命他亦报此断命。<a id="a-9w"></a>如是俱害。<a id="a-9x"></a>知多耶智多耶。<a id="a-9y"></a>答曰。<a id="a-9z"></a>知多非智多彼智者知也。<a id="a-A0"></a>智多耶识多耶。<a id="a-A1"></a>答曰。<a id="a-A2"></a>识多非智多。<a id="a-A3"></a>一切智识所摄。<a id="a-A4"></a>识非智所摄。<a id="a-A5"></a>不摄何等。<a id="a-A6"></a>答曰。<a id="a-A7"></a>忍相应识。<a id="a-A8"></a>有漏行多无漏行多。<a id="a-A9"></a>答曰。<a id="a-AA"></a>有漏行多非无漏行。<a id="a-AB"></a>有漏行十入二入少有所入。<a id="a-AC"></a>无漏行二入少有所入。<a id="a-AD"></a>有为多无为多。<a id="a-AE"></a>答曰。<a id="a-AF"></a>有为多非无为。<a id="a-AG"></a>有为十一入一入少有所入。<a id="a-AH"></a>无为一入少有所入。<a id="a-AI"></a>云何行事成。<a id="a-AJ"></a>云何除事成。<a id="a-AK"></a>云何凡夫性。<a id="a-AL"></a>行事成云何。<a id="a-AM"></a>答曰。<a id="a-AN"></a>无学身护口护命清净。<a id="a-AO"></a>是谓行事成。<a id="a-AP"></a>云何除事成。<a id="a-AQ"></a>答曰。<a id="a-AR"></a>无学根护。<a id="a-AS"></a>是谓除事成。<a id="a-AT"></a>云何凡夫性。<a id="a-AU"></a>答曰。<a id="a-AV"></a>圣法若不得已不得当不得。<a id="a-AW"></a>复次诸圣暖圣忍圣见圣味圣慧。<a id="a-AX"></a>若不得已不得当不得。<a id="a-AY"></a>是谓凡夫性。<a id="a-AZ"></a>凡夫性当言善耶。<a id="a-Aa"></a>当言不善耶。<a id="a-Ab"></a>当言无记耶。<a id="a-Ac"></a>答曰。<a id="a-Ad"></a>凡夫性当言无记。<a id="a-Ae"></a>不当言善。<a id="a-Af"></a>不当言不善也。<a id="a-Ag"></a>以何等故凡夫性不当言善。<a id="a-Ah"></a>答曰。<a id="a-Ai"></a>方便求善法已得善法。<a id="a-Aj"></a>不求方便我作凡夫也。<a id="a-Ak"></a>已断善根永灭善法。<a id="a-Al"></a>不得成就善法。<a id="a-Am"></a>设凡夫性是善者。<a id="a-An"></a>彼断善根彼非凡夫。<a id="a-Ao"></a>以是故凡夫性不得言善。<a id="a-Ap"></a>以何等故凡夫性不当言不善。<a id="a-Aq"></a>答曰。<a id="a-Ar"></a>得欲爱尽。<a id="a-As"></a>不善根永尽。<a id="a-At"></a>不成就不善法。<a id="a-Au"></a>设凡夫性不善者。<a id="a-Av"></a>彼凡夫欲爱尽。<a id="a-Aw"></a>彼非凡夫人耶以是故凡夫性不当言不善也。<a id="a-Ax"></a>凡夫性当言欲界系。<a id="a-Ay"></a>当言色无色界系。<a id="a-Az"></a>答曰。<a id="a-B0"></a>凡夫性或欲界系。<a id="a-B1"></a>或色无色界系。<a id="a-B2"></a>以何等故。<a id="a-B3"></a>凡夫性不定言欲界系。<a id="a-B4"></a>答曰。<a id="a-B5"></a>欲界没生色界。<a id="a-B6"></a>永灭欲界系法。<a id="a-B7"></a>得不成就欲界系法。<a id="a-B8"></a>若凡夫性定欲界系者。<a id="a-B9"></a>彼诸凡夫生无色界者。<a id="a-BA"></a>彼非凡夫耶。<a id="a-BB"></a>以是故凡夫性不当言定欲界系。<a id="a-BC"></a>以何等故凡夫性不当言定色界系。<a id="a-BD"></a>答曰。<a id="a-BE"></a>色界没生无色界。<a id="a-BF"></a>永灭色界系法。<a id="a-BG"></a>不得成就色界系法。<a id="a-BH"></a>若凡夫性定色界系。<a id="a-BI"></a>彼诸凡夫无色界生。<a id="a-BJ"></a>彼非凡夫耶。<a id="a-BK"></a>以是故凡夫性不当言定色界系。<a id="a-BL"></a>以何等故凡夫性不当言定无色界系。<a id="a-BM"></a>答曰。<a id="a-BN"></a>等越次取证。<a id="a-BO"></a>先从欲界于苦思苦后色无色界同。<a id="a-BP"></a>圣道已生先办欲界事。<a id="a-BQ"></a>后色无色界同。<a id="a-BR"></a>若等越次取证。<a id="a-BS"></a>先从无色界于苦思苦。<a id="a-BT"></a>后欲界色界同。<a id="a-BU"></a>圣道已生先办无色界事。<a id="a-BV"></a>后欲界色界同。<a id="a-BW"></a>如是凡夫性定无色界系。<a id="a-BX"></a>但等越次取证先从欲界于苦思苦。<a id="a-BY"></a>后色无色界同。<a id="a-BZ"></a>圣道已生先办欲界事。<a id="a-Ba"></a>后色无色界同。<a id="a-Bb"></a>以是故凡夫性不当言定。<a id="a-Bc"></a>无色界系。<a id="a-Bd"></a>凡夫性当言见谛断。<a id="a-Be"></a>当言思惟断。<a id="a-Bf"></a>答曰凡夫性当言思惟断。<a id="a-Bg"></a>不当言见谛断以何等故凡夫性思惟断非见谛断。<a id="a-Bh"></a>答曰。<a id="a-Bi"></a>见谛所断法永染污。<a id="a-Bj"></a>凡夫性不染污此云何。<a id="a-Bk"></a>世间第一法在前速灭苦法忍现在前速生。<a id="a-Bl"></a>如此世间第一法灭苦法忍生。<a id="a-Bm"></a>于其中间三界凡夫性得不成就。<a id="a-Bn"></a>非余见谛所断法永灭。<a id="a-Bo"></a>凡夫性名何等法。<a id="a-Bp"></a>答曰。<a id="a-Bq"></a>三界无染污心不相应行。<a id="a-Br"></a>诸法邪见相应彼邪志耶。<a id="a-Bs"></a>答曰。<a id="a-Bt"></a>或邪见非邪志。<a id="a-Bu"></a>云何邪见非邪志。<a id="a-Bv"></a>答曰。<a id="a-Bw"></a>邪见相应邪志。<a id="a-Bx"></a>诸余邪志不相应邪见相应法。<a id="a-By"></a>是谓邪见非邪志。<a id="a-Bz"></a>云何邪志非邪见。<a id="a-C0"></a>答曰。<a id="a-C1"></a>邪志相应邪见诸余邪见不相应邪志相应法。<a id="a-C2"></a>是谓邪志非邪见。<a id="a-C3"></a>云何邪见邪志。<a id="a-C4"></a>答曰。<a id="a-C5"></a>除邪见相应邪志。<a id="a-C6"></a>诸余邪见邪志相应法。<a id="a-C7"></a>是谓邪见邪志。<a id="a-C8"></a>云何非邪见非邪志。<a id="a-C9"></a>答曰。<a id="a-CA"></a>邪见不相应邪志。<a id="a-CB"></a>邪志不相应邪见。<a id="a-CC"></a>诸余心心所念法。<a id="a-CD"></a>色无为心不相应行。<a id="a-CE"></a>是谓非邪见非邪志。<a id="a-CF"></a>诸法邪见相应彼邪方便也。<a id="a-CG"></a>答曰。<a id="a-CH"></a>或有邪见非邪方便。<a id="a-CI"></a>云何邪见非邪方便。<a id="a-CJ"></a>答曰。<a id="a-CK"></a>邪见相应邪方便。<a id="a-CL"></a>是谓邪见非邪方便。<a id="a-CM"></a>云何邪方便非邪见。<a id="a-CN"></a>答曰。<a id="a-CO"></a>邪见诸余邪见不相应。<a id="a-CP"></a>邪方便相应法。<a id="a-CQ"></a>是谓邪方便非邪见。<a id="a-CR"></a>云何邪见邪方便。<a id="a-CS"></a>答曰。<a id="a-CT"></a>除邪方便。<a id="a-CU"></a>诸余邪见相应法是谓邪见邪方便。<a id="a-CV"></a>云何非邪见非邪方便。<a id="a-CW"></a>答曰。<a id="a-CX"></a>邪见不相应。<a id="a-CY"></a>邪方便诸余心心所念法。<a id="a-CZ"></a>色无为心不相应行。<a id="a-Ca"></a>是谓非邪见非邪方便。<a id="a-Cb"></a>邪念邪定亦如是。<a id="a-Cc"></a>诸法邪志相应。<a id="a-Cd"></a>彼邪方便耶。<a id="a-Ce"></a>答曰。<a id="a-Cf"></a>或邪志非邪方便。<a id="a-Cg"></a>云何邪志非邪方便。<a id="a-Ch"></a>答曰。<a id="a-Ci"></a>邪志相应邪方便。<a id="a-Cj"></a>是谓邪志非邪方便。<a id="a-Ck"></a>云何邪方便非邪志。<a id="a-Cl"></a>答曰。<a id="a-Cm"></a>邪志诸余邪志不相应。<a id="a-Cn"></a>邪方便相应法。<a id="a-Co"></a>是谓邪方便非邪志。<a id="a-Cp"></a>云何邪志邪方便。<a id="a-Cq"></a>答曰除邪方便。<a id="a-Cr"></a>诸余邪志相应法。<a id="a-Cs"></a>是谓邪志邪方便也。<a id="a-Ct"></a>云何非邪志非邪方便。<a id="a-Cu"></a>答曰。<a id="a-Cv"></a>邪志不相应。<a id="a-Cw"></a>邪方便诸余心心所念法。<a id="a-Cx"></a>色无为心不相应行。<a id="a-Cy"></a>是谓非邪志非邪方便。<a id="a-Cz"></a>邪念邪定亦如是。<a id="a-D0"></a>诸法邪方便相应彼邪念耶答曰。<a id="a-D1"></a>或邪方便非邪念。<a id="a-D2"></a>云何邪方便非邪念。<a id="a-D3"></a>答曰。<a id="a-D4"></a>邪念是谓邪方便非邪念。<a id="a-D5"></a>云何邪念非邪方便。<a id="a-D6"></a>答曰。<a id="a-D7"></a>邪方便是谓邪念非邪方便。<a id="a-D8"></a>云何邪方便邪念。<a id="a-D9"></a>答曰。<a id="a-DA"></a>除邪念(去不与所念相应也)。<a id="a-DB"></a>诸余邪方便相应法。<a id="a-DC"></a>是谓邪方便。<a id="a-DD"></a>邪念云何非邪方便非邪念。<a id="a-DE"></a>答曰诸余心心所念法。<a id="a-DF"></a>色无为心不相应行。<a id="a-DG"></a>是谓非邪方便非邪念。<a id="a-DH"></a>邪定亦如是。<a id="a-DI"></a>诸法邪念相应彼邪定耶。<a id="a-DJ"></a>答曰或邪念非邪定。<a id="a-DK"></a>云何邪念非邪定。<a id="a-DL"></a>答曰。<a id="a-DM"></a>邪定是谓邪念非邪定。<a id="a-DN"></a>云何邪定非邪念。<a id="a-DO"></a>答曰。<a id="a-DP"></a>邪念是谓邪定非邪念(同故言非)。<a id="a-DQ"></a>云何邪念邪定。<a id="a-DR"></a>答曰。<a id="a-DS"></a>除邪定诸余邪念相应法。<a id="a-DT"></a>是谓邪念。<a id="a-DU"></a>邪定云何非邪念非邪定。<a id="a-DV"></a>答曰。<a id="a-DW"></a>诸余心心所念法。<a id="a-DX"></a>色无为心不相应行。<a id="a-DY"></a>是谓非邪念非邪定。</p>
  <p id="aDZ">思想品第八竟(梵本二百二十首卢长十八字)</p>
  <p id="aDa">杂犍度第一尽(自初讫此三千五百言)</p>
 </body>
</html>