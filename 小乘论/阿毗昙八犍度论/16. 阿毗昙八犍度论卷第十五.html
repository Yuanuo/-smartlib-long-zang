<!doctype html>
<html id="z3IBW0c19M" data-ver="857">
 <head>
  <meta charset="utf-8">
  <meta author="迦旃延子">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">阿毗昙八犍度论卷第十五</h1>
  <h2 id="a2">行犍度第四之一</h2>
  <p id="a3">恶行邪语　　众生及命　　身无有教</p>
  <p id="a4">自行在后</p>
  <p data-pb></p>
  <h2 id="a5">恶行跋渠第一</h2>
  <p id="a6">三恶行三不善根。<a id="a-7"></a>三恶行摄三不善根。<a id="a-8"></a>三不善根摄三恶行耶。<a id="a-9"></a>三妙行三善根。<a id="a-A"></a>三妙行摄三善根。<a id="a-B"></a>三善根摄三妙行耶。<a id="a-C"></a>三恶行十不善行迹。<a id="a-D"></a>三恶行摄十不善行迹。<a id="a-E"></a>十不善行迹摄三恶行耶。<a id="a-F"></a>三妙行十善行迹。<a id="a-G"></a>三妙行摄十善行迹。<a id="a-H"></a>十善行迹摄三妙行耶。<a id="a-I"></a>三行十行迹。<a id="a-J"></a>三行摄十行迹。<a id="a-K"></a>十行迹摄三行耶。<a id="a-L"></a>三行四行黑有黑报。<a id="a-M"></a>白有白报。<a id="a-N"></a>白黑白黑报。<a id="a-O"></a>不黑不白无行报行尽。<a id="a-P"></a>三行摄四行。<a id="a-Q"></a>四行摄三行耶。<a id="a-R"></a>复次三行现法报。<a id="a-S"></a>生报后报乐报苦报。<a id="a-T"></a>不苦不乐报。<a id="a-U"></a>过去未来现在。<a id="a-V"></a>善不善无记。<a id="a-W"></a>欲界系色无色界系。<a id="a-X"></a>学无学非学非无学。<a id="a-Y"></a>见谛所断思惟所断无断。<a id="a-Z"></a>前摄后后摄前耶。<a id="a-a"></a>四行黑有黑报。<a id="a-b"></a>白有白报。<a id="a-c"></a>黑白黑白报。<a id="a-d"></a>不黑不白无行报行尽。<a id="a-e"></a>三行现法报生报后报。<a id="a-f"></a>乐报苦报。<a id="a-g"></a>不苦不乐报。<a id="a-h"></a>过去未来现在。<a id="a-i"></a>善不善无记。<a id="a-j"></a>欲界系色无色界系。<a id="a-k"></a>学无学非学非无学。<a id="a-l"></a>见谛所断思惟所断无断。<a id="a-m"></a>四行摄三行。<a id="a-n"></a>三行摄四行耶。<a id="a-o"></a>三行现法报生报后报。<a id="a-p"></a>复次三行乐报苦报不苦不乐报。<a id="a-q"></a>过去未来现在。<a id="a-r"></a>善不善无记。<a id="a-s"></a>欲界系色无色界系。<a id="a-t"></a>学无学非学非无学。<a id="a-u"></a>见谛所断思惟所断无断。<a id="a-v"></a>前摄后后摄前耶。<a id="a-w"></a>三行乐报苦报不苦不乐报。<a id="a-x"></a>复次三行过去未来现在。<a id="a-y"></a>善不善无记。<a id="a-z"></a>欲界系色无色界系。<a id="a-10"></a>学无学非学非无学。<a id="a-11"></a>见谛所断思惟所断无断。<a id="a-12"></a>前摄后后摄前耶。<a id="a-13"></a>三行过去未来现在。<a id="a-14"></a>复次三行善不善无记。<a id="a-15"></a>欲界系色无色界系。<a id="a-16"></a>学无学非学非无学。<a id="a-17"></a>见谛所断思惟所断无断。<a id="a-18"></a>前摄后后摄前耶。<a id="a-19"></a>三行善不善无记。<a id="a-1A"></a>复次三行欲界系色无色界系。<a id="a-1B"></a>学无学非学非无学。<a id="a-1C"></a>见谛所断思惟所断无断。<a id="a-1D"></a>前摄后后摄前耶。<a id="a-1E"></a>三行欲界系色无色界系。<a id="a-1F"></a>复次三行学无学非学非无学。<a id="a-1G"></a>见谛所断思惟所断无断。<a id="a-1H"></a>前摄后后摄前。<a id="a-1I"></a>三行学无学非学非无学。<a id="a-1J"></a>复次三行见谛所断思惟所断无断。<a id="a-1K"></a>前摄后后摄前耶。<a id="a-1L"></a>颇行受报身痛受报非心耶。<a id="a-1M"></a>颇行受报心痛受报非身耶。<a id="a-1N"></a>颇行受报身心痛受报耶。<a id="a-1O"></a>颇行受报身心痛不受报而受报耶。<a id="a-1P"></a>三障行障垢障报障。<a id="a-1Q"></a>彼云何行障。<a id="a-1R"></a>云何垢障。<a id="a-1S"></a>云何报障。<a id="a-1T"></a>此三恶行何者最大。<a id="a-1U"></a>此三妙行何者最大果。<a id="a-1V"></a>此章义愿具演说。<a id="a-1W"></a>三恶行三不善根。<a id="a-1X"></a>三恶行摄三不善根耶。<a id="a-1Y"></a>答曰。<a id="a-1Z"></a>或恶行非不善根。<a id="a-1a"></a>云何恶行非不善根。<a id="a-1b"></a>答曰。<a id="a-1c"></a>身口恶行邪见不善思。<a id="a-1d"></a>是谓恶行非不善根。<a id="a-1e"></a>云何不善根非恶行。<a id="a-1f"></a>答曰。<a id="a-1g"></a>痴不善根。<a id="a-1h"></a>是谓不善根非恶行。<a id="a-1i"></a>云何恶行不善根。<a id="a-1j"></a>答曰。<a id="a-1k"></a>贪嗔恚不善根。<a id="a-1l"></a>是谓恶行不善根。<a id="a-1m"></a>云何非恶行非不善根。<a id="a-1n"></a>答曰。<a id="a-1o"></a>除上尔所事。<a id="a-1p"></a>三妙行三善根。<a id="a-1q"></a>三妙行摄三善根耶。<a id="a-1r"></a>答曰。<a id="a-1s"></a>或妙行非善根。<a id="a-1t"></a>云何妙行非善根。<a id="a-1u"></a>答曰。<a id="a-1v"></a>身口妙行善思。<a id="a-1w"></a>是谓妙行非善根。<a id="a-1x"></a>云何善根非妙行。<a id="a-1y"></a>答曰。<a id="a-1z"></a>等见不摄无痴善根。<a id="a-20"></a>是谓善根非妙行。<a id="a-21"></a>云何妙行善根。<a id="a-22"></a>答曰。<a id="a-23"></a>不贪不嗔恚善根等见。<a id="a-24"></a>是谓妙行善根。<a id="a-25"></a>云何非妙行非善根。<a id="a-26"></a>答曰。<a id="a-27"></a>除上尔所事。<a id="a-28"></a>三恶行十不善行迹。<a id="a-29"></a>三恶行摄十不善行迹。<a id="a-2A"></a>十不善行迹摄三恶行。<a id="a-2B"></a>答曰。<a id="a-2C"></a>三摄十非十摄三。<a id="a-2D"></a>不摄何等。<a id="a-2E"></a>答曰。<a id="a-2F"></a>除行迹摄身口恶行。<a id="a-2G"></a>诸余身口恶行。<a id="a-2H"></a>及不善思。<a id="a-2I"></a>三妙行十善行迹。<a id="a-2J"></a>三妙行摄十善行迹。<a id="a-2K"></a>十善行迹摄三妙行。<a id="a-2L"></a>答曰。<a id="a-2M"></a>三摄十非十摄三。<a id="a-2N"></a>不摄何等。<a id="a-2O"></a>答曰。<a id="a-2P"></a>除行迹摄身口妙行。<a id="a-2Q"></a>诸余身口妙行及善思。<a id="a-2R"></a>三行十行迹。<a id="a-2S"></a>三行摄十行迹。<a id="a-2T"></a>答曰。<a id="a-2U"></a>或行非行迹。<a id="a-2V"></a>云何行非行迹。<a id="a-2W"></a>答曰。<a id="a-2X"></a>除行迹摄身口行。<a id="a-2Y"></a>诸余身口行意思。<a id="a-2Z"></a>是谓行非行迹。<a id="a-2a"></a>云何。<a id="a-2b"></a>行迹非行答曰。<a id="a-2c"></a>后三行迹。<a id="a-2d"></a>是谓行迹非行。<a id="a-2e"></a>云何行行迹。<a id="a-2f"></a>答曰。<a id="a-2g"></a>七行迹。<a id="a-2h"></a>是谓行行迹。<a id="a-2i"></a>云何非行非行迹。<a id="a-2j"></a>答曰。<a id="a-2k"></a>除上尔所事。<a id="a-2l"></a>三行四行黑有黑报。<a id="a-2m"></a>白有白报。<a id="a-2n"></a>黑白黑白报。<a id="a-2o"></a>不黑不白无报行行尽。<a id="a-2p"></a>三行摄四行。<a id="a-2q"></a>四行摄三行。<a id="a-2r"></a>答曰。<a id="a-2s"></a>三四非四三。<a id="a-2t"></a>不摄何等。<a id="a-2u"></a>答曰。<a id="a-2v"></a>除学思作尽。<a id="a-2w"></a>诸余无漏行及无色界善行。<a id="a-2x"></a>无记行三行。<a id="a-2y"></a>复次三行现法报生报后报。<a id="a-2z"></a>前摄后后摄前。<a id="a-30"></a>答曰。<a id="a-31"></a>前后非后前。<a id="a-32"></a>不摄何等。<a id="a-33"></a>答曰。<a id="a-34"></a>不定无记无漏行三行。<a id="a-35"></a>复次三行乐报苦报不苦不乐报。<a id="a-36"></a>前摄后后摄前。<a id="a-37"></a>答曰。<a id="a-38"></a>前后非后前。<a id="a-39"></a>不摄何等。<a id="a-3A"></a>答曰。<a id="a-3B"></a>无记无漏行三行。<a id="a-3C"></a>复次三行过去未来现在。<a id="a-3D"></a>善不善无记。<a id="a-3E"></a>学无学非学非无学。<a id="a-3F"></a>见谛所断思惟所断无断。<a id="a-3G"></a>前摄后后摄前。<a id="a-3H"></a>答曰。<a id="a-3I"></a>随种相摄三行。<a id="a-3J"></a>复次三行欲界系色无色界系。<a id="a-3K"></a>前摄后后摄前。<a id="a-3L"></a>答曰。<a id="a-3M"></a>前后非后前。<a id="a-3N"></a>不摄何等。<a id="a-3O"></a>答曰。<a id="a-3P"></a>无漏行(三行竟)</p>
  <p id="a3Q">四行黑有黑报。<a id="a-3R"></a>白有白报。<a id="a-3S"></a>黑白黑白报。<a id="a-3T"></a>不黑不白无报行行尽。<a id="a-3U"></a>三行现法报生报后报。<a id="a-3V"></a>四行摄三行耶。<a id="a-3W"></a>答曰。<a id="a-3X"></a>或四非三。<a id="a-3Y"></a>云何四非三。<a id="a-3Z"></a>答曰。<a id="a-3a"></a>学思作尽。<a id="a-3b"></a>欲界系善不善不定行。<a id="a-3c"></a>色界系善不定行。<a id="a-3d"></a>是谓四非三。<a id="a-3e"></a>云何三非四。<a id="a-3f"></a>答曰。<a id="a-3g"></a>无色界系善定行。<a id="a-3h"></a>是谓三非四。<a id="a-3i"></a>云何四三。<a id="a-3j"></a>答曰。<a id="a-3k"></a>欲界系善不善定行。<a id="a-3l"></a>色界系善定行。<a id="a-3m"></a>是谓四三。<a id="a-3n"></a>云何非四非三。<a id="a-3o"></a>答曰。<a id="a-3p"></a>除学思作尽。<a id="a-3q"></a>诸余无漏行。<a id="a-3r"></a>无色界系善不定行无记行。<a id="a-3s"></a>是谓非四非三。<a id="a-3t"></a>四行黑有黑报白有白报白黑白黑报。<a id="a-3u"></a>不白不黑无报行行尽。<a id="a-3v"></a>三行乐报苦报不苦不乐报。<a id="a-3w"></a>四行摄三行。<a id="a-3x"></a>答曰。<a id="a-3y"></a>或四非三。<a id="a-3z"></a>云何四非三。<a id="a-40"></a>答曰。<a id="a-41"></a>学思作尽。<a id="a-42"></a>是谓四非三。<a id="a-43"></a>云何三非四。<a id="a-44"></a>答曰。<a id="a-45"></a>无色界系善行。<a id="a-46"></a>是谓三非四。<a id="a-47"></a>云何四三。<a id="a-48"></a>答曰。<a id="a-49"></a>欲界系善不善行。<a id="a-4A"></a>色界系善行。<a id="a-4B"></a>是谓四三。<a id="a-4C"></a>云何非四非三。<a id="a-4D"></a>答曰。<a id="a-4E"></a>除学思作尽思惟进行。<a id="a-4F"></a>诸余无漏行无记行。<a id="a-4G"></a>是谓非四非三。<a id="a-4H"></a>四行黑有黑报。<a id="a-4I"></a>白有白报。<a id="a-4J"></a>黑白黑白报。<a id="a-4K"></a>不黑不白无报行行尽。<a id="a-4L"></a>三行过去未来现在。<a id="a-4M"></a>善不善无记。<a id="a-4N"></a>学无学非学非无学。<a id="a-4O"></a>见谛所断思惟所断无断。<a id="a-4P"></a>四行摄三行三行摄四行。<a id="a-4Q"></a>答曰。<a id="a-4R"></a>三摄四非四三。<a id="a-4S"></a>不摄何等。<a id="a-4T"></a>答曰。<a id="a-4U"></a>除学思作尽诸余无漏行。<a id="a-4V"></a>无色界系善无记行也。<a id="a-4W"></a>四行黑有黑报。<a id="a-4X"></a>白有白报。<a id="a-4Y"></a>黑白黑白报。<a id="a-4Z"></a>不黑不白无报行行尽也。<a id="a-4a"></a>三行欲界系色无色界系。<a id="a-4b"></a>四行摄三行。<a id="a-4c"></a>三行摄四行。<a id="a-4d"></a>答曰。<a id="a-4e"></a>或四非三。<a id="a-4f"></a>云何四非三。<a id="a-4g"></a>答曰。<a id="a-4h"></a>学思作尽。<a id="a-4i"></a>是谓四非三。<a id="a-4j"></a>云何三非四。<a id="a-4k"></a>答曰。<a id="a-4l"></a>无色界系善行无记行。<a id="a-4m"></a>是谓三非四。<a id="a-4n"></a>云何四三。<a id="a-4o"></a>答曰。<a id="a-4p"></a>欲界系善不善行。<a id="a-4q"></a>色界系善行。<a id="a-4r"></a>是谓四三。<a id="a-4s"></a>云何非四非三。<a id="a-4t"></a>答曰。<a id="a-4u"></a>除学思作尽。<a id="a-4v"></a>诸余无漏行。<a id="a-4w"></a>是谓非四非三(四行竟)。<a id="a-4x"></a>三行现法报生报后报。<a id="a-4y"></a>复次三行乐报苦报不苦不乐报。<a id="a-4z"></a>前摄后后摄前。<a id="a-50"></a>答曰。<a id="a-51"></a>后前非前后。<a id="a-52"></a>不摄何等。<a id="a-53"></a>答曰。<a id="a-54"></a>不定行也。<a id="a-55"></a>三行现法报生报后报。<a id="a-56"></a>复次三行过去未来现在。<a id="a-57"></a>善不善无记。<a id="a-58"></a>学无学非学非无学。<a id="a-59"></a>见谛所断思惟所断无断。<a id="a-5A"></a>前摄后后摄前。<a id="a-5B"></a>答曰。<a id="a-5C"></a>后前非前后。<a id="a-5D"></a>不摄何等。<a id="a-5E"></a>答曰。<a id="a-5F"></a>不定无记无漏行也。<a id="a-5G"></a>三行现法报生报后报。<a id="a-5H"></a>复次三行欲界系色无色界系。<a id="a-5I"></a>前摄后后摄前。<a id="a-5J"></a>答曰。<a id="a-5K"></a>后前非前后。<a id="a-5L"></a>不摄何等。<a id="a-5M"></a>答曰。<a id="a-5N"></a>不定无记行(现生后报三竟)。<a id="a-5O"></a>三行乐报苦报不苦不乐报。<a id="a-5P"></a>复次三行过去未来现在。<a id="a-5Q"></a>善不善无记。<a id="a-5R"></a>学无学非学非无学。<a id="a-5S"></a>见谛所断思惟所断无断。<a id="a-5T"></a>前摄后后摄前。<a id="a-5U"></a>答曰。<a id="a-5V"></a>后前非前后。<a id="a-5W"></a>不摄何等。<a id="a-5X"></a>答曰。<a id="a-5Y"></a>无记无漏行也。<a id="a-5Z"></a>三行乐报苦报不苦不乐报。<a id="a-5a"></a>复次三行欲界系色无色界系。<a id="a-5b"></a>前摄后后摄前。<a id="a-5c"></a>答曰。<a id="a-5d"></a>后前非前后。<a id="a-5e"></a>不摄何等。<a id="a-5f"></a>答曰。<a id="a-5g"></a>无记行(三痛竟)。<a id="a-5h"></a>三行过去未来现在。<a id="a-5i"></a>复次三行善不善无记。<a id="a-5j"></a>学无学非学非无学。<a id="a-5k"></a>见谛所断思惟所断无断。<a id="a-5l"></a>前摄后后摄前。<a id="a-5m"></a>答曰。<a id="a-5n"></a>随种相摄三行过去未来现在。<a id="a-5o"></a>复次三行欲界系色无色界系。<a id="a-5p"></a>前摄后后摄前答曰。<a id="a-5q"></a>前后非后前。<a id="a-5r"></a>不摄何等。<a id="a-5s"></a>答曰。<a id="a-5t"></a>无漏行(三世竟)。<a id="a-5u"></a>三行善不善无记。<a id="a-5v"></a>复次三行欲界系色无色界系。<a id="a-5w"></a>前摄后后摄前。<a id="a-5x"></a>答曰。<a id="a-5y"></a>前后非后前。<a id="a-5z"></a>不摄何等。<a id="a-60"></a>答曰。<a id="a-61"></a>无漏行。<a id="a-62"></a>三行善不善无记。<a id="a-63"></a>复次三行学无学。<a id="a-64"></a>非学非无学。<a id="a-65"></a>见谛所断思惟所断无断。<a id="a-66"></a>前摄后后摄前。<a id="a-67"></a>答曰。<a id="a-68"></a>随种相摄(善不善竟)。<a id="a-69"></a>三行欲界系色无色界系。<a id="a-6A"></a>复次三行学无学非学非无学。<a id="a-6B"></a>见谛所断思惟所断无断。<a id="a-6C"></a>前摄后后摄前。<a id="a-6D"></a>答曰。<a id="a-6E"></a>后前非前后。<a id="a-6F"></a>不摄何等。<a id="a-6G"></a>答曰。<a id="a-6H"></a>无漏行(三界竟)。<a id="a-6I"></a>三行学无学非学非无学。<a id="a-6J"></a>复次三行见谛所断思惟所断无断。<a id="a-6K"></a>前摄后后摄前。<a id="a-6L"></a>答曰。<a id="a-6M"></a>随种相摄(三三稍除自二三痛至此七也)。<a id="a-6N"></a>颇行受报身痛受报非心耶。<a id="a-6O"></a>答曰。<a id="a-6P"></a>受报不善行也。<a id="a-6Q"></a>颇行受报心。<a id="a-6R"></a>痛受报非身耶。<a id="a-6S"></a>答曰。<a id="a-6T"></a>受报善无学行。<a id="a-6U"></a>颇行受报身心痛受报耶。<a id="a-6V"></a>答曰。<a id="a-6W"></a>受报善有学行。<a id="a-6X"></a>颇行受报身心痛不受报而受报耶。<a id="a-6Y"></a>答曰。<a id="a-6Z"></a>受报善不善行受报。<a id="a-6a"></a>色心心所念法心不相应行也。<a id="a-6b"></a>三障行障垢障报障。<a id="a-6c"></a>彼云何行障。<a id="a-6d"></a>云何垢障。<a id="a-6e"></a>云何报障。<a id="a-6f"></a>行障云何。<a id="a-6g"></a>答曰。<a id="a-6h"></a>五无救行。<a id="a-6i"></a>垢障云何。<a id="a-6j"></a>答曰。<a id="a-6k"></a>诸众生淫欲偏重。<a id="a-6l"></a>嗔恚愚痴偏重。<a id="a-6m"></a>彼淫欲偏重嗔恚愚痴偏重。<a id="a-6n"></a>难教难语难济难脱。<a id="a-6o"></a>是谓垢障。<a id="a-6p"></a>云何报障。<a id="a-6q"></a>答曰。<a id="a-6r"></a>地狱处。<a id="a-6s"></a>畜生处。<a id="a-6t"></a>饿鬼处。<a id="a-6u"></a>郁单曰。<a id="a-6v"></a>无想天处。<a id="a-6w"></a>是谓报障。<a id="a-6x"></a>此三恶行何者最大。<a id="a-6y"></a>答曰。<a id="a-6z"></a>坏僧妄语。<a id="a-70"></a>由此行报阿鼻大地狱受劫寿。<a id="a-71"></a>此三妙行何者最大果。<a id="a-72"></a>答曰。<a id="a-73"></a>有第一有三昧思行报。<a id="a-74"></a>有想无想受八十千劫寿。</p>
  <p id="a75">阿毗昙恶行品第一竟(梵本一百九十二首卢二千七百八言)</p>
  <p data-pb></p>
  <h2 id="a76">邪语跋渠第二</h2>
  <p id="a77">诸邪语彼是邪命耶。<a id="a-78"></a>设是邪命彼是邪语耶。<a id="a-79"></a>诸邪业彼是邪命耶。<a id="a-7A"></a>设是邪命彼是邪业耶。<a id="a-7B"></a>诸等语彼是等命耶。<a id="a-7C"></a>设是等命彼是等语耶。<a id="a-7D"></a>诸等业彼是等命耶。<a id="a-7E"></a>设是等命彼是等业耶。<a id="a-7F"></a>三恶行三曲三秽三浊。<a id="a-7G"></a>身曲身秽身浊。<a id="a-7H"></a>口曲口秽口浊。<a id="a-7I"></a>意曲意秽意浊。<a id="a-7J"></a>彼云何身曲身秽身浊。<a id="a-7K"></a>云何口曲口秽口浊。<a id="a-7L"></a>云何意曲意秽意浊。<a id="a-7M"></a>三恶行摄三曲秽浊。<a id="a-7N"></a>三曲秽浊摄三恶行。<a id="a-7O"></a>三妙行三净。<a id="a-7P"></a>三妙行摄三净。<a id="a-7Q"></a>三净摄三妙行。<a id="a-7R"></a>三妙行三满。<a id="a-7S"></a>三妙行摄三满。<a id="a-7T"></a>三满摄三妙行。<a id="a-7U"></a>三净三满三净摄三满。<a id="a-7V"></a>三满摄三净。<a id="a-7W"></a>诸身恶行彼尽无巧便身行耶。<a id="a-7X"></a>设无巧便身行彼尽身恶行耶。<a id="a-7Y"></a>诸口恶行彼尽无巧便口恶行耶。<a id="a-7Z"></a>设无巧便口行。<a id="a-7a"></a>彼尽口恶行耶。<a id="a-7b"></a>诸意恶行彼尽无巧便意行耶。<a id="a-7c"></a>设无巧便意行。<a id="a-7d"></a>彼尽意恶行耶。<a id="a-7e"></a>诸身妙行彼尽巧便身行耶。<a id="a-7f"></a>设巧便身行。<a id="a-7g"></a>彼尽是身妙行耶。<a id="a-7h"></a>诸口妙行彼尽巧便口行耶。<a id="a-7i"></a>设巧便口行彼尽口妙行耶。<a id="a-7j"></a>诸意妙行彼尽巧便意行耶。<a id="a-7k"></a>设巧便意行。<a id="a-7l"></a>彼尽意妙行耶。<a id="a-7m"></a>诸法由行得彼法。<a id="a-7n"></a>当言善耶。<a id="a-7o"></a>不善无记耶。<a id="a-7p"></a>颇过去行过去报未来现在报耶。<a id="a-7q"></a>颇未来行未来现在过去报耶。<a id="a-7r"></a>颇现在行现在过去未来报耶。<a id="a-7s"></a>颇如身行受报口行意行不然耶。<a id="a-7t"></a>颇如口行受报身行意行不然耶。<a id="a-7u"></a>颇如意行受报身口行不然耶。<a id="a-7v"></a>颇如身行口行受报意行不然耶。<a id="a-7w"></a>颇如身行意行受报口行不然耶。<a id="a-7x"></a>颇如口行意行受报身行不然耶。<a id="a-7y"></a>颇如身行口行受报意行亦然耶。<a id="a-7z"></a>颇如身行口行意行不受报而受报耶。<a id="a-80"></a>颇三行不前不后受报耶。<a id="a-81"></a>现法报生报后报。<a id="a-82"></a>乐报苦报不苦不乐报。<a id="a-83"></a>欲界系色无色界系。<a id="a-84"></a>颇二行不前不后受报耶。<a id="a-85"></a>善不善见谛所断思惟所断。<a id="a-86"></a>此章义愿具演说。</p>
  <p id="a87">诸邪语彼是邪命耶。<a id="a-88"></a>答曰。<a id="a-89"></a>或邪语非邪命。<a id="a-8A"></a>云何邪语非邪命。<a id="a-8B"></a>答曰。<a id="a-8C"></a>除邪命作口四恶行。<a id="a-8D"></a>诸余口恶行是谓邪语非邪命。<a id="a-8E"></a>云何邪命非邪语。<a id="a-8F"></a>答曰。<a id="a-8G"></a>邪命作身三恶行。<a id="a-8H"></a>是谓邪命非邪语。<a id="a-8I"></a>云何邪语邪命。<a id="a-8J"></a>答曰。<a id="a-8K"></a>邪命作口四恶行。<a id="a-8L"></a>是谓邪语邪命。<a id="a-8M"></a>云何非邪语邪命。<a id="a-8N"></a>答曰。<a id="a-8O"></a>除邪命作身三恶行。<a id="a-8P"></a>诸余身恶行。<a id="a-8Q"></a>是谓非邪命邪语。<a id="a-8R"></a>诸邪业彼是邪命耶。<a id="a-8S"></a>答曰。<a id="a-8T"></a>或邪业非邪命。<a id="a-8U"></a>云何邪业非邪命。<a id="a-8V"></a>答曰。<a id="a-8W"></a>除邪命作身三恶行。<a id="a-8X"></a>诸余身恶行。<a id="a-8Y"></a>是谓邪业非邪命。<a id="a-8Z"></a>云何邪命非邪业。<a id="a-8a"></a>答曰。<a id="a-8b"></a>邪命作口四恶行。<a id="a-8c"></a>是谓邪命非邪业。<a id="a-8d"></a>云何邪业邪命。<a id="a-8e"></a>答曰。<a id="a-8f"></a>邪命作身三恶行。<a id="a-8g"></a>是谓邪业邪命。<a id="a-8h"></a>云何非邪业邪命耶。<a id="a-8i"></a>答曰。<a id="a-8j"></a>除邪命作口四恶行。<a id="a-8k"></a>诸余口恶行。<a id="a-8l"></a>是谓非邪业邪命(身竟)。<a id="a-8m"></a>诸等语彼是等命耶。<a id="a-8n"></a>答曰。<a id="a-8o"></a>或等语非等命。<a id="a-8p"></a>云何等语非等命。<a id="a-8q"></a>答曰。<a id="a-8r"></a>除等命作口四妙行。<a id="a-8s"></a>诸余口妙行。<a id="a-8t"></a>是谓等语非等命。<a id="a-8u"></a>云何等命非等语。<a id="a-8v"></a>答曰。<a id="a-8w"></a>等命作身三妙行。<a id="a-8x"></a>是谓等命非等语。<a id="a-8y"></a>云何等语等命。<a id="a-8z"></a>答曰。<a id="a-90"></a>等命作口四妙行。<a id="a-91"></a>是谓等语等命。<a id="a-92"></a>云何非等语等命。<a id="a-93"></a>答曰。<a id="a-94"></a>除等命作身三妙行。<a id="a-95"></a>诸余身妙行。<a id="a-96"></a>是谓非等语等命(等语竟)。<a id="a-97"></a>诸等业彼是等命耶。<a id="a-98"></a>答曰。<a id="a-99"></a>或等业非等命。<a id="a-9A"></a>云何等业非等命。<a id="a-9B"></a>答曰。<a id="a-9C"></a>除等命作身三妙行。<a id="a-9D"></a>诸余身妙行。<a id="a-9E"></a>是谓等业非等命。<a id="a-9F"></a>云何等命非等业。<a id="a-9G"></a>答曰。<a id="a-9H"></a>等命作口四妙行。<a id="a-9I"></a>是谓等命非等业。<a id="a-9J"></a>云何等业等命。<a id="a-9K"></a>答曰。<a id="a-9L"></a>等命作身三妙行。<a id="a-9M"></a>是谓等业等命。<a id="a-9N"></a>云何非等业等命。<a id="a-9O"></a>答曰。<a id="a-9P"></a>除等命作口四妙行。<a id="a-9Q"></a>诸余口妙行。<a id="a-9R"></a>是谓非等业等命(业竟)。<a id="a-9S"></a>三恶行三曲秽浊。<a id="a-9T"></a>身曲身秽身浊。<a id="a-9U"></a>口曲口秽口浊。<a id="a-9V"></a>意曲意秽意浊。<a id="a-9W"></a>身曲云何。<a id="a-9X"></a>答曰。<a id="a-9Y"></a>虚伪盛身行也。<a id="a-9Z"></a>身秽云何。<a id="a-9a"></a>答曰。<a id="a-9b"></a>嗔恚盛身行。<a id="a-9c"></a>身浊云何。<a id="a-9d"></a>答曰。<a id="a-9e"></a>淫盛身行。<a id="a-9f"></a>口曲云何。<a id="a-9g"></a>答曰。<a id="a-9h"></a>虚伪盛口行。<a id="a-9i"></a>口秽云何。<a id="a-9j"></a>答曰。<a id="a-9k"></a>嗔恚盛口行。<a id="a-9l"></a>口浊云何。<a id="a-9m"></a>答曰。<a id="a-9n"></a>淫盛口行。<a id="a-9o"></a>意曲云何。<a id="a-9p"></a>答曰。<a id="a-9q"></a>虚伪盛意行。<a id="a-9r"></a>意秽云何。<a id="a-9s"></a>答曰。<a id="a-9t"></a>嗔恚盛意行。<a id="a-9u"></a>意浊云何。<a id="a-9v"></a>答曰。<a id="a-9w"></a>淫盛意行。<a id="a-9x"></a>三恶行摄三曲秽浊耶。<a id="a-9y"></a>答曰。<a id="a-9z"></a>或三恶行非曲秽浊。<a id="a-A0"></a>云何恶行非曲秽浊。<a id="a-A1"></a>答曰。<a id="a-A2"></a>除欲界系虚伪欲盛嗔恚身口意恶行。<a id="a-A3"></a>诸余身口意恶行。<a id="a-A4"></a>是谓恶行非曲秽浊。<a id="a-A5"></a>云何曲秽浊非恶行耶。<a id="a-A6"></a>答曰。<a id="a-A7"></a>色界系虚伪爱身口意行。<a id="a-A8"></a>无色界系爱盛意行。<a id="a-A9"></a>是谓曲秽浊非恶行。<a id="a-AA"></a>云何恶行曲秽浊。<a id="a-AB"></a>答曰。<a id="a-AC"></a>欲界系虚伪欲盛嗔恚身口意恶行。<a id="a-AD"></a>是谓恶行曲秽浊。<a id="a-AE"></a>云何非恶行曲秽浊。<a id="a-AF"></a>答曰。<a id="a-AG"></a>除上尔所事。<a id="a-AH"></a>三妙行三净。<a id="a-AI"></a>三妙行摄三净。<a id="a-AJ"></a>三净摄三妙行。<a id="a-AK"></a>答曰。<a id="a-AL"></a>随种相摄。<a id="a-AM"></a>三妙行三满。<a id="a-AN"></a>三妙行摄三满。<a id="a-AO"></a>答曰。<a id="a-AP"></a>或妙行非满。<a id="a-AQ"></a>云何妙行非满。<a id="a-AR"></a>答曰。<a id="a-AS"></a>除无学身口妙行。<a id="a-AT"></a>诸余身口妙行尽意妙行是谓妙行非满。<a id="a-AU"></a>云何满非妙行。<a id="a-AV"></a>答曰。<a id="a-AW"></a>无学心是谓满非妙行。<a id="a-AX"></a>云何妙行满。<a id="a-AY"></a>答曰。<a id="a-AZ"></a>无学身口妙行。<a id="a-Aa"></a>是谓妙行满。<a id="a-Ab"></a>云何非妙行满。<a id="a-Ac"></a>答曰。<a id="a-Ad"></a>除上尔所事。<a id="a-Ae"></a>三净三满三净摄三满耶。<a id="a-Af"></a>答曰。<a id="a-Ag"></a>或净非满。<a id="a-Ah"></a>云何净非满。<a id="a-Ai"></a>答曰。<a id="a-Aj"></a>除无学身口净。<a id="a-Ak"></a>诸余身口净尽意净。<a id="a-Al"></a>是谓净非满。<a id="a-Am"></a>云何满非净。<a id="a-An"></a>答曰。<a id="a-Ao"></a>无学心是谓满非净。<a id="a-Ap"></a>云何净满。<a id="a-Aq"></a>答曰。<a id="a-Ar"></a>无学身口净。<a id="a-As"></a>是谓净满。<a id="a-At"></a>云何非净满。<a id="a-Au"></a>答曰。<a id="a-Av"></a>除上尔所事(满竟)。<a id="a-Aw"></a>诸身恶行尽无巧便身行耶。<a id="a-Ax"></a>答曰。<a id="a-Ay"></a>如是。<a id="a-Az"></a>诸身恶行尽无巧便身行。<a id="a-B0"></a>颇无巧便身行彼非身恶行耶。<a id="a-B1"></a>答曰。<a id="a-B2"></a>有隐没无记身行。<a id="a-B3"></a>不隐没无记无巧便身行也。<a id="a-B4"></a>诸口恶行尽无巧便口行耶。<a id="a-B5"></a>答曰。<a id="a-B6"></a>如是。<a id="a-B7"></a>诸口恶行尽无巧便口行。<a id="a-B8"></a>颇无巧便口行彼非口恶行耶。<a id="a-B9"></a>答曰。<a id="a-BA"></a>有隐没无记口行。<a id="a-BB"></a>不隐没无记无巧便口行也。<a id="a-BC"></a>诸意恶行彼尽无巧便意行耶。<a id="a-BD"></a>答曰。<a id="a-BE"></a>或意恶行彼非无巧便意行。<a id="a-BF"></a>云何意恶行。<a id="a-BG"></a>彼非无巧便意行耶。<a id="a-BH"></a>答曰。<a id="a-BI"></a>意三恶行是谓意恶行。<a id="a-BJ"></a>彼非无巧便意行。<a id="a-BK"></a>云何无巧便意行。<a id="a-BL"></a>彼非意恶行耶。<a id="a-BM"></a>答曰。<a id="a-BN"></a>隐没无记思。<a id="a-BO"></a>不隐没无记无巧便思。<a id="a-BP"></a>是谓无巧便意行。<a id="a-BQ"></a>彼非意恶行。<a id="a-BR"></a>云何意恶行彼是无巧便意行耶。<a id="a-BS"></a>答曰。<a id="a-BT"></a>不善思。<a id="a-BU"></a>是谓意恶行。<a id="a-BV"></a>彼是无巧便意行。<a id="a-BW"></a>云何非意恶行彼非无巧便意行耶。<a id="a-BX"></a>答曰。<a id="a-BY"></a>除上尔所事(恶行竟)。<a id="a-BZ"></a>诸身妙行尽巧便身行耶。<a id="a-Ba"></a>答曰。<a id="a-Bb"></a>如是。<a id="a-Bc"></a>诸身妙行彼尽巧便身行。<a id="a-Bd"></a>颇巧便身行彼非身妙行。<a id="a-Be"></a>答曰。<a id="a-Bf"></a>有不隐没无记巧便身行也。<a id="a-Bg"></a>诸口妙行尽巧便口行耶。<a id="a-Bh"></a>答曰。<a id="a-Bi"></a>如是。<a id="a-Bj"></a>诸口妙行彼尽巧便口行。<a id="a-Bk"></a>颇巧便口行彼非口妙行耶。<a id="a-Bl"></a>答曰。<a id="a-Bm"></a>有不隐没无记巧便口行也。<a id="a-Bn"></a>诸意妙行彼尽巧便意行耶。<a id="a-Bo"></a>答曰。<a id="a-Bp"></a>或意妙行彼非巧便意行。<a id="a-Bq"></a>云何意妙行彼非巧便意行。<a id="a-Br"></a>答曰。<a id="a-Bs"></a>意三妙行。<a id="a-Bt"></a>是谓意妙行彼非巧便意行。<a id="a-Bu"></a>云何巧便意行彼非意妙行。<a id="a-Bv"></a>答曰。<a id="a-Bw"></a>不隐没无记巧便思。<a id="a-Bx"></a>是谓巧便意行彼非意妙行。<a id="a-By"></a>云何意妙行彼是巧便意行。<a id="a-Bz"></a>答曰。<a id="a-C0"></a>善思是谓意妙行。<a id="a-C1"></a>彼是巧便意行。<a id="a-C2"></a>云何非意妙行非巧便意行耶。<a id="a-C3"></a>答曰。<a id="a-C4"></a>除上尔所事(妙行竟)。<a id="a-C5"></a>诸法由行得彼法。<a id="a-C6"></a>当言善不善无记耶。<a id="a-C7"></a>答曰。<a id="a-C8"></a>报义诸法由行得此法当言无记也。<a id="a-C9"></a>如是报义诸法由行得彼法无记耶。<a id="a-CA"></a>答曰。<a id="a-CB"></a>如是。<a id="a-CC"></a>若作是说。<a id="a-CD"></a>本无如来善心说语软语妙语软美语。<a id="a-CE"></a>此语善耶。<a id="a-CF"></a>答曰。<a id="a-CG"></a>如是。<a id="a-CH"></a>听我所说若报义诸法由行得彼法无记不应作是说。<a id="a-CI"></a>本无如来善心说语软语妙语软美语此语善。<a id="a-CJ"></a>虽有是语此事不然。<a id="a-CK"></a>若作是语本无如来善心说语软语妙语软美语此语善。<a id="a-CL"></a>不应作是语。<a id="a-CM"></a>报义诸法由行得此法无记报义诸法由行得此法无记。<a id="a-CN"></a>此事不然。<a id="a-CO"></a>当作是语本无如来本余生时作善行受报报现在前。<a id="a-CP"></a>彼由此因缘得咽喉四大行四大。<a id="a-CQ"></a>四大出声声非报也。<a id="a-CR"></a>颇过去行过去报耶。<a id="a-CS"></a>未来现在报耶。<a id="a-CT"></a>答曰。<a id="a-CU"></a>如是。<a id="a-CV"></a>颇未来行未来报耶。<a id="a-CW"></a>答曰。<a id="a-CX"></a>有无过去现在。<a id="a-CY"></a>颇现在行现在报耶。<a id="a-CZ"></a>答曰。<a id="a-Ca"></a>有过去无未来有(三世竟)。<a id="a-Cb"></a>颇如身行受报。<a id="a-Cc"></a>口行意行不然耶。<a id="a-Cd"></a>答曰。<a id="a-Ce"></a>有如身不净口净。<a id="a-Cf"></a>当于尔时有善心若无记心。<a id="a-Cg"></a>如身有净口不净。<a id="a-Ch"></a>当于尔时有不善心若无记心。<a id="a-Ci"></a>是谓如身行受报。<a id="a-Cj"></a>口行意行不然。<a id="a-Ck"></a>颇如口行受报。<a id="a-Cl"></a>身行意行不然。<a id="a-Cm"></a>答曰。<a id="a-Cn"></a>有如身有净口不净。<a id="a-Co"></a>当于尔时有善心若无记心。<a id="a-Cp"></a>如身不净口净。<a id="a-Cq"></a>当于尔时有不善心若无记心。<a id="a-Cr"></a>是谓如口行受报。<a id="a-Cs"></a>身行意行不然。<a id="a-Ct"></a>颇如意行受报身行口行不然耶。<a id="a-Cu"></a>答曰。<a id="a-Cv"></a>有如身不净口不净。<a id="a-Cw"></a>当于尔时有善心如身净口净。<a id="a-Cx"></a>当于尔时有不善心。<a id="a-Cy"></a>是谓如意行受报身行口行不然。<a id="a-Cz"></a>颇如身行口行受报意行不然耶。<a id="a-D0"></a>答曰。<a id="a-D1"></a>有如身不净口不净。<a id="a-D2"></a>当于尔时有善心若无记心如身净口净。<a id="a-D3"></a>当于尔时有不善心若无记心。<a id="a-D4"></a>是谓如身行口行受报意行不然。<a id="a-D5"></a>颇如身行意行受报口行不然耶。<a id="a-D6"></a>答曰。<a id="a-D7"></a>有如身有不净口净。<a id="a-D8"></a>当于尔时有不善心如身净口不净。<a id="a-D9"></a>当于尔时有善心。<a id="a-DA"></a>是谓如身行意行受报口行不然。<a id="a-DB"></a>颇如口行意行受报身行不然耶。<a id="a-DC"></a>答曰。<a id="a-DD"></a>有如身有净口不净。<a id="a-DE"></a>当于尔时有不善心如身不净口净。<a id="a-DF"></a>当于尔时有善心。<a id="a-DG"></a>是谓如口行意行受报身行不然。<a id="a-DH"></a>颇如身行口行受报意行亦然耶。<a id="a-DI"></a>答曰。<a id="a-DJ"></a>有如身有不净口不净。<a id="a-DK"></a>当于尔时有不善心如身净口净。<a id="a-DL"></a>当于尔时有善心。<a id="a-DM"></a>是谓如身行口行受报意行亦然。<a id="a-DN"></a>颇如身行口行意行不受报而受报耶。<a id="a-DO"></a>答曰。<a id="a-DP"></a>有诸心不相应行受报。<a id="a-DQ"></a>色心心所念法心不相应行也。<a id="a-DR"></a>颇三行不前不后受报现法报生报后报。<a id="a-DS"></a>答曰。<a id="a-DT"></a>受报现法报色。<a id="a-DU"></a>生报心心所念法。<a id="a-DV"></a>后报心不相应行。<a id="a-DW"></a>复次现法报心心所念法。<a id="a-DX"></a>生报色。<a id="a-DY"></a>后报心不相应行。<a id="a-DZ"></a>复次现法报心不相应行。<a id="a-Da"></a>生报心心所念法。<a id="a-Db"></a>后报色(三竟)。<a id="a-Dc"></a>乐报苦报不苦不乐报亦如是。<a id="a-Dd"></a>欲界系色色界系心心所念法。<a id="a-De"></a>无色界系心不相应行。<a id="a-Df"></a>复次欲界系心心所念法。<a id="a-Dg"></a>色界系色无色界系心不相应行。<a id="a-Dh"></a>复次欲界系心不相应行。<a id="a-Di"></a>色界系色无色界系心心所念法也(三界竟)。<a id="a-Dj"></a>颇二行不前不后受报善不善耶。<a id="a-Dk"></a>答曰。<a id="a-Dl"></a>受报善色不善心心所念法心不相应行。<a id="a-Dm"></a>复次善心心所念法心不相应行不善色(善不善二竟)。<a id="a-Dn"></a>见谛所断思惟所断亦如是。</p>
  <p id="aDo">阿毗昙邪语品第二竟(梵本二百四十五首卢秦五千一百言)</p>
 </body>
</html>