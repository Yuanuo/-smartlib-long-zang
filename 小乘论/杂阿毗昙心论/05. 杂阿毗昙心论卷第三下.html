<!doctype html>
<html id="z3IBW7n1Bd" data-ver="1014">
 <head>
  <meta charset="utf-8">
  <meta author="法救">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">杂阿毗昙心论卷第三下</h1>
  <h2 id="a2">业品第四之余</h2>
  <p id="a3">众生相违害　　是名为嗔恚</p>
  <p id="a4">他物己想贪　　邪见谓何见</p>
  <p id="a5">众生相违害是名为嗔恚者。<a id="a-6"></a>于他众生恶心欲杀欲打。<a id="a-7"></a>与慈悲相违。<a id="a-8"></a>是名嗔恚。<a id="a-9"></a>他物己想贪者。<a id="a-A"></a>爱他物欲为己有想名为贪。<a id="a-B"></a>是一切欲界贪。<a id="a-C"></a>邪见谓何见者。<a id="a-D"></a>于施等作无见名为邪见。<a id="a-E"></a>问何业道谁究竟。<a id="a-F"></a>答。</p>
  <p id="aG">杀生与恶口　　及嗔恚业道</p>
  <p id="aH">皆由嗔恚成　　众生处所起</p>
  <p id="aI">杀生与恶口及嗔恚业道皆由嗔恚成者。<a id="a-J"></a>杀生恶口嗔恚当知从嗔恚成。<a id="a-K"></a>究竟时要与嗔恚俱。<a id="a-L"></a>问从何处生。<a id="a-M"></a>答众生处所起。<a id="a-N"></a>此三业道当知从众生处所起。</p>
  <p id="aO">身二业及贪　　贪欲所究竟</p>
  <p id="aP">皆由贪欲成　　众具处所起</p>
  <p id="aQ">身二业及贪贪欲所究竟皆由贪欲成者。<a id="a-R"></a>偷盗邪淫及贪。<a id="a-S"></a>是三业道当知贪究竟。<a id="a-T"></a>问此复何处起。<a id="a-U"></a>答众具处所起。<a id="a-V"></a>此三业道当知从众具处所起。</p>
  <p id="aW">谓有余口业　　是皆三所成</p>
  <p id="aX">从名处所起　　明智之所说</p>
  <p id="aY">谓有余口业是皆三所成者。<a id="a-Z"></a>妄语两舌绮语当知从贪欲嗔恚愚痴究竟。<a id="a-a"></a>问彼复从何处起。<a id="a-b"></a>答从名处所起明智之所说。<a id="a-c"></a>此三口业道当知从名起。</p>
  <p id="ad">邪见名色起　　亦从愚痴成</p>
  <p id="ae">一切诸业道　　三种为方便</p>
  <p id="af">邪见名色起亦从愚痴成者。<a id="a-g"></a>谓邪见从名色处所起。<a id="a-h"></a>问此谁究竟。<a id="a-i"></a>答亦从愚痴成。<a id="a-j"></a>此邪见当知从愚痴究竟。<a id="a-k"></a>问一切业道方便如根本究竟为有异耶。<a id="a-l"></a>答一切诸业道三种为方便。<a id="a-m"></a>一切十不善业道。<a id="a-n"></a>贪欲嗔恚愚痴悉为作方便。<a id="a-o"></a>贪杀者。<a id="a-p"></a>为皮肉筋骨等故杀。<a id="a-q"></a>为己故或为亲友故。<a id="a-r"></a>嗔恚杀者。<a id="a-s"></a>杀怨家及怨亲友。<a id="a-t"></a>令其忧恼。<a id="a-u"></a>愚痴杀者。<a id="a-v"></a>言杀诸毒虫等因缘无罪。<a id="a-w"></a>以害人故。<a id="a-x"></a>杀诸禽兽等因缘无罪。<a id="a-y"></a>为人食故。<a id="a-z"></a>波私国说。<a id="a-10"></a>如父母老。<a id="a-11"></a>若恶病应杀因缘无罪。<a id="a-12"></a>贪盗者。<a id="a-13"></a>盗所须物为己他故。<a id="a-14"></a>嗔盗者。<a id="a-15"></a>若盗怨若怨亲物令其忧恼。<a id="a-16"></a>痴盗者。<a id="a-17"></a>如婆罗门说一切地所生物悉施婆罗门。<a id="a-18"></a>婆罗门弱劣故刹利等受用。<a id="a-19"></a>是故婆罗门言自取己物无罪。<a id="a-1A"></a>而彼取时作他物想。<a id="a-1B"></a>故名盗。<a id="a-1C"></a>贪邪淫者。<a id="a-1D"></a>于众生所贪心方便。<a id="a-1E"></a>若他所受及自所受。<a id="a-1F"></a>若为财利非贪方便则嗔恚起。<a id="a-1G"></a>谓于怨家及怨亲所受。<a id="a-1H"></a>痴邪淫者。<a id="a-1I"></a>如说桥船野田华果道路女人。<a id="a-1J"></a>一切众生悉共受用。<a id="a-1K"></a>如婆罗门说婆罗门应有四妇。<a id="a-1L"></a>刹利应三。<a id="a-1M"></a>鞞舍应二。<a id="a-1N"></a>首陀罗唯一。<a id="a-1O"></a>口业若贪起当知从贪生。<a id="a-1P"></a>若恚起当知从恚生。<a id="a-1Q"></a>若痴起当知从痴生。<a id="a-1R"></a>贪者若贪次第起是即从贪生。<a id="a-1S"></a>若嗔所起是从嗔恚生。<a id="a-1T"></a>愚痴所起是从愚痴生。<a id="a-1U"></a>嗔恚邪见亦如是。<a id="a-1V"></a>问云何业道定是作无作非耶。<a id="a-1W"></a>答。</p>
  <p id="a1X">根本业无作　　或复说有作</p>
  <p id="a1Y">方便终则异　　贪不贪等起</p>
  <p id="a1Z">根本业无作或复说有作者。<a id="a-1a"></a>色自性七业道定无作。<a id="a-1b"></a>或复作邪淫定有作。<a id="a-1c"></a>以自究竟故。<a id="a-1d"></a>非他余业道不定。<a id="a-1e"></a>若自作则有作。<a id="a-1f"></a>若使他作者一向无作。<a id="a-1g"></a>问颇非身作而得杀生耶。<a id="a-1h"></a>答有。<a id="a-1i"></a>谓口作。<a id="a-1j"></a>颇非口作而得妄语耶。<a id="a-1k"></a>答有。<a id="a-1l"></a>谓身作。<a id="a-1m"></a>颇非身口作而得二罪耶。<a id="a-1n"></a>答有。<a id="a-1o"></a>谓仙人起恶心。<a id="a-1p"></a>谓布萨事。<a id="a-1q"></a>若欲界色性善业道定有作及无作。<a id="a-1r"></a>禅无漏律仪唯无作非作。<a id="a-1s"></a>由心故。<a id="a-1t"></a>方便者有作。<a id="a-1u"></a>若淳净心及极利缠作有无作。<a id="a-1v"></a>若不淳净心及不极利缠作者唯有作无无作。<a id="a-1w"></a>终则异者。<a id="a-1x"></a>业道终唯无作。<a id="a-1y"></a>作业已息故。<a id="a-1z"></a>问何等为业道方便。<a id="a-20"></a>何等为终。<a id="a-21"></a>答杀方便。<a id="a-22"></a>谓屠羊者若捉若买若牵来一打三打。<a id="a-23"></a>乃至命未尽悉名方便。<a id="a-24"></a>当断命时刹那顷作及无作。<a id="a-25"></a>是根本业道。<a id="a-26"></a>后乃至于是处不善身所作及无作。<a id="a-27"></a>是杀生终。<a id="a-28"></a>乃至绮语亦如是。<a id="a-29"></a>是名为终。<a id="a-2A"></a>贪恚邪见无方便现在前则是根本起。<a id="a-2B"></a>有说。<a id="a-2C"></a>身口业道一切十业为方便及终。<a id="a-2D"></a>此云何。<a id="a-2E"></a>如欲杀彼众生杀此众生为因然后杀彼。<a id="a-2F"></a>谓杀生祈请助力杀彼。<a id="a-2G"></a>或劫他财以资杀事。<a id="a-2H"></a>或淫彼所受令杀其主。<a id="a-2I"></a>或于彼知友妄语恶口两舌绮语以离其亲。<a id="a-2J"></a>或贪彼财。<a id="a-2K"></a>或复嗔彼。<a id="a-2L"></a>或起邪见长养杀法后杀彼子。<a id="a-2M"></a>复淫彼妇。<a id="a-2N"></a>次第乃至十不善业道。<a id="a-2O"></a>当知是终。<a id="a-2P"></a>如是一切尽当知。<a id="a-2Q"></a>贪不贪等起者。<a id="a-2R"></a>不善业道贪恚痴为方便亦为终。<a id="a-2S"></a>善业道以不贪不恚不痴起。<a id="a-2T"></a>舍不善业道方便即是善业道方便。<a id="a-2U"></a>舍根本即是根本。<a id="a-2V"></a>舍终即是终。<a id="a-2W"></a>问此云何。<a id="a-2X"></a>答如沙弥受具足入戒场周匝礼僧求和上受衣钵白一羯磨乃至二羯磨。<a id="a-2Y"></a>皆是方便。<a id="a-2Z"></a>第三羯磨彼刹那顷作及无作。<a id="a-2a"></a>是根本业道。<a id="a-2b"></a>次说四依。<a id="a-2c"></a>如是乃至于是处身口所作及无作。<a id="a-2d"></a>是名为终。<a id="a-2e"></a>问何处有几业道。<a id="a-2f"></a>答。</p>
  <p id="a2g">地狱五业道　　郁单曰后四</p>
  <p id="a2h">余方具有十　　及余恶趣天</p>
  <p id="a2i">地狱五业道者。<a id="a-2j"></a>地狱众生有五不善业道。<a id="a-2k"></a>恶口绮语贪恚邪见。<a id="a-2l"></a>无相杀故无杀业道。<a id="a-2m"></a>无受财故无盗。<a id="a-2n"></a>无执受女人故无邪淫。<a id="a-2o"></a>异想说故名妄语。<a id="a-2p"></a>彼无异想故无妄语。<a id="a-2q"></a>常离故无两舌。<a id="a-2r"></a>为苦所逼故有恶口。<a id="a-2s"></a>不时说故有绮语。<a id="a-2t"></a>贪及邪见成就而不行。<a id="a-2u"></a>嗔恚者俱有。<a id="a-2v"></a>郁单曰后四者。<a id="a-2w"></a>有后四不善业道。<a id="a-2x"></a>寿分定故无杀生。<a id="a-2y"></a>无受财故无盗。<a id="a-2z"></a>无执受女人故无邪淫。<a id="a-30"></a>欲行欲时将彼女人往诣树下。<a id="a-31"></a>树自曲枝而覆其上。<a id="a-32"></a>然后行欲去已还复。<a id="a-33"></a>若树不覆并愧而离。<a id="a-34"></a>无欺他故无妄语。<a id="a-35"></a>常和故无两舌。<a id="a-36"></a>柔软故无粗言。<a id="a-37"></a>有歌叹故有绮语。<a id="a-38"></a>意业道虽成就而不行余方具有十者。<a id="a-39"></a>除郁单曰。<a id="a-3A"></a>余三方有十业道。<a id="a-3B"></a>或不律仪所摄。<a id="a-3C"></a>或离不律仪所摄。<a id="a-3D"></a>及余恶趣天者。<a id="a-3E"></a>畜生饿鬼及欲界天有十业道。<a id="a-3F"></a>离不律仪虽天不害。<a id="a-3G"></a>天而害余趣。<a id="a-3H"></a>又说天亦有截手足断而还生。<a id="a-3I"></a>若斩首若中截则死。<a id="a-3J"></a>展转相夺等。<a id="a-3K"></a>乃至十业道一切悉有。<a id="a-3L"></a>色无色天无有不善业道。<a id="a-3M"></a>问何处有几善业道。<a id="a-3N"></a>答。</p>
  <p id="a3O">地狱郁单曰　　有三善业道</p>
  <p id="a3P">等现于无色　　彼圣成就十</p>
  <p id="a3Q">地狱郁单曰有三善业道者。<a id="a-3R"></a>地狱有无贪无恚正见。<a id="a-3S"></a>郁单曰亦尔。<a id="a-3T"></a>等现于无色者。<a id="a-3U"></a>无色界即此三现在前行。<a id="a-3V"></a>彼圣成就十者。<a id="a-3W"></a>无色界圣人。<a id="a-3X"></a>成就无漏十善业道。</p>
  <p id="a3Y">如此亦复异　　谓色界律仪</p>
  <p id="a3Z">畜生饿鬼异　　余如是亦异</p>
  <p id="a3a">如此亦复异谓色界律仪者。<a id="a-3b"></a>色界禅律仪所摄具十善业道。<a id="a-3c"></a>亦成就亦现在前。<a id="a-3d"></a>圣人生彼则有无漏业道。<a id="a-3e"></a>畜生饿鬼异者。<a id="a-3f"></a>畜生饿鬼亦有十善业道。<a id="a-3g"></a>离律仪亦离不律仪。<a id="a-3h"></a>余如是亦异者。<a id="a-3i"></a>阎浮提弗婆提瞿陀尼及欲界天说余。<a id="a-3j"></a>彼有十善业道。<a id="a-3k"></a>是律仪所摄。<a id="a-3l"></a>或离律仪。<a id="a-3m"></a>谓欲界天唯有禅无漏律仪。<a id="a-3n"></a>问几不善业道一时与思俱转。<a id="a-3o"></a>答。</p>
  <p id="a3p">不善业道起　　一与思俱转</p>
  <p id="a3q">二三乃至八　　当知次第增</p>
  <p id="a3r">此身自性三不善业道。<a id="a-3s"></a>彼一一与思俱转。<a id="a-3t"></a>谓杀生偷盗邪淫。<a id="a-3u"></a>二俱转者。<a id="a-3v"></a>杀他众生而盗取。<a id="a-3w"></a>三俱转者。<a id="a-3x"></a>遣二使已自行邪淫。<a id="a-3y"></a>以此行自究竟非他故。<a id="a-3z"></a>若彼种类和合者则一切俱究竟。<a id="a-40"></a>口业道一俱转者。<a id="a-41"></a>谓绮语。<a id="a-42"></a>二俱转者。<a id="a-43"></a>摄妄语非时说绮语。<a id="a-44"></a>摄欲别离说非时说绮语。<a id="a-45"></a>摄恶口说非时说绮语。<a id="a-46"></a>三俱转者。<a id="a-47"></a>摄欲别离说妄语非时说绮语。<a id="a-48"></a>摄恶口妄语非时说绮语。<a id="a-49"></a>摄恶口欲别离说非时说绮语。<a id="a-4A"></a>四俱转者。<a id="a-4B"></a>摄欲别离妄语恶口非时说绮语。<a id="a-4C"></a>意业道者。<a id="a-4D"></a>一一俱转。<a id="a-4E"></a>行别故不二。<a id="a-4F"></a>如是五六七八俱转。<a id="a-4G"></a>遣六使自行邪淫。<a id="a-4H"></a>不由他故。<a id="a-4I"></a>若彼种类和合者则一时俱究竟及贪现在前。<a id="a-4J"></a>如是八不善业道与思俱转。<a id="a-4K"></a>问几善业道一时与思俱转。<a id="a-4L"></a>答。</p>
  <p id="a4M">所谓善业道　　二三及与四</p>
  <p id="a4N">六七九与十　　一时思俱转</p>
  <p id="a4O">欲界善五识身现在前。<a id="a-4P"></a>初禅地三识及依无色尽智无生智。<a id="a-4Q"></a>此二善业道与思俱转。<a id="a-4R"></a>谓无贪无恚。<a id="a-4S"></a>欲界善意识现在前。<a id="a-4T"></a>色界不定心及无色界。<a id="a-4U"></a>又依无色无漏正见三事与思俱转。<a id="a-4V"></a>优婆塞及沙弥染污及无记心受律仪。<a id="a-4W"></a>四即此善五识住。<a id="a-4X"></a>六即此善意识住及比丘染污无记心非心。<a id="a-4Y"></a>七比丘善五识住。<a id="a-4Z"></a>若依禅尽智无生智俱心。<a id="a-4a"></a>九即此比丘善意识住及色界定心依禅无漏正见现在前。<a id="a-4b"></a>十善业道与思俱转。<a id="a-4c"></a>问何业道有几果。<a id="a-4d"></a>答。</p>
  <p id="a4e">一一果有三　　所谓为报果</p>
  <p id="a4f">依果及增上　　是名业道果</p>
  <p id="a4g">一一业道皆有三果。<a id="a-4h"></a>谓报果依果增上果。<a id="a-4i"></a>彼业道修习多修习生地狱中是报果。<a id="a-4j"></a>从地狱出来生人中受相似果。<a id="a-4k"></a>谓杀生者短寿。<a id="a-4l"></a>盗者失财。<a id="a-4m"></a>邪淫者妻不贞良。<a id="a-4n"></a>妄语者恶名讥论。<a id="a-4o"></a>两舌者亲友乖离。<a id="a-4p"></a>恶口者常闻恶声。<a id="a-4q"></a>绮语者言语不正。<a id="a-4r"></a>贪者增贪。<a id="a-4s"></a>嗔者增嗔。<a id="a-4t"></a>邪见者增痴。<a id="a-4u"></a>是为依果。<a id="a-4v"></a>此诸业道增上果者。<a id="a-4w"></a>谓众具粗悴无有光泽。<a id="a-4x"></a>多遭霜雹尘垢污浊臭秽不净。<a id="a-4y"></a>居处崄曲茨棘恶刺果实零落鲜少微细极大苦恼无有华果。<a id="a-4z"></a>问云何果相似。<a id="a-50"></a>答。</p>
  <p id="a51">苦他恶道苦　　伤寿则短寿</p>
  <p id="a52">外具不光泽　　坏彼光泽故</p>
  <p id="a53">苦他恶道苦者。<a id="a-54"></a>谓杀生令彼受苦得恶道苦。<a id="a-55"></a>此是相似。<a id="a-56"></a>问杀何等阴。<a id="a-57"></a>为色阴耶为五阴耶。<a id="a-58"></a>答有说。<a id="a-59"></a>色阴以色可断坏故。<a id="a-5A"></a>四阴非触。<a id="a-5B"></a>有说。<a id="a-5C"></a>五阴四阴虽非触。<a id="a-5D"></a>彼依色阴转。<a id="a-5E"></a>杀色阴亦杀彼。<a id="a-5F"></a>如瓶破则失乳。<a id="a-5G"></a>问为杀无记为三种耶。<a id="a-5H"></a>答有说。<a id="a-5I"></a>无记以无记受刀杖故。<a id="a-5J"></a>余二非触。<a id="a-5K"></a>又说。<a id="a-5L"></a>一切三种如前说。<a id="a-5M"></a>问杀何阴过去耶未来现在耶。<a id="a-5N"></a>若过去者彼已灭。<a id="a-5O"></a>若未来者不可得。<a id="a-5P"></a>若现在者彼刹那顷不住。<a id="a-5Q"></a>答有说。<a id="a-5R"></a>未来现在世住坏未来和合。<a id="a-5S"></a>又说。<a id="a-5T"></a>未来现在以现在受刀杖不相续阴灭。<a id="a-5U"></a>伤寿则短命者。<a id="a-5V"></a>谓彼杀者断彼命故而得短寿。<a id="a-5W"></a>外具不光泽坏彼光泽故者。<a id="a-5X"></a>谓彼杀者坏彼光泽故。<a id="a-5Y"></a>所得众具悉不光泽。<a id="a-5Z"></a>一切业道随其所应当知。<a id="a-5a"></a>盗及邪淫虽不令彼苦。<a id="a-5b"></a>以坏希望故。<a id="a-5c"></a>如不别离亦名两舌。<a id="a-5d"></a>彼虽不恼亦名恶口。<a id="a-5e"></a>已说业道分。<a id="a-5f"></a>差别今当说。</p>
  <p id="a5g">谓现法果业　　次受于生果</p>
  <p id="a5h">后果亦复然　　当知分各定</p>
  <p id="a5i">三业现受生受后受。<a id="a-5j"></a>现法受业者。<a id="a-5k"></a>若业此生作即此生熟。<a id="a-5l"></a>名为现受。<a id="a-5m"></a>若第二生熟者。<a id="a-5n"></a>名为生受。<a id="a-5o"></a>第二生后熟者。<a id="a-5p"></a>名为后受。<a id="a-5q"></a>或有欲令四业前三及不定受。<a id="a-5r"></a>前三者不转。<a id="a-5s"></a>不定者转。<a id="a-5t"></a>转者谓持戒等护故。<a id="a-5u"></a>譬喻者说。<a id="a-5v"></a>一切业转乃至无间。<a id="a-5w"></a>彼说。<a id="a-5x"></a>若无间不转者。<a id="a-5y"></a>亦无有越第一有。<a id="a-5z"></a>若越第一有者。<a id="a-60"></a>故知无间业亦转。<a id="a-61"></a>彼有说现法业不必现报熟。<a id="a-62"></a>若熟者现法受非余。<a id="a-63"></a>如是说者。<a id="a-64"></a>说八业现法报。<a id="a-65"></a>或定不定乃至不定受业亦如是。<a id="a-66"></a>是故彼说分定熟不定应作四句。<a id="a-67"></a>或分定熟不定。<a id="a-68"></a>或熟定分不定。<a id="a-69"></a>或分定熟亦定。<a id="a-6A"></a>或非分定亦非熟定。<a id="a-6B"></a>问此四业几一身种类种。<a id="a-6C"></a>答三。<a id="a-6D"></a>除现法受。<a id="a-6E"></a>欲界四种业种。<a id="a-6F"></a>色无色界亦如是。<a id="a-6G"></a>地狱趣四种不善业种。<a id="a-6H"></a>善者三种。<a id="a-6I"></a>除现受业。<a id="a-6J"></a>余趣俱四种。<a id="a-6K"></a>生欲界凡夫欲爱未尽。<a id="a-6L"></a>欲界四种。<a id="a-6M"></a>若欲爱尽梵天爱未尽。<a id="a-6N"></a>若不退种性法者。<a id="a-6O"></a>欲界三种。<a id="a-6P"></a>除生受。<a id="a-6Q"></a>梵天亦三种。<a id="a-6R"></a>除现受。<a id="a-6S"></a>若退种性法者梵天如前说。<a id="a-6T"></a>欲界四种善业种。<a id="a-6U"></a>如是随其义一切地生凡夫圣人亦如是说。<a id="a-6V"></a>已说现受等。<a id="a-6W"></a>乐受今当说。</p>
  <p id="a6X">欲界中善业　　及色界三地</p>
  <p id="a6Y">说名为乐受　　此亦定不定</p>
  <p id="a6Z">欲界中善业及色界三地说名为乐受者。<a id="a-6a"></a>欲界善业得乐受及众具报。<a id="a-6b"></a>色界乃至第三禅业皆得乐报。<a id="a-6c"></a>问禅中间业得何等报。<a id="a-6d"></a>答有说。<a id="a-6e"></a>初禅乐报。<a id="a-6f"></a>此非说。<a id="a-6g"></a>以阿毗昙说。<a id="a-6h"></a>或业得心受非身耶。<a id="a-6i"></a>答有。<a id="a-6j"></a>善无觉业。<a id="a-6k"></a>又说。<a id="a-6l"></a>禅中间业不得受报。<a id="a-6m"></a>唯有色心不相应行。<a id="a-6n"></a>问此分亦定耶。<a id="a-6o"></a>答此亦定不定。<a id="a-6p"></a>若定若不定此四地中善皆有乐报。</p>
  <p id="a6q">得不苦不乐　　是说为上善</p>
  <p id="a6r">若受于苦报　　是说不善业</p>
  <p id="a6s">得不苦不乐是说为上善者。<a id="a-6t"></a>第四禅地善业及无色地善业说不苦不乐报。<a id="a-6u"></a>以彼得不苦不乐受及众具故。<a id="a-6v"></a>问下地何故无不苦不乐报耶。<a id="a-6w"></a>答有说。<a id="a-6x"></a>下地粗而彼受细故。<a id="a-6y"></a>下地不寂静而彼受寂静故。<a id="a-6z"></a>若下地作善业皆为乐受故。<a id="a-70"></a>无有求不苦不乐受者。<a id="a-71"></a>虽不求苦报。<a id="a-72"></a>以求乐故作恶行。<a id="a-73"></a>是故虽不求而受苦报。<a id="a-74"></a>若受于苦报是说不善业者。<a id="a-75"></a>不善业说苦报。<a id="a-76"></a>苦受果故。<a id="a-77"></a>非独业受报。<a id="a-78"></a>四阴五阴亦受报。<a id="a-79"></a>但业胜故说业受报。<a id="a-7A"></a>当知此亦定不定。<a id="a-7B"></a>问几种受。<a id="a-7C"></a>答。</p>
  <p id="a7D">所谓自性受　　相应与报受</p>
  <p id="a7E">现前及境界　　是说五种受</p>
  <p id="a7F">五种受。<a id="a-7G"></a>谓自性受。<a id="a-7H"></a>相应受。<a id="a-7I"></a>报受。<a id="a-7J"></a>现前受。<a id="a-7K"></a>境界受。<a id="a-7L"></a>自性受者。<a id="a-7M"></a>受也。<a id="a-7N"></a>相应受者。<a id="a-7O"></a>受相应法。<a id="a-7P"></a>报受者。<a id="a-7Q"></a>乐受等业。<a id="a-7R"></a>现前受者。<a id="a-7S"></a>现在受。<a id="a-7T"></a>如大因经说。<a id="a-7U"></a>若乐受现在前时。<a id="a-7V"></a>二受则灭。<a id="a-7W"></a>境界受者。<a id="a-7X"></a>眼触生觉。<a id="a-7Y"></a>受色是攀缘义。<a id="a-7Z"></a>此五种受中当知说报受非余。<a id="a-7a"></a>问世尊说黑报等四业。<a id="a-7b"></a>云何建立。<a id="a-7c"></a>答。</p>
  <p id="a7d">色有中善业　　是白有白报</p>
  <p id="a7e">黑白在欲中　　俱黑说不净</p>
  <p id="a7f">色有中善业是白有白报者。<a id="a-7g"></a>色界善业一向无嗔恚离黑。<a id="a-7h"></a>问无色界业胜非色界。<a id="a-7i"></a>何故不说。<a id="a-7j"></a>答二报故。<a id="a-7k"></a>色界受中阴及生阴。<a id="a-7l"></a>无色界唯有生阴。<a id="a-7m"></a>如是色无色可见不可见有对无对受报。<a id="a-7n"></a>又彼有三业五阴十善业道受报故说。<a id="a-7o"></a>黑白在欲中者。<a id="a-7p"></a>欲界善业杂不善业故。<a id="a-7q"></a>是故说黑白。<a id="a-7r"></a>又一身中二种业可得。<a id="a-7s"></a>亦二种报。<a id="a-7t"></a>是故如是说。<a id="a-7u"></a>非黑即是白。<a id="a-7v"></a>黑异相故。<a id="a-7w"></a>俱黑说不净者。<a id="a-7x"></a>不善业说黑。<a id="a-7y"></a>彼有黑报。<a id="a-7z"></a>彼因秽污。<a id="a-80"></a>秽污故说黑。<a id="a-81"></a>及鄙贱可恶故说黑报。<a id="a-82"></a>唯鄙贱黑非秽污黑。<a id="a-83"></a>不染污故。</p>
  <p id="a84">若有思能坏　　彼诸业无余</p>
  <p id="a85">此说无阂道　　谓是第四业</p>
  <p id="a86">若道能灭彼三业。<a id="a-87"></a>彼道相应思是第四业。<a id="a-88"></a>此业不染污故。<a id="a-89"></a>不黑不可乐故。<a id="a-8A"></a>不白不堕界故无报。<a id="a-8B"></a>问何业几思断。<a id="a-8C"></a>答。</p>
  <p id="a8D">说有十二思　　断于黑报业</p>
  <p id="a8E">四思能断白　　一思二俱离</p>
  <p id="a8F">说有十二思断于黑报业者。<a id="a-8G"></a>黑业十二思断见道四法忍相应思。<a id="a-8H"></a>及离欲界欲八无阂道相应思。<a id="a-8I"></a>四思能断白者。<a id="a-8J"></a>四思断白业。<a id="a-8K"></a>初禅离欲第九无阂道相应思。<a id="a-8L"></a>乃至第四禅离欲亦尔。<a id="a-8M"></a>以善有漏法最后无阂道断故。<a id="a-8N"></a>一思二俱离者。<a id="a-8O"></a>欲界离欲第九无阂道相应思。<a id="a-8P"></a>灭黑业及黑白业问世尊说曲秽浊。<a id="a-8Q"></a>此云何。<a id="a-8R"></a>答。</p>
  <p id="a8S">曲者从谄起　　秽从嗔恚生</p>
  <p id="a8T">欲生谓为浊　　世尊之所说</p>
  <p id="a8U">曲者从谄起者。<a id="a-8V"></a>谄者说曲。<a id="a-8W"></a>于曲相法所起业名为曲。<a id="a-8X"></a>彼曲果故。<a id="a-8Y"></a>谄者以不直故名为曲。<a id="a-8Z"></a>以谄所阂难出生死难入涅槃。<a id="a-8a"></a>譬如曲木。<a id="a-8b"></a>秽从嗔恚生者。<a id="a-8c"></a>二种秽。<a id="a-8d"></a>秽自身及他身故。<a id="a-8e"></a>嗔恚者名为秽。<a id="a-8f"></a>于秽相法所起业名为秽。<a id="a-8g"></a>彼果故。<a id="a-8h"></a>欲生谓为浊。<a id="a-8i"></a>世尊之所说者。<a id="a-8j"></a>欲者染性故名为浊。<a id="a-8k"></a>若业欲所起名为浊。<a id="a-8l"></a>彼果故果似因说。<a id="a-8m"></a>问几种等起。<a id="a-8n"></a>答。</p>
  <p id="a8o">等起有二种　　因及彼刹那</p>
  <p id="a8p">如前所回转　　此亦随回转</p>
  <p id="a8q">等起有二种因。<a id="a-8r"></a>及彼刹那者。<a id="a-8s"></a>有二种等起因等起者。<a id="a-8t"></a>我当作所作。<a id="a-8u"></a>彼刹那等起者。<a id="a-8v"></a>若心住作彼业。<a id="a-8w"></a>问此二等起何等为转何等为随转。<a id="a-8x"></a>答转者。<a id="a-8y"></a>谓彼前若彼因等起者名转。<a id="a-8z"></a>后者说随转。<a id="a-90"></a>彼刹那等起说随转。<a id="a-91"></a>问六识身何等为转何等为随转。<a id="a-92"></a>答。</p>
  <p id="a93">若识修道断　　在意有二种</p>
  <p id="a94">五种心说一　　余则说有漏</p>
  <p id="a95">若识修道断在意有二种者。<a id="a-96"></a>修道所断意识亦转亦随转以彼俱能起业故。<a id="a-97"></a>彼亦善不善无记。<a id="a-98"></a>彼善转即善随转。<a id="a-99"></a>不善无记亦如是。<a id="a-9A"></a>无记者威仪工巧。<a id="a-9B"></a>彼威仪心转即彼随转。<a id="a-9C"></a>善秽污心现在前去者不然。<a id="a-9D"></a>以速起故。<a id="a-9E"></a>如旋火轮。<a id="a-9F"></a>工巧心亦如是。<a id="a-9G"></a>前已说报生心不起身口业。<a id="a-9H"></a>五种心说一者。<a id="a-9I"></a>五识身说随转受自作故。<a id="a-9J"></a>非转无思惟故。<a id="a-9K"></a>余则说有漏者。<a id="a-9L"></a>见道断心说余。<a id="a-9M"></a>彼是转能为因等起故非随转。<a id="a-9N"></a>不以见道断心等起身口业。<a id="a-9O"></a>以微细故。<a id="a-9P"></a>内向故。<a id="a-9Q"></a>若复见道断心等起身口业者。<a id="a-9R"></a>彼业为见道断为修道断为俱道断。<a id="a-9S"></a>若言见道断者。<a id="a-9T"></a>无有色见道断。<a id="a-9U"></a>明无明相违故。<a id="a-9V"></a>若言修道断者。<a id="a-9W"></a>修道断法而见道断心等起者。<a id="a-9X"></a>此则不应。<a id="a-9Y"></a>若言俱断者。<a id="a-9Z"></a>则有可分。<a id="a-9a"></a>此亦不然。<a id="a-9b"></a>如契经说。<a id="a-9c"></a>邪见人身口业说是见。<a id="a-9d"></a>彼亦说因等起。<a id="a-9e"></a>问何等为净。<a id="a-9f"></a>答。</p>
  <p id="a9g">一切妙行净　　无学身口满</p>
  <p id="a9h">所谓意满者　　即是无学心</p>
  <p id="a9i">一切妙行净者。<a id="a-9j"></a>若所有妙行一切说净。<a id="a-9k"></a>若身妙行是说身净。<a id="a-9l"></a>如是比。<a id="a-9m"></a>问有漏法有垢。<a id="a-9n"></a>云何说净。<a id="a-9o"></a>答烦恼相违故。<a id="a-9p"></a>引导第一义净故。<a id="a-9q"></a>问云何满。<a id="a-9r"></a>答无学身口满。<a id="a-9s"></a>无学身口妙行说满。<a id="a-9t"></a>所谓意满者即是无学心。<a id="a-9u"></a>无学心说意满。<a id="a-9v"></a>牟尼相故。<a id="a-9w"></a>问以何等故色阴识阴说满非余。<a id="a-9x"></a>答粗细故。<a id="a-9y"></a>心者第一义满。<a id="a-9z"></a>以身口业比知止息增广故。<a id="a-A0"></a>烦恼热不损故。<a id="a-A1"></a>意语不坏故。<a id="a-A2"></a>是故说阿罗汉满非余。<a id="a-A3"></a>问妙行净满何差别。<a id="a-A4"></a>答所作善故说妙行。<a id="a-A5"></a>清净故说净。<a id="a-A6"></a>牟尼故说满。<a id="a-A7"></a>复次爱果故说妙行。<a id="a-A8"></a>离烦恼故说净。<a id="a-A9"></a>离痴故说满。<a id="a-AA"></a>已说业。<a id="a-AB"></a>业果今当说。</p>
  <p id="aAC">相似说依果　　报则不相似</p>
  <p id="aAD">净及不净果　　是则说为报</p>
  <p id="aAE">依果者。<a id="a-AF"></a>谓善生善。<a id="a-AG"></a>如是比当知说自分因。<a id="a-AH"></a>报果者。<a id="a-AI"></a>谓净不净果如前说。<a id="a-AJ"></a>报因与果相似者。<a id="a-AK"></a>谓依果。<a id="a-AL"></a>不相似者。<a id="a-AM"></a>善不善因无记果。</p>
  <p id="aAN">所谓解脱果　　离欲见真说</p>
  <p id="aAO">以功力所得　　是说功用果</p>
  <p id="aAP">所谓解脱果离欲见真说者。<a id="a-AQ"></a>解脱果谓断也。<a id="a-AR"></a>以功力所得是说功用果者。<a id="a-AS"></a>若果以功力所招及断。<a id="a-AT"></a>是说功用果。</p>
  <p id="aAU">种种相诸法　　其果唯一相</p>
  <p id="aAV">是说增上果　　除前所起法</p>
  <p id="aAW">若多相诸法相似不相似唯一果。<a id="a-AX"></a>谓增上果。<a id="a-AY"></a>谓所作因。<a id="a-AZ"></a>除前所起法者。<a id="a-Aa"></a>除前生于后生非果。<a id="a-Ab"></a>问增上果功用果何差别。<a id="a-Ac"></a>答所作事成为功用果。<a id="a-Ad"></a>受用为增上果。<a id="a-Ae"></a>谓种殖者有二果。<a id="a-Af"></a>受用者有增上果。<a id="a-Ag"></a>已总说果。<a id="a-Ah"></a>若彼果是业有今当说。</p>
  <p id="aAi">有漏断结业　　五果是有果</p>
  <p id="aAj">无漏断结道　　彼则有四果</p>
  <p id="aAk">有漏断结业五果是有果者。<a id="a-Al"></a>世俗断结道彼业有五果。<a id="a-Am"></a>彼后相似及增上是依果。<a id="a-An"></a>彼业报是报果。<a id="a-Ao"></a>彼结断是解脱果。<a id="a-Ap"></a>彼所招及断是功用果。<a id="a-Aq"></a>除自己余一切法是增上果。<a id="a-Ar"></a>无漏断结道彼则有四果者。<a id="a-As"></a>无漏断结道彼业有四果。<a id="a-At"></a>除报果。<a id="a-Au"></a>余果如前说。</p>
  <p id="aAv">不善业四果　　亦余善有漏</p>
  <p id="aAw">余无漏有三　　无记业亦然</p>
  <p id="aAx">不善业四果亦余善有漏者。<a id="a-Ay"></a>不善业四果。<a id="a-Az"></a>除断结道。<a id="a-B0"></a>诸余善有漏业。<a id="a-B1"></a>谓方便道解脱道胜进道及闻等慧。<a id="a-B2"></a>此诸业亦有四果。<a id="a-B3"></a>除解脱果。<a id="a-B4"></a>余无漏有三无记业亦然者。<a id="a-B5"></a>除断结无漏。<a id="a-B6"></a>诸余无漏业。<a id="a-B7"></a>及无记业有三果。<a id="a-B8"></a>除报果及解脱果。</p>
  <p id="aB9">四二及三果　　三四亦复二</p>
  <p id="aBA">三二三净等　　是说为业果</p>
  <p id="aBB">善业者。<a id="a-BC"></a>以善法为四果。<a id="a-BD"></a>除报果。<a id="a-BE"></a>以不善为二果。<a id="a-BF"></a>功用及增上果。<a id="a-BG"></a>以无记为三果。<a id="a-BH"></a>除依果及解脱果。<a id="a-BI"></a>不善业者以不善法为三果。<a id="a-BJ"></a>除报果解脱果。<a id="a-BK"></a>以无记法为四果。<a id="a-BL"></a>除解脱果。<a id="a-BM"></a>自分因遍因以欲界身见边见无记法为依果。<a id="a-BN"></a>以善为二果。<a id="a-BO"></a>功用及增上果。<a id="a-BP"></a>无记业者以无记法为三果。<a id="a-BQ"></a>依果功用果增上果。<a id="a-BR"></a>以善为二果。<a id="a-BS"></a>功用果及增上果。<a id="a-BT"></a>以不善为三果。<a id="a-BU"></a>除报果解脱果。</p>
  <p id="aBV">过去一切四　　中未来亦然</p>
  <p id="aBW">中于中说二　　未生未生三</p>
  <p id="aBX">过去一切四者。<a id="a-BY"></a>过去业以一切三世法为四果。<a id="a-BZ"></a>除解脱果。<a id="a-Ba"></a>不堕世故。<a id="a-Bb"></a>中未来亦然者。<a id="a-Bc"></a>现在业以未来法为四果。<a id="a-Bd"></a>如前说。<a id="a-Be"></a>中于中说二者。<a id="a-Bf"></a>现在业以现在法为二果。<a id="a-Bg"></a>功用果及增上果。<a id="a-Bh"></a>未生未生三者。<a id="a-Bi"></a>未来业以未来法为三果。<a id="a-Bj"></a>报果功用果增上果。</p>
  <p id="aBk">自地自地四　　或以他地二</p>
  <p id="aBl">若正思惟地　　亦有解脱果</p>
  <p id="aBm">自地自地四者。<a id="a-Bn"></a>自地业以自地法为四果。<a id="a-Bo"></a>除解脱果。<a id="a-Bp"></a>如欲界系以欲界系。<a id="a-Bq"></a>乃至非想非非想亦如是。<a id="a-Br"></a>或以他地二者。<a id="a-Bs"></a>他地业以他地法为二果。<a id="a-Bt"></a>功用果增上果。<a id="a-Bu"></a>若无漏业以他地无漏为依果。<a id="a-Bv"></a>若正思惟地亦有解脱果者。<a id="a-Bw"></a>定地或有解脱果谓无阂道所摄。</p>
  <p id="aBx">皆以一切三　　三二一复五</p>
  <p id="aBy">二二次第说　　谓是学等业</p>
  <p id="aBz">学业以学为三果。<a id="a-C0"></a>依果功用果增上果。<a id="a-C1"></a>以无学为三果亦如是。<a id="a-C2"></a>以非学非无学为三果。<a id="a-C3"></a>解脱果功用果增上果。<a id="a-C4"></a>无学业以无学为三果。<a id="a-C5"></a>依果功用果增上果。<a id="a-C6"></a>以非学非无学为二果。<a id="a-C7"></a>功用果增上果。<a id="a-C8"></a>以学为一果。<a id="a-C9"></a>增上果。<a id="a-CA"></a>非学非无学业以非学非无学为五果。<a id="a-CB"></a>以学为二果。<a id="a-CC"></a>功用果增上果。<a id="a-CD"></a>以无学为二果亦如是。</p>
  <p id="aCE">谓说三四一　　四三及与二</p>
  <p id="aCF">四复一亦二　　是说见等业</p>
  <p id="aCG">见道断业以见道断法为三果。<a id="a-CH"></a>依果功用果增上果。<a id="a-CI"></a>以修道断法为四果。<a id="a-CJ"></a>除解脱果。<a id="a-CK"></a>以无断法为一果。<a id="a-CL"></a>增上果。<a id="a-CM"></a>修道断业以修道断法为四果。<a id="a-CN"></a>除解脱果。<a id="a-CO"></a>以无断法为三果。<a id="a-CP"></a>解脱果功用果增上果。<a id="a-CQ"></a>以见断法为二果。<a id="a-CR"></a>功用果增上果。<a id="a-CS"></a>无断业以无断法为四果。<a id="a-CT"></a>除报果。<a id="a-CU"></a>以见断法为一果。<a id="a-CV"></a>增上果。<a id="a-CW"></a>以修道断法为二果。<a id="a-CX"></a>功用果增上果。<a id="a-CY"></a>已说业有果。<a id="a-CZ"></a>身业口业四大造。<a id="a-Ca"></a>今当说。</p>
  <p id="aCb">自地若有大　　身口业所依</p>
  <p id="aCc">无漏随力得　　此即是彼果</p>
  <p id="aCd">自地若有大身口业所依者。<a id="a-Ce"></a>若欲界身口业即欲界四大造。<a id="a-Cf"></a>色界初禅地身口业即初禅四大造。<a id="a-Cg"></a>乃至第四禅亦如是。<a id="a-Ch"></a>以堕界故。<a id="a-Ci"></a>烦恼合故。<a id="a-Cj"></a>无漏随力得此即是彼果者。<a id="a-Ck"></a>无漏身口业随所依力得。<a id="a-Cl"></a>即彼地四大造。<a id="a-Cm"></a>若生欲界无漏初禅正受。<a id="a-Cn"></a>乃至第四禅彼身口业即欲界四大造。<a id="a-Co"></a>一切地生亦如是。<a id="a-Cp"></a>不堕界故。<a id="a-Cq"></a>非烦恼合故。<a id="a-Cr"></a>若须陀洹斯陀含阿那含果及向佛辟支佛声闻波罗蜜道法智比智品。<a id="a-Cs"></a>依欲界身现在前。<a id="a-Ct"></a>彼一切业欲界四大造。<a id="a-Cu"></a>若依色界身现在前。<a id="a-Cv"></a>彼一切业色界四大造。<a id="a-Cw"></a>学生无色界依五地未来戒成就。<a id="a-Cx"></a>若先彼地起无漏道。<a id="a-Cy"></a>即依彼地过去。<a id="a-Cz"></a>若彼得阿罗汉果。<a id="a-D0"></a>彼舍学戒得无学未来依五地戒。<a id="a-D1"></a>问世尊说三障。<a id="a-D2"></a>此云何。<a id="a-D3"></a>答。</p>
  <p id="aD4">无间无救业　　广生诸烦恼</p>
  <p id="aD5">恶道受恶报　　障阂应当知</p>
  <p id="aD6">三障。<a id="a-D7"></a>业障烦恼障报障。<a id="a-D8"></a>谓障阂圣道及圣道方便故说障。<a id="a-D9"></a>除此三障。<a id="a-DA"></a>余法虽为障。<a id="a-DB"></a>然此三障五因缘易见易知。<a id="a-DC"></a>所谓处趣生果人。<a id="a-DD"></a>彼业障者五无间业。<a id="a-DE"></a>所谓害父害母害阿罗汉坏僧出佛身血。<a id="a-DF"></a>此业报无间必生地狱中。<a id="a-DG"></a>是故说无间。<a id="a-DH"></a>有二因缘故得无间。<a id="a-DI"></a>背恩义及坏福田。<a id="a-DJ"></a>彼害父母是背恩无间。<a id="a-DK"></a>余者坏福田无间。<a id="a-DL"></a>罪最大者所谓坏僧。<a id="a-DM"></a>次出佛身血。<a id="a-DN"></a>次害阿罗汉。<a id="a-DO"></a>次害母次害父。<a id="a-DP"></a>彼义杂品当广说。<a id="a-DQ"></a>烦恼障者。<a id="a-DR"></a>谓勤及利烦恼。<a id="a-DS"></a>有众生烦恼勤而不利。<a id="a-DT"></a>应作四句。<a id="a-DU"></a>勤而不利者。<a id="a-DV"></a>数行软烦恼。<a id="a-DW"></a>利而不勤者。<a id="a-DX"></a>增上烦恼不数行。<a id="a-DY"></a>亦勤亦利者。<a id="a-DZ"></a>数行增上烦恼。<a id="a-Da"></a>不勤不利者。<a id="a-Db"></a>不数行软烦恼。<a id="a-Dc"></a>彼软烦恼不利者。<a id="a-Dd"></a>此说烦恼障。<a id="a-De"></a>以依软结便有中依中便增故。<a id="a-Df"></a>若利烦恼不勤者非障。<a id="a-Dg"></a>以不数行故。<a id="a-Dh"></a>若俱者一切恶。<a id="a-Di"></a>不俱者一切胜。<a id="a-Dj"></a>当知善根亦如是。<a id="a-Dk"></a>以行烦恼故建立障非成就者。<a id="a-Dl"></a>以一切众生等成就烦恼故。<a id="a-Dm"></a>随其所应。<a id="a-Dn"></a>彼烦恼障者。<a id="a-Do"></a>当知黄门气嘘富兰那等。<a id="a-Dp"></a>又复说难陀央掘魔郁鞞罗迦葉。<a id="a-Dq"></a>如是比以说力故彼得见谛。<a id="a-Dr"></a>舍利弗等非其境界。<a id="a-Ds"></a>报障者。<a id="a-Dt"></a>恶道处郁单曰无想天处。<a id="a-Du"></a>问此障何者最大恶。<a id="a-Dv"></a>答。</p>
  <p id="aDw">所谓烦恼障　　是说最大恶</p>
  <p id="aDx">无间业为中　　报障则为软</p>
  <p id="aDy">三障中烦恼障最大恶。<a id="a-Dz"></a>次业障次报障。<a id="a-E0"></a>以烦恼障能转业障业障转报障故。<a id="a-E1"></a>又说报障最大恶。<a id="a-E2"></a>以一切因时可转果时不可转故。<a id="a-E3"></a>此则不然。<a id="a-E4"></a>彼或有烦恼障成就。<a id="a-E5"></a>或业障或报障或烦恼业障。<a id="a-E6"></a>或烦恼障报障无业障报障俱成就。<a id="a-E7"></a>以因果不俱故。<a id="a-E8"></a>彼业障者三方。<a id="a-E9"></a>烦恼障报障者五趣。<a id="a-EA"></a>问如所说无间业其罪最大。<a id="a-EB"></a>谓坏僧。<a id="a-EC"></a>僧坏有何性。<a id="a-ED"></a>答。</p>
  <p id="aEE">谓不和合性　　当知是僧坏</p>
  <p id="aEF">不隐没无记　　是不相应行</p>
  <p id="aEG">僧坏者。<a id="a-EH"></a>是不和合性。<a id="a-EI"></a>不隐没无记不相应行阴摄。<a id="a-EJ"></a>坏僧罪是妄语。<a id="a-EK"></a>问何等谁成就。<a id="a-EL"></a>答。</p>
  <p id="aEM">坏者则是僧　　罪则坏僧人</p>
  <p id="aEN">彼受一劫报　　无择地狱中</p>
  <p id="aEO">坏者则是僧罪则坏僧人者。<a id="a-EP"></a>僧成就坏。<a id="a-EQ"></a>坏僧人成就罪。<a id="a-ER"></a>彼受一劫报无择地狱中者。<a id="a-ES"></a>坏僧罪无择地狱中受一劫报。<a id="a-ET"></a>若作余恶行种余地狱报。<a id="a-EU"></a>彼或无择。<a id="a-EV"></a>彼后不能坏僧。<a id="a-EW"></a>坏僧后作余恶行。<a id="a-EX"></a>彼一切皆无择地狱果。<a id="a-EY"></a>若多行恶行者所受身。<a id="a-EZ"></a>广大而柔软多受众苦。<a id="a-Ea"></a>余无间业后不能坏僧者。<a id="a-Eb"></a>要族姓端正戒闻才辩。<a id="a-Ec"></a>如是之人乃能坏僧。<a id="a-Ed"></a>以彼自立为大师故。<a id="a-Ee"></a>犯戒者非增上。<a id="a-Ef"></a>问云何坏僧。<a id="a-Eg"></a>答。</p>
  <p id="aEh">大师及是道　　诸比丘异忍</p>
  <p id="aEi">破坏和合僧　　所谓见行增</p>
  <p id="aEj">大师及是道诸比丘异忍破坏和合僧者。<a id="a-Ek"></a>谓比丘起如是希望。<a id="a-El"></a>提婆达多是我大师非瞿昙。<a id="a-Em"></a>彼所制五法是道非八正。<a id="a-En"></a>当知是坏僧。<a id="a-Eo"></a>又说受筹见闻俱增。<a id="a-Ep"></a>问何等人破僧。<a id="a-Eq"></a>答谓见行增上者。<a id="a-Er"></a>见行人坏僧。<a id="a-Es"></a>恶希望故。<a id="a-Et"></a>非爱行人。<a id="a-Eu"></a>轻动故。<a id="a-Ev"></a>问为在家人坏僧为出家。<a id="a-Ew"></a>答比丘受具足比丘坏僧非在家非沙弥非比丘尼。<a id="a-Ex"></a>若彼心住坏僧。<a id="a-Ey"></a>即彼心是果。<a id="a-Ez"></a>六识身一一现在前。<a id="a-F0"></a>坏僧觉亦如是。<a id="a-F1"></a>问何处坏僧为几人。<a id="a-F2"></a>答。</p>
  <p id="aF3">三方极少八　　是则羯磨坏</p>
  <p id="aF4">阎浮提至九　　是则法轮坏</p>
  <p id="aF5">三方极少八是则羯磨坏者。<a id="a-F6"></a>三天下羯磨僧坏。<a id="a-F7"></a>极少者至八。<a id="a-F8"></a>以四人名僧非三故。<a id="a-F9"></a>若于一住处界内。<a id="a-FA"></a>二部僧各别作布萨羯磨。<a id="a-FB"></a>当知是僧坏。<a id="a-FC"></a>问何处坏法轮为几人。<a id="a-FD"></a>答阎浮提至九是则法轮坏。<a id="a-FE"></a>阎浮提法轮坏非余处。<a id="a-FF"></a>以此有道则有异道。<a id="a-FG"></a>若此有大师则有异师。<a id="a-FH"></a>极少至九人。<a id="a-FI"></a>乃至二部各别。<a id="a-FJ"></a>有一人僧所同者教僧者僧随顺者教无惭无愧部。<a id="a-FK"></a>谓提婆达也。<a id="a-FL"></a>问为坏圣僧为凡夫僧。<a id="a-FM"></a>答凡夫坏非圣人。<a id="a-FN"></a>以正定聚故。<a id="a-FO"></a>不坏净故。<a id="a-FP"></a>又说得忍凡夫亦不坏。<a id="a-FQ"></a>已入决定圣僧世尊不坏眷属故。<a id="a-FR"></a>问住何分僧不坏。<a id="a-FS"></a>答。</p>
  <p id="aFT">不结界前后　　牟尼已涅槃</p>
  <p id="aFU">息肉未起时　　及无第一双</p>
  <p id="aFV">于此六时中　　则无坏法轮</p>
  <p id="aFW">有六时僧不坏。<a id="a-FX"></a>谓不结界。<a id="a-FY"></a>结界因缘前已说。<a id="a-FZ"></a>亦非前亦非后。<a id="a-Fa"></a>以此二分中僧一味故。<a id="a-Fb"></a>亦非大师般涅槃后。<a id="a-Fc"></a>无异师故。<a id="a-Fd"></a>亦非未起恶戒恶见息肉。<a id="a-Fe"></a>亦非未建立第一双。<a id="a-Ff"></a>以僧坏不经一宿别住第一双还和合故。<a id="a-Fg"></a>或有欲令七因缘不坏。<a id="a-Fh"></a>谓大师在众彼无威光故。<a id="a-Fi"></a>非一切诸佛悉有坏僧由行故。<a id="a-Fj"></a>问此五无间业何等最大恶。<a id="a-Fk"></a>答。</p>
  <p id="aFl">妄语破坏僧　　于诸业最恶</p>
  <p id="aFm">第一有中思　　是说最大果</p>
  <p id="aFn">妄语破坏僧于诸业最恶者。<a id="a-Fo"></a>坏僧妄语是为最恶。<a id="a-Fp"></a>以转法身故。<a id="a-Fq"></a>法者佛所重。<a id="a-Fr"></a>以彼广方便转故。<a id="a-Fs"></a>坏僧者恼乱大众故。<a id="a-Ft"></a>若僧坏未超升离生者。<a id="a-Fu"></a>不超升离生亦无得果亦无坐禅学问思惟业生。<a id="a-Fv"></a>大千世界法轮不转。<a id="a-Fw"></a>若僧还和合者未超升离生者。<a id="a-Fx"></a>超升离生及得果。<a id="a-Fy"></a>离欲漏尽坐禅学问思惟业生。<a id="a-Fz"></a>大千世界法轮复转。<a id="a-G0"></a>问此说妄语最大罪。<a id="a-G1"></a>又余处说。<a id="a-G2"></a>意业及邪见是诸大罪有何差别。<a id="a-G3"></a>答五无间罪中妄语为最大。<a id="a-G4"></a>三业中意业为最大。<a id="a-G5"></a>五见中邪见为最大。<a id="a-G6"></a>复次报广故妄语最大罪。<a id="a-G7"></a>恼大众故意业最大罪。<a id="a-G8"></a>断善根故邪见最大罪。<a id="a-G9"></a>问何等业最大果。<a id="a-GA"></a>答第一有中思是说最大果。<a id="a-GB"></a>以彼思于非想非非想处八万劫寿以报果故说。<a id="a-GC"></a>解脱果者金刚三昧相应思最大。<a id="a-GD"></a>以彼思永断一切烦恼得果故。<a id="a-GE"></a>又说一思种八万劫。<a id="a-GF"></a>然后多思成满。<a id="a-GG"></a>如画师先以一色作摸后布众彩。<a id="a-GH"></a>又说一时正受一行一缘。<a id="a-GI"></a>众多思现在前。<a id="a-GJ"></a>于中或有思受十千劫寿。<a id="a-GK"></a>有三十千劫四十千劫寿者。<a id="a-GL"></a>此说大劫数。</p>
 </body>
</html>