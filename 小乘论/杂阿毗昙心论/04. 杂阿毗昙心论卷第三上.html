<!doctype html>
<html id="z3IBW7l1Bc" data-ver="988">
 <head>
  <meta charset="utf-8">
  <meta author="法救">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">杂阿毗昙心论卷第三上</h1>
  <h2 id="a2">业品第四</h2>
  <p id="a3">已说诸行展转因缘力生。<a id="a-4"></a>彼诸行所起种种生生生差别胜者唯业。<a id="a-5"></a>彼业今当说。</p>
  <p id="a6">业能庄饰世　　趣趣各处处</p>
  <p id="a7">是以当思业　　求离世解脱</p>
  <p id="a8">业能庄饰世趣趣各处处者。<a id="a-9"></a>如是一切五趣种种性生种种业庄饰。<a id="a-A"></a>以业为种。<a id="a-B"></a>彼有芽生业差别故生差别。<a id="a-C"></a>如种差别故芽差别。<a id="a-D"></a>是以当思业求离世解脱。<a id="a-E"></a>业于受生胜故。<a id="a-F"></a>是故欲背生死者当善观察。<a id="a-G"></a>问谁业。<a id="a-H"></a>答。</p>
  <p id="aI">身口意集业　　在于有有中</p>
  <p id="aJ">彼业为诸行　　严饰种种身</p>
  <p id="aK">身口意集业在于有有中者。<a id="a-L"></a>身业口业意业。<a id="a-M"></a>此三业生种种果。<a id="a-N"></a>众生住于本有死有中有生有中。<a id="a-O"></a>修集诸业。<a id="a-P"></a>问云何立三业。<a id="a-Q"></a>为自性故。<a id="a-R"></a>为依故。<a id="a-S"></a>为等起故。<a id="a-T"></a>若自性者。<a id="a-U"></a>应一业。<a id="a-V"></a>谓语业。<a id="a-W"></a>若依者。<a id="a-X"></a>一切依身亦应一业。<a id="a-Y"></a>谓身业。<a id="a-Z"></a>若等起者。<a id="a-a"></a>一切从意起亦应一业。<a id="a-b"></a>谓意业。<a id="a-c"></a>答此亦如是。<a id="a-d"></a>三事故。<a id="a-e"></a>彼自性者语业。<a id="a-f"></a>以语即业故。<a id="a-g"></a>依者身业。<a id="a-h"></a>以业依身故。<a id="a-i"></a>身作故。<a id="a-j"></a>身合故。<a id="a-k"></a>身运故。<a id="a-l"></a>等起者意业。<a id="a-m"></a>虽身业口业意业所起。<a id="a-n"></a>然不共受名如眼识。<a id="a-o"></a>问如所说业何所为。<a id="a-p"></a>答彼业为诸行及受种种身。<a id="a-q"></a>此说一切众生增上果。<a id="a-r"></a>谓外众具名为行。<a id="a-s"></a>若众生形相寿命等是彼业果。<a id="a-t"></a>问若彼内外分种种相者。<a id="a-u"></a>此云何为四大种种相。<a id="a-v"></a>为造色种种相。<a id="a-w"></a>为业种种相。<a id="a-x"></a>答三种悉有生因依因建立因养因长因故。<a id="a-y"></a>是四大种种相。<a id="a-z"></a>自分因故。<a id="a-10"></a>是造色种种相。<a id="a-11"></a>报因故。<a id="a-12"></a>是业种种相。<a id="a-13"></a>虽外分无报因。<a id="a-14"></a>然众生作善行彼得好色好处。<a id="a-15"></a>若作恶行得恶色恶处。<a id="a-16"></a>以业种种故内外分亦种种。<a id="a-17"></a>是业相今当略说。</p>
  <p id="a18">身业当知二　　谓作及无作</p>
  <p id="a19">口业亦如是　　意业当知思</p>
  <p id="a1A">身业当知二谓作及无作者。<a id="a-1B"></a>身业二种作性及无作性。<a id="a-1C"></a>作者。<a id="a-1D"></a>身动身方便身作。<a id="a-1E"></a>无作者。<a id="a-1F"></a>身动灭已与余识俱彼性随生。<a id="a-1G"></a>如善受戒秽污无记心现在前善戒随生。<a id="a-1H"></a>如恶戒人善无记心现在前恶戒随生。<a id="a-1I"></a>口业亦如是者。<a id="a-1J"></a>口业二种作无作性如前说。<a id="a-1K"></a>意业当知思者。<a id="a-1L"></a>意业是思自性。<a id="a-1M"></a>有欲令意业是无作性。<a id="a-1N"></a>此则不然。<a id="a-1O"></a>意非作性。<a id="a-1P"></a>非色故。<a id="a-1Q"></a>及三种故。<a id="a-1R"></a>无作亦名不乐亦名离。<a id="a-1S"></a>亦名舍。<a id="a-1T"></a>亦名不作。<a id="a-1U"></a>以不作之名是无作。<a id="a-1V"></a>言非业者不然。<a id="a-1W"></a>何以故。<a id="a-1X"></a>作故。<a id="a-1Y"></a>若善不作不善。<a id="a-1Z"></a>若不善不作善。<a id="a-1a"></a>亦名作。<a id="a-1b"></a>如舍觉支。<a id="a-1c"></a>不以名舍故舍修道。<a id="a-1d"></a>止余事故名为舍。<a id="a-1e"></a>彼亦如是。<a id="a-1f"></a>又复作因故作果故。<a id="a-1g"></a>见因说果。<a id="a-1h"></a>如世尊说。<a id="a-1i"></a>形质故是色。<a id="a-1j"></a>无作亦非色。<a id="a-1k"></a>以作是色故彼亦名色。<a id="a-1l"></a>彼亦如是。<a id="a-1m"></a>已说五业。<a id="a-1n"></a>如此业种种差别今当说。</p>
  <p id="a1o">作当知三种　　善不善无记</p>
  <p id="a1p">意业亦如是　　余不说无记</p>
  <p id="a1q">作当知三种善不善无记者。<a id="a-1r"></a>身作及口作。<a id="a-1s"></a>三种善不善无记。<a id="a-1t"></a>彼善者。<a id="a-1u"></a>净心身口动。<a id="a-1v"></a>如施戒等。<a id="a-1w"></a>不善者。<a id="a-1x"></a>不善心身口动。<a id="a-1y"></a>如杀生等。<a id="a-1z"></a>无记者。<a id="a-20"></a>无记心身口动。<a id="a-21"></a>意业亦如是者。<a id="a-22"></a>意业亦三种。<a id="a-23"></a>善心相应是善。<a id="a-24"></a>不善心相应是不善。<a id="a-25"></a>无记心相应是无记。<a id="a-26"></a>余不说无记者。<a id="a-27"></a>余二业身无作及口无作。<a id="a-28"></a>彼二种善不善。<a id="a-29"></a>无记何以故。<a id="a-2A"></a>无记心羸劣故。<a id="a-2B"></a>强力心能起身口业。<a id="a-2C"></a>余心俱行相续生。<a id="a-2D"></a>如手执香华。<a id="a-2E"></a>虽复舍之余气续生。<a id="a-2F"></a>非如执木石等。<a id="a-2G"></a>问已知五业思非色性。<a id="a-2H"></a>大地中已说故。<a id="a-2I"></a>余业有何性。<a id="a-2J"></a>答。</p>
  <p id="a2K">色性染不染　　不染污五地</p>
  <p id="a2L">隐没系在色　　不善在欲界</p>
  <p id="a2M">色者一切身业口业是色性。<a id="a-2N"></a>因四大故。<a id="a-2O"></a>彼身作可见有对。<a id="a-2P"></a>口作不可见有对。<a id="a-2Q"></a>无作俱不可见无对。<a id="a-2R"></a>问身口业几种。<a id="a-2S"></a>答染污不染污。<a id="a-2T"></a>彼色二种。<a id="a-2U"></a>染污不染污。<a id="a-2V"></a>染污者。<a id="a-2W"></a>烦恼所起。<a id="a-2X"></a>彼有二种。<a id="a-2Y"></a>隐没无记及不善。<a id="a-2Z"></a>隐没无记者。<a id="a-2a"></a>无报无惭无愧不相应一果烦恼等起。<a id="a-2b"></a>不善者。<a id="a-2c"></a>有报无惭无愧相应二果烦恼等起。<a id="a-2d"></a>不染污亦二种。<a id="a-2e"></a>善及不隐没无记。<a id="a-2f"></a>善者。<a id="a-2g"></a>得爱果。<a id="a-2h"></a>彼亦二种。<a id="a-2i"></a>有漏及无漏。<a id="a-2j"></a>此品后当广说。<a id="a-2k"></a>不隐没无记者。<a id="a-2l"></a>不隐没无记心等起。<a id="a-2m"></a>谓威仪工巧非报生。<a id="a-2n"></a>强力心能起身口业。<a id="a-2o"></a>报生心羸劣故不起。<a id="a-2p"></a>是故身口业非报性。<a id="a-2q"></a>若报生心能起身口业者。<a id="a-2r"></a>彼身口业亦应是报。<a id="a-2s"></a>但不尔。<a id="a-2t"></a>现在方便生故。<a id="a-2u"></a>若报生心。<a id="a-2v"></a>不应名。<a id="a-2w"></a>威仪工巧。<a id="a-2x"></a>是故身口业非报。<a id="a-2y"></a>问几地所摄。<a id="a-2z"></a>答不染污五地。<a id="a-30"></a>欲界及四禅。<a id="a-31"></a>此则总说。<a id="a-32"></a>若善作唯至初禅非上地。<a id="a-33"></a>问何故善身口作至初禅非上地。<a id="a-34"></a>答粗心起身口作业。<a id="a-35"></a>彼心细故外向心起作业彼心。<a id="a-36"></a>内向故觉观起作业彼地无故。<a id="a-37"></a>善无作者。<a id="a-38"></a>五地欲界及四禅有无作禅律仪无漏律仪。<a id="a-39"></a>不隐没无记身作亦五地如前说。<a id="a-3A"></a>差别者。<a id="a-3B"></a>欲界作威仪工巧心等起。<a id="a-3C"></a>色界作威仪心等起。<a id="a-3D"></a>彼无工巧心。<a id="a-3E"></a>问已说上地无起作心。<a id="a-3F"></a>云何有作。<a id="a-3G"></a>答彼初禅力起作心现在前故起。<a id="a-3H"></a>若说善亦应尔者不然以。<a id="a-3I"></a>生上地下地善心不现在前。<a id="a-3J"></a>以彼劣故。<a id="a-3K"></a>隐没系在色者。<a id="a-3L"></a>若隐没无记身口业在色界初禅非上地无起作心故。<a id="a-3M"></a>非生上地下地染污心现在前离欲故。<a id="a-3N"></a>亦不在欲界修道断烦恼等起身口业。<a id="a-3O"></a>而欲界修道断烦恼一向不善故。<a id="a-3P"></a>见道断心不起身口业。<a id="a-3Q"></a>此品后当说。<a id="a-3R"></a>不善在欲界者。<a id="a-3S"></a>若染污中不善者。<a id="a-3T"></a>在欲界非色界。<a id="a-3U"></a>何以故。<a id="a-3V"></a>彼善心易得故。<a id="a-3W"></a>正受长养故。<a id="a-3X"></a>无无惭无愧故。<a id="a-3Y"></a>无苦受故。<a id="a-3Z"></a>不善者受苦受眷属报。<a id="a-3a"></a>色无色界无。<a id="a-3b"></a>无有色界业受欲界报界异故。<a id="a-3c"></a>因果断界故。<a id="a-3d"></a>已说身口业自性种地。<a id="a-3e"></a>谓无作律仪差别今当说。</p>
  <p id="a3f">若作无作戒　　略说有三种</p>
  <p id="a3g">无漏及禅生　　依别解脱戒</p>
  <p id="a3h">若作无作戒略说有三种者。<a id="a-3i"></a>无作戒若律仪所摄。<a id="a-3j"></a>略说当知三种。<a id="a-3k"></a>问何者是。<a id="a-3l"></a>答无漏及禅生依别解脱戒。<a id="a-3m"></a>彼无漏戒与道一果道俱行。<a id="a-3n"></a>谓学无学禅生者。<a id="a-3o"></a>彼禅戒与禅一果禅俱行。<a id="a-3p"></a>正语正业正命。<a id="a-3q"></a>正命者。<a id="a-3r"></a>建立身业口业。<a id="a-3s"></a>无别体故。<a id="a-3t"></a>身业口业从无贪无恚无痴生。<a id="a-3u"></a>无恚无痴生者。<a id="a-3v"></a>名正语正业。<a id="a-3w"></a>无贪生者。<a id="a-3x"></a>名正命。<a id="a-3y"></a>虽一心中有三善根。<a id="a-3z"></a>以增上故说如贪等。<a id="a-40"></a>行如动风药如字音。<a id="a-41"></a>依别解脱戒者。<a id="a-42"></a>谓受戒式叉尸罗随转亦有断律仪。<a id="a-43"></a>契经品当广说。<a id="a-44"></a>问是身业口业何等不随心转。<a id="a-45"></a>何等随心转。<a id="a-46"></a>答。</p>
  <p id="a47">无作在欲界　　作依于二有</p>
  <p id="a48">当知非心俱　　谓余心俱说</p>
  <p id="a49">欲界无作不随心转。<a id="a-4A"></a>谓受戒已不善无记心亦随转。<a id="a-4B"></a>亦不与善不善无记心随转异相故。<a id="a-4C"></a>又复覆恶戒故。<a id="a-4D"></a>由作故。<a id="a-4E"></a>不定故。<a id="a-4F"></a>作者欲色界亦不随心转。<a id="a-4G"></a>由身故。<a id="a-4H"></a>非心一果故。<a id="a-4I"></a>谓余心俱说者。<a id="a-4J"></a>禅律仪无漏律仪是余。<a id="a-4K"></a>彼随心转。<a id="a-4L"></a>心一果故。<a id="a-4M"></a>由心故。<a id="a-4N"></a>已说建立业。<a id="a-4O"></a>成就戒今当说。</p>
  <p id="a4P">无漏戒律仪　　得道则成就</p>
  <p id="a4Q">禅生若得禅　　持戒生欲界</p>
  <p id="a4R">无漏戒律仪得道则成就者。<a id="a-4S"></a>得道谓一切圣道。<a id="a-4T"></a>从苦法忍乃至无生智。<a id="a-4U"></a>成就无漏律仪。<a id="a-4V"></a>此无漏律仪在六地。<a id="a-4W"></a>未来中间根本四禅。<a id="a-4X"></a>彼须陀洹斯陀含向及果。<a id="a-4Y"></a>成就一地无漏戒。<a id="a-4Z"></a>阿那含向或成就一地或六地。<a id="a-4a"></a>阿那含果或三地乃至六地。<a id="a-4b"></a>阿罗汉六地。<a id="a-4c"></a>禅生若得禅者。<a id="a-4d"></a>若得禅成就禅律仪。<a id="a-4e"></a>谓得不失此亦六地。<a id="a-4f"></a>持戒生欲界者。<a id="a-4g"></a>若受戒则成就别解脱律仪。<a id="a-4h"></a>此律仪谓欲界人非余。<a id="a-4i"></a>无受分故。<a id="a-4j"></a>已略说成就戒。<a id="a-4k"></a>世分别今当说。</p>
  <p id="a4l">谓住别解脱　　无作于转时</p>
  <p id="a4m">当知恒成就　　尽不舍过去</p>
  <p id="a4n">谓住别解脱无作于转时当知恒成就者。<a id="a-4o"></a>别解脱律仪现在无作戒常成就。<a id="a-4p"></a>念念得未曾得。<a id="a-4q"></a>尽不舍过去者。<a id="a-4r"></a>住别解脱律仪无作若灭而不舍。<a id="a-4s"></a>则成就过去。<a id="a-4t"></a>舍事。<a id="a-4u"></a>此品后当说。</p>
  <p id="a4v">若有作于作　　即时立中世</p>
  <p id="a4w">已尽而不舍　　当知成过去</p>
  <p id="a4x">若有作于作即时立中世者。<a id="a-4y"></a>中世。<a id="a-4z"></a>谓现在住身口求受戒。<a id="a-50"></a>尔时成就现在身口作。<a id="a-51"></a>已尽而不舍。<a id="a-52"></a>当知成过去者。<a id="a-53"></a>若作尽不舍。<a id="a-54"></a>尔时成就过去作。<a id="a-55"></a>非现在。<a id="a-56"></a>以作不念念相续生故。</p>
  <p id="a57">若得禅无作　　成就灭未至</p>
  <p id="a58">中若入正受　　作亦如前说</p>
  <p id="a59">若得禅无作成就灭未至者。<a id="a-5A"></a>若得禅彼则成就过去未来禅律仪。<a id="a-5B"></a>若初得禅彼无始生死灭过去者今悉得之。<a id="a-5C"></a>中若入正受者。<a id="a-5D"></a>如禅正受现在。<a id="a-5E"></a>彼无作亦尔。<a id="a-5F"></a>随心生故。<a id="a-5G"></a>作亦如前说者。<a id="a-5H"></a>如前别解脱作求时成就现在。<a id="a-5I"></a>若灭已不舍。<a id="a-5J"></a>尔时成就过去非现在。<a id="a-5K"></a>住禅者作亦如是。<a id="a-5L"></a>问若生色界。<a id="a-5M"></a>云何成就作。<a id="a-5N"></a>答世尊到色界。<a id="a-5O"></a>色界诸天礼敬右绕。<a id="a-5P"></a>乃至未究竟。<a id="a-5Q"></a>尔时成就过去作。</p>
  <p id="a5R">悉成就当知　　得道若未生</p>
  <p id="a5S">中间道在心　　尽不舍前世</p>
  <p id="a5T">悉成就当知得道若未生者。<a id="a-5U"></a>一切圣人一切时成就未来无漏律仪。<a id="a-5V"></a>中间道在心者。<a id="a-5W"></a>若道现在尔时成就无漏无作律仪。<a id="a-5X"></a>尽不舍前世者。<a id="a-5Y"></a>前世是过去。<a id="a-5Z"></a>若彼无作灭已不舍。<a id="a-5a"></a>是成就过去。</p>
  <p id="a5b">若作不善业　　立戒成就二</p>
  <p id="a5c">至彼缠所缠　　尽已尽当知</p>
  <p id="a5d">若作不善业立戒成就二者。<a id="a-5e"></a>谓住别解脱禅生无漏律仪。<a id="a-5f"></a>若以不善极恼缠。<a id="a-5g"></a>起加卷等不善作无作。<a id="a-5h"></a>此则成就作无作。<a id="a-5i"></a>此说未离欲行不善故。<a id="a-5j"></a>问几时成就。<a id="a-5k"></a>答至彼缠所缠。<a id="a-5l"></a>乃至缠未舍住非律仪。<a id="a-5m"></a>尽已尽当知者。<a id="a-5n"></a>若彼缠尽。<a id="a-5o"></a>作无作亦尽。</p>
  <p id="a5p">若住不律仪　　无作成就中</p>
  <p id="a5q">能受不爱果　　或复尽不舍</p>
  <p id="a5r">若住不律仪无作成就中能受不爱果者。<a id="a-5s"></a>住不律仪。<a id="a-5t"></a>谓屠脍等。<a id="a-5u"></a>彼一切时现在成就不善无作。<a id="a-5v"></a>不善无作念念生故。<a id="a-5w"></a>或复尽不舍者。<a id="a-5x"></a>彼无作灭不舍。<a id="a-5y"></a>则成就过去。</p>
  <p id="a5z">若刹那住作　　即时说中世</p>
  <p id="a60">已尽而不舍　　善于上相违</p>
  <p id="a61">若刹那住作即时说中世者。<a id="a-62"></a>彼住不律仪者。<a id="a-63"></a>受不律仪时。<a id="a-64"></a>成就现在作。<a id="a-65"></a>已尽而不舍者。<a id="a-66"></a>彼作灭而不失。<a id="a-67"></a>则成就过去非现在。<a id="a-68"></a>不相续故。<a id="a-69"></a>善于上相违者。<a id="a-6A"></a>如住律仪说不善。<a id="a-6B"></a>住不律仪说善。</p>
  <p id="a6C">若处中所作　　是则立中世</p>
  <p id="a6D">若尽而不舍　　或二亦复一</p>
  <p id="a6E">若处中所作是则立中世者。<a id="a-6F"></a>处中。<a id="a-6G"></a>谓非律仪非不律仪。<a id="a-6H"></a>若受善时心不淳净。<a id="a-6I"></a>成就现在善作。<a id="a-6J"></a>若住不善时不极恼缠。<a id="a-6K"></a>成就现在不善作。<a id="a-6L"></a>若尽而不舍者。<a id="a-6M"></a>灭已不舍。<a id="a-6N"></a>彼成就过去作非现在。<a id="a-6O"></a>不相续生故。<a id="a-6P"></a>或二者。<a id="a-6Q"></a>若善淳净心。<a id="a-6R"></a>不善极恼缠。<a id="a-6S"></a>受彼现在成就作及无作。<a id="a-6T"></a>亦复一者。<a id="a-6U"></a>谓第二刹那起唯无作现在。<a id="a-6V"></a>若过去现在分别。<a id="a-6W"></a>若善不善分别亦尔。</p>
  <p id="a6X">隐没不隐没　　二作俱非尽</p>
  <p id="a6Y">及净不净等　　一切无生说</p>
  <p id="a6Z">隐没不隐没二作俱非尽者。<a id="a-6a"></a>若隐没无记及不隐没无记作不成就。<a id="a-6b"></a>过去羸劣心等起故。<a id="a-6c"></a>余势不强故。<a id="a-6d"></a>若现在受作时则成就现在。<a id="a-6e"></a>刹那成就故亦不说无作。<a id="a-6f"></a>以无记无俱故。<a id="a-6g"></a>及净不净等一切无生说者。<a id="a-6h"></a>若善不善隐没无记及不隐没无记作悉不成就。<a id="a-6i"></a>未来以无住。<a id="a-6j"></a>未来世受作故。<a id="a-6k"></a>问何等为律仪不律仪。<a id="a-6l"></a>答。</p>
  <p id="a6m">流注相续成　　善及不善戒</p>
  <p id="a6n">于一切众生　　律仪不律仪</p>
  <p id="a6o">彼别解脱律仪者。<a id="a-6p"></a>谓受戒于一切众生一切时戒不断。<a id="a-6q"></a>或十二种或二十一种随转。<a id="a-6r"></a>不律仪者。<a id="a-6s"></a>谓住不律仪于一切众生一切时恶戒不断。<a id="a-6t"></a>问何等住不律仪。<a id="a-6u"></a>答十二种住不律仪。<a id="a-6v"></a>所谓屠羊养鸡养猪捕鸟捕鱼猎师作贼魁脍守狱咒龙屠犬司猎。<a id="a-6w"></a>屠羊者。<a id="a-6x"></a>谓杀羊。<a id="a-6y"></a>以杀心若养若卖若杀。<a id="a-6z"></a>悉名屠羊。<a id="a-70"></a>养鸡养猪亦如是。<a id="a-71"></a>捕鸟者。<a id="a-72"></a>杀鸟自活。<a id="a-73"></a>捕鱼猎师亦如是。<a id="a-74"></a>作贼者。<a id="a-75"></a>常行劫害。<a id="a-76"></a>魁脍者。<a id="a-77"></a>主杀人自活。<a id="a-78"></a>守狱者。<a id="a-79"></a>以守狱自活。<a id="a-7A"></a>咒龙者。<a id="a-7B"></a>习咒龙蛇戏乐自活。<a id="a-7C"></a>屠犬者。<a id="a-7D"></a>旃陀罗。<a id="a-7E"></a>司猎者。<a id="a-7F"></a>王家猎主。<a id="a-7G"></a>若屠羊者。<a id="a-7H"></a>虽不杀余众生。<a id="a-7I"></a>而于一切众生所得不律仪。<a id="a-7J"></a>何以故。<a id="a-7K"></a>若一切众生为羊像在前者。<a id="a-7L"></a>于彼一切悉起害心。<a id="a-7M"></a>一切众生有作羊理故。<a id="a-7N"></a>若复无作羊理者。<a id="a-7O"></a>于彼亦有害心故得不律仪。<a id="a-7P"></a>如住慈心仁想普周。<a id="a-7Q"></a>当知住余不律仪亦如是。<a id="a-7R"></a>若王若典刑若听讼官有害心者。<a id="a-7S"></a>悉堕不律仪义。<a id="a-7T"></a>问得律仪斋何时。<a id="a-7U"></a>答。</p>
  <p id="a7V">谓受律仪戒　　尽寿或日夜</p>
  <p id="a7W">不律仪尽寿　　二俱无增受</p>
  <p id="a7X">谓受律仪戒尽寿或日夜者。<a id="a-7Y"></a>受别解脱律仪有二种。<a id="a-7Z"></a>或尽寿者。<a id="a-7a"></a>谓七众。<a id="a-7b"></a>七众者。<a id="a-7c"></a>比丘比丘尼式叉摩尼沙弥沙弥尼优婆塞优婆夷。<a id="a-7d"></a>日夜者。<a id="a-7e"></a>谓受斋有二种时分斋。<a id="a-7f"></a>日夜及尽寿。<a id="a-7g"></a>问不律仪复云何。<a id="a-7h"></a>答不律仪尽寿。<a id="a-7i"></a>谓不律仪尽形寿。<a id="a-7j"></a>非日夜。<a id="a-7k"></a>问以何等故律仪得日夜非不律仪。<a id="a-7l"></a>答彼无受性故。<a id="a-7m"></a>无有言我日夜受不律仪者。<a id="a-7n"></a>以可羞厌故。<a id="a-7o"></a>善律仪有受性可欣庆故。<a id="a-7p"></a>二俱无增受者。<a id="a-7q"></a>律仪不律仪俱无增受。<a id="a-7r"></a>半月一月六月。<a id="a-7s"></a>善恶希望不究竟舍。<a id="a-7t"></a>日夜戒亦如是。<a id="a-7u"></a>过者不然。<a id="a-7v"></a>无分斋性故。<a id="a-7w"></a>二种分斋前已说。<a id="a-7x"></a>彼因缘故不律仪无日夜受。<a id="a-7y"></a>是因缘前已说。<a id="a-7z"></a>问别解脱律仪云何得。<a id="a-80"></a>答。</p>
  <p id="a81">受别解脱戒　　当知从他教</p>
  <p id="a82">随心下中上　　得三品律仪</p>
  <p id="a83">受别解脱戒当知从他教者。<a id="a-84"></a>别解脱律仪从他教得。<a id="a-85"></a>若众若人若法。<a id="a-86"></a>众者。<a id="a-87"></a>谓白四羯磨受具足。<a id="a-88"></a>人者。<a id="a-89"></a>谓善来。<a id="a-8A"></a>法者。<a id="a-8B"></a>谓佛及五比丘等。<a id="a-8C"></a>又问乐。<a id="a-8D"></a>谓须陀耶律毗婆沙说十种受具足。<a id="a-8E"></a>所谓自起。<a id="a-8F"></a>谓佛超升离生。<a id="a-8G"></a>谓五比丘善来。<a id="a-8H"></a>谓耶舍等师受。<a id="a-8I"></a>谓摩诃迦葉问乐者谓须陀耶受重法。<a id="a-8J"></a>谓摩诃波阇波提遣使。<a id="a-8K"></a>谓法与律师第五人。<a id="a-8L"></a>谓边地十众。<a id="a-8M"></a>谓中国三归三说。<a id="a-8N"></a>问何等种得律仪。<a id="a-8O"></a>答随心下中上得三品律仪。<a id="a-8P"></a>若下心受别解脱戒。<a id="a-8Q"></a>彼得下戒。<a id="a-8R"></a>下心果故。<a id="a-8S"></a>若极方便行善。<a id="a-8T"></a>乃至离色无色界欲。<a id="a-8U"></a>种三乘种子。<a id="a-8V"></a>众生种类相续。<a id="a-8W"></a>彼犹下品随转。<a id="a-8X"></a>若中心受戒得中律仪。<a id="a-8Y"></a>若极方便行善。<a id="a-8Z"></a>若不舍戒作诸恶行。<a id="a-8a"></a>彼犹中品随转。<a id="a-8b"></a>若增上心受戒得上律仪。<a id="a-8c"></a>乃至种类相续。<a id="a-8d"></a>犹增上随转。<a id="a-8e"></a>或有年少比丘得增上律仪。<a id="a-8f"></a>虽复阿罗汉犹成就下戒。<a id="a-8g"></a>有别解脱戒从下中从中上。<a id="a-8h"></a>谓先以下心受优婆塞律仪。<a id="a-8i"></a>次以中心受沙弥律仪。<a id="a-8j"></a>后以上心受比丘律仪。<a id="a-8k"></a>从中下上从上下中。<a id="a-8l"></a>谓住律仪。<a id="a-8m"></a>有于一切众生起非一切支非一切因。<a id="a-8n"></a>有于一切众生起一切支非一切因。<a id="a-8o"></a>有于一切众生起一切支一切因。<a id="a-8p"></a>有于一切众生起一切因非一切支者无也。<a id="a-8q"></a>彼众生者。<a id="a-8r"></a>谓蠕动类。<a id="a-8s"></a>枝者。<a id="a-8t"></a>不杀生乃至不绮语。<a id="a-8u"></a>因者。<a id="a-8v"></a>下中上心。<a id="a-8w"></a>又说。<a id="a-8x"></a>无贪无恚无痴有于一切众生起非一切支非一切因者。<a id="a-8y"></a>谓下心受优婆塞戒。<a id="a-8z"></a>下心受沙弥戒。<a id="a-90"></a>有于一切众生起一切支非一切因者。<a id="a-91"></a>谓下心受三种戒。<a id="a-92"></a>或中或上或二。<a id="a-93"></a>有于一切众生起一切支一切因者。<a id="a-94"></a>谓三种心受三种戒。<a id="a-95"></a>是故于一切众生起一切因非一切支者无有也。<a id="a-96"></a>若以初下心受日夜戒。<a id="a-97"></a>次中心受优婆塞戒。<a id="a-98"></a>后上心受沙弥戒。<a id="a-99"></a>谓言应说于一切众生起一切因非一切支者。<a id="a-9A"></a>此义不然。<a id="a-9B"></a>彼为尽寿故说。<a id="a-9C"></a>问住何等心得别解脱律仪答。<a id="a-9D"></a>于一切众生起慈心若言我于此受不于彼受不得律仪。<a id="a-9E"></a>恶心随故。<a id="a-9F"></a>如言我受不猎兽。<a id="a-9G"></a>以少分故是善业不得律仪。<a id="a-9H"></a>以别解脱戒普于一切。<a id="a-9I"></a>能不能所得律仪故。<a id="a-9J"></a>若异此者律仪应有增减。<a id="a-9K"></a>以能者生不能处不能者生能处故。<a id="a-9L"></a>如是有何过。<a id="a-9M"></a>谓非舍时应舍别解脱律仪应顿得别舍应不受而得别解脱律仪。<a id="a-9N"></a>于现在阴界入得众生处所得故。<a id="a-9O"></a>非过去未来堕法数故。<a id="a-9P"></a>以是故应作四句。<a id="a-9Q"></a>有阴界入得别解脱律仪。<a id="a-9R"></a>非禅无漏律仪者。<a id="a-9S"></a>谓于现在起前后眷属及制罪。<a id="a-9T"></a>有阴界入得禅无漏律仪。<a id="a-9U"></a>非别解脱律仪者。<a id="a-9V"></a>谓于过去未来起根本业道。<a id="a-9W"></a>有阴界入得别解脱律仪亦禅无漏律仪者。<a id="a-9X"></a>谓于现在起根本业道。<a id="a-9Y"></a>有阴界入不得别解脱律仪及禅无漏律仪者。<a id="a-9Z"></a>谓于过去未来起前后眷属。<a id="a-9a"></a>于生草等得于时舍者不然。<a id="a-9b"></a>生草处起故。<a id="a-9c"></a>谓能不能如是说者不然。<a id="a-9d"></a>众生前后同性。<a id="a-9e"></a>生草等后非性。<a id="a-9f"></a>于此论阿罗汉般涅槃同此说。<a id="a-9g"></a>后非性故。<a id="a-9h"></a>此义择品当广说。<a id="a-9i"></a>问已说别解脱律仪。<a id="a-9j"></a>禅律仪云何得。<a id="a-9k"></a>答。</p>
  <p id="a9l">得色界善心　　得禅律仪戒</p>
  <p id="a9m">是舍彼亦舍　　无漏有六心</p>
  <p id="a9n">得色界善心得禅律仪戒者。<a id="a-9o"></a>若有得色界善心彼得禅律仪。<a id="a-9p"></a>以色界善心戒常随故。<a id="a-9q"></a>除六心。<a id="a-9r"></a>初禅三识身心。<a id="a-9s"></a>闻慧心。<a id="a-9t"></a>起作业心。<a id="a-9u"></a>命终心。<a id="a-9v"></a>以不定故。<a id="a-9w"></a>定心戒常随转。<a id="a-9x"></a>以三识身心外向起故。<a id="a-9y"></a>起作业心亦如是。<a id="a-9z"></a>闻慧心名处起故。<a id="a-A0"></a>死时心羸劣故。<a id="a-A1"></a>第二禅第三禅第四禅有二不定心。<a id="a-A2"></a>谓闻慧心命终心。<a id="a-A3"></a>问无色界何故无戒耶。<a id="a-A4"></a>答彼无色性故。<a id="a-A5"></a>戒者是色。<a id="a-A6"></a>彼中无色无四大性故。<a id="a-A7"></a>若彼有四大者应有戒。<a id="a-A8"></a>无色界无四大故。<a id="a-A9"></a>戒者恶戒对治。<a id="a-AA"></a>非无色界恶戒对治。<a id="a-AB"></a>恶戒者在欲界。<a id="a-AC"></a>无色界四远远故。<a id="a-AD"></a>所谓依远行远缘远对治远。<a id="a-AE"></a>根本禅一切比智品。<a id="a-AF"></a>虽非断对治。<a id="a-AG"></a>然有持对治及远分对治。<a id="a-AH"></a>若苦法智集法智有坏对治。<a id="a-AI"></a>根本禅摄故。<a id="a-AJ"></a>未来禅有断对治。<a id="a-AK"></a>若灭道法智根本禅摄者非坏对治。<a id="a-AL"></a>无漏缘故。<a id="a-AM"></a>问云何舍。<a id="a-AN"></a>答是舍彼亦舍。<a id="a-AO"></a>若失色界心。<a id="a-AP"></a>彼律仪亦失。<a id="a-AQ"></a>由心故。<a id="a-AR"></a>问无漏律仪云何得。<a id="a-AS"></a>答无漏有六心。<a id="a-AT"></a>无漏律仪六地心共得。<a id="a-AU"></a>禅未来乃至第四禅。<a id="a-AV"></a>以六地有见道非上地。<a id="a-AW"></a>上地不广境界故。<a id="a-AX"></a>若依未来超升离生修一地。<a id="a-AY"></a>见道无间等边修二地等智。<a id="a-AZ"></a>谓禅未来所摄及欲界乃至依第四禅超升离生修六地。<a id="a-Aa"></a>见道无间等边修七地等智。<a id="a-Ab"></a>问何故。<a id="a-Ac"></a>无色界无见道耶。<a id="a-Ad"></a>答无忍及法智性故。<a id="a-Ae"></a>无拘舍罗善根故(拘舍罗者言业行也)。<a id="a-Af"></a>无戒故。<a id="a-Ag"></a>不缘欲界故。<a id="a-Ah"></a>问禅律仪无漏律仪有何差别。<a id="a-Ai"></a>答禅律仪有垢。<a id="a-Aj"></a>无漏律仪离垢。<a id="a-Ak"></a>又说禅律仪是根本禅戒。<a id="a-Al"></a>无漏律仪一切无漏戒。<a id="a-Am"></a>此应作四句。<a id="a-An"></a>或禅律仪非无漏者。<a id="a-Ao"></a>谓根本禅世俗戒。<a id="a-Ap"></a>无漏律仪非禅者。<a id="a-Aq"></a>谓未来中间无漏戒。<a id="a-Ar"></a>亦禅无漏律仪者。<a id="a-As"></a>谓根本禅无漏戒。<a id="a-At"></a>非禅无漏律仪者。<a id="a-Au"></a>谓未来中间世俗戒。<a id="a-Av"></a>得四句亦如是。<a id="a-Aw"></a>问不律仪云何得。<a id="a-Ax"></a>答。</p>
  <p id="aAy">若作及受事　　而得不律仪</p>
  <p id="aAz">随心下中上　　三品恶戒生</p>
  <p id="aB0">若作及受事而得不律仪者。<a id="a-B1"></a>有二因缘得不律仪。<a id="a-B2"></a>谓作及受事。<a id="a-B3"></a>作者。<a id="a-B4"></a>谓不律仪家生。<a id="a-B5"></a>乃至未杀生未得不律仪。<a id="a-B6"></a>若杀生彼得不律仪。<a id="a-B7"></a>受事者。<a id="a-B8"></a>若生余家作是言。<a id="a-B9"></a>我当作此业以自活。<a id="a-BA"></a>彼即得不律仪。<a id="a-BB"></a>问以何名住不律仪。<a id="a-BC"></a>为具耶不具耶。<a id="a-BD"></a>答有说。<a id="a-BE"></a>不具亦名住不律仪。<a id="a-BF"></a>谓不律仪家生。<a id="a-BG"></a>彼性不能语而杀生。<a id="a-BH"></a>得身业性非口业。<a id="a-BI"></a>毗婆沙者说。<a id="a-BJ"></a>如律仪不具足不名住律仪。<a id="a-BK"></a>不律仪亦如是。<a id="a-BL"></a>但以恶希望具故生不律仪家。<a id="a-BM"></a>虽性不能语。<a id="a-BN"></a>而以身表语义故从。<a id="a-BO"></a>彼得不律仪。<a id="a-BP"></a>问若住不律仪而受日夜律仪法。<a id="a-BQ"></a>尔时得律仪舍不律仪。<a id="a-BR"></a>至明相出彼复舍律仪还得不律仪耶。<a id="a-BS"></a>答有说。<a id="a-BT"></a>得。<a id="a-BU"></a>舍不律仪得律仪。<a id="a-BV"></a>舍律仪得不律仪。<a id="a-BW"></a>有说不得。<a id="a-BX"></a>若一身种类不杀生。<a id="a-BY"></a>乃至身种类尽不得不律仪。<a id="a-BZ"></a>无作无受故。<a id="a-Ba"></a>舍不律仪得律仪。<a id="a-Bb"></a>舍律仪得不律仪。<a id="a-Bc"></a>亦非不律仪。<a id="a-Bd"></a>问云何得不律仪。<a id="a-Be"></a>答随心下中上三品恶戒生。<a id="a-Bf"></a>若初以下心杀众生。<a id="a-Bg"></a>若受事彼得下杀生无作及下不律仪。<a id="a-Bh"></a>谓于余一切众生得不律仪所摄。<a id="a-Bi"></a>彼后若以中上心杀生。<a id="a-Bj"></a>彼得中上杀生无作不律仪。<a id="a-Bk"></a>先已得从中上起亦如是。<a id="a-Bl"></a>有住不律仪于一切众生起非一切支非一切因。<a id="a-Bm"></a>有于一切众生起一切支非一切因。<a id="a-Bn"></a>有于一切众生起一切因非一切支。<a id="a-Bo"></a>有于一切众生起一切因一切支。<a id="a-Bp"></a>有于一切众生起非一切支非一切因者。<a id="a-Bq"></a>谓以下缠杀众生。<a id="a-Br"></a>若中若上而不作余业道。<a id="a-Bs"></a>有于一切众生起一切支非一切因者。<a id="a-Bt"></a>谓以下缠杀众生。<a id="a-Bu"></a>乃至绮语非中上。<a id="a-Bv"></a>有于一切众生起一切因非一切支者。<a id="a-Bw"></a>谓以下中上缠杀众生。<a id="a-Bx"></a>非余业道。<a id="a-By"></a>有于一切众生起一切因一切支者。<a id="a-Bz"></a>谓以下中上缠杀众生。<a id="a-C0"></a>乃至绮语。<a id="a-C1"></a>彼说不具足不律仪。<a id="a-C2"></a>不名住不律仪者。<a id="a-C3"></a>彼说于一切众生起及一切支而因不定。<a id="a-C4"></a>问诸律仪几时舍。<a id="a-C5"></a>答。</p>
  <p id="aC6">别解脱调伏　　是舍于四时</p>
  <p id="aC7">若舍及命终　　断善二根生</p>
  <p id="aC8">别解脱调伏是舍于四时者。<a id="a-C9"></a>别解脱调伏当知四时舍。<a id="a-CA"></a>问何时。<a id="a-CB"></a>答若舍及命终断善二根生。<a id="a-CC"></a>谓舍戒身种类灭善根断二形生。<a id="a-CD"></a>持律者云。<a id="a-CE"></a>法没尽时彼说戒结界羯磨一切息。<a id="a-CF"></a>阿毗昙者说。<a id="a-CG"></a>法没尽时先所受律仪相续生不舍。<a id="a-CH"></a>未曾得律仪不得。<a id="a-CI"></a>是故说一切息。<a id="a-CJ"></a>有说。<a id="a-CK"></a>犯初众罪名舍律仪。<a id="a-CL"></a>此则不然。<a id="a-CM"></a>若舍律仪者犯根本罪已还俗应得更出家。<a id="a-CN"></a>以舍律仪故。<a id="a-CO"></a>佛言非比丘者。<a id="a-CP"></a>以非第一义比丘故。<a id="a-CQ"></a>此说无过也。<a id="a-CR"></a>犯初众罪于别解脱律仪是比丘。<a id="a-CS"></a>于无漏律仪非比丘。<a id="a-CT"></a>尽寿律仪有四时舍。<a id="a-CU"></a>斋律仪至明相起时舍。<a id="a-CV"></a>谓住律仪而犯律仪者。<a id="a-CW"></a>是犯戒非舍戒。<a id="a-CX"></a>当知彼人住持戒犯戒也。<a id="a-CY"></a>彼若悔者。<a id="a-CZ"></a>即舍犯戒住持戒也。<a id="a-Ca"></a>如富人负债名富者亦名负债者。<a id="a-Cb"></a>若还债已唯名富者。<a id="a-Cc"></a>彼亦如是。</p>
  <p id="aCd">谓禅生律仪　　当知二时舍</p>
  <p id="aCe">若起烦恼退　　生上及下地</p>
  <p id="aCf">禅律仪二时舍。<a id="a-Cg"></a>问何时。<a id="a-Ch"></a>答若起烦恼退生上及下地。<a id="a-Ci"></a>谓禅退时舍彼律仪。<a id="a-Cj"></a>由禅故及生上生下时。</p>
  <p id="aCk">无漏戒律仪　　是说三时舍</p>
  <p id="aCl">退及得圣果　　增益根当知</p>
  <p id="aCm">无漏律仪三时舍。<a id="a-Cn"></a>问何时。<a id="a-Co"></a>答退及得圣果增益根。<a id="a-Cp"></a>当知退者失胜功德。<a id="a-Cq"></a>得果者。<a id="a-Cr"></a>谓得须陀洹果乃至阿罗汉果。<a id="a-Cs"></a>增益根者。<a id="a-Ct"></a>谓信解脱得见到时解脱得不动。<a id="a-Cu"></a>问不律仪云何舍。<a id="a-Cv"></a>答。</p>
  <p id="aCw">不律仪四时　　受戒及命终</p>
  <p id="aCx">逮得诸禅定　　二根生亦然</p>
  <p id="aCy">不律仪四时舍。<a id="a-Cz"></a>受戒时。<a id="a-D0"></a>舍身种类时。<a id="a-D1"></a>得禅律仪时。<a id="a-D2"></a>二根生时。<a id="a-D3"></a>问住不律仪若舍杀具名舍不律仪不。<a id="a-D4"></a>答名为止业。<a id="a-D5"></a>若不受律仪不名舍。<a id="a-D6"></a>不律仪非对治故。<a id="a-D7"></a>如不服药而舍病因病则随生。<a id="a-D8"></a>问已知律仪不律仪舍时。<a id="a-D9"></a>彼俱离者作善戒恶戒。<a id="a-DA"></a>舍时云何。<a id="a-DB"></a>答。</p>
  <p id="aDC">谓彼限势过　　及与希望止</p>
  <p id="aDD">亦舍于方便　　是说善恶舍</p>
  <p id="aDE">彼俱离者。<a id="a-DF"></a>若善戒恶戒三时舍。<a id="a-DG"></a>谓限势过。<a id="a-DH"></a>希望止。<a id="a-DI"></a>舍方便。<a id="a-DJ"></a>限势过者。<a id="a-DK"></a>若欲作善戒恶戒事时先作齐限。<a id="a-DL"></a>限过则止。<a id="a-DM"></a>如陶家轮势极则住。<a id="a-DN"></a>希望止者。<a id="a-DO"></a>彼发心念言。<a id="a-DP"></a>后更不作。<a id="a-DQ"></a>舍方便者。<a id="a-DR"></a>息身口行。<a id="a-DS"></a>彼俱离者作善行恶行。<a id="a-DT"></a>尽身种类无作随生。<a id="a-DU"></a>谓作是誓言。<a id="a-DV"></a>不供养佛终不先食。<a id="a-DW"></a>若以香华赞叹敬礼。<a id="a-DX"></a>及余种种日日供养。<a id="a-DY"></a>尽身种类无作随生。<a id="a-DZ"></a>有作是誓言。<a id="a-Da"></a>不施他乃至一揣终不先食。<a id="a-Db"></a>彼亦尽身种类无作随生。<a id="a-Dc"></a>若作定期施。<a id="a-Dd"></a>若日若月若岁。<a id="a-De"></a>作是誓言。<a id="a-Df"></a>我尽寿作。<a id="a-Dg"></a>即出少物以供彼用。<a id="a-Dh"></a>彼尽身种类无作随生。<a id="a-Di"></a>若起塔。<a id="a-Dj"></a>若四方僧舍。<a id="a-Dk"></a>若僧舍。<a id="a-Dl"></a>若别房。<a id="a-Dm"></a>若园观浴池。<a id="a-Dn"></a>若桥船。<a id="a-Do"></a>如是等有三因缘。<a id="a-Dp"></a>无作不断。<a id="a-Dq"></a>若希望若身若事。<a id="a-Dr"></a>恶戒者彼亦作是誓言。<a id="a-Ds"></a>我当日日于彼怨家常作不饶益事。<a id="a-Dt"></a>若一打若一恶言。<a id="a-Du"></a>彼尽寿不善无作随生。<a id="a-Dv"></a>已说舍色业。<a id="a-Dw"></a>无色今当说。</p>
  <p id="aDx">善无色舍时　　断退生诸地</p>
  <p id="aDy">秽污唯离欲　　当知是意业</p>
  <p id="aDz">善无色舍时断退生诸地者。<a id="a-E0"></a>若善有漏无色法三时舍。<a id="a-E1"></a>谓断善根时。<a id="a-E2"></a>退时。<a id="a-E3"></a>生诸地时。<a id="a-E4"></a>秽污唯离欲者。<a id="a-E5"></a>秽污无色法离欲时舍。<a id="a-E6"></a>若此品对治生即舍此品。<a id="a-E7"></a>已说诸业自性及成就。<a id="a-E8"></a>如此业世尊种种分别。<a id="a-E9"></a>今当说。</p>
  <p id="aEA">若业与苦果　　当知是恶行</p>
  <p id="aEB">复有意恶行　　贪嗔恚邪见</p>
  <p id="aEC">若业与苦果当知是恶行者。<a id="a-ED"></a>若身口业及思不爱报果生故。<a id="a-EE"></a>当知是恶行。<a id="a-EF"></a>问唯此恶行耶。<a id="a-EG"></a>答复有意恶行。<a id="a-EH"></a>谓贪嗔恚邪见不善思。<a id="a-EI"></a>是意恶行如前说。<a id="a-EJ"></a>复有贪恚邪见。</p>
  <p id="aEK">是相违妙行　　最胜之所说</p>
  <p id="aEL">若于中增上　　说名十业道</p>
  <p id="aEM">是相违妙行最胜之所说者。<a id="a-EN"></a>恶行相违悉是妙行。<a id="a-EO"></a>若身善业悉是身妙行。<a id="a-EP"></a>若口善业悉是口妙行。<a id="a-EQ"></a>若意善业及无贪无恚正见悉是意妙行。<a id="a-ER"></a>隐没不隐没无记业。<a id="a-ES"></a>无报故非恶行非妙行。<a id="a-ET"></a>若彼不隐没无记巧便者。<a id="a-EU"></a>如行行如说说。<a id="a-EV"></a>与此相违不隐没无记及隐没名不巧便。<a id="a-EW"></a>问一切善行恶行皆业道所摄耶。<a id="a-EX"></a>答若于中增上说名十业道。<a id="a-EY"></a>此诸善行恶行中增上业胜者是业道。<a id="a-EZ"></a>彼妙行增者说善业道。<a id="a-Ea"></a>恶行增者说不善业道。<a id="a-Eb"></a>若言不定者不然。<a id="a-Ec"></a>以根本业道多增上极逼迫故。<a id="a-Ed"></a>极恐怖故。<a id="a-Ee"></a>事究竟故。<a id="a-Ef"></a>是故说增上者是根本业道。<a id="a-Eg"></a>问何等为业道。<a id="a-Eh"></a>答杀生乃至邪见。<a id="a-Ei"></a>彼杀生今当说。</p>
  <p id="aEj">有欲杀生心　　众生想杀生</p>
  <p id="aEk">是名为杀生　　盗淫亦如是</p>
  <p id="aEl">有欲杀生心众生想杀生者。<a id="a-Em"></a>谓欲杀他众生。<a id="a-En"></a>定不定众生起众生想。<a id="a-Eo"></a>杀彼众生名作无作。<a id="a-Ep"></a>或复一向名无作。<a id="a-Eq"></a>是身业杀生非余不具自在者。<a id="a-Er"></a>口语及仙人意所嫌而杀。<a id="a-Es"></a>谓是口意业自性者不然。<a id="a-Et"></a>业自性异故。<a id="a-Eu"></a>事不究竟故。<a id="a-Ev"></a>若谓有心无心杀彼众生俱应得杀罪。<a id="a-Ew"></a>如触火食毒者不然。<a id="a-Ex"></a>非譬故。<a id="a-Ey"></a>若手执刀若手掷刀。<a id="a-Ez"></a>若有心若无心。<a id="a-F0"></a>触火不烧。<a id="a-F1"></a>若咒毒若药杂毒服者。<a id="a-F2"></a>若有心若无心不死。<a id="a-F3"></a>杀生不如是。<a id="a-F4"></a>是故非譬。<a id="a-F5"></a>若复谓于火毒得不烧不死因缘而杀生不得不杀因缘者不然。<a id="a-F6"></a>得不恶心故。<a id="a-F7"></a>如彼刀咒众药等是不烧不死因缘。<a id="a-F8"></a>不恶心是不杀因缘亦如是。<a id="a-F9"></a>以不恶心杀生则非杀生。<a id="a-FA"></a>如执刀触火不烧。<a id="a-FB"></a>问无心害众生不死耶。<a id="a-FC"></a>答死。<a id="a-FD"></a>虽杀生不得杀罪。<a id="a-FE"></a>无恶心故。<a id="a-FF"></a>虽逼迫他不得杀罪。<a id="a-FG"></a>谓此非说者不然。<a id="a-FH"></a>如不逼迫不摄他而罪福长养故。<a id="a-FI"></a>谓断善根得慈心。<a id="a-FJ"></a>是故不非说盗者物他所有他物想知不与欲取。<a id="a-FK"></a>取作己有想名作无作。<a id="a-FL"></a>或一向名无作。<a id="a-FM"></a>是身业盗。<a id="a-FN"></a>邪淫者。<a id="a-FO"></a>父母等护起护想道非道行无护者非处非时。<a id="a-FP"></a>是不应行而行名作无作。<a id="a-FQ"></a>是身业邪淫。</p>
  <p id="aFR">谓彼异想说　　别离不软语</p>
  <p id="aFS">无义不诚说　　是则口业道</p>
  <p id="aFT">见闻等事颠倒不颠倒覆藏想起名作无作。<a id="a-FU"></a>或一向名无作。<a id="a-FV"></a>是口业妄语。<a id="a-FW"></a>或身动或默然。<a id="a-FX"></a>谓布萨事。<a id="a-FY"></a>是亦名妄语。<a id="a-FZ"></a>若言身意业性者不然。<a id="a-Fa"></a>业性异故。<a id="a-Fb"></a>着身口业故。<a id="a-Fc"></a>譬如着身。<a id="a-Fd"></a>若身放作者是身业。<a id="a-Fe"></a>譬如曾眼更后身触得长等。<a id="a-Ff"></a>譬如受戒时口作得身业。<a id="a-Fg"></a>譬如受具足时若默然若无心得身业。<a id="a-Fh"></a>别离者。<a id="a-Fi"></a>若坏若不坏欲坏想。<a id="a-Fj"></a>若已坏不令和合。<a id="a-Fk"></a>名作无作。<a id="a-Fl"></a>或一向名无作。<a id="a-Fm"></a>是口业两舌。<a id="a-Fn"></a>不软语者恼乱心。<a id="a-Fo"></a>若恼不恼名作无作。<a id="a-Fp"></a>或一向名无作。<a id="a-Fq"></a>是口业恶口。<a id="a-Fr"></a>无义不诚语者。<a id="a-Fs"></a>不善心非义非时不应法言。<a id="a-Ft"></a>随入一切口恶行。<a id="a-Fu"></a>如无明随烦恼。<a id="a-Fv"></a>如音声随字。</p>
 </body>
</html>