<!doctype html>
<html id="z3IBVxX18I" data-ver="971">
 <head>
  <meta charset="utf-8">
  <meta author="昙摩崛多">
  <meta author="昙摩耶舍">
  <meta library="龙藏">
  <meta catalog="小乘论">
  <meta period="姚秦">
 </head>
 <body>
  <h1 id="a1">舍利弗阿毗昙论卷第八上</h1>
  <h2 id="a2">非问分人品第三</h2>
  <p id="a3">凡夫人。<a id="a-4"></a>非凡夫人。<a id="a-5"></a>性人。<a id="a-6"></a>声闻人。<a id="a-7"></a>菩萨人。<a id="a-8"></a>缘觉人。<a id="a-9"></a>正觉人。<a id="a-A"></a>趣须陀洹果证人。<a id="a-B"></a>须陀洹人。<a id="a-C"></a>趣斯陀含果证人。<a id="a-D"></a>斯陀含人。<a id="a-E"></a>趣阿那含果证人。<a id="a-F"></a>阿那含人。<a id="a-G"></a>趣阿罗汉果证人。<a id="a-H"></a>阿罗汉人。<a id="a-I"></a>自足人他足人。<a id="a-J"></a>学人无学人。<a id="a-K"></a>非学人非无学人。<a id="a-L"></a>正定人邪定人不定人。<a id="a-M"></a>盲人一眼人二眼人。<a id="a-N"></a>慈行人悲行人。<a id="a-O"></a>喜行人舍行人空行人。<a id="a-P"></a>无相行人。<a id="a-Q"></a>无愿行人。<a id="a-R"></a>不恼行人。<a id="a-S"></a>胜入行人。<a id="a-T"></a>一切入行人。<a id="a-U"></a>修八解脱人。<a id="a-V"></a>六通人。<a id="a-W"></a>五此竟人。<a id="a-X"></a>五彼竟人。<a id="a-Y"></a>一分解脱人。<a id="a-Z"></a>二分解脱人。<a id="a-a"></a>慧解脱人。<a id="a-b"></a>身证人。<a id="a-c"></a>见得人。<a id="a-d"></a>信解脱人。<a id="a-e"></a>坚信人。<a id="a-f"></a>坚法人。<a id="a-g"></a>断五支人。<a id="a-h"></a>六支成就人。<a id="a-i"></a>一护人。<a id="a-j"></a>四依人。<a id="a-k"></a>灭异缘实人。<a id="a-l"></a>求最胜人。<a id="a-m"></a>不浊想人。<a id="a-n"></a>除身行人。<a id="a-o"></a>心善解脱人。<a id="a-p"></a>慧善解脱人。<a id="a-q"></a>共解脱人。<a id="a-r"></a>非共解脱人。<a id="a-s"></a>有退人。<a id="a-t"></a>无退人。<a id="a-u"></a>思有人。<a id="a-v"></a>微护人。<a id="a-w"></a>思不退不思退人。<a id="a-x"></a>护不退不护退人。<a id="a-y"></a>有缘射人。<a id="a-z"></a>法不发起人。<a id="a-10"></a>住劫人。<a id="a-11"></a>首等人。<a id="a-12"></a>度堑人。<a id="a-13"></a>坏堑人。<a id="a-14"></a>乘进人。<a id="a-15"></a>无沾污人。<a id="a-16"></a>惰慢人。<a id="a-17"></a>云何凡夫人。<a id="a-18"></a>若人未上正决定。<a id="a-19"></a>是名凡夫人。<a id="a-1A"></a>云何非凡夫人。<a id="a-1B"></a>若人上正决定。<a id="a-1C"></a>是名非凡夫人。<a id="a-1D"></a>复次凡夫人。<a id="a-1E"></a>若人未得正决定。<a id="a-1F"></a>是名凡夫人。<a id="a-1G"></a>复次非凡夫人。<a id="a-1H"></a>若人得正决定。<a id="a-1I"></a>是名非凡夫人。<a id="a-1J"></a>复次凡夫人。<a id="a-1K"></a>若人未得圣。<a id="a-1L"></a>五根未曾得。<a id="a-1M"></a>是名凡夫人。<a id="a-1N"></a>复次非凡夫人。<a id="a-1O"></a>若人得圣五根曾得。<a id="a-1P"></a>是名非凡夫人。</p>
  <p id="a1Q">云何性人。<a id="a-1R"></a>若人次第住凡夫胜法。<a id="a-1S"></a>若法即灭。<a id="a-1T"></a>上正决定。<a id="a-1U"></a>是名性人。<a id="a-1V"></a>云何性人。<a id="a-1W"></a>若人成就性法。<a id="a-1X"></a>何等性法。<a id="a-1Y"></a>若无常苦空无我。<a id="a-1Z"></a>思惟涅槃寂灭不定心。<a id="a-1a"></a>未上正决定如实人。<a id="a-1b"></a>若受想思触思惟觉观。<a id="a-1c"></a>见慧解脱无痴顺信悦喜心进信欲不放逸念意识界意界若如实身戒口戒。<a id="a-1d"></a>是名性法。<a id="a-1e"></a>若人此法成就。<a id="a-1f"></a>是名性人。</p>
  <p id="a1g">云何声闻人。<a id="a-1h"></a>若人从他闻。<a id="a-1i"></a>受他教请他说听他法。<a id="a-1j"></a>非自思非自觉非自观。<a id="a-1k"></a>上正决定。<a id="a-1l"></a>得须陀洹果斯陀含果阿那含果阿罗汉果。<a id="a-1m"></a>是名声闻人。</p>
  <p id="a1n">云何菩萨人。<a id="a-1o"></a>若人三十二相成就。<a id="a-1p"></a>不从他闻。<a id="a-1q"></a>不受他教。<a id="a-1r"></a>不请他说。<a id="a-1s"></a>不听他法。<a id="a-1t"></a>自思自觉自观。<a id="a-1u"></a>于一切法知见无碍。<a id="a-1v"></a>当得自力自在豪尊胜贵自在。<a id="a-1w"></a>当得知见无上正觉。<a id="a-1x"></a>当成就如来十力四无所畏。<a id="a-1y"></a>成就大慈转于法轮。<a id="a-1z"></a>是名菩萨人。<a id="a-20"></a>云何缘觉人。<a id="a-21"></a>若人三十二相不成就彼不从他闻。<a id="a-22"></a>不受他教。<a id="a-23"></a>不请他说。<a id="a-24"></a>不听他法。<a id="a-25"></a>自思自觉自观。<a id="a-26"></a>上正决定。<a id="a-27"></a>得须陀洹果斯陀含果阿那含果阿罗汉果。<a id="a-28"></a>于一切法非无碍知见。<a id="a-29"></a>非得自在。<a id="a-2A"></a>非得由力自在。<a id="a-2B"></a>非豪尊胜贵自在。<a id="a-2C"></a>非知见无上最胜正觉。<a id="a-2D"></a>非成就如来十力四无所畏大慈转于法轮。<a id="a-2E"></a>是名缘觉人。</p>
  <p id="a2F">云何缘觉人。<a id="a-2G"></a>若人三十二相不成就。<a id="a-2H"></a>亦不从他闻。<a id="a-2I"></a>不受他教。<a id="a-2J"></a>不请他说。<a id="a-2K"></a>不听他法。<a id="a-2L"></a>自思自觉自观。<a id="a-2M"></a>上正决定。<a id="a-2N"></a>得须陀洹果斯陀含果阿那含果阿罗汉果。<a id="a-2O"></a>于一切法心无碍知见心得自在心得由力自在心豪尊胜贵自在。<a id="a-2P"></a>非知见无上最胜正觉。<a id="a-2Q"></a>非成就如来十力四无所畏大慈转于法轮。<a id="a-2R"></a>是名缘觉人。</p>
  <p id="a2S">云何正觉人。<a id="a-2T"></a>若人三十二相成就。<a id="a-2U"></a>不从他闻。<a id="a-2V"></a>不受他教。<a id="a-2W"></a>不请他说。<a id="a-2X"></a>不听他法。<a id="a-2Y"></a>自思自觉自观。<a id="a-2Z"></a>于一切法。<a id="a-2a"></a>知见无碍得由力自在豪尊胜贵自在知见。<a id="a-2b"></a>无上最胜正觉成就。<a id="a-2c"></a>如来十力四无所畏成就。<a id="a-2d"></a>大慈成就。<a id="a-2e"></a>自在转于法轮。<a id="a-2f"></a>是名正觉人。</p>
  <p id="a2g">云何趣须陀洹果证人。<a id="a-2h"></a>若人得证须陀洹果道。<a id="a-2i"></a>未得须陀洹果。<a id="a-2j"></a>未触未证。<a id="a-2k"></a>是名趣须陀洹果证人。<a id="a-2l"></a>云何须陀洹人。<a id="a-2m"></a>若人须陀洹果触证已于果住。<a id="a-2n"></a>未得上道趣斯陀含果是名须陀洹人。<a id="a-2o"></a>云何趣斯陀含果证人。<a id="a-2p"></a>若人得证斯陀含果道。<a id="a-2q"></a>未得斯陀含果触证。<a id="a-2r"></a>是名趣斯陀含果证人。<a id="a-2s"></a>云何斯陀含人。<a id="a-2t"></a>若人得斯陀含果触证已。<a id="a-2u"></a>于彼果住。<a id="a-2v"></a>未得上道趣阿那含果。<a id="a-2w"></a>是名斯陀含人。<a id="a-2x"></a>云何趣阿那含果证人。<a id="a-2y"></a>若人得证阿那含果道。<a id="a-2z"></a>未得阿那含果未触证。<a id="a-30"></a>是名趣阿那含果证人。<a id="a-31"></a>云何阿那含人。<a id="a-32"></a>若人得阿那含果触证已于果住。<a id="a-33"></a>未得上道趣阿罗汉果。<a id="a-34"></a>是名阿那含人。<a id="a-35"></a>云何趣阿罗汉果证人。<a id="a-36"></a>若人得证阿罗汉果道。<a id="a-37"></a>未得阿罗汉未触证。<a id="a-38"></a>是名趣阿罗汉果证人。<a id="a-39"></a>云何阿罗汉人若人得阿罗汉果道触证已。<a id="a-3A"></a>是名阿罗汉人。<a id="a-3B"></a>复次趣须陀洹果证人。<a id="a-3C"></a>坚信坚法。<a id="a-3D"></a>是名趣须陀洹果证人。<a id="a-3E"></a>云何须陀洹人。<a id="a-3F"></a>若人见断三烦恼身见疑戒取。<a id="a-3G"></a>以圣道一时俱断彼烦恼。<a id="a-3H"></a>于彼断住。<a id="a-3I"></a>未得上道思惟断欲爱嗔恚烦恼分断。<a id="a-3J"></a>是名须陀洹人。<a id="a-3K"></a>复次趣斯陀含果证人。<a id="a-3L"></a>若人见断三烦恼身见疑戒取。<a id="a-3M"></a>以圣道一时俱断彼烦恼已。<a id="a-3N"></a>得上道思惟断。<a id="a-3O"></a>欲爱嗔恚烦恼分断未断。<a id="a-3P"></a>是名趣斯陀含果证人。<a id="a-3Q"></a>复次斯陀含人。<a id="a-3R"></a>若人见断三烦恼身见疑戒取。<a id="a-3S"></a>以圣道一时俱断已。<a id="a-3T"></a>思惟断欲爱嗔恚烦恼分断。<a id="a-3U"></a>以圣道一时俱断。<a id="a-3V"></a>于彼断住。<a id="a-3W"></a>未得上道余思惟断欲爱嗔恚无余断未断。<a id="a-3X"></a>是名斯陀含人。<a id="a-3Y"></a>复次趣阿那含果证人。<a id="a-3Z"></a>若人见断三烦恼身见疑戒取。<a id="a-3a"></a>以圣道一时俱断。<a id="a-3b"></a>思惟断欲爱嗔恚烦恼。<a id="a-3c"></a>圣道一时俱断。<a id="a-3d"></a>得上道余思惟断欲爱嗔恚无余断未断。<a id="a-3e"></a>是名趣阿那含果人。<a id="a-3f"></a>复次阿那含人。<a id="a-3g"></a>若五下分烦恼断身见疑戒取欲爱嗔恚。<a id="a-3h"></a>以圣道一时俱断。<a id="a-3i"></a>于彼断住。<a id="a-3j"></a>未得上道思惟断色行无色行烦恼无余断未断。<a id="a-3k"></a>是名阿那含人。<a id="a-3l"></a>复次趣阿罗汉果证人。<a id="a-3m"></a>若人五下分烦恼断。<a id="a-3n"></a>身见疑戒取欲爱嗔恚。<a id="a-3o"></a>以圣道一时俱断。<a id="a-3p"></a>得上道思惟断色行。<a id="a-3q"></a>无色行烦恼无余断未断。<a id="a-3r"></a>是名趣阿罗汉果证人。<a id="a-3s"></a>复次阿罗汉人。<a id="a-3t"></a>若人思惟断色行烦恼无色行烦恼无余断。<a id="a-3u"></a>是名阿罗汉人。<a id="a-3v"></a>复次阿罗汉人。<a id="a-3w"></a>若人一切烦恼断。<a id="a-3x"></a>是名阿罗汉人。<a id="a-3y"></a>一切烦恼尽阿罗汉果。<a id="a-3z"></a>若人得触证。<a id="a-40"></a>是名阿罗汉人。<a id="a-41"></a>云何自足人。<a id="a-42"></a>如世尊说。<a id="a-43"></a>世二人难得。<a id="a-44"></a>何等二。<a id="a-45"></a>自足他足。<a id="a-46"></a>云何他足。<a id="a-47"></a>若人施沙门婆罗门贪无厌人贫穷乞丐人。<a id="a-48"></a>饮食车乘衣服香花涂香床褥卧具舍宅依止灯明。<a id="a-49"></a>是名他足人。<a id="a-4A"></a>云何自足人。<a id="a-4B"></a>若比丘有漏尽。<a id="a-4C"></a>乃至所作已办更不还有。<a id="a-4D"></a>是名自足人。<a id="a-4E"></a>如是二人谁所说。<a id="a-4F"></a>如来性因曰。</p>
  <p id="a4G">称自足他足　　世间甚希有</p>
  <p id="a4H">施者如清池　　常住净戒身</p>
  <p id="a4I">又能施饮食　　是人甚难得</p>
  <p id="a4J">离欲断嗔恚　　灭痴得无漏</p>
  <p id="a4K">圣法以自足　　是人甚难得</p>
  <p id="a4L">云何学人。<a id="a-4M"></a>趣须陀洹果证人。<a id="a-4N"></a>须陀洹人。<a id="a-4O"></a>趣斯陀含果证人。<a id="a-4P"></a>斯陀含人。<a id="a-4Q"></a>趣阿那含果证人。<a id="a-4R"></a>阿那含人。<a id="a-4S"></a>趣阿罗汉果证人。<a id="a-4T"></a>是名学人。<a id="a-4U"></a>云何无学人。<a id="a-4V"></a>阿罗汉。<a id="a-4W"></a>是名无学人。<a id="a-4X"></a>云何非学非无学人。<a id="a-4Y"></a>凡夫人。<a id="a-4Z"></a>是名非学非无学人。</p>
  <p id="a4a">云何正定人。<a id="a-4b"></a>若人上正决定。<a id="a-4c"></a>是名正定人。<a id="a-4d"></a>云何邪定人。<a id="a-4e"></a>若人入邪定。<a id="a-4f"></a>是名邪定人。<a id="a-4g"></a>云何不定人。<a id="a-4h"></a>若人不上正决定。<a id="a-4i"></a>不入邪定。<a id="a-4j"></a>是名不定人。<a id="a-4k"></a>云何正定人。<a id="a-4l"></a>若人得正决定。<a id="a-4m"></a>是名正定人。<a id="a-4n"></a>云何邪定人。<a id="a-4o"></a>若人得邪定。<a id="a-4p"></a>是名邪定人。<a id="a-4q"></a>云何不定人。<a id="a-4r"></a>若人不得正决定。<a id="a-4s"></a>不得邪定。<a id="a-4t"></a>是名不定人。<a id="a-4u"></a>云何正定人。<a id="a-4v"></a>若人得圣五根已曾得。<a id="a-4w"></a>是名正定人。<a id="a-4x"></a>云何邪定人。<a id="a-4y"></a>若人作五无间业。<a id="a-4z"></a>成就已未受报。<a id="a-50"></a>于五无间业成就。<a id="a-51"></a>若一若二未受报。<a id="a-52"></a>是名邪定人。<a id="a-53"></a>云何不定人。<a id="a-54"></a>若人未得圣五根未曾得。<a id="a-55"></a>不作五无间业。<a id="a-56"></a>不成就不受报。<a id="a-57"></a>于五无间业不成就。<a id="a-58"></a>若一若二不受报是名不定人。</p>
  <p id="a59">云何盲人。<a id="a-5A"></a>若人成就眼。<a id="a-5B"></a>未得财宝。<a id="a-5C"></a>能得得已弘广。<a id="a-5D"></a>无如是眼。<a id="a-5E"></a>若人成就眼。<a id="a-5F"></a>未生善法。<a id="a-5G"></a>能生生已弘广。<a id="a-5H"></a>无如是眼。<a id="a-5I"></a>是名盲人。<a id="a-5J"></a>云何一眼人。<a id="a-5K"></a>如人成就眼。<a id="a-5L"></a>未得财宝。<a id="a-5M"></a>能得得已弘广。<a id="a-5N"></a>有如是眼。<a id="a-5O"></a>如人成就眼。<a id="a-5P"></a>未生善法。<a id="a-5Q"></a>能生生已弘广。<a id="a-5R"></a>无如是眼。<a id="a-5S"></a>是名一眼人。<a id="a-5T"></a>云何二眼人。<a id="a-5U"></a>若人成就眼。<a id="a-5V"></a>未得财宝。<a id="a-5W"></a>能得得已弘广。<a id="a-5X"></a>有如是眼。<a id="a-5Y"></a>如人成就眼。<a id="a-5Z"></a>未生善法。<a id="a-5a"></a>能生生已弘广。<a id="a-5b"></a>有如是眼。<a id="a-5c"></a>是名二眼人。</p>
  <p id="a5d">云何慈行人。<a id="a-5e"></a>若人得慈解心。<a id="a-5f"></a>多行是行。<a id="a-5g"></a>是名慈行人。<a id="a-5h"></a>云何悲行人。<a id="a-5i"></a>若人得悲解心。<a id="a-5j"></a>多行是行。<a id="a-5k"></a>是名悲行人。<a id="a-5l"></a>云何喜行人。<a id="a-5m"></a>若人得喜解心。<a id="a-5n"></a>多行是行。<a id="a-5o"></a>是名喜行人。<a id="a-5p"></a>云何舍行人。<a id="a-5q"></a>若人得舍解心。<a id="a-5r"></a>多行是行。<a id="a-5s"></a>是名舍行人。<a id="a-5t"></a>复次慈行人。<a id="a-5u"></a>若人得慈解调心已。<a id="a-5v"></a>修行柔软已。<a id="a-5w"></a>次第上正决定。<a id="a-5x"></a>得须陀洹果斯陀含果阿那含果阿罗汉果。<a id="a-5y"></a>是名慈行人。<a id="a-5z"></a>复次悲行人。<a id="a-60"></a>若人得悲解调心已。<a id="a-61"></a>修行柔软已。<a id="a-62"></a>次第上正决定。<a id="a-63"></a>得须陀洹果斯陀含果阿那含果得阿罗汉果。<a id="a-64"></a>是名悲行人。<a id="a-65"></a>复次喜行人。<a id="a-66"></a>若人得喜解调心已。<a id="a-67"></a>修行柔软已。<a id="a-68"></a>次第上正决定。<a id="a-69"></a>得须陀洹果斯陀含果阿那含果阿罗汉果。<a id="a-6A"></a>是名喜行人。<a id="a-6B"></a>云何舍行人。<a id="a-6C"></a>若人得舍解调心已。<a id="a-6D"></a>修行柔软已。<a id="a-6E"></a>次第上正决定。<a id="a-6F"></a>得须陀洹果斯陀含果阿那含果阿罗汉果。<a id="a-6G"></a>是名舍行人。</p>
  <p id="a6H">云何空行人。<a id="a-6I"></a>若人得空定多行是行。<a id="a-6J"></a>是名空行人。<a id="a-6K"></a>云何无相行人。<a id="a-6L"></a>若人得无相定。<a id="a-6M"></a>多行是行。<a id="a-6N"></a>是名无相行人。<a id="a-6O"></a>云何无愿行人。<a id="a-6P"></a>若人得无愿定。<a id="a-6Q"></a>多行是行。<a id="a-6R"></a>是名无愿行人。<a id="a-6S"></a>复次空行人。<a id="a-6T"></a>若人得空行。<a id="a-6U"></a>上正决定。<a id="a-6V"></a>得须陀洹果斯陀含果阿那含果阿罗汉果。<a id="a-6W"></a>是名空行人。<a id="a-6X"></a>复次无相行人。<a id="a-6Y"></a>若人得无相定上正决定。<a id="a-6Z"></a>得须陀洹果斯陀含果阿那含果阿罗汉果。<a id="a-6a"></a>是名无相行人。<a id="a-6b"></a>云何无愿行人。<a id="a-6c"></a>若人得无愿定上正决定。<a id="a-6d"></a>得须陀洹果斯陀含果阿那含果阿罗汉果。<a id="a-6e"></a>是名无愿行人。</p>
  <p id="a6f">云何无恼行人若人得无恼法。<a id="a-6g"></a>何等无恼法。<a id="a-6h"></a>谓若人知劝赞。<a id="a-6i"></a>知不劝赞。<a id="a-6j"></a>知劝赞不劝赞已。<a id="a-6k"></a>非劝赞非不劝赞。<a id="a-6l"></a>说法明了知法明了。<a id="a-6m"></a>知法已内乐精进。<a id="a-6n"></a>背不说恶。<a id="a-6o"></a>面不赞善。<a id="a-6p"></a>称满说法。<a id="a-6q"></a>非不称满。<a id="a-6r"></a>不必顾方语。<a id="a-6s"></a>不是非人礼。<a id="a-6t"></a>随方说法。<a id="a-6u"></a>复次修根力觉禅解脱定修已。<a id="a-6v"></a>得圣无漏舍。<a id="a-6w"></a>若舍则应法律。<a id="a-6x"></a>不行欲乐凡夫卑行。<a id="a-6y"></a>不行非圣无义苦行。<a id="a-6z"></a>常舍二边入应中道行。<a id="a-70"></a>知劝赞知不劝赞。<a id="a-71"></a>知劝赞非不劝赞已。<a id="a-72"></a>不劝赞非不劝赞。<a id="a-73"></a>说法明了知法明了。<a id="a-74"></a>知法已内乐精进背。<a id="a-75"></a>处不说恶面。<a id="a-76"></a>前不赞善称满说法非不称满。<a id="a-77"></a>不必顾方语不是非人礼。<a id="a-78"></a>随方而说法。<a id="a-79"></a>无恼害离恼。<a id="a-7A"></a>于恼解脱入无恼法。<a id="a-7B"></a>复次此是彼人数共制名无恼。<a id="a-7C"></a>是名无恼行人。</p>
  <p id="a7D">云何胜入行人。<a id="a-7E"></a>若人得八胜入。<a id="a-7F"></a>多行是行。<a id="a-7G"></a>是名胜入行人。<a id="a-7H"></a>云何一切入行人。<a id="a-7I"></a>若人得十一切入。<a id="a-7J"></a>多行是行。<a id="a-7K"></a>是名一切入行人。<a id="a-7L"></a>云何修八解脱人。<a id="a-7M"></a>若人得八解脱。<a id="a-7N"></a>多行是行。<a id="a-7O"></a>是名修八解脱人。<a id="a-7P"></a>云何六通人。<a id="a-7Q"></a>若人六通成就。<a id="a-7R"></a>多行是行。<a id="a-7S"></a>是名六通人。</p>
  <p id="a7T">云何五此竟人。<a id="a-7U"></a>七生人。<a id="a-7V"></a>家家人。<a id="a-7W"></a>斯陀含人。<a id="a-7X"></a>一种人。<a id="a-7Y"></a>若现身得阿罗汉人。<a id="a-7Z"></a>云何七生人。<a id="a-7a"></a>须陀洹是名七生人。<a id="a-7b"></a>复次七生人。<a id="a-7c"></a>若人见断三烦恼断。<a id="a-7d"></a>身见疑戒盗。<a id="a-7e"></a>圣道一时俱断。<a id="a-7f"></a>于彼断住。<a id="a-7g"></a>未得上道思惟断欲爱嗔恚烦恼分断。<a id="a-7h"></a>作业必当生受七天七人身。<a id="a-7i"></a>受行七天七人身已尽苦边。<a id="a-7j"></a>是名七生人。<a id="a-7k"></a>云何家家人。<a id="a-7l"></a>若人见断三烦恼断。<a id="a-7m"></a>身见疑戒盗。<a id="a-7n"></a>圣道一时俱断。<a id="a-7o"></a>得上道思惟断欲爱嗔恚烦恼分断。<a id="a-7p"></a>未断作业。<a id="a-7q"></a>必当生或受二三人身。<a id="a-7r"></a>彼或受行二三人身已尽苦边。<a id="a-7s"></a>是名家家人。<a id="a-7t"></a>复次家家人。<a id="a-7u"></a>若人见断三烦恼断身见疑戒盗。<a id="a-7v"></a>圣道一时俱断。<a id="a-7w"></a>思惟断欲爱嗔恚烦恼分断。<a id="a-7x"></a>未如斯陀含作业。<a id="a-7y"></a>必当生或受二三人身。<a id="a-7z"></a>受行二三人身已尽苦边。<a id="a-80"></a>是名家家人。<a id="a-81"></a>云何斯陀含人。<a id="a-82"></a>若人见断三烦恼断。<a id="a-83"></a>身见疑戒盗。<a id="a-84"></a>以圣道一时俱断。<a id="a-85"></a>思惟断欲爱嗔恚烦恼分断。<a id="a-86"></a>以圣道一时俱断。<a id="a-87"></a>于彼断住。<a id="a-88"></a>未得上道余思惟断欲爱嗔恚无余断作业。<a id="a-89"></a>必当生受一天一人身。<a id="a-8A"></a>受行一天一人身已尽苦边。<a id="a-8B"></a>是名斯陀含人。<a id="a-8C"></a>复次斯陀含人。<a id="a-8D"></a>若人见断三烦恼身见疑戒盗。<a id="a-8E"></a>以圣道一时俱断。<a id="a-8F"></a>思惟断欲爱嗔恚烦恼分断。<a id="a-8G"></a>过家家人。<a id="a-8H"></a>非如一种人作业。<a id="a-8I"></a>必当生受一天一人身。<a id="a-8J"></a>受行一天一人身已尽苦边。<a id="a-8K"></a>是名斯陀含人。<a id="a-8L"></a>云何一种人。<a id="a-8M"></a>若人见断三烦恼断身见疑戒盗。<a id="a-8N"></a>以圣道一时俱断。<a id="a-8O"></a>思惟断欲爱嗔恚烦恼分断。<a id="a-8P"></a>以圣道一时俱断得上道余思惟断。<a id="a-8Q"></a>欲爱嗔恚无余断。<a id="a-8R"></a>未断作业。<a id="a-8S"></a>必当生受一人身。<a id="a-8T"></a>受行一人身已尽苦边。<a id="a-8U"></a>是名一种人。<a id="a-8V"></a>复次一种人。<a id="a-8W"></a>若人见断三烦恼断身见疑戒盗。<a id="a-8X"></a>圣道一时俱断。<a id="a-8Y"></a>思惟断欲爱嗔恚多断过斯陀含。<a id="a-8Z"></a>非如阿那含作业。<a id="a-8a"></a>必当生受一人身。<a id="a-8b"></a>受行一人身已尽苦边。<a id="a-8c"></a>是名一种人。<a id="a-8d"></a>云何现身得阿罗汉人。<a id="a-8e"></a>若人以我分身。<a id="a-8f"></a>若长若幼上正决定。<a id="a-8g"></a>此人此生我分身此长此幼。<a id="a-8h"></a>得须陀洹果斯陀含果阿那含果。<a id="a-8i"></a>得阿罗汉果。<a id="a-8j"></a>是名现身得阿罗汉果人。<a id="a-8k"></a>是名五此竟人。</p>
  <p id="a8l">云何五彼竟人。<a id="a-8m"></a>中般涅槃人。<a id="a-8n"></a>速般涅槃人。<a id="a-8o"></a>无行般涅槃人。<a id="a-8p"></a>有行般涅槃人。<a id="a-8q"></a>上流般涅槃人。<a id="a-8r"></a>云何中般涅槃人。<a id="a-8s"></a>若人五下。<a id="a-8t"></a>分烦恼断。<a id="a-8u"></a>身见疑戒盗欲爱嗔恚。<a id="a-8v"></a>以圣道一时俱断。<a id="a-8w"></a>彼圣五根利用最胜。<a id="a-8x"></a>信根进根念根定根慧根。<a id="a-8y"></a>若此道乐速解。<a id="a-8z"></a>若修彼道已。<a id="a-90"></a>得阿罗汉果。<a id="a-91"></a>彼有留难现身。<a id="a-92"></a>不得阿罗汉果。<a id="a-93"></a>或多诸缘行慈愍亲属。<a id="a-94"></a>宿业必当生受一天身。<a id="a-95"></a>于彼有不适意。<a id="a-96"></a>生不适意。<a id="a-97"></a>住不适意。<a id="a-98"></a>行不适意。<a id="a-99"></a>于彼天身中般涅槃。<a id="a-9A"></a>何谓中般涅槃。<a id="a-9B"></a>于欲界命终。<a id="a-9C"></a>若生色界天上。<a id="a-9D"></a>于彼天寿中。<a id="a-9E"></a>于彼断法中般涅槃。<a id="a-9F"></a>是名中般涅槃。<a id="a-9G"></a>复次此是彼人数共制。<a id="a-9H"></a>名中般涅槃。<a id="a-9I"></a>是名中般涅槃人。<a id="a-9J"></a>云何速般涅槃人。<a id="a-9K"></a>若人五下分烦恼断。<a id="a-9L"></a>身见疑戒盗欲爱嗔恚。<a id="a-9M"></a>以圣道一时俱断。<a id="a-9N"></a>此圣五根利。<a id="a-9O"></a>不如中般涅槃。<a id="a-9P"></a>何等五。<a id="a-9Q"></a>信根进根念根定根慧根。<a id="a-9R"></a>若此道若速解。<a id="a-9S"></a>若修彼道得阿罗汉果。<a id="a-9T"></a>彼有留难现身。<a id="a-9U"></a>不得阿罗汉果。<a id="a-9V"></a>以多诸缘行慈愍亲属。<a id="a-9W"></a>由宿业必受一天身。<a id="a-9X"></a>于彼有不适意。<a id="a-9Y"></a>生不适意。<a id="a-9Z"></a>住不适意。<a id="a-9a"></a>行不适意。<a id="a-9b"></a>于彼天身速般涅槃。<a id="a-9c"></a>何谓速般涅槃。<a id="a-9d"></a>欲界命终生色界天上。<a id="a-9e"></a>彼天寿少乐多离速般涅槃。<a id="a-9f"></a>是名速般涅槃。<a id="a-9g"></a>复次此是彼人数共制。<a id="a-9h"></a>名速般涅槃人。<a id="a-9i"></a>是名速般涅槃人。<a id="a-9j"></a>云何无行般涅槃人。<a id="a-9k"></a>若人五下分烦恼断。<a id="a-9l"></a>身见疑戒盗欲爱嗔恚。<a id="a-9m"></a>以圣道一时俱断。<a id="a-9n"></a>此圣五根软。<a id="a-9o"></a>何等五。<a id="a-9p"></a>信根进根定根慧根念根。<a id="a-9q"></a>若此道乐难。<a id="a-9r"></a>解若修彼道得阿罗汉果。<a id="a-9s"></a>彼有留难。<a id="a-9t"></a>现身不得阿罗汉果。<a id="a-9u"></a>以多诸缘行慈愍亲属。<a id="a-9v"></a>由宿业必当生受一天身。<a id="a-9w"></a>彼有适意生适意。<a id="a-9x"></a>住不适意。<a id="a-9y"></a>行不适意。<a id="a-9z"></a>于彼天身无行般涅槃。<a id="a-A0"></a>何谓无行般涅槃。<a id="a-A1"></a>欲界命终。<a id="a-A2"></a>若生色界天上。<a id="a-A3"></a>于彼无行得无间道。<a id="a-A4"></a>得已即于彼间般涅槃。<a id="a-A5"></a>是名无行般涅槃。<a id="a-A6"></a>复次此是彼人数共制。<a id="a-A7"></a>名无行般涅槃。<a id="a-A8"></a>是名无行般涅槃人。<a id="a-A9"></a>云何有行般涅槃人。<a id="a-AA"></a>若人五下分烦恼断。<a id="a-AB"></a>身见疑戒盗欲爱嗔恚。<a id="a-AC"></a>以圣道一时俱断。<a id="a-AD"></a>若此圣五根软。<a id="a-AE"></a>何等五。<a id="a-AF"></a>信根进根念根定根慧根。<a id="a-AG"></a>若此道苦难解。<a id="a-AH"></a>若修彼道已。<a id="a-AI"></a>得阿罗汉果。<a id="a-AJ"></a>彼有留难。<a id="a-AK"></a>现身不得阿罗汉果。<a id="a-AL"></a>以多诸缘业行慈愍亲属。<a id="a-AM"></a>由宿业必当生受一天身。<a id="a-AN"></a>彼有适意生适意。<a id="a-AO"></a>住适意。<a id="a-AP"></a>行不适意。<a id="a-AQ"></a>于彼天身有行般涅槃。<a id="a-AR"></a>何谓有行般涅槃。<a id="a-AS"></a>欲界命终。<a id="a-AT"></a>若生色界天上。<a id="a-AU"></a>彼有行难得无间道。<a id="a-AV"></a>得已便于彼般涅槃。<a id="a-AW"></a>是名有行般涅槃。<a id="a-AX"></a>复次此是。<a id="a-AY"></a>彼人数共制。<a id="a-AZ"></a>名有行般涅槃。<a id="a-Aa"></a>是名有行般涅槃人。<a id="a-Ab"></a>云何上流至阿迦腻吒人。<a id="a-Ac"></a>若人五下分烦恼断。<a id="a-Ad"></a>身见疑戒盗欲爱嗔恚。<a id="a-Ae"></a>以圣道一时俱断。<a id="a-Af"></a>此圣五根最软。<a id="a-Ag"></a>何等五。<a id="a-Ah"></a>信根进根念根定根慧根。<a id="a-Ai"></a>若此道或乐难解。<a id="a-Aj"></a>或苦难解。<a id="a-Ak"></a>修彼道已。<a id="a-Al"></a>得阿罗汉果。<a id="a-Am"></a>彼有留难。<a id="a-An"></a>现身不得阿罗汉果。<a id="a-Ao"></a>以多诸缘行慈愍亲属。<a id="a-Ap"></a>由宿业必当生受五天身。<a id="a-Aq"></a>于彼天上有适意生适意。<a id="a-Ar"></a>住适意行适意。<a id="a-As"></a>此若命终上流。<a id="a-At"></a>至阿迦腻吒。<a id="a-Au"></a>何谓上流至阿迦腻吒。<a id="a-Av"></a>于欲界命终。<a id="a-Aw"></a>生色界无胜天中。<a id="a-Ax"></a>如彼天寿住彼天寿。<a id="a-Ay"></a>住已彼命终转生无热天中。<a id="a-Az"></a>生无热天中已。<a id="a-B0"></a>彼命终转生善见天中。<a id="a-B1"></a>生善见天中已。<a id="a-B2"></a>彼命终转生如妙善见天中。<a id="a-B3"></a>生如妙善见天中已。<a id="a-B4"></a>彼命终转生阿迦腻吒天中。<a id="a-B5"></a>如彼天寿住。<a id="a-B6"></a>如彼天寿住已。<a id="a-B7"></a>逮无间道得阿罗汉果。<a id="a-B8"></a>得阿罗汉果已。<a id="a-B9"></a>即于彼般涅槃。<a id="a-BA"></a>是名上流至阿迦腻吒。<a id="a-BB"></a>复次此是彼人数共制。<a id="a-BC"></a>名上流至阿迦腻吒。<a id="a-BD"></a>是名上流至阿迦腻吒人。<a id="a-BE"></a>是名五彼竟人。<a id="a-BF"></a>云何一分解脱人。<a id="a-BG"></a>若人先学时得八解脱灭尽定。<a id="a-BH"></a>非后无学时得八解脱灭尽定。<a id="a-BI"></a>后无学时得八解脱灭尽定。<a id="a-BJ"></a>非学时得八解脱灭尽定。<a id="a-BK"></a>是名一分解脱人。<a id="a-BL"></a>云何二分解脱人。<a id="a-BM"></a>若人学时得八解脱灭尽定。<a id="a-BN"></a>后无学时亦得八解脱灭尽定。<a id="a-BO"></a>是名二分解脱人。<a id="a-BP"></a>复次一分解脱人。<a id="a-BQ"></a>若人尽智生非无生智。<a id="a-BR"></a>是名一分解脱人。<a id="a-BS"></a>复次二分解脱人。<a id="a-BT"></a>若尽智生无生智生。<a id="a-BU"></a>是名二分解脱人。<a id="a-BV"></a>云何慧解脱人。<a id="a-BW"></a>若人寂静解脱过色无色。<a id="a-BX"></a>彼非身触行见慧断有漏。<a id="a-BY"></a>是名慧解脱人。<a id="a-BZ"></a>云何身证人。<a id="a-Ba"></a>若人寂静解脱过色无色。<a id="a-Bb"></a>修身触行非慧见断有漏。<a id="a-Bc"></a>是名身证人。<a id="a-Bd"></a>云何见得人。<a id="a-Be"></a>若人寂静解脱过色无色。<a id="a-Bf"></a>彼非身触行。<a id="a-Bg"></a>非慧见断有漏。<a id="a-Bh"></a>如世尊所流布法。<a id="a-Bi"></a>多用慧择行。<a id="a-Bj"></a>是名见得人。<a id="a-Bk"></a>云何信解脱人。<a id="a-Bl"></a>若人寂静解脱过色无色。<a id="a-Bm"></a>彼非身触行。<a id="a-Bn"></a>非慧见断有漏。<a id="a-Bo"></a>如世尊所流布法。<a id="a-Bp"></a>以慧择行不及见得。<a id="a-Bq"></a>是名信解脱人。<a id="a-Br"></a>云何见得人。<a id="a-Bs"></a>若人得坚法上正决定。<a id="a-Bt"></a>得须陀洹果。<a id="a-Bu"></a>得斯陀含果。<a id="a-Bv"></a>得阿那含果。<a id="a-Bw"></a>未得八解脱灭尽定。<a id="a-Bx"></a>是名见得人。<a id="a-By"></a>云何信解脱人。<a id="a-Bz"></a>若人得坚信上正决定。<a id="a-C0"></a>得须陀洹果。<a id="a-C1"></a>得斯陀含果。<a id="a-C2"></a>得阿那含果。<a id="a-C3"></a>未得八解脱灭尽定是名信解脱人。<a id="a-C4"></a>云何坚信人。<a id="a-C5"></a>若人寂静解脱过色无色。<a id="a-C6"></a>彼非身触行。<a id="a-C7"></a>非慧见断有漏。<a id="a-C8"></a>彼信受于世尊。<a id="a-C9"></a>是名坚信解脱人。<a id="a-CA"></a>云何坚法人。<a id="a-CB"></a>若人寂静解脱过色无色。<a id="a-CC"></a>彼非身触行。<a id="a-CD"></a>非慧见断有漏。<a id="a-CE"></a>如世尊所流布法。<a id="a-CF"></a>慧观而堪忍。<a id="a-CG"></a>是名坚法人。<a id="a-CH"></a>云何坚信人。<a id="a-CI"></a>若人性好信多信上正决定。<a id="a-CJ"></a>未得四沙门果一一触证。<a id="a-CK"></a>若须陀洹果。<a id="a-CL"></a>若斯陀含果。<a id="a-CM"></a>若阿那含果。<a id="a-CN"></a>若阿罗汉果。<a id="a-CO"></a>彼于五根信根多。<a id="a-CP"></a>余四根少。<a id="a-CQ"></a>未得八解脱灭尽定。<a id="a-CR"></a>是名坚信人。<a id="a-CS"></a>云何坚法人。<a id="a-CT"></a>若人性好择法多择法上正决定。<a id="a-CU"></a>未得四沙门果一一触证。<a id="a-CV"></a>若须陀洹果若斯陀含果。<a id="a-CW"></a>若阿那含果。<a id="a-CX"></a>若阿罗汉果。<a id="a-CY"></a>彼于此五根慧根多。<a id="a-CZ"></a>余四根少。<a id="a-Ca"></a>未得八解脱灭尽定。<a id="a-Cb"></a>是名坚法人。</p>
  <p id="aCc">云何断五支人。<a id="a-Cd"></a>若人五盖断欲爱盖嗔恚睡眠掉悔疑盖。<a id="a-Ce"></a>是名断五支人。<a id="a-Cf"></a>复次断五支人。<a id="a-Cg"></a>若人五下分烦恼断。<a id="a-Ch"></a>身见疑戒盗欲爱嗔恚。<a id="a-Ci"></a>是名断五支人。</p>
  <p id="aCj">云何六支成就人。<a id="a-Ck"></a>若人六舍成就。<a id="a-Cl"></a>彼眼见色无忧无喜舍行念知。<a id="a-Cm"></a>耳闻声鼻嗅香舌尝味。<a id="a-Cn"></a>身觉触意知法。<a id="a-Co"></a>无忧无喜舍行念知。<a id="a-Cp"></a>是名六支成就人。</p>
  <p id="aCq">云何一护人。<a id="a-Cr"></a>若人以念护心成就。<a id="a-Cs"></a>是名一护人。</p>
  <p id="aCt">云何四依人。<a id="a-Cu"></a>若人知堪忍知亲近知离知舍。<a id="a-Cv"></a>是名四依人。</p>
  <p id="aCw">云何灭异缘实人。<a id="a-Cx"></a>若人于此外或有沙门婆罗门异缘见。<a id="a-Cy"></a>我世常此见实余虚妄。<a id="a-Cz"></a>我世非常此实余虚妄。<a id="a-D0"></a>我世常非常此实余虚妄。<a id="a-D1"></a>我世非常非非常此实余虚妄。<a id="a-D2"></a>我世有边此实余虚妄。<a id="a-D3"></a>我世无边此实余虚妄。<a id="a-D4"></a>我世有边无边此实余虚妄。<a id="a-D5"></a>我世非有边非无边此实余虚妄。<a id="a-D6"></a>身是命此实余虚妄。<a id="a-D7"></a>命是身此实余虚妄。<a id="a-D8"></a>身异命异此实余虚妄。<a id="a-D9"></a>无命无身此实余虚妄。<a id="a-DA"></a>有如去涅槃此实余虚妄。<a id="a-DB"></a>无如去涅槃此实余虚妄。<a id="a-DC"></a>有如去不如去涅槃此实余虚妄。<a id="a-DD"></a>有如去非不如去涅槃。<a id="a-DE"></a>此实余虚妄。<a id="a-DF"></a>于彼一切灭害舍解吐出离尽已。<a id="a-DG"></a>是名灭异缘实人。<a id="a-DH"></a>云何求最胜人。<a id="a-DI"></a>若人欲求断有求断。<a id="a-DJ"></a>求梵净行所作已竟。<a id="a-DK"></a>何谓欲求。<a id="a-DL"></a>欲界未觉未知。<a id="a-DM"></a>欲界未断法若欲界阴界入。<a id="a-DN"></a>若色声香味触。<a id="a-DO"></a>若众生若法。<a id="a-DP"></a>若求彼悕望聚集尽求爱求已。<a id="a-DQ"></a>悕望已聚集尽求已。<a id="a-DR"></a>是名欲求。<a id="a-DS"></a>云何有求。<a id="a-DT"></a>色界无色界未觉未知。<a id="a-DU"></a>色界无色界未断。<a id="a-DV"></a>若色界无色界阴界入。<a id="a-DW"></a>若禅若解脱。<a id="a-DX"></a>若定若三摩跋提。<a id="a-DY"></a>若求此悕望聚集尽求爱求已。<a id="a-DZ"></a>悕望已聚集尽求已。<a id="a-Da"></a>是名有求。<a id="a-Db"></a>云何求梵净行。<a id="a-Dc"></a>谓八圣。<a id="a-Dd"></a>若求彼悕望聚集尽求爱求已悕望已。<a id="a-De"></a>聚集尽求已。<a id="a-Df"></a>是名求梵净行人。<a id="a-Dg"></a>若人欲求断有求断。<a id="a-Dh"></a>求梵净行所作已竟。<a id="a-Di"></a>是名求最胜人。</p>
  <p id="aDj">云何不浊想人。<a id="a-Dk"></a>浊想谓欲想嗔想害想不浊想。<a id="a-Dl"></a>谓出想不嗔恚想非害想若人舍欲想忆念出想。<a id="a-Dm"></a>舍嗔恚想忆念非嗔恚想。<a id="a-Dn"></a>舍害想忆念非害想。<a id="a-Do"></a>是名不浊想人。</p>
  <p id="aDp">云何除身行人。<a id="a-Dq"></a>身谓出息入息。<a id="a-Dr"></a>彼若入于寂静灭除。<a id="a-Ds"></a>是名除身行人。<a id="a-Dt"></a>复次除身行人。<a id="a-Du"></a>若此比丘断苦断乐。<a id="a-Dv"></a>先灭忧喜想不苦不乐舍念清净。<a id="a-Dw"></a>成就于四禅行。<a id="a-Dx"></a>是名除身行人。</p>
  <p id="aDy">云何心善解脱人。<a id="a-Dz"></a>若人于欲心解脱。<a id="a-E0"></a>嗔恚愚痴心解脱。<a id="a-E1"></a>是名心善解脱人。<a id="a-E2"></a>云何慧善解脱人。<a id="a-E3"></a>若人自知法。<a id="a-E4"></a>我欲断必不生。<a id="a-E5"></a>嗔恚愚痴断必不生。<a id="a-E6"></a>是名慧善解脱人。<a id="a-E7"></a>云何心善解脱人。<a id="a-E8"></a>若人心解脱欲无欲得触证已。<a id="a-E9"></a>是名心善解脱人。<a id="a-EA"></a>云何慧善解脱人。<a id="a-EB"></a>若人离无明慧解脱得触证已。<a id="a-EC"></a>是名慧善解脱人。<a id="a-ED"></a>云何心善解脱人。<a id="a-EE"></a>若人尽智生非无生智。<a id="a-EF"></a>是名心善解脱人。<a id="a-EG"></a>云何慧善解脱人。<a id="a-EH"></a>若人尽智生及无生智。<a id="a-EI"></a>是名慧善解脱人。<a id="a-EJ"></a>云何共解脱人。<a id="a-EK"></a>若人于共解脱心住发起。<a id="a-EL"></a>是名共解脱人。<a id="a-EM"></a>云何不共解脱人。<a id="a-EN"></a>若人不共解脱心住不发起。<a id="a-EO"></a>是名不共解脱人。<a id="a-EP"></a>云何有退人。<a id="a-EQ"></a>若人于共解脱心住发起。<a id="a-ER"></a>彼有共解脱心退变。<a id="a-ES"></a>是名有退人。<a id="a-ET"></a>云何无退人。<a id="a-EU"></a>若人于不共解脱心住不变起。<a id="a-EV"></a>彼非有共解脱心不退变。<a id="a-EW"></a>是名无退人。<a id="a-EX"></a>云何思有人。<a id="a-EY"></a>若人于共解脱心住发起。<a id="a-EZ"></a>彼有思有于共解脱心令我不终不退不变。<a id="a-Ea"></a>是名思有人。<a id="a-Eb"></a>云何有微护人。<a id="a-Ec"></a>若人于共解脱心住发起。<a id="a-Ed"></a>彼若护令我于共解脱心不退不变。<a id="a-Ee"></a>彼于共解脱心不退不变。<a id="a-Ef"></a>是名微护人。<a id="a-Eg"></a>云何或有人若思不退不思便退。<a id="a-Eh"></a>若人于共解脱心住发起。<a id="a-Ei"></a>彼若思害我。<a id="a-Ej"></a>令我于共解脱心不退不变。<a id="a-Ek"></a>彼于共解脱心不退不变不思害我。<a id="a-El"></a>令我于共解脱心不退不变。<a id="a-Em"></a>彼于共解脱退变。<a id="a-En"></a>是名或有人思不退不思便退人。<a id="a-Eo"></a>云何或有人若微护不退不微护便退。<a id="a-Ep"></a>若人于共解脱心住发起。<a id="a-Eq"></a>彼若护令我于共解脱心不退不变。<a id="a-Er"></a>便于共解脱心不退不变。<a id="a-Es"></a>若不护令我于共解脱心不退不变。<a id="a-Et"></a>彼于共解脱心不退不变。<a id="a-Eu"></a>彼于共解脱心退变。<a id="a-Ev"></a>是名或有人微护不退不微护便退。<a id="a-Ew"></a>云何有缘射人。<a id="a-Ex"></a>若人尽智生非无生智。<a id="a-Ey"></a>必当生无生智当缘射。<a id="a-Ez"></a>于解脱心终不发起。<a id="a-F0"></a>是名有缘射人。</p>
  <p id="aF1">云何法不发起人。<a id="a-F2"></a>若人心解脱于欲嗔恚愚痴。<a id="a-F3"></a>是名法不发起人。<a id="a-F4"></a>何谓法不发起人。<a id="a-F5"></a>欲不发起。<a id="a-F6"></a>嗔恚愚痴不发起。<a id="a-F7"></a>是名法不发起人。</p>
  <p id="aF8">云何住劫人。<a id="a-F9"></a>若坚信坚法。<a id="a-FA"></a>若复有善行。<a id="a-FB"></a>若人现世得阿罗汉。<a id="a-FC"></a>是名住劫人。<a id="a-FD"></a>何谓住劫。<a id="a-FE"></a>乃至一切世界烦恼不坏。<a id="a-FF"></a>必令彼人得四沙门果得三触证。<a id="a-FG"></a>若须陀洹果。<a id="a-FH"></a>若斯陀含果。<a id="a-FI"></a>若阿那含果。<a id="a-FJ"></a>若阿罗汉果。<a id="a-FK"></a>是名住劫人。</p>
  <p id="aFL">云何首等人。<a id="a-FM"></a>若人未行道。<a id="a-FN"></a>若有漏若寿命一时俱断。<a id="a-FO"></a>复次断漏无间命得断。<a id="a-FP"></a>是名首等人。</p>
  <p id="aFQ">云何度堑人。<a id="a-FR"></a>若人无明断。<a id="a-FS"></a>是名度堑人。<a id="a-FT"></a>云何坏堑人。<a id="a-FU"></a>若人生死断。<a id="a-FV"></a>是名坏堑人。<a id="a-FW"></a>云何乘进人。<a id="a-FX"></a>若人有爱断。<a id="a-FY"></a>是名乘进人。<a id="a-FZ"></a>云何无沾污人。<a id="a-Fa"></a>若人五下分烦恼断。<a id="a-Fb"></a>是名无沾污人。</p>
  <p id="aFc">云何惰慢人。<a id="a-Fd"></a>若人我慢断。<a id="a-Fe"></a>是名惰慢人。</p>
 </body>
</html>