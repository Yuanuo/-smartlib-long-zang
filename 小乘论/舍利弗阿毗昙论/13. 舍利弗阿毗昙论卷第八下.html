<!doctype html>
<html id="z3IBVxY18J" data-ver="1425">
 <head>
  <meta charset="utf-8">
  <meta author="昙摩崛多">
  <meta author="昙摩耶舍">
  <meta library="龙藏">
  <meta catalog="小乘论">
  <meta period="姚秦">
 </head>
 <body>
  <h1 id="a1">舍利弗阿毗昙论卷第八下</h1>
  <h2 id="a2">非问分智品第四之一</h2>
  <p id="a3">正见。<a id="a-4"></a>正智。<a id="a-5"></a>慧根。<a id="a-6"></a>慧力。<a id="a-7"></a>择法正觉。<a id="a-8"></a>解脱智。<a id="a-9"></a>正觉智。<a id="a-A"></a>邪智。<a id="a-B"></a>圣智。<a id="a-C"></a>非圣智。<a id="a-D"></a>有漏智。<a id="a-E"></a>无漏智。<a id="a-F"></a>有爱智。<a id="a-G"></a>无爱智。<a id="a-H"></a>有求智。<a id="a-I"></a>无求智。<a id="a-J"></a>当取智。<a id="a-K"></a>非当取智。<a id="a-L"></a>有取智。<a id="a-M"></a>无取智。<a id="a-N"></a>有胜智。<a id="a-O"></a>无胜智。<a id="a-P"></a>受智。<a id="a-Q"></a>非受智。<a id="a-R"></a>内智。<a id="a-S"></a>外智。<a id="a-T"></a>有报智。<a id="a-U"></a>无报智。<a id="a-V"></a>凡夫共智。<a id="a-W"></a>凡夫不共智。<a id="a-X"></a>非凡夫共智。<a id="a-Y"></a>非凡夫不共智。<a id="a-Z"></a>声闻共智。<a id="a-a"></a>声闻不共智。<a id="a-b"></a>非声闻共智。<a id="a-c"></a>非声闻不共智。<a id="a-d"></a>如电智。<a id="a-e"></a>如金刚智。<a id="a-f"></a>不定得智。<a id="a-g"></a>定得智。<a id="a-h"></a>有行胜持智。<a id="a-i"></a>无行胜持智。<a id="a-j"></a>一分修智。<a id="a-k"></a>二分修智。<a id="a-l"></a>尽智无生智。<a id="a-m"></a>法住智。<a id="a-n"></a>涅槃智。<a id="a-o"></a>界方便。<a id="a-p"></a>思惟方便。<a id="a-q"></a>非法方便。<a id="a-r"></a>除非法方便。<a id="a-s"></a>入定方便。<a id="a-t"></a>出定方便。<a id="a-u"></a>有觉智。<a id="a-v"></a>无觉智。<a id="a-w"></a>有观智。<a id="a-x"></a>无观智。<a id="a-y"></a>有喜智。<a id="a-z"></a>无喜智。<a id="a-10"></a>有味智有。<a id="a-11"></a>共舍智。<a id="a-12"></a>有光智。<a id="a-13"></a>无光智。<a id="a-14"></a>善智。<a id="a-15"></a>不善智。<a id="a-16"></a>无记智。<a id="a-17"></a>学智。<a id="a-18"></a>无学智。<a id="a-19"></a>非学非无学智。<a id="a-1A"></a>报智。<a id="a-1B"></a>报法智。<a id="a-1C"></a>非报非报法智。<a id="a-1D"></a>见断智。<a id="a-1E"></a>思惟断智。<a id="a-1F"></a>非见断非思惟断智。<a id="a-1G"></a>见断因智。<a id="a-1H"></a>思惟断因智。<a id="a-1I"></a>非见断因智。<a id="a-1J"></a>非思惟断因智。<a id="a-1K"></a>卑智。<a id="a-1L"></a>中智。<a id="a-1M"></a>胜智。<a id="a-1N"></a>粗智。<a id="a-1O"></a>细智。<a id="a-1P"></a>微智。<a id="a-1Q"></a>三明。<a id="a-1R"></a>三慧。<a id="a-1S"></a>三眼。<a id="a-1T"></a>内身观身智。<a id="a-1U"></a>外身观身智。<a id="a-1V"></a>内外身观身智。<a id="a-1W"></a>内受观受智。<a id="a-1X"></a>外受观受智。<a id="a-1Y"></a>内外受观内外受智。<a id="a-1Z"></a>内心观心智。<a id="a-1a"></a>外心观心智。<a id="a-1b"></a>内外心观内外心智。<a id="a-1c"></a>内法中观内法智。<a id="a-1d"></a>外法中观外法智。<a id="a-1e"></a>内外法中观内外法智。<a id="a-1f"></a>内境界智。<a id="a-1g"></a>外境界智。<a id="a-1h"></a>内外境界智。<a id="a-1i"></a>众生境界智。<a id="a-1j"></a>色境界智。<a id="a-1k"></a>非色境界智。<a id="a-1l"></a>众生境界智。<a id="a-1m"></a>有为境界智。<a id="a-1n"></a>无为境界智。<a id="a-1o"></a>众生境界智。<a id="a-1p"></a>法境界智。<a id="a-1q"></a>无境界智。<a id="a-1r"></a>众生境界智。<a id="a-1s"></a>少智。<a id="a-1t"></a>中智。<a id="a-1u"></a>无量智。<a id="a-1v"></a>少境界智。<a id="a-1w"></a>中境界智。<a id="a-1x"></a>无量境界智。<a id="a-1y"></a>少智。<a id="a-1z"></a>少境界少智。<a id="a-20"></a>中境界少智。<a id="a-21"></a>无量境界中智。<a id="a-22"></a>少境界中智。<a id="a-23"></a>中境界中智。<a id="a-24"></a>无量境界无量智。<a id="a-25"></a>少境界无量智。<a id="a-26"></a>中境界无量智。<a id="a-27"></a>无量境界少住智。<a id="a-28"></a>中住智。<a id="a-29"></a>无量住智。<a id="a-2A"></a>少智。<a id="a-2B"></a>少住少智。<a id="a-2C"></a>中住少智。<a id="a-2D"></a>无量住中智。<a id="a-2E"></a>少住中智。<a id="a-2F"></a>中住中智。<a id="a-2G"></a>无量住无量智。<a id="a-2H"></a>少住无量智。<a id="a-2I"></a>中住无量智。<a id="a-2J"></a>无量住善道方便。<a id="a-2K"></a>恶道方便。<a id="a-2L"></a>善方便。<a id="a-2M"></a>恶方便。<a id="a-2N"></a>勤方便。<a id="a-2O"></a>寂静方便。<a id="a-2P"></a>取方便。<a id="a-2Q"></a>舍方便。<a id="a-2R"></a>过去智。<a id="a-2S"></a>未来智。<a id="a-2T"></a>现在智。<a id="a-2U"></a>过去境界智。<a id="a-2V"></a>未来境界智。<a id="a-2W"></a>现在境界智。<a id="a-2X"></a>非过去非未来非现在境界智。<a id="a-2Y"></a>欲界系智。<a id="a-2Z"></a>色界系智。<a id="a-2a"></a>无色界系智。<a id="a-2b"></a>不系智。<a id="a-2c"></a>苦智。<a id="a-2d"></a>集智。<a id="a-2e"></a>灭智。<a id="a-2f"></a>道智。<a id="a-2g"></a>法智。<a id="a-2h"></a>比智。<a id="a-2i"></a>世智。<a id="a-2j"></a>他心智。<a id="a-2k"></a>法辩义辩辞辩应辩。<a id="a-2l"></a>作智非离智。<a id="a-2m"></a>离智非作智。<a id="a-2n"></a>作离智。<a id="a-2o"></a>非作非离智。<a id="a-2p"></a>非取非出智。<a id="a-2q"></a>有染智。<a id="a-2r"></a>非杂非杂染智。<a id="a-2s"></a>非有染有染有离染智。<a id="a-2t"></a>非有染非离染智。<a id="a-2u"></a>扼智。<a id="a-2v"></a>非离扼离扼智。<a id="a-2w"></a>非离扼离扼智。<a id="a-2x"></a>非扼非离扼智。<a id="a-2y"></a>智果智。<a id="a-2z"></a>非断果智。<a id="a-30"></a>断果智。<a id="a-31"></a>非智果智。<a id="a-32"></a>智果断果智。<a id="a-33"></a>非智果非断果智智果智。<a id="a-34"></a>非得果得果智。<a id="a-35"></a>非智果智。<a id="a-36"></a>果得果智。<a id="a-37"></a>非智果非得果智。<a id="a-38"></a>尽智非觉觉智。<a id="a-39"></a>非尽尽觉智。<a id="a-3A"></a>非尽非觉智。<a id="a-3B"></a>解智非脱脱智。<a id="a-3C"></a>非解解脱智。<a id="a-3D"></a>非解非脱智。<a id="a-3E"></a>退分智。<a id="a-3F"></a>住分智。<a id="a-3G"></a>增长分智。<a id="a-3H"></a>解分智。<a id="a-3I"></a>退分智。<a id="a-3J"></a>非住分住分智。<a id="a-3K"></a>非退分住分退分智。<a id="a-3L"></a>非退分非住分智。<a id="a-3M"></a>退分智。<a id="a-3N"></a>非增长分增长分智。<a id="a-3O"></a>非退分退分增长分智。<a id="a-3P"></a>非退分非增长分智。<a id="a-3Q"></a>退分智。<a id="a-3R"></a>非解分解分智。<a id="a-3S"></a>非退分退分解分智。<a id="a-3T"></a>非退分非解分智。<a id="a-3U"></a>住分智。<a id="a-3V"></a>非增长分增长分智。<a id="a-3W"></a>非住分住分增长分智。<a id="a-3X"></a>非住分非增长分智。<a id="a-3Y"></a>住分智。<a id="a-3Z"></a>非解分解分智。<a id="a-3a"></a>非住分住分解分智。<a id="a-3b"></a>非住分非解分智。<a id="a-3c"></a>增分智。<a id="a-3d"></a>非解分解分智。<a id="a-3e"></a>非增分增分解分智。<a id="a-3f"></a>非增分非解分智。<a id="a-3g"></a>五智。<a id="a-3h"></a>六通。<a id="a-3i"></a>七方便。<a id="a-3j"></a>苦法智。<a id="a-3k"></a>苦比智。<a id="a-3l"></a>集法智。<a id="a-3m"></a>集比智。<a id="a-3n"></a>灭法智。<a id="a-3o"></a>灭比智。<a id="a-3p"></a>道法智。<a id="a-3q"></a>道比智。<a id="a-3r"></a>九方便。<a id="a-3s"></a>如来十力。<a id="a-3t"></a>十智性。<a id="a-3u"></a>四十四智性。<a id="a-3v"></a>七十七智性。</p>
  <p id="a3w">云何正见。<a id="a-3x"></a>见若善顺不逆。<a id="a-3y"></a>是名正见。<a id="a-3z"></a>云何正智。<a id="a-40"></a>智若善顺不逆。<a id="a-41"></a>是名正智。<a id="a-42"></a>云何正见。<a id="a-43"></a>若忍善顺不逆。<a id="a-44"></a>是名正见。<a id="a-45"></a>云何正智。<a id="a-46"></a>智若善顺不逆。<a id="a-47"></a>是名正智。<a id="a-48"></a>云何正见。<a id="a-49"></a>除尽智。<a id="a-4A"></a>无生智。<a id="a-4B"></a>若余见善顺不逆。<a id="a-4C"></a>是名正见。<a id="a-4D"></a>云何正智。<a id="a-4E"></a>尽智无生智。<a id="a-4F"></a>是名正智。</p>
  <p id="a4G">云何慧根。<a id="a-4H"></a>学人离结使。<a id="a-4I"></a>圣心入圣道。<a id="a-4J"></a>若坚信若坚法。<a id="a-4K"></a>及余趣人见行过患。<a id="a-4L"></a>观涅槃寂灭。<a id="a-4M"></a>如实观苦集灭道。<a id="a-4N"></a>未得欲得。<a id="a-4O"></a>未解欲解。<a id="a-4P"></a>未证欲证。<a id="a-4Q"></a>修道离烦恼。<a id="a-4R"></a>见学人若须陀洹。<a id="a-4S"></a>若斯陀含。<a id="a-4T"></a>若阿那含。<a id="a-4U"></a>观智具足。<a id="a-4V"></a>若智地若观解脱心。<a id="a-4W"></a>即证一一沙门果。<a id="a-4X"></a>若须陀洹果。<a id="a-4Y"></a>若斯陀含果。<a id="a-4Z"></a>若阿那含果。<a id="a-4a"></a>无学人欲得阿罗汉。<a id="a-4b"></a>未得圣法。<a id="a-4c"></a>欲得修道。<a id="a-4d"></a>观智具足。<a id="a-4e"></a>若智地若观解脱心。<a id="a-4f"></a>即得阿罗汉果。<a id="a-4g"></a>若实人若趣若法择重择究竟。<a id="a-4h"></a>择择法思惟。<a id="a-4i"></a>觉了达自相他相共。<a id="a-4j"></a>相思念辨观生自在智慧智见解射方便术焰光明照曜。<a id="a-4k"></a>慧眼慧根慧力择法正觉无痴正见。<a id="a-4l"></a>是名慧根。<a id="a-4m"></a>云何慧力。<a id="a-4n"></a>慧根是名慧力。</p>
  <p id="a4o">云何择法正觉。<a id="a-4p"></a>慧力是名择法正觉。</p>
  <p id="a4q">云何解脱智。<a id="a-4r"></a>若于解脱中智见解脱方便。<a id="a-4s"></a>心于贪欲嗔恚解脱。<a id="a-4t"></a>我心解脱。<a id="a-4u"></a>于贪欲嗔恚。<a id="a-4v"></a>即智见彼解脱方便。<a id="a-4w"></a>是名解脱智(此论智见解脱之脱丹藏皆作射)</p>
  <p id="a4x">云何觉。<a id="a-4y"></a>如来若智生。<a id="a-4z"></a>于一切法中无碍智见。<a id="a-50"></a>得自在自由力尊自在胜贵自在知见。<a id="a-51"></a>无上正觉如来十力。<a id="a-52"></a>成就四无所畏大慈。<a id="a-53"></a>成就自在转法轮法。<a id="a-54"></a>是名觉。</p>
  <p id="a55">云何正智。<a id="a-56"></a>智若善顺不逆。<a id="a-57"></a>是名正智。<a id="a-58"></a>云何邪智。<a id="a-59"></a>智若不善不顺逆。<a id="a-5A"></a>是名邪智。</p>
  <p id="a5B">云何圣智。<a id="a-5C"></a>智若无漏。<a id="a-5D"></a>是名圣智。<a id="a-5E"></a>云何非圣智。<a id="a-5F"></a>智若有漏。<a id="a-5G"></a>是名非圣智。</p>
  <p id="a5H">云何有漏智。<a id="a-5I"></a>智若有爱。<a id="a-5J"></a>是名有漏智。<a id="a-5K"></a>云何无漏智。<a id="a-5L"></a>智若无爱。<a id="a-5M"></a>是名无漏智。</p>
  <p id="a5N">云何有爱智。<a id="a-5O"></a>智若有求。<a id="a-5P"></a>是名有爱智。<a id="a-5Q"></a>云何无爱智。<a id="a-5R"></a>智若无求。<a id="a-5S"></a>是名无爱智。</p>
  <p id="a5T">云何有求智。<a id="a-5U"></a>智若当取。<a id="a-5V"></a>是名有求智。<a id="a-5W"></a>云何无求智。<a id="a-5X"></a>智若非当取。<a id="a-5Y"></a>是名无求智。</p>
  <p id="a5Z">云何当取智。<a id="a-5a"></a>智若有取。<a id="a-5b"></a>是名当取智。<a id="a-5c"></a>云何非当取智。<a id="a-5d"></a>智若无取。<a id="a-5e"></a>是名非当取智。</p>
  <p id="a5f">云何有取智。<a id="a-5g"></a>智若有胜。<a id="a-5h"></a>是名有取智。<a id="a-5i"></a>云何无取智。<a id="a-5j"></a>智若无胜。<a id="a-5k"></a>是名无取智。</p>
  <p id="a5l">云何有胜智。<a id="a-5m"></a>智若有取。<a id="a-5n"></a>是名有胜智。<a id="a-5o"></a>云何无胜智。<a id="a-5p"></a>智若无取。<a id="a-5q"></a>是名无胜智。<a id="a-5r"></a>云何有胜智。<a id="a-5s"></a>若于此智有余智胜妙过上是名有胜智。<a id="a-5t"></a>云何无胜智。<a id="a-5u"></a>于此智于余智胜妙过上。<a id="a-5v"></a>是名无胜智。</p>
  <p id="a5w">云何有胜智。<a id="a-5x"></a>如来若生智。<a id="a-5y"></a>于一切法中无碍智见。<a id="a-5z"></a>得自在自由力豪尊自在胜贵自在智见。<a id="a-60"></a>无上最胜正觉如来十力成就四无所畏大慈自在成就转法轮。<a id="a-61"></a>除彼智若余智。<a id="a-62"></a>是名有胜智。<a id="a-63"></a>云何无胜智。<a id="a-64"></a>若前所余智。<a id="a-65"></a>是名无胜智。</p>
  <p id="a66">云何受智。<a id="a-67"></a>智若智内。<a id="a-68"></a>是名受智。<a id="a-69"></a>云何非受智。<a id="a-6A"></a>智若智外。<a id="a-6B"></a>是名非受智。</p>
  <p id="a6C">云何内智。<a id="a-6D"></a>若智受。<a id="a-6E"></a>是名内智。<a id="a-6F"></a>云何外智若智非受。<a id="a-6G"></a>是名外智。</p>
  <p id="a6H">云何有报智。<a id="a-6I"></a>若智报法。<a id="a-6J"></a>是名有报智。<a id="a-6K"></a>云何无报智。<a id="a-6L"></a>若智非报非报法。<a id="a-6M"></a>是名无报智。</p>
  <p id="a6N">云何凡夫共智。<a id="a-6O"></a>智非凡夫生得。<a id="a-6P"></a>凡夫亦生得。<a id="a-6Q"></a>是名凡夫共智。<a id="a-6R"></a>云何凡夫不共智。<a id="a-6S"></a>若智非凡夫生得。<a id="a-6T"></a>凡夫不生不得。<a id="a-6U"></a>是名凡夫不共智。<a id="a-6V"></a>云何非凡夫共智。<a id="a-6W"></a>若智凡夫得非凡夫亦生得。<a id="a-6X"></a>是名非凡夫共智。<a id="a-6Y"></a>云何非凡夫不共智。<a id="a-6Z"></a>若智凡夫生得。<a id="a-6a"></a>非凡夫不生不得。<a id="a-6b"></a>是名非凡夫不共智。</p>
  <p id="a6c">云何声闻共智。<a id="a-6d"></a>若智非声闻生得。<a id="a-6e"></a>声闻亦生得。<a id="a-6f"></a>是名声闻共智。<a id="a-6g"></a>云何声闻不共智若智非声闻生得。<a id="a-6h"></a>声闻不生不得。<a id="a-6i"></a>是名声闻不共智。<a id="a-6j"></a>云何非声闻共智。<a id="a-6k"></a>若智声闻生得。<a id="a-6l"></a>非声闻亦生得。<a id="a-6m"></a>是名非声闻共智。<a id="a-6n"></a>云何非声闻不共智。<a id="a-6o"></a>若智声闻生得。<a id="a-6p"></a>非声闻不生不得。<a id="a-6q"></a>是名非声闻不共智。</p>
  <p id="a6r">云何如电智。<a id="a-6s"></a>若智少少住少间住。<a id="a-6t"></a>如电少少住少间住。<a id="a-6u"></a>智亦如是。<a id="a-6v"></a>少少住少间住。<a id="a-6w"></a>是名如电智。<a id="a-6x"></a>云何如金刚智。<a id="a-6y"></a>若智无量无量住无量间住。<a id="a-6z"></a>犹如金刚无量无量住无量间住。<a id="a-70"></a>智亦如是。<a id="a-71"></a>无量无量住无量间住。<a id="a-72"></a>是名如金刚智。<a id="a-73"></a>复次如电智。<a id="a-74"></a>若智生断少烦恼分。<a id="a-75"></a>犹如电云间出照少分速灭。<a id="a-76"></a>智亦如是。<a id="a-77"></a>断少烦恼分。<a id="a-78"></a>是名如电智。<a id="a-79"></a>复次如金刚智。<a id="a-7A"></a>若智生断一切烦恼。<a id="a-7B"></a>无余微细。<a id="a-7C"></a>无不尽速断。<a id="a-7D"></a>如金刚投于珠石无不破坏摧折。<a id="a-7E"></a>智亦如是。<a id="a-7F"></a>若生已断一切烦恼。<a id="a-7G"></a>无有粗细不断不尽者。<a id="a-7H"></a>是名如金刚智。<a id="a-7I"></a>复次如电智。<a id="a-7J"></a>谓智生得须陀洹果斯陀含果阿那含果。<a id="a-7K"></a>是名如电智。<a id="a-7L"></a>复次如金刚智。<a id="a-7M"></a>若智生得阿罗汉果。<a id="a-7N"></a>是名如金刚智。<a id="a-7O"></a>复次如电智。<a id="a-7P"></a>谓智生得须陀洹果斯陀含果阿那含果得阿罗汉果辟支佛。<a id="a-7Q"></a>是名如电智。<a id="a-7R"></a>复次如金刚智。<a id="a-7S"></a>如来谓智生于一切法。<a id="a-7T"></a>无碍知见。<a id="a-7U"></a>得自在自由力尊贵胜自在智见无上觉如来十力。<a id="a-7V"></a>成就四无所畏大慈。<a id="a-7W"></a>成就自在转法轮。<a id="a-7X"></a>如是智是名如金刚智。</p>
  <p id="a7Y">云何不定得智。<a id="a-7Z"></a>若智得不定得难得。<a id="a-7a"></a>是名不定得智。</p>
  <p id="a7b">云何定得智。<a id="a-7c"></a>若智得定得不难得。<a id="a-7d"></a>是名定得智。</p>
  <p id="a7e">云何行进护持智若智得非定得难得。<a id="a-7f"></a>非自由力非尊非自在。<a id="a-7g"></a>非所欲处。<a id="a-7h"></a>不如所欲。<a id="a-7i"></a>不尽所欲。<a id="a-7j"></a>行进生难得。<a id="a-7k"></a>犹如船逆流难。<a id="a-7l"></a>若得如此智。<a id="a-7m"></a>非定得难得。<a id="a-7n"></a>非由力非尊自在。<a id="a-7o"></a>非所欲处不如所欲。<a id="a-7p"></a>不尽所欲。<a id="a-7q"></a>行进生难得。<a id="a-7r"></a>是名行进护持智。<a id="a-7s"></a>云何非行进护持智。<a id="a-7t"></a>若智得定得。<a id="a-7u"></a>非难得自由力尊自在。<a id="a-7v"></a>所欲处如所欲尽所欲。<a id="a-7w"></a>易行不难生得。<a id="a-7x"></a>犹如船顺流不难。<a id="a-7y"></a>若得如此智。<a id="a-7z"></a>定智不难智自由力尊自在。<a id="a-80"></a>所欲处如所欲尽所欲行非难生得。<a id="a-81"></a>是名非行进护持智。</p>
  <p id="a82">云何一分修智。<a id="a-83"></a>若智生想有光明不见色。<a id="a-84"></a>若见色不想有光明。<a id="a-85"></a>是名一分修智。<a id="a-86"></a>云何二分修智。<a id="a-87"></a>若智生想有光明亦见色。<a id="a-88"></a>是名二分修智。<a id="a-89"></a>复次一分修智。<a id="a-8A"></a>若智不断烦恼。<a id="a-8B"></a>若断烦恼非生智。<a id="a-8C"></a>是名一分修智。<a id="a-8D"></a>复次二分修智。<a id="a-8E"></a>若智生亦断烦恼。<a id="a-8F"></a>是名二分修智。<a id="a-8G"></a>复次一分修智。<a id="a-8H"></a>若智是尽智生非无生智。<a id="a-8I"></a>是名一分修智。<a id="a-8J"></a>复次二分修智。<a id="a-8K"></a>若智生尽智无生智。<a id="a-8L"></a>是名二分修智。</p>
  <p id="a8M">云何尽智。<a id="a-8N"></a>贪欲嗔恚愚痴尽已。<a id="a-8O"></a>我贪欲嗔恚愚痴尽。<a id="a-8P"></a>即于彼智见解脱方便。<a id="a-8Q"></a>是名尽智。<a id="a-8R"></a>云何无生智。<a id="a-8S"></a>贪欲嗔恚愚痴灭已不复生。<a id="a-8T"></a>我贪欲嗔恚愚痴尽不复生。<a id="a-8U"></a>即于彼智见解脱方便。<a id="a-8V"></a>是名无生智。</p>
  <p id="a8W">云何法住智。<a id="a-8X"></a>若智圣有为境界。<a id="a-8Y"></a>是名法住智。<a id="a-8Z"></a>云何涅槃智。<a id="a-8a"></a>若智圣涅槃境界。<a id="a-8b"></a>是名涅槃智。<a id="a-8c"></a>复次法住智。<a id="a-8d"></a>除缘如尔。<a id="a-8e"></a>若余法如尔非不如尔。<a id="a-8f"></a>非异非异物。<a id="a-8g"></a>常法实法。<a id="a-8h"></a>法住法定非缘。<a id="a-8i"></a>是名法住智。<a id="a-8j"></a>复次涅槃智。<a id="a-8k"></a>彼涅槃寂静。<a id="a-8l"></a>是舍是护。<a id="a-8m"></a>是证是依。<a id="a-8n"></a>是不没是度。<a id="a-8o"></a>是不热是不燋。<a id="a-8p"></a>是无忧是无恼。<a id="a-8q"></a>是无苦痛。<a id="a-8r"></a>及余行观涅槃若智生。<a id="a-8s"></a>是名涅槃智。</p>
  <p id="a8t">云何方便界。<a id="a-8u"></a>众界比界触界思惟界。<a id="a-8v"></a>此色界此无色界。<a id="a-8w"></a>此可见界此不可见界。<a id="a-8x"></a>此有对界此无对界。<a id="a-8y"></a>此圣界此非圣界。<a id="a-8z"></a>此界即于彼界解脱方便。<a id="a-90"></a>是名方便界。<a id="a-91"></a>云何思惟方便界。<a id="a-92"></a>若思惟众思惟比思惟。<a id="a-93"></a>触忆念思惟。<a id="a-94"></a>此善思惟。<a id="a-95"></a>此不善思惟正忆念。<a id="a-96"></a>此邪忆念。<a id="a-97"></a>此忆念即于彼知见方便解脱。<a id="a-98"></a>是名思惟方便。<a id="a-99"></a>云何非法方便。<a id="a-9A"></a>非法众。<a id="a-9B"></a>非法比。<a id="a-9C"></a>非法触思惟非法。<a id="a-9D"></a>此轻罪此重罪此有余罪此无余罪。<a id="a-9E"></a>此作恶此非作恶。<a id="a-9F"></a>此众罪。<a id="a-9G"></a>即于彼知见解脱方便。<a id="a-9H"></a>是名非法方便。<a id="a-9I"></a>云何除非法方便。<a id="a-9J"></a>除非法方便众。<a id="a-9K"></a>除非法方便比。<a id="a-9L"></a>除非法方便触思惟。<a id="a-9M"></a>除非法方便。<a id="a-9N"></a>如是得除非法轻罪。<a id="a-9O"></a>如是除重罪。<a id="a-9P"></a>如此除有余无余罪。<a id="a-9Q"></a>如是除作恶如是除非作恶罪。<a id="a-9R"></a>如是除诸罪。<a id="a-9S"></a>如是除诸罪已。<a id="a-9T"></a>如是胜法除罪。<a id="a-9U"></a>则于彼知见解脱方便。<a id="a-9V"></a>是名除非法方便。<a id="a-9W"></a>云何入定方便。<a id="a-9X"></a>入定众入定比。<a id="a-9Y"></a>入定触入定思惟。<a id="a-9Z"></a>此入想定无想定。<a id="a-9a"></a>此入随想定不随想定。<a id="a-9b"></a>此入离色定。<a id="a-9c"></a>此入胜入定。<a id="a-9d"></a>此入一切入定。<a id="a-9e"></a>如是入诸定如是入诸定已。<a id="a-9f"></a>如是胜法入定。<a id="a-9g"></a>即于知见解脱方便。<a id="a-9h"></a>是名入定方便。<a id="a-9i"></a>云何出定方便。<a id="a-9j"></a>出定众出定比。<a id="a-9k"></a>出定触出定思惟。<a id="a-9l"></a>如是出想定无想定。<a id="a-9m"></a>如是随想定出不随想定。<a id="a-9n"></a>如是出离色定出不离色定。<a id="a-9o"></a>如是出胜入定入一切入定。<a id="a-9p"></a>如是出诸定。<a id="a-9q"></a>如是出诸定已。<a id="a-9r"></a>如是胜法出定。<a id="a-9s"></a>即于彼知见解脱方便。<a id="a-9t"></a>是名出定方便。</p>
  <p id="a9u">云何有觉智。<a id="a-9v"></a>若智觉相应共生共住共灭。<a id="a-9w"></a>是名有觉智。<a id="a-9x"></a>云何无觉智。<a id="a-9y"></a>若智非觉相应不共觉生不共住不共灭。<a id="a-9z"></a>是名无觉智。<a id="a-A0"></a>云何有观智。<a id="a-A1"></a>若智观相应共生共住共灭。<a id="a-A2"></a>是名有观智。<a id="a-A3"></a>云何无观智。<a id="a-A4"></a>若智非观相应不共生不共住不共灭。<a id="a-A5"></a>是名无观智。</p>
  <p id="aA6">云何有喜智。<a id="a-A7"></a>若智喜相应共生共住共灭。<a id="a-A8"></a>是名有喜智。<a id="a-A9"></a>云何无喜智。<a id="a-AA"></a>若智非喜相应不共生不共住不共灭。<a id="a-AB"></a>是名无喜智。</p>
  <p id="aAC">云何有味智。<a id="a-AD"></a>若智乐受相应。<a id="a-AE"></a>是名有味智。<a id="a-AF"></a>云何舍智。<a id="a-AG"></a>若智不苦不乐受相应。<a id="a-AH"></a>是名舍智。</p>
  <p id="aAI">云何有用智。<a id="a-AJ"></a>若智有境界。<a id="a-AK"></a>是名有用智。<a id="a-AL"></a>云何无用智。<a id="a-AM"></a>若智生无境界。<a id="a-AN"></a>是名无用智。<a id="a-AO"></a>复次若智生断无明。<a id="a-AP"></a>是名无用智。</p>
  <p id="aAQ">云何善智。<a id="a-AR"></a>若智修。<a id="a-AS"></a>是名善智。<a id="a-AT"></a>云何不善智。<a id="a-AU"></a>若智断。<a id="a-AV"></a>是名不善智。<a id="a-AW"></a>云何无记。<a id="a-AX"></a>智若智受若智非报非报法。<a id="a-AY"></a>是名无记智。</p>
  <p id="aAZ">云何学智。<a id="a-Aa"></a>若智圣非无学。<a id="a-Ab"></a>是名学智。<a id="a-Ac"></a>云何无学智。<a id="a-Ad"></a>若智圣非学。<a id="a-Ae"></a>是名无学智。<a id="a-Af"></a>云何非学非无学智。<a id="a-Ag"></a>若智非圣。<a id="a-Ah"></a>是名非学非无学智。</p>
  <p id="aAi">云何报智。<a id="a-Aj"></a>若智受若智善报。<a id="a-Ak"></a>是名报智。<a id="a-Al"></a>云何报法智。<a id="a-Am"></a>若智有报。<a id="a-An"></a>是名报法智。<a id="a-Ao"></a>云何非报非报法智。<a id="a-Ap"></a>若智无记非我分摄。<a id="a-Aq"></a>是名非报非报法智。</p>
  <p id="aAr">云何见断智。<a id="a-As"></a>若智不善非思惟断。<a id="a-At"></a>是名见断智。<a id="a-Au"></a>云何思惟断智。<a id="a-Av"></a>若智不善非见断。<a id="a-Aw"></a>是名思惟断智。<a id="a-Ax"></a>云何非见断非思惟断智。<a id="a-Ay"></a>若智无记。<a id="a-Az"></a>是名非见断非思惟断智。</p>
  <p id="aB0">云何见断因智。<a id="a-B1"></a>若智见断。<a id="a-B2"></a>若智见断法报。<a id="a-B3"></a>是名见断因智。<a id="a-B4"></a>云何思惟断因智。<a id="a-B5"></a>若智思惟断。<a id="a-B6"></a>若智思惟断法报。<a id="a-B7"></a>是名思惟断因智。<a id="a-B8"></a>云何非见断非思惟断因智。<a id="a-B9"></a>若智善若智善法报。<a id="a-BA"></a>若智非报非报法。<a id="a-BB"></a>是名非见断非思惟断因智。<a id="a-BC"></a>云何卑智。<a id="a-BD"></a>若智不善。<a id="a-BE"></a>是名卑智。<a id="a-BF"></a>云何中智。<a id="a-BG"></a>若智无记。<a id="a-BH"></a>是名中智。<a id="a-BI"></a>云何胜智。<a id="a-BJ"></a>若智善。<a id="a-BK"></a>是名胜智。<a id="a-BL"></a>复次卑智。<a id="a-BM"></a>若智不善若无记。<a id="a-BN"></a>是名卑智。<a id="a-BO"></a>复次中智。<a id="a-BP"></a>若智非圣善。<a id="a-BQ"></a>是名中智。<a id="a-BR"></a>复次胜智。<a id="a-BS"></a>若智圣无漏。<a id="a-BT"></a>是名胜智。</p>
  <p id="aBU">云何粗智。<a id="a-BV"></a>若智欲界系。<a id="a-BW"></a>是名粗智。<a id="a-BX"></a>云何细智。<a id="a-BY"></a>若智色界系若不系。<a id="a-BZ"></a>是名细智。<a id="a-Ba"></a>云何微智。<a id="a-Bb"></a>若智无色界系。<a id="a-Bc"></a>是名微智。<a id="a-Bd"></a>复次粗智。<a id="a-Be"></a>若智欲界系。<a id="a-Bf"></a>若色界系。<a id="a-Bg"></a>是名粗智。<a id="a-Bh"></a>复次细智。<a id="a-Bi"></a>若智空处识处不用处系若不系。<a id="a-Bj"></a>是名细智。<a id="a-Bk"></a>复次微智。<a id="a-Bl"></a>若智非想非非想处系。<a id="a-Bm"></a>是名微智。<a id="a-Bn"></a>复次粗智。<a id="a-Bo"></a>若智欲界系若色界系。<a id="a-Bp"></a>若空处识处不用处系。<a id="a-Bq"></a>是名粗智。<a id="a-Br"></a>复次细智。<a id="a-Bs"></a>若智非想非非想处系。<a id="a-Bt"></a>是名细智。<a id="a-Bu"></a>复次微智若智不系是名微智。<a id="a-Bv"></a>云何三明。<a id="a-Bw"></a>忆念宿命证智明。<a id="a-Bx"></a>众生生死证智明。<a id="a-By"></a>漏尽证智明。<a id="a-Bz"></a>云何忆念宿命证智明。<a id="a-C0"></a>若智生忆念无量宿命。<a id="a-C1"></a>忆念一生二三四五十二十三十四十五十百生千生万生十万生无量百生无量千生无量万生。<a id="a-C2"></a>或无量劫坏。<a id="a-C3"></a>或无量劫成。<a id="a-C4"></a>我本在彼。<a id="a-C5"></a>如此名如此姓如此生。<a id="a-C6"></a>如此食如此命。<a id="a-C7"></a>如此命短。<a id="a-C8"></a>如此命久住。<a id="a-C9"></a>如此处苦乐。<a id="a-CA"></a>从彼终生从彼。<a id="a-CB"></a>于彼终复生彼。<a id="a-CC"></a>如此具足忆念若干宿命。<a id="a-CD"></a>是名忆念宿命智证明。<a id="a-CE"></a>云何众生生死智证明。<a id="a-CF"></a>若智生天眼清净过于人眼。<a id="a-CG"></a>见众生生死好色恶色恶道善道卑胜。<a id="a-CH"></a>知众生如所造业。<a id="a-CI"></a>此众生身恶行成就。<a id="a-CJ"></a>口恶行成就。<a id="a-CK"></a>意恶行成就。<a id="a-CL"></a>谤圣人邪见行邪见业。<a id="a-CM"></a>身坏命终生恶道地狱畜生饿鬼。<a id="a-CN"></a>此众生身善行成就。<a id="a-CO"></a>口善行成就。<a id="a-CP"></a>意善行成就。<a id="a-CQ"></a>不谤圣人。<a id="a-CR"></a>正见行正见因业。<a id="a-CS"></a>身坏命终生善道天上人中。<a id="a-CT"></a>如此天眼清净过人眼见是名众生生死好色恶色善道恶道卑微。<a id="a-CU"></a>知众生如所造业。<a id="a-CV"></a>是名众生生死智证明。<a id="a-CW"></a>云何漏尽智证明。<a id="a-CX"></a>若智生漏尽生无漏解脱。<a id="a-CY"></a>心解脱慧解脱。<a id="a-CZ"></a>现身自证知成就行。<a id="a-Ca"></a>生已尽梵行已立。<a id="a-Cb"></a>名称远闻。<a id="a-Cc"></a>所作已办更不还有。<a id="a-Cd"></a>是名漏尽证智明。<a id="a-Ce"></a>是名三明。<a id="a-Cf"></a>云何三慧。<a id="a-Cg"></a>思慧闻慧修慧。<a id="a-Ch"></a>云何思慧。<a id="a-Ci"></a>不由他闻。<a id="a-Cj"></a>不受他教。<a id="a-Ck"></a>不请他说。<a id="a-Cl"></a>不听他法。<a id="a-Cm"></a>自思自觉自观。<a id="a-Cn"></a>若智生非修行。<a id="a-Co"></a>是名思慧。<a id="a-Cp"></a>云何闻慧。<a id="a-Cq"></a>从他闻受他教。<a id="a-Cr"></a>请他说听他法。<a id="a-Cs"></a>非自思非自觉非自观。<a id="a-Ct"></a>若智生。<a id="a-Cu"></a>是名闻慧。<a id="a-Cv"></a>云何修慧。<a id="a-Cw"></a>若修根力觉禅解脱定入定。<a id="a-Cx"></a>若修已修若智生是名修慧。<a id="a-Cy"></a>是名三慧。</p>
  <p id="aCz">云何三眼。<a id="a-D0"></a>肉眼天眼慧眼。<a id="a-D1"></a>云何肉眼。<a id="a-D2"></a>若眼我分摄四大所造净。<a id="a-D3"></a>是名肉眼。<a id="a-D4"></a>云何天眼。<a id="a-D5"></a>若天眼我分摄。<a id="a-D6"></a>是名天眼。<a id="a-D7"></a>云何慧眼。<a id="a-D8"></a>三慧思慧闻慧修慧。<a id="a-D9"></a>是名慧眼。<a id="a-DA"></a>复次肉眼除天眼我分摄。<a id="a-DB"></a>若余眼四大所造净。<a id="a-DC"></a>是名肉眼。<a id="a-DD"></a>复次天眼若天眼我分摄。<a id="a-DE"></a>及修天眼。<a id="a-DF"></a>是名天眼。<a id="a-DG"></a>复次慧眼除修天眼。<a id="a-DH"></a>若余三慧思慧闻慧修慧。<a id="a-DI"></a>是名慧眼。<a id="a-DJ"></a>是名三眼。</p>
  <p id="aDK">云何内身观内身智。<a id="a-DL"></a>一切内四大色身摄法一处内四大色身摄法。<a id="a-DM"></a>观无常苦空无我若智生。<a id="a-DN"></a>是名内身观内身智。<a id="a-DO"></a>云何外身观外身智。<a id="a-DP"></a>一切外四大色身摄法。<a id="a-DQ"></a>一处外四大色身摄法。<a id="a-DR"></a>观无常苦空无我若智生。<a id="a-DS"></a>是名外身观外身智。<a id="a-DT"></a>云何内外身观内外身智。<a id="a-DU"></a>一切内外四大色身摄法。<a id="a-DV"></a>一处内外四大色身摄法。<a id="a-DW"></a>观无常苦空无我。<a id="a-DX"></a>若智生是名内外身观内外身智。<a id="a-DY"></a>云何内受观内受智。<a id="a-DZ"></a>一切内受一处内受。<a id="a-Da"></a>观无常苦空无我若智生是名内受观内受智。<a id="a-Db"></a>云何外受观外受智。<a id="a-Dc"></a>一切外受一处外受。<a id="a-Dd"></a>观无常苦空无我若智生。<a id="a-De"></a>是名外受观外受智。<a id="a-Df"></a>云何内外受观内外受智。<a id="a-Dg"></a>一切内外受。<a id="a-Dh"></a>一处内外受。<a id="a-Di"></a>观无常苦空无我若智生。<a id="a-Dj"></a>是名内外受观内外受智。<a id="a-Dk"></a>云何内心观内心智。<a id="a-Dl"></a>一切内心。<a id="a-Dm"></a>一处内心。<a id="a-Dn"></a>观无常苦空无我若智生。<a id="a-Do"></a>是名内心观内心智。<a id="a-Dp"></a>云何外心观外心智。<a id="a-Dq"></a>一切外心一处外心。<a id="a-Dr"></a>观无常苦空无我。<a id="a-Ds"></a>若智生是名外心观外心智。<a id="a-Dt"></a>云何内外心观内外心智。<a id="a-Du"></a>一切内外心。<a id="a-Dv"></a>一处内外心。<a id="a-Dw"></a>观无常苦空无我若智生。<a id="a-Dx"></a>是名内外心观内外心智。<a id="a-Dy"></a>云何内法观内法智。<a id="a-Dz"></a>除四大色身摄法受心。<a id="a-E0"></a>余一切内法。<a id="a-E1"></a>一处内法。<a id="a-E2"></a>观无常苦空无我若智生。<a id="a-E3"></a>是名内法观内法智。<a id="a-E4"></a>云何外法观外法智。<a id="a-E5"></a>除四大色身摄法受心。<a id="a-E6"></a>余一切外法。<a id="a-E7"></a>一处外法。<a id="a-E8"></a>彼如事观无常苦空无我若智生。<a id="a-E9"></a>是名外法观外法智。<a id="a-EA"></a>云何内外法观内外法智。<a id="a-EB"></a>除四大色身摄法受心。<a id="a-EC"></a>余一切内外法处内外法。<a id="a-ED"></a>如事观无常苦空无我。<a id="a-EE"></a>若智生。<a id="a-EF"></a>是名内外法观内外法智。</p>
  <p id="aEG">云何内境界智。<a id="a-EH"></a>思惟内法。<a id="a-EI"></a>若智生。<a id="a-EJ"></a>是名内境界智。<a id="a-EK"></a>云何外境界智。<a id="a-EL"></a>思惟外法智生。<a id="a-EM"></a>是名外境界智。<a id="a-EN"></a>云何内外境界智。<a id="a-EO"></a>思惟内外法智生。<a id="a-EP"></a>是名内外境界智。</p>
  <p id="aEQ">云何众生境界智。<a id="a-ER"></a>无众生境界智。<a id="a-ES"></a>复次众生慈行悲喜舍行思惟智生。<a id="a-ET"></a>是名众生境界智。<a id="a-EU"></a>云何色境界智。<a id="a-EV"></a>思惟色法智生。<a id="a-EW"></a>是名色境界智。<a id="a-EX"></a>云何无色境界智。<a id="a-EY"></a>思惟无色法智生。<a id="a-EZ"></a>是名无色境界智。<a id="a-Ea"></a>云何众生境界智。<a id="a-Eb"></a>无众生境界智。<a id="a-Ec"></a>复次众生慈行悲喜舍行智生。<a id="a-Ed"></a>是名众生境界智。<a id="a-Ee"></a>云何有为境界智。<a id="a-Ef"></a>思惟有为法智生。<a id="a-Eg"></a>是名有为境界智。<a id="a-Eh"></a>云何无为境界智。<a id="a-Ei"></a>思惟无为法智生。<a id="a-Ej"></a>是名无为境界智。<a id="a-Ek"></a>云何众生境界智。<a id="a-El"></a>无众生境界智。<a id="a-Em"></a>复次众生慈行悲喜舍行思惟智生。<a id="a-En"></a>是名众生境界智。<a id="a-Eo"></a>云何法境界智。<a id="a-Ep"></a>思惟法智生。<a id="a-Eq"></a>是名法境界智。<a id="a-Er"></a>云何无境界智。<a id="a-Es"></a>无境无境界智。<a id="a-Et"></a>复次思惟过去未来法智生是名无境界智。<a id="a-Eu"></a>云何众生境界智。<a id="a-Ev"></a>无众生境界智。<a id="a-Ew"></a>复次众生。<a id="a-Ex"></a>慈行悲喜舍行。<a id="a-Ey"></a>是名众生境界智。<a id="a-Ez"></a>云何少智。<a id="a-F0"></a>若少少住少间住。<a id="a-F1"></a>是名少智。<a id="a-F2"></a>云何中智。<a id="a-F3"></a>若智中中住中间住。<a id="a-F4"></a>是名中智。<a id="a-F5"></a>云何无量智。<a id="a-F6"></a>若智无量无量住无量间住。<a id="a-F7"></a>是名无量智。<a id="a-F8"></a>复次少智。<a id="a-F9"></a>若智少住少软少境界是名少智。<a id="a-FA"></a>复次中智。<a id="a-FB"></a>若智中住中软中境界。<a id="a-FC"></a>是名中智。<a id="a-FD"></a>复次无量智。<a id="a-FE"></a>若智无量住无量利无量境界。<a id="a-FF"></a>是名无量智。</p>
  <p id="aFG">云何少境界智。<a id="a-FH"></a>若智一众生。<a id="a-FI"></a>若一法若一行始生。<a id="a-FJ"></a>除如来涅槃。<a id="a-FK"></a>是名少境界智。<a id="a-FL"></a>云何中境界智。<a id="a-FM"></a>若智数众生。<a id="a-FN"></a>若法始生。<a id="a-FO"></a>除如来涅槃。<a id="a-FP"></a>是名中境界智。<a id="a-FQ"></a>云何无量境界智。<a id="a-FR"></a>若智无量众生。<a id="a-FS"></a>若法始生。<a id="a-FT"></a>若如来涅槃。<a id="a-FU"></a>是名无量境界智。<a id="a-FV"></a>云何少智少境界。<a id="a-FW"></a>若智少住少软若一众生若一法若一行始生。<a id="a-FX"></a>除如来涅槃。<a id="a-FY"></a>是名少智少境界。<a id="a-FZ"></a>云何少智中境界。<a id="a-Fa"></a>若智少住少软若数众生若法始生。<a id="a-Fb"></a>除如来涅槃。<a id="a-Fc"></a>是名少智中境界。<a id="a-Fd"></a>云何少智无量境界。<a id="a-Fe"></a>智若少住少软。<a id="a-Ff"></a>若无量众生法始生。<a id="a-Fg"></a>若如来涅槃。<a id="a-Fh"></a>是名少智无量境界。<a id="a-Fi"></a>云何中智少境界。<a id="a-Fj"></a>智若智中住中软。<a id="a-Fk"></a>若一众生。<a id="a-Fl"></a>若一法一行始生。<a id="a-Fm"></a>非如来涅槃。<a id="a-Fn"></a>是名中智少境界。<a id="a-Fo"></a>云何中智中境界。<a id="a-Fp"></a>若智中住中软。<a id="a-Fq"></a>数众生若法始生。<a id="a-Fr"></a>非如来涅槃。<a id="a-Fs"></a>是名中智中境界。<a id="a-Ft"></a>云何中智无量境界。<a id="a-Fu"></a>若中住中软。<a id="a-Fv"></a>若无量众生法始生。<a id="a-Fw"></a>如来涅槃。<a id="a-Fx"></a>是名中智无量境界。<a id="a-Fy"></a>云何无量智少境界。<a id="a-Fz"></a>智若无量住无量利。<a id="a-G0"></a>若一众生一法一行始生。<a id="a-G1"></a>除如来涅槃。<a id="a-G2"></a>是名无量智少境界。<a id="a-G3"></a>云何无量智中境界。<a id="a-G4"></a>若智无量住无量利。<a id="a-G5"></a>若数众生若法始生。<a id="a-G6"></a>除如来涅槃。<a id="a-G7"></a>是名无量智中境界。<a id="a-G8"></a>云何无量智无量境界。<a id="a-G9"></a>智若无量住无量利。<a id="a-GA"></a>若无量众生法始生。<a id="a-GB"></a>如来涅槃。<a id="a-GC"></a>是名无量智无量境界。<a id="a-GD"></a>云何少住智。<a id="a-GE"></a>若智少间住。<a id="a-GF"></a>一弹指顷或多。<a id="a-GG"></a>作[穀-禾+牛]牛顷或多。<a id="a-GH"></a>是名少住智。<a id="a-GI"></a>云何中住智。<a id="a-GJ"></a>若智中间住。<a id="a-GK"></a>[穀-禾+牛]牛顷或多。<a id="a-GL"></a>非七日或多。<a id="a-GM"></a>是名中住智。<a id="a-GN"></a>云何无量住智。<a id="a-GO"></a>若智无量间住。<a id="a-GP"></a>七日或多。<a id="a-GQ"></a>是名无量住智。<a id="a-GR"></a>云何少智少住。<a id="a-GS"></a>若境界少软。<a id="a-GT"></a>若少间住。<a id="a-GU"></a>弹指顷或多。<a id="a-GV"></a>非[穀-禾+牛]牛顷或多。<a id="a-GW"></a>是名少智少住。<a id="a-GX"></a>云何少智中住。<a id="a-GY"></a>智若少境界少软。<a id="a-GZ"></a>若中住[穀-禾+牛]牛顷或多。<a id="a-Ga"></a>是名少智中住。<a id="a-Gb"></a>云何少智无量住。<a id="a-Gc"></a>若智少境界少软。<a id="a-Gd"></a>若无量间住。<a id="a-Ge"></a>七日或多。<a id="a-Gf"></a>是名少智无量住。<a id="a-Gg"></a>云何中智少住。<a id="a-Gh"></a>智若中境界中软。<a id="a-Gi"></a>若少间住。<a id="a-Gj"></a>弹指顷。<a id="a-Gk"></a>或非[穀-禾+牛]牛顷或多。<a id="a-Gl"></a>是名中智少住。<a id="a-Gm"></a>云何中智中住。<a id="a-Gn"></a>若智中境界中软。<a id="a-Go"></a>中间住[穀-禾+牛]牛顷或多。<a id="a-Gp"></a>非七日或多。<a id="a-Gq"></a>是名中智中住。<a id="a-Gr"></a>云何中智无量住。<a id="a-Gs"></a>智若中境界中软。<a id="a-Gt"></a>若无量间住。<a id="a-Gu"></a>七日或多。<a id="a-Gv"></a>是名中智无量住。<a id="a-Gw"></a>云何无量智少住。<a id="a-Gx"></a>智若无量境界无量利若少间住。<a id="a-Gy"></a>弹指顷或多。<a id="a-Gz"></a>非[穀-禾+牛]牛顷或多。<a id="a-H0"></a>是名无量智少住。<a id="a-H1"></a>云何无量智中住。<a id="a-H2"></a>若智无量境界无量利。<a id="a-H3"></a>若中间住。<a id="a-H4"></a>[穀-禾+牛]牛顷或多。<a id="a-H5"></a>非七日或多。<a id="a-H6"></a>是名无量智中住云何无量智无量住。<a id="a-H7"></a>若智无量境界无量利。<a id="a-H8"></a>若无量间住七日或多。<a id="a-H9"></a>是名无量智无量住。</p>
  <p id="aHA">云何善道方便。<a id="a-HB"></a>善道谓善法及人天。<a id="a-HC"></a>若智见解脱方便。<a id="a-HD"></a>是名善道方便。<a id="a-HE"></a>云何恶道方便。<a id="a-HF"></a>恶道谓不善法。<a id="a-HG"></a>及地狱畜生饿鬼。<a id="a-HH"></a>若智见解脱方便。<a id="a-HI"></a>是名恶道方便。</p>
  <p id="aHJ">云何善方便。<a id="a-HK"></a>此因此缘色。<a id="a-HL"></a>此因此缘受想行识。<a id="a-HM"></a>此因此缘入初禅定。<a id="a-HN"></a>入第二第三第四禅定。<a id="a-HO"></a>断恶不善法成就善法。<a id="a-HP"></a>若智见解脱方便。<a id="a-HQ"></a>是名善方便。<a id="a-HR"></a>云何寂静方便。<a id="a-HS"></a>寂静谓定。<a id="a-HT"></a>若智见解脱方便。<a id="a-HU"></a>是名寂静方便。<a id="a-HV"></a>云何取方便。<a id="a-HW"></a>取谓进。<a id="a-HX"></a>若智见解脱方便。<a id="a-HY"></a>是名取方便。<a id="a-HZ"></a>云何舍方便。<a id="a-Ha"></a>二舍舍根心。<a id="a-Hb"></a>若智见解脱方便。<a id="a-Hc"></a>是名舍方便。<a id="a-Hd"></a>复次寂静方便。<a id="a-He"></a>心过掉如是寂静如相灭。<a id="a-Hf"></a>若智见解脱方便。<a id="a-Hg"></a>是名寂静方便。<a id="a-Hh"></a>复次取方便。<a id="a-Hi"></a>若软进当如是勤取随缘取正取。<a id="a-Hj"></a>劝勉正劝勉正欢喜。<a id="a-Hk"></a>若智见解脱方便。<a id="a-Hl"></a>是名取方便。<a id="a-Hm"></a>复次舍方便。<a id="a-Hn"></a>定心如是舍贪欲嗔恚愚痴尽。<a id="a-Ho"></a>若智见解脱方便是名舍方便。</p>
  <p id="aHp">云何过去智。<a id="a-Hq"></a>若智生已灭。<a id="a-Hr"></a>是名过去智。<a id="a-Hs"></a>云何未来智。<a id="a-Ht"></a>若智未生未出。<a id="a-Hu"></a>是名未来智。<a id="a-Hv"></a>云何现在智。<a id="a-Hw"></a>若智生未灭。<a id="a-Hx"></a>是名现在智。</p>
  <p id="aHy">云何过去境界智。<a id="a-Hz"></a>思惟过去法智生。<a id="a-I0"></a>是名过去境界智。<a id="a-I1"></a>云何未来境界智。<a id="a-I2"></a>思惟未来法智生。<a id="a-I3"></a>是名未来境界智。<a id="a-I4"></a>云何现在境界智。<a id="a-I5"></a>思惟现在法智生。<a id="a-I6"></a>是名现在境界智。<a id="a-I7"></a>云何非过去非未来非现在境界智。<a id="a-I8"></a>思惟非过去非未来非现在法智生。<a id="a-I9"></a>是名非过去非未来非现在境界智。</p>
  <p id="aIA">云何欲界系智。<a id="a-IB"></a>若智欲漏有漏。<a id="a-IC"></a>是名欲界系智。<a id="a-ID"></a>云何色界系智。<a id="a-IE"></a>若智色漏有漏。<a id="a-IF"></a>是名色界系智。<a id="a-IG"></a>云何无色界系智。<a id="a-IH"></a>若智无色漏有漏是名无色界系智。<a id="a-II"></a>云何不系智。<a id="a-IJ"></a>若智圣无漏。<a id="a-IK"></a>是名不系智。</p>
  <p id="aIL">云何苦智。<a id="a-IM"></a>此苦圣谛。<a id="a-IN"></a>若智见解脱方便。<a id="a-IO"></a>是名苦智。<a id="a-IP"></a>云何集智。<a id="a-IQ"></a>此集圣谛。<a id="a-IR"></a>若智见解脱方便。<a id="a-IS"></a>是名集智。<a id="a-IT"></a>云何灭智。<a id="a-IU"></a>此灭圣谛。<a id="a-IV"></a>若智见解脱方便。<a id="a-IW"></a>是名灭智。<a id="a-IX"></a>云何道智。<a id="a-IY"></a>此道圣谛。<a id="a-IZ"></a>若智见解脱方便。<a id="a-Ia"></a>是名道智。<a id="a-Ib"></a>复次苦智。<a id="a-Ic"></a>生苦老苦病苦死苦。<a id="a-Id"></a>不爱会苦爱别离苦所求不得苦。<a id="a-Ie"></a>除爱总五受阴苦。<a id="a-If"></a>若智见解脱方便。<a id="a-Ig"></a>是名苦智。<a id="a-Ih"></a>复次集智。<a id="a-Ii"></a>此爱复有欲染相续处处悕望。<a id="a-Ij"></a>若智见解脱方便。<a id="a-Ik"></a>是名集智。<a id="a-Il"></a>云何灭智。<a id="a-Im"></a>若爱欲离灭尽舍出解脱。<a id="a-In"></a>无有依止永断无余。<a id="a-Io"></a>若智见解脱方便。<a id="a-Ip"></a>是名灭智。<a id="a-Iq"></a>复次道智。<a id="a-Ir"></a>八圣道。<a id="a-Is"></a>正见正觉正语正业正命正精进正念正定。<a id="a-It"></a>若智见解脱方便。<a id="a-Iu"></a>是名道智。<a id="a-Iv"></a>复次苦智。<a id="a-Iw"></a>一切有为有漏苦谛所摄法。<a id="a-Ix"></a>若一处有为有漏苦谛所摄法。<a id="a-Iy"></a>见苦见无我思惟苦。<a id="a-Iz"></a>若智见解脱方便。<a id="a-J0"></a>是名苦智。<a id="a-J1"></a>复次集智。<a id="a-J2"></a>一切苦因苦集。<a id="a-J3"></a>若一处苦因苦绪苦集。<a id="a-J4"></a>见集见无我思惟集。<a id="a-J5"></a>此因此缘成就一切苦。<a id="a-J6"></a>若智见解脱方便。<a id="a-J7"></a>是名集智。<a id="a-J8"></a>复次灭智。<a id="a-J9"></a>尽一切苦。<a id="a-JA"></a>尽烦恼尽漏法。<a id="a-JB"></a>若一切处尽苦尽烦恼尽漏法。<a id="a-JC"></a>见灭见无我思惟灭。<a id="a-JD"></a>若智见解脱方便。<a id="a-JE"></a>是名灭智。<a id="a-JF"></a>复次道智。<a id="a-JG"></a>一切圣道出要正灭苦。<a id="a-JH"></a>若一处圣道出要正灭苦。<a id="a-JI"></a>见道见无我思惟道。<a id="a-JJ"></a>此因此缘尽一切苦。<a id="a-JK"></a>若智见解脱方便。<a id="a-JL"></a>是名道智。<a id="a-JM"></a>云何法智。<a id="a-JN"></a>若智圣无漏非比类智一切相。<a id="a-JO"></a>是名法智。<a id="a-JP"></a>云何比智。<a id="a-JQ"></a>若智圣无漏比类智一切相无余。<a id="a-JR"></a>是名比智。<a id="a-JS"></a>云何世智。<a id="a-JT"></a>若知诸众生。<a id="a-JU"></a>若知法名字语言。<a id="a-JV"></a>若知过去语未来语现在语男女非男女语一语二语三语众语无量语一切语。<a id="a-JW"></a>若智见解脱方便。<a id="a-JX"></a>是名世智。<a id="a-JY"></a>云何他心智。<a id="a-JZ"></a>若以智知他心。<a id="a-Ja"></a>若智见解射方便。<a id="a-Jb"></a>是名他心智。<a id="a-Jc"></a>复次法智。<a id="a-Jd"></a>若有为有漏苦谛所摄法。<a id="a-Je"></a>见苦见无我思惟苦。<a id="a-Jf"></a>若苦因苦绪苦集。<a id="a-Jg"></a>见集见无我思惟集。<a id="a-Jh"></a>尽苦尽烦恼尽有漏。<a id="a-Ji"></a>见漏见无我思惟灭。<a id="a-Jj"></a>若圣道见无我思惟道。<a id="a-Jk"></a>及思惟余法。<a id="a-Jl"></a>若于彼圣无漏智非比类智一切相。<a id="a-Jm"></a>是名法智。<a id="a-Jn"></a>复次比智。<a id="a-Jo"></a>若人已行法中生法智。<a id="a-Jp"></a>彼于余法中。<a id="a-Jq"></a>如彼彼生如彼相。<a id="a-Jr"></a>如彼比类。<a id="a-Js"></a>此如彼彼如此。<a id="a-Jt"></a>若圣无漏智比类智一切相。<a id="a-Ju"></a>是名比智。<a id="a-Jv"></a>复次世智。<a id="a-Jw"></a>若知诸众生。<a id="a-Jx"></a>若知法数。<a id="a-Jy"></a>若知共施设语言名字。<a id="a-Jz"></a>若色受想行识。<a id="a-K0"></a>若苦集灭道。<a id="a-K1"></a>若地狱畜生饿鬼人天。<a id="a-K2"></a>若智见解脱方便。<a id="a-K3"></a>是名世智。<a id="a-K4"></a>复次他心智。<a id="a-K5"></a>若以智知他众生他人心数及心。<a id="a-K6"></a>有爱心如实知有爱心。<a id="a-K7"></a>无爱心如实知无爱心。<a id="a-K8"></a>有嗔恚心如实知有嗔恚心。<a id="a-K9"></a>无嗔恚心如实知无嗔恚心。<a id="a-KA"></a>有愚痴心如实知有愚痴心。<a id="a-KB"></a>无愚痴心如实知无愚痴心。<a id="a-KC"></a>嫉心如实知嫉心。<a id="a-KD"></a>乱心如实知乱心。<a id="a-KE"></a>少心如实知少心。<a id="a-KF"></a>实心如实知实心。<a id="a-KG"></a>不定心如实知不定心。<a id="a-KH"></a>定心如实知定心。<a id="a-KI"></a>非解脱心如实知非解脱心。<a id="a-KJ"></a>解脱心如实知解脱心。<a id="a-KK"></a>有胜心如实知有胜心。<a id="a-KL"></a>无胜心如实知无胜心。<a id="a-KM"></a>若智见解脱方便。<a id="a-KN"></a>是名他心智。</p>
  <p id="aKO">云何法辩。<a id="a-KP"></a>法众法比法触。<a id="a-KQ"></a>若圣智无余。<a id="a-KR"></a>是名法辩。<a id="a-KS"></a>云何义辩。<a id="a-KT"></a>义众义比义触。<a id="a-KU"></a>若圣智无余。<a id="a-KV"></a>是名义辩。<a id="a-KW"></a>云何辞辩。<a id="a-KX"></a>辞众辞比辞触。<a id="a-KY"></a>若圣智无余。<a id="a-KZ"></a>是名辞辩。<a id="a-Ka"></a>云何应辩。<a id="a-Kb"></a>应众应比应触。<a id="a-Kc"></a>若圣智无余。<a id="a-Kd"></a>是名应辩。<a id="a-Ke"></a>复次法辩。<a id="a-Kf"></a>除辞辩应辩。<a id="a-Kg"></a>若余圣无漏智非比类智知相无余。<a id="a-Kh"></a>是名法辩。<a id="a-Ki"></a>复次义辩。<a id="a-Kj"></a>除辞辩应辩。<a id="a-Kk"></a>若余圣无漏智比类智知相无余。<a id="a-Kl"></a>是名义辩。<a id="a-Km"></a>复次辞辩。<a id="a-Kn"></a>若色受想行识。<a id="a-Ko"></a>若苦集灭道。<a id="a-Kp"></a>若地狱畜生饿鬼人天。<a id="a-Kq"></a>若当如是说如是辞如是分别。<a id="a-Kr"></a>若智见解脱方便。<a id="a-Ks"></a>是名辞辩。<a id="a-Kt"></a>复次应辩。<a id="a-Ku"></a>应谓智。<a id="a-Kv"></a>以如是智知。<a id="a-Kw"></a>若智见解脱方便。<a id="a-Kx"></a>是名应辩。<a id="a-Ky"></a>复次法辩。<a id="a-Kz"></a>若色受想行识。<a id="a-L0"></a>若苦集灭道。<a id="a-L1"></a>非义触。<a id="a-L2"></a>非因触。<a id="a-L3"></a>非绪触。<a id="a-L4"></a>非缘触。<a id="a-L5"></a>若于圣无漏智非比类智知相无余。<a id="a-L6"></a>是名法辩。</p>
  <p id="aL7">复次义辩。<a id="a-L8"></a>义触因触绪触缘触。<a id="a-L9"></a>以此义若色受想行识。<a id="a-LA"></a>若苦集灭道。<a id="a-LB"></a>若于无漏智比类智知相无余。<a id="a-LC"></a>是名义辩。<a id="a-LD"></a>复次辞辩。<a id="a-LE"></a>以得三辩法辩义辩辞辩。<a id="a-LF"></a>若言语开解无碍无缠无滞。<a id="a-LG"></a>若契明了。<a id="a-LH"></a>若知见解脱方便。<a id="a-LI"></a>是名辞辩。</p>
  <p id="aLJ">复次应辩。<a id="a-LK"></a>以得三辩法辩义辩辞辩。<a id="a-LL"></a>若随开无碍无缠无边无量无尽不可思议不可计数。<a id="a-LM"></a>若知见解脱方便。<a id="a-LN"></a>是名应辩。</p>
  <p id="aLO">复次法辩。<a id="a-LP"></a>法智是名法辩。<a id="a-LQ"></a>复次义辩。<a id="a-LR"></a>比智是名义辩。<a id="a-LS"></a>复次若分别法不可思议。<a id="a-LT"></a>是名法辩。<a id="a-LU"></a>复次义辩。<a id="a-LV"></a>若思分别思义。<a id="a-LW"></a>是名义辩。<a id="a-LX"></a>何谓辩。<a id="a-LY"></a>辩谓缘。<a id="a-LZ"></a>智谓智力智。<a id="a-La"></a>谓胜智。<a id="a-Lb"></a>谓金刚智。<a id="a-Lc"></a>谓无余智如此四辩成就法方便。<a id="a-Ld"></a>义方便。<a id="a-Le"></a>经方便。<a id="a-Lf"></a>辞方便。<a id="a-Lg"></a>应方便。<a id="a-Lh"></a>过去方便。<a id="a-Li"></a>未来方便。<a id="a-Lj"></a>过去未来方便。<a id="a-Lk"></a>若彼成就此四辩。<a id="a-Ll"></a>若有人欲尽此经义。<a id="a-Lm"></a>无有是处。<a id="a-Ln"></a>是名四辩。</p>
  <p id="aLo">云何作智非离智。<a id="a-Lp"></a>若非圣有报。<a id="a-Lq"></a>是名作智非离智。<a id="a-Lr"></a>云何离智非作智。<a id="a-Ls"></a>若圣有报能断烦恼。<a id="a-Lt"></a>是名离智非作智。<a id="a-Lu"></a>云何作离智。<a id="a-Lv"></a>无一智若作若离。<a id="a-Lw"></a>彼若作智非离智离智非作是名作离智。<a id="a-Lx"></a>云何非作非离智。<a id="a-Ly"></a>除作离智。<a id="a-Lz"></a>若余智是名非作非离智。<a id="a-M0"></a>复次作智非离。<a id="a-M1"></a>若欲界有报。<a id="a-M2"></a>是名作智非离。<a id="a-M3"></a>云何离智非作。<a id="a-M4"></a>若圣有报。<a id="a-M5"></a>能断烦恼。<a id="a-M6"></a>是名离智非作。<a id="a-M7"></a>复次作离智。<a id="a-M8"></a>若智生断欲界烦恼。<a id="a-M9"></a>受色界无色界有。<a id="a-MA"></a>是名作离智。<a id="a-MB"></a>复次非作非离智。<a id="a-MC"></a>若智无报。<a id="a-MD"></a>若智圣有报非断烦恼。<a id="a-ME"></a>是名非作非离智。<a id="a-MF"></a>有染无染有扼无扼亦如是。</p>
  <p id="aMG">云何智果智非断果智。<a id="a-MH"></a>若智生已生智非断烦恼。<a id="a-MI"></a>是名智果智非断果智。<a id="a-MJ"></a>云何断果智非智果。<a id="a-MK"></a>若智生断烦恼非智生。<a id="a-ML"></a>是名断果智非智果。<a id="a-MM"></a>云何智果断果智。<a id="a-MN"></a>若智生已智生断烦恼。<a id="a-MO"></a>是名智果断果智。<a id="a-MP"></a>云何非智果非断果智。<a id="a-MQ"></a>除智果断果智。<a id="a-MR"></a>若余智。<a id="a-MS"></a>是名非智果非断果智。<a id="a-MT"></a>复次智果智非断果。<a id="a-MU"></a>若智生得非圣五通。<a id="a-MV"></a>若非圣五通。<a id="a-MW"></a>或得若一若二。<a id="a-MX"></a>是名智果智非断果。<a id="a-MY"></a>复次断果智非智果。<a id="a-MZ"></a>若智生得斯陀含果。<a id="a-Ma"></a>是名断果智非智果。<a id="a-Mb"></a>复次智果断果智。<a id="a-Mc"></a>若智生得须陀洹果斯陀含果阿那含果阿罗汉果。<a id="a-Md"></a>是名智果断果智。<a id="a-Me"></a>复次非智果非断果智。<a id="a-Mf"></a>若智无报。<a id="a-Mg"></a>若智有报。<a id="a-Mh"></a>非智生非能断烦恼。<a id="a-Mi"></a>是名非智果非断果智。<a id="a-Mj"></a>智果得果亦如是。</p>
  <p id="aMk">云何尽智非觉。<a id="a-Ml"></a>若智生尽烦恼非觉智。<a id="a-Mm"></a>除尽智若余智。<a id="a-Mn"></a>是名尽智非觉。<a id="a-Mo"></a>云何觉智非尽若智生得非圣五通或若一若二。<a id="a-Mp"></a>是名觉智非尽。<a id="a-Mq"></a>云何尽觉智。<a id="a-Mr"></a>若智生得须陀洹果斯陀含果阿那含果阿罗汉果。<a id="a-Ms"></a>是名尽觉智。<a id="a-Mt"></a>云何非尽非觉智。<a id="a-Mu"></a>若无报。<a id="a-Mv"></a>若智有报。<a id="a-Mw"></a>非能断烦恼非生智。<a id="a-Mx"></a>是名非尽非觉智。<a id="a-My"></a>解脱亦如是。</p>
 </body>
</html>