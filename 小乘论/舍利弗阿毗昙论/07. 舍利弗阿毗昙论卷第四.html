<!doctype html>
<html id="z3IBVxM18D" data-ver="1282">
 <head>
  <meta charset="utf-8">
  <meta author="昙摩崛多">
  <meta author="昙摩耶舍">
  <meta library="龙藏">
  <meta catalog="小乘论">
  <meta period="姚秦">
 </head>
 <body>
  <h1 id="a1">舍利弗阿毗昙论卷第四</h1>
  <h2 id="a2">问分四圣谛品第四</h2>
  <p id="a3">问曰。<a id="a-4"></a>几圣谛。<a id="a-5"></a>答曰四。<a id="a-6"></a>何等四。<a id="a-7"></a>苦圣谛。<a id="a-8"></a>苦集圣谛。<a id="a-9"></a>苦灭圣谛。<a id="a-A"></a>苦灭道圣谛。<a id="a-B"></a>云何苦圣谛。<a id="a-C"></a>生苦老苦。<a id="a-D"></a>病苦死苦。<a id="a-E"></a>不爱会苦。<a id="a-F"></a>爱别离苦。<a id="a-G"></a>所求不得苦。<a id="a-H"></a>除爱总五受阴苦。<a id="a-I"></a>是名苦圣谛。<a id="a-J"></a>此苦圣谛。<a id="a-K"></a>真实如尔。<a id="a-L"></a>非不如尔。<a id="a-M"></a>不异不异物。<a id="a-N"></a>如如来正说圣人谛故。<a id="a-O"></a>是名圣谛。<a id="a-P"></a>云何生。<a id="a-Q"></a>若诸众生诸众中生重生增长生阴得诸入众和合。<a id="a-R"></a>是名生。<a id="a-S"></a>云何老。<a id="a-T"></a>若诸众生。<a id="a-U"></a>诸众中衰寝战掉诸根熟命减行故。<a id="a-V"></a>是名老。<a id="a-W"></a>云何病。<a id="a-X"></a>若诸众生诸众中病作病客病苦病因热生病因冷因风自地时变诸大增减不等业报杂病。<a id="a-Y"></a>是名病。<a id="a-Z"></a>云何死。<a id="a-a"></a>若诸众生诸众中终没死时过阴坏舍身变灭离众。<a id="a-b"></a>是名死云何不爱会。<a id="a-c"></a>若不爱不喜不适意。<a id="a-d"></a>若恶兽毒虫等。<a id="a-e"></a>若棘刺秽陋坑岸山崄等。<a id="a-f"></a>若不适意色声香味触法。<a id="a-g"></a>众生若彼居亲近不独共杂不离不离不异相应不别。<a id="a-h"></a>是名不爱会。<a id="a-i"></a>云何爱别离。<a id="a-j"></a>若爱喜适意。<a id="a-k"></a>若父母兄弟姊妹妻子。<a id="a-l"></a>若亲厚诸臣眷属。<a id="a-m"></a>适意色声香味触法。<a id="a-n"></a>众生若不共彼居不亲近独不杂异不相应别离。<a id="a-o"></a>是名爱别离。<a id="a-p"></a>云何所求不得苦。<a id="a-q"></a>若欲希望定得未得。<a id="a-r"></a>若色声香味触法。<a id="a-s"></a>众生若不得彼重。<a id="a-t"></a>不得不贵。<a id="a-u"></a>不自在。<a id="a-v"></a>不自由。<a id="a-w"></a>所欲不成就。<a id="a-x"></a>是名所求不得苦。<a id="a-y"></a>云何除爱总五受阴苦。<a id="a-z"></a>色受阴受想行识受阴。<a id="a-10"></a>云何色受阴。<a id="a-11"></a>若一切色有漏取。<a id="a-12"></a>是名色受阴。<a id="a-13"></a>云何受想行识受阴。<a id="a-14"></a>若一切识有漏取。<a id="a-15"></a>是名识受阴。<a id="a-16"></a>是名除爱总五受阴苦。<a id="a-17"></a>云何苦集圣谛。<a id="a-18"></a>此爱复有喜欲彼彼染。<a id="a-19"></a>是名苦集圣谛。<a id="a-1A"></a>云何苦集圣谛二爱。<a id="a-1B"></a>内爱外爱。<a id="a-1C"></a>是名苦集圣谛。<a id="a-1D"></a>云何苦集圣谛三爱。<a id="a-1E"></a>欲爱有爱非有爱。<a id="a-1F"></a>是名苦集圣谛。<a id="a-1G"></a>云何苦集圣谛四染。<a id="a-1H"></a>欲染色染无色染见染。<a id="a-1I"></a>是名苦集圣谛。<a id="a-1J"></a>云何苦集圣谛六爱。<a id="a-1K"></a>色爱声香味触法爱。<a id="a-1L"></a>是名苦集圣谛。<a id="a-1M"></a>云何苦集圣谛三十六爱行。<a id="a-1N"></a>十八爱行内所造。<a id="a-1O"></a>十八爱行外所造。<a id="a-1P"></a>是名苦集圣谛。<a id="a-1Q"></a>此苦集圣谛。<a id="a-1R"></a>真实如尔。<a id="a-1S"></a>非不如尔。<a id="a-1T"></a>不异不异物。<a id="a-1U"></a>如如来正说圣人谛故。<a id="a-1V"></a>是谓圣谛。<a id="a-1W"></a>云何内爱。<a id="a-1X"></a>内法中欲染重欲染怜不逆乐乐欲可重可究竟可不足不满着重着津漏亲近爱支网能生苦根生希望渴宅耽忍能广创爱。<a id="a-1Y"></a>是名内爱。<a id="a-1Z"></a>云何外爱。<a id="a-1a"></a>外法中欲染重欲染怜不逆乐乐欲可重可究竟可不足不满着重着津漏亲近爱支网能生苦根希望渴宅耽忍能广创爱。<a id="a-1b"></a>是名外爱。<a id="a-1c"></a>云何欲爱。<a id="a-1d"></a>欲界法中欲染重欲染怜不逆乐乐欲可重可究竟可不足不满着重着津漏亲近爱支网能生苦根希望渴宅耽忍能广创爱。<a id="a-1e"></a>是名欲爱。<a id="a-1f"></a>云何有爱。<a id="a-1g"></a>色界无色界法中欲染。<a id="a-1h"></a>乃至广创爱。<a id="a-1i"></a>是名有爱。<a id="a-1j"></a>云何非有爱。<a id="a-1k"></a>若有人强言有我若杖怖苦病等逼便希望我断坏非有。<a id="a-1l"></a>彼法中欲染乃至广创爱。<a id="a-1m"></a>是名非有爱。<a id="a-1n"></a>云何欲染。<a id="a-1o"></a>若欲欲腻欲喜欲爱欲支欲耽欲态欲渴欲燋欲网。<a id="a-1p"></a>是名欲染。<a id="a-1q"></a>云何色染。<a id="a-1r"></a>若色欲色腻色喜色爱色支色耽色态色渴色燋色网。<a id="a-1s"></a>是名色染。<a id="a-1t"></a>云何无色染。<a id="a-1u"></a>若无色欲无色腻无色喜无色爱无色支无色耽无色态无色渴无色燋无色网。<a id="a-1v"></a>是名无色染。<a id="a-1w"></a>云何见染。<a id="a-1x"></a>若见欲见腻见喜见爱见支见耽见态见渴见燋见网。<a id="a-1y"></a>是名见染。<a id="a-1z"></a>云何色爱。<a id="a-20"></a>眼知色彼法中若欲染乃至广创爱。<a id="a-21"></a>是名色爱。<a id="a-22"></a>云何声香味触法爱。<a id="a-23"></a>意知法彼法中若欲染乃至广创爱。<a id="a-24"></a>是名法爱。<a id="a-25"></a>云何十八爱行内所造。<a id="a-26"></a>如世尊说。<a id="a-27"></a>因此有此因彼而有如是因有异因有常因有不常因有我当有彼我当有如是我当有异我当有因得彼得如是得异得希望当有希望彼当有希望如是当有希望异当有。<a id="a-28"></a>是名十八爱行内所造。<a id="a-29"></a>云何十八爱行外所造。<a id="a-2A"></a>如世尊说。<a id="a-2B"></a>是因此有此是因彼而有是如是因有是异因有是当因有是不当因有是我当有是彼我当有是如是我当有是异我当有是因得是彼得是如是得是异得是希望当有是希望彼当有是希望如是当有是希望异当有。<a id="a-2C"></a>是名十八爱行外所造。<a id="a-2D"></a>云何苦灭圣谛。<a id="a-2E"></a>彼爱无余离欲灭舍出解脱无宅已断不复生。<a id="a-2F"></a>是名苦灭圣谛。<a id="a-2G"></a>云何苦灭圣谛。<a id="a-2H"></a>智缘尽。<a id="a-2I"></a>是名苦灭圣谛。<a id="a-2J"></a>是苦灭圣谛。<a id="a-2K"></a>真实如尔。<a id="a-2L"></a>非不如尔。<a id="a-2M"></a>不异不异物。<a id="a-2N"></a>如如来正说圣人谛。<a id="a-2O"></a>是谓圣谛。<a id="a-2P"></a>云何智缘尽。<a id="a-2Q"></a>若法智尽彼法尽。<a id="a-2R"></a>是名智缘尽。<a id="a-2S"></a>云何智缘尽。<a id="a-2T"></a>若法得圣道灭彼法灭。<a id="a-2U"></a>是名智缘尽。<a id="a-2V"></a>云何智缘尽。<a id="a-2W"></a>数谓知彼智若知法灭彼结灭。<a id="a-2X"></a>是名智缘尽。<a id="a-2Y"></a>云何智缘尽。<a id="a-2Z"></a>四沙门果。<a id="a-2a"></a>须陀洹果。<a id="a-2b"></a>斯陀含果。<a id="a-2c"></a>阿那含果。<a id="a-2d"></a>阿罗汉果。<a id="a-2e"></a>是名智缘尽。<a id="a-2f"></a>云何须陀洹果。<a id="a-2g"></a>若见断三烦恼断身见疑戒盗。<a id="a-2h"></a>是名须陀洹果。<a id="a-2i"></a>云何须陀洹果。<a id="a-2j"></a>见断三烦恼断身见疑戒盗。<a id="a-2k"></a>若得甘露。<a id="a-2l"></a>是名须陀洹果。<a id="a-2m"></a>云何须陀洹果。<a id="a-2n"></a>若见断三烦恼断身见疑戒盗。<a id="a-2o"></a>圣道一时俱断烦恼。<a id="a-2p"></a>是名须陀洹果。<a id="a-2q"></a>云何须陀洹果。<a id="a-2r"></a>见断三烦恼身见疑戒盗。<a id="a-2s"></a>圣道一时俱断烦恼。<a id="a-2t"></a>若得甘露。<a id="a-2u"></a>是名须陀洹果。<a id="a-2v"></a>云何斯陀含果。<a id="a-2w"></a>若见断三烦恼断身见疑戒盗。<a id="a-2x"></a>烦恼思惟断。<a id="a-2y"></a>欲爱嗔恚烦恼分断。<a id="a-2z"></a>是名斯陀含果。<a id="a-30"></a>云何斯陀含果。<a id="a-31"></a>若见断三烦恼身见疑戒盗思惟断欲爱嗔恚分断。<a id="a-32"></a>若得甘露。<a id="a-33"></a>是名斯陀含果。<a id="a-34"></a>云何斯陀含果。<a id="a-35"></a>若见断三烦恼身见疑戒盗。<a id="a-36"></a>圣道一时俱断。<a id="a-37"></a>烦恼思惟断。<a id="a-38"></a>欲爱嗔恚烦恼分断。<a id="a-39"></a>圣道一时俱断烦恼。<a id="a-3A"></a>是名斯陀含果。<a id="a-3B"></a>云何斯陀含果。<a id="a-3C"></a>见断三烦恼身见疑戒盗。<a id="a-3D"></a>圣道一时俱断。<a id="a-3E"></a>烦恼思惟断。<a id="a-3F"></a>欲爱嗔恚烦恼分断。<a id="a-3G"></a>圣道一时俱断烦恼。<a id="a-3H"></a>若得甘露。<a id="a-3I"></a>是名斯陀含果。<a id="a-3J"></a>云何阿那含果。<a id="a-3K"></a>若五下分烦恼断身见疑戒盗欲爱嗔恚。<a id="a-3L"></a>是名阿那含果。<a id="a-3M"></a>云何阿那含果。<a id="a-3N"></a>五下分烦恼断身见疑戒盗欲爱嗔恚。<a id="a-3O"></a>若得甘露。<a id="a-3P"></a>是名阿那含果。<a id="a-3Q"></a>云何阿那含果。<a id="a-3R"></a>五下分烦恼断身见疑戒盗欲爱嗔恚。<a id="a-3S"></a>圣道一时俱断烦恼。<a id="a-3T"></a>是名阿那含果。<a id="a-3U"></a>云何阿那含果。<a id="a-3V"></a>五下分烦恼断身见疑戒盗欲爱嗔恚圣道一时俱断烦恼。<a id="a-3W"></a>若得甘露。<a id="a-3X"></a>是名阿那含果。<a id="a-3Y"></a>云何阿罗汉果。<a id="a-3Z"></a>若思惟断色界无色界烦恼断无余。<a id="a-3a"></a>是名阿罗汉果。<a id="a-3b"></a>云何阿罗汉果。<a id="a-3c"></a>思惟断色界无色界烦恼断无余。<a id="a-3d"></a>若得甘露。<a id="a-3e"></a>是名阿罗汉果。<a id="a-3f"></a>云何阿罗汉果。<a id="a-3g"></a>若一切烦恼尽。<a id="a-3h"></a>是名阿罗汉果。<a id="a-3i"></a>云何阿罗汉果。<a id="a-3j"></a>若一切烦恼尽。<a id="a-3k"></a>若得甘露。<a id="a-3l"></a>是名阿罗汉果。<a id="a-3m"></a>云何苦灭道圣谛。<a id="a-3n"></a>此八支圣道正见正觉正语正业正命正进正念正定。<a id="a-3o"></a>是名苦灭道圣谛。<a id="a-3p"></a>是苦灭道圣谛苦实如尔。<a id="a-3q"></a>非不如尔。<a id="a-3r"></a>不异不异物。<a id="a-3s"></a>如如来正说。<a id="a-3t"></a>圣人谛是谓圣谛。<a id="a-3u"></a>云何正见。<a id="a-3v"></a>学人离结使圣心入圣道。<a id="a-3w"></a>若坚信坚法。<a id="a-3x"></a>及余趣人。<a id="a-3y"></a>见行过患。<a id="a-3z"></a>观涅槃寂灭。<a id="a-40"></a>如实观苦集灭道。<a id="a-41"></a>未得欲得。<a id="a-42"></a>未解欲解。<a id="a-43"></a>未证欲证。<a id="a-44"></a>修道离烦恼见学人。<a id="a-45"></a>若须陀洹。<a id="a-46"></a>斯陀含。<a id="a-47"></a>阿那含。<a id="a-48"></a>若观智具足。<a id="a-49"></a>若智地若观解脱心。<a id="a-4A"></a>即得沙门果。<a id="a-4B"></a>若须陀洹果。<a id="a-4C"></a>斯陀含果。<a id="a-4D"></a>阿那含果。<a id="a-4E"></a>无学人欲得阿罗汉。<a id="a-4F"></a>未得圣法。<a id="a-4G"></a>欲得修道观智具足。<a id="a-4H"></a>若智地若观解脱心。<a id="a-4I"></a>即得阿罗汉果。<a id="a-4J"></a>若实人若趣若法中泽重泽究竟泽法泽思惟觉了达自相他相共相思持辩观进辩慧智见解射方便术焰光明昭炬慧眼慧根慧力择法正觉不痴。<a id="a-4K"></a>是名正见。<a id="a-4L"></a>云何正觉。<a id="a-4M"></a>学人离结使。<a id="a-4N"></a>乃至即得阿罗汉果。<a id="a-4O"></a>若实人若趣若觉重觉正忆想攀缘心了。<a id="a-4P"></a>是名正觉。<a id="a-4Q"></a>云何正语。<a id="a-4R"></a>学人离结使。<a id="a-4S"></a>乃至即得阿罗汉果。<a id="a-4T"></a>若实人若趣若口四不善不乐尽离见过戒慎不作不容断根尽无余彼不善法中堪行善。<a id="a-4U"></a>是名正语。<a id="a-4V"></a>云何正业。<a id="a-4W"></a>学人离结使。<a id="a-4X"></a>乃至即得阿罗汉果。<a id="a-4Y"></a>若实人若趣若身三不善。<a id="a-4Z"></a>不乐远离见过戒慎不作不容断根尽无余彼不善法中堪行善。<a id="a-4a"></a>是名正业。<a id="a-4b"></a>云何正命。<a id="a-4c"></a>学人离结使。<a id="a-4d"></a>乃至即得阿罗汉果。<a id="a-4e"></a>若实人若趣除身口不善余邪命不乐远离见过戒慎不作不容断根尽无余彼不善法中堪行善。<a id="a-4f"></a>是名正命。<a id="a-4g"></a>云何正进。<a id="a-4h"></a>学人离结使。<a id="a-4i"></a>乃至即得阿罗汉果。<a id="a-4j"></a>若实人若趣若身心发出度堪忍不退勤力进不离不懈不缓不懒堕进根进力进觉是名正进。<a id="a-4k"></a>云何正念。<a id="a-4l"></a>学人离结使。<a id="a-4m"></a>乃至即得阿罗汉果。<a id="a-4n"></a>若实人若趣若念忆念微念慎念住不忘如语相续念不失不夺不钝不钝根念根念力念觉。<a id="a-4o"></a>是名正念。<a id="a-4p"></a>云何正定。<a id="a-4q"></a>学人离结使。<a id="a-4r"></a>乃至即得阿罗汉果。<a id="a-4s"></a>若实人若趣若心住正住专住心一向心一乐心不乱依意心独定定根定力定觉。<a id="a-4t"></a>是名正定四圣谛。<a id="a-4u"></a>几色。<a id="a-4v"></a>几非色。<a id="a-4w"></a>二非色。<a id="a-4x"></a>二二分或色或非色。<a id="a-4y"></a>云何二非色。<a id="a-4z"></a>集圣谛灭圣谛。<a id="a-50"></a>是名二非色。<a id="a-51"></a>云何二二分或色或非色。<a id="a-52"></a>苦圣谛道圣谛。<a id="a-53"></a>是名二二分或色或非色。<a id="a-54"></a>云何苦圣谛色。<a id="a-55"></a>眼入耳鼻舌身入色入声香味触入身口非戒无教有漏身口戒无教有漏身进有漏身除。<a id="a-56"></a>是名苦圣谛色。<a id="a-57"></a>云何苦圣谛非色。<a id="a-58"></a>受想思触思惟觉观见慧解脱无贪无恚无痴顺信悔悦喜心进心除信欲不放逸念定心舍疑怖烦恼使生老死命结无想定眼识乃至意识。<a id="a-59"></a>是名苦圣谛非色。<a id="a-5A"></a>云何道圣谛色。<a id="a-5B"></a>正语正业正命正身进。<a id="a-5C"></a>是名道圣谛色。<a id="a-5D"></a>云何道圣谛非色。<a id="a-5E"></a>正见正觉正心进正念正定。<a id="a-5F"></a>是名道圣谛非色。</p>
  <p id="a5G">四圣谛。<a id="a-5H"></a>几可见。<a id="a-5I"></a>几不可见。<a id="a-5J"></a>三不可见。<a id="a-5K"></a>一二分或可见或不可见。<a id="a-5L"></a>云何三不可见。<a id="a-5M"></a>集圣谛灭圣谛道圣谛。<a id="a-5N"></a>是名三不可见。<a id="a-5O"></a>云何一二分或可见或不可见。<a id="a-5P"></a>苦圣谛是名一二分或可见或不可见。<a id="a-5Q"></a>云何苦圣谛可见。<a id="a-5R"></a>色入是名苦圣谛可见。<a id="a-5S"></a>云何苦圣谛不可见。<a id="a-5T"></a>除色入余苦圣谛不可见。<a id="a-5U"></a>是名苦圣谛不可见。</p>
  <p id="a5V">四圣谛。<a id="a-5W"></a>几有对。<a id="a-5X"></a>几无对。<a id="a-5Y"></a>三无对。<a id="a-5Z"></a>一二分或有对或无对。<a id="a-5a"></a>云何三无对。<a id="a-5b"></a>集圣谛灭圣谛道圣谛。<a id="a-5c"></a>是名三无对。<a id="a-5d"></a>云何一二分或有对或无对。<a id="a-5e"></a>苦圣谛是名一二分或有对或无对。<a id="a-5f"></a>云何苦圣谛有对。<a id="a-5g"></a>十色入是名苦圣谛有对。<a id="a-5h"></a>云何苦圣谛无对。<a id="a-5i"></a>初四色受想乃至无想定眼识乃至意识。<a id="a-5j"></a>是名苦圣谛无对。</p>
  <p id="a5k">四圣谛。<a id="a-5l"></a>几圣。<a id="a-5m"></a>几非圣。<a id="a-5n"></a>二圣。<a id="a-5o"></a>二非圣。<a id="a-5p"></a>云何二圣。<a id="a-5q"></a>灭圣谛道圣谛。<a id="a-5r"></a>是名二圣。<a id="a-5s"></a>云何二非圣。<a id="a-5t"></a>苦圣谛集圣谛。<a id="a-5u"></a>是名二非圣。<a id="a-5v"></a>有漏无漏有爱无爱有求无求当取非当取有取无取有胜无胜亦如是。</p>
  <p id="a5w">四圣谛。<a id="a-5x"></a>几受。<a id="a-5y"></a>几非受。<a id="a-5z"></a>三非受。<a id="a-60"></a>一二分或受或非受。<a id="a-61"></a>云何三非受。<a id="a-62"></a>集圣谛灭圣谛道圣谛。<a id="a-63"></a>是名三非受。<a id="a-64"></a>云何一二分或受或非受。<a id="a-65"></a>苦圣谛。<a id="a-66"></a>是名一二分或受或非受。<a id="a-67"></a>云何苦圣谛受。<a id="a-68"></a>苦圣谛若内。<a id="a-69"></a>是名苦圣谛受。<a id="a-6A"></a>云何苦圣谛受。<a id="a-6B"></a>苦圣谛业法烦恼所生报我分摄。<a id="a-6C"></a>眼入耳入鼻入舌入身入。<a id="a-6D"></a>身好色非好色。<a id="a-6E"></a>端严非端严。<a id="a-6F"></a>妍肤非妍肤。<a id="a-6G"></a>严净非严净。<a id="a-6H"></a>身好声非好声。<a id="a-6I"></a>众妙声非众妙声。<a id="a-6J"></a>软声非软声。<a id="a-6K"></a>身好香非好香。<a id="a-6L"></a>软香非软香。<a id="a-6M"></a>适意香非适意香。<a id="a-6N"></a>身甜酢苦辛咸淡涎癊。<a id="a-6O"></a>身冷热轻重粗细涩滑坚软。<a id="a-6P"></a>受心所起。<a id="a-6Q"></a>去来屈申回转身教集。<a id="a-6R"></a>声音句言语口教有漏身集。<a id="a-6S"></a>受想思触思惟觉观见慧解脱悔不悔悦喜心进信欲念怖生命。<a id="a-6T"></a>眼识乃至意识。<a id="a-6U"></a>是名苦圣谛受。<a id="a-6V"></a>云何苦圣谛非受。<a id="a-6W"></a>苦圣谛外。<a id="a-6X"></a>是名苦圣谛非受。<a id="a-6Y"></a>云何苦圣谛非受。<a id="a-6Z"></a>苦圣谛善若不善无记。<a id="a-6a"></a>非我分摄。<a id="a-6b"></a>若善心不善心。<a id="a-6c"></a>非报非报法。<a id="a-6d"></a>心所起去来屈申回转身教集。<a id="a-6e"></a>声音句言语口教。<a id="a-6f"></a>若外色眼识所知。<a id="a-6g"></a>声香味若外触身识所知。<a id="a-6h"></a>身口非戒无教。<a id="a-6i"></a>有漏身口戒无教。<a id="a-6j"></a>有漏身进。<a id="a-6k"></a>有漏身除。<a id="a-6l"></a>除命余受想乃至。<a id="a-6m"></a>无想定眼识乃至意识。<a id="a-6n"></a>是名苦圣谛非受。<a id="a-6o"></a>内外亦如是。</p>
  <p id="a6p">四圣谛。<a id="a-6q"></a>几有报。<a id="a-6r"></a>几无报。<a id="a-6s"></a>一有报。<a id="a-6t"></a>一无报。<a id="a-6u"></a>二二分或有报或无报。<a id="a-6v"></a>云何一有报。<a id="a-6w"></a>集圣谛是名一有报。<a id="a-6x"></a>云何一无报。<a id="a-6y"></a>灭圣谛是名一无报。<a id="a-6z"></a>云何二二分或有报或无报。<a id="a-70"></a>苦圣谛道圣谛。<a id="a-71"></a>是名二二分或有报或无报。<a id="a-72"></a>云何苦圣谛有报。<a id="a-73"></a>苦圣谛报法。<a id="a-74"></a>是名苦圣谛有报。<a id="a-75"></a>云何苦圣谛有报。<a id="a-76"></a>除苦圣谛善报余苦圣谛善不善。<a id="a-77"></a>不善善心所起。<a id="a-78"></a>去来屈申回转身教集。<a id="a-79"></a>声音句言语口教身口非戒无教。<a id="a-7A"></a>有漏身口戒无教。<a id="a-7B"></a>有漏身进有漏身除。<a id="a-7C"></a>受想乃至烦恼使结无想定意界意识界。<a id="a-7D"></a>是名苦圣谛有报。<a id="a-7E"></a>云何苦圣谛无报。<a id="a-7F"></a>苦圣谛若报。<a id="a-7G"></a>苦圣谛非报非报法。<a id="a-7H"></a>眼入耳鼻舌身入。<a id="a-7I"></a>香入味入触入。<a id="a-7J"></a>身好色非好色。<a id="a-7K"></a>端严非端严。<a id="a-7L"></a>妍肤非妍肤。<a id="a-7M"></a>严净非严净。<a id="a-7N"></a>身好声非好声。<a id="a-7O"></a>众妙声非众妙声。<a id="a-7P"></a>软声非软声。<a id="a-7Q"></a>无记心所起。<a id="a-7R"></a>去来屈申回转身教集。<a id="a-7S"></a>声音句言语口教。<a id="a-7T"></a>外色眼识所知。<a id="a-7U"></a>外声耳识所知。<a id="a-7V"></a>有漏身口戒无教。<a id="a-7W"></a>有漏身进有漏身除。<a id="a-7X"></a>除无贪无恚痴烦恼使结。<a id="a-7Y"></a>余受想乃至无想定。<a id="a-7Z"></a>眼识乃至意识。<a id="a-7a"></a>是名苦圣谛无报。<a id="a-7b"></a>云何道圣谛有报。<a id="a-7c"></a>道圣谛报法。<a id="a-7d"></a>是名道圣谛有报。<a id="a-7e"></a>云何道圣谛有报。<a id="a-7f"></a>学人离结使。<a id="a-7g"></a>圣心入圣道。<a id="a-7h"></a>若坚信坚法及余趣人。<a id="a-7i"></a>见行过患。<a id="a-7j"></a>观涅槃寂灭。<a id="a-7k"></a>如实观苦集灭道。<a id="a-7l"></a>未得欲得。<a id="a-7m"></a>未解欲解。<a id="a-7n"></a>未证欲证。<a id="a-7o"></a>修道离烦恼无学人。<a id="a-7p"></a>欲得阿罗汉未得圣法。<a id="a-7q"></a>欲得修道。<a id="a-7r"></a>若实人若趣若正见正觉正语正业正命正进正念正定。<a id="a-7s"></a>是名道圣谛有报。<a id="a-7t"></a>云何道圣谛无报。<a id="a-7u"></a>道圣谛无报。<a id="a-7v"></a>是名道圣谛无报。<a id="a-7w"></a>云何道圣谛无报。<a id="a-7x"></a>见学人若须陀洹斯陀含阿那含观智具足。<a id="a-7y"></a>若智地若观解脱心即得沙门果。<a id="a-7z"></a>若须陀洹果斯陀含果阿那含果无学人阿罗汉观智具足。<a id="a-80"></a>若智地若观解脱心即得阿罗汉果。<a id="a-81"></a>若实人若趣正见乃至正定。<a id="a-82"></a>是名道圣谛无报。</p>
  <p id="a83">四圣谛。<a id="a-84"></a>几心。<a id="a-85"></a>几非心。<a id="a-86"></a>三非心。<a id="a-87"></a>一二分或心或非心。<a id="a-88"></a>云何三非心。<a id="a-89"></a>集圣谛灭圣谛道圣谛。<a id="a-8A"></a>是名三非心。<a id="a-8B"></a>云何一二分或心或非心苦圣谛。<a id="a-8C"></a>是名一二分或心或非心。<a id="a-8D"></a>云何苦圣谛心。<a id="a-8E"></a>眼识乃至意识。<a id="a-8F"></a>是名苦圣谛心。<a id="a-8G"></a>云何苦圣谛非心。<a id="a-8H"></a>十色入初四色受想乃至无想定。<a id="a-8I"></a>是名苦圣谛非心。</p>
  <p id="a8J">四圣谛。<a id="a-8K"></a>几心相应。<a id="a-8L"></a>几非心相应。<a id="a-8M"></a>一心相应。<a id="a-8N"></a>一非心相应。<a id="a-8O"></a>一二分或心相应或非心相应。<a id="a-8P"></a>一三分或心相应或非心相应或不说心相应非心相应。<a id="a-8Q"></a>云何一心相应。<a id="a-8R"></a>集圣谛是名一心相应。<a id="a-8S"></a>云何一非心相应。<a id="a-8T"></a>灭圣谛是名一非心相应。<a id="a-8U"></a>云何一二分或心相应或非心相应。<a id="a-8V"></a>道圣谛是名一二分或心相应或非心相应。<a id="a-8W"></a>云何一三分或心相应或非心相应或不说心相应非心相应。<a id="a-8X"></a>苦圣谛是名一三分或心相应或非心相应或不说心相应非心相应。<a id="a-8Y"></a>云何道圣谛心相应。<a id="a-8Z"></a>道圣谛若心数正见正觉正心进正念正定。<a id="a-8a"></a>是名道圣谛心相应。<a id="a-8b"></a>云何道圣谛非心相应。<a id="a-8c"></a>道圣谛非心数正语正业正命正身进是名道圣谛非心相应。<a id="a-8d"></a>云何苦圣谛心相应。<a id="a-8e"></a>苦圣谛若心数受想乃至烦恼使。<a id="a-8f"></a>是名苦圣谛心相应。<a id="a-8g"></a>云何苦圣谛非心相应。<a id="a-8h"></a>苦圣谛若非心数十色入初四色生乃至无想定。<a id="a-8i"></a>是名苦圣谛非心相应。<a id="a-8j"></a>云何苦圣谛不说心相应非心相应。<a id="a-8k"></a>眼识乃至意识。<a id="a-8l"></a>是名苦圣谛不说心相应非心相应。</p>
  <p id="a8m">四圣谛。<a id="a-8n"></a>几心数。<a id="a-8o"></a>几非心数。<a id="a-8p"></a>一心数。<a id="a-8q"></a>一非心数。<a id="a-8r"></a>二二分或心数或非心数。<a id="a-8s"></a>云何一心数。<a id="a-8t"></a>集圣谛是名一心数。<a id="a-8u"></a>云何一非心数。<a id="a-8v"></a>灭圣谛是名一非心数。<a id="a-8w"></a>云何二二分或心数或非心数。<a id="a-8x"></a>苦圣谛道圣谛。<a id="a-8y"></a>是名二二分或心数或非心数。<a id="a-8z"></a>云何苦圣谛心数。<a id="a-90"></a>除心余苦圣谛缘受想乃至烦恼使。<a id="a-91"></a>是名苦圣谛心数。<a id="a-92"></a>云何苦圣谛非心数。<a id="a-93"></a>苦圣谛若非缘及心十色入初四色生乃至无想定眼识乃至意识。<a id="a-94"></a>是名苦圣谛非心数。<a id="a-95"></a>云何道圣谛心数。<a id="a-96"></a>若道圣谛缘正见正觉正心进正念正定。<a id="a-97"></a>是名道圣谛心数。<a id="a-98"></a>云何道圣谛非心数。<a id="a-99"></a>若道圣谛非缘正语正业正命正身进。<a id="a-9A"></a>是名道圣谛非心数。</p>
  <p id="a9B">四圣谛。<a id="a-9C"></a>几缘。<a id="a-9D"></a>几非缘。<a id="a-9E"></a>一有缘。<a id="a-9F"></a>一非缘。<a id="a-9G"></a>二二分或有缘或无缘。<a id="a-9H"></a>云何一有缘。<a id="a-9I"></a>集圣谛是名一有缘。<a id="a-9J"></a>云何一无缘。<a id="a-9K"></a>灭圣谛是名一无缘。<a id="a-9L"></a>云何二二分或有缘或无缘。<a id="a-9M"></a>苦圣谛道圣谛。<a id="a-9N"></a>是名二二分或有缘或无缘云何苦圣谛有缘。<a id="a-9O"></a>苦圣谛若心数及心。<a id="a-9P"></a>受想乃至烦恼使眼识乃至意识。<a id="a-9Q"></a>是名苦圣谛缘。<a id="a-9R"></a>云何苦圣谛非缘。<a id="a-9S"></a>除心余苦圣谛非心数十色入初四色生乃至无想定。<a id="a-9T"></a>是名苦圣谛非缘。<a id="a-9U"></a>云何道圣谛缘道圣谛心数正见正觉正进正念正定。<a id="a-9V"></a>是名道圣谛缘。<a id="a-9W"></a>云何道圣谛非缘。<a id="a-9X"></a>道圣谛若非心数正语正业正命正身进。<a id="a-9Y"></a>是名道圣谛非缘。</p>
  <p id="a9Z">四圣谛。<a id="a-9a"></a>几共心。<a id="a-9b"></a>几不共心。<a id="a-9c"></a>一共心。<a id="a-9d"></a>一不共心。<a id="a-9e"></a>二二分或共心或不共心。<a id="a-9f"></a>云何一共心。<a id="a-9g"></a>集圣谛是名一共心。<a id="a-9h"></a>云何一不共心。<a id="a-9i"></a>灭圣谛是名一不共心。<a id="a-9j"></a>云何二二分或共心或不共心。<a id="a-9k"></a>苦圣谛道圣谛。<a id="a-9l"></a>是名二二分或共心或不共心。<a id="a-9m"></a>云何苦圣谛共心。<a id="a-9n"></a>苦圣谛若随心转共心生共住共灭有漏身口戒无教有漏身进有漏身除受想乃至烦恼使。<a id="a-9o"></a>是名苦圣谛共心。<a id="a-9p"></a>云何苦圣谛不共心。<a id="a-9q"></a>苦圣谛不随心转不共心生不共住不共灭十色入初四色生乃至无想定眼识乃至意识。<a id="a-9r"></a>是名苦圣谛不共心。<a id="a-9s"></a>云何道圣谛共心。<a id="a-9t"></a>道圣谛随心转共心生共住共灭正见乃至正定。<a id="a-9u"></a>是名道圣谛共心。<a id="a-9v"></a>云何道圣谛不共心。<a id="a-9w"></a>道圣谛不随心转。<a id="a-9x"></a>不共心生。<a id="a-9y"></a>不共住不共灭。<a id="a-9z"></a>正语正业正命正身进。<a id="a-A0"></a>是名道圣谛不共心。<a id="a-A1"></a>随心转不随心转亦如是。</p>
  <p id="aA2">四圣谛几业。<a id="a-A3"></a>几非业。<a id="a-A4"></a>二非业。<a id="a-A5"></a>二二分或业或非业。<a id="a-A6"></a>云何二非业。<a id="a-A7"></a>集圣谛灭圣谛。<a id="a-A8"></a>是名二非业。<a id="a-A9"></a>云何二二分或业或非业。<a id="a-AA"></a>苦圣谛道圣谛。<a id="a-AB"></a>是名二二分或业或非业。<a id="a-AC"></a>云何苦圣谛业。<a id="a-AD"></a>善心不善心无记心。<a id="a-AE"></a>所起去来屈申回转身教集。<a id="a-AF"></a>声音句言语口教。<a id="a-AG"></a>身口非戒无教。<a id="a-AH"></a>有漏身口戒无教思。<a id="a-AI"></a>是名苦圣谛业。<a id="a-AJ"></a>云何苦圣谛非业。<a id="a-AK"></a>眼入耳入鼻入舌入身入香入味入触入。<a id="a-AL"></a>身好色非好色。<a id="a-AM"></a>端严非端严。<a id="a-AN"></a>妍肤非妍肤。<a id="a-AO"></a>严净非严净身。<a id="a-AP"></a>好声非好声。<a id="a-AQ"></a>众妙声非众妙声。<a id="a-AR"></a>软声非软声。<a id="a-AS"></a>外色眼识所知。<a id="a-AT"></a>外声耳识所知。<a id="a-AU"></a>有漏身进。<a id="a-AV"></a>有漏身除。<a id="a-AW"></a>除思余受想乃至无想定。<a id="a-AX"></a>眼识乃至意识。<a id="a-AY"></a>是名苦圣谛非业。<a id="a-AZ"></a>云何道圣谛业。<a id="a-Aa"></a>正语正业正命。<a id="a-Ab"></a>是名道圣谛业。<a id="a-Ac"></a>云何道圣谛非业。<a id="a-Ad"></a>正见正觉正进正念正定。<a id="a-Ae"></a>是名道圣谛非业。</p>
  <p id="aAf">四圣谛。<a id="a-Ag"></a>几业相应。<a id="a-Ah"></a>几非业相应。<a id="a-Ai"></a>一业相应。<a id="a-Aj"></a>一非业相应。<a id="a-Ak"></a>一二分或业相应或非业相应。<a id="a-Al"></a>一三分或业相应。<a id="a-Am"></a>或非业相应或不说业相应非业相应。<a id="a-An"></a>云何一业相应。<a id="a-Ao"></a>集圣谛是名一业相应。<a id="a-Ap"></a>云何一非业相应。<a id="a-Aq"></a>灭圣谛是名一非业相应。<a id="a-Ar"></a>云何一二分或业相应或非业相应。<a id="a-As"></a>道圣谛是名一二分或业相应或非业相应。<a id="a-At"></a>云何一三分或业相应或非业相应。<a id="a-Au"></a>或不说业相应非业相应。<a id="a-Av"></a>苦圣谛是名一三分或业相应或非业相应或不说业相应非业相应。<a id="a-Aw"></a>云何道圣谛业相应。<a id="a-Ax"></a>道圣谛若思相应正见正觉正进正念正定。<a id="a-Ay"></a>是名道圣谛业相应。<a id="a-Az"></a>云何道圣谛非业相应。<a id="a-B0"></a>道圣谛若非思相应正语正业正命正身进。<a id="a-B1"></a>是名道圣谛非业相应。<a id="a-B2"></a>云何苦圣谛业相应。<a id="a-B3"></a>苦圣谛若思相应除思受想乃至烦恼使眼识乃至意识。<a id="a-B4"></a>是名苦圣谛业相应。<a id="a-B5"></a>云何苦圣谛非业相应。<a id="a-B6"></a>苦圣谛若非思相应十色入初四色生乃至无想定。<a id="a-B7"></a>是名苦圣谛非业相应。<a id="a-B8"></a>云何苦圣谛不说业相应非业相应思。<a id="a-B9"></a>是名苦圣谛不说业相应非业相应。</p>
  <p id="aBA">四圣谛。<a id="a-BB"></a>几共业。<a id="a-BC"></a>几非共业。<a id="a-BD"></a>二共业。<a id="a-BE"></a>一不共业。<a id="a-BF"></a>一二分或共业或非共业。<a id="a-BG"></a>云何二共业。<a id="a-BH"></a>集圣谛道圣谛。<a id="a-BI"></a>是名二共业。<a id="a-BJ"></a>云何一不共业。<a id="a-BK"></a>灭圣谛是名一不共业。<a id="a-BL"></a>云何一二分或共业或不共业。<a id="a-BM"></a>苦圣谛是名一二分或共业或不共业。<a id="a-BN"></a>云何苦圣谛共业。<a id="a-BO"></a>苦圣谛若随业转共业生共住共灭有漏身口戒无教有漏身进有漏身除受想定心思触乃至烦恼使无想定眼识乃至意识。<a id="a-BP"></a>是名苦圣谛共业。<a id="a-BQ"></a>云何苦圣谛不共业。<a id="a-BR"></a>苦圣谛不随业转。<a id="a-BS"></a>不共业生。<a id="a-BT"></a>不共住不共灭。<a id="a-BU"></a>十色入身口非戒无教。<a id="a-BV"></a>有漏身口戒无教。<a id="a-BW"></a>有漏身进。<a id="a-BX"></a>不定心思生老死命结。<a id="a-BY"></a>是名苦圣谛不共业。<a id="a-BZ"></a>随业转不随业转亦如是。</p>
  <p id="aBa">四圣谛。<a id="a-Bb"></a>几因。<a id="a-Bc"></a>几非因。<a id="a-Bd"></a>二因。<a id="a-Be"></a>一非因。<a id="a-Bf"></a>一二分或因或非因。<a id="a-Bg"></a>云何一因。<a id="a-Bh"></a>集圣谛道圣谛。<a id="a-Bi"></a>是名二因。<a id="a-Bj"></a>云何一非因。<a id="a-Bk"></a>灭圣谛是名一非因。<a id="a-Bl"></a>云何一二分或因或非因。<a id="a-Bm"></a>苦圣谛是名一二分或因或非因。<a id="a-Bn"></a>云何苦圣谛因。<a id="a-Bo"></a>苦圣谛缘。<a id="a-Bp"></a>苦圣谛非缘有报。<a id="a-Bq"></a>苦圣谛非缘善报。<a id="a-Br"></a>四大善心不善心所起。<a id="a-Bs"></a>去来屈申回转身教集。<a id="a-Bt"></a>声音句言语口教。<a id="a-Bu"></a>地大水火风大。<a id="a-Bv"></a>身口非戒无教。<a id="a-Bw"></a>有漏身口戒无教。<a id="a-Bx"></a>有漏身进。<a id="a-By"></a>有漏身除。<a id="a-Bz"></a>受想乃至烦恼使。<a id="a-C0"></a>无想定。<a id="a-C1"></a>眼识乃至意识。<a id="a-C2"></a>是名苦圣谛因。<a id="a-C3"></a>云何苦圣谛非因。<a id="a-C4"></a>苦圣谛非缘无报不共业。<a id="a-C5"></a>眼入耳入鼻入舌入身入香入味入。<a id="a-C6"></a>身好色非好色。<a id="a-C7"></a>端严非端严。<a id="a-C8"></a>妍肤非妍肤。<a id="a-C9"></a>严净非严净。<a id="a-CA"></a>身好声非好声。<a id="a-CB"></a>众妙声非众妙声。<a id="a-CC"></a>软声非软声。<a id="a-CD"></a>无记心所起。<a id="a-CE"></a>去来屈申回转身教集。<a id="a-CF"></a>声音句言语口教。<a id="a-CG"></a>外色眼识所知。<a id="a-CH"></a>外声耳识所知。<a id="a-CI"></a>除四大余触入所摄及有漏身进生老死命。<a id="a-CJ"></a>是名苦圣谛非因。</p>
  <p id="aCK">四圣谛。<a id="a-CL"></a>几有因。<a id="a-CM"></a>几无因。<a id="a-CN"></a>三有因。<a id="a-CO"></a>一无因。<a id="a-CP"></a>云何三有因。<a id="a-CQ"></a>苦圣谛集圣谛道圣谛。<a id="a-CR"></a>是名三有因。<a id="a-CS"></a>云何一无因。<a id="a-CT"></a>灭圣谛是名一无因。<a id="a-CU"></a>有绪无绪。<a id="a-CV"></a>有缘无缘。<a id="a-CW"></a>有为无为。<a id="a-CX"></a>亦如是。</p>
  <p id="aCY">四圣谛。<a id="a-CZ"></a>几知。<a id="a-Ca"></a>几非知。<a id="a-Cb"></a>一切知如事知见。</p>
  <p id="aCc">四圣谛。<a id="a-Cd"></a>几识。<a id="a-Ce"></a>几非识。<a id="a-Cf"></a>一切识意识如事识。</p>
  <p id="aCg">四圣谛。<a id="a-Ch"></a>几解。<a id="a-Ci"></a>几非解。<a id="a-Cj"></a>一切解如事解。</p>
  <p id="aCk">四圣谛。<a id="a-Cl"></a>几了。<a id="a-Cm"></a>几非了。<a id="a-Cn"></a>一切了如事了。</p>
  <p id="aCo">四圣谛。<a id="a-Cp"></a>几断智知。<a id="a-Cq"></a>几非断智知。<a id="a-Cr"></a>一断智知。<a id="a-Cs"></a>二非断智知。<a id="a-Ct"></a>一二分或断智知或非断智知。<a id="a-Cu"></a>云何一断智知。<a id="a-Cv"></a>集圣谛是名一断智知。<a id="a-Cw"></a>云何二非断智知。<a id="a-Cx"></a>灭圣谛道圣谛。<a id="a-Cy"></a>是名二非断智知。<a id="a-Cz"></a>云何一二分或断智知或非断智知。<a id="a-D0"></a>苦圣谛是名一二分或断智知或非断智知。<a id="a-D1"></a>云何苦圣谛断智知。<a id="a-D2"></a>苦圣谛不善不善心所起。<a id="a-D3"></a>去来屈申回转身教集。<a id="a-D4"></a>声音句言语口教。<a id="a-D5"></a>身口非戒无教。<a id="a-D6"></a>有漏身进。<a id="a-D7"></a>受想思触思惟觉观见慧解脱悔不悔悦喜心进信欲念疑怖烦恼使结意界意识界。<a id="a-D8"></a>是名苦圣谛断智知。<a id="a-D9"></a>云何苦圣谛非断智知。<a id="a-DA"></a>苦圣谛善无记。<a id="a-DB"></a>眼入耳入鼻入舌入身入香入味入触入身好色非好色。<a id="a-DC"></a>端严非端严。<a id="a-DD"></a>妍肤非妍肤。<a id="a-DE"></a>严净非严净。<a id="a-DF"></a>身好声非好声。<a id="a-DG"></a>软声非软声。<a id="a-DH"></a>善心若无记心所起。<a id="a-DI"></a>去来屈申回转身教集。<a id="a-DJ"></a>声音句言语口教。<a id="a-DK"></a>外色眼识所知。<a id="a-DL"></a>外声耳识所知。<a id="a-DM"></a>有漏身口戒无教。<a id="a-DN"></a>有漏身进。<a id="a-DO"></a>有漏身除疑烦恼使结。<a id="a-DP"></a>余受想乃至无想定眼识乃至意识。<a id="a-DQ"></a>是名苦圣谛非断智知。<a id="a-DR"></a>断非断亦如是。</p>
  <p id="aDS">四圣谛。<a id="a-DT"></a>几修。<a id="a-DU"></a>几非修。<a id="a-DV"></a>二修。<a id="a-DW"></a>一非修。<a id="a-DX"></a>一二分或修或非修。<a id="a-DY"></a>云何二修。<a id="a-DZ"></a>灭圣谛道圣谛。<a id="a-Da"></a>是名二修。<a id="a-Db"></a>云何一非修。<a id="a-Dc"></a>集圣谛是名一非修。<a id="a-Dd"></a>云何一二分或修或非修。<a id="a-De"></a>苦圣谛是名一二分或修或非修。<a id="a-Df"></a>云何苦圣谛修。<a id="a-Dg"></a>苦圣谛善善心所起。<a id="a-Dh"></a>去来屈申回转身教集。<a id="a-Di"></a>声音句言语口教。<a id="a-Dj"></a>有漏身口戒无教。<a id="a-Dk"></a>有漏身进有漏身除。<a id="a-Dl"></a>受想乃至疑除。<a id="a-Dm"></a>无想定意界意识界。<a id="a-Dn"></a>是名苦圣谛修。<a id="a-Do"></a>云何苦圣谛非修。<a id="a-Dp"></a>苦圣谛不善无记。<a id="a-Dq"></a>眼入耳入鼻入舌入身入香入味入触入。<a id="a-Dr"></a>身好色非好色。<a id="a-Ds"></a>端严非端严。<a id="a-Dt"></a>妍肤非妍肤。<a id="a-Du"></a>严净非严净。<a id="a-Dv"></a>身好声非好声。<a id="a-Dw"></a>众妙声非众妙声。<a id="a-Dx"></a>软声非软声。<a id="a-Dy"></a>不善心无记心所起。<a id="a-Dz"></a>去来屈申回转身教集。<a id="a-E0"></a>声音句言语口教。<a id="a-E1"></a>外色眼识所知。<a id="a-E2"></a>外声耳识所知。<a id="a-E3"></a>身口非戒无教。<a id="a-E4"></a>有漏身进。<a id="a-E5"></a>受想思触思惟觉观见慧解脱悔不悔悦喜心进信欲念疑怖烦恼使生老死命结眼识乃至意识。<a id="a-E6"></a>是名苦圣谛非修。</p>
  <p id="aE7">四圣谛。<a id="a-E8"></a>几证几非证。<a id="a-E9"></a>一切证知如事见。</p>
  <p id="aEA">四圣谛。<a id="a-EB"></a>几善。<a id="a-EC"></a>几不善。<a id="a-ED"></a>几无记。<a id="a-EE"></a>二善。<a id="a-EF"></a>一不善。<a id="a-EG"></a>一三分或善或不善或无记。<a id="a-EH"></a>云何二善。<a id="a-EI"></a>灭圣谛道圣谛。<a id="a-EJ"></a>是名二善。<a id="a-EK"></a>云何一不善。<a id="a-EL"></a>集圣谛是名一不善。<a id="a-EM"></a>云何一三分或善或不善或无记。<a id="a-EN"></a>苦圣谛是名一三分或善或不善或无记。<a id="a-EO"></a>云何苦圣谛善。<a id="a-EP"></a>苦圣谛修善心所起。<a id="a-EQ"></a>去来屈申回转身教集。<a id="a-ER"></a>声音句言语口教。<a id="a-ES"></a>有漏身口戒无教。<a id="a-ET"></a>有漏身进有漏身除。<a id="a-EU"></a>乃至心舍无想定意界意识界是名苦圣谛善。<a id="a-EV"></a>云何苦圣谛不善。<a id="a-EW"></a>苦圣谛断受想思触思惟觉观。<a id="a-EX"></a>见慧解脱悔不悔悦喜心进。<a id="a-EY"></a>若不善心所起去来屈申回转身教集。<a id="a-EZ"></a>声音句言语口教。<a id="a-Ea"></a>身口非戒无教。<a id="a-Eb"></a>有漏身进信欲念疑怖烦恼使结意界意识界。<a id="a-Ec"></a>是名苦圣谛不善。<a id="a-Ed"></a>云何苦圣谛无记。<a id="a-Ee"></a>苦圣谛受苦圣谛非报非报法。<a id="a-Ef"></a>眼入耳入鼻入舌入身入香入味入触入。<a id="a-Eg"></a>身好色非好色。<a id="a-Eh"></a>端严非端严。<a id="a-Ei"></a>妍肤非妍肤。<a id="a-Ej"></a>严净非严净。<a id="a-Ek"></a>身好声非好声。<a id="a-El"></a>众妙声非众妙声。<a id="a-Em"></a>软声非软声。<a id="a-En"></a>无记心所起。<a id="a-Eo"></a>去来屈申回转身教集。<a id="a-Ep"></a>声音句言语口教。<a id="a-Eq"></a>外色眼识所知。<a id="a-Er"></a>外声耳识所知。<a id="a-Es"></a>有漏身进。<a id="a-Et"></a>受想思触思惟觉。<a id="a-Eu"></a>观见慧解脱悔不悔悦喜心进信欲念怖生老死命眼识乃至意识。<a id="a-Ev"></a>是名苦圣谛无记。</p>
  <p id="aEw">四圣谛。<a id="a-Ex"></a>几学。<a id="a-Ey"></a>几无学。<a id="a-Ez"></a>几非学非无学。<a id="a-F0"></a>二非学非无学。<a id="a-F1"></a>二二分或学。<a id="a-F2"></a>或无学。<a id="a-F3"></a>云何二非学非无学。<a id="a-F4"></a>苦圣谛集圣谛。<a id="a-F5"></a>是名二非学非无学。<a id="a-F6"></a>云何二二分或学或无学。<a id="a-F7"></a>灭圣谛道圣谛。<a id="a-F8"></a>是名二二分或学。<a id="a-F9"></a>或无学。<a id="a-FA"></a>云何灭圣谛学。<a id="a-FB"></a>须陀洹果斯陀含果阿那含果。<a id="a-FC"></a>是名灭圣谛学。<a id="a-FD"></a>云何灭圣谛无学。<a id="a-FE"></a>阿罗汉果。<a id="a-FF"></a>是名灭圣谛无学。<a id="a-FG"></a>云何道圣谛学。<a id="a-FH"></a>学人离结使圣心入圣道。<a id="a-FI"></a>若坚信若坚法。<a id="a-FJ"></a>及余趣人见行过患观涅槃寂灭。<a id="a-FK"></a>如实观苦集灭道。<a id="a-FL"></a>未得欲得。<a id="a-FM"></a>未解欲解。<a id="a-FN"></a>未证欲证。<a id="a-FO"></a>修道离烦恼见。<a id="a-FP"></a>学人若须陀洹斯陀含阿那含观智具足。<a id="a-FQ"></a>若智地若观解脱心。<a id="a-FR"></a>即得沙门果。<a id="a-FS"></a>若须陀洹果。<a id="a-FT"></a>若斯陀含果阿那含果。<a id="a-FU"></a>若实人若趣正见乃至正定。<a id="a-FV"></a>是名道圣谛学。<a id="a-FW"></a>云何道圣谛无学无学人欲得阿罗汉。<a id="a-FX"></a>未得圣法欲得修道观智具足。<a id="a-FY"></a>若智地若观解脱心即得阿罗汉果。<a id="a-FZ"></a>若实人若趣正见乃至正定。<a id="a-Fa"></a>是名道圣谛无学。</p>
  <p id="aFb">四圣谛。<a id="a-Fc"></a>几报。<a id="a-Fd"></a>几报法。<a id="a-Fe"></a>几非报非报法。<a id="a-Ff"></a>一报法。<a id="a-Fg"></a>一非报非报法。<a id="a-Fh"></a>一二分或报或报法。<a id="a-Fi"></a>一三分或报或报法或非报非报法。<a id="a-Fj"></a>云何一报法。<a id="a-Fk"></a>集圣谛是名一报法。<a id="a-Fl"></a>云何一非报非报法。<a id="a-Fm"></a>灭圣谛是名一非报非报法。<a id="a-Fn"></a>云何一二分或报或报法。<a id="a-Fo"></a>道圣谛是名一二分或报或报法。<a id="a-Fp"></a>云何一三分或报或报法。<a id="a-Fq"></a>或非报非报法。<a id="a-Fr"></a>苦圣谛是名一三分或报或报法或非报非报法。<a id="a-Fs"></a>云何道圣谛报。<a id="a-Ft"></a>道圣谛无报。<a id="a-Fu"></a>是名道圣谛报。<a id="a-Fv"></a>云何道圣谛报。<a id="a-Fw"></a>见学人若须陀洹斯陀含阿那含观智具足。<a id="a-Fx"></a>若智地若观解脱心即得沙门果。<a id="a-Fy"></a>若须陀洹果斯陀含果阿那含果无学人观智具足。<a id="a-Fz"></a>若智地若观解脱心即得阿罗汉果。<a id="a-G0"></a>若实人若趣正见乃至正定。<a id="a-G1"></a>是名道圣谛报。<a id="a-G2"></a>云何道圣谛报法。<a id="a-G3"></a>道圣谛善报。<a id="a-G4"></a>是名道圣谛报法。<a id="a-G5"></a>云何道圣谛报法。<a id="a-G6"></a>学人离结使圣心入圣道。<a id="a-G7"></a>若坚信坚法及余趣人。<a id="a-G8"></a>见行过患观涅槃寂灭。<a id="a-G9"></a>如实观苦集灭道。<a id="a-GA"></a>未得欲得。<a id="a-GB"></a>未解欲解。<a id="a-GC"></a>未证欲证。<a id="a-GD"></a>修道离烦恼。<a id="a-GE"></a>无学人欲得阿罗汉。<a id="a-GF"></a>未得圣法欲得修道。<a id="a-GG"></a>若实人若趣正见乃至正定。<a id="a-GH"></a>是名道圣谛报法。<a id="a-GI"></a>云何苦圣谛报。<a id="a-GJ"></a>苦圣谛善报。<a id="a-GK"></a>眼入耳入鼻入舌入身入。<a id="a-GL"></a>身好色非好色。<a id="a-GM"></a>端严非端严。<a id="a-GN"></a>妍肤非妍肤。<a id="a-GO"></a>严净非严净。<a id="a-GP"></a>身好声非好声。<a id="a-GQ"></a>众妙声非众妙声。<a id="a-GR"></a>软声非软声。<a id="a-GS"></a>身好香非好香。<a id="a-GT"></a>软香非软香。<a id="a-GU"></a>适意香非适意香。<a id="a-GV"></a>身甜酢苦辛咸淡涎癊。<a id="a-GW"></a>身冷热轻重粗细涩滑坚软。<a id="a-GX"></a>受心所起去来屈申回转身教集。<a id="a-GY"></a>声音句言语口教。<a id="a-GZ"></a>有漏身口戒无教。<a id="a-Ga"></a>有漏身进有漏身除。<a id="a-Gb"></a>除无贪无恚。<a id="a-Gc"></a>余受想乃至心舍怖生命无想定。<a id="a-Gd"></a>眼识乃至意识。<a id="a-Ge"></a>是名苦圣谛报。<a id="a-Gf"></a>云何苦圣谛报法。<a id="a-Gg"></a>苦圣谛有报。<a id="a-Gh"></a>是名苦圣谛报法。<a id="a-Gi"></a>云何苦圣谛报法。<a id="a-Gj"></a>除苦圣谛善报。<a id="a-Gk"></a>余苦圣谛善不善。<a id="a-Gl"></a>善心若不善心所起。<a id="a-Gm"></a>去来屈申回转身教集。<a id="a-Gn"></a>声音句言语口教。<a id="a-Go"></a>身口非戒无教。<a id="a-Gp"></a>有漏身口戒无教。<a id="a-Gq"></a>有漏身进有漏身除。<a id="a-Gr"></a>受想乃至烦恼使结无想定意界意识界。<a id="a-Gs"></a>是名苦圣谛报法。<a id="a-Gt"></a>云何苦圣谛非报非报法。<a id="a-Gu"></a>苦圣谛无记非我分摄。<a id="a-Gv"></a>非报非报法心所起。<a id="a-Gw"></a>去来屈申回转身教集。<a id="a-Gx"></a>声音句言语口教。<a id="a-Gy"></a>外色眼识所知。<a id="a-Gz"></a>外声香味。<a id="a-H0"></a>外触身识所知。<a id="a-H1"></a>有漏身进。<a id="a-H2"></a>受想思触思惟觉观见慧解脱悔不悔悦喜心进信欲念怖生老死。<a id="a-H3"></a>眼识乃至意识。<a id="a-H4"></a>是名苦圣谛非报非报法。</p>
  <p id="aH5">四圣谛。<a id="a-H6"></a>几见断。<a id="a-H7"></a>几思惟断。<a id="a-H8"></a>几非见断非思惟断。<a id="a-H9"></a>二非见断非思惟断。<a id="a-HA"></a>一二分或见断或思惟断。<a id="a-HB"></a>一三分或见断或思惟断。<a id="a-HC"></a>或非见断非思惟断。<a id="a-HD"></a>云何二非见断非思惟断。<a id="a-HE"></a>灭圣谛道圣谛。<a id="a-HF"></a>是名二非见断非思惟断。<a id="a-HG"></a>云何一二分或见断或思惟断。<a id="a-HH"></a>集圣谛是名一二分或见断或思惟断。<a id="a-HI"></a>云何一三分或见断或思惟断。<a id="a-HJ"></a>或非见断非思惟断。<a id="a-HK"></a>苦圣谛是名一三分或见断或思惟断。<a id="a-HL"></a>或非见断非思惟断。<a id="a-HM"></a>云何集圣谛见断。<a id="a-HN"></a>集圣谛若见断名集圣谛。<a id="a-HO"></a>是名集圣谛见断。<a id="a-HP"></a>云何集圣谛思惟断。<a id="a-HQ"></a>集圣谛思惟断名集圣谛。<a id="a-HR"></a>是名集圣谛思惟断。<a id="a-HS"></a>云何苦圣谛见断。<a id="a-HT"></a>苦圣谛不善非思惟断见断。<a id="a-HU"></a>烦恼心所起去来屈申回转身教集声音句言语口教。<a id="a-HV"></a>身口非戒无教。<a id="a-HW"></a>有漏身进。<a id="a-HX"></a>受想思触思惟觉观见慧解脱悔不悔悦喜心进信欲念疑怖烦恼使结意界意识界。<a id="a-HY"></a>是名苦圣谛见断。<a id="a-HZ"></a>云何苦圣谛思惟断。<a id="a-Ha"></a>苦圣谛不善非见断思惟断。<a id="a-Hb"></a>烦恼心所起去来屈申回转身教集。<a id="a-Hc"></a>声音句言语口教。<a id="a-Hd"></a>身口非戒无教。<a id="a-He"></a>有漏身进。<a id="a-Hf"></a>受想思触思惟觉观见慧解脱悔不悔悦喜心进信欲念怖烦恼使结意界意识界。<a id="a-Hg"></a>是名苦圣谛思惟断。<a id="a-Hh"></a>云何苦圣谛非见断非思惟断。<a id="a-Hi"></a>苦圣谛善无记。<a id="a-Hj"></a>眼入耳鼻舌入身入香入味入触入。<a id="a-Hk"></a>身好色非好色。<a id="a-Hl"></a>端严非端严。<a id="a-Hm"></a>妍肤非妍肤。<a id="a-Hn"></a>严净非严净。<a id="a-Ho"></a>身好声非好声。<a id="a-Hp"></a>众妙声非众妙声。<a id="a-Hq"></a>软声非软声。<a id="a-Hr"></a>若善心若无记心所起去来屈申回转身教集。<a id="a-Hs"></a>声音句言语口教。<a id="a-Ht"></a>外色眼识所知。<a id="a-Hu"></a>外声耳识所知。<a id="a-Hv"></a>有漏身口戒无教。<a id="a-Hw"></a>有漏身进有漏身除。<a id="a-Hx"></a>除疑烦恼使结余受想乃至无想定眼识乃至意识。<a id="a-Hy"></a>是名苦圣谛非见断非思惟断。</p>
  <p id="aHz">四圣谛。<a id="a-I0"></a>几见断因。<a id="a-I1"></a>几思惟断因。<a id="a-I2"></a>几非见断非思惟断因。<a id="a-I3"></a>二非见断非思惟断因。<a id="a-I4"></a>一二分或见断因或思惟断因。<a id="a-I5"></a>一三分或见断因或思惟断因。<a id="a-I6"></a>或非见断非思惟断因。<a id="a-I7"></a>云何二非见断非思惟断因。<a id="a-I8"></a>灭圣谛道圣谛。<a id="a-I9"></a>是名二非见断非思惟断因。<a id="a-IA"></a>云何一二分或见断因或思惟断因。<a id="a-IB"></a>集圣谛是名一二分。<a id="a-IC"></a>或见断因或思惟断因。<a id="a-ID"></a>云何一三分或见断因或思惟断因。<a id="a-IE"></a>或非见断非思惟断因。<a id="a-IF"></a>苦圣谛是名一三分。<a id="a-IG"></a>或见断因或思惟断因。<a id="a-IH"></a>或非见断非思惟断因。<a id="a-II"></a>云何集圣谛见断因。<a id="a-IJ"></a>集圣谛见断集圣谛。<a id="a-IK"></a>是名集圣谛见断因。<a id="a-IL"></a>云何集圣谛思惟断因。<a id="a-IM"></a>集圣谛思惟断集圣谛。<a id="a-IN"></a>是名集圣谛思惟断因。<a id="a-IO"></a>云何苦圣谛见断因。<a id="a-IP"></a>苦圣谛见断。<a id="a-IQ"></a>苦圣谛见断法报。<a id="a-IR"></a>眼入耳入鼻舌身入。<a id="a-IS"></a>身非好色非端严非妍肤非严净。<a id="a-IT"></a>身非好声非众妙声非软声。<a id="a-IU"></a>身非好香非软香非适意香。<a id="a-IV"></a>身甜酢苦辛咸淡涎癊。<a id="a-IW"></a>身冷热粗重坚涩见断因。<a id="a-IX"></a>心所起去来屈申回转身教集。<a id="a-IY"></a>声音句言语口教。<a id="a-IZ"></a>身口非戒无教。<a id="a-Ia"></a>有漏身进。<a id="a-Ib"></a>受想思触思惟觉观见慧解脱。<a id="a-Ic"></a>悔不悔悦喜心进信欲念疑怖烦恼使生命结眼识乃至意识。<a id="a-Id"></a>是名苦圣谛见断因。<a id="a-Ie"></a>云何苦圣谛思惟断因。<a id="a-If"></a>苦圣谛思惟断。<a id="a-Ig"></a>苦圣谛思惟断法报。<a id="a-Ih"></a>眼入耳入鼻入舌入身入。<a id="a-Ii"></a>身非好色非端严非妍肤非严净。<a id="a-Ij"></a>身非好声非众妙声非软声。<a id="a-Ik"></a>身非好香非软香非适意香。<a id="a-Il"></a>身甜酢咸淡苦辛涎癊。<a id="a-Im"></a>冷热粗重坚涩思惟断因。<a id="a-In"></a>心所起去来屈申回转身教集。<a id="a-Io"></a>声音句言语口教。<a id="a-Ip"></a>身口非戒无教。<a id="a-Iq"></a>有漏身进。<a id="a-Ir"></a>受想思触思惟觉观见慧解脱悔不悔悦喜心进信欲念怖烦恼使生命结眼识乃至意识。<a id="a-Is"></a>是名苦圣谛思惟断因。<a id="a-It"></a>云何苦圣谛非见断非思惟断因。<a id="a-Iu"></a>苦圣谛善苦圣谛善法报。<a id="a-Iv"></a>苦圣谛非报非报法。<a id="a-Iw"></a>眼入耳入鼻入舌入身入。<a id="a-Ix"></a>身好色端严妍肤严净。<a id="a-Iy"></a>身好声众妙声软声。<a id="a-Iz"></a>身好香软香适意香。<a id="a-J0"></a>身甜酢苦辛咸淡涎癊身冷热轻细软滑。<a id="a-J1"></a>非见断非思惟断因。<a id="a-J2"></a>心所起去来屈申回转身教集。<a id="a-J3"></a>声音句言语口教。<a id="a-J4"></a>外色眼识所知。<a id="a-J5"></a>外声香味外触身识所知。<a id="a-J6"></a>有漏身口戒无教。<a id="a-J7"></a>有漏身进有漏身除。<a id="a-J8"></a>除疑烦恼使结。<a id="a-J9"></a>余受想乃至无想定眼识乃至意识。<a id="a-JA"></a>是名苦圣谛非见断非思惟断因。</p>
  <p id="aJB">四圣谛。<a id="a-JC"></a>几欲界系。<a id="a-JD"></a>几色界系。<a id="a-JE"></a>几无色界系。<a id="a-JF"></a>几不系。<a id="a-JG"></a>二不系。<a id="a-JH"></a>二三分或欲界系。<a id="a-JI"></a>或色界系。<a id="a-JJ"></a>或无色界系。<a id="a-JK"></a>云何二不系。<a id="a-JL"></a>灭圣谛道圣谛。<a id="a-JM"></a>是名二不系。<a id="a-JN"></a>云何二三分或欲界系。<a id="a-JO"></a>或色界系。<a id="a-JP"></a>或无色界系。<a id="a-JQ"></a>苦圣谛集圣谛。<a id="a-JR"></a>是名二三分。<a id="a-JS"></a>或欲界系。<a id="a-JT"></a>或色界系。<a id="a-JU"></a>或无色界系。<a id="a-JV"></a>云何苦圣谛欲界系。<a id="a-JW"></a>苦圣谛欲漏有漏。<a id="a-JX"></a>眼入耳入鼻入舌入身入香入味入。<a id="a-JY"></a>身好色非好色。<a id="a-JZ"></a>端严非端严。<a id="a-Ja"></a>妍肤非妍肤。<a id="a-Jb"></a>严净非严净。<a id="a-Jc"></a>身好声非好声。<a id="a-Jd"></a>众妙声非众妙声。<a id="a-Je"></a>软声非软声。<a id="a-Jf"></a>身冷热轻重粗细坚软涩滑。<a id="a-Jg"></a>欲行心所起去来屈申回转身教集。<a id="a-Jh"></a>声音句言语口教。<a id="a-Ji"></a>外色眼识所知。<a id="a-Jj"></a>欲漏有漏为外触身识所知。<a id="a-Jk"></a>欲漏有漏身口非戒无教。<a id="a-Jl"></a>有漏身口戒无教。<a id="a-Jm"></a>有漏身进。<a id="a-Jn"></a>受想思惟触见慧解脱无痴顺信悔不悔悦喜心进信欲不放逸念疑怖烦恼使生老死命结眼识及色三二识。<a id="a-Jo"></a>是名苦圣谛欲界系。<a id="a-Jp"></a>云何苦圣谛色界系。<a id="a-Jq"></a>苦圣谛色漏有漏眼入耳入身入。<a id="a-Jr"></a>身好色端严妍肤严净。<a id="a-Js"></a>身好声众妙声软声。<a id="a-Jt"></a>身冷热轻细软滑。<a id="a-Ju"></a>色行心所起去来屈申回转身教集。<a id="a-Jv"></a>声音句言语口教。<a id="a-Jw"></a>外色眼识所知。<a id="a-Jx"></a>色漏有漏。<a id="a-Jy"></a>若声若外触身识所知。<a id="a-Jz"></a>色漏有漏身口戒无教有漏。<a id="a-K0"></a>有漏身进有漏身除。<a id="a-K1"></a>受想思触思惟觉观见慧解脱无痴顺信悦喜心进心除信欲不放逸念定心舍疑烦恼使。<a id="a-K2"></a>生老死命结无想定眼识耳识身识意识。<a id="a-K3"></a>是名苦圣谛色界系。<a id="a-K4"></a>云何苦圣谛无色界系。<a id="a-K5"></a>苦圣谛若无色漏有漏。<a id="a-K6"></a>有漏身口戒无教。<a id="a-K7"></a>有漏身进有漏身除。<a id="a-K8"></a>受想思触思惟见慧解脱无痴顺信心进心除信欲不放逸念定心舍疑烦恼使生老死命结意界意识界。<a id="a-K9"></a>是名苦圣谛无色界系。<a id="a-KA"></a>云何集圣谛欲界系。<a id="a-KB"></a>集圣谛欲漏有漏欲行爱。<a id="a-KC"></a>是名集圣谛欲界系。<a id="a-KD"></a>云何集圣谛色界系。<a id="a-KE"></a>集圣谛色漏有漏色行爱。<a id="a-KF"></a>是名集圣谛色界系。<a id="a-KG"></a>云何集圣谛无色界系。<a id="a-KH"></a>集圣谛无色漏有漏。<a id="a-KI"></a>无色行爱。<a id="a-KJ"></a>是名集圣谛无色界系。</p>
  <p id="aKK">四圣谛。<a id="a-KL"></a>几过去。<a id="a-KM"></a>几未来。<a id="a-KN"></a>几现在。<a id="a-KO"></a>几非过去非未来非现在。<a id="a-KP"></a>一非过去非未来非现在。<a id="a-KQ"></a>三三分或过去或未来或现在。<a id="a-KR"></a>云何一非过去非未来非现在。<a id="a-KS"></a>灭圣谛是名一非过去非未来非现在。<a id="a-KT"></a>云何三三分或过去或未来或现在。<a id="a-KU"></a>苦圣谛集圣谛道圣谛。<a id="a-KV"></a>是名三三分或过去或未来或现在。<a id="a-KW"></a>云何苦圣谛过去。<a id="a-KX"></a>苦圣谛生已灭苦圣谛。<a id="a-KY"></a>是名苦圣谛过去。<a id="a-KZ"></a>云何苦圣谛未来。<a id="a-Ka"></a>苦圣谛未生未出苦圣谛。<a id="a-Kb"></a>是名苦圣谛未来。<a id="a-Kc"></a>云何苦圣谛现在。<a id="a-Kd"></a>苦圣谛生未灭苦圣谛。<a id="a-Ke"></a>是名苦圣谛现在。<a id="a-Kf"></a>集圣谛道圣谛亦如是。</p>
 </body>
</html>