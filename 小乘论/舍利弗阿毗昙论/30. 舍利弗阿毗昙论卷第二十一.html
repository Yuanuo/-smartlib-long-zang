<!doctype html>
<html id="z3IBVyP18a" data-ver="1774">
 <head>
  <meta charset="utf-8">
  <meta author="昙摩崛多">
  <meta author="昙摩耶舍">
  <meta library="龙藏">
  <meta catalog="小乘论">
  <meta period="姚秦">
 </head>
 <body>
  <h1 id="a1">舍利弗阿毗昙论卷第二十一</h1>
  <h2 id="a2">绪分定品第十</h2>
  <p id="a3">五支定。<a id="a-4"></a>五智定。<a id="a-5"></a>共念出息入息定。<a id="a-6"></a>共不净想定。<a id="a-7"></a>入火定。<a id="a-8"></a>共证知神足定。<a id="a-9"></a>共证知天耳定。<a id="a-A"></a>共证知他心定。<a id="a-B"></a>共证知宿命定共明想定。<a id="a-C"></a>无间定。<a id="a-D"></a>根定。<a id="a-E"></a>力定正觉定正定邪定圣定非圣定。<a id="a-F"></a>有漏定无漏定。<a id="a-G"></a>有染定无染定。<a id="a-H"></a>有求定无求定。<a id="a-I"></a>当取定非当取定。<a id="a-J"></a>有取定无取定。<a id="a-K"></a>有胜定无胜定。<a id="a-L"></a>受定非受定。<a id="a-M"></a>内定外定。<a id="a-N"></a>有报定无报定。<a id="a-O"></a>凡夫共定。<a id="a-P"></a>凡夫不共定。<a id="a-Q"></a>非凡夫共定。<a id="a-R"></a>非凡夫不共定。<a id="a-S"></a>声闻共定。<a id="a-T"></a>声闻不共定。<a id="a-U"></a>非声闻共定。<a id="a-V"></a>非声闻不共定。<a id="a-W"></a>如电定如金刚定。<a id="a-X"></a>不定得定定得定。<a id="a-Y"></a>有行难持定。<a id="a-Z"></a>无行易持定。<a id="a-a"></a>一分修定。<a id="a-b"></a>二分修定。<a id="a-c"></a>有想定无想定。<a id="a-d"></a>如事定。<a id="a-e"></a>忆想定离色想定不离色想定。<a id="a-f"></a>无胜入定遍入定。<a id="a-g"></a>有觉定无觉定。<a id="a-h"></a>有观定无观定。<a id="a-i"></a>有喜定无喜定。<a id="a-j"></a>共味定。<a id="a-k"></a>共舍定。<a id="a-l"></a>忍相应定。<a id="a-m"></a>非忍相应定。<a id="a-n"></a>智相应定。<a id="a-o"></a>非智相应定。<a id="a-p"></a>忍为始定。<a id="a-q"></a>智为始定欲终定。<a id="a-r"></a>始生定。<a id="a-s"></a>善定不善定无记定。<a id="a-t"></a>学定无学定非学非无学定。<a id="a-u"></a>报定报法定。<a id="a-v"></a>非报非报法定。<a id="a-w"></a>见断定。<a id="a-x"></a>思惟断定。<a id="a-y"></a>非见断非思惟断定。<a id="a-z"></a>见断因定。<a id="a-10"></a>思惟断因定非见断非思惟断因定。<a id="a-11"></a>下定中定上定。<a id="a-12"></a>粗定细定微定。<a id="a-13"></a>有觉有观定。<a id="a-14"></a>无觉有观定。<a id="a-15"></a>无觉无观定。<a id="a-16"></a>空定无相定无愿定。<a id="a-17"></a>三愿得定。<a id="a-18"></a>非三愿得定。<a id="a-19"></a>内身观内身定。<a id="a-1A"></a>外身观外身定。<a id="a-1B"></a>内外身观内外身定。<a id="a-1C"></a>内受观内受定。<a id="a-1D"></a>外受观外受定。<a id="a-1E"></a>内外受观内外受定。<a id="a-1F"></a>内心观内心定。<a id="a-1G"></a>外心观外心定。<a id="a-1H"></a>内外心观内外心定。<a id="a-1I"></a>内法观内法定。<a id="a-1J"></a>外法观外法定。<a id="a-1K"></a>内外法观内外法定。<a id="a-1L"></a>内境界定。<a id="a-1M"></a>外境界定。<a id="a-1N"></a>内外境界定。<a id="a-1O"></a>内定境界定。<a id="a-1P"></a>外定境界定。<a id="a-1Q"></a>众生境界定。<a id="a-1R"></a>色境界定。<a id="a-1S"></a>无色境界定。<a id="a-1T"></a>众生境界定。<a id="a-1U"></a>有为境界定。<a id="a-1V"></a>无为境界定。<a id="a-1W"></a>众生境界定。<a id="a-1X"></a>法境界定。<a id="a-1Y"></a>无境界定。<a id="a-1Z"></a>众生境界定。<a id="a-1a"></a>少定中定。<a id="a-1b"></a>无量定少境界定。<a id="a-1c"></a>中境界定。<a id="a-1d"></a>无量境界定。<a id="a-1e"></a>少定少境界。<a id="a-1f"></a>少定中境界。<a id="a-1g"></a>少定无量境界。<a id="a-1h"></a>中定少境界。<a id="a-1i"></a>中定中境界。<a id="a-1j"></a>中定无量境界。<a id="a-1k"></a>无量定少境界。<a id="a-1l"></a>无量定中境界。<a id="a-1m"></a>无量定无量境界。<a id="a-1n"></a>少住定。<a id="a-1o"></a>中住定。<a id="a-1p"></a>无量住定。<a id="a-1q"></a>少定少住。<a id="a-1r"></a>少定中住。<a id="a-1s"></a>少定无量住。<a id="a-1t"></a>中定少住。<a id="a-1u"></a>中定中住。<a id="a-1v"></a>中定无量住。<a id="a-1w"></a>无量定少住。<a id="a-1x"></a>无量定中住。<a id="a-1y"></a>无量定无量住。<a id="a-1z"></a>过去定。<a id="a-20"></a>未来定。<a id="a-21"></a>现在定。<a id="a-22"></a>过去境界定。<a id="a-23"></a>未来境界定。<a id="a-24"></a>现在境界定。<a id="a-25"></a>非过去非未来非现在境界定。<a id="a-26"></a>欲界系定。<a id="a-27"></a>色界系定。<a id="a-28"></a>无色界系定。<a id="a-29"></a>不系定。<a id="a-2A"></a>作定非离离定。<a id="a-2B"></a>非作作离定。<a id="a-2C"></a>亦非作离定。<a id="a-2D"></a>取定非出出定。<a id="a-2E"></a>非取取出定。<a id="a-2F"></a>亦非取非出定。<a id="a-2G"></a>有染定。<a id="a-2H"></a>非离染离染定。<a id="a-2I"></a>非有染有染离染定。<a id="a-2J"></a>亦非有染非离染定。<a id="a-2K"></a>有枙定非离枙。<a id="a-2L"></a>离枙定。<a id="a-2M"></a>非有枙有枙离枙定。<a id="a-2N"></a>亦非有枙非离枙定。<a id="a-2O"></a>智果定非断果。<a id="a-2P"></a>断果定非智果。<a id="a-2Q"></a>智果断果定。<a id="a-2R"></a>亦非智果非断果定。<a id="a-2S"></a>智果定非得果。<a id="a-2T"></a>得果定非智果。<a id="a-2U"></a>智果得果定。<a id="a-2V"></a>亦非智果非得果定。<a id="a-2W"></a>尽定非觉。<a id="a-2X"></a>觉定非尽。<a id="a-2Y"></a>尽觉定。<a id="a-2Z"></a>亦非尽非觉定。<a id="a-2a"></a>射定。<a id="a-2b"></a>非解解定。<a id="a-2c"></a>非射射解定。<a id="a-2d"></a>亦非射非解定。<a id="a-2e"></a>退分定。<a id="a-2f"></a>住分定。<a id="a-2g"></a>增长分定。<a id="a-2h"></a>射分定。<a id="a-2i"></a>退分定。<a id="a-2j"></a>非住分。<a id="a-2k"></a>住分定。<a id="a-2l"></a>非退分。<a id="a-2m"></a>退分住分定。<a id="a-2n"></a>亦非退分非住分定。<a id="a-2o"></a>退分定非增长分。<a id="a-2p"></a>增长分定非退分。<a id="a-2q"></a>增长分定。<a id="a-2r"></a>亦非退分非增长分定。<a id="a-2s"></a>退分定非射分。<a id="a-2t"></a>射分定非退分射分定。<a id="a-2u"></a>亦非退分射分定。<a id="a-2v"></a>住分定非增长分。<a id="a-2w"></a>增长分定非住分。<a id="a-2x"></a>住分增长分定。<a id="a-2y"></a>亦非住分非增长分定。<a id="a-2z"></a>住分定非射分。<a id="a-30"></a>射分定非住分。<a id="a-31"></a>住分射分定。<a id="a-32"></a>亦非住分非射分定。<a id="a-33"></a>增长分定非射分。<a id="a-34"></a>射分定非增长分。<a id="a-35"></a>增长分射分定。<a id="a-36"></a>亦非增长分非射分定。<a id="a-37"></a>四念处四正断四神足四禅。<a id="a-38"></a>四无量四无色定。<a id="a-39"></a>四向道四果。<a id="a-3A"></a>四修定四断。<a id="a-3B"></a>五根五力。<a id="a-3C"></a>五解脱入五出界。<a id="a-3D"></a>五观定五生解脱法。<a id="a-3E"></a>六念六定。<a id="a-3F"></a>六出界。<a id="a-3G"></a>六明分法。<a id="a-3H"></a>六悦根法。<a id="a-3I"></a>六无喜正觉。<a id="a-3J"></a>七觉七想七定所须八圣道八解脱八胜入。<a id="a-3K"></a>九灭九次第灭定九想。<a id="a-3L"></a>十正法十遍入。<a id="a-3M"></a>十一解脱入。</p>
  <p id="a3N">云何五支定。<a id="a-3O"></a>如佛告诸比丘。<a id="a-3P"></a>谛听谛听。<a id="a-3Q"></a>善思念之。<a id="a-3R"></a>吾当为汝说圣五支定。<a id="a-3S"></a>诸比丘言。<a id="a-3T"></a>唯然受教。<a id="a-3U"></a>云何得修圣五支正定。<a id="a-3V"></a>如比丘离欲恶不善。<a id="a-3W"></a>有觉有观离生喜乐。<a id="a-3X"></a>成就初禅行。<a id="a-3Y"></a>身离生喜乐津液遍满此身。<a id="a-3Z"></a>尽离生喜乐。<a id="a-3a"></a>津液遍满无有减少。<a id="a-3b"></a>如善澡浴师。<a id="a-3c"></a>若善澡浴师弟子。<a id="a-3d"></a>以细澡豆盛着器中。<a id="a-3e"></a>以水洒之调适作抟。<a id="a-3f"></a>此抟津液遍满。<a id="a-3g"></a>不干不湿内外和调。<a id="a-3h"></a>如是比丘。<a id="a-3i"></a>身离生喜乐。<a id="a-3j"></a>津液遍满无有减少。<a id="a-3k"></a>是名修圣五支初支定。<a id="a-3l"></a>复次比丘。<a id="a-3m"></a>灭觉观内正信一心。<a id="a-3n"></a>无觉无观定生喜乐。<a id="a-3o"></a>成就二禅行。<a id="a-3p"></a>此身定生喜乐津液遍满。<a id="a-3q"></a>此身尽定生喜乐。<a id="a-3r"></a>津液遍满无有减少。<a id="a-3s"></a>如陂湖水底涌出。<a id="a-3t"></a>不从东方南西北方来。<a id="a-3u"></a>此水从底涌出。<a id="a-3v"></a>能令池津液遍满无有减少。<a id="a-3w"></a>如是比丘。<a id="a-3x"></a>此身定生喜乐津液遍满。<a id="a-3y"></a>此身定生喜乐津液遍满无有减少。<a id="a-3z"></a>是谓修圣五支第二支定。<a id="a-40"></a>复次比丘。<a id="a-41"></a>离喜舍行念正智身受乐。<a id="a-42"></a>如诸圣人。<a id="a-43"></a>解舍念乐行。<a id="a-44"></a>成就三禅行。<a id="a-45"></a>此身无喜乐津液遍满。<a id="a-46"></a>此身无喜乐津液遍满无有减少。<a id="a-47"></a>如优波罗华池鸠头摩华池钵头摩华池分陀利华池。<a id="a-48"></a>从泥中出未能出水。<a id="a-49"></a>此华从根至头。<a id="a-4A"></a>从头至根。<a id="a-4B"></a>皆津液遍满无有减少。<a id="a-4C"></a>如是比丘。<a id="a-4D"></a>此身无量喜乐津液遍满此身。<a id="a-4E"></a>津液遍满无有减少。<a id="a-4F"></a>是谓圣五支第三支定。<a id="a-4G"></a>复次比丘。<a id="a-4H"></a>断苦乐先灭忧喜。<a id="a-4I"></a>不苦不乐舍念净。<a id="a-4J"></a>成就四禅行。<a id="a-4K"></a>此身以清净心遍解行。<a id="a-4L"></a>此身以清净心遍解行无有减少。<a id="a-4M"></a>如男子女人着白净衣。<a id="a-4N"></a>从头至足从足至头无不覆处。<a id="a-4O"></a>如是比丘。<a id="a-4P"></a>以清净心遍解行。<a id="a-4Q"></a>此身以清净遍解行无有减少。<a id="a-4R"></a>是谓修圣五支第四支定。<a id="a-4S"></a>复次比丘。<a id="a-4T"></a>善取观相。<a id="a-4U"></a>善思惟善解。<a id="a-4V"></a>如立人观坐者。<a id="a-4W"></a>如坐人观卧者。<a id="a-4X"></a>如是比丘。<a id="a-4Y"></a>善取观相善思惟善解。<a id="a-4Z"></a>是谓修圣五支第五支定。<a id="a-4a"></a>如是比丘。<a id="a-4b"></a>修圣五支定。<a id="a-4c"></a>亲近多修学已。<a id="a-4d"></a>欲证通法。<a id="a-4e"></a>悕望欲证。<a id="a-4f"></a>随心所欲即能得证。<a id="a-4g"></a>自知无碍。<a id="a-4h"></a>如四衢处有善调马善驾已。<a id="a-4i"></a>有善御乘者。<a id="a-4j"></a>乘已随意自在。<a id="a-4k"></a>如是比丘。<a id="a-4l"></a>亲近圣五支定多修学已。<a id="a-4m"></a>欲证通法。<a id="a-4n"></a>悕望欲证。<a id="a-4o"></a>随心所欲即能得证自在无碍。<a id="a-4p"></a>如盛水瓶坚牢不漏。<a id="a-4q"></a>盛以净水。<a id="a-4r"></a>平满为欲随人倾用。<a id="a-4s"></a>如意自在。<a id="a-4t"></a>如是比丘。<a id="a-4u"></a>亲近圣五支定多修学已。<a id="a-4v"></a>欲证通法悕望欲证。<a id="a-4w"></a>随心所欲自在无碍。<a id="a-4x"></a>如比丘如陂泉遍水平满为饮。<a id="a-4y"></a>如人决用如意自在。<a id="a-4z"></a>随所决即出。<a id="a-50"></a>如是比丘。<a id="a-51"></a>亲近圣五支定多修学已。<a id="a-52"></a>欲证通法。<a id="a-53"></a>悕望欲证随心所欲。<a id="a-54"></a>即能得证自在无碍。<a id="a-55"></a>如比丘欲受无量若干神足动地。<a id="a-56"></a>能以一为多以多为一。<a id="a-57"></a>乃至梵天身得自在随所能入。<a id="a-58"></a>如智品说。<a id="a-59"></a>如比丘欲受天耳清净过人能闻人非人声随所能入。<a id="a-5A"></a>如比丘欲受知他众生心能知。<a id="a-5B"></a>有欲心如实知有欲心。<a id="a-5C"></a>无欲心如实知无欲心。<a id="a-5D"></a>乃至无胜心如实知无胜心。<a id="a-5E"></a>随所能入。<a id="a-5F"></a>如智品说。<a id="a-5G"></a>如比丘欲受忆念无量宿命。<a id="a-5H"></a>能忆一生二生三生四生五生。<a id="a-5I"></a>乃至成就此行。<a id="a-5J"></a>随所能入。<a id="a-5K"></a>如智品说。<a id="a-5L"></a>如贤比丘。<a id="a-5M"></a>欲受天眼清净过人。<a id="a-5N"></a>能见众生生死。<a id="a-5O"></a>乃至如所业报随所能入。<a id="a-5P"></a>如智品说。<a id="a-5Q"></a>如贤比丘。<a id="a-5R"></a>欲受尽有漏成无漏。<a id="a-5S"></a>得心解脱慧解脱。<a id="a-5T"></a>现世自智证成就行。<a id="a-5U"></a>我生已尽梵行已立。<a id="a-5V"></a>所作已办更不受有。<a id="a-5W"></a>随所能入。<a id="a-5X"></a>如是修圣五支定。<a id="a-5Y"></a>亲近多修学已。<a id="a-5Z"></a>得如是果报。<a id="a-5a"></a>云何比丘。<a id="a-5b"></a>离欲恶不善法。<a id="a-5c"></a>有觉有观离生喜乐。<a id="a-5d"></a>成就初禅行。<a id="a-5e"></a>如比丘一切有为法。<a id="a-5f"></a>若一处有为法。<a id="a-5g"></a>思惟无常。<a id="a-5h"></a>知无常解无常受无常。<a id="a-5i"></a>如是不放逸观。<a id="a-5j"></a>离欲恶不善法。<a id="a-5k"></a>有觉有观离生喜乐。<a id="a-5l"></a>成就初禅行。<a id="a-5m"></a>如是比丘。<a id="a-5n"></a>离欲恶不善法。<a id="a-5o"></a>有觉有观离生喜乐。<a id="a-5p"></a>成就初禅行。<a id="a-5q"></a>如是乃至见死尸在火聚上观。<a id="a-5r"></a>如道品一支道广说。<a id="a-5s"></a>复次比丘。<a id="a-5t"></a>如是思惟。<a id="a-5u"></a>我内有欲染。<a id="a-5v"></a>如实知内有欲染。<a id="a-5w"></a>若内无欲染。<a id="a-5x"></a>如实知内无欲染。<a id="a-5y"></a>如欲染未生。<a id="a-5z"></a>如实知未生。<a id="a-60"></a>如欲染未生生。<a id="a-61"></a>如实知生。<a id="a-62"></a>如欲染生已断。<a id="a-63"></a>如实知断。<a id="a-64"></a>如欲染断已。<a id="a-65"></a>如实知更不复生。<a id="a-66"></a>内有嗔恚睡眠掉悔疑亦如是。<a id="a-67"></a>如是不放逸观。<a id="a-68"></a>离欲恶不善法。<a id="a-69"></a>有觉有观离生喜乐。<a id="a-6A"></a>成就初禅行。<a id="a-6B"></a>比丘如是离欲恶不善法。<a id="a-6C"></a>有觉有观离生喜乐。<a id="a-6D"></a>成就初禅行。<a id="a-6E"></a>复次比丘。<a id="a-6F"></a>如是思惟。<a id="a-6G"></a>我内眼识色。<a id="a-6H"></a>有欲染嗔恚。<a id="a-6I"></a>如实知内眼识色有欲染嗔恚。<a id="a-6J"></a>内眼识色无欲染嗔恚。<a id="a-6K"></a>如未生眼识色欲染嗔恚。<a id="a-6L"></a>如实知未生。<a id="a-6M"></a>如未生眼识色欲染嗔恚生。<a id="a-6N"></a>如实知生。<a id="a-6O"></a>如生眼识色欲染嗔恚断已。<a id="a-6P"></a>如实知断。<a id="a-6Q"></a>如眼识色欲染嗔恚断已。<a id="a-6R"></a>如实知更不复生。<a id="a-6S"></a>耳识声鼻识香舌识味身识触意识法亦如是。<a id="a-6T"></a>不放逸观离欲恶不善法。<a id="a-6U"></a>有觉有观离生喜乐。<a id="a-6V"></a>成就初禅行。<a id="a-6W"></a>比丘如是离欲恶不善法。<a id="a-6X"></a>有觉有观离生喜乐。<a id="a-6Y"></a>成就初禅行。<a id="a-6Z"></a>复次比丘。<a id="a-6a"></a>如是思惟。<a id="a-6b"></a>我内有念正觉。<a id="a-6c"></a>如实知内有念正觉。<a id="a-6d"></a>内无念正觉。<a id="a-6e"></a>如实知内无念正觉。<a id="a-6f"></a>如念正觉未生。<a id="a-6g"></a>如实知未生。<a id="a-6h"></a>如念正觉未生生。<a id="a-6i"></a>如实知生。<a id="a-6j"></a>如念正觉生已具足修。<a id="a-6k"></a>如实知具足。<a id="a-6l"></a>修择法正觉精进正觉喜正觉除正觉定正觉舍正觉亦如是。<a id="a-6m"></a>如是不放逸观。<a id="a-6n"></a>离欲恶不善法。<a id="a-6o"></a>有觉有观离生喜乐。<a id="a-6p"></a>成就初禅行。<a id="a-6q"></a>比丘如是离欲恶不善法。<a id="a-6r"></a>有觉有观离生喜乐。<a id="a-6s"></a>成就初禅行。<a id="a-6t"></a>复次比丘如实知苦苦集苦灭苦灭道。<a id="a-6u"></a>如实知漏漏集漏灭漏灭道。<a id="a-6v"></a>如是不放逸观。<a id="a-6w"></a>离欲恶不善法。<a id="a-6x"></a>有觉有观离生喜乐。<a id="a-6y"></a>成就初禅行。<a id="a-6z"></a>比丘如是。<a id="a-70"></a>谓离欲恶不善法。<a id="a-71"></a>有觉有观离生喜乐。<a id="a-72"></a>成就初禅行。<a id="a-73"></a>复次比丘心畏怖故。<a id="a-74"></a>出一切有为。<a id="a-75"></a>入甘露界。<a id="a-76"></a>此寂静妙胜离一切有为。<a id="a-77"></a>爱尽涅槃。<a id="a-78"></a>如是不放逸观。<a id="a-79"></a>离欲恶不善法。<a id="a-7A"></a>有觉有观离生喜乐。<a id="a-7B"></a>成就初禅行。<a id="a-7C"></a>比丘如是离欲恶不善法。<a id="a-7D"></a>有觉有观离生喜乐。<a id="a-7E"></a>成就初禅行。<a id="a-7F"></a>第二禅第三禅第四禅亦如是说。<a id="a-7G"></a>云何比丘。<a id="a-7H"></a>善取观相。<a id="a-7I"></a>善思惟善解。<a id="a-7J"></a>如比丘一切有为法。<a id="a-7K"></a>若一处有为法思惟无常。<a id="a-7L"></a>知无常解无常受无常。<a id="a-7M"></a>如是不放逸观。<a id="a-7N"></a>离欲恶不善法。<a id="a-7O"></a>有觉有观离生喜乐。<a id="a-7P"></a>成就初禅行。<a id="a-7Q"></a>如比丘若行若法相。<a id="a-7R"></a>离欲恶不善法。<a id="a-7S"></a>有觉有观离生喜乐。<a id="a-7T"></a>成就初禅行。<a id="a-7U"></a>若法相善取相善思惟善解。<a id="a-7V"></a>善识顺识缘识。<a id="a-7W"></a>分别顺分别缘分别。<a id="a-7X"></a>比丘如是善取观相善思惟善解。<a id="a-7Y"></a>复次比丘。<a id="a-7Z"></a>若一处有为法。<a id="a-7a"></a>思惟是苦患痈箭味过依缘坏法不定不满可坏苦空无我。<a id="a-7b"></a>思惟缘知缘受缘。<a id="a-7c"></a>即无明缘行。<a id="a-7d"></a>行缘识。<a id="a-7e"></a>识缘名色。<a id="a-7f"></a>名色缘六入。<a id="a-7g"></a>六入缘触。<a id="a-7h"></a>触缘受。<a id="a-7i"></a>受缘爱。<a id="a-7j"></a>爱缘取。<a id="a-7k"></a>取缘有。<a id="a-7l"></a>有缘生。<a id="a-7m"></a>生缘老死忧悲苦恼众苦聚集。<a id="a-7n"></a>如是不放逸观。<a id="a-7o"></a>离欲恶不善法。<a id="a-7p"></a>有觉有观离生喜乐。<a id="a-7q"></a>成就初禅行。<a id="a-7r"></a>如比丘若法相。<a id="a-7s"></a>离欲恶不善法。<a id="a-7t"></a>有觉有观离生喜乐。<a id="a-7u"></a>成就初禅行。<a id="a-7v"></a>若行若法相。<a id="a-7w"></a>善取相善思惟善解。<a id="a-7x"></a>善识顺识缘识。<a id="a-7y"></a>分别顺分别缘分别。<a id="a-7z"></a>比丘如是善取观相善思惟善解。<a id="a-80"></a>复次比丘一切有为法。<a id="a-81"></a>若一处有为法。<a id="a-82"></a>思惟法灭知灭解灭受灭。<a id="a-83"></a>无明灭则行灭。<a id="a-84"></a>行灭则识灭。<a id="a-85"></a>识灭则名色灭。<a id="a-86"></a>名色灭则六入灭。<a id="a-87"></a>六入灭则触灭。<a id="a-88"></a>触灭则受灭。<a id="a-89"></a>受灭则爱灭。<a id="a-8A"></a>爱灭则取灭。<a id="a-8B"></a>取灭则有灭。<a id="a-8C"></a>有灭则生灭。<a id="a-8D"></a>生灭则老死忧悲苦恼众苦聚集灭。<a id="a-8E"></a>如是不放逸观。<a id="a-8F"></a>离欲恶不善法。<a id="a-8G"></a>有觉有观离生喜乐。<a id="a-8H"></a>成就初禅行。<a id="a-8I"></a>如比丘若行法相。<a id="a-8J"></a>离欲恶不善法。<a id="a-8K"></a>有觉有观离生喜乐。<a id="a-8L"></a>成就初禅行。<a id="a-8M"></a>若行若法相善取相善思惟善解。<a id="a-8N"></a>善识顺识缘识。<a id="a-8O"></a>分别顺分别缘分别。<a id="a-8P"></a>比丘如是善取观相善思惟善解。<a id="a-8Q"></a>复次比丘。<a id="a-8R"></a>行知行乐。<a id="a-8S"></a>住知住乐。<a id="a-8T"></a>坐知坐乐。<a id="a-8U"></a>卧知卧乐。<a id="a-8V"></a>如是身住乐如实知住乐。<a id="a-8W"></a>如是不放逸观。<a id="a-8X"></a>离欲恶不善法。<a id="a-8Y"></a>有觉有观离生喜乐。<a id="a-8Z"></a>成就初禅行。<a id="a-8a"></a>如比丘若行若法相。<a id="a-8b"></a>离欲恶不善法。<a id="a-8c"></a>有觉有观离生喜乐。<a id="a-8d"></a>成就初禅行。<a id="a-8e"></a>若行若法相。<a id="a-8f"></a>善取相善思惟善解。<a id="a-8g"></a>善识顺识缘识。<a id="a-8h"></a>分别顺分别缘分别。<a id="a-8i"></a>比丘如是善取观相善思惟善解。<a id="a-8j"></a>复次比丘。<a id="a-8k"></a>从去来屈伸。<a id="a-8l"></a>乃至心怖畏故。<a id="a-8m"></a>出一切有为入甘露界。<a id="a-8n"></a>亦如是说。<a id="a-8o"></a>第二禅第三禅第四禅。<a id="a-8p"></a>亦如是说。</p>
  <p id="a8q">何谓善取观相善思惟善解。<a id="a-8r"></a>如比丘一切有为法。<a id="a-8s"></a>若一处有为法。<a id="a-8t"></a>思惟无常知无常解无常受无常。<a id="a-8u"></a>如是不放逸观。<a id="a-8v"></a>离欲恶不善法。<a id="a-8w"></a>有觉有观离生喜乐。<a id="a-8x"></a>成就初禅行。<a id="a-8y"></a>如比丘若有色受想行识。<a id="a-8z"></a>善取法相善思惟善解。<a id="a-90"></a>善识顺识缘识。<a id="a-91"></a>分别顺分别缘分别。<a id="a-92"></a>比丘如是善取观相善思惟善解。<a id="a-93"></a>复次比丘一切有为法。<a id="a-94"></a>若一处有为法。<a id="a-95"></a>从思惟是苦患痈箭。<a id="a-96"></a>乃至心畏怖故。<a id="a-97"></a>出一切有为入甘露界。<a id="a-98"></a>此寂静此妙胜。<a id="a-99"></a>离一切有为爱尽涅槃。<a id="a-9A"></a>如是不放逸观。<a id="a-9B"></a>离欲恶不善法。<a id="a-9C"></a>有觉有观离生喜乐。<a id="a-9D"></a>成就初禅行。<a id="a-9E"></a>如比丘。<a id="a-9F"></a>若有色受想行识。<a id="a-9G"></a>善取法相善思惟善解。<a id="a-9H"></a>善识顺识缘识。<a id="a-9I"></a>分别顺分别缘分别。<a id="a-9J"></a>比丘如是善取观相善思惟善解。<a id="a-9K"></a>第二禅第三禅第四禅。<a id="a-9L"></a>亦如上说。<a id="a-9M"></a>如是五支。<a id="a-9N"></a>是名五支定。</p>
  <p id="a9O">云何五智定。<a id="a-9P"></a>如世尊说。<a id="a-9Q"></a>诸比丘修定无量明了。<a id="a-9R"></a>诸比丘若修定无量明了已。<a id="a-9S"></a>缘生五种智。<a id="a-9T"></a>何等五。<a id="a-9U"></a>若有定现乐后乐报缘此生智。<a id="a-9V"></a>若有定圣无染缘此生智。<a id="a-9W"></a>若有定不怯弱者能亲近缘此生智。<a id="a-9X"></a>若有定寂静胜妙独修除得缘此生智。<a id="a-9Y"></a>若有定念入正念起缘此生智。<a id="a-9Z"></a>云何定现乐后乐报缘此生智。<a id="a-9a"></a>云何现乐定。<a id="a-9b"></a>如比丘。<a id="a-9c"></a>离欲恶不善法。<a id="a-9d"></a>有觉有观离生喜乐。<a id="a-9e"></a>成就初禅行。<a id="a-9f"></a>若身离生喜乐津液遍满。<a id="a-9g"></a>此身尽离生喜乐。<a id="a-9h"></a>津液遍满无有减少。<a id="a-9i"></a>如善澡浴师。<a id="a-9j"></a>若善澡浴师弟子。<a id="a-9k"></a>以细澡豆盛着器中。<a id="a-9l"></a>以水洒已调适作抟。<a id="a-9m"></a>此抟津液遍满。<a id="a-9n"></a>不燥不湿内外和润。<a id="a-9o"></a>如是比丘身离生喜乐津液遍满。<a id="a-9p"></a>身尽离生喜乐。<a id="a-9q"></a>津液遍满无有减少。<a id="a-9r"></a>如比丘增益受离生喜乐出世乐寂静乐灭乐正觉乐沙门果乐涅槃乐。<a id="a-9s"></a>此定如是谓现乐。<a id="a-9t"></a>复次比丘。<a id="a-9u"></a>灭觉观内净信一心。<a id="a-9v"></a>无觉无观定生喜乐。<a id="a-9w"></a>成二禅行。<a id="a-9x"></a>若身定生喜乐津液遍满。<a id="a-9y"></a>此身尽定生喜乐。<a id="a-9z"></a>津液遍满无有减少。<a id="a-A0"></a>如大陂湖以山围绕。<a id="a-A1"></a>水从底涌出。<a id="a-A2"></a>不从东方南西北方来。<a id="a-A3"></a>此陂水津液遍满。<a id="a-A4"></a>此陂尽津液遍满无有减少。<a id="a-A5"></a>如是比丘身定生喜乐津液遍满。<a id="a-A6"></a>此身尽津液遍满无有减少。<a id="a-A7"></a>如比丘增益受无喜乐。<a id="a-A8"></a>出世乐寂静乐灭乐正觉乐沙门果乐涅槃乐。<a id="a-A9"></a>此定如是谓现乐。<a id="a-AA"></a>复次比丘离喜舍行念正智身受乐。<a id="a-AB"></a>如诸圣人。<a id="a-AC"></a>解舍念乐行。<a id="a-AD"></a>成就三禅行。<a id="a-AE"></a>若身无喜乐。<a id="a-AF"></a>津液遍满身无喜乐。<a id="a-AG"></a>津液遍满无有减少。<a id="a-AH"></a>如优钵罗花池波头摩花池鸠头摩花池分陀利花池。<a id="a-AI"></a>从泥稍出未能出水。<a id="a-AJ"></a>此花若根若头。<a id="a-AK"></a>水津液遍满。<a id="a-AL"></a>从根至头从头至根。<a id="a-AM"></a>津液遍满无有减少。<a id="a-AN"></a>如是比丘。<a id="a-AO"></a>若身无喜乐津液遍满。<a id="a-AP"></a>此身尽津液遍满无有减少。<a id="a-AQ"></a>如比丘增益受无喜乐出世乐寂静乐灭乐正觉乐沙门果乐涅槃乐。<a id="a-AR"></a>此定如是谓现乐。<a id="a-AS"></a>复次比丘断苦断乐先灭忧喜不苦不乐舍念净。<a id="a-AT"></a>成就四禅行。<a id="a-AU"></a>若身以清净心遍解行。<a id="a-AV"></a>此身清净无不遍处。<a id="a-AW"></a>如男子女人身着白净衣上下具足。<a id="a-AX"></a>从头至足从足至头无不覆处。<a id="a-AY"></a>如是比丘。<a id="a-AZ"></a>若身以清净心遍解行。<a id="a-Aa"></a>此身清净无不遍处。<a id="a-Ab"></a>如比丘增益受寂静妙乐出世乐寂静乐灭乐正觉乐沙门果乐涅槃乐。<a id="a-Ac"></a>如是定谓现乐。<a id="a-Ad"></a>云何定后乐报。<a id="a-Ae"></a>如比丘。<a id="a-Af"></a>思惟无常苦空无我。<a id="a-Ag"></a>思惟涅槃寂静。<a id="a-Ah"></a>得定心住正住。<a id="a-Ai"></a>如比丘得定已。<a id="a-Aj"></a>即得初圣五根。<a id="a-Ak"></a>得初圣五根已。<a id="a-Al"></a>上正决定舍凡夫地。<a id="a-Am"></a>若不得须陀洹果而中命终。<a id="a-An"></a>无有是处。<a id="a-Ao"></a>不得须陀洹果。<a id="a-Ap"></a>作恶作恶业已。<a id="a-Aq"></a>命终堕三涂。<a id="a-Ar"></a>无有是处。<a id="a-As"></a>如比丘亲近此定多修学。<a id="a-At"></a>多修学已。<a id="a-Au"></a>见断三烦恼。<a id="a-Av"></a>得须陀洹果触证。<a id="a-Aw"></a>触证已。<a id="a-Ax"></a>断地狱畜生饿鬼苦。<a id="a-Ay"></a>受七生人天报。<a id="a-Az"></a>断余生天人中苦。<a id="a-B0"></a>如是定谓后乐报。<a id="a-B1"></a>如比丘亲近此定。<a id="a-B2"></a>多修学。<a id="a-B3"></a>多修学已。<a id="a-B4"></a>思惟断欲染嗔恚烦恼分。<a id="a-B5"></a>断欲染嗔恚烦恼分已。<a id="a-B6"></a>得斯陀含果触证。<a id="a-B7"></a>触证已断地狱畜生饿鬼苦。<a id="a-B8"></a>受天上人中生。<a id="a-B9"></a>断余生天上人中苦。<a id="a-BA"></a>如是定谓后乐报。<a id="a-BB"></a>如比丘亲近此定多修学。<a id="a-BC"></a>多修学已。<a id="a-BD"></a>思惟断欲染嗔恚尽无余。<a id="a-BE"></a>无余已得阿那含果触证。<a id="a-BF"></a>触证已断地狱畜生饿鬼人中苦。<a id="a-BG"></a>若受一天生若五生。<a id="a-BH"></a>余天上苦皆断。<a id="a-BI"></a>如是定谓后乐报。<a id="a-BJ"></a>如比丘亲近此定多修学。<a id="a-BK"></a>多修学已。<a id="a-BL"></a>思惟断色界无色界烦恼尽无余。<a id="a-BM"></a>无余已得阿罗汉果触证。<a id="a-BN"></a>触证已断地狱畜生饿鬼人中天上苦。<a id="a-BO"></a>一切有一切道一切生一切系缚一切结使烦恼苦。<a id="a-BP"></a>皆断无余。<a id="a-BQ"></a>如是定谓后乐报。<a id="a-BR"></a>何谓缘此生智。<a id="a-BS"></a>若内分别若外分别。<a id="a-BT"></a>知见觉证。<a id="a-BU"></a>此谓缘此生智。<a id="a-BV"></a>何谓有定圣无。<a id="a-BW"></a>染缘此生智。<a id="a-BX"></a>何谓非圣定。<a id="a-BY"></a>若定有漏。<a id="a-BZ"></a>此谓非圣定。<a id="a-Ba"></a>复次非圣定若定非学非无学。<a id="a-Bb"></a>此谓非圣定。<a id="a-Bc"></a>复次非圣定。<a id="a-Bd"></a>除空无相无愿定。<a id="a-Be"></a>若余定谓非圣定。<a id="a-Bf"></a>何谓圣定。<a id="a-Bg"></a>若定无漏。<a id="a-Bh"></a>是名圣定。<a id="a-Bi"></a>复次圣定。<a id="a-Bj"></a>若定学无学。<a id="a-Bk"></a>此谓圣定。<a id="a-Bl"></a>复次圣定。<a id="a-Bm"></a>空无相无愿定。<a id="a-Bn"></a>此谓圣定。<a id="a-Bo"></a>以何义谓圣。<a id="a-Bp"></a>以断离贪欲嗔恚愚痴诸结烦恼故谓圣定。<a id="a-Bq"></a>云何有染定。<a id="a-Br"></a>若定有求。<a id="a-Bs"></a>此谓有染定。<a id="a-Bt"></a>复次有染定。<a id="a-Bu"></a>若定非学非无学。<a id="a-Bv"></a>此谓有染定。<a id="a-Bw"></a>复次有染定。<a id="a-Bx"></a>除空无相无愿定若余定。<a id="a-By"></a>此谓有染定。<a id="a-Bz"></a>以何义有染。<a id="a-C0"></a>染谓爱。<a id="a-C1"></a>爱于此定中得正得缘得。<a id="a-C2"></a>定亦于爱中得正得缘得。<a id="a-C3"></a>是谓有染定。<a id="a-C4"></a>云何无染定。<a id="a-C5"></a>若定无求。<a id="a-C6"></a>此谓无染定。<a id="a-C7"></a>复次无染定。<a id="a-C8"></a>若定学无学。<a id="a-C9"></a>此谓无染定。<a id="a-CA"></a>复次无染定。<a id="a-CB"></a>空无相无愿定。<a id="a-CC"></a>此谓无染定。<a id="a-CD"></a>以何义无染。<a id="a-CE"></a>染谓爱。<a id="a-CF"></a>爱定中不得不正得不缘得定爱中不得不正得不缘得。<a id="a-CG"></a>是谓无染定。<a id="a-CH"></a>何谓缘此生智。<a id="a-CI"></a>若内分别若外分别。<a id="a-CJ"></a>知见觉证。<a id="a-CK"></a>此谓缘此生智。<a id="a-CL"></a>云何有定不怯弱者亲近缘此生智。<a id="a-CM"></a>云何怯弱者。<a id="a-CN"></a>若无信心无惭无愧。<a id="a-CO"></a>不学问懈怠失念无慧。<a id="a-CP"></a>此谓怯弱者。<a id="a-CQ"></a>复次怯弱是凡夫。<a id="a-CR"></a>以何义故名怯弱。<a id="a-CS"></a>以未知身见未断身见。<a id="a-CT"></a>以是义谓怯弱者。<a id="a-CU"></a>云何非怯弱者。<a id="a-CV"></a>不怯弱谓有信惭愧。<a id="a-CW"></a>多闻勤进专念多慧。<a id="a-CX"></a>此谓不怯弱者。<a id="a-CY"></a>复次不怯弱。<a id="a-CZ"></a>若佛及佛声闻弟子。<a id="a-Ca"></a>以何义故名不怯弱。<a id="a-Cb"></a>以知身见以断身见。<a id="a-Cc"></a>以是义谓不怯弱者。<a id="a-Cd"></a>如是不怯弱者。<a id="a-Ce"></a>得定亲近多修学。<a id="a-Cf"></a>以是义故谓非怯弱者亲近。<a id="a-Cg"></a>何谓缘此生智。<a id="a-Ch"></a>若内分别若外分别。<a id="a-Ci"></a>知见觉证。<a id="a-Cj"></a>是谓缘此生智。<a id="a-Ck"></a>何谓有定寂静胜妙独修除得。<a id="a-Cl"></a>缘此生智。<a id="a-Cm"></a>云何寂静。<a id="a-Cn"></a>若定共果报。<a id="a-Co"></a>是名寂静。<a id="a-Cp"></a>云何胜妙定。<a id="a-Cq"></a>若定圣有报。<a id="a-Cr"></a>能断烦恼。<a id="a-Cs"></a>是名胜妙定。<a id="a-Ct"></a>复次寂静定。<a id="a-Cu"></a>若定圣有报能断烦恼。<a id="a-Cv"></a>是名寂静定。<a id="a-Cw"></a>复次胜妙定。<a id="a-Cx"></a>若定共果报。<a id="a-Cy"></a>是名胜妙定。<a id="a-Cz"></a>复次寂静即胜妙。<a id="a-D0"></a>胜妙即是寂静。<a id="a-D1"></a>是谓寂静胜妙。<a id="a-D2"></a>何谓独修。<a id="a-D3"></a>若心一向定住正止独处定。<a id="a-D4"></a>是谓独修。<a id="a-D5"></a>何谓除得。<a id="a-D6"></a>云何不除得定。<a id="a-D7"></a>若定得不定得难得。<a id="a-D8"></a>是名不除得定。<a id="a-D9"></a>云何除得定。<a id="a-DA"></a>若定得决定得不难得。<a id="a-DB"></a>是谓除得定。<a id="a-DC"></a>何谓缘此生智。<a id="a-DD"></a>若内分别若外分别。<a id="a-DE"></a>知见觉证。<a id="a-DF"></a>是谓缘此生智。<a id="a-DG"></a>何谓有定正念入正念起缘此生智。<a id="a-DH"></a>若正智入正智起。<a id="a-DI"></a>正智入正智起已。<a id="a-DJ"></a>是故谓正念入正念起。<a id="a-DK"></a>专身念入专身念起。<a id="a-DL"></a>专身念入专身念起已。<a id="a-DM"></a>是谓正念入正念起。<a id="a-DN"></a>何谓缘此生智。<a id="a-DO"></a>若内分别若外分别。<a id="a-DP"></a>知见觉证。<a id="a-DQ"></a>是谓缘此生智。<a id="a-DR"></a>如是五智。<a id="a-DS"></a>是五智定。</p>
  <p id="aDT">何谓共念出息入息定。<a id="a-DU"></a>如世尊说。<a id="a-DV"></a>诸比丘。<a id="a-DW"></a>修出息入息念亲近多修学。<a id="a-DX"></a>多修学已得大果报。<a id="a-DY"></a>乃至得甘露。<a id="a-DZ"></a>云何修出息入息念亲近多修学得大果报乃至得甘露。<a id="a-Da"></a>如比丘住寂静处。<a id="a-Db"></a>林中树下或在空处。<a id="a-Dc"></a>在山窟中露处敷草。<a id="a-Dd"></a>或在冢间岩岸。<a id="a-De"></a>如比丘朝诣村乞食。<a id="a-Df"></a>食已日过中。<a id="a-Dg"></a>举衣钵洗足。<a id="a-Dh"></a>洗足已比丘结加趺坐。<a id="a-Di"></a>端身系念思惟断悕望。<a id="a-Dj"></a>心无悕望贪着行。<a id="a-Dk"></a>于悕望贪着得清净。<a id="a-Dl"></a>断嗔恚。<a id="a-Dm"></a>行慈心。<a id="a-Dn"></a>心离嗔恚得清净。<a id="a-Do"></a>断睡眠无睡眠。<a id="a-Dp"></a>正知明想。<a id="a-Dq"></a>心离睡眠得清净。<a id="a-Dr"></a>断掉悔无掉悔行。<a id="a-Ds"></a>内心寂静。<a id="a-Dt"></a>离掉悔得清净。<a id="a-Du"></a>断疑无疑行。<a id="a-Dv"></a>一定善法心离疑得清净。<a id="a-Dw"></a>如比丘断五盖。<a id="a-Dx"></a>是心垢损。<a id="a-Dy"></a>智慧正念出息。<a id="a-Dz"></a>正念入息。<a id="a-E0"></a>如比丘出息长知出息长。<a id="a-E1"></a>入息长知入息长。<a id="a-E2"></a>出息短知出息短。<a id="a-E3"></a>入息短知入息短。<a id="a-E4"></a>学一切身觉知入息。<a id="a-E5"></a>学一切身觉知出息。<a id="a-E6"></a>学除身行出息。<a id="a-E7"></a>学除身行入息。<a id="a-E8"></a>学喜出息觉知。<a id="a-E9"></a>学喜入息觉知。<a id="a-EA"></a>学乐出息觉知。<a id="a-EB"></a>学乐入息觉知。<a id="a-EC"></a>学心行出息觉知。<a id="a-ED"></a>学心行入息觉知。<a id="a-EE"></a>学除心行出息觉知。<a id="a-EF"></a>学除心行入息觉知。<a id="a-EG"></a>学心出息觉知。<a id="a-EH"></a>学心入息觉知。<a id="a-EI"></a>学悦心出息。<a id="a-EJ"></a>学悦心入息。<a id="a-EK"></a>学定心出息。<a id="a-EL"></a>学定心入息。<a id="a-EM"></a>学解脱心出息。<a id="a-EN"></a>学解脱心入息。<a id="a-EO"></a>学无常观出息。<a id="a-EP"></a>学无常观入息。<a id="a-EQ"></a>学离欲观出息。<a id="a-ER"></a>学离欲观入息。<a id="a-ES"></a>学灭观出息。<a id="a-ET"></a>学灭观入息。<a id="a-EU"></a>学出世观出息。<a id="a-EV"></a>学出世观入息。</p>
  <p id="aEW">何谓正念出息正念入息。<a id="a-EX"></a>若正知出息正知入息。<a id="a-EY"></a>正知出息正知入息已。<a id="a-EZ"></a>是谓正念出息正念入息。<a id="a-Ea"></a>专念身出息专念身入息。<a id="a-Eb"></a>专念身出息专念身入息已。<a id="a-Ec"></a>是谓正念出息正念入息。<a id="a-Ed"></a>何谓比丘出息长知出息长入息长知入息长。<a id="a-Ee"></a>如比丘思惟法生长出息入息。<a id="a-Ef"></a>善取法相善思惟善解。<a id="a-Eg"></a>若思惟法不生长出息入息。<a id="a-Eh"></a>善取法相善思惟善解。<a id="a-Ei"></a>若法胜非胜能生长出息入息。<a id="a-Ej"></a>善取法相善思惟善解。<a id="a-Ek"></a>比丘思惟法生长出息入息觉知。<a id="a-El"></a>善取法相善思惟善解。<a id="a-Em"></a>若思惟法不生长出息入息觉知。<a id="a-En"></a>善取法相善思惟善解。<a id="a-Eo"></a>若法胜非胜能生长出息入息觉知。<a id="a-Ep"></a>善取法相善思惟善解。<a id="a-Eq"></a>如比丘思惟法生长出息入息思惟法。<a id="a-Er"></a>若不生不思惟彼法。<a id="a-Es"></a>亲近胜法不亲近不胜法。<a id="a-Et"></a>比丘思惟法生长出息入息觉知思惟法。<a id="a-Eu"></a>若不生不思惟法。<a id="a-Ev"></a>亲近胜法不亲近不胜法。<a id="a-Ew"></a>比丘思惟应所修法。<a id="a-Ex"></a>亲近胜法不亲近不胜法。<a id="a-Ey"></a>长出息入息。<a id="a-Ez"></a>及长出息入息觉知得悦喜心。<a id="a-F0"></a>是谓比丘出息长知出息长入息长知入息长。<a id="a-F1"></a>何谓出息入息长。<a id="a-F2"></a>若无量出息无量入息。<a id="a-F3"></a>无量出息无量入息已。<a id="a-F4"></a>是故谓出息长入息长。<a id="a-F5"></a>不疾出息不疾入息。<a id="a-F6"></a>不疾出息不疾入息已。<a id="a-F7"></a>是故谓出息长入息长。<a id="a-F8"></a>不连速出息入息。<a id="a-F9"></a>不连速出息入息已。<a id="a-FA"></a>是故谓出息入息长。<a id="a-FB"></a>不力厉身出息。<a id="a-FC"></a>不力厉身入息。<a id="a-FD"></a>不力厉身出息不力厉身入息已。<a id="a-FE"></a>是故谓出息入息长。<a id="a-FF"></a>不续出息入息。<a id="a-FG"></a>不续出息入息已。<a id="a-FH"></a>是故谓出息入息长。<a id="a-FI"></a>是名出息入息长(一事竟)</p>
  <p id="aFJ">何谓出息短知出息短入息短知入息短。<a id="a-FK"></a>如比丘思惟法生短出息入息。<a id="a-FL"></a>善取法相善思惟善解。<a id="a-FM"></a>若思惟法不生短出息入息。<a id="a-FN"></a>善取法相善思惟善解。<a id="a-FO"></a>若法胜非胜能生短出息入息。<a id="a-FP"></a>善取法相善思惟善解。<a id="a-FQ"></a>比丘思惟法生短出息入息觉知。<a id="a-FR"></a>善取法相善思惟善解。<a id="a-FS"></a>若思惟法不生短出息入息觉知。<a id="a-FT"></a>善取法相善思惟善解。<a id="a-FU"></a>若法胜非胜生短出息入息觉知。<a id="a-FV"></a>善取法相善思惟善解。<a id="a-FW"></a>比丘思惟法生短出息入息思惟法。<a id="a-FX"></a>若不生不思惟法。<a id="a-FY"></a>亲近胜法不亲近不胜法。<a id="a-FZ"></a>如比丘思惟法生短出息入息觉知思惟法。<a id="a-Fa"></a>若不生不思惟法。<a id="a-Fb"></a>亲近胜法不亲近不胜法。<a id="a-Fc"></a>比丘不思惟不应所修法。<a id="a-Fd"></a>思惟应所修法。<a id="a-Fe"></a>亲近胜法不亲近不胜法。<a id="a-Ff"></a>短出息入息。<a id="a-Fg"></a>及短出息入息觉知得悦喜。<a id="a-Fh"></a>是谓出息短知出息短入息短知入息短。<a id="a-Fi"></a>何谓出息入息短。<a id="a-Fj"></a>有量出息有量入息。<a id="a-Fk"></a>有量出息有量入息已。<a id="a-Fl"></a>是故谓出息入息短。<a id="a-Fm"></a>疾出息疾出息已。<a id="a-Fn"></a>是故谓出息入息短。<a id="a-Fo"></a>连速出息连速出息已。<a id="a-Fp"></a>是故谓出息入息短。<a id="a-Fq"></a>力厉身出息入息。<a id="a-Fr"></a>力厉身出息入息已。<a id="a-Fs"></a>是故谓出息入息短。<a id="a-Ft"></a>续出息入息。<a id="a-Fu"></a>续出息入息已。<a id="a-Fv"></a>是故谓出息入息短。<a id="a-Fw"></a>不身除出息入息。<a id="a-Fx"></a>不身除出息入息已。<a id="a-Fy"></a>是故谓出息入息短。<a id="a-Fz"></a>是名出息入息短(二事竟)</p>
  <p id="aG0">何谓学一切身出息觉知学一切身入息觉知。<a id="a-G1"></a>如比丘以息满一切身出息。<a id="a-G2"></a>若一切身内空已入息。<a id="a-G3"></a>如巧[夢-夕+棐]师[夢-夕+棐]师弟子。<a id="a-G4"></a>令[夢-夕+棐]囊满已。<a id="a-G5"></a>按使气出。<a id="a-G6"></a>若[夢-夕+棐]囊空已。<a id="a-G7"></a>还开其口使气得满。<a id="a-G8"></a>比丘如是。<a id="a-G9"></a>令一切身中息满已出息。<a id="a-GA"></a>若一切身内空已入息。<a id="a-GB"></a>若思惟法一切身生出息入息。<a id="a-GC"></a>善取法相善思惟善解。<a id="a-GD"></a>若思惟法一切身中不生出息入息。<a id="a-GE"></a>善取法相善思惟善解。<a id="a-GF"></a>若法胜非胜。<a id="a-GG"></a>一切身中能生出息入息。<a id="a-GH"></a>善取法相善思惟善解。<a id="a-GI"></a>如比丘思惟法生一切身中出息入息觉知。<a id="a-GJ"></a>善取法相善思惟善解。<a id="a-GK"></a>若思惟法一切身中不生出息入息觉知。<a id="a-GL"></a>善取法相善思惟善解。<a id="a-GM"></a>若法胜非胜。<a id="a-GN"></a>能生一切身中出息入息觉知。<a id="a-GO"></a>善取法相善思惟善解。<a id="a-GP"></a>如比丘思惟法生一切身中出息入息思惟法。<a id="a-GQ"></a>若不生不思惟法。<a id="a-GR"></a>亲近胜法不亲近不胜法。<a id="a-GS"></a>比丘思惟法生一切身中出息入息觉知思惟法。<a id="a-GT"></a>若不生不思惟法。<a id="a-GU"></a>亲近胜法不亲近不胜法。<a id="a-GV"></a>比丘思惟应所修法。<a id="a-GW"></a>不思惟不应所修法。<a id="a-GX"></a>亲近胜法不亲近不胜法。<a id="a-GY"></a>一切身中出息入息。<a id="a-GZ"></a>及一切身中出息入息觉知得悦喜。<a id="a-Ga"></a>是谓学一切身出息觉知。<a id="a-Gb"></a>学一切身入息觉知(三事竟)</p>
  <p id="aGc">何谓学除身行出息学除身行入息身行。<a id="a-Gd"></a>谓出息入息有粗有细。<a id="a-Ge"></a>云何粗身行。<a id="a-Gf"></a>若掉动是名粗身行。<a id="a-Gg"></a>云何细身行。<a id="a-Gh"></a>若寂静是名细身行如比丘以细身行调伏粗。<a id="a-Gi"></a>身行降胜除出如巧匠。<a id="a-Gj"></a>巧匠弟子。<a id="a-Gk"></a>以小楔出大楔。<a id="a-Gl"></a>如是比丘。<a id="a-Gm"></a>以细身行。<a id="a-Gn"></a>调伏粗身行。<a id="a-Go"></a>如人驰走自思惟。<a id="a-Gp"></a>我以何故走。<a id="a-Gq"></a>我当安徐行。<a id="a-Gr"></a>便安详行。<a id="a-Gs"></a>此人复如是思惟。<a id="a-Gt"></a>我何以安详行。<a id="a-Gu"></a>我应当住便住。<a id="a-Gv"></a>此人复思惟。<a id="a-Gw"></a>我何故住。<a id="a-Gx"></a>我当坐便坐。<a id="a-Gy"></a>此人复如是思惟。<a id="a-Gz"></a>我何故坐。<a id="a-H0"></a>我当卧便卧。<a id="a-H1"></a>此人如是除粗身行亲近细身行。<a id="a-H2"></a>比丘如是除粗身行亲近细身行。<a id="a-H3"></a>比丘思惟法生粗身行。<a id="a-H4"></a>善取彼法相善思惟善解。<a id="a-H5"></a>若思惟法不生粗身行。<a id="a-H6"></a>善取法相善思惟善解。<a id="a-H7"></a>若法胜非胜能生粗身行。<a id="a-H8"></a>善取法相善思惟善解。<a id="a-H9"></a>比丘思惟法生细身行。<a id="a-HA"></a>善取法相善思惟善解。<a id="a-HB"></a>若思惟法不生细身行。<a id="a-HC"></a>善取法相善思惟善解。<a id="a-HD"></a>若法胜非胜能生细身行。<a id="a-HE"></a>善取法相善思惟善解。<a id="a-HF"></a>比丘若思惟法除粗身行。<a id="a-HG"></a>善取法相善思惟善解。<a id="a-HH"></a>若思惟法不除粗身行。<a id="a-HI"></a>善取法相善思惟善解。<a id="a-HJ"></a>若法胜非胜能除粗身行。<a id="a-HK"></a>善取法相善思惟善解。<a id="a-HL"></a>比丘思惟法生除身行。<a id="a-HM"></a>出息入息。<a id="a-HN"></a>善取法相善思惟善解。<a id="a-HO"></a>若思惟法不生除身。<a id="a-HP"></a>行出息入。<a id="a-HQ"></a>息善取法相善思惟善解。<a id="a-HR"></a>若法胜非胜能生除身行。<a id="a-HS"></a>出息入息善取法相善思惟善解。<a id="a-HT"></a>比丘思惟法生除身行出息入息。<a id="a-HU"></a>觉知。<a id="a-HV"></a>善取法相善思惟善解。<a id="a-HW"></a>若思惟法不生除身行。<a id="a-HX"></a>出息入息觉知。<a id="a-HY"></a>善取法相善思惟善解。<a id="a-HZ"></a>若法胜非胜能生除身行。<a id="a-Ha"></a>出息入息觉知。<a id="a-Hb"></a>善取法相善思惟善解比丘思惟法生粗身行不思惟法。<a id="a-Hc"></a>若不生思惟法。<a id="a-Hd"></a>亲近胜法不亲近不胜法。<a id="a-He"></a>比丘思惟法生细身行思惟彼法。<a id="a-Hf"></a>若不生不思惟彼法。<a id="a-Hg"></a>亲近胜法不亲近不胜法。<a id="a-Hh"></a>比丘思惟法除粗身行思惟法。<a id="a-Hi"></a>若不除不思惟法。<a id="a-Hj"></a>亲近胜法不亲近不胜法。<a id="a-Hk"></a>比丘思惟法生除身行。<a id="a-Hl"></a>出息入息思惟法。<a id="a-Hm"></a>若不生不思惟法。<a id="a-Hn"></a>亲近胜法不亲近不胜法。<a id="a-Ho"></a>比丘思惟法生除身行。<a id="a-Hp"></a>出息入息觉知思惟法。<a id="a-Hq"></a>若不生不思惟法。<a id="a-Hr"></a>亲近胜法不亲近不胜法。<a id="a-Hs"></a>比丘不思惟不应所修法。<a id="a-Ht"></a>思惟应所修法。<a id="a-Hu"></a>亲近胜法不亲近不胜法。<a id="a-Hv"></a>除身行出息入息。<a id="a-Hw"></a>及除身行出息入息。<a id="a-Hx"></a>觉知得悦喜。<a id="a-Hy"></a>是谓学除身行出息入息(四事竟)</p>
  <p id="aHz">何谓学喜出息觉知学喜入息觉知。<a id="a-I0"></a>云何喜。<a id="a-I1"></a>若心欢喜踊跃。<a id="a-I2"></a>是名喜。<a id="a-I3"></a>比丘思惟法生喜。<a id="a-I4"></a>善取法相善思惟善解。<a id="a-I5"></a>若思惟法不生喜。<a id="a-I6"></a>善取法相善思惟善解。<a id="a-I7"></a>若法胜非胜能生喜。<a id="a-I8"></a>善取法相善思惟善解。<a id="a-I9"></a>比丘思惟法生喜。<a id="a-IA"></a>出息入息善取法相善思惟善解。<a id="a-IB"></a>若思惟法不生喜。<a id="a-IC"></a>出息入息善取法相善思惟善解。<a id="a-ID"></a>若法胜非胜能生喜。<a id="a-IE"></a>出息入息善取法相善思惟善解。<a id="a-IF"></a>比丘思惟法生喜。<a id="a-IG"></a>出息入息觉知。<a id="a-IH"></a>善取法相善思惟善解。<a id="a-II"></a>若思惟法不生喜。<a id="a-IJ"></a>出息入息觉知。<a id="a-IK"></a>善取法相善思惟善解。<a id="a-IL"></a>若法胜非胜能生喜。<a id="a-IM"></a>出息入息觉知。<a id="a-IN"></a>善取法相善思惟善解。<a id="a-IO"></a>比丘思惟法生喜。<a id="a-IP"></a>思惟法。<a id="a-IQ"></a>若不生不思惟法。<a id="a-IR"></a>亲近胜法不亲近不胜法。<a id="a-IS"></a>比丘思惟法生喜。<a id="a-IT"></a>出息入息思惟法。<a id="a-IU"></a>若不生不思惟法。<a id="a-IV"></a>亲近胜法不亲近不胜法。<a id="a-IW"></a>比丘思惟法生喜。<a id="a-IX"></a>出息入息觉知思惟法。<a id="a-IY"></a>若不生不思惟法。<a id="a-IZ"></a>亲近胜法不亲近不胜法。<a id="a-Ia"></a>比丘思惟应所修法。<a id="a-Ib"></a>不思惟不应所修法。<a id="a-Ic"></a>亲近胜法不亲近不胜法。<a id="a-Id"></a>喜出息入息。<a id="a-Ie"></a>及喜出息入息觉知得悦喜。<a id="a-If"></a>是谓学喜出息觉知学喜。<a id="a-Ig"></a>入息觉知(五事竟)</p>
  <p id="aIh">何谓学乐出息觉知学乐入息觉知。<a id="a-Ii"></a>云何乐。<a id="a-Ij"></a>若心忍受乐意触乐受。<a id="a-Ik"></a>是名乐。<a id="a-Il"></a>如比丘思惟法生乐。<a id="a-Im"></a>善取法相善思惟善解。<a id="a-In"></a>若思惟不生乐。<a id="a-Io"></a>善取法相善思惟善解。<a id="a-Ip"></a>若法胜非胜能生乐。<a id="a-Iq"></a>善取法相善思惟善解。<a id="a-Ir"></a>比丘思惟法生乐出息入息善取法相。<a id="a-Is"></a>善思惟善解。<a id="a-It"></a>若思惟法不生乐。<a id="a-Iu"></a>出息入息善取法相善思惟善解。<a id="a-Iv"></a>若法胜非胜能生乐。<a id="a-Iw"></a>出息入息善取法相善思惟善解。<a id="a-Ix"></a>比丘思惟法生乐。<a id="a-Iy"></a>出息入息觉知。<a id="a-Iz"></a>善取法相善思惟善解。<a id="a-J0"></a>若思惟法不生乐。<a id="a-J1"></a>出息入息觉知。<a id="a-J2"></a>善取法相善思惟善解。<a id="a-J3"></a>若法胜非胜能生乐。<a id="a-J4"></a>出息入息觉知。<a id="a-J5"></a>善取法相善思惟善解。<a id="a-J6"></a>比丘思惟法生乐。<a id="a-J7"></a>出息入息思惟法。<a id="a-J8"></a>若不生不思惟法。<a id="a-J9"></a>亲近胜法不亲近不胜法。<a id="a-JA"></a>比丘思惟法生乐。<a id="a-JB"></a>出息入息思惟法。<a id="a-JC"></a>若不生不思惟法。<a id="a-JD"></a>亲近胜法不亲近不胜法。<a id="a-JE"></a>比丘思惟法生乐。<a id="a-JF"></a>出息入息觉知思惟彼法。<a id="a-JG"></a>若不生不思惟法。<a id="a-JH"></a>亲近胜法不亲近不胜法。<a id="a-JI"></a>比丘思惟应所修法。<a id="a-JJ"></a>不思惟不应所修法。<a id="a-JK"></a>亲近胜法不亲近不胜法。<a id="a-JL"></a>乐出息入息及乐出息入息觉知得悦喜。<a id="a-JM"></a>是谓学乐出息觉知学乐入息觉知(六事竟)</p>
  <p id="aJN">何谓学心行出息觉知学心行入息觉知心行。<a id="a-JO"></a>谓想思有粗细。<a id="a-JP"></a>云何粗心行。<a id="a-JQ"></a>若心行掉动。<a id="a-JR"></a>是名粗心行。<a id="a-JS"></a>云何细心行。<a id="a-JT"></a>若心行寂静。<a id="a-JU"></a>是名细心行。<a id="a-JV"></a>如比丘细心行粗心行。<a id="a-JW"></a>以细心行调伏粗心行。<a id="a-JX"></a>降胜除出。<a id="a-JY"></a>如巧匠巧匠弟子。<a id="a-JZ"></a>以小楔出大楔。<a id="a-Ja"></a>如是比丘。<a id="a-Jb"></a>以细心行调伏粗心行。<a id="a-Jc"></a>比丘思惟法生粗心行。<a id="a-Jd"></a>善取法相善思惟善解。<a id="a-Je"></a>若思惟法不生粗心行。<a id="a-Jf"></a>善取法相善思惟善解。<a id="a-Jg"></a>若法胜非胜能生粗心行。<a id="a-Jh"></a>善取法相善思惟善解。<a id="a-Ji"></a>比丘思惟法生细心行。<a id="a-Jj"></a>善取法相善思惟善解。<a id="a-Jk"></a>若思惟法不生细心行。<a id="a-Jl"></a>善取法相善思惟善解。<a id="a-Jm"></a>若法胜非胜能生细心行。<a id="a-Jn"></a>善取法相善思惟善解。<a id="a-Jo"></a>比丘思惟法生心行。<a id="a-Jp"></a>出息入息善取法相善思惟善解。<a id="a-Jq"></a>若思惟法不生心行。<a id="a-Jr"></a>出息入息善取法相善思惟善解。<a id="a-Js"></a>若法胜非胜能生心行。<a id="a-Jt"></a>出息入息善取法相善思惟善解。<a id="a-Ju"></a>比丘思惟法生心行。<a id="a-Jv"></a>出息入息觉知。<a id="a-Jw"></a>善取彼法相善思惟善解。<a id="a-Jx"></a>若思惟法不生心行。<a id="a-Jy"></a>出息入息觉知。<a id="a-Jz"></a>善取法相善思惟善解。<a id="a-K0"></a>若法胜非胜能生心行。<a id="a-K1"></a>出息入息觉知。<a id="a-K2"></a>善取法相善思惟善解。<a id="a-K3"></a>比丘思惟法生粗心行。<a id="a-K4"></a>不思惟法。<a id="a-K5"></a>若不生思惟。<a id="a-K6"></a>亲近胜法不亲近不胜法。<a id="a-K7"></a>比丘思惟法生细心行思惟法。<a id="a-K8"></a>若不生不思惟法。<a id="a-K9"></a>亲近胜法不亲近不胜法。<a id="a-KA"></a>比丘思惟法。<a id="a-KB"></a>生心行。<a id="a-KC"></a>出息入息觉知思惟法。<a id="a-KD"></a>若不生不思惟法。<a id="a-KE"></a>亲近胜法不亲近不胜法。<a id="a-KF"></a>比丘不思惟不应所修法。<a id="a-KG"></a>思惟应所修法。<a id="a-KH"></a>亲近胜法不亲近不胜法。<a id="a-KI"></a>心行出息入息及心行出息入息觉知得悦喜。<a id="a-KJ"></a>是谓学心行出息觉知学心行入息觉知(第七竟)</p>
  <p id="aKK">何谓学除心行出息学除心行入息心行。<a id="a-KL"></a>谓想思有粗细。<a id="a-KM"></a>云何粗心行。<a id="a-KN"></a>若掉动。<a id="a-KO"></a>是名粗心行。<a id="a-KP"></a>若心行寂静。<a id="a-KQ"></a>是名细心行。<a id="a-KR"></a>如比丘以细心行调伏粗心行。<a id="a-KS"></a>降胜除出。<a id="a-KT"></a>如巧匠巧匠弟子以小楔出大楔。<a id="a-KU"></a>如是比丘以细心行调伏粗心行。<a id="a-KV"></a>如人驰走自思惟。<a id="a-KW"></a>我何故走。<a id="a-KX"></a>我当安徐行。<a id="a-KY"></a>便安徐行。<a id="a-KZ"></a>自思惟。<a id="a-Ka"></a>我何故安徐行。<a id="a-Kb"></a>我当住便住。<a id="a-Kc"></a>自思惟。<a id="a-Kd"></a>我何故住。<a id="a-Ke"></a>我当坐便坐。<a id="a-Kf"></a>自思惟。<a id="a-Kg"></a>我何故坐。<a id="a-Kh"></a>我当卧便卧。<a id="a-Ki"></a>如是除粗心行亲近细心行。<a id="a-Kj"></a>比丘如是除粗心行亲近细心行。<a id="a-Kk"></a>比丘思惟法生粗心行。<a id="a-Kl"></a>善取法相善思惟善解。<a id="a-Km"></a>若思惟法不生粗心行。<a id="a-Kn"></a>善取法相善思惟善解。<a id="a-Ko"></a>若法胜非胜能生粗心行。<a id="a-Kp"></a>善取法相善思惟善解。<a id="a-Kq"></a>比丘思惟法生细心行。<a id="a-Kr"></a>善取法相善思惟善解。<a id="a-Ks"></a>若思惟法不生细心行。<a id="a-Kt"></a>善取法相善思惟善解。<a id="a-Ku"></a>若法胜非胜能生细心行。<a id="a-Kv"></a>善取法相善思惟善解。<a id="a-Kw"></a>比丘思惟法除粗心行。<a id="a-Kx"></a>善取法相善思惟善解。<a id="a-Ky"></a>若思惟法不除粗心行。<a id="a-Kz"></a>善取法相善思惟善解。<a id="a-L0"></a>若法胜非胜能除粗心行。<a id="a-L1"></a>善取法相善思惟善解。<a id="a-L2"></a>比丘思惟法知除心行。<a id="a-L3"></a>出息入息。<a id="a-L4"></a>善取法相善思惟善解。<a id="a-L5"></a>若思惟法不生心除行。<a id="a-L6"></a>出息入息。<a id="a-L7"></a>善取法相善思惟善解。<a id="a-L8"></a>若法胜非胜能生心除行。<a id="a-L9"></a>出息入息善取法相善思惟善解。<a id="a-LA"></a>比丘思惟法生心除行。<a id="a-LB"></a>出息入息觉知。<a id="a-LC"></a>善取法相善思惟善解。<a id="a-LD"></a>若思惟法不生心除行。<a id="a-LE"></a>出息入息觉知。<a id="a-LF"></a>善取法相善思惟善解。<a id="a-LG"></a>若法胜非胜能生心除行。<a id="a-LH"></a>出息入息觉知。<a id="a-LI"></a>善取法相善思惟善解。<a id="a-LJ"></a>比丘思惟法生粗心行。<a id="a-LK"></a>不思惟法若不生思惟法。<a id="a-LL"></a>亲近胜法不亲近不胜法。<a id="a-LM"></a>比丘思惟法生细心行思惟法。<a id="a-LN"></a>若不生不思惟法。<a id="a-LO"></a>亲近胜法不亲近不胜法。<a id="a-LP"></a>比丘思惟法除粗心行思惟法。<a id="a-LQ"></a>若不除不思惟法。<a id="a-LR"></a>亲近胜法不亲近不胜法。<a id="a-LS"></a>比丘思惟法生心除行。<a id="a-LT"></a>出息入息思惟法。<a id="a-LU"></a>若不生不思惟法。<a id="a-LV"></a>亲近胜法不亲近不胜法。<a id="a-LW"></a>比丘思惟法生心除行。<a id="a-LX"></a>出息入息觉知思惟法。<a id="a-LY"></a>若不生思惟法。<a id="a-LZ"></a>亲近胜法不亲近不胜法。<a id="a-La"></a>比丘不思惟不应所修法。<a id="a-Lb"></a>思惟应所修法。<a id="a-Lc"></a>亲近胜法不亲近不胜法。<a id="a-Ld"></a>心除行。<a id="a-Le"></a>出息入息。<a id="a-Lf"></a>及心除行。<a id="a-Lg"></a>出息入息觉知得悦喜。<a id="a-Lh"></a>是谓学除心行出息学除心行入息(八事竟)</p>
  <p id="aLi">何谓学心出息觉知学心入息觉知。<a id="a-Lj"></a>心谓心意识六识身七识界。<a id="a-Lk"></a>是名心。<a id="a-Ll"></a>彼心有善不善。<a id="a-Lm"></a>如比丘思惟法生不善心。<a id="a-Ln"></a>善取法相善思惟善解。<a id="a-Lo"></a>若思惟法不生不善心。<a id="a-Lp"></a>善取法相善思惟善解。<a id="a-Lq"></a>若法胜非胜。<a id="a-Lr"></a>能生不善心。<a id="a-Ls"></a>善取法相善思惟善解。<a id="a-Lt"></a>比丘思惟法生善心。<a id="a-Lu"></a>善取法相善思惟善解。<a id="a-Lv"></a>若思惟法不生善心。<a id="a-Lw"></a>善取法相善思惟善解。<a id="a-Lx"></a>若法胜非胜能生善心。<a id="a-Ly"></a>善取法相善思惟善解。<a id="a-Lz"></a>比丘思惟法生心。<a id="a-M0"></a>出息入息善取法相善思惟善解。<a id="a-M1"></a>若思惟法不生心。<a id="a-M2"></a>出息入息善取法相善思惟善解。<a id="a-M3"></a>若法胜非胜能生心。<a id="a-M4"></a>出息入息善取法相善思惟善解。<a id="a-M5"></a>比丘思惟法生心。<a id="a-M6"></a>出息入息觉知。<a id="a-M7"></a>善取法相善思惟善解。<a id="a-M8"></a>若思惟法不生心。<a id="a-M9"></a>出息入息觉知。<a id="a-MA"></a>善取法相善思惟善解。<a id="a-MB"></a>若法胜非胜能生心。<a id="a-MC"></a>出息入息觉知。<a id="a-MD"></a>善取法相善思惟善解。<a id="a-ME"></a>比丘思惟法生不善心。<a id="a-MF"></a>不思惟法若不生不思惟法。<a id="a-MG"></a>亲近胜法不亲近不胜法。<a id="a-MH"></a>比丘思惟法生善心思惟法。<a id="a-MI"></a>若不生不思惟法。<a id="a-MJ"></a>亲近胜法不亲近不胜法。<a id="a-MK"></a>比丘思惟法生心。<a id="a-ML"></a>出息入息思惟法。<a id="a-MM"></a>若不生不思惟法。<a id="a-MN"></a>亲近胜法不亲近不胜法。<a id="a-MO"></a>比丘思惟法生心。<a id="a-MP"></a>出息入息觉知思惟法。<a id="a-MQ"></a>若不生不思惟法。<a id="a-MR"></a>亲近胜法不亲近不胜法。<a id="a-MS"></a>比丘不思惟不应所修法。<a id="a-MT"></a>思惟应所修法。<a id="a-MU"></a>亲近胜法不亲近不胜法。<a id="a-MV"></a>心出息入息。<a id="a-MW"></a>及心出息入息觉知得悦喜。<a id="a-MX"></a>是谓学心出息觉知学心入息觉知(九事竟)</p>
  <p id="aMY">何谓学悦心出息学悦心入息。<a id="a-MZ"></a>悦心谓悦豫重悦豫究竟悦豫。<a id="a-Ma"></a>但非喜是名悦。<a id="a-Mb"></a>比丘思惟法生悦。<a id="a-Mc"></a>善取法相善思惟善解。<a id="a-Md"></a>若思惟法不生悦。<a id="a-Me"></a>善取法相善思惟善解。<a id="a-Mf"></a>若法胜非胜能生悦。<a id="a-Mg"></a>善取法相善思惟善解。<a id="a-Mh"></a>比丘思惟法生悦心。<a id="a-Mi"></a>善取法相善思惟善解。<a id="a-Mj"></a>若思惟法不生悦心。<a id="a-Mk"></a>善取法相善思惟善解。<a id="a-Ml"></a>若法胜非胜能生悦心。<a id="a-Mm"></a>善取法相善思惟善解。<a id="a-Mn"></a>比丘思惟法生悦心。<a id="a-Mo"></a>出息入息善取法相善思惟善解。<a id="a-Mp"></a>若思惟法不生悦心。<a id="a-Mq"></a>出息入息善取法相善思惟善解。<a id="a-Mr"></a>若法胜非胜能生悦心。<a id="a-Ms"></a>出息入息善取法相善思惟善解。<a id="a-Mt"></a>此比丘若思惟法生悦心。<a id="a-Mu"></a>出息入息觉知善取法相善思惟善解。<a id="a-Mv"></a>若思惟法不生悦心。<a id="a-Mw"></a>出息入息觉知。<a id="a-Mx"></a>善取法相善思惟善解。<a id="a-My"></a>若法胜非胜能生悦心。<a id="a-Mz"></a>出息入息觉知。<a id="a-N0"></a>善取法相善思惟善解。<a id="a-N1"></a>比丘思惟法生悦心思惟法。<a id="a-N2"></a>若不生不思惟法。<a id="a-N3"></a>亲近胜法不亲近不胜法。<a id="a-N4"></a>比丘思惟法生悦心。<a id="a-N5"></a>出息入息思惟法。<a id="a-N6"></a>若不生不思惟法。<a id="a-N7"></a>亲近胜法不亲近不胜法。<a id="a-N8"></a>比丘思惟法生悦心。<a id="a-N9"></a>出息入息觉知思惟法。<a id="a-NA"></a>若不生不思惟法。<a id="a-NB"></a>亲近胜法不亲近不胜法。<a id="a-NC"></a>比丘思惟应所修法。<a id="a-ND"></a>不思惟不应所修法。<a id="a-NE"></a>亲近胜法不亲近不胜法。<a id="a-NF"></a>悦心出息入息。<a id="a-NG"></a>及悦心出息入息觉知得悦喜。<a id="a-NH"></a>是谓学悦心出息学悦心入息(十事竟)</p>
  <p id="aNI">何谓学定心出息学定心入息。<a id="a-NJ"></a>定谓心住正住。<a id="a-NK"></a>是名定。<a id="a-NL"></a>如比丘思惟法生定心。<a id="a-NM"></a>善取法相善思惟善解。<a id="a-NN"></a>若思惟法不定生心。<a id="a-NO"></a>善取法相善思惟善解。<a id="a-NP"></a>若法胜非胜能生定心。<a id="a-NQ"></a>善取法相善思惟善解。<a id="a-NR"></a>比丘思惟法生定心。<a id="a-NS"></a>善取法相善思惟善解。<a id="a-NT"></a>若思惟法不生定心。<a id="a-NU"></a>善取法相善思惟善解。<a id="a-NV"></a>若法胜非胜能生定心。<a id="a-NW"></a>善取法相善思惟善解。<a id="a-NX"></a>比丘思惟法生定心。<a id="a-NY"></a>出息入息善取法相善思惟善解。<a id="a-NZ"></a>若思惟法不生定心。<a id="a-Na"></a>出息入息善取法相善思惟善解。<a id="a-Nb"></a>若法胜非胜能生定心。<a id="a-Nc"></a>出息入息善取法相善思惟善解。<a id="a-Nd"></a>比丘思惟法生定心。<a id="a-Ne"></a>出息入息觉知。<a id="a-Nf"></a>善取法相善思惟善解。<a id="a-Ng"></a>若思惟法不生定心。<a id="a-Nh"></a>出息入息觉知。<a id="a-Ni"></a>善取法相善思惟善解。<a id="a-Nj"></a>若法胜非胜能生定心。<a id="a-Nk"></a>出息入息觉知。<a id="a-Nl"></a>善取法相善思惟善解。<a id="a-Nm"></a>比丘思惟法生定心思惟法。<a id="a-Nn"></a>若不生不思惟法。<a id="a-No"></a>亲近胜法不亲近不胜法。<a id="a-Np"></a>比丘思惟法生定心。<a id="a-Nq"></a>出息入息思惟法。<a id="a-Nr"></a>若不生不思惟法。<a id="a-Ns"></a>亲近胜法不亲近不胜法。<a id="a-Nt"></a>比丘思惟法生定心。<a id="a-Nu"></a>出息入息觉知思惟法。<a id="a-Nv"></a>若不生不思惟法。<a id="a-Nw"></a>亲近胜法不亲近不胜法。<a id="a-Nx"></a>比丘思惟法生定心。<a id="a-Ny"></a>出息入息觉知思惟法。<a id="a-Nz"></a>若不生不思惟法。<a id="a-O0"></a>亲近胜法不亲近不胜法。<a id="a-O1"></a>比丘思惟应所修法。<a id="a-O2"></a>不思惟不应所修法。<a id="a-O3"></a>亲近胜法不亲近不胜法。<a id="a-O4"></a>定心出息入息及定心出息入息觉知得悦喜。<a id="a-O5"></a>是谓学定心出息学定心入息(十一事竟)</p>
  <p id="aO6">何谓学解脱心出息学解脱心入息。<a id="a-O7"></a>解脱谓心向彼尊上彼倾向彼。<a id="a-O8"></a>以彼解脱。<a id="a-O9"></a>是名解脱。<a id="a-OA"></a>如比丘思惟法生解脱。<a id="a-OB"></a>善取法相善思惟善解。<a id="a-OC"></a>若思惟法不生解脱心。<a id="a-OD"></a>善取法相善思惟善解。<a id="a-OE"></a>若法胜非胜能生解脱心。<a id="a-OF"></a>善取法相善思惟善解。<a id="a-OG"></a>比丘思惟法生解脱心。<a id="a-OH"></a>善取法相善思惟善解。<a id="a-OI"></a>若思惟法不生解脱心。<a id="a-OJ"></a>善取法相善思惟善解。<a id="a-OK"></a>若法胜非胜能生解脱心。<a id="a-OL"></a>善取法相善思惟善解。<a id="a-OM"></a>比丘思惟法生解脱心。<a id="a-ON"></a>出息入息善取法相善思惟善解。<a id="a-OO"></a>若思惟法不生解脱心。<a id="a-OP"></a>出息入息善取法相善思惟善解。<a id="a-OQ"></a>若法胜非胜能生解脱心。<a id="a-OR"></a>出息入息善取。<a id="a-OS"></a>法相善思惟善解。<a id="a-OT"></a>比丘思惟法生解脱心。<a id="a-OU"></a>出息入息觉知善取法相善思惟善解。<a id="a-OV"></a>若思惟法不生解脱心。<a id="a-OW"></a>出息入息觉知。<a id="a-OX"></a>善取法相善思惟善解。<a id="a-OY"></a>若法胜非胜能生解脱心。<a id="a-OZ"></a>出息入息觉知。<a id="a-Oa"></a>善取法相善思惟善解。<a id="a-Ob"></a>比丘思惟法生解脱心思惟法。<a id="a-Oc"></a>若不生不思惟法。<a id="a-Od"></a>亲近胜法不亲近不胜法。<a id="a-Oe"></a>比丘思惟法生解脱心。<a id="a-Of"></a>出息入息思惟法。<a id="a-Og"></a>若不生不思惟法。<a id="a-Oh"></a>亲近胜法不亲近不胜法。<a id="a-Oi"></a>比丘思惟法生解脱心。<a id="a-Oj"></a>出息入息觉知思惟法。<a id="a-Ok"></a>若不生不思惟法。<a id="a-Ol"></a>亲近胜法不亲近不胜法。<a id="a-Om"></a>比丘思惟应所修法。<a id="a-On"></a>不思惟不应所修法。<a id="a-Oo"></a>亲近胜法不亲近不胜法。<a id="a-Op"></a>解脱心出息入息。<a id="a-Oq"></a>及解脱心出息入息觉知得悦喜。<a id="a-Or"></a>是谓学解脱心出息学解脱心入息(十二事竟)</p>
  <p id="aOs">何谓学无常观出息学无常观入息。<a id="a-Ot"></a>何谓无常想。<a id="a-Ou"></a>如比丘或在树下露。<a id="a-Ov"></a>处如是思惟。<a id="a-Ow"></a>色无常受想行识无常。<a id="a-Ox"></a>如实人若想忆想。<a id="a-Oy"></a>是名无常想。<a id="a-Oz"></a>云何观。<a id="a-P0"></a>知实人若观正观微观分别解射。<a id="a-P1"></a>是名观。<a id="a-P2"></a>比丘思惟法生无常想。<a id="a-P3"></a>善取法相善思惟善解。<a id="a-P4"></a>若思惟法不生无常想。<a id="a-P5"></a>善取法相善思惟善解。<a id="a-P6"></a>若法胜非胜能生无常想。<a id="a-P7"></a>善取法相善思惟善解。<a id="a-P8"></a>比丘思惟法生无常想。<a id="a-P9"></a>善取法相善思惟善解。<a id="a-PA"></a>若思惟法不生无常观。<a id="a-PB"></a>善取法相善思惟善解。<a id="a-PC"></a>若法胜非胜能生无常观。<a id="a-PD"></a>善取法相善思惟善解。<a id="a-PE"></a>比丘思惟法生无常观。<a id="a-PF"></a>出息入息善取法相善思惟善解。<a id="a-PG"></a>若思惟法不生无常观。<a id="a-PH"></a>出息入息善取法相善思惟善解。<a id="a-PI"></a>若法胜非胜能生无常观。<a id="a-PJ"></a>出息入息善取法相善思惟善解。<a id="a-PK"></a>比丘思惟法生无常观。<a id="a-PL"></a>出息入息觉知。<a id="a-PM"></a>善取法相善思惟善解。<a id="a-PN"></a>若思惟不生无常观。<a id="a-PO"></a>出息入息觉知。<a id="a-PP"></a>善取法相善思惟善解。<a id="a-PQ"></a>若胜非胜能生无常观。<a id="a-PR"></a>出息入息觉知。<a id="a-PS"></a>善取法相善思惟善解。<a id="a-PT"></a>比丘思惟法生无常想。<a id="a-PU"></a>思惟法若不生无常观。<a id="a-PV"></a>若不生思惟法。<a id="a-PW"></a>亲近胜法不亲近不胜法。<a id="a-PX"></a>比丘生无常观思惟。<a id="a-PY"></a>若不生思惟。<a id="a-PZ"></a>亲近胜法不亲近不胜法。<a id="a-Pa"></a>比丘思惟生无常观。<a id="a-Pb"></a>出息入息思惟法。<a id="a-Pc"></a>若不生不思惟。<a id="a-Pd"></a>不亲近胜法。<a id="a-Pe"></a>不亲近不胜法。<a id="a-Pf"></a>比丘思惟法生无常观。<a id="a-Pg"></a>出息入息觉知思惟法。<a id="a-Ph"></a>若不生不思惟。<a id="a-Pi"></a>亲近胜法不亲近不胜法。<a id="a-Pj"></a>比丘思惟应所修法。<a id="a-Pk"></a>不思惟不应所修法。<a id="a-Pl"></a>亲近胜法不亲近不胜法。<a id="a-Pm"></a>无常观出息入息。<a id="a-Pn"></a>无常观出息入息觉知得悦喜。<a id="a-Po"></a>是谓学无常观出息学无常观入息(十三事竟)</p>
  <p id="aPp">何谓学离欲观出息学离欲观入息。<a id="a-Pq"></a>何谓离欲想。<a id="a-Pr"></a>如比丘或在树下露处。<a id="a-Ps"></a>如是思惟。<a id="a-Pt"></a>若爱尽离欲涅槃寂静妙胜。<a id="a-Pu"></a>如实人若想忆想。<a id="a-Pv"></a>是名离欲想。<a id="a-Pw"></a>何谓观。<a id="a-Px"></a>如实人若观正观微观分别解射。<a id="a-Py"></a>是名观。<a id="a-Pz"></a>比丘思惟法生涅槃离欲想。<a id="a-Q0"></a>善取法相善思惟善解。<a id="a-Q1"></a>若思惟法不生离欲想。<a id="a-Q2"></a>善取法相善思惟善解。<a id="a-Q3"></a>若思惟法不生离欲想。<a id="a-Q4"></a>善取法相善思惟善解。<a id="a-Q5"></a>若法胜非胜能生离欲想。<a id="a-Q6"></a>善取法相善思惟善解。<a id="a-Q7"></a>比丘思惟法生离欲观。<a id="a-Q8"></a>善取法相善思惟善解。<a id="a-Q9"></a>若思惟法不生离欲观。<a id="a-QA"></a>善取法相善思惟善解。<a id="a-QB"></a>若法胜非胜能生离欲观。<a id="a-QC"></a>善取法相善思惟善解。<a id="a-QD"></a>比丘思惟法生离欲观。<a id="a-QE"></a>出息入息善取法相善思惟善解。<a id="a-QF"></a>若思惟法不生离欲观。<a id="a-QG"></a>出息入息善取法相善思惟善解。<a id="a-QH"></a>若法胜非胜能生离欲观。<a id="a-QI"></a>出息入息善取法相善思惟善解。<a id="a-QJ"></a>比丘思惟法生离欲观。<a id="a-QK"></a>出息入息觉知。<a id="a-QL"></a>善取法相善思惟善解。<a id="a-QM"></a>若思惟法不生离欲观。<a id="a-QN"></a>出息入息觉知。<a id="a-QO"></a>善取法相善思惟善解。<a id="a-QP"></a>若法胜非胜能生离欲观。<a id="a-QQ"></a>出息入息觉知。<a id="a-QR"></a>善取法相善思惟善解。<a id="a-QS"></a>比丘思惟法生离欲想思惟法。<a id="a-QT"></a>若不生不思惟法。<a id="a-QU"></a>亲近胜法不亲近不胜法。<a id="a-QV"></a>比丘思惟法生离欲观思惟法。<a id="a-QW"></a>若不生不思惟法。<a id="a-QX"></a>亲近胜法不亲近不胜法。<a id="a-QY"></a>比丘思惟法生离欲观。<a id="a-QZ"></a>出息入息思惟法。<a id="a-Qa"></a>若不生不思惟法。<a id="a-Qb"></a>亲近胜法不亲近不胜法。<a id="a-Qc"></a>比丘思惟法生离欲观。<a id="a-Qd"></a>出息入息觉知思惟法。<a id="a-Qe"></a>若不生不思惟。<a id="a-Qf"></a>亲近胜法不亲近不胜法。<a id="a-Qg"></a>比丘思惟应所修法。<a id="a-Qh"></a>不思惟不应所修法。<a id="a-Qi"></a>亲近胜法不亲近不胜法。<a id="a-Qj"></a>离欲观出息入息。<a id="a-Qk"></a>及离欲观出息入息觉知得悦喜。<a id="a-Ql"></a>是谓学离欲观出息。<a id="a-Qm"></a>学离欲观入息(十四事竟)</p>
  <p id="aQn">何谓学灭观出息学灭观入息。<a id="a-Qo"></a>何谓灭想。<a id="a-Qp"></a>如比丘或在树下露处。<a id="a-Qq"></a>如是思惟。<a id="a-Qr"></a>若爱尽涅槃寂静妙胜。<a id="a-Qs"></a>如实人若想忆想。<a id="a-Qt"></a>是名灭想。<a id="a-Qu"></a>何谓观。<a id="a-Qv"></a>如实人观正观微观分别解射。<a id="a-Qw"></a>是名观。<a id="a-Qx"></a>比丘思惟法生灭想。<a id="a-Qy"></a>善取法相善思惟善解。<a id="a-Qz"></a>若思惟不生灭想。<a id="a-R0"></a>善取法相善思惟善解。<a id="a-R1"></a>若法胜非胜能生灭想。<a id="a-R2"></a>善取法相善思惟善解。<a id="a-R3"></a>比丘思惟法生灭观。<a id="a-R4"></a>善取法相善思惟善解。<a id="a-R5"></a>若思惟法不生灭观。<a id="a-R6"></a>善取法相善思惟善解。<a id="a-R7"></a>若法胜非胜能生灭观。<a id="a-R8"></a>善取法相善思惟善解。<a id="a-R9"></a>比丘思惟法生灭观。<a id="a-RA"></a>出息入息善取法相善思惟善解。<a id="a-RB"></a>若思惟法不生灭观。<a id="a-RC"></a>出息入息善取法相善思惟善解。<a id="a-RD"></a>若法胜非胜能生灭观。<a id="a-RE"></a>出息入息善取法相善思惟善解。<a id="a-RF"></a>比丘思惟法生灭观。<a id="a-RG"></a>出息入息觉知。<a id="a-RH"></a>善取法相善思惟善解。<a id="a-RI"></a>若思惟法不生灭观。<a id="a-RJ"></a>出息入息觉知。<a id="a-RK"></a>善取法相善思惟善解。<a id="a-RL"></a>若法胜非胜能生灭观。<a id="a-RM"></a>出息入息觉知。<a id="a-RN"></a>善取法相善思惟善解。<a id="a-RO"></a>比丘思惟法生灭想思惟法。<a id="a-RP"></a>若不生不思惟法。<a id="a-RQ"></a>亲近胜法不亲近不胜法。<a id="a-RR"></a>比丘思惟法生灭观思惟法。<a id="a-RS"></a>若不生不思惟法。<a id="a-RT"></a>亲近胜法不亲近不胜法。<a id="a-RU"></a>比丘思惟法生灭观。<a id="a-RV"></a>出息入息思惟法。<a id="a-RW"></a>若不生不思惟法。<a id="a-RX"></a>亲近胜法不亲近不胜法。<a id="a-RY"></a>比丘思惟应所修法。<a id="a-RZ"></a>不思惟不应所修法。<a id="a-Ra"></a>亲近胜法不亲近不胜法。<a id="a-Rb"></a>灭观出息入息。<a id="a-Rc"></a>及灭观出息入息觉知得悦喜。<a id="a-Rd"></a>是名学灭观出息学灭观入息(十五事竟)</p>
  <p id="aRe">何谓学出世观出息学出世观入息。<a id="a-Rf"></a>何谓出世想。<a id="a-Rg"></a>如比丘或在树下露处。<a id="a-Rh"></a>如是思惟。<a id="a-Ri"></a>舍一切流爱尽涅槃寂静妙胜。<a id="a-Rj"></a>如实人若想忆想。<a id="a-Rk"></a>是名出世想。<a id="a-Rl"></a>云何观。<a id="a-Rm"></a>如实人若观正观微观分别解射。<a id="a-Rn"></a>是名观。<a id="a-Ro"></a>比丘思惟法生出世想。<a id="a-Rp"></a>善取法相善思惟善解。<a id="a-Rq"></a>若思惟法不生出世想。<a id="a-Rr"></a>善取法相善思惟善解。<a id="a-Rs"></a>若法胜非胜能生出世想。<a id="a-Rt"></a>善取法相善思惟善解。<a id="a-Ru"></a>比丘思惟法生出世观。<a id="a-Rv"></a>善取法相善思惟善解。<a id="a-Rw"></a>若思惟法不生出世观。<a id="a-Rx"></a>出息入息善取法相善思惟善解。<a id="a-Ry"></a>若法胜非胜能生出世观。<a id="a-Rz"></a>出息入息善取法相善思惟善解。<a id="a-S0"></a>比丘思惟法生出世观。<a id="a-S1"></a>出息入息觉知。<a id="a-S2"></a>善取法相善思惟善解。<a id="a-S3"></a>若思惟法不生出世观。<a id="a-S4"></a>出息入息觉知。<a id="a-S5"></a>善取法相善思惟善解。<a id="a-S6"></a>若法胜非胜能生出世观。<a id="a-S7"></a>出息入息觉知。<a id="a-S8"></a>善取法相善思惟善解。<a id="a-S9"></a>比丘思惟法生出世想思惟。<a id="a-SA"></a>若不生不思惟。<a id="a-SB"></a>亲近胜法不亲近不胜法。<a id="a-SC"></a>比丘思惟法生出世观思惟法。<a id="a-SD"></a>若生不思惟法。<a id="a-SE"></a>亲近胜法不亲近不胜法。<a id="a-SF"></a>比丘思惟生出世观。<a id="a-SG"></a>出息入息思惟法。<a id="a-SH"></a>若不生不思惟法。<a id="a-SI"></a>亲近胜法不亲近不胜法。<a id="a-SJ"></a>比丘思惟法生出世观。<a id="a-SK"></a>出息入息觉知思惟法。<a id="a-SL"></a>若不生不思惟法。<a id="a-SM"></a>亲近胜法不亲近不胜法。<a id="a-SN"></a>比丘思惟应所修法。<a id="a-SO"></a>不思惟不应所修法。<a id="a-SP"></a>亲近胜法不亲近不胜法。<a id="a-SQ"></a>出世观出息入息。<a id="a-SR"></a>及出世观出息入息觉知得悦喜。<a id="a-SS"></a>是谓学出世观出息学出世观入息。<a id="a-ST"></a>是名共念出息入息定。<a id="a-SU"></a>何谓共念出息入息。<a id="a-SV"></a>出谓出息。<a id="a-SW"></a>入谓入息。<a id="a-SX"></a>若以出息为境界念。<a id="a-SY"></a>若以入息为境界念。<a id="a-SZ"></a>定共住共灭。<a id="a-Sa"></a>若有系念于出息系念于入息心得共住。<a id="a-Sb"></a>是名共念出息入息(十六事竟)</p>
 </body>
</html>