<!doctype html>
<html id="z3IBVxZ18K" data-ver="922">
 <head>
  <meta charset="utf-8">
  <meta author="昙摩崛多">
  <meta author="昙摩耶舍">
  <meta library="龙藏">
  <meta catalog="小乘论">
  <meta period="姚秦">
 </head>
 <body>
  <h1 id="a1">舍利弗阿毗昙论卷第九上</h1>
  <h2 id="a2">非问分智品第四之二</h2>
  <p id="a3">云何退分智。<a id="a-4"></a>若智不善。<a id="a-5"></a>是名退分智。<a id="a-6"></a>云何住分智。<a id="a-7"></a>若智无记。<a id="a-8"></a>是名住分智。<a id="a-9"></a>云何增长分智。<a id="a-A"></a>若智非圣善。<a id="a-B"></a>是名增长分智。<a id="a-C"></a>云何解分智。<a id="a-D"></a>若智圣有报能断烦恼。<a id="a-E"></a>是名解分智。<a id="a-F"></a>云何退分智。<a id="a-G"></a>若智生退于非圣善法非住非增长。<a id="a-H"></a>是名退分智。<a id="a-I"></a>云何住分智。<a id="a-J"></a>若智生于非圣善法住不退不增长。<a id="a-K"></a>是名住分智。<a id="a-L"></a>云何增长分智。<a id="a-M"></a>若智生增长非圣善法不退不住。<a id="a-N"></a>是名增长分智。<a id="a-O"></a>云何解分智。<a id="a-P"></a>若共解解相应。<a id="a-Q"></a>是名解分智。<a id="a-R"></a>云何退分智非住分智。<a id="a-S"></a>若有退非住。<a id="a-T"></a>是名退分智非住分。<a id="a-U"></a>云何住分智非退分智。<a id="a-V"></a>若有住非退。<a id="a-W"></a>是名住分智非退。<a id="a-X"></a>云何退分住分智。<a id="a-Y"></a>无一智退分住分智。<a id="a-Z"></a>彼若住分智非退分。<a id="a-a"></a>若退分者非住分。<a id="a-b"></a>是名退分住分智。<a id="a-c"></a>云何非退非住分智。<a id="a-d"></a>除退分住分智。<a id="a-e"></a>若余智见。<a id="a-f"></a>名非退非住分智。<a id="a-g"></a>云何退分智非增长分智。<a id="a-h"></a>若有退非增长。<a id="a-i"></a>是名退分智非增长。<a id="a-j"></a>云何增长分智非退。<a id="a-k"></a>智若增长非退。<a id="a-l"></a>是名增长分智非退。<a id="a-m"></a>云何退分增长分智。<a id="a-n"></a>无一智退分增长分。<a id="a-o"></a>彼若退分非增长分智。<a id="a-p"></a>增长分智非退分。<a id="a-q"></a>是名退分增长分智。<a id="a-r"></a>云何非退分非增长分智。<a id="a-s"></a>除退分增长分智。<a id="a-t"></a>若余智是名非退分非增长分智。<a id="a-u"></a>云何住分智非解分智。<a id="a-v"></a>若有住分非解。<a id="a-w"></a>是名住分智非解。<a id="a-x"></a>云何解分智非住分智。<a id="a-y"></a>若有解非住。<a id="a-z"></a>是名解分智非住。<a id="a-10"></a>云何住分解分智无一智。<a id="a-11"></a>若住分解分。<a id="a-12"></a>若住分智非解分解分智非住分。<a id="a-13"></a>是名住分解分智。<a id="a-14"></a>云何非住分非解分智。<a id="a-15"></a>除住分解分智。<a id="a-16"></a>若余智。<a id="a-17"></a>是名非住分非解分智。<a id="a-18"></a>云何增长分智非解分智。<a id="a-19"></a>若有增长非解。<a id="a-1A"></a>是名增长分智非解分。<a id="a-1B"></a>云何解分智非增长分智。<a id="a-1C"></a>若有解非增长。<a id="a-1D"></a>是名解分智非增长分。<a id="a-1E"></a>云何增长分解分智。<a id="a-1F"></a>无一智若增长分解分。<a id="a-1G"></a>若增长分智非解分解分智非增长分。<a id="a-1H"></a>是名增长分解分智。<a id="a-1I"></a>云何非增长分非解分智。<a id="a-1J"></a>除增长分解分智。<a id="a-1K"></a>若余智。<a id="a-1L"></a>是名非增长分非解分智。</p>
  <p id="a1M">云何五智。<a id="a-1N"></a>如世尊说。<a id="a-1O"></a>修无量义定心等明照。<a id="a-1P"></a>比丘修此定已。<a id="a-1Q"></a>无量义定心等明照已。<a id="a-1R"></a>内五智生。<a id="a-1S"></a>何等五。<a id="a-1T"></a>此定现世乐后受乐报内生智。<a id="a-1U"></a>此定圣无染内生智。<a id="a-1V"></a>此定圣人亲近内生智。<a id="a-1W"></a>此定寂静胜妙圣心得解脱得除恶法内生智。<a id="a-1X"></a>忆念入此定忆念出此定内生智。<a id="a-1Y"></a>修定无量无量心等明照。<a id="a-1Z"></a>比丘修定已。<a id="a-1a"></a>无量心等明照生此五智。<a id="a-1b"></a>是名五智。</p>
  <p id="a1c">云何六通。<a id="a-1d"></a>神足智证通。<a id="a-1e"></a>天耳智证通。<a id="a-1f"></a>观心心数法智证通。<a id="a-1g"></a>忆念宿命智证通。<a id="a-1h"></a>众生生死智证通。<a id="a-1i"></a>漏尽智证通。<a id="a-1j"></a>云何神足智证通。<a id="a-1k"></a>若智生受无量神足动大地。<a id="a-1l"></a>以一为多以多为一。<a id="a-1m"></a>近处远处墙壁山崖通达无碍如虚空。<a id="a-1n"></a>结加趺坐。<a id="a-1o"></a>往来空中如飞鸟。<a id="a-1p"></a>入地如水履水如地。<a id="a-1q"></a>身出烟焰如大火聚。<a id="a-1r"></a>日月神力威德难量手能扪摸。<a id="a-1s"></a>乃至梵天身得自在。<a id="a-1t"></a>是名神足智证通。<a id="a-1u"></a>云何天耳智证通。<a id="a-1v"></a>若智生天耳过于人耳。<a id="a-1w"></a>闻二种声。<a id="a-1x"></a>人非人声。<a id="a-1y"></a>是名天耳智证通。<a id="a-1z"></a>云何观心心数法智证通。<a id="a-20"></a>若智生知他众生他人心心数。<a id="a-21"></a>若有欲心如实知有欲心。<a id="a-22"></a>无欲心如实知无欲心。<a id="a-23"></a>有恚心如实知有恚心。<a id="a-24"></a>无恚心如实知无恚心。<a id="a-25"></a>有痴心如实知有痴心。<a id="a-26"></a>无痴心如实知无痴心。<a id="a-27"></a>疾心如实知疾心。<a id="a-28"></a>乱心如实知乱心。<a id="a-29"></a>少心如实知少心。<a id="a-2A"></a>贵心如实知贵心。<a id="a-2B"></a>不定心如实知不定心。<a id="a-2C"></a>定心如实知定心。<a id="a-2D"></a>非解脱心如实知非解脱心。<a id="a-2E"></a>解脱心如实知解脱心。<a id="a-2F"></a>有胜心如实知有胜心。<a id="a-2G"></a>无胜心如实知无胜心。<a id="a-2H"></a>是名观心心数智证通。<a id="a-2I"></a>云何忆念宿命智证通。<a id="a-2J"></a>若智生忆念无量若干宿命。<a id="a-2K"></a>忆念一生二三四五十二十三十四十五十百千生万生十万生无量十生无量百生无量千生无量百千万生。<a id="a-2L"></a>乃至若劫成劫坏若劫成坏。<a id="a-2M"></a>无量劫成无量劫坏无量劫成坏。<a id="a-2N"></a>我本在彼。<a id="a-2O"></a>如是名如是姓如是生。<a id="a-2P"></a>如是食如是命。<a id="a-2Q"></a>如是久寿如是短寿。<a id="a-2R"></a>如是受苦乐。<a id="a-2S"></a>从彼死生彼。<a id="a-2T"></a>从彼死生彼已后从死生彼。<a id="a-2U"></a>从死生此。<a id="a-2V"></a>如是有行成就。<a id="a-2W"></a>忆念若干宿命。<a id="a-2X"></a>是名宿命智证通。<a id="a-2Y"></a>云何众生生死智证通。<a id="a-2Z"></a>若智生天眼清净过人。<a id="a-2a"></a>见众生生死好色恶色善道恶道卑胜。<a id="a-2b"></a>知众生如所造业。<a id="a-2c"></a>众生身恶行成就。<a id="a-2d"></a>口恶行成就。<a id="a-2e"></a>意恶行成就。<a id="a-2f"></a>谤圣人邪见行。<a id="a-2g"></a>缘邪见故。<a id="a-2h"></a>身坏命终生恶道地狱畜生饿鬼。<a id="a-2i"></a>众生身善行口善行意善行成就。<a id="a-2j"></a>不谤圣人正见行。<a id="a-2k"></a>缘正见故。<a id="a-2l"></a>身坏命终生善道天上人中。<a id="a-2m"></a>如是天眼清净过人。<a id="a-2n"></a>是名众生生死智证通。<a id="a-2o"></a>云何漏尽智证通。<a id="a-2p"></a>若智生有漏尽得无漏心解脱慧解脱。<a id="a-2q"></a>现世自证知成就行。<a id="a-2r"></a>我生已尽梵行已立。<a id="a-2s"></a>所作已办不复还有。<a id="a-2t"></a>是名漏尽智证通。<a id="a-2u"></a>是名六通。</p>
  <p id="a2v">云何七方便。<a id="a-2w"></a>如世尊说。<a id="a-2x"></a>比丘七处方便三种观。<a id="a-2y"></a>此法中纯善远闻。<a id="a-2z"></a>谓尊丈夫。<a id="a-30"></a>云何比丘有七处方便。<a id="a-31"></a>如比丘。<a id="a-32"></a>知色知色集知色灭知色灭道。<a id="a-33"></a>知色味。<a id="a-34"></a>知色过患知色出。<a id="a-35"></a>知受知受集知受灭知受灭道。<a id="a-36"></a>知受味知受过患知受出。<a id="a-37"></a>知想知想集知想灭知想灭道。<a id="a-38"></a>知想味知想过患知想出。<a id="a-39"></a>知行知行集知行灭知行灭道。<a id="a-3A"></a>知行味知行过患知行出。<a id="a-3B"></a>知识知识集知识灭知识灭道。<a id="a-3C"></a>知识味知识过患知识出云何比丘知色。<a id="a-3D"></a>如比丘四大四大所造色如实知。<a id="a-3E"></a>比丘如是知色。<a id="a-3F"></a>云何比丘知色集。<a id="a-3G"></a>如比丘以爱集知色。<a id="a-3H"></a>如是比丘知色知色集。<a id="a-3I"></a>云何比丘知色灭。<a id="a-3J"></a>如比丘爱灭以爱灭知色灭。<a id="a-3K"></a>比丘如是知色灭。<a id="a-3L"></a>云何比丘如实知色灭道。<a id="a-3M"></a>如比丘如实知八圣道正见正觉正语正业正命正精进正念正定。<a id="a-3N"></a>如是比丘如实知色灭道。<a id="a-3O"></a>云何比丘知色味。<a id="a-3P"></a>若缘色生喜乐是色味。<a id="a-3Q"></a>如是比丘知色味。<a id="a-3R"></a>云何比丘知色过患。<a id="a-3S"></a>若色无常苦变异法是色过患。<a id="a-3T"></a>如是比丘知色过患。<a id="a-3U"></a>云何比丘知色出。<a id="a-3V"></a>若色欲染调伏欲染断灭是出。<a id="a-3W"></a>如是比丘知色出。<a id="a-3X"></a>若有沙门婆罗门。<a id="a-3Y"></a>如是知色知色集知色灭知色灭道。<a id="a-3Z"></a>知色味知色过患知色出。<a id="a-3a"></a>若厌色离欲灭趣道。<a id="a-3b"></a>若善趣若善趣人。<a id="a-3c"></a>于是法中明了。<a id="a-3d"></a>及余沙门婆罗门。<a id="a-3e"></a>如是知色知色集知色灭知色灭道。<a id="a-3f"></a>知色味知色过患知色出。<a id="a-3g"></a>若厌色离欲证灭解脱不复生。<a id="a-3h"></a>善解脱若善解脱人。<a id="a-3i"></a>纯善若纯善人。<a id="a-3j"></a>无复生处云何比丘知受。<a id="a-3k"></a>六受身。<a id="a-3l"></a>眼触受耳鼻舌身意触受。<a id="a-3m"></a>是名六受身。<a id="a-3n"></a>比丘如是知受。<a id="a-3o"></a>云何比丘知受集。<a id="a-3p"></a>如比丘以触集知受集。<a id="a-3q"></a>如是知受集。<a id="a-3r"></a>云何比丘知受灭。<a id="a-3s"></a>如比丘以触灭知受灭。<a id="a-3t"></a>如是比丘知受灭。<a id="a-3u"></a>云何比丘知受灭道。<a id="a-3v"></a>如比丘如实知八圣道正见正觉正语正业正命正进正念正定。<a id="a-3w"></a>如是比丘知受灭道。<a id="a-3x"></a>云何比丘知受味。<a id="a-3y"></a>若缘受生喜乐是受味。<a id="a-3z"></a>如是比丘知受味。<a id="a-40"></a>云何比丘知受过患。<a id="a-41"></a>受无常苦变异法是受过患。<a id="a-42"></a>如是比丘知受过患。<a id="a-43"></a>云何比丘知受出。<a id="a-44"></a>受欲染调伏欲染断灭是受出。<a id="a-45"></a>如是比丘知受出。<a id="a-46"></a>若有沙门婆罗门。<a id="a-47"></a>如是知受知受集知受灭知受灭道。<a id="a-48"></a>知受味知受过患知受出。<a id="a-49"></a>厌受离欲证灭趣道。<a id="a-4A"></a>善趣若善趣人。<a id="a-4B"></a>于是法中明了。<a id="a-4C"></a>及余沙门婆罗门。<a id="a-4D"></a>如是知受知受集知受灭知受灭道。<a id="a-4E"></a>知受味知受过患知受出。<a id="a-4F"></a>厌受离欲证灭解脱不复生。<a id="a-4G"></a>善解脱若善解脱人。<a id="a-4H"></a>纯善若纯善人。<a id="a-4I"></a>无复生处。</p>
  <p id="a4J">云何比丘知想。<a id="a-4K"></a>六想身。<a id="a-4L"></a>色想声香味触法想。<a id="a-4M"></a>是名六想身。<a id="a-4N"></a>如是比丘知想。<a id="a-4O"></a>云何比丘知想集。<a id="a-4P"></a>如比丘以触集知想集。<a id="a-4Q"></a>如是比丘知想集。<a id="a-4R"></a>云何比丘知想灭。<a id="a-4S"></a>比丘以触灭知想灭。<a id="a-4T"></a>如是比丘知想灭。<a id="a-4U"></a>云何比丘知想灭道。<a id="a-4V"></a>如比丘如实知八圣道正见乃至正定。<a id="a-4W"></a>如是比丘知想灭道。<a id="a-4X"></a>云何比丘知想味。<a id="a-4Y"></a>若缘想生喜乐是想味。<a id="a-4Z"></a>如是比丘知想味。<a id="a-4a"></a>云何比丘知想过患。<a id="a-4b"></a>想无常苦变异法是想过患。<a id="a-4c"></a>如是比丘知想过患。<a id="a-4d"></a>云何比丘知想出。<a id="a-4e"></a>若想欲染调伏欲染断灭是想出。<a id="a-4f"></a>如是比丘知想出。<a id="a-4g"></a>若有沙门婆罗门。<a id="a-4h"></a>如是知想知想集知想灭知想灭道。<a id="a-4i"></a>知想味知想过患知想出。<a id="a-4j"></a>厌想离欲证灭趣道。<a id="a-4k"></a>善趣若善趣人。<a id="a-4l"></a>于是法中明了。<a id="a-4m"></a>及余沙门婆罗门。<a id="a-4n"></a>如是知想知想集知想灭知想灭道。<a id="a-4o"></a>知想味知想过患知想出。<a id="a-4p"></a>厌想离欲证灭解脱不复生。<a id="a-4q"></a>善解脱若善解脱人。<a id="a-4r"></a>纯善若纯善人。<a id="a-4s"></a>无复生处。</p>
  <p id="a4t">云何比丘知行。<a id="a-4u"></a>六思身。<a id="a-4v"></a>色思声香味触法思。<a id="a-4w"></a>是名六思身。<a id="a-4x"></a>如是比丘知行。<a id="a-4y"></a>云何比丘知行集。<a id="a-4z"></a>如比丘以无明集知行集。<a id="a-50"></a>如是比丘知行集。<a id="a-51"></a>云何比丘知行灭。<a id="a-52"></a>如比丘以无明灭知行灭。<a id="a-53"></a>如是比丘知行灭。<a id="a-54"></a>云何比丘知行灭道。<a id="a-55"></a>如比丘如实知八圣道正见乃至正定。<a id="a-56"></a>如是比丘如实知行灭道。<a id="a-57"></a>云何比丘知行味。<a id="a-58"></a>若缘行生喜乐是行味。<a id="a-59"></a>如是比丘知行味。<a id="a-5A"></a>云何比丘知行过患。<a id="a-5B"></a>行无常苦变异法。<a id="a-5C"></a>是行过患。<a id="a-5D"></a>如是比丘知行过患。<a id="a-5E"></a>云何比丘知行出。<a id="a-5F"></a>若行欲染调伏欲染断灭。<a id="a-5G"></a>如是比丘知行出。<a id="a-5H"></a>若有沙门婆罗门。<a id="a-5I"></a>如是知行知行集知行灭知行灭道。<a id="a-5J"></a>知行味知行过患知行出。<a id="a-5K"></a>厌行离欲证灭趣道。<a id="a-5L"></a>善趣若善趣人。<a id="a-5M"></a>于是法中明了。<a id="a-5N"></a>及余沙门婆罗门。<a id="a-5O"></a>如是知行知行集知行灭知行灭道。<a id="a-5P"></a>知行味知行过患知行出。<a id="a-5Q"></a>厌行离欲证灭解脱不复生。<a id="a-5R"></a>善解脱若善解脱人。<a id="a-5S"></a>纯善若纯善人。<a id="a-5T"></a>无复生处。</p>
  <p id="a5U">云何比丘知识。<a id="a-5V"></a>六识身。<a id="a-5W"></a>眼识身耳鼻舌身意识身。<a id="a-5X"></a>是六识身。<a id="a-5Y"></a>如是比丘知识。<a id="a-5Z"></a>云何比丘知识集。<a id="a-5a"></a>如比丘以名色集知识集。<a id="a-5b"></a>如是比丘知识集。<a id="a-5c"></a>云何比丘知识灭。<a id="a-5d"></a>如比丘以名色灭知识灭。<a id="a-5e"></a>如是比丘知识灭。<a id="a-5f"></a>云何比丘知识灭道。<a id="a-5g"></a>如比丘如实知八圣道正见乃至正定。<a id="a-5h"></a>如是比丘知识灭道。<a id="a-5i"></a>云何比丘知识味。<a id="a-5j"></a>缘识生喜乐是识味。<a id="a-5k"></a>如是比丘知识味。<a id="a-5l"></a>云何比丘知识过患。<a id="a-5m"></a>识无常苦变异法。<a id="a-5n"></a>是识过患。<a id="a-5o"></a>如是比丘知识过患。<a id="a-5p"></a>云何比丘知识出。<a id="a-5q"></a>若识欲染调伏欲染断灭。<a id="a-5r"></a>是识出。<a id="a-5s"></a>如是比丘知识出。<a id="a-5t"></a>若有沙门婆罗门。<a id="a-5u"></a>如是知识知识集知识灭知识灭道。<a id="a-5v"></a>知识味知识过患知识出。<a id="a-5w"></a>厌识离欲证灭趣道。<a id="a-5x"></a>善趣若善趣人。<a id="a-5y"></a>于是法中明了。<a id="a-5z"></a>及余沙门婆罗门。<a id="a-60"></a>如是知识知识集知识灭知识灭道。<a id="a-61"></a>知识味知识过患知识出。<a id="a-62"></a>厌识离欲。<a id="a-63"></a>证灭解脱不复生。<a id="a-64"></a>善解脱若善解脱人。<a id="a-65"></a>纯善若纯善人。<a id="a-66"></a>无复生处。<a id="a-67"></a>如是比丘七处方便。<a id="a-68"></a>云何比丘三种观。<a id="a-69"></a>如比丘观界观入观缘。<a id="a-6A"></a>如是比丘三种观。<a id="a-6B"></a>七处方便三种观。<a id="a-6C"></a>比丘于是法中纯善远闻。<a id="a-6D"></a>谓尊丈夫。<a id="a-6E"></a>是名七处方便。</p>
  <p id="a6F">云何苦法智。<a id="a-6G"></a>若有漏有为苦谛所摄法。<a id="a-6H"></a>若见苦若见无我思惟苦。<a id="a-6I"></a>于圣无漏智非比类智相无余。<a id="a-6J"></a>是名苦法智。<a id="a-6K"></a>云何苦比智。<a id="a-6L"></a>若人已行生苦法智。<a id="a-6M"></a>及余苦谛所摄法中。<a id="a-6N"></a>如彼生如彼相。<a id="a-6O"></a>如彼比类。<a id="a-6P"></a>此如彼彼如此。<a id="a-6Q"></a>若于彼圣无漏智比类智相无余。<a id="a-6R"></a>是名苦比智。<a id="a-6S"></a>云何集法智。<a id="a-6T"></a>若苦因苦绪苦集。<a id="a-6U"></a>若见集见无我思惟集。<a id="a-6V"></a>于圣无漏智非比类智相无余。<a id="a-6W"></a>是名集法智云何集比智。<a id="a-6X"></a>若人以行生集法智。<a id="a-6Y"></a>及余集谛所摄法中。<a id="a-6Z"></a>如彼生如彼相。<a id="a-6a"></a>如彼比类。<a id="a-6b"></a>此如彼彼如此。<a id="a-6c"></a>于圣无漏智比类智相无余。<a id="a-6d"></a>是名集比智。<a id="a-6e"></a>云何灭法智。<a id="a-6f"></a>若尽苦尽烦恼尽漏法中。<a id="a-6g"></a>若见灭见无我思惟灭。<a id="a-6h"></a>于圣无漏智非比类智相无余。<a id="a-6i"></a>是名灭法智。<a id="a-6j"></a>云何灭比智。<a id="a-6k"></a>若人已行生灭法智。<a id="a-6l"></a>及余灭谛所摄法中。<a id="a-6m"></a>如彼生如彼相。<a id="a-6n"></a>如彼比类。<a id="a-6o"></a>此如彼彼如此。<a id="a-6p"></a>若于圣无漏智比类智相无余。<a id="a-6q"></a>是名灭比智。<a id="a-6r"></a>云何道法智。<a id="a-6s"></a>若圣道出要正灭苦法中。<a id="a-6t"></a>见道见无我思惟道。<a id="a-6u"></a>于圣无漏智非比类智相无余。<a id="a-6v"></a>是名道法智。<a id="a-6w"></a>云何道比智。<a id="a-6x"></a>若人以法行生道法智。<a id="a-6y"></a>及余道谛所摄法中。<a id="a-6z"></a>如彼生如彼相如彼比类。<a id="a-70"></a>此如彼彼如此。<a id="a-71"></a>于圣无漏智比类智相无余。<a id="a-72"></a>是名道比智。</p>
  <p id="a73">云何九方便。<a id="a-74"></a>定定方便。<a id="a-75"></a>定入定方便。<a id="a-76"></a>定住方便。<a id="a-77"></a>出定方便。<a id="a-78"></a>定境界方便。<a id="a-79"></a>定行处方便。<a id="a-7A"></a>定乐方便。<a id="a-7B"></a>转定方便。<a id="a-7C"></a>顺不顺法善法相善思惟善解。<a id="a-7D"></a>云何定定方便。<a id="a-7E"></a>定定众。<a id="a-7F"></a>定定名字。<a id="a-7G"></a>定定触定定思惟。<a id="a-7H"></a>是有觉有观定。<a id="a-7I"></a>是无觉有观定。<a id="a-7J"></a>是无觉无观定。<a id="a-7K"></a>是空定是无相定是无愿定。<a id="a-7L"></a>是定若知见解射方便。<a id="a-7M"></a>云何定入定方便。<a id="a-7N"></a>入定众。<a id="a-7O"></a>入定名字。<a id="a-7P"></a>入定触。<a id="a-7Q"></a>入定思惟。<a id="a-7R"></a>是有觉有观。<a id="a-7S"></a>是无觉有观。<a id="a-7T"></a>是无觉无观定。<a id="a-7U"></a>是空无相无愿定。<a id="a-7V"></a>入定入是定。<a id="a-7W"></a>入是定已是法胜入定。<a id="a-7X"></a>若知见解射方便。<a id="a-7Y"></a>是名定入定方便。<a id="a-7Z"></a>云何定住方便。<a id="a-7a"></a>定住众。<a id="a-7b"></a>定住名字。<a id="a-7c"></a>定住触。<a id="a-7d"></a>定住思惟。<a id="a-7e"></a>是定住有觉有观。<a id="a-7f"></a>是无觉有观。<a id="a-7g"></a>是无觉无观。<a id="a-7h"></a>是空无相无愿定。<a id="a-7i"></a>是定住定住已。<a id="a-7j"></a>是法胜定住。<a id="a-7k"></a>若知见解射方便。<a id="a-7l"></a>是名定住方便。<a id="a-7m"></a>云何出定方便。<a id="a-7n"></a>出定众。<a id="a-7o"></a>出定名字。<a id="a-7p"></a>出定触。<a id="a-7q"></a>出定思惟。<a id="a-7r"></a>是出定有觉有观。<a id="a-7s"></a>是无觉有观。<a id="a-7t"></a>是无觉无观。<a id="a-7u"></a>是空是无相是无愿。<a id="a-7v"></a>是出定。<a id="a-7w"></a>是出定已。<a id="a-7x"></a>是法胜出定。<a id="a-7y"></a>若知见解射方便。<a id="a-7z"></a>是名出定方便。<a id="a-80"></a>云何定境界方便。<a id="a-81"></a>若思惟法定生。<a id="a-82"></a>若法是定境界。<a id="a-83"></a>若知见解射方便。<a id="a-84"></a>名定境界方便。<a id="a-85"></a>云何定行处方便。<a id="a-86"></a>定行谓四念处。<a id="a-87"></a>若知见解射方便。<a id="a-88"></a>是名定行处方便。<a id="a-89"></a>云何定乐方便。<a id="a-8A"></a>定乐谓除乐众。<a id="a-8B"></a>定乐名字。<a id="a-8C"></a>定乐触。<a id="a-8D"></a>定乐思惟。<a id="a-8E"></a>是有觉有观定乐。<a id="a-8F"></a>是无觉有观。<a id="a-8G"></a>是无觉无观。<a id="a-8H"></a>是空是无相是无愿定。<a id="a-8I"></a>是定乐。<a id="a-8J"></a>是法胜定乐。<a id="a-8K"></a>若知见解射方便。<a id="a-8L"></a>是名定乐方便。<a id="a-8M"></a>云何转定方便。<a id="a-8N"></a>于初禅心起入二禅心住。<a id="a-8O"></a>于初禅心起入三禅心住。<a id="a-8P"></a>于初禅心起入四禅心住。<a id="a-8Q"></a>于二禅心起入三禅心住。<a id="a-8R"></a>于二禅心起入四禅心住。<a id="a-8S"></a>于三禅心起入四禅心住。<a id="a-8T"></a>若知见解射方便。<a id="a-8U"></a>是名转定方便。<a id="a-8V"></a>何谓善取。<a id="a-8W"></a>顺不顺法相善思惟善解。<a id="a-8X"></a>云何非定顺法若法不善。<a id="a-8Y"></a>是名非定顺法。<a id="a-8Z"></a>云何定顺法。<a id="a-8a"></a>若法善。<a id="a-8b"></a>是名定顺法。<a id="a-8c"></a>复次非定顺法。<a id="a-8d"></a>若法有胜。<a id="a-8e"></a>是名非定顺法。<a id="a-8f"></a>复次定顺法。<a id="a-8g"></a>若法无胜。<a id="a-8h"></a>是名定顺法。<a id="a-8i"></a>复次非定顺法。<a id="a-8j"></a>若思惟法定不生。<a id="a-8k"></a>是名非定顺法。<a id="a-8l"></a>复次定顺法。<a id="a-8m"></a>若思惟法定生。<a id="a-8n"></a>是名定顺法。<a id="a-8o"></a>善取法相善思惟善解。<a id="a-8p"></a>是谓善取顺不顺法。<a id="a-8q"></a>相善思惟善解。<a id="a-8r"></a>是名九方便。</p>
  <p id="a8s">云何如来十力。<a id="a-8t"></a>处非处智如来力。<a id="a-8u"></a>过去未来现在业受业处因报智如来力。<a id="a-8v"></a>他众生他人根胜非胜智如来力。<a id="a-8w"></a>他众生他人若干解智如来力。<a id="a-8x"></a>若干界无量世界智如来力。<a id="a-8y"></a>一切道至处智如来力。<a id="a-8z"></a>禅解脱定入定垢净起智如来力。<a id="a-90"></a>忆念宿命证智如来力。<a id="a-91"></a>众生生死证智如来力。<a id="a-92"></a>有漏尽智如来力。<a id="a-93"></a>何谓处非处如来力。<a id="a-94"></a>云何处非处。<a id="a-95"></a>非处谓身行恶口行恶意行恶。<a id="a-96"></a>谓受爱喜适意报非处。<a id="a-97"></a>若身行恶口行恶意行恶。<a id="a-98"></a>受不喜不爱不适意报有是处。<a id="a-99"></a>非处谓身行善口行善意行善。<a id="a-9A"></a>谓受不爱不喜不适意报非处。<a id="a-9B"></a>若身行善口行善意行善。<a id="a-9C"></a>受爱喜适意报有是处。<a id="a-9D"></a>非处谓身行不善口行不善意行不善。<a id="a-9E"></a>成就谤圣人邪见业。<a id="a-9F"></a>故彼因缘身坏命终。<a id="a-9G"></a>生善道人天中非处。<a id="a-9H"></a>若身行不善口行不善意行不善。<a id="a-9I"></a>成就谤圣人邪见行。<a id="a-9J"></a>缘邪见业故彼因缘故身坏命终。<a id="a-9K"></a>生恶道地狱中有是处。<a id="a-9L"></a>非处若身善行口善行意善行。<a id="a-9M"></a>成就不谤圣人正见行。<a id="a-9N"></a>缘正见业因缘故。<a id="a-9O"></a>身坏命终生恶道地狱中非处。<a id="a-9P"></a>若身善行口善行意善行。<a id="a-9Q"></a>成就不谤圣人正见行。<a id="a-9R"></a>缘行正见业因缘故。<a id="a-9S"></a>身坏命终。<a id="a-9T"></a>生善道人天中有是处。<a id="a-9U"></a>非处若见具足人故断母命无有是处。<a id="a-9V"></a>是处若凡夫人故断母命有是处。<a id="a-9W"></a>非处若见具足人。<a id="a-9X"></a>故断父命。<a id="a-9Y"></a>无有是处。<a id="a-9Z"></a>是处若凡夫人故断父命有是处。<a id="a-9a"></a>非处若见具足人。<a id="a-9b"></a>故断罗汉声闻命无是处。<a id="a-9c"></a>是处若凡夫人。<a id="a-9d"></a>故断罗汉命有是处。<a id="a-9e"></a>非处若见具足人破众僧。<a id="a-9f"></a>无有是处。<a id="a-9g"></a>是处若凡夫人破众僧有是处。<a id="a-9h"></a>非处若见具足人。<a id="a-9i"></a>于如来身恶心出血无有是处。<a id="a-9j"></a>是处若凡夫人。<a id="a-9k"></a>于如来身恶心出血有是处。<a id="a-9l"></a>非处若见具足人。<a id="a-9m"></a>于是法外求余尊胜。<a id="a-9n"></a>无有是处。<a id="a-9o"></a>是处若凡夫人。<a id="a-9p"></a>于是法外求余尊胜有是处。<a id="a-9q"></a>非处若见具足人。<a id="a-9r"></a>于是法外求余受供养者。<a id="a-9s"></a>无有是处。<a id="a-9t"></a>是处若凡夫人。<a id="a-9u"></a>于是法外求余受供养者有是处。<a id="a-9v"></a>非处若见具足人。<a id="a-9w"></a>于是法外求余沙门婆罗门说正见。<a id="a-9x"></a>无有是处。<a id="a-9y"></a>是处若凡夫人。<a id="a-9z"></a>于是法外求余沙门婆罗门说正见有是处。<a id="a-A0"></a>非处若见具足人。<a id="a-A1"></a>于是法外若余沙门婆罗门说法。<a id="a-A2"></a>赞言此一切智一切见。<a id="a-A3"></a>无有是处。<a id="a-A4"></a>是处若凡夫人。<a id="a-A5"></a>于是法外若余沙门婆罗门说法。<a id="a-A6"></a>赞言此一切智一切见有是处。<a id="a-A7"></a>非处若见具足人。<a id="a-A8"></a>若于是法外若有沙门婆罗门。<a id="a-A9"></a>异缘实我世常。<a id="a-AA"></a>此实余虚妄。<a id="a-AB"></a>我世非常。<a id="a-AC"></a>此实余虚妄。<a id="a-AD"></a>我世常非常。<a id="a-AE"></a>此实余虚妄。<a id="a-AF"></a>我世非常非无常。<a id="a-AG"></a>此实余虚妄。<a id="a-AH"></a>我世有边。<a id="a-AI"></a>此实余虚妄。<a id="a-AJ"></a>我世无边。<a id="a-AK"></a>此实余虚妄。<a id="a-AL"></a>我世有边无边。<a id="a-AM"></a>此实余虚妄。<a id="a-AN"></a>我世非有边非无边。<a id="a-AO"></a>此实余虚妄。<a id="a-AP"></a>命是身。<a id="a-AQ"></a>此实余虚妄。<a id="a-AR"></a>身是命。<a id="a-AS"></a>此实余虚妄。<a id="a-AT"></a>身命异。<a id="a-AU"></a>此实余虚妄。<a id="a-AV"></a>无命无身。<a id="a-AW"></a>此实余虚妄。<a id="a-AX"></a>有如去涅槃。<a id="a-AY"></a>此实余虚妄。<a id="a-AZ"></a>无如去涅槃。<a id="a-Aa"></a>此实余虚妄。<a id="a-Ab"></a>有如去无如去涅槃。<a id="a-Ac"></a>此实余虚妄。<a id="a-Ad"></a>非有如去非无如去涅槃。<a id="a-Ae"></a>此实余虚妄。<a id="a-Af"></a>异缘实为真实。<a id="a-Ag"></a>无有是处。<a id="a-Ah"></a>是处若凡夫人。<a id="a-Ai"></a>若于是法外。<a id="a-Aj"></a>若沙门婆罗门有异缘实我世常。<a id="a-Ak"></a>此实余虚妄。<a id="a-Al"></a>乃至非有如去非无如去涅槃。<a id="a-Am"></a>异缘实为真实有是处。<a id="a-An"></a>非处。</p>
  <p id="aAo">若见具足人。<a id="a-Ap"></a>若以戒盗为净。<a id="a-Aq"></a>邪缘求吉。<a id="a-Ar"></a>堕地狱畜生饿鬼。<a id="a-As"></a>受第八人身无有是处。<a id="a-At"></a>是处若凡夫人。<a id="a-Au"></a>以戒盗为净。<a id="a-Av"></a>邪缘求吉。<a id="a-Aw"></a>堕地狱畜生饿鬼。<a id="a-Ax"></a>受第八人身有是处。<a id="a-Ay"></a>非处未曾有二转轮圣王出世。<a id="a-Az"></a>有者无是处。<a id="a-B0"></a>是处。<a id="a-B1"></a>曾有一转轮圣王出世。<a id="a-B2"></a>有是处。<a id="a-B3"></a>非处若转轮圣王生边国。<a id="a-B4"></a>无有是处。<a id="a-B5"></a>是处若转轮圣王生于中国。<a id="a-B6"></a>有是处。<a id="a-B7"></a>非处若转轮圣王生于卑贱家若旃陀罗家及诸工师家。<a id="a-B8"></a>若聋盲喑哑挛躄跛蹇。<a id="a-B9"></a>偏枯身不具足及余病。<a id="a-BA"></a>无有是处。<a id="a-BB"></a>是处若转轮圣王生尊贵家。<a id="a-BC"></a>若刹利大姓家。<a id="a-BD"></a>若婆罗门大姓家。<a id="a-BE"></a>若长者大姓家。<a id="a-BF"></a>若端正姝妙。<a id="a-BG"></a>身相成就有是处。<a id="a-BH"></a>非处若转轮圣王生贫贱家。<a id="a-BI"></a>多所乏少无有财产饮食衣服。<a id="a-BJ"></a>无有是处。<a id="a-BK"></a>是处若转轮圣王生多财家。<a id="a-BL"></a>有金银钱财玉贝珊瑚摩尼真珠琉璃象马车乘僮使谷帛仓库盈满有是处。<a id="a-BM"></a>非处未曾有二如来无所著等正觉出世。<a id="a-BN"></a>无有是处。<a id="a-BO"></a>是处若一如来无所著等正觉出世有是处。<a id="a-BP"></a>非处若如来无所著等正觉生于边国。<a id="a-BQ"></a>无有是处。<a id="a-BR"></a>是处若如来无所著等正觉。<a id="a-BS"></a>生于中国。<a id="a-BT"></a>有是处。<a id="a-BU"></a>非处若如来无所著等正觉。<a id="a-BV"></a>生于卑贱家。<a id="a-BW"></a>若旃陀罗家。<a id="a-BX"></a>及诸工师家。<a id="a-BY"></a>聋盲喑哑挛躄跛蹇。<a id="a-BZ"></a>偏枯不具足及余病。<a id="a-Ba"></a>无有是处。<a id="a-Bb"></a>是处若如来无所著等正觉。<a id="a-Bc"></a>生尊贵家。<a id="a-Bd"></a>若刹利大姓家。<a id="a-Be"></a>婆罗门大姓家。<a id="a-Bf"></a>端正姝妙颜色第一。<a id="a-Bg"></a>身相成就有是处。<a id="a-Bh"></a>非处若如来无所著等正觉生贫贱家。<a id="a-Bi"></a>多有所乏饮食衣服。<a id="a-Bj"></a>无有是处。<a id="a-Bk"></a>是处若如来。<a id="a-Bl"></a>无所著等正觉生多财宝家。<a id="a-Bm"></a>金银钱财玉贝珊瑚摩尼真珠琉璃象马车乘僮使谷帛仓库盈溢有是处。<a id="a-Bn"></a>非处若女人为转轮圣王。<a id="a-Bo"></a>无有是处。<a id="a-Bp"></a>是处若男子为转轮圣王有是处。<a id="a-Bq"></a>非处若女人为如来无所著等正觉。<a id="a-Br"></a>无有是处。<a id="a-Bs"></a>是处若男子为如来无所著等正觉有是处。<a id="a-Bt"></a>非处若女人为天帝释为魔王为梵王无有是处。<a id="a-Bu"></a>是处若男子为天帝释为魔王为梵王。<a id="a-Bv"></a>有是处。<a id="a-Bw"></a>非处如无因如无门。<a id="a-Bx"></a>如无物。<a id="a-By"></a>如无悕望如无有。<a id="a-Bz"></a>如是非处。<a id="a-C0"></a>知因门物悕望如有有。<a id="a-C1"></a>如是处非处。<a id="a-C2"></a>如来如实知。<a id="a-C3"></a>如是如来处非处。<a id="a-C4"></a>如实分别。<a id="a-C5"></a>如实解。<a id="a-C6"></a>如是缘慧知见解射方便。<a id="a-C7"></a>是名处非处智如来力。<a id="a-C8"></a>何谓如来力。<a id="a-C9"></a>如来此处由智力。<a id="a-CA"></a>尊自在胜尊最上无胜善人大人。<a id="a-CB"></a>如来如此力成就。<a id="a-CC"></a>所欲处如所欲尽所欲入定出定。<a id="a-CD"></a>是谓如来力。</p>
  <p id="aCE">何谓过去未来现在业受业处因报智如来力。<a id="a-CF"></a>云何过去业。<a id="a-CG"></a>若业生已灭。<a id="a-CH"></a>是名过去业。<a id="a-CI"></a>何等未来业。<a id="a-CJ"></a>若业未生未出。<a id="a-CK"></a>是名未来业。<a id="a-CL"></a>何等现在业。<a id="a-CM"></a>若业生未灭。<a id="a-CN"></a>是名现在业。<a id="a-CO"></a>何等业。<a id="a-CP"></a>思业思已业。<a id="a-CQ"></a>故作业非故作业。<a id="a-CR"></a>受业非受业。<a id="a-CS"></a>少受业多受业熟业非熟业。<a id="a-CT"></a>色业非色业。<a id="a-CU"></a>可见业不可见业。<a id="a-CV"></a>有对业无对业。<a id="a-CW"></a>圣业非圣业。<a id="a-CX"></a>是名业。<a id="a-CY"></a>云何受业。<a id="a-CZ"></a>如世尊说。<a id="a-Ca"></a>四受业。<a id="a-Cb"></a>有受业现苦后有苦报。<a id="a-Cc"></a>有受业现在乐后有苦报。<a id="a-Cd"></a>有受业现苦后有乐报。<a id="a-Ce"></a>有受业现乐后有乐报。<a id="a-Cf"></a>何等受业现苦后有苦报。<a id="a-Cg"></a>若有人忍忧忍苦杀生。<a id="a-Ch"></a>缘杀生故。<a id="a-Ci"></a>以种种心受忧苦忍忧忍苦。<a id="a-Cj"></a>窃盗邪淫妄言两舌恶口绮语。<a id="a-Ck"></a>贪着嗔恚邪见。<a id="a-Cl"></a>缘邪见故以种种心受忧苦。<a id="a-Cm"></a>身坏命终生恶道地狱。<a id="a-Cn"></a>此受业现苦后有苦报。<a id="a-Co"></a>何等受业现乐后有苦报。<a id="a-Cp"></a>若人忍喜忍乐杀生。<a id="a-Cq"></a>缘杀生故。<a id="a-Cr"></a>以种种心忍喜忍乐。<a id="a-Cs"></a>乃至邪见。<a id="a-Ct"></a>缘邪见故。<a id="a-Cu"></a>以种种心忍喜忍乐。<a id="a-Cv"></a>身坏命终堕恶道地狱。<a id="a-Cw"></a>此受业现乐后有苦报。<a id="a-Cx"></a>何等受业现苦后有乐报。<a id="a-Cy"></a>若人忍忧忍苦不杀生。<a id="a-Cz"></a>缘不杀生故。<a id="a-D0"></a>以种种心受忧苦。<a id="a-D1"></a>忍忧忍苦。<a id="a-D2"></a>不窃盗不邪淫不妄语不两舌不恶口不绮语。<a id="a-D3"></a>不贪着不嗔恚正见。<a id="a-D4"></a>缘正见行故。<a id="a-D5"></a>以种种心受忧苦。<a id="a-D6"></a>身坏命终生善道天上。<a id="a-D7"></a>此受业现苦后有乐报何等受业现乐后有乐报。<a id="a-D8"></a>若人忍喜忍乐。<a id="a-D9"></a>不杀生。<a id="a-DA"></a>缘不杀生故。<a id="a-DB"></a>以种种心受喜乐。<a id="a-DC"></a>忍喜忍乐乃至正见缘。<a id="a-DD"></a>正见故。<a id="a-DE"></a>以种种心忍喜乐。<a id="a-DF"></a>身坏命终生善道天上。<a id="a-DG"></a>此受业现乐后有乐报。<a id="a-DH"></a>是名受业。<a id="a-DI"></a>复次以业受业教取教取已受报。<a id="a-DJ"></a>是谓过去未来现在业受业何谓处。<a id="a-DK"></a>若身恶行口恶行意恶行。<a id="a-DL"></a>受不爱不喜不适意报。<a id="a-DM"></a>是谓处。<a id="a-DN"></a>若身善行口善行意善行。<a id="a-DO"></a>受爱喜适意报。<a id="a-DP"></a>是谓处。<a id="a-DQ"></a>若身恶行口恶行意恶行。<a id="a-DR"></a>成就谤圣人邪见行。<a id="a-DS"></a>缘邪见业因缘故。<a id="a-DT"></a>身坏命终堕恶道地狱。<a id="a-DU"></a>是谓处。<a id="a-DV"></a>若身善行口善行意善行。<a id="a-DW"></a>成就不谤圣人正见行。<a id="a-DX"></a>缘正见业因缘故。<a id="a-DY"></a>身坏命终生善道天上。<a id="a-DZ"></a>是谓处。<a id="a-Da"></a>若凡夫人故断母命。<a id="a-Db"></a>故断父命罗汉声闻命。<a id="a-Dc"></a>故破众僧。<a id="a-Dd"></a>故于如来身恶心出血。<a id="a-De"></a>是谓处。<a id="a-Df"></a>若凡夫人。<a id="a-Dg"></a>于是法外求余尊胜。<a id="a-Dh"></a>求余受供养。<a id="a-Di"></a>求余沙门婆罗门说正见。<a id="a-Dj"></a>赞余沙门婆罗门言。<a id="a-Dk"></a>是一切智一切见。<a id="a-Dl"></a>是谓处。<a id="a-Dm"></a>若凡夫人。<a id="a-Dn"></a>于是法外若有沙门婆罗门异缘实我世常。<a id="a-Do"></a>此实余妄语。<a id="a-Dp"></a>乃至非有如去非无如去涅槃。<a id="a-Dq"></a>以异缘实为真实。<a id="a-Dr"></a>是谓处。<a id="a-Ds"></a>若凡夫人以戒盗为净。<a id="a-Dt"></a>以邪缘求吉。<a id="a-Du"></a>堕地狱畜生饿鬼。<a id="a-Dv"></a>受第八人身。<a id="a-Dw"></a>是谓处。<a id="a-Dx"></a>若一转轮圣王。<a id="a-Dy"></a>若转轮圣王生于中国。<a id="a-Dz"></a>若转轮圣王生尊贵家。<a id="a-E0"></a>若刹利大姓家。<a id="a-E1"></a>若婆罗门大姓家。<a id="a-E2"></a>若长者大姓家。<a id="a-E3"></a>若端正姝妙身相成就。<a id="a-E4"></a>若转轮圣王生多财宝金银珂贝珊瑚摩尼真珠琉璃象马车乘僮使谷帛仓库盈满。<a id="a-E5"></a>是谓处。<a id="a-E6"></a>若一如来无所著等正觉出世。<a id="a-E7"></a>若如来无所著等正觉生于中国。<a id="a-E8"></a>若如来无所著等正觉生尊贵家刹利大姓家婆罗门大姓家。<a id="a-E9"></a>端正姝妙身相成就。<a id="a-EA"></a>若如来无所著等正觉生多财宝家。<a id="a-EB"></a>有金银钱财玉贝象马车乘僮使谷帛仓库盈满。<a id="a-EC"></a>是谓处。<a id="a-ED"></a>若男子为转轮圣王。<a id="a-EE"></a>若男子为如来无所著等正觉。<a id="a-EF"></a>若男子为天帝释为魔王为梵王。<a id="a-EG"></a>是谓处。<a id="a-EH"></a>复次如来说。<a id="a-EI"></a>如此时地狱中住。<a id="a-EJ"></a>如此时畜生中住。<a id="a-EK"></a>如此时饿鬼中住。<a id="a-EL"></a>如此时人中住。<a id="a-EM"></a>如此时天上住。<a id="a-EN"></a>是谓处。<a id="a-EO"></a>何谓因。<a id="a-EP"></a>若业因贪。<a id="a-EQ"></a>若业因恚。<a id="a-ER"></a>若业因痴。<a id="a-ES"></a>若业因不贪。<a id="a-ET"></a>若业因不恚。<a id="a-EU"></a>若业因不痴。<a id="a-EV"></a>是谓因。<a id="a-EW"></a>复次色有此因此方便。<a id="a-EX"></a>受想行识有此因此方便。<a id="a-EY"></a>入初禅定。<a id="a-EZ"></a>有此因此方便。<a id="a-Ea"></a>入第二第三第四禅定。<a id="a-Eb"></a>断恶法成就善法。<a id="a-Ec"></a>是谓因。<a id="a-Ed"></a>何谓报。<a id="a-Ee"></a>若业受业五道中受报。<a id="a-Ef"></a>地狱畜生饿鬼人天色受想行识是谓报。<a id="a-Eg"></a>彼过去未来现在业受业处因报。<a id="a-Eh"></a>如来如实知。<a id="a-Ei"></a>如是如来过去未来现在受业处因报如实知。<a id="a-Ej"></a>如实分别如实解。<a id="a-Ek"></a>如是缘慧知见解射方便。<a id="a-El"></a>是名过去未来现在业受业处因报智如来力。<a id="a-Em"></a>何谓如来力。<a id="a-En"></a>如来此处由智力尊自在胜尊最上无胜善人大人。<a id="a-Eo"></a>如来如此力成就。<a id="a-Ep"></a>所欲处如所欲尽所欲。<a id="a-Eq"></a>入定出定。<a id="a-Er"></a>是谓如来力。</p>
 </body>
</html>