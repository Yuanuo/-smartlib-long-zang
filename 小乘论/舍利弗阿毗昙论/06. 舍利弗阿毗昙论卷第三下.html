<!doctype html>
<html id="z3IBVxJ18C" data-ver="907">
 <head>
  <meta charset="utf-8">
  <meta author="昙摩崛多">
  <meta author="昙摩耶舍">
  <meta library="龙藏">
  <meta catalog="小乘论">
  <meta period="姚秦">
 </head>
 <body>
  <h1 id="a1">舍利弗阿毗昙论卷第三下</h1>
  <h2 id="a2">问分阴品第三之余</h2>
  <p id="a3">五阴几有缘几非缘。<a id="a-4"></a>三缘一非缘。<a id="a-5"></a>一二分或缘或非缘。<a id="a-6"></a>云何三缘。<a id="a-7"></a>受阴想阴识阴。<a id="a-8"></a>是名三缘。</p>
  <p id="a9">云何一非缘。<a id="a-A"></a>色阴是名一非缘。<a id="a-B"></a>云何一二分或缘或非缘。<a id="a-C"></a>行阴是名一二分或缘或非缘。<a id="a-D"></a>云何行阴缘。<a id="a-E"></a>行阴若心数思乃至烦恼使。<a id="a-F"></a>是名行阴缘。<a id="a-G"></a>云何行阴非缘。<a id="a-H"></a>行阴若非心数生乃至灭尽定。<a id="a-I"></a>是名行阴非缘。</p>
  <p id="aJ">五阴几共心几非共心。<a id="a-K"></a>二共心。<a id="a-L"></a>一非共心。<a id="a-M"></a>二二分或共心或非共心。<a id="a-N"></a>云何二共心。<a id="a-O"></a>受阴想阴。<a id="a-P"></a>是名二共心。<a id="a-Q"></a>云何一非共心。<a id="a-R"></a>识阴是名一非共心。<a id="a-S"></a>云何二二分或共心或非共心。<a id="a-T"></a>色阴行阴。<a id="a-U"></a>是名二二分或共心或非共心。<a id="a-V"></a>云何色阴共心。<a id="a-W"></a>若随心转共心生共住共灭。<a id="a-X"></a>有漏身口戒无教。<a id="a-Y"></a>有漏身进有漏身除。<a id="a-Z"></a>正语正业正命正身进正身除。<a id="a-a"></a>是名色阴共心。<a id="a-b"></a>云何色阴不共心。<a id="a-c"></a>若不随心转不共心生。<a id="a-d"></a>不共住不共灭。<a id="a-e"></a>十色入一切法入色。<a id="a-f"></a>是名色阴非共心。<a id="a-g"></a>云何行阴共心。<a id="a-h"></a>行阴若随心转共心生共住共灭。<a id="a-i"></a>思乃至烦恼使。<a id="a-j"></a>是名行阴共心。<a id="a-k"></a>云何行阴不共心。<a id="a-l"></a>行阴若不随心转不共心。<a id="a-m"></a>生不共住不共灭。<a id="a-n"></a>生乃至灭尽定。<a id="a-o"></a>是名行阴不共心。<a id="a-p"></a>随心转不随心转亦如是。</p>
  <p id="aq">五阴几业几非业。<a id="a-r"></a>三非业。<a id="a-s"></a>二二分或业或非业。<a id="a-t"></a>云何三非业。<a id="a-u"></a>受阴想阴识阴。<a id="a-v"></a>是名三非业。<a id="a-w"></a>云何二二分或业或非业。<a id="a-x"></a>色阴行阴。<a id="a-y"></a>是名二二分或业或非业。<a id="a-z"></a>云何色阴业。<a id="a-10"></a>若善心若不善心若无记心所起去来屈申回转身教。<a id="a-11"></a>集声音句言语口教。<a id="a-12"></a>身口非戒无教。<a id="a-13"></a>有漏身口戒无教。<a id="a-14"></a>正语正业正命。<a id="a-15"></a>是名色阴业。<a id="a-16"></a>云何色阴非业。<a id="a-17"></a>眼入耳入鼻舌身入香味触入。<a id="a-18"></a>身好色非好色。<a id="a-19"></a>端严非端严。<a id="a-1A"></a>妍肤非妍肤。<a id="a-1B"></a>严净非严净。<a id="a-1C"></a>身好声非好声。<a id="a-1D"></a>众妙声非众妙声。<a id="a-1E"></a>软声非软声。<a id="a-1F"></a>若外色眼识所知。<a id="a-1G"></a>若外声耳识所知。<a id="a-1H"></a>有漏身进有漏身除。<a id="a-1I"></a>正身进正身除。<a id="a-1J"></a>是名色阴非业。<a id="a-1K"></a>云何行阴业。<a id="a-1L"></a>思是名行阴业。<a id="a-1M"></a>云何行阴非业。<a id="a-1N"></a>除思余行阴。<a id="a-1O"></a>是名行阴非业。</p>
  <p id="a1P">五阴几业相应。<a id="a-1Q"></a>几非业相应。<a id="a-1R"></a>三业相应。<a id="a-1S"></a>一非业相应。<a id="a-1T"></a>一三分或业相应或非业相应。<a id="a-1U"></a>或不说业相应非业相应。<a id="a-1V"></a>云何三业相应。<a id="a-1W"></a>受阴想阴识阴。<a id="a-1X"></a>是名三业相应。<a id="a-1Y"></a>云何一非业相应。<a id="a-1Z"></a>色阴是名一非业相应。<a id="a-1a"></a>云何一三分或业相应或非业相应。<a id="a-1b"></a>或不说业相应非业相应。<a id="a-1c"></a>行阴是名一三分或业相应或非业相应。<a id="a-1d"></a>或不说业相应非业相应。<a id="a-1e"></a>云何行阴业相应。<a id="a-1f"></a>行阴若思相应触乃至烦恼使。<a id="a-1g"></a>是名行阴业相应。<a id="a-1h"></a>云何行阴非业相应。<a id="a-1i"></a>行阴若非思相应。<a id="a-1j"></a>生乃至灭尽定。<a id="a-1k"></a>是名行阴非业相应。<a id="a-1l"></a>云何行阴不说业相应非业相应。<a id="a-1m"></a>思是名行阴不说业相应非业相应。</p>
  <p id="a1n">五阴几共业几不共业。<a id="a-1o"></a>三共业。<a id="a-1p"></a>二二分或共业或不共业。<a id="a-1q"></a>云何三共业。<a id="a-1r"></a>受阴想阴识阴。<a id="a-1s"></a>是名三共业。<a id="a-1t"></a>云何二二分或共业或不共业。<a id="a-1u"></a>色阴行阴。<a id="a-1v"></a>是名二二分或共业或不共业。<a id="a-1w"></a>云何色阴共业。<a id="a-1x"></a>色阴若随业转共业生共住共灭。<a id="a-1y"></a>有漏身口戒无教。<a id="a-1z"></a>有漏身进有漏身除。<a id="a-20"></a>正语正业正命正身进正身除。<a id="a-21"></a>是名色阴共业。<a id="a-22"></a>云何色阴不共业。<a id="a-23"></a>色阴若不随业转不共业生不共住不共灭。<a id="a-24"></a>十色入初三色。<a id="a-25"></a>是名色阴不共业。<a id="a-26"></a>云何行阴共业。<a id="a-27"></a>行阴若随业转共业生共住共灭。<a id="a-28"></a>又定心思触乃至烦恼使无想定灭尽定。<a id="a-29"></a>是名行阴共业。<a id="a-2A"></a>云何行阴不共业。<a id="a-2B"></a>若行阴不随业转不共业生不共住不共灭。<a id="a-2C"></a>不定心思生老死命结得果。<a id="a-2D"></a>是名行阴不共业。<a id="a-2E"></a>随业转不随业转。<a id="a-2F"></a>亦如是。</p>
  <p id="a2G">五阴几因几非因。<a id="a-2H"></a>三因。<a id="a-2I"></a>二二分或因或非因。<a id="a-2J"></a>云何三因。<a id="a-2K"></a>受阴想阴识阴。<a id="a-2L"></a>是名三因。<a id="a-2M"></a>云何二二分或因或非因。<a id="a-2N"></a>色阴行阴。<a id="a-2O"></a>是名二二分或因或非因。<a id="a-2P"></a>云何色阴因。<a id="a-2Q"></a>色阴若报法。<a id="a-2R"></a>是名色阴因。<a id="a-2S"></a>云何色阴因。<a id="a-2T"></a>色阴善若不善及四大善心若不善心所起去来屈申回转身教。<a id="a-2U"></a>集声音句言语口教。<a id="a-2V"></a>地水火风大。<a id="a-2W"></a>身口非戒无教。<a id="a-2X"></a>有漏身口戒无教。<a id="a-2Y"></a>有漏身进有漏身除。<a id="a-2Z"></a>正语正业正命正身进正身除。<a id="a-2a"></a>是名色阴因。<a id="a-2b"></a>云何色阴非因。<a id="a-2c"></a>若色阴报色阴非报非报法。<a id="a-2d"></a>眼入耳鼻舌入身入香味入。<a id="a-2e"></a>身好色非好色。<a id="a-2f"></a>端严非端严。<a id="a-2g"></a>妍肤非妍肤。<a id="a-2h"></a>严净非严净。<a id="a-2i"></a>身好声非好声。<a id="a-2j"></a>众妙声非众妙声。<a id="a-2k"></a>软声非软声。<a id="a-2l"></a>无记心所起去来屈申回转身教。<a id="a-2m"></a>集声音句言语口教。<a id="a-2n"></a>若外色眼识所知。<a id="a-2o"></a>若外声耳识所知。<a id="a-2p"></a>除四大余触入所摄有漏身进。<a id="a-2q"></a>是名色阴非因。<a id="a-2r"></a>云何行阴因。<a id="a-2s"></a>行阴缘行阴非缘有报。<a id="a-2t"></a>除得果余行阴非缘善报。<a id="a-2u"></a>思乃至烦恼使结二定。<a id="a-2v"></a>是名行阴因。<a id="a-2w"></a>云何行阴非因。<a id="a-2x"></a>行阴缘无报不共业生老死命得果。<a id="a-2y"></a>是名行阴非因。</p>
  <p id="a2z">五阴几有因几无因。<a id="a-30"></a>一切有因。<a id="a-31"></a>一切有结。<a id="a-32"></a>一切有缘。<a id="a-33"></a>一切有为。</p>
  <p id="a34">五阴几知几非知。<a id="a-35"></a>一切知如事知见。<a id="a-36"></a>一切识意识如事识。<a id="a-37"></a>一切解如事知见。<a id="a-38"></a>一切了如事知见。</p>
  <p id="a39">五阴几断智知。<a id="a-3A"></a>几非断智知。<a id="a-3B"></a>一切二分。<a id="a-3C"></a>或断智知或非断智知。<a id="a-3D"></a>云何色阴断智知。<a id="a-3E"></a>色阴不善不善心所起去来屈申回转身教。<a id="a-3F"></a>集声音句言语口教。<a id="a-3G"></a>身口非戒无教。<a id="a-3H"></a>有漏身进。<a id="a-3I"></a>是名色阴断智知。<a id="a-3J"></a>云何色阴非断智知。<a id="a-3K"></a>色阴善无记。<a id="a-3L"></a>眼入耳入鼻入舌入身入香入味入触入。<a id="a-3M"></a>身好色非好色。<a id="a-3N"></a>端严非端严。<a id="a-3O"></a>妍肤非妍肤。<a id="a-3P"></a>身好声非好声。<a id="a-3Q"></a>众妙声非众妙声。<a id="a-3R"></a>软声非软声。<a id="a-3S"></a>善心若无记心所起。<a id="a-3T"></a>去来屈申回转身教。<a id="a-3U"></a>集声音句言语口教。<a id="a-3V"></a>若外色眼识所知。<a id="a-3W"></a>若外声耳识所知。<a id="a-3X"></a>有漏身口戒无教。<a id="a-3Y"></a>有漏身进有漏身除。<a id="a-3Z"></a>正语正业正命正身进正身除。<a id="a-3a"></a>是名色阴非断智知。<a id="a-3b"></a>云何受阴断智知。<a id="a-3c"></a>受阴不善思触思惟觉观。<a id="a-3d"></a>见慧解脱悔不悔悦喜心进信欲念疑怖烦恼使结。<a id="a-3e"></a>是名受阴断智知。<a id="a-3f"></a>云何受阴非断智知。<a id="a-3g"></a>受阴善无记眼触受耳鼻舌身意触受。<a id="a-3h"></a>是名受阴非断智知。<a id="a-3i"></a>云何想阴断智知。<a id="a-3j"></a>想阴不善法想。<a id="a-3k"></a>是名想阴断智知。<a id="a-3l"></a>云何想阴非断智知。<a id="a-3m"></a>想阴善无记色想声香味触法想。<a id="a-3n"></a>是名想阴非断智知。<a id="a-3o"></a>云何行阴断智知。<a id="a-3p"></a>行阴不善思触思惟觉观。<a id="a-3q"></a>见慧解脱悔不悔悦喜心进信欲念疑怖烦恼使结。<a id="a-3r"></a>是名行阴断智知。<a id="a-3s"></a>云何行阴非断智知。<a id="a-3t"></a>行阴善无记。<a id="a-3u"></a>除疑烦恼使结。<a id="a-3v"></a>余行阴非断智知。<a id="a-3w"></a>是名行阴非断智知。<a id="a-3x"></a>云何识阴断智知。<a id="a-3y"></a>识阴不善意界。<a id="a-3z"></a>是名识阴断智知。<a id="a-40"></a>云何识阴非断智知。<a id="a-41"></a>识阴善无记。<a id="a-42"></a>眼识乃至意识是名识阴非断智知。<a id="a-43"></a>断非断亦如是。</p>
  <p id="a44">五阴几修几非修。<a id="a-45"></a>一切二分。<a id="a-46"></a>或修或非修。<a id="a-47"></a>云何色阴修。<a id="a-48"></a>色阴若善心所起去来屈申回转身教。<a id="a-49"></a>集声音句言语口教。<a id="a-4A"></a>有漏身口戒无教。<a id="a-4B"></a>有漏身进有漏身除。<a id="a-4C"></a>正语正业正命正身除。<a id="a-4D"></a>是名色阴修。<a id="a-4E"></a>云何色阴非修。<a id="a-4F"></a>色阴不善无记。<a id="a-4G"></a>眼入耳入鼻入舌入身入香入味入触入。<a id="a-4H"></a>身好色非好色。<a id="a-4I"></a>端严非端严。<a id="a-4J"></a>妍肤非妍肤。<a id="a-4K"></a>严净非严净。<a id="a-4L"></a>身好声非好声。<a id="a-4M"></a>众妙声非众妙声。<a id="a-4N"></a>软声非软声。<a id="a-4O"></a>不善心无记心所起。<a id="a-4P"></a>去来屈申回转身教。<a id="a-4Q"></a>集声音句言语口教。<a id="a-4R"></a>若外色眼识所知。<a id="a-4S"></a>若外声耳识所知。<a id="a-4T"></a>身口非戒无教有漏身进。<a id="a-4U"></a>是名色阴非修。<a id="a-4V"></a>云何受阴修。<a id="a-4W"></a>受阴善意触受。<a id="a-4X"></a>是名受阴修。<a id="a-4Y"></a>云何受阴非修。<a id="a-4Z"></a>受阴不善无记眼触受耳鼻舌身意触受。<a id="a-4a"></a>是名受阴非修。<a id="a-4b"></a>云何想阴修。<a id="a-4c"></a>想阴善法想。<a id="a-4d"></a>是名想阴修。<a id="a-4e"></a>云何想阴非修。<a id="a-4f"></a>想阴不善无记色想声香味触法想。<a id="a-4g"></a>是名想阴非修。<a id="a-4h"></a>云何行阴修。<a id="a-4i"></a>行阴善思乃至心舍无想定得果灭尽定。<a id="a-4j"></a>是名行阴修。<a id="a-4k"></a>云何行阴非修。<a id="a-4l"></a>行阴不善无记思触思惟觉观。<a id="a-4m"></a>见慧解脱悔不悔悦喜心进信欲念疑怖烦恼使生老死命。<a id="a-4n"></a>是名行阴非修。<a id="a-4o"></a>云何识阴修。<a id="a-4p"></a>识阴善意界意识界。<a id="a-4q"></a>是名识阴修。<a id="a-4r"></a>云何识阴非修。<a id="a-4s"></a>识阴不善无记。<a id="a-4t"></a>眼识乃至意识。<a id="a-4u"></a>是名识阴非修。</p>
  <p id="a4v">五阴几证几非证。<a id="a-4w"></a>一切证如事知见。</p>
  <p id="a4x">五阴几善几不善几无记。<a id="a-4y"></a>一切三分。<a id="a-4z"></a>或善或不善或无记。<a id="a-50"></a>云何色阴善。<a id="a-51"></a>若色阴修善心所起。<a id="a-52"></a>去来屈申回转身教。<a id="a-53"></a>集声音句言语口教。<a id="a-54"></a>有漏身口戒无教。<a id="a-55"></a>有漏身进有漏身除。<a id="a-56"></a>正语正业正命正身除。<a id="a-57"></a>是名色阴善。<a id="a-58"></a>云何色阴不善。<a id="a-59"></a>若色阴断不善心所起。<a id="a-5A"></a>去来屈申回转身教。<a id="a-5B"></a>集声音句言语口教。<a id="a-5C"></a>身口非戒无教。<a id="a-5D"></a>有漏身进。<a id="a-5E"></a>是名色阴不善。<a id="a-5F"></a>云何色阴无记。<a id="a-5G"></a>色阴受色阴非报非报法。<a id="a-5H"></a>眼入耳入鼻入舌入身入香入味入触入。<a id="a-5I"></a>身好色非好色。<a id="a-5J"></a>端严非端严。<a id="a-5K"></a>妍肤非妍肤。<a id="a-5L"></a>严净非严净。<a id="a-5M"></a>身好声非好声。<a id="a-5N"></a>众妙声非众妙声。<a id="a-5O"></a>软声非软声。<a id="a-5P"></a>无记心所起去来屈申回转身教。<a id="a-5Q"></a>集声音句言语口教。<a id="a-5R"></a>若外色眼识所知。<a id="a-5S"></a>外声耳识所知。<a id="a-5T"></a>有漏身进。<a id="a-5U"></a>是名色阴无记。<a id="a-5V"></a>云何受阴善。<a id="a-5W"></a>若受阴修意触受。<a id="a-5X"></a>是名受阴善。<a id="a-5Y"></a>云何受阴不善。<a id="a-5Z"></a>受阴断意触受。<a id="a-5a"></a>是名受阴不善。<a id="a-5b"></a>云何受阴无记。<a id="a-5c"></a>受阴受受阴若非报非报法眼触受耳鼻舌身意触受。<a id="a-5d"></a>是名受阴无记。<a id="a-5e"></a>云何想阴善。<a id="a-5f"></a>若想阴修法想。<a id="a-5g"></a>是名想阴善。<a id="a-5h"></a>云何想阴不善想阴断。<a id="a-5i"></a>法想是名想阴不善。<a id="a-5j"></a>云何想阴无记。<a id="a-5k"></a>想阴受想阴非报非报法色想声香味触法想。<a id="a-5l"></a>是名想阴无记。<a id="a-5m"></a>云何行阴善。<a id="a-5n"></a>行阴修思乃至心舍无想定得果灭尽定。<a id="a-5o"></a>是名行阴善。<a id="a-5p"></a>云何行阴不善行阴断思触思惟觉观。<a id="a-5q"></a>见慧解脱悔不悔悦喜心进信欲念疑怖烦恼使结。<a id="a-5r"></a>是名行阴不善。<a id="a-5s"></a>云何行阴无记。<a id="a-5t"></a>行阴受行阴非报非报法思触思惟觉观见慧解脱悔不悔悦喜心进信欲念怖生老死命。<a id="a-5u"></a>是名行阴无记。<a id="a-5v"></a>云何识阴善。<a id="a-5w"></a>识阴修意界意识界。<a id="a-5x"></a>是名识阴善。<a id="a-5y"></a>云何识阴不善。<a id="a-5z"></a>识阴断意界意识界。<a id="a-60"></a>是名识阴不善。<a id="a-61"></a>云何识阴无记。<a id="a-62"></a>识阴受识阴非报非报法眼识乃至意识。<a id="a-63"></a>是名识阴无记。</p>
  <p id="a64">五阴几学几无学。<a id="a-65"></a>几非学非无学。<a id="a-66"></a>一切三分。<a id="a-67"></a>或学或无学或非学非无学。<a id="a-68"></a>云何色阴学。<a id="a-69"></a>色阴若圣非无学。<a id="a-6A"></a>是名色阴学。<a id="a-6B"></a>云何色阴学。<a id="a-6C"></a>学人离结使圣心入圣道。<a id="a-6D"></a>若坚信若坚法。<a id="a-6E"></a>及余趣人见行过患观涅槃寂灭。<a id="a-6F"></a>如实观苦集灭道。<a id="a-6G"></a>未得欲得。<a id="a-6H"></a>未解欲解。<a id="a-6I"></a>未证欲证。<a id="a-6J"></a>离烦恼修道。<a id="a-6K"></a>见学人若须陀洹斯陀含阿那含观智具足。<a id="a-6L"></a>若智地若观解脱心。<a id="a-6M"></a>即证沙门果。<a id="a-6N"></a>若须陀洹果若斯陀含果若阿那含果。<a id="a-6O"></a>若实人若趣正语正业正命正身进正身除。<a id="a-6P"></a>是名色阴学。<a id="a-6Q"></a>云何色阴无学。<a id="a-6R"></a>色阴若圣非学。<a id="a-6S"></a>是名色阴无学。<a id="a-6T"></a>云何色阴无学。<a id="a-6U"></a>无学人欲得阿罗汉。<a id="a-6V"></a>未得圣法欲得修道观智具足。<a id="a-6W"></a>若智地若观解脱心。<a id="a-6X"></a>即得阿罗汉果。<a id="a-6Y"></a>若实人若趣正语。<a id="a-6Z"></a>正业正命正身进正身除。<a id="a-6a"></a>是名色阴无学。<a id="a-6b"></a>云何色阴非学非无学。<a id="a-6c"></a>色阴非圣色受阴十色入初四色。<a id="a-6d"></a>是名色阴非学非无学。<a id="a-6e"></a>云何受阴学。<a id="a-6f"></a>受阴圣非无学。<a id="a-6g"></a>是名受阴学。<a id="a-6h"></a>云何受阴学。<a id="a-6i"></a>受阴学信根相应意触受。<a id="a-6j"></a>是名受阴学。<a id="a-6k"></a>云何受阴学。<a id="a-6l"></a>学人离结使乃至即证阿那含果若实人若趣意触受。<a id="a-6m"></a>是名受阴学。<a id="a-6n"></a>云何受阴无学。<a id="a-6o"></a>受阴圣非学。<a id="a-6p"></a>是名受阴无学。<a id="a-6q"></a>云何受阴无学。<a id="a-6r"></a>受阴无学信根相应意触受。<a id="a-6s"></a>是名受阴无学。<a id="a-6t"></a>云何受阴无学。<a id="a-6u"></a>无学人欲得阿罗汉乃至即得阿罗汉果。<a id="a-6v"></a>若实人若趣意触受。<a id="a-6w"></a>是名受阴无学。<a id="a-6x"></a>云何受阴非学非无学。<a id="a-6y"></a>受阴非圣受受阴眼触受耳鼻舌身意触受。<a id="a-6z"></a>是名受阴非学非无学。<a id="a-70"></a>云何想阴学想阴圣非无学。<a id="a-71"></a>是名想阴学。<a id="a-72"></a>云何想阴学。<a id="a-73"></a>想阴学信根相应法想。<a id="a-74"></a>是名想阴学。<a id="a-75"></a>云何想阴学。<a id="a-76"></a>学人离结使乃至即得阿那含果。<a id="a-77"></a>若实人若趣法想。<a id="a-78"></a>是名想阴学。<a id="a-79"></a>云何想阴无学。<a id="a-7A"></a>想阴圣非学。<a id="a-7B"></a>是名想阴无学。<a id="a-7C"></a>云何想阴无学。<a id="a-7D"></a>想阴无学信根相应法想。<a id="a-7E"></a>是名想阴无学。<a id="a-7F"></a>云何想阴无学。<a id="a-7G"></a>无学人欲得阿罗汉。<a id="a-7H"></a>乃至即得阿罗汉果。<a id="a-7I"></a>若实人若趣法想。<a id="a-7J"></a>是名想阴无学。<a id="a-7K"></a>云何想阴非学非无学。<a id="a-7L"></a>想阴非圣想受阴色想声香味触法想。<a id="a-7M"></a>是名想阴非学非无学。<a id="a-7N"></a>云何行阴学。<a id="a-7O"></a>行阴圣非无学。<a id="a-7P"></a>是名行阴学。<a id="a-7Q"></a>云何行阴学。<a id="a-7R"></a>行阴学信根相应心数法。<a id="a-7S"></a>若法非缘无漏行阴所摄非无学。<a id="a-7T"></a>是名行阴学。<a id="a-7U"></a>云何行阴学。<a id="a-7V"></a>学人离结使乃至即得阿那含果。<a id="a-7W"></a>若实人若趣若思触思惟觉观。<a id="a-7X"></a>见慧解脱无痴顺信悦喜心进心除。<a id="a-7Y"></a>信欲不放逸念定心舍得果灭尽定。<a id="a-7Z"></a>是名行阴学。<a id="a-7a"></a>云何行阴无学。<a id="a-7b"></a>行阴圣非学。<a id="a-7c"></a>是名行阴无学。<a id="a-7d"></a>云何行阴无学。<a id="a-7e"></a>无学信根相应心数法。<a id="a-7f"></a>若法非缘无漏行阴所摄非学。<a id="a-7g"></a>是名行阴无学。<a id="a-7h"></a>云何行阴无学。<a id="a-7i"></a>无学人欲得阿罗汉。<a id="a-7j"></a>乃至即得阿罗汉果。<a id="a-7k"></a>若实人若趣思触思惟觉观。<a id="a-7l"></a>见慧解脱无痴信顺悦喜心进心除。<a id="a-7m"></a>信欲不放逸念定心舍得果灭尽定。<a id="a-7n"></a>是名行阴无学。<a id="a-7o"></a>云何行阴非学非无学。<a id="a-7p"></a>行阴若非圣受阴思乃至无想定。<a id="a-7q"></a>是名行阴非学非无学。<a id="a-7r"></a>云何识阴学。<a id="a-7s"></a>识阴若圣非无学。<a id="a-7t"></a>是名识阴学。<a id="a-7u"></a>云何识阴学。<a id="a-7v"></a>识阴学信根相应意界意识界是名识阴学。<a id="a-7w"></a>云何识阴学。<a id="a-7x"></a>学人离结使。<a id="a-7y"></a>乃至即得阿那含果。<a id="a-7z"></a>若实人若趣若意界意识界。<a id="a-80"></a>是名识阴学。<a id="a-81"></a>云何识阴无学。<a id="a-82"></a>识阴若圣非学。<a id="a-83"></a>是名识阴无学。<a id="a-84"></a>云何识阴无学。<a id="a-85"></a>识阴无学信根相应意界意识界。<a id="a-86"></a>是名识阴无学。<a id="a-87"></a>云何识阴无学。<a id="a-88"></a>无学人欲得阿罗汉。<a id="a-89"></a>乃至即得阿罗汉果。<a id="a-8A"></a>若实人若趣若意界意识界。<a id="a-8B"></a>是名识阴无学。<a id="a-8C"></a>云何识阴非学非无学。<a id="a-8D"></a>识阴非圣识受阴眼识乃至意识。<a id="a-8E"></a>是名识阴非学非无学。</p>
  <p id="a8F">五阴几报几报法。<a id="a-8G"></a>几非报非报法。<a id="a-8H"></a>一切三分。<a id="a-8I"></a>或报或报法或非报非报法。<a id="a-8J"></a>云何色阴报。<a id="a-8K"></a>色阴若受色阴善报。<a id="a-8L"></a>眼入耳入鼻入舌入身入。<a id="a-8M"></a>身好色非好色。<a id="a-8N"></a>端严非端严。<a id="a-8O"></a>妍肤非妍肤。<a id="a-8P"></a>严净非严净。<a id="a-8Q"></a>身好声非好声。<a id="a-8R"></a>众妙声非众妙声。<a id="a-8S"></a>软声非软声。<a id="a-8T"></a>身好香非好香。<a id="a-8U"></a>软香非软香。<a id="a-8V"></a>适意香非适意香。<a id="a-8W"></a>身甜酢苦辛咸淡涎癊。<a id="a-8X"></a>身冷热轻重粗细涩滑坚软。<a id="a-8Y"></a>受心所起去来屈申回转身教。<a id="a-8Z"></a>集声音句言语口教。<a id="a-8a"></a>有漏身口戒无教。<a id="a-8b"></a>有漏身进有漏身除。<a id="a-8c"></a>正语正业正命正身进正身除。<a id="a-8d"></a>是名色阴报。<a id="a-8e"></a>云何色阴报法。<a id="a-8f"></a>色阴若有报。<a id="a-8g"></a>是名色阴报法。<a id="a-8h"></a>云何色阴报法。<a id="a-8i"></a>除色阴善报。<a id="a-8j"></a>余色阴善不善若善心若不善心所起去来屈申回转身教。<a id="a-8k"></a>集声音句言语口教。<a id="a-8l"></a>身口非戒无教。<a id="a-8m"></a>有漏身口戒无教。<a id="a-8n"></a>有漏身进有漏身除。<a id="a-8o"></a>正语正业正命正身进正身除。<a id="a-8p"></a>是名色阴报法。<a id="a-8q"></a>云何色阴非报非报法。<a id="a-8r"></a>色阴若无记非我分摄。<a id="a-8s"></a>非报非报法心所起去来屈申回转身教。<a id="a-8t"></a>集声音句言语口教。<a id="a-8u"></a>若外色眼识所知。<a id="a-8v"></a>若外声香味触。<a id="a-8w"></a>若外触身识所知。<a id="a-8x"></a>有漏身进。<a id="a-8y"></a>是名色阴非报非报法。<a id="a-8z"></a>云何受阴报。<a id="a-90"></a>受阴若受受阴善报眼触受耳鼻舌身意触受。<a id="a-91"></a>是名受阴报。<a id="a-92"></a>云何受阴报法。<a id="a-93"></a>受阴有报。<a id="a-94"></a>是名受阴报法。<a id="a-95"></a>云何受阴报法。<a id="a-96"></a>除受阴善报。<a id="a-97"></a>余受阴善不善意触受。<a id="a-98"></a>是名受阴报法。<a id="a-99"></a>云何受阴非报非报法。<a id="a-9A"></a>受阴无记非我分摄。<a id="a-9B"></a>眼触受耳鼻舌身意触受。<a id="a-9C"></a>是名受阴非报非报法。<a id="a-9D"></a>云何想阴报。<a id="a-9E"></a>想阴若受想阴善报色想声香味触法想。<a id="a-9F"></a>是名想阴报。<a id="a-9G"></a>云何想阴报法。<a id="a-9H"></a>想阴若有报。<a id="a-9I"></a>是名想阴报法。<a id="a-9J"></a>云何想阴报法。<a id="a-9K"></a>除想阴善报。<a id="a-9L"></a>余想阴善不善法想。<a id="a-9M"></a>是名想阴报法。<a id="a-9N"></a>云何想阴非报非报法。<a id="a-9O"></a>想阴无记非我分摄。<a id="a-9P"></a>色声香味触法想。<a id="a-9Q"></a>是名想阴非报非报法。<a id="a-9R"></a>云何行阴报。<a id="a-9S"></a>行阴受行阴善报除无贪无恚。<a id="a-9T"></a>余思乃至心舍怖生老死命无想定得果灭尽定。<a id="a-9U"></a>是名行阴报。<a id="a-9V"></a>云何行阴报法。<a id="a-9W"></a>行阴有报。<a id="a-9X"></a>是名行阴报法。<a id="a-9Y"></a>云何行阴报法。<a id="a-9Z"></a>除行阴善报。<a id="a-9a"></a>余行阴善不善思乃至烦恼使结二定。<a id="a-9b"></a>是名行阴报法。<a id="a-9c"></a>云何行阴非报非报法。<a id="a-9d"></a>行阴无记非我分摄。<a id="a-9e"></a>思触思惟觉观。<a id="a-9f"></a>见慧解脱悔不悔悦喜心进信欲念疑怖生老死。<a id="a-9g"></a>是名行阴非报非报法。<a id="a-9h"></a>云何识阴报。<a id="a-9i"></a>识阴若受识阴善报眼识乃至意识。<a id="a-9j"></a>是名识阴报。<a id="a-9k"></a>云何识阴报法。<a id="a-9l"></a>识阴有报。<a id="a-9m"></a>是名识阴报法。<a id="a-9n"></a>云何识阴报法。<a id="a-9o"></a>除识阴善报。<a id="a-9p"></a>余识阴善不善意界意识界。<a id="a-9q"></a>是名识阴报法。<a id="a-9r"></a>云何识阴非报非报法。<a id="a-9s"></a>识阴无记非我分摄眼识乃至意识是名识阴非报非报法。</p>
  <p id="a9t">五阴几见断几思惟断。<a id="a-9u"></a>几非见断非思惟断。<a id="a-9v"></a>一切三分。<a id="a-9w"></a>或见断或思惟断或非见断非思惟断。<a id="a-9x"></a>云何色阴见断。<a id="a-9y"></a>色阴不善非思惟断见断。<a id="a-9z"></a>烦恼心所起去来屈申回转身教。<a id="a-A0"></a>集声音句言语口教。<a id="a-A1"></a>身口非戒无教。<a id="a-A2"></a>有漏身进。<a id="a-A3"></a>是名色阴见断。<a id="a-A4"></a>云何色阴思惟断。<a id="a-A5"></a>色阴不善非见断思惟断。<a id="a-A6"></a>烦恼心所起去来屈申回转身教。<a id="a-A7"></a>集声音句言语口教。<a id="a-A8"></a>身口非戒无教。<a id="a-A9"></a>有漏身进。<a id="a-AA"></a>是名色阴思惟断。<a id="a-AB"></a>云何色阴非见断非思惟断。<a id="a-AC"></a>色阴善无记。<a id="a-AD"></a>眼入耳入鼻入舌入身入香入味入触入。<a id="a-AE"></a>身好色非好色。<a id="a-AF"></a>端严非端严。<a id="a-AG"></a>妍肤非妍肤。<a id="a-AH"></a>身好声非好声。<a id="a-AI"></a>众妙声非众妙声。<a id="a-AJ"></a>软声非软声。<a id="a-AK"></a>善心无记心所起去来屈申回转身教集声音句言语口教。<a id="a-AL"></a>外色眼识所知。<a id="a-AM"></a>外声耳识所知。<a id="a-AN"></a>有漏身口戒无教。<a id="a-AO"></a>有漏身进有漏身除。<a id="a-AP"></a>正语正业正命正身进正身除。<a id="a-AQ"></a>是名色阴非见断非思惟断。<a id="a-AR"></a>云何受阴见断。<a id="a-AS"></a>受阴不善非思惟断。<a id="a-AT"></a>见断烦恼相应意触受。<a id="a-AU"></a>是名受阴见断。<a id="a-AV"></a>云何受阴思惟断。<a id="a-AW"></a>受阴不善非见断。<a id="a-AX"></a>思惟断烦恼相应意触受。<a id="a-AY"></a>是名受阴思惟断。<a id="a-AZ"></a>云何受阴非见断非思惟断。<a id="a-Aa"></a>受阴善无记眼触受耳鼻舌身意触受。<a id="a-Ab"></a>是名受阴非见断非思惟断。<a id="a-Ac"></a>云何想阴见断。<a id="a-Ad"></a>想阴不善非思惟断。<a id="a-Ae"></a>见断烦恼相应法想。<a id="a-Af"></a>是名想阴见断。<a id="a-Ag"></a>云何想阴思惟断。<a id="a-Ah"></a>想阴不善非见断。<a id="a-Ai"></a>思惟断烦恼相应法想。<a id="a-Aj"></a>是名想阴思惟断。<a id="a-Ak"></a>云何想阴非见断非思惟断。<a id="a-Al"></a>想阴善无记色想声香味触法想。<a id="a-Am"></a>是名想阴非见断非思惟断。<a id="a-An"></a>云何行阴见断。<a id="a-Ao"></a>行阴不善非思惟断。<a id="a-Ap"></a>见断烦恼。<a id="a-Aq"></a>一时俱断。<a id="a-Ar"></a>思触思惟觉观。<a id="a-As"></a>见慧解脱悔不悔悦喜心进信欲念疑怖烦恼使结。<a id="a-At"></a>是名行阴见断。<a id="a-Au"></a>云何行阴思惟断。<a id="a-Av"></a>行阴不善非见断。<a id="a-Aw"></a>思惟断烦恼一时俱断。<a id="a-Ax"></a>思触思惟觉观。<a id="a-Ay"></a>见慧解脱悔不悔悦喜心进信欲念疑怖烦恼结使。<a id="a-Az"></a>是名行阴思惟断。<a id="a-B0"></a>云何行阴非见断非思惟断。<a id="a-B1"></a>行阴善无记。<a id="a-B2"></a>除疑烦恼使结。<a id="a-B3"></a>余行阴非见断非思惟断。<a id="a-B4"></a>是名行阴非见断非思惟断。<a id="a-B5"></a>云何识阴见断。<a id="a-B6"></a>识阴若不善非思惟断。<a id="a-B7"></a>见断烦恼相应意界意识界。<a id="a-B8"></a>是名识阴见断。<a id="a-B9"></a>云何识阴思惟断。<a id="a-BA"></a>识阴不善非见断思惟断烦恼相应意界意识界。<a id="a-BB"></a>是名识阴思惟断。<a id="a-BC"></a>云何识阴非见断非思惟断。<a id="a-BD"></a>识阴善无记眼识乃至意识是名识阴非见断非思惟断。</p>
  <p id="aBE">五阴几见断因。<a id="a-BF"></a>几思惟断因。<a id="a-BG"></a>几非见断非思惟断因。<a id="a-BH"></a>一切三分。<a id="a-BI"></a>或见断因或思惟断因或非见断非思惟断因。<a id="a-BJ"></a>云何色阴见断因。<a id="a-BK"></a>色阴见断法报。<a id="a-BL"></a>眼入耳鼻舌身入。<a id="a-BM"></a>身非好色非端严。<a id="a-BN"></a>非妍肤非严净。<a id="a-BO"></a>身非好声非众妙声非软声身非众妙香非好香非软香非适意香。<a id="a-BP"></a>身甜酢苦辛咸淡涎癊。<a id="a-BQ"></a>身冷热粗重坚涩。<a id="a-BR"></a>见断因心所起去来屈申回转身教集声音句言语口教。<a id="a-BS"></a>身口非戒无教。<a id="a-BT"></a>有漏身进。<a id="a-BU"></a>是名色阴见断因。<a id="a-BV"></a>云何色阴思惟断因。<a id="a-BW"></a>色阴思惟断法报。<a id="a-BX"></a>眼入耳入鼻入舌入身入。<a id="a-BY"></a>身非好色非端严非妍肤非严净。<a id="a-BZ"></a>身非好声非众妙声非软声。<a id="a-Ba"></a>身非好香非软香非适意香。<a id="a-Bb"></a>身甜酢苦辛咸淡涎癊。<a id="a-Bc"></a>身冷热粗重坚涩。<a id="a-Bd"></a>思惟断因心所起去来屈申回转身教。<a id="a-Be"></a>集声音句言语口教。<a id="a-Bf"></a>身口非戒无教。<a id="a-Bg"></a>有漏身进。<a id="a-Bh"></a>是名色阴思惟断因。<a id="a-Bi"></a>云何色阴非见断非思惟断因。<a id="a-Bj"></a>色阴善色阴善法报。<a id="a-Bk"></a>色阴非报非报法。<a id="a-Bl"></a>眼入耳入鼻入舌入身入。<a id="a-Bm"></a>身好色端严妍肤严净。<a id="a-Bn"></a>身好声众妙声软声。<a id="a-Bo"></a>身好香软香适意香。<a id="a-Bp"></a>身甜酢苦辛咸淡涎癊。<a id="a-Bq"></a>身冷热轻细软滑。<a id="a-Br"></a>非见断非思惟断因。<a id="a-Bs"></a>心所起去来屈申回转身教。<a id="a-Bt"></a>集声音句言语口教。<a id="a-Bu"></a>外色眼识所知。<a id="a-Bv"></a>外声香味外触身识所知。<a id="a-Bw"></a>有漏身口戒无教。<a id="a-Bx"></a>有漏身进有漏身除。<a id="a-By"></a>正语正业正命正身进正身除。<a id="a-Bz"></a>是名色阴非见断非思惟断因。<a id="a-C0"></a>云何受阴见断因。<a id="a-C1"></a>受阴若见断受阴见断法报。<a id="a-C2"></a>眼触受耳鼻舌身意触受。<a id="a-C3"></a>是名受阴见断因。<a id="a-C4"></a>云何受阴思惟断因。<a id="a-C5"></a>受阴思惟断受阴思惟断法报。<a id="a-C6"></a>眼触受耳鼻舌身意触受。<a id="a-C7"></a>是名受阴思惟断因。<a id="a-C8"></a>云何受阴非见断非思惟断因。<a id="a-C9"></a>受阴善受阴善法报。<a id="a-CA"></a>受阴非报非报法。<a id="a-CB"></a>眼触受耳鼻舌身意触受。<a id="a-CC"></a>是名受阴非见断非思惟断因。<a id="a-CD"></a>云何想阴见断因。<a id="a-CE"></a>想阴不善非思惟断相应。<a id="a-CF"></a>见断烦恼相应法想。<a id="a-CG"></a>是名想阴见断因。<a id="a-CH"></a>云何想阴思惟断因。<a id="a-CI"></a>想阴不善非见断。<a id="a-CJ"></a>思惟断烦恼相应法想。<a id="a-CK"></a>是名想阴思惟断因。<a id="a-CL"></a>云何想阴非见断非思惟断因。<a id="a-CM"></a>若想阴善想阴善法报想阴若非报非报法色想声香味触法想。<a id="a-CN"></a>是名想阴非见断非思惟断因。<a id="a-CO"></a>云何行阴见断因。<a id="a-CP"></a>行阴见断行阴见断法报。<a id="a-CQ"></a>思触思惟觉观。<a id="a-CR"></a>见慧解脱悔不悔悦喜心进信欲念疑怖烦恼使生老死命结。<a id="a-CS"></a>是名行阴见断因。<a id="a-CT"></a>云何行阴思惟断因。<a id="a-CU"></a>行阴若思惟断。<a id="a-CV"></a>行阴思惟断法报。<a id="a-CW"></a>思触思惟觉观。<a id="a-CX"></a>见慧解脱悔不悔悦喜心进信欲念疑怖烦恼使生命结。<a id="a-CY"></a>是名行阴思惟断因。<a id="a-CZ"></a>云何行阴非见断非思惟断因。<a id="a-Ca"></a>行阴若行阴善善法报。<a id="a-Cb"></a>行阴非报非报法。<a id="a-Cc"></a>除疑烦恼使结。<a id="a-Cd"></a>余行阴非见断非思惟断因。<a id="a-Ce"></a>是名行阴非见断非思惟断因。<a id="a-Cf"></a>云何识阴见断因。<a id="a-Cg"></a>识阴若见断识阴见断法报。<a id="a-Ch"></a>眼识乃至意识。<a id="a-Ci"></a>是名识阴见断因云何识阴思惟断因。<a id="a-Cj"></a>识阴思惟断识阴思惟断法报。<a id="a-Ck"></a>眼识乃至意识。<a id="a-Cl"></a>是名识阴思惟断因。<a id="a-Cm"></a>云何识阴非见断非思惟断因。<a id="a-Cn"></a>识阴善识阴善法报识阴非报非报法眼识乃至意识。<a id="a-Co"></a>是名识阴非见断非思惟断因。</p>
  <p id="aCp">五阴。<a id="a-Cq"></a>几欲界系。<a id="a-Cr"></a>几色界系。<a id="a-Cs"></a>几无色界系。<a id="a-Ct"></a>几不系。<a id="a-Cu"></a>一切四分或欲界系或色界系或无色界系或不系。<a id="a-Cv"></a>云何色阴欲界系。<a id="a-Cw"></a>色阴欲漏有漏。<a id="a-Cx"></a>眼入耳鼻舌身入香入味入。<a id="a-Cy"></a>身好色非好色。<a id="a-Cz"></a>端严非端严。<a id="a-D0"></a>妍肤非妍肤。<a id="a-D1"></a>严净非严净。<a id="a-D2"></a>身好声非好声。<a id="a-D3"></a>众妙声非众妙声。<a id="a-D4"></a>软声非软声。<a id="a-D5"></a>身冷热轻重粗细涩滑坚软。<a id="a-D6"></a>欲行心所起去来屈申回转身教。<a id="a-D7"></a>集声音句言语口教。<a id="a-D8"></a>外色眼识所知。<a id="a-D9"></a>欲漏有漏。<a id="a-DA"></a>外声外触身识所知。<a id="a-DB"></a>欲漏有漏身口非戒无教。<a id="a-DC"></a>有漏身口戒无教有漏身进。<a id="a-DD"></a>是名色阴欲界系。<a id="a-DE"></a>云何色阴色界系。<a id="a-DF"></a>色阴色漏。<a id="a-DG"></a>眼入耳入。<a id="a-DH"></a>身好色端严妍肤严净。<a id="a-DI"></a>身好声众妙声软声。<a id="a-DJ"></a>身冷轻细软滑色行心所起去来屈申回转身教。<a id="a-DK"></a>集声音句言语口教。<a id="a-DL"></a>外色眼识所知。<a id="a-DM"></a>色漏有漏。<a id="a-DN"></a>外声外触身识所知。<a id="a-DO"></a>色漏有漏。<a id="a-DP"></a>有漏身口戒无教。<a id="a-DQ"></a>有漏身除。<a id="a-DR"></a>是名色阴色界系。<a id="a-DS"></a>云何色阴无色界系。<a id="a-DT"></a>色阴无色漏有漏。<a id="a-DU"></a>有漏身口戒无教。<a id="a-DV"></a>有漏身进有漏身除。<a id="a-DW"></a>是名色阴无色界系。<a id="a-DX"></a>云何色阴不系。<a id="a-DY"></a>色阴若圣无漏正语正业正命正身进正身除是名色阴不系。<a id="a-DZ"></a>云何受阴欲界系。<a id="a-Da"></a>受阴欲漏有漏眼触受耳鼻舌身意触受。<a id="a-Db"></a>是名受阴欲界系。<a id="a-Dc"></a>云何受阴色界系。<a id="a-Dd"></a>受阴色漏有漏眼触受耳鼻舌身意触受。<a id="a-De"></a>是名受阴色界系。<a id="a-Df"></a>云何受阴无色界系。<a id="a-Dg"></a>受阴无色漏有漏意触受。<a id="a-Dh"></a>是名受阴无色界系。<a id="a-Di"></a>云何受阴不系。<a id="a-Dj"></a>受阴圣无漏意触受。<a id="a-Dk"></a>是名受阴不系。<a id="a-Dl"></a>云何想阴欲界系。<a id="a-Dm"></a>想阴欲漏有漏色想声香味触法想。<a id="a-Dn"></a>是名想阴欲界系。<a id="a-Do"></a>云何想阴色界系。<a id="a-Dp"></a>想阴色漏有漏色想声香味触法想。<a id="a-Dq"></a>是名想阴色界系。<a id="a-Dr"></a>云何想阴无色界系。<a id="a-Ds"></a>想阴无色漏有漏法想。<a id="a-Dt"></a>是名想阴无色界系。<a id="a-Du"></a>云何想阴不系。<a id="a-Dv"></a>想阴圣无漏法想。<a id="a-Dw"></a>是名想阴不系。<a id="a-Dx"></a>云何行阴欲界系。<a id="a-Dy"></a>若行阴欲漏有漏思触思惟觉观见慧解脱无贪无恚无痴顺信悔不悔悦喜心进信欲不放逸念疑怖烦恼使生老死命结。<a id="a-Dz"></a>是名行阴欲界系。<a id="a-E0"></a>云何行阴色界系。<a id="a-E1"></a>若行阴色漏有漏思触思惟觉观见慧解脱无痴顺信悦喜心进心除信欲不放逸念定心舍疑烦恼使生老死命结无想定。<a id="a-E2"></a>是名行阴色界系。<a id="a-E3"></a>云何行阴无色界系。<a id="a-E4"></a>若行阴无色漏有漏思触思惟见慧解脱无痴顺信心进心除信欲不放逸念定心舍疑烦恼使生老死命结。<a id="a-E5"></a>是名行阴无色界系。<a id="a-E6"></a>云何行阴不系。<a id="a-E7"></a>行阴圣无漏思触思惟觉观。<a id="a-E8"></a>见慧解脱无痴顺信悦喜心进心除。<a id="a-E9"></a>信欲不放逸念定心舍得果灭尽定。<a id="a-EA"></a>是名行阴不系。<a id="a-EB"></a>云何识阴欲界系。<a id="a-EC"></a>识阴若欲漏有漏眼识乃至意识。<a id="a-ED"></a>是名识阴欲界系。<a id="a-EE"></a>云何识阴色界系。<a id="a-EF"></a>识阴色漏有漏。<a id="a-EG"></a>眼识耳识身识意识。<a id="a-EH"></a>是名识阴色界系。<a id="a-EI"></a>云何识阴无色界系。<a id="a-EJ"></a>识阴无色漏有漏意界意识界。<a id="a-EK"></a>是名识阴无色界系云何识阴不系。<a id="a-EL"></a>识阴圣无漏意界意识界。<a id="a-EM"></a>是名识阴不系。</p>
  <p id="aEN">五阴。<a id="a-EO"></a>几过去。<a id="a-EP"></a>几未来。<a id="a-EQ"></a>几现在。<a id="a-ER"></a>几非过去非未来非现在。<a id="a-ES"></a>一切三分或过去或未来或现在。<a id="a-ET"></a>云何色阴过去。<a id="a-EU"></a>色阴生已灭。<a id="a-EV"></a>是名色阴过去。<a id="a-EW"></a>云何色阴未来。<a id="a-EX"></a>色阴未生未出。<a id="a-EY"></a>是名色阴未来。<a id="a-EZ"></a>云何色阴现在。<a id="a-Ea"></a>生未灭色阴。<a id="a-Eb"></a>是名色阴现在。<a id="a-Ec"></a>受阴想阴行阴识阴亦如是。</p>
 </body>
</html>