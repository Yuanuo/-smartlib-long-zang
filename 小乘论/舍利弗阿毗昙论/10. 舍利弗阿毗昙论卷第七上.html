<!doctype html>
<html id="z3IBVxU18G" data-ver="1036">
 <head>
  <meta charset="utf-8">
  <meta author="昙摩崛多">
  <meta author="昙摩耶舍">
  <meta library="龙藏">
  <meta catalog="小乘论">
  <meta period="姚秦">
 </head>
 <body>
  <h1 id="a1">舍利弗阿毗昙论卷第七上</h1>
  <h2 id="a2">非问分界品第一</h2>
  <p id="a3">色界。<a id="a-4"></a>非色界。<a id="a-5"></a>可见界。<a id="a-6"></a>不可见界。<a id="a-7"></a>有对界。<a id="a-8"></a>无对界。<a id="a-9"></a>圣界。<a id="a-A"></a>非圣界。<a id="a-B"></a>有漏界。<a id="a-C"></a>无漏界。<a id="a-D"></a>有爱界。<a id="a-E"></a>无爱界。<a id="a-F"></a>有求界。<a id="a-G"></a>无求界。<a id="a-H"></a>当取界。<a id="a-I"></a>非当取界。<a id="a-J"></a>有取界。<a id="a-K"></a>无取界。<a id="a-L"></a>有胜界。<a id="a-M"></a>无胜界。<a id="a-N"></a>有受界。<a id="a-O"></a>非受界。<a id="a-P"></a>内界。<a id="a-Q"></a>外界。<a id="a-R"></a>有报界。<a id="a-S"></a>无报界。<a id="a-T"></a>心界。<a id="a-U"></a>非心界。<a id="a-V"></a>心相应界。<a id="a-W"></a>非心相应界。<a id="a-X"></a>心数界。<a id="a-Y"></a>非心数界。<a id="a-Z"></a>缘界。<a id="a-a"></a>非缘界。<a id="a-b"></a>共心界。<a id="a-c"></a>非共心界。<a id="a-d"></a>随心转界。<a id="a-e"></a>不随心转界。<a id="a-f"></a>业界。<a id="a-g"></a>非业界。<a id="a-h"></a>业报界。<a id="a-i"></a>非业报界。<a id="a-j"></a>业相应界。<a id="a-k"></a>非业相应界。<a id="a-l"></a>非业相应非非业相应界。<a id="a-m"></a>共业界。<a id="a-n"></a>不共业界。<a id="a-o"></a>随业转界。<a id="a-p"></a>非随业转界。<a id="a-q"></a>因界。<a id="a-r"></a>非因界。<a id="a-s"></a>有因界。<a id="a-t"></a>无因界。<a id="a-u"></a>有绪界。<a id="a-v"></a>无绪界。<a id="a-w"></a>有缘界。<a id="a-x"></a>无缘界。<a id="a-y"></a>有为界。<a id="a-z"></a>无为界。<a id="a-10"></a>智界。<a id="a-11"></a>非智界。<a id="a-12"></a>识界。<a id="a-13"></a>非识界。<a id="a-14"></a>解界。<a id="a-15"></a>非解界。<a id="a-16"></a>了界。<a id="a-17"></a>非了界。<a id="a-18"></a>断智知界。<a id="a-19"></a>非断智知界。<a id="a-1A"></a>断界。<a id="a-1B"></a>非断界。<a id="a-1C"></a>修界。<a id="a-1D"></a>非修界。<a id="a-1E"></a>证界。<a id="a-1F"></a>非证界。<a id="a-1G"></a>有余涅槃界。<a id="a-1H"></a>无余涅槃界。<a id="a-1I"></a>善界。<a id="a-1J"></a>不善界。<a id="a-1K"></a>无记界。<a id="a-1L"></a>学界。<a id="a-1M"></a>无学界。<a id="a-1N"></a>非学非无学界。<a id="a-1O"></a>报界。<a id="a-1P"></a>报法界。<a id="a-1Q"></a>非报非报法界。<a id="a-1R"></a>见断界。<a id="a-1S"></a>思惟断界。<a id="a-1T"></a>非见断非思惟断界。<a id="a-1U"></a>见断因界。<a id="a-1V"></a>思惟断因界。<a id="a-1W"></a>非见断非思惟断因界。<a id="a-1X"></a>卑界。<a id="a-1Y"></a>中界胜界。<a id="a-1Z"></a>粗界。<a id="a-1a"></a>细界。<a id="a-1b"></a>微界。<a id="a-1c"></a>发界。<a id="a-1d"></a>出界。<a id="a-1e"></a>度界。<a id="a-1f"></a>勤界。<a id="a-1g"></a>持界。<a id="a-1h"></a>出界。<a id="a-1i"></a>断界。<a id="a-1j"></a>离欲界。<a id="a-1k"></a>灭界。<a id="a-1l"></a>欲界。<a id="a-1m"></a>色界。<a id="a-1n"></a>无色界。<a id="a-1o"></a>色界。<a id="a-1p"></a>非色界。<a id="a-1q"></a>灭界。<a id="a-1r"></a>三出界。<a id="a-1s"></a>过去界。<a id="a-1t"></a>未来界。<a id="a-1u"></a>现在界。<a id="a-1v"></a>非过去非未来非现在界。<a id="a-1w"></a>过去境界界。<a id="a-1x"></a>未来境界界。<a id="a-1y"></a>现在境界界。<a id="a-1z"></a>非过去非未来非现在境界界。<a id="a-20"></a>欲界系界。<a id="a-21"></a>色界系界。<a id="a-22"></a>无色界系界。<a id="a-23"></a>不系界。<a id="a-24"></a>色界。<a id="a-25"></a>受界。<a id="a-26"></a>想界。<a id="a-27"></a>行界。<a id="a-28"></a>识界。<a id="a-29"></a>五出界。<a id="a-2A"></a>六出界。<a id="a-2B"></a>地界。<a id="a-2C"></a>水界。<a id="a-2D"></a>火界。<a id="a-2E"></a>风界。<a id="a-2F"></a>空界。<a id="a-2G"></a>识界。<a id="a-2H"></a>乐界。<a id="a-2I"></a>苦界。<a id="a-2J"></a>喜界。<a id="a-2K"></a>忧界。<a id="a-2L"></a>舍界。<a id="a-2M"></a>无明界欲界。<a id="a-2N"></a>恚界。<a id="a-2O"></a>害界。<a id="a-2P"></a>出界。<a id="a-2Q"></a>不恚界。<a id="a-2R"></a>不害界。<a id="a-2S"></a>光界。<a id="a-2T"></a>净界。<a id="a-2U"></a>色界。<a id="a-2V"></a>空处界。<a id="a-2W"></a>识处界不用处界。<a id="a-2X"></a>非想非非想处界。<a id="a-2Y"></a>十八界。</p>
  <p id="a2Z">云何色界法。<a id="a-2a"></a>若色是名色界。<a id="a-2b"></a>云何非色界法。<a id="a-2c"></a>非色是名非色界。<a id="a-2d"></a>云何可见界。<a id="a-2e"></a>色入是名可见界。<a id="a-2f"></a>云何不可见界。<a id="a-2g"></a>除色入余法。<a id="a-2h"></a>是名不可见界。</p>
  <p id="a2i">云何有对界。<a id="a-2j"></a>十色入是名有对界。<a id="a-2k"></a>云何无对界。<a id="a-2l"></a>意入法入。<a id="a-2m"></a>是名无对界。</p>
  <p id="a2n">云何圣界。<a id="a-2o"></a>若法无漏。<a id="a-2p"></a>是名圣界。<a id="a-2q"></a>云何非圣界。<a id="a-2r"></a>若法有漏。<a id="a-2s"></a>是名非圣界。</p>
  <p id="a2t">云何有漏界。<a id="a-2u"></a>若法有爱。<a id="a-2v"></a>是名有漏界。<a id="a-2w"></a>云何无漏界。<a id="a-2x"></a>若法无爱。<a id="a-2y"></a>是名无漏界。</p>
  <p id="a2z">云何有爱界。<a id="a-30"></a>若法有求。<a id="a-31"></a>是名有爱界。<a id="a-32"></a>云何无爱界。<a id="a-33"></a>若法无求。<a id="a-34"></a>是名无爱界。</p>
  <p id="a35">云何有求界。<a id="a-36"></a>若法当取。<a id="a-37"></a>是名有求界。<a id="a-38"></a>云何无求界。<a id="a-39"></a>若法非当取。<a id="a-3A"></a>是名无求界。</p>
  <p id="a3B">云何当取界。<a id="a-3C"></a>若法有取。<a id="a-3D"></a>是名当取界。<a id="a-3E"></a>云何非当取界。<a id="a-3F"></a>若法无取。<a id="a-3G"></a>是名非当取界。</p>
  <p id="a3H">云何有取界。<a id="a-3I"></a>若法有胜。<a id="a-3J"></a>是名有取界。<a id="a-3K"></a>云何无取界。<a id="a-3L"></a>若法无胜。<a id="a-3M"></a>是名无取界。</p>
  <p id="a3N">云何有胜界。<a id="a-3O"></a>若法有取。<a id="a-3P"></a>是名有胜界。<a id="a-3Q"></a>云何无胜界。<a id="a-3R"></a>若法无取。<a id="a-3S"></a>是名无胜界。<a id="a-3T"></a>云何有胜界。<a id="a-3U"></a>若法界有余界胜妙过上。<a id="a-3V"></a>是名有胜界。<a id="a-3W"></a>云何无胜界。<a id="a-3X"></a>若法界无余界胜妙过上。<a id="a-3Y"></a>是名无胜界。</p>
  <p id="a3Z">云何受界。<a id="a-3a"></a>若法内。<a id="a-3b"></a>是名受界。<a id="a-3c"></a>云何非受界。<a id="a-3d"></a>若法外。<a id="a-3e"></a>是名非受界。</p>
  <p id="a3f">云何内界。<a id="a-3g"></a>若法受。<a id="a-3h"></a>是名内界。<a id="a-3i"></a>云何外界。<a id="a-3j"></a>若法非受。<a id="a-3k"></a>是名外界。</p>
  <p id="a3l">云何有报界。<a id="a-3m"></a>若法报法。<a id="a-3n"></a>是名有报界。<a id="a-3o"></a>云何无报界。<a id="a-3p"></a>若法报若非报非报法。<a id="a-3q"></a>是名无报界。</p>
  <p id="a3r">云何心界。<a id="a-3s"></a>意入是名心界。<a id="a-3t"></a>云何非心界。<a id="a-3u"></a>除意入余法。<a id="a-3v"></a>是名非心界。</p>
  <p id="a3w">云何心相应界。<a id="a-3x"></a>若法心数。<a id="a-3y"></a>是名心相应界。<a id="a-3z"></a>云何非心相应界。<a id="a-40"></a>若法非心数。<a id="a-41"></a>是名非心相应界。</p>
  <p id="a42">云何心数界。<a id="a-43"></a>除心余缘法。<a id="a-44"></a>是名心数界。<a id="a-45"></a>云何非心数界。<a id="a-46"></a>若法非缘及心。<a id="a-47"></a>是名非心数界。</p>
  <p id="a48">云何缘界。<a id="a-49"></a>若法取相及心。<a id="a-4A"></a>是名缘界。<a id="a-4B"></a>云何非缘界。<a id="a-4C"></a>除心余非心数法。<a id="a-4D"></a>是名非缘界。</p>
  <p id="a4E">云何共心界。<a id="a-4F"></a>若法随心转共心生共住共灭。<a id="a-4G"></a>是名共心界。<a id="a-4H"></a>云何非共心界。<a id="a-4I"></a>若法不随心转不共心生不共住不共灭。<a id="a-4J"></a>是名不共心界。</p>
  <p id="a4K">云何随心转界。<a id="a-4L"></a>若法共心生共住共灭。<a id="a-4M"></a>是名随心转界。<a id="a-4N"></a>云何不随心转界。<a id="a-4O"></a>若法不共心生不共住不共灭。<a id="a-4P"></a>是名不随心转界。</p>
  <p id="a4Q">云何业界。<a id="a-4R"></a>身业口业意业。<a id="a-4S"></a>是名业界。<a id="a-4T"></a>云何非业界。<a id="a-4U"></a>除身业口业意业余法。<a id="a-4V"></a>是名非业界云何业报界。<a id="a-4W"></a>若法爱若法善报。<a id="a-4X"></a>是名业报界。<a id="a-4Y"></a>云何非业报界。<a id="a-4Z"></a>若法报若非报非报法。<a id="a-4a"></a>是名非业报界。</p>
  <p id="a4b">云何业相应界。<a id="a-4c"></a>若法界思相应。<a id="a-4d"></a>是名业相应界。<a id="a-4e"></a>云何非业相应界。<a id="a-4f"></a>若法非思相应。<a id="a-4g"></a>是名非业相应界。<a id="a-4h"></a>云何非业相应非非业相应界。<a id="a-4i"></a>思是名非业相应非非业相应界。</p>
  <p id="a4j">云何共业界。<a id="a-4k"></a>若法随业转共业生共住共灭。<a id="a-4l"></a>是名共业界。<a id="a-4m"></a>云何不共业界。<a id="a-4n"></a>若法不随业转不共业生不共住不共灭。<a id="a-4o"></a>是名不共业界。</p>
  <p id="a4p">云何随业转界。<a id="a-4q"></a>若法共业生共住共灭。<a id="a-4r"></a>是名随业转界。<a id="a-4s"></a>云何不随业转界。<a id="a-4t"></a>若法不共业生不共住不共灭。<a id="a-4u"></a>是名不随业转界。</p>
  <p id="a4v">云何因界。<a id="a-4w"></a>若法缘。<a id="a-4x"></a>若法非缘有报。<a id="a-4y"></a>若法非缘。<a id="a-4z"></a>除得果余善报及四大。<a id="a-50"></a>是名因界。<a id="a-51"></a>云何非因界。<a id="a-52"></a>若法非缘无报不共业得果。<a id="a-53"></a>是名非因界。</p>
  <p id="a54">云何有因界。<a id="a-55"></a>若法有绪。<a id="a-56"></a>是名有因界。<a id="a-57"></a>云何无因界。<a id="a-58"></a>若法无绪。<a id="a-59"></a>是名无因界。</p>
  <p id="a5A">云何有绪界。<a id="a-5B"></a>若法有缘。<a id="a-5C"></a>是名有绪界。<a id="a-5D"></a>云何无绪界。<a id="a-5E"></a>若法无缘。<a id="a-5F"></a>是名无绪界。</p>
  <p id="a5G">云何有缘界。<a id="a-5H"></a>若法有为。<a id="a-5I"></a>是名有缘界。<a id="a-5J"></a>云何无缘界。<a id="a-5K"></a>若法无为。<a id="a-5L"></a>是名无缘界。</p>
  <p id="a5M">云何有为界。<a id="a-5N"></a>若法有缘。<a id="a-5O"></a>是名有为界。<a id="a-5P"></a>云何无为界。<a id="a-5Q"></a>若法无缘。<a id="a-5R"></a>是名无为界。</p>
  <p id="a5S">云何知界。<a id="a-5T"></a>一切法知如事知见。<a id="a-5U"></a>是名知界。<a id="a-5V"></a>云何非知界。<a id="a-5W"></a>无非知界。<a id="a-5X"></a>复次说。<a id="a-5Y"></a>一切法非知如事知见是名非知界。</p>
  <p id="a5Z">云何识界。<a id="a-5a"></a>一切法识意识如事识。<a id="a-5b"></a>是名识界。<a id="a-5c"></a>云何非识界。<a id="a-5d"></a>无非识界。<a id="a-5e"></a>复次说。<a id="a-5f"></a>一切法非识意识如事识。<a id="a-5g"></a>是名非识界。</p>
  <p id="a5h">云何解界。<a id="a-5i"></a>一切法解如事知见。<a id="a-5j"></a>是名解界。<a id="a-5k"></a>云何非解界。<a id="a-5l"></a>无非解界。<a id="a-5m"></a>复次说。<a id="a-5n"></a>一切法非解如事知见。<a id="a-5o"></a>是名非解界。</p>
  <p id="a5p">云何了界。<a id="a-5q"></a>一切法了如事知见。<a id="a-5r"></a>是名了界。<a id="a-5s"></a>云何非了界。<a id="a-5t"></a>无非了界。<a id="a-5u"></a>复次说。<a id="a-5v"></a>一切法非了如事知见。<a id="a-5w"></a>是名非了界。</p>
  <p id="a5x">云何断智知界。<a id="a-5y"></a>若法不善。<a id="a-5z"></a>是名断智知界。<a id="a-60"></a>云何非断智知界。<a id="a-61"></a>若法善若无记。<a id="a-62"></a>是名非断智知界。</p>
  <p id="a63">云何断界。<a id="a-64"></a>若法不善。<a id="a-65"></a>是名断界。<a id="a-66"></a>云何非断界。<a id="a-67"></a>若法善若无记。<a id="a-68"></a>是名非断界。</p>
  <p id="a69">云何修界。<a id="a-6A"></a>若法善。<a id="a-6B"></a>是名修界。<a id="a-6C"></a>云何非修界。<a id="a-6D"></a>若法不善无记。<a id="a-6E"></a>是名非修界。</p>
  <p id="a6F">云何证界。<a id="a-6G"></a>一切法证如事知见。<a id="a-6H"></a>是名证界。<a id="a-6I"></a>云何非证界。<a id="a-6J"></a>无非证界。<a id="a-6K"></a>复次说。<a id="a-6L"></a>一切法非证如事知见。<a id="a-6M"></a>是名非证界。</p>
  <p id="a6N">云何有余涅槃界。<a id="a-6O"></a>如世尊说。<a id="a-6P"></a>云何彼是二涅槃界。<a id="a-6Q"></a>何等二有余涅槃界无余涅槃界。<a id="a-6R"></a>云何有余涅槃。<a id="a-6S"></a>谓此比丘阿罗汉。<a id="a-6T"></a>诸漏尽。<a id="a-6U"></a>所作竟。<a id="a-6V"></a>舍于重担。<a id="a-6W"></a>逮得己利。<a id="a-6X"></a>是尽有烦恼正智。<a id="a-6Y"></a>得解诸阴界入。<a id="a-6Z"></a>以宿业缘住故。<a id="a-6a"></a>以心受诸苦乐。<a id="a-6b"></a>有适意不适意是名有余涅槃界。<a id="a-6c"></a>云何无余涅槃界。<a id="a-6d"></a>谓比丘五阴灭。<a id="a-6e"></a>未来五阴不复续生。<a id="a-6f"></a>是名无余涅槃界。</p>
  <p id="a6g">云何善界。<a id="a-6h"></a>若法修是名善界。<a id="a-6i"></a>云何不善界。<a id="a-6j"></a>若法断是名不善界。<a id="a-6k"></a>云何无记界。<a id="a-6l"></a>若法受若法非报非报法。<a id="a-6m"></a>是名无记界。</p>
  <p id="a6n">云何学界。<a id="a-6o"></a>若法圣非无学。<a id="a-6p"></a>是名学界。<a id="a-6q"></a>云何无学界。<a id="a-6r"></a>若法圣非学。<a id="a-6s"></a>是名无学界。<a id="a-6t"></a>云何非学非无学界。<a id="a-6u"></a>若法非圣。<a id="a-6v"></a>是名非学非无学界。</p>
  <p id="a6w">云何报界。<a id="a-6x"></a>若法受若法善报。<a id="a-6y"></a>是名报界。<a id="a-6z"></a>云何报法界。<a id="a-70"></a>若法有报。<a id="a-71"></a>是名报法界。<a id="a-72"></a>云何非报非报法界。<a id="a-73"></a>若法无记非我分摄。<a id="a-74"></a>是名非报非报法界。</p>
  <p id="a75">云何见断界。<a id="a-76"></a>若法不善非思惟断。<a id="a-77"></a>是名见断界。<a id="a-78"></a>云何思惟断界。<a id="a-79"></a>若法不善非见断。<a id="a-7A"></a>是名思惟断界云何非见断非思惟断界。<a id="a-7B"></a>若法善无记。<a id="a-7C"></a>是名非见断非思惟断界。</p>
  <p id="a7D">云何见断因界。<a id="a-7E"></a>若法见断法报。<a id="a-7F"></a>是名见断因界。<a id="a-7G"></a>云何思惟断因界。<a id="a-7H"></a>若法思惟断。<a id="a-7I"></a>若法思惟断法报。<a id="a-7J"></a>是名思惟断因界。<a id="a-7K"></a>云何非见断非思惟断因界。<a id="a-7L"></a>若法善若法善法报。<a id="a-7M"></a>若法报非报非报法。<a id="a-7N"></a>是名非见断非思惟断因界。</p>
  <p id="a7O">云何卑界。<a id="a-7P"></a>若法不善。<a id="a-7Q"></a>是名卑界。<a id="a-7R"></a>云何中界。<a id="a-7S"></a>若法无记。<a id="a-7T"></a>是名中界。<a id="a-7U"></a>云何胜界。<a id="a-7V"></a>若法善是名胜界。<a id="a-7W"></a>云何卑界。<a id="a-7X"></a>若法不善若无记。<a id="a-7Y"></a>是名卑界。<a id="a-7Z"></a>云何中界。<a id="a-7a"></a>若法非圣善。<a id="a-7b"></a>是名中界。<a id="a-7c"></a>云何胜界。<a id="a-7d"></a>若法圣无漏。<a id="a-7e"></a>是名胜界。</p>
  <p id="a7f">云何粗界。<a id="a-7g"></a>若法欲界系色界系。<a id="a-7h"></a>是名粗界。<a id="a-7i"></a>云何细界。<a id="a-7j"></a>若法空处系识处系不用处系若不系。<a id="a-7k"></a>是名细界。<a id="a-7l"></a>云何微界。<a id="a-7m"></a>若法非想非非想处系。<a id="a-7n"></a>是名微界。<a id="a-7o"></a>复次粗界。<a id="a-7p"></a>若法欲界系。<a id="a-7q"></a>若色界系。<a id="a-7r"></a>若空处系。<a id="a-7s"></a>若识处系。<a id="a-7t"></a>若不用处系。<a id="a-7u"></a>是名粗界。<a id="a-7v"></a>复次细界。<a id="a-7w"></a>若法不系。<a id="a-7x"></a>是名细界。<a id="a-7y"></a>云何微界。<a id="a-7z"></a>若法非想非非想处系。<a id="a-80"></a>是名微界。</p>
  <p id="a81">云何发界。<a id="a-82"></a>进若发正发生起触证。<a id="a-83"></a>是名发界。<a id="a-84"></a>云何出界。<a id="a-85"></a>进若广进未度。<a id="a-86"></a>是名出界。<a id="a-87"></a>云何度界。<a id="a-88"></a>进若广已度。<a id="a-89"></a>是名度界云何勤界。<a id="a-8A"></a>力勤界。<a id="a-8B"></a>是名勤界。<a id="a-8C"></a>云何持界。<a id="a-8D"></a>总持持界。<a id="a-8E"></a>是名持界。<a id="a-8F"></a>云何出界。<a id="a-8G"></a>出出界。<a id="a-8H"></a>是名出界。<a id="a-8I"></a>复次勤界。<a id="a-8J"></a>谓勤精进。<a id="a-8K"></a>何等精进。<a id="a-8L"></a>若身心发出度。<a id="a-8M"></a>用心不退转。<a id="a-8N"></a>勤力正进。<a id="a-8O"></a>是名勤界。<a id="a-8P"></a>复次持界。<a id="a-8Q"></a>谓念。<a id="a-8R"></a>何等念。<a id="a-8S"></a>如所闻所习法。<a id="a-8T"></a>持彼法。<a id="a-8U"></a>正持令住。<a id="a-8V"></a>不忘想念念续。<a id="a-8W"></a>是名持界。<a id="a-8X"></a>复次出界。<a id="a-8Y"></a>舍一切漏尽爱灭涅槃。<a id="a-8Z"></a>是名出界。<a id="a-8a"></a>云何断界。<a id="a-8b"></a>若比丘。<a id="a-8c"></a>树间空处。<a id="a-8d"></a>如是观身行恶恶报今世报后世报舍身恶行修身善行。<a id="a-8e"></a>如是观口意行恶恶报今世报后世报舍口意恶行修口意善行。<a id="a-8f"></a>是名断界。<a id="a-8g"></a>云何离欲界。<a id="a-8h"></a>爱尽离欲涅槃。<a id="a-8i"></a>是名离欲界。<a id="a-8j"></a>云何灭界。<a id="a-8k"></a>爱尽离灭涅槃。<a id="a-8l"></a>是名灭界。</p>
  <p id="a8m">云何欲界。<a id="a-8n"></a>从阿鼻大地狱。<a id="a-8o"></a>上至他化自在天。<a id="a-8p"></a>若色受想行识分。<a id="a-8q"></a>是名欲界。<a id="a-8r"></a>云何色界。<a id="a-8s"></a>从梵天至阿迦尼吒天。<a id="a-8t"></a>若色受想行识分。<a id="a-8u"></a>是名色界。<a id="a-8v"></a>云何无色界。<a id="a-8w"></a>从空处天至非想非非想处天。<a id="a-8x"></a>若受想行识分。<a id="a-8y"></a>是名无色界。</p>
  <p id="a8z">云何色界。<a id="a-90"></a>若法色。<a id="a-91"></a>是名色界。<a id="a-92"></a>云何非色界。<a id="a-93"></a>除二灭余非色法界。<a id="a-94"></a>是名非色界。</p>
  <p id="a95">云何灭界。<a id="a-96"></a>二灭智缘灭非智缘灭。<a id="a-97"></a>是名灭界。<a id="a-98"></a>云何三出界。<a id="a-99"></a>如世尊说。<a id="a-9A"></a>三出界。<a id="a-9B"></a>何等三出界。<a id="a-9C"></a>谓出欲至色。<a id="a-9D"></a>出色至无色。<a id="a-9E"></a>若所作所集灭。<a id="a-9F"></a>是谓出。<a id="a-9G"></a>何谓出欲至色。<a id="a-9H"></a>若缘欲生有漏燋热彼色中无。<a id="a-9I"></a>是谓出欲至色。<a id="a-9J"></a>何谓出色至无色。<a id="a-9K"></a>若缘色生有漏燋热彼无色中无。<a id="a-9L"></a>是谓出色至无色。<a id="a-9M"></a>何谓所作所集灭。<a id="a-9N"></a>若缘行生有漏燋热彼涅槃无。<a id="a-9O"></a>是谓所作所集灭。<a id="a-9P"></a>是谓出。<a id="a-9Q"></a>是名三出界。</p>
  <p id="a9R">云何过去界。<a id="a-9S"></a>若法生已灭。<a id="a-9T"></a>是名过去界。<a id="a-9U"></a>云何未来界。<a id="a-9V"></a>若法未生未出。<a id="a-9W"></a>是名未来界。<a id="a-9X"></a>云何现在界。<a id="a-9Y"></a>若法未灭。<a id="a-9Z"></a>是名现在界。<a id="a-9a"></a>云何非过去非未来非现在界。<a id="a-9b"></a>若法无为。<a id="a-9c"></a>是名非过去非未来非现在界。</p>
  <p id="a9d">云何过去境界界。<a id="a-9e"></a>思惟过去。<a id="a-9f"></a>若法生。<a id="a-9g"></a>是名过去境界界。<a id="a-9h"></a>云何未来境界界。<a id="a-9i"></a>思惟未来。<a id="a-9j"></a>若法未生。<a id="a-9k"></a>是名未来境界界。<a id="a-9l"></a>云何现在境界界。<a id="a-9m"></a>思惟现在法。<a id="a-9n"></a>若法生。<a id="a-9o"></a>是名现在境界界。<a id="a-9p"></a>云何非过去非未来非现在境界界。<a id="a-9q"></a>思惟非过去非未来非现在。<a id="a-9r"></a>若法生。<a id="a-9s"></a>是名非过去非未来非现在境界界。</p>
  <p id="a9t">云何欲界系界。<a id="a-9u"></a>若法欲漏有漏。<a id="a-9v"></a>是名欲界系界。<a id="a-9w"></a>云何色界系界。<a id="a-9x"></a>若法色漏有漏。<a id="a-9y"></a>是名色界系界。<a id="a-9z"></a>云何无色界系界。<a id="a-A0"></a>若法无色漏有漏。<a id="a-A1"></a>是名无色界系界。<a id="a-A2"></a>云何不系界。<a id="a-A3"></a>若法界圣无漏。<a id="a-A4"></a>是名不系界。</p>
  <p id="aA5">云何色界。<a id="a-A6"></a>色阴是名色界。<a id="a-A7"></a>云何受界。<a id="a-A8"></a>受阴是名受界。<a id="a-A9"></a>云何想界。<a id="a-AA"></a>想阴是名想界。<a id="a-AB"></a>云何行界。<a id="a-AC"></a>行阴是名行界。<a id="a-AD"></a>云何识界。<a id="a-AE"></a>识阴是名识界。</p>
  <p id="aAF">云何五出界。<a id="a-AG"></a>如世尊说五出界。<a id="a-AH"></a>何等五。<a id="a-AI"></a>谓比丘念欲时。<a id="a-AJ"></a>心不向欲不清。<a id="a-AK"></a>不住不解。<a id="a-AL"></a>念出心出。<a id="a-AM"></a>心向清住解。<a id="a-AN"></a>心善至善调善修心。<a id="a-AO"></a>若于欲出解起。<a id="a-AP"></a>缘欲生有漏燋热出解离。<a id="a-AQ"></a>不受是痛。<a id="a-AR"></a>是名出欲界。<a id="a-AS"></a>复次比丘念嗔恚时。<a id="a-AT"></a>心不向嗔恚不清。<a id="a-AU"></a>不住不解。<a id="a-AV"></a>念不嗔心不恚。<a id="a-AW"></a>心向清住解。<a id="a-AX"></a>心善至善调善修心。<a id="a-AY"></a>若于嗔恚出解起。<a id="a-AZ"></a>缘嗔恚生有漏燋热。<a id="a-Aa"></a>出解离不受是痛。<a id="a-Ab"></a>是名出嗔恚界。<a id="a-Ac"></a>复次比丘念害念害时。<a id="a-Ad"></a>心不向害不清。<a id="a-Ae"></a>不住不解。<a id="a-Af"></a>念不害不害心。<a id="a-Ag"></a>向清住解。<a id="a-Ah"></a>心善至善调善修心。<a id="a-Ai"></a>若于害出解起。<a id="a-Aj"></a>缘害生有漏燋热。<a id="a-Ak"></a>彼出解离。<a id="a-Al"></a>不受是痛。<a id="a-Am"></a>是名出害界。<a id="a-An"></a>复次比丘念色时。<a id="a-Ao"></a>心不向色不清。<a id="a-Ap"></a>不住不解。<a id="a-Aq"></a>念无色无色。<a id="a-Ar"></a>心向清住解。<a id="a-As"></a>心善至善调善修心。<a id="a-At"></a>于色出解起。<a id="a-Au"></a>缘色生有漏燋热。<a id="a-Av"></a>出解离。<a id="a-Aw"></a>不受是痛。<a id="a-Ax"></a>是名出色界。<a id="a-Ay"></a>复次比丘念自身。<a id="a-Az"></a>心不向自身不清。<a id="a-B0"></a>不住不解。<a id="a-B1"></a>念自身灭。<a id="a-B2"></a>灭自身心向清住解。<a id="a-B3"></a>心善至善调善修心。<a id="a-B4"></a>若于自身出解起。<a id="a-B5"></a>缘自身生有漏燋热。<a id="a-B6"></a>出解离。<a id="a-B7"></a>不受是痛。<a id="a-B8"></a>是名出自身界。<a id="a-B9"></a>是名五出界。</p>
  <p id="aBA">云何六出界。<a id="a-BB"></a>如世尊说六出界。<a id="a-BC"></a>如比丘向彼比丘如是说。<a id="a-BD"></a>比丘我慈解心亲近多修学。<a id="a-BE"></a>作乘作物。<a id="a-BF"></a>谨慎识善进。<a id="a-BG"></a>我为嗔恚心所覆。<a id="a-BH"></a>彼比丘责此比丘。<a id="a-BI"></a>比丘莫如是说。<a id="a-BJ"></a>莫谤世尊。<a id="a-BK"></a>谤世尊不善。<a id="a-BL"></a>世尊不如是说。<a id="a-BM"></a>比丘此非悕望处。<a id="a-BN"></a>若慈解心亲近多修学已。<a id="a-BO"></a>作乘作物已。<a id="a-BP"></a>谨慎已。<a id="a-BQ"></a>识已。<a id="a-BR"></a>善进已。<a id="a-BS"></a>若嗔恚覆心者。<a id="a-BT"></a>无有是处。<a id="a-BU"></a>世尊说。<a id="a-BV"></a>比丘出嗔恚心。<a id="a-BW"></a>善慈解心若修多学无量。<a id="a-BX"></a>复次比丘向彼比丘如是说。<a id="a-BY"></a>比丘我悲解心亲近多修学。<a id="a-BZ"></a>作乘作物。<a id="a-Ba"></a>谨慎识善进。<a id="a-Bb"></a>我故为害心所覆。<a id="a-Bc"></a>彼比丘责此比丘。<a id="a-Bd"></a>比丘莫如是说。<a id="a-Be"></a>莫谤世尊。<a id="a-Bf"></a>谤世尊非善。<a id="a-Bg"></a>世尊不如是说。<a id="a-Bh"></a>比丘此非悕望处。<a id="a-Bi"></a>若悲解心亲近多修学已。<a id="a-Bj"></a>作乘作物已。<a id="a-Bk"></a>谨慎已。<a id="a-Bl"></a>识已。<a id="a-Bm"></a>善进已。<a id="a-Bn"></a>为害覆心者。<a id="a-Bo"></a>无有是处。<a id="a-Bp"></a>世尊说。<a id="a-Bq"></a>比丘出害心。<a id="a-Br"></a>若悲解心。<a id="a-Bs"></a>若修多学无量。<a id="a-Bt"></a>复次比丘向彼比丘如是说。<a id="a-Bu"></a>我喜解心亲近多修学。<a id="a-Bv"></a>作乘作物。<a id="a-Bw"></a>谨慎识善进。<a id="a-Bx"></a>我故为不乐心所覆。<a id="a-By"></a>彼比丘责此比丘。<a id="a-Bz"></a>比丘莫如是说。<a id="a-C0"></a>莫谤世尊。<a id="a-C1"></a>谤世尊非善。<a id="a-C2"></a>世尊不如是说。<a id="a-C3"></a>比丘此非悕望处。<a id="a-C4"></a>若喜解心亲近已。<a id="a-C5"></a>多修学已。<a id="a-C6"></a>作乘作物已。<a id="a-C7"></a>谨慎已。<a id="a-C8"></a>识已。<a id="a-C9"></a>善进已。<a id="a-CA"></a>为不乐心所覆。<a id="a-CB"></a>无有是处。<a id="a-CC"></a>世尊说。<a id="a-CD"></a>比丘出不乐心。<a id="a-CE"></a>若喜解心善修多学无量。<a id="a-CF"></a>复次比丘向彼比丘如是说。<a id="a-CG"></a>我舍解心亲近多修学。<a id="a-CH"></a>作乘作物。<a id="a-CI"></a>谨慎识善进。<a id="a-CJ"></a>我故为爱恚心所覆。<a id="a-CK"></a>彼比丘责此比丘。<a id="a-CL"></a>莫如是说。<a id="a-CM"></a>莫谤世尊。<a id="a-CN"></a>谤世尊非善。<a id="a-CO"></a>世尊不如是说。<a id="a-CP"></a>比丘此非悕望处。<a id="a-CQ"></a>若舍解心亲近已。<a id="a-CR"></a>多修多学已。<a id="a-CS"></a>作乘作物已。<a id="a-CT"></a>谨慎已。<a id="a-CU"></a>识已。<a id="a-CV"></a>善进已。<a id="a-CW"></a>若有爱恚覆心。<a id="a-CX"></a>无有是处。<a id="a-CY"></a>世尊说。<a id="a-CZ"></a>比丘出爱恚心。<a id="a-Ca"></a>若舍解心善修多学无量。<a id="a-Cb"></a>复次比丘向彼如是说。<a id="a-Cc"></a>我无想定心亲近多修学。<a id="a-Cd"></a>作乘作物。<a id="a-Ce"></a>谨慎识善进。<a id="a-Cf"></a>我故有念想识。<a id="a-Cg"></a>彼比丘责此比丘。<a id="a-Ch"></a>比丘莫如是说。<a id="a-Ci"></a>莫谤世尊。<a id="a-Cj"></a>谤世尊非善。<a id="a-Ck"></a>世尊不如是说。<a id="a-Cl"></a>比丘此非悕望处。<a id="a-Cm"></a>若无想定心亲近已。<a id="a-Cn"></a>多修学已。<a id="a-Co"></a>作乘作物已。<a id="a-Cp"></a>谨慎已。<a id="a-Cq"></a>识已。<a id="a-Cr"></a>善进已。<a id="a-Cs"></a>若有念想识。<a id="a-Ct"></a>无有是处。<a id="a-Cu"></a>世尊说。<a id="a-Cv"></a>比丘出一切想。<a id="a-Cw"></a>若无想定心善修多学无量。<a id="a-Cx"></a>复次比丘向彼比丘如是说。<a id="a-Cy"></a>我灭我及我所故。<a id="a-Cz"></a>有疑惑箭覆心。<a id="a-D0"></a>彼比丘责此比丘。<a id="a-D1"></a>比丘莫如是说。<a id="a-D2"></a>莫谤世尊。<a id="a-D3"></a>谤世尊非善。<a id="a-D4"></a>世尊不如是说。<a id="a-D5"></a>比丘此非悕望处。<a id="a-D6"></a>若灭我及我所故。<a id="a-D7"></a>如有疑惑箭覆心者。<a id="a-D8"></a>无有是处。<a id="a-D9"></a>世尊说。<a id="a-DA"></a>比丘出疑惑箭。<a id="a-DB"></a>若断我慢。<a id="a-DC"></a>是名六出界。</p>
  <p id="aDD">云何地界。<a id="a-DE"></a>二地界。<a id="a-DF"></a>内地界外地界。<a id="a-DG"></a>云何内地界。<a id="a-DH"></a>若此身内受坚。<a id="a-DI"></a>骨齿发毛薄皮肤肌肉筋脉脾肾肝肺心胃大肠小肠大腹小腹。<a id="a-DJ"></a>此身及余内受坚。<a id="a-DK"></a>是名内地界。<a id="a-DL"></a>云何外地界。<a id="a-DM"></a>若外非受坚。<a id="a-DN"></a>铜铁铅锡白镴金银真珠琉璃珂贝璧玉珊瑚钱性宝贝珠沙石草木枝叶茎节。<a id="a-DO"></a>及余外非受坚。<a id="a-DP"></a>是名外地界。<a id="a-DQ"></a>如是内地界外地界。<a id="a-DR"></a>是名地界。<a id="a-DS"></a>云何水界。<a id="a-DT"></a>二水界。<a id="a-DU"></a>内水界外水界。<a id="a-DV"></a>云何内水界。<a id="a-DW"></a>若此身内受。<a id="a-DX"></a>水涎癊胆汗肪髓脑脂[腊*ㄆ]涕唾脓血小便。<a id="a-DY"></a>及余此身内受水润等。<a id="a-DZ"></a>是名内水界。<a id="a-Da"></a>云何外水界。<a id="a-Db"></a>若外水界非受。<a id="a-Dc"></a>苏油蜜石。<a id="a-Dd"></a>蜜黑石蜜乳酪酪浆醪酒甘蔗酒蜜酒。<a id="a-De"></a>及余外水非受。<a id="a-Df"></a>是名外水界。<a id="a-Dg"></a>如是内外水界是名水界。<a id="a-Dh"></a>云何火界。<a id="a-Di"></a>二火界。<a id="a-Dj"></a>内火界。<a id="a-Dk"></a>外火界。<a id="a-Dl"></a>云何内火界。<a id="a-Dm"></a>若此身内受火热。<a id="a-Dn"></a>若热能令热令身热令内燋。<a id="a-Do"></a>若服食饮等消。<a id="a-Dp"></a>及余此身内受火。<a id="a-Dq"></a>是名内火界。<a id="a-Dr"></a>云何外火界。<a id="a-Ds"></a>若外火非受热。<a id="a-Dt"></a>若火热日热珠热舍热墙热山热谷气热草热木热牛粪热。<a id="a-Du"></a>及余外火热非受。<a id="a-Dv"></a>是名外火界。<a id="a-Dw"></a>如是内火界外火界。<a id="a-Dx"></a>是名火界。<a id="a-Dy"></a>云何风界。<a id="a-Dz"></a>二风界。<a id="a-E0"></a>内风界。<a id="a-E1"></a>外风界。<a id="a-E2"></a>云何内风界。<a id="a-E3"></a>若此身内受风。<a id="a-E4"></a>上风下风。<a id="a-E5"></a>依节间风挛躄风骨节游风出息入息风。<a id="a-E6"></a>及余内受风。<a id="a-E7"></a>是名内风界。<a id="a-E8"></a>云何外风界。<a id="a-E9"></a>若外风非受。<a id="a-EA"></a>若东西风南北风杂尘风不杂尘风冷风热风黑风毗岚风动地风。<a id="a-EB"></a>及余外风非受。<a id="a-EC"></a>是名外风界。<a id="a-ED"></a>如是内风外风。<a id="a-EE"></a>是名风界。<a id="a-EF"></a>云何空界。<a id="a-EG"></a>二空界。<a id="a-EH"></a>内空界外空界。<a id="a-EI"></a>云何内空界。<a id="a-EJ"></a>若此身内受空。<a id="a-EK"></a>非四大所覆。<a id="a-EL"></a>若耳鼻孔口门。<a id="a-EM"></a>若食饮所由处。<a id="a-EN"></a>若食饮住处。<a id="a-EO"></a>若食饮出处。<a id="a-EP"></a>及余此身内受空。<a id="a-EQ"></a>非四大所覆。<a id="a-ER"></a>是名内空界云何外空界。<a id="a-ES"></a>若外空非受。<a id="a-ET"></a>非四大所覆。<a id="a-EU"></a>若丘井瓶瓮坎谷。<a id="a-EV"></a>及余外空非受。<a id="a-EW"></a>非四大所覆。<a id="a-EX"></a>是名外空界。<a id="a-EY"></a>如是内空界外空界。<a id="a-EZ"></a>是名空界。</p>
  <p id="aEa">云何识界。<a id="a-Eb"></a>六识身。<a id="a-Ec"></a>眼识身耳鼻舌身意识身。<a id="a-Ed"></a>是名识界。</p>
  <p id="aEe">云何乐界。<a id="a-Ef"></a>眼触乐受耳鼻舌身触乐受乐根。<a id="a-Eg"></a>是名乐界。<a id="a-Eh"></a>云何苦界。<a id="a-Ei"></a>眼触苦受耳鼻舌身触苦受苦根。<a id="a-Ej"></a>是名苦界。<a id="a-Ek"></a>云何喜界。<a id="a-El"></a>若心乐受喜根。<a id="a-Em"></a>是名喜界。<a id="a-En"></a>云何忧界。<a id="a-Eo"></a>若心苦受忧根。<a id="a-Ep"></a>是名忧界。<a id="a-Eq"></a>云何舍界。<a id="a-Er"></a>身心非苦非乐受。<a id="a-Es"></a>谓眼触非苦非乐受。<a id="a-Et"></a>耳鼻舌身触非苦非乐受舍根。<a id="a-Eu"></a>是名舍界。</p>
  <p id="aEv">云何无明界。<a id="a-Ew"></a>痴不善根。<a id="a-Ex"></a>是名无明界。<a id="a-Ey"></a>云何欲界。<a id="a-Ez"></a>欲欲界。<a id="a-F0"></a>是名欲界。<a id="a-F1"></a>云何恚界。<a id="a-F2"></a>恚恚界。<a id="a-F3"></a>是名恚界。<a id="a-F4"></a>云何害界。<a id="a-F5"></a>害害界。<a id="a-F6"></a>是名害界。<a id="a-F7"></a>云何欲界。<a id="a-F8"></a>若欲欲欲腻。<a id="a-F9"></a>欲爱欲喜。<a id="a-FA"></a>欲支欲定。<a id="a-FB"></a>欲肯欲渴。<a id="a-FC"></a>欲燋欲网。<a id="a-FD"></a>是名欲界。<a id="a-FE"></a>云何恚界。<a id="a-FF"></a>若欺恼众生。<a id="a-FG"></a>侵陵悕望。<a id="a-FH"></a>非断命根。<a id="a-FI"></a>是名恚界。<a id="a-FJ"></a>云何害界。<a id="a-FK"></a>若欺害众生。<a id="a-FL"></a>悕望侵陵断命根。<a id="a-FM"></a>是名害界。<a id="a-FN"></a>云何欲界。<a id="a-FO"></a>五欲爱喜适意爱色欲染相续。<a id="a-FP"></a>眼识色爱喜适意爱色欲染相续。<a id="a-FQ"></a>耳鼻舌身识触爱喜适意爱色欲染相续。<a id="a-FR"></a>若他欲他封邑他妇女他物令我得。<a id="a-FS"></a>若贪重贪究竟贪相应悕望爱欲染重欲染究竟欲染。<a id="a-FT"></a>及余可贪法。<a id="a-FU"></a>若贪重贪究竟贪悕望爱欲染重欲染究竟欲染。<a id="a-FV"></a>是名欲界。<a id="a-FW"></a>云何恚界。<a id="a-FX"></a>若少众生。<a id="a-FY"></a>若多众生。<a id="a-FZ"></a>伤害此众生。<a id="a-Fa"></a>系缚令得种种苦。<a id="a-Fb"></a>若恚重恚究竟恚相应忿怒憎恶恼心佷戾不慈不愍不利益。<a id="a-Fc"></a>是名恚界。<a id="a-Fd"></a>云何害界。<a id="a-Fe"></a>若恼众生。<a id="a-Ff"></a>以手拳瓦石刀仗。<a id="a-Fg"></a>及余诸恼。<a id="a-Fh"></a>如是欺害众生侵恼悕望断命。<a id="a-Fi"></a>是名害界。</p>
  <p id="aFj">云何出界。<a id="a-Fk"></a>除慈悲余善出法。<a id="a-Fl"></a>是名出界。<a id="a-Fm"></a>云何不恚界。<a id="a-Fn"></a>慈是名不恚界。<a id="a-Fo"></a>云何不害界。<a id="a-Fp"></a>悲是名不害界。</p>
  <p id="aFq">云何光界。<a id="a-Fr"></a>色光。<a id="a-Fs"></a>慧光。<a id="a-Ft"></a>云何色光。<a id="a-Fu"></a>火光。<a id="a-Fv"></a>日光。<a id="a-Fw"></a>月光。<a id="a-Fx"></a>珠光星宿光。<a id="a-Fy"></a>佛光众生光。<a id="a-Fz"></a>及余四大所造光明照明。<a id="a-G0"></a>是名色光。<a id="a-G1"></a>云何慧光。<a id="a-G2"></a>三慧思慧闻慧修慧。<a id="a-G3"></a>是名慧光。<a id="a-G4"></a>如是色光慧光。<a id="a-G5"></a>是名光界。<a id="a-G6"></a>云何净界。<a id="a-G7"></a>净解脱及余净色。<a id="a-G8"></a>能净色适意见无厌。<a id="a-G9"></a>是名净界。</p>
  <p id="aGA">云何色界。<a id="a-GB"></a>色入色阴。<a id="a-GC"></a>是名色界。</p>
  <p id="aGD">云何空处界。<a id="a-GE"></a>二空处界。<a id="a-GF"></a>或有为空处界。<a id="a-GG"></a>或无为空处界。<a id="a-GH"></a>云何有为空处界。<a id="a-GI"></a>空处定空处生。<a id="a-GJ"></a>云何空处定。<a id="a-GK"></a>若比丘。<a id="a-GL"></a>离一切色想。<a id="a-GM"></a>灭嗔恚想不思惟若干想。<a id="a-GN"></a>成就无边空处。<a id="a-GO"></a>云何空处生。<a id="a-GP"></a>若亲近此定多修学故。<a id="a-GQ"></a>空处天四种我分摄受想行识。<a id="a-GR"></a>是名空处生。<a id="a-GS"></a>如是空处定。<a id="a-GT"></a>如是空处生。<a id="a-GU"></a>是名有为空处界。<a id="a-GV"></a>云何无为空处界。<a id="a-GW"></a>若以智断。<a id="a-GX"></a>空处界若断。<a id="a-GY"></a>是名空处。<a id="a-GZ"></a>无为识处界不用处界非想非非想处界亦如是。</p>
  <p id="aGa">云何十八界。<a id="a-Gb"></a>眼界色界眼识界。<a id="a-Gc"></a>耳界声界耳识界。<a id="a-Gd"></a>鼻界香界鼻识界。<a id="a-Ge"></a>舌界味界舌识界。<a id="a-Gf"></a>身界触界身识界。<a id="a-Gg"></a>意界法界意识界。<a id="a-Gh"></a>是名十八界。</p>
 </body>
</html>