<!doctype html>
<html id="z3IBVxC188" data-ver="859">
 <head>
  <meta charset="utf-8">
  <meta author="昙摩崛多">
  <meta author="昙摩耶舍">
  <meta library="龙藏">
  <meta catalog="小乘论">
  <meta period="姚秦">
 </head>
 <body>
  <h1 id="a1">舍利弗阿毗昙论卷第一上</h1>
  <h2 id="a2">问分入品第一</h2>
  <p id="a3">问曰。<a id="a-4"></a>几入。<a id="a-5"></a>答曰。<a id="a-6"></a>十二。<a id="a-7"></a>何等十二。<a id="a-8"></a>内六入外六入。<a id="a-9"></a>何等内六入。<a id="a-A"></a>眼入耳入鼻入舌入身入意入。<a id="a-B"></a>是名内六入。<a id="a-C"></a>何等外六入。<a id="a-D"></a>色入声入香入味入触入法入。<a id="a-E"></a>是名外六入。<a id="a-F"></a>如是内六入外六入。<a id="a-G"></a>是名十二入。<a id="a-H"></a>云何眼入。<a id="a-I"></a>眼根是名眼入。<a id="a-J"></a>云何眼入。<a id="a-K"></a>眼界是名眼入。<a id="a-L"></a>云何眼入。<a id="a-M"></a>若眼我分摄。<a id="a-N"></a>去来现在。<a id="a-O"></a>四大所造净色。<a id="a-P"></a>是名眼入。<a id="a-Q"></a>云何眼入。<a id="a-R"></a>若眼我分摄。<a id="a-S"></a>过去未来现在净色。<a id="a-T"></a>是名眼入。<a id="a-U"></a>云何眼入。<a id="a-V"></a>我分摄。<a id="a-W"></a>已见色今见色当见色不定。<a id="a-X"></a>若眼我分摄色光。<a id="a-Y"></a>已来今来当来不定。<a id="a-Z"></a>是名眼入。<a id="a-a"></a>云何眼入。<a id="a-b"></a>若眼我分摄色已对眼今对当对不定。<a id="a-c"></a>若眼无碍。<a id="a-d"></a>是眼入是眼根是眼界。<a id="a-e"></a>是田是物。<a id="a-f"></a>是门是藏。<a id="a-g"></a>是世是净。<a id="a-h"></a>是泉是海。<a id="a-i"></a>是沃燋是洄澓是疮是系。<a id="a-j"></a>是目是入我分。<a id="a-k"></a>是此岸。<a id="a-l"></a>是内入。<a id="a-m"></a>眼见色。<a id="a-n"></a>是名眼入。<a id="a-o"></a>耳鼻舌身入亦如是。<a id="a-p"></a>云何意入。<a id="a-q"></a>意根是名意入。<a id="a-r"></a>云何意入。<a id="a-s"></a>识阴是名意入。<a id="a-t"></a>云何意入。<a id="a-u"></a>心意识六识身七识界。<a id="a-v"></a>是名意入。<a id="a-w"></a>云何意入。<a id="a-x"></a>若识过去未来现在。<a id="a-y"></a>内外粗细。<a id="a-z"></a>卑胜远近。<a id="a-10"></a>是名意入。<a id="a-11"></a>云何六识身。<a id="a-12"></a>眼识身耳鼻舌身意识身。<a id="a-13"></a>云何眼识身。<a id="a-14"></a>缘眼缘色缘明缘思惟。<a id="a-15"></a>以此四缘生识。<a id="a-16"></a>已生今生当生不定。<a id="a-17"></a>是名眼识身。<a id="a-18"></a>云何耳鼻舌身意识身。<a id="a-19"></a>缘意缘法缘思惟。<a id="a-1A"></a>以此三缘识已生今生当生不定。<a id="a-1B"></a>是名意识身。<a id="a-1C"></a>是名六识身。<a id="a-1D"></a>云何七识界。<a id="a-1E"></a>眼识界耳鼻舌身识界意界意识界。<a id="a-1F"></a>云何眼识界。<a id="a-1G"></a>若识眼根主色境界。<a id="a-1H"></a>已生今生当生不定。<a id="a-1I"></a>是名眼识界。<a id="a-1J"></a>云何耳鼻舌身识界。<a id="a-1K"></a>若识身根主触境界。<a id="a-1L"></a>已生今生当生不定。<a id="a-1M"></a>是名身识界。<a id="a-1N"></a>云何意界。<a id="a-1O"></a>意知法念法。<a id="a-1P"></a>若初心已生今生当生不定。<a id="a-1Q"></a>是名意界。<a id="a-1R"></a>云何意识界。<a id="a-1S"></a>若识相似。<a id="a-1T"></a>不离彼境界。<a id="a-1U"></a>及余相似心。<a id="a-1V"></a>已生今生当生不定。<a id="a-1W"></a>是名意识界。<a id="a-1X"></a>是名七识界。<a id="a-1Y"></a>云何过去识。<a id="a-1Z"></a>若识已灭。<a id="a-1a"></a>是名过去识。<a id="a-1b"></a>云何未来识。<a id="a-1c"></a>若识未生未出。<a id="a-1d"></a>是名未来识。<a id="a-1e"></a>云何现在识。<a id="a-1f"></a>若心生未灭。<a id="a-1g"></a>是名现在识。<a id="a-1h"></a>云何内识。<a id="a-1i"></a>若识受是名内识。<a id="a-1j"></a>云何外识。<a id="a-1k"></a>若识不受。<a id="a-1l"></a>是名外识。<a id="a-1m"></a>云何粗识。<a id="a-1n"></a>若识欲界系。<a id="a-1o"></a>是名粗识。<a id="a-1p"></a>云何细识。<a id="a-1q"></a>若识色界系无色界系不系。<a id="a-1r"></a>是名细识。<a id="a-1s"></a>云何卑识。<a id="a-1t"></a>若识不善不善法报。<a id="a-1u"></a>若识非报非报法不适意。<a id="a-1v"></a>是名卑识。<a id="a-1w"></a>云何胜识。<a id="a-1x"></a>若识善善法报。<a id="a-1y"></a>若识非报非报法适意。<a id="a-1z"></a>是名胜识。<a id="a-20"></a>云何远识。<a id="a-21"></a>若诸识根远极相远不近不近边。<a id="a-22"></a>是名远识。<a id="a-23"></a>云何近识。<a id="a-24"></a>若诸识相近极相近近边。<a id="a-25"></a>是名近识。<a id="a-26"></a>云何色入。<a id="a-27"></a>色界是名色入。<a id="a-28"></a>云何色入。<a id="a-29"></a>随行色相。<a id="a-2A"></a>是名色入。<a id="a-2B"></a>云何色入。<a id="a-2C"></a>若色可见有对眼识所知。<a id="a-2D"></a>是名色入。<a id="a-2E"></a>云何色入。<a id="a-2F"></a>若色入业法烦恼所生报我分摄。<a id="a-2G"></a>身好色非好色。<a id="a-2H"></a>姝妙非姝妙。<a id="a-2I"></a>妍肤非妍肤。<a id="a-2J"></a>严净非严净若善心若不善心若无记心。<a id="a-2K"></a>所起去来屈申回转身教。<a id="a-2L"></a>若外色眼识所知。<a id="a-2M"></a>青黄赤白黑紫。<a id="a-2N"></a>粗细长短方圆。<a id="a-2O"></a>水陆光影烟云尘雾气明闇等。<a id="a-2P"></a>及余外色眼识所知。<a id="a-2Q"></a>是名色入。<a id="a-2R"></a>云何声入。<a id="a-2S"></a>声界是名声入。<a id="a-2T"></a>云何声入。<a id="a-2U"></a>若色不可见有对。<a id="a-2V"></a>耳识所知。<a id="a-2W"></a>是名声入。<a id="a-2X"></a>云何声入。<a id="a-2Y"></a>若声入业法烦恼所生报我分摄。<a id="a-2Z"></a>身好声非好声。<a id="a-2a"></a>众妙声非众妙声。<a id="a-2b"></a>软声非软声。<a id="a-2c"></a>若善心不善心无记心所起集。<a id="a-2d"></a>声音句言语口教。<a id="a-2e"></a>若外声耳识所知。<a id="a-2f"></a>贝声大鼓声小鼓声。<a id="a-2g"></a>筝声箜篌声铜钹声。<a id="a-2h"></a>舞声歌声伎乐声悲声。<a id="a-2i"></a>男声女声。<a id="a-2j"></a>人声非人声。<a id="a-2k"></a>众生声非众生声。<a id="a-2l"></a>去声来声。<a id="a-2m"></a>相触声。<a id="a-2n"></a>风声雨声水声。<a id="a-2o"></a>诸大相触声。<a id="a-2p"></a>及余外声。<a id="a-2q"></a>耳识所知。<a id="a-2r"></a>是名声入。<a id="a-2s"></a>云何香入。<a id="a-2t"></a>香界是名香入。<a id="a-2u"></a>云何香入。<a id="a-2v"></a>若色不可见有对。<a id="a-2w"></a>鼻识所知。<a id="a-2x"></a>是名香入。<a id="a-2y"></a>云何香入。<a id="a-2z"></a>若香入业法烦恼所生报我分摄。<a id="a-30"></a>身好香非好香。<a id="a-31"></a>软香非软香。<a id="a-32"></a>适意香非适意香。<a id="a-33"></a>若外香鼻识所知。<a id="a-34"></a>树根香。<a id="a-35"></a>树心香。<a id="a-36"></a>树胶香。<a id="a-37"></a>树皮香。<a id="a-38"></a>华香叶香果香。<a id="a-39"></a>好香非好香。<a id="a-3A"></a>及余外香鼻识所知。<a id="a-3B"></a>是名香入。<a id="a-3C"></a>云何味入。<a id="a-3D"></a>味界是名味入。<a id="a-3E"></a>云何味入。<a id="a-3F"></a>若色不可见有对。<a id="a-3G"></a>舌识所知。<a id="a-3H"></a>是名味入。<a id="a-3I"></a>云何味入。<a id="a-3J"></a>若味入业法烦恼所生报我分摄。<a id="a-3K"></a>身甜酢苦辛咸淡涎癊。<a id="a-3L"></a>若外味舌识所知。<a id="a-3M"></a>若甜酢。<a id="a-3N"></a>若苦辛咸淡水汁。<a id="a-3O"></a>及余外味舌识所知。<a id="a-3P"></a>是名味入。<a id="a-3Q"></a>云何触入。<a id="a-3R"></a>触界是名触入。<a id="a-3S"></a>云何触入。<a id="a-3T"></a>若色不可见有对。<a id="a-3U"></a>身识所知。<a id="a-3V"></a>是名触入。<a id="a-3W"></a>云何触入。<a id="a-3X"></a>若触入业法烦恼所生报我分摄。<a id="a-3Y"></a>身冷热轻重粗细涩滑坚软。<a id="a-3Z"></a>若外触身识所知。<a id="a-3a"></a>若冷热轻重粗细涩滑坚软。<a id="a-3b"></a>及余外触身识所知。<a id="a-3c"></a>是名触入。<a id="a-3d"></a>云何法入。<a id="a-3e"></a>法界是名法入。<a id="a-3f"></a>云何法入。<a id="a-3g"></a>受想行阴。<a id="a-3h"></a>若色不可见无对。<a id="a-3i"></a>若无为。<a id="a-3j"></a>是名法入。<a id="a-3k"></a>云何法入。<a id="a-3l"></a>受想思触思惟觉观。<a id="a-3m"></a>见慧解脱无贪无恚无痴。<a id="a-3n"></a>顺信悔不悔悦喜心进心除。<a id="a-3o"></a>信欲不放逸。<a id="a-3p"></a>念定心舍疑怖使。<a id="a-3q"></a>生老死命结。<a id="a-3r"></a>无想定得果灭尽定。<a id="a-3s"></a>身口非戒无教。<a id="a-3t"></a>有漏身口戒无教。<a id="a-3u"></a>有漏身进有漏身除。<a id="a-3v"></a>正语正业正命正身进正身除智缘尽非智缘尽决定法住缘。<a id="a-3w"></a>空处智识处智不用处智。<a id="a-3x"></a>非想非非想处智。<a id="a-3y"></a>是名法入十二入几色几非色。<a id="a-3z"></a>十色一非色。<a id="a-40"></a>一二分或色或非色。<a id="a-41"></a>云何十色。<a id="a-42"></a>眼入耳鼻舌身入。<a id="a-43"></a>色入声香味触入。<a id="a-44"></a>是名十色。<a id="a-45"></a>云何一非色。<a id="a-46"></a>意入是名一非色。<a id="a-47"></a>云何一二分或色或非色。<a id="a-48"></a>法入是名一二分或色或非色。<a id="a-49"></a>云何法入色。<a id="a-4A"></a>身口非戒无教。<a id="a-4B"></a>有漏身口戒无教。<a id="a-4C"></a>有漏身进有漏身除。<a id="a-4D"></a>正语正业正命正身进正身除。<a id="a-4E"></a>是名法入色。<a id="a-4F"></a>云何法入非色。<a id="a-4G"></a>受想乃至灭尽定智缘尽。<a id="a-4H"></a>乃至非想非非想处智。<a id="a-4I"></a>是名法入非色。</p>
  <p id="a4J">十二入几可见。<a id="a-4K"></a>几不可见。<a id="a-4L"></a>一可见十一不可见。<a id="a-4M"></a>云何一可见。<a id="a-4N"></a>色入是名一可见。<a id="a-4O"></a>云何十一不可见。<a id="a-4P"></a>九色入意入法入。<a id="a-4Q"></a>是名十一不可见。<a id="a-4R"></a>十二入几有对。<a id="a-4S"></a>几无对。<a id="a-4T"></a>十有对二无对。<a id="a-4U"></a>云何十有对。<a id="a-4V"></a>十色入是名十有对。<a id="a-4W"></a>云何二无对。<a id="a-4X"></a>意入法入。<a id="a-4Y"></a>是名二无对。</p>
  <p id="a4Z">十二入几圣几非圣。<a id="a-4a"></a>十非圣二二分。<a id="a-4b"></a>或圣或非圣。<a id="a-4c"></a>云何十非圣。<a id="a-4d"></a>十色入是名十非圣。<a id="a-4e"></a>云何二二分或圣或非圣。<a id="a-4f"></a>意入法入。<a id="a-4g"></a>是名二二分或圣或非圣。<a id="a-4h"></a>云何意入非圣。<a id="a-4i"></a>若意入有漏。<a id="a-4j"></a>是名意入非圣。<a id="a-4k"></a>云何意入非圣。<a id="a-4l"></a>若意识受阴。<a id="a-4m"></a>是名意入非圣。<a id="a-4n"></a>云何意入非圣。<a id="a-4o"></a>若意入非学非无学眼识乃至意识。<a id="a-4p"></a>是名意入非圣。<a id="a-4q"></a>云何意入圣。<a id="a-4r"></a>若意入无漏。<a id="a-4s"></a>是名意入圣。<a id="a-4t"></a>云何意入圣。<a id="a-4u"></a>若意入信根相应意界意识界。<a id="a-4v"></a>是名意入圣。<a id="a-4w"></a>云何意入圣。<a id="a-4x"></a>若意入学无学。<a id="a-4y"></a>学人离结使。<a id="a-4z"></a>圣心入圣道若坚信坚法。<a id="a-50"></a>及余趣人见行过患。<a id="a-51"></a>观涅槃寂灭。<a id="a-52"></a>如实观苦集尽道。<a id="a-53"></a>未得欲得。<a id="a-54"></a>未解欲解。<a id="a-55"></a>未证欲证。<a id="a-56"></a>离烦恼修道。<a id="a-57"></a>见学人若须陀洹斯陀含阿那含观智具足。<a id="a-58"></a>若智地若观解脱心。<a id="a-59"></a>即证沙门果。<a id="a-5A"></a>若须陀洹果。<a id="a-5B"></a>斯陀含果阿那含果无学人。<a id="a-5C"></a>欲得阿罗汉果。<a id="a-5D"></a>未得圣法欲得。<a id="a-5E"></a>观智具足。<a id="a-5F"></a>若智地若观解脱心。<a id="a-5G"></a>即证阿罗汉果。<a id="a-5H"></a>若实人若趣若意界若意识界。<a id="a-5I"></a>是名意入圣。<a id="a-5J"></a>云何法入非圣。<a id="a-5K"></a>若法入有漏。<a id="a-5L"></a>是名法入非圣。<a id="a-5M"></a>云何法入非圣。<a id="a-5N"></a>受受阴想受阴行受阴。<a id="a-5O"></a>若色不可见无对有漏。<a id="a-5P"></a>若非圣无为。<a id="a-5Q"></a>是名法入非圣。<a id="a-5R"></a>云何法入非圣。<a id="a-5S"></a>法入非学非无学受想乃至无想定。<a id="a-5T"></a>初四色非圣七无为。<a id="a-5U"></a>是名法入非圣。<a id="a-5V"></a>云何法入圣。<a id="a-5W"></a>若法入无漏是名法入圣。<a id="a-5X"></a>云何法入圣。<a id="a-5Y"></a>若信根信根相应心数法。<a id="a-5Z"></a>若法无缘无漏。<a id="a-5a"></a>是名法入圣。<a id="a-5b"></a>云何法入圣。<a id="a-5c"></a>若法入学无学。<a id="a-5d"></a>学人离结使圣心入圣道。<a id="a-5e"></a>若坚信坚法。<a id="a-5f"></a>及余趣人见行过患。<a id="a-5g"></a>观涅槃寂灭道。<a id="a-5h"></a>如实观苦集灭道。<a id="a-5i"></a>未得欲得。<a id="a-5j"></a>未解欲解。<a id="a-5k"></a>未证欲证。<a id="a-5l"></a>离烦恼修道。<a id="a-5m"></a>见学人若须陀洹斯陀含阿那含。<a id="a-5n"></a>观智具足。<a id="a-5o"></a>若智地若观解脱心。<a id="a-5p"></a>即证沙门果。<a id="a-5q"></a>若须陀洹果斯陀含果。<a id="a-5r"></a>若阿那含果无学人。<a id="a-5s"></a>欲得阿罗汉。<a id="a-5t"></a>未得圣法欲得。<a id="a-5u"></a>观智具足若智地若观解脱心。<a id="a-5v"></a>即证阿罗汉果。<a id="a-5w"></a>若实人若趣若受想思触思惟觉观。<a id="a-5x"></a>见慧解脱无痴顺信悦喜心进心除。<a id="a-5y"></a>信欲不放逸。<a id="a-5z"></a>念定心舍得果灭尽定。<a id="a-60"></a>正语正业正命正身进正身除智缘尽决定。<a id="a-61"></a>是名法入圣。</p>
  <p id="a62">十二入几有漏几无漏。<a id="a-63"></a>十有漏。<a id="a-64"></a>二二分。<a id="a-65"></a>或有漏或无漏。<a id="a-66"></a>云何十有漏。<a id="a-67"></a>十色入是名十有漏。<a id="a-68"></a>云何二二分或有漏或无漏。<a id="a-69"></a>意入法入。<a id="a-6A"></a>是名二二分或有漏或无漏。<a id="a-6B"></a>云何意入有漏。<a id="a-6C"></a>若意入有爱。<a id="a-6D"></a>是名意入有漏。<a id="a-6E"></a>云何意入有漏。<a id="a-6F"></a>识受阴是名意入有漏。<a id="a-6G"></a>云何意入有漏。<a id="a-6H"></a>意入非学非无学。<a id="a-6I"></a>眼识乃至意识。<a id="a-6J"></a>是名意入有漏。<a id="a-6K"></a>云何意入无漏。<a id="a-6L"></a>若意入无爱。<a id="a-6M"></a>是名意入无漏。<a id="a-6N"></a>云何意入无漏。<a id="a-6O"></a>若意入信根相应意界意识界。<a id="a-6P"></a>是名意入无漏。<a id="a-6Q"></a>云何意入无漏。<a id="a-6R"></a>若意入学若无学。<a id="a-6S"></a>学人离结使乃至即证阿罗汉果。<a id="a-6T"></a>若实人若趣若意界意识界。<a id="a-6U"></a>是名意入无漏。<a id="a-6V"></a>云何法入有漏。<a id="a-6W"></a>若法入有爱。<a id="a-6X"></a>是名法入有漏。<a id="a-6Y"></a>云何法入有漏。<a id="a-6Z"></a>受受阴想受阴行受阴。<a id="a-6a"></a>若色不可见无对有爱。<a id="a-6b"></a>是名法入有漏。<a id="a-6c"></a>云何法入有漏。<a id="a-6d"></a>若法入非学非无学受想。<a id="a-6e"></a>乃至无想定初四色。<a id="a-6f"></a>是名法入有漏。<a id="a-6g"></a>云何法入无漏。<a id="a-6h"></a>若法入无爱。<a id="a-6i"></a>是名法入无漏。<a id="a-6j"></a>云何法入无漏。<a id="a-6k"></a>若信根信根相应心数法。<a id="a-6l"></a>若法无缘无爱。<a id="a-6m"></a>是名法入无漏。<a id="a-6n"></a>云何法入无漏。<a id="a-6o"></a>若法入学若无学若无为。<a id="a-6p"></a>学人离结使。<a id="a-6q"></a>乃至即证阿罗汉果。<a id="a-6r"></a>若实人若趣若受想思触思惟觉观。<a id="a-6s"></a>见慧解脱无痴顺信悦喜心进心除。<a id="a-6t"></a>信欲不放逸念定心舍得果灭尽定。<a id="a-6u"></a>正语正业正命正身进正身除。<a id="a-6v"></a>智缘尽非智缘尽。<a id="a-6w"></a>决定法住缘。<a id="a-6x"></a>空处智识处智不用处智非想非非想处智。<a id="a-6y"></a>是名法入无漏。<a id="a-6z"></a>有爱无爱。<a id="a-70"></a>有求无求。<a id="a-71"></a>当取非当取。<a id="a-72"></a>有取无取。<a id="a-73"></a>有胜无胜亦如是。</p>
  <p id="a74">十二入几受几非受。<a id="a-75"></a>五受。<a id="a-76"></a>七二分或受或非受。<a id="a-77"></a>云何五受。<a id="a-78"></a>眼入耳鼻舌身入。<a id="a-79"></a>是名五受。<a id="a-7A"></a>云何七二分或受或非受。<a id="a-7B"></a>色入声香味触入意入法入。<a id="a-7C"></a>是名七二分。<a id="a-7D"></a>或受或非受。<a id="a-7E"></a>云何色入受。<a id="a-7F"></a>若色入若内。<a id="a-7G"></a>是名色入受。<a id="a-7H"></a>云何色入受。<a id="a-7I"></a>若色入业法烦恼所生报我分摄。<a id="a-7J"></a>身好色非好色。<a id="a-7K"></a>姝妙非姝妙。<a id="a-7L"></a>妍肤非妍肤。<a id="a-7M"></a>严净非严净。<a id="a-7N"></a>若受心所起去来屈申回转身教。<a id="a-7O"></a>是名色入受云何色入非受。<a id="a-7P"></a>若色入外。<a id="a-7Q"></a>是名色入非受。<a id="a-7R"></a>云何色入非受。<a id="a-7S"></a>色入若善不善无记非我分摄。<a id="a-7T"></a>若善心不善心。<a id="a-7U"></a>非报非报法。<a id="a-7V"></a>心所起去来屈申回转。<a id="a-7W"></a>若外色眼识所知。<a id="a-7X"></a>是名色入非受。<a id="a-7Y"></a>云何声入受。<a id="a-7Z"></a>若声入内声入。<a id="a-7a"></a>是名声入受。<a id="a-7b"></a>云何声入受。<a id="a-7c"></a>若声入业法烦恼所生报我分摄。<a id="a-7d"></a>身好声非好声。<a id="a-7e"></a>众妙声非众妙声。<a id="a-7f"></a>软声非软声受心所起集声音句语言口教。<a id="a-7g"></a>是名声入受云何声入非受。<a id="a-7h"></a>若声入外。<a id="a-7i"></a>是名声入非受。<a id="a-7j"></a>云何声入非受。<a id="a-7k"></a>若声入若善不善无记非我分摄。<a id="a-7l"></a>若善心不善心非报非报法。<a id="a-7m"></a>心所起集声音句言语口教。<a id="a-7n"></a>若外声耳识所知。<a id="a-7o"></a>是名声入非受。<a id="a-7p"></a>云何香入受。<a id="a-7q"></a>若香入内香入。<a id="a-7r"></a>是名香入受。<a id="a-7s"></a>云何香入受。<a id="a-7t"></a>若香入业法烦恼所生报我分摄。<a id="a-7u"></a>身好香非好香。<a id="a-7v"></a>软香非软香。<a id="a-7w"></a>适意香非适意香。<a id="a-7x"></a>是名香入受。<a id="a-7y"></a>云何香入非受。<a id="a-7z"></a>若香入外若外香。<a id="a-80"></a>鼻识所知。<a id="a-81"></a>树根香树心香树胶香树皮香。<a id="a-82"></a>叶香花香果香。<a id="a-83"></a>好香非好香。<a id="a-84"></a>及余外香。<a id="a-85"></a>鼻识所知。<a id="a-86"></a>是名香入非受。<a id="a-87"></a>云何味入受。<a id="a-88"></a>若味入内味入。<a id="a-89"></a>是名味入受。<a id="a-8A"></a>云何味入受。<a id="a-8B"></a>若味入业法烦恼所生报我分摄。<a id="a-8C"></a>身甜酢苦辛咸淡涎癊。<a id="a-8D"></a>是名味入受。<a id="a-8E"></a>云何味入非受。<a id="a-8F"></a>若味入外若外味。<a id="a-8G"></a>舌识所知。<a id="a-8H"></a>若甜酢若苦辛若咸淡。<a id="a-8I"></a>若水若汁及余外味。<a id="a-8J"></a>舌识所知。<a id="a-8K"></a>是名味入非受。<a id="a-8L"></a>云何触入受。<a id="a-8M"></a>若触入内。<a id="a-8N"></a>是名触入受。<a id="a-8O"></a>云何触入受。<a id="a-8P"></a>若触入业法烦恼所生报我分摄。<a id="a-8Q"></a>身冷热轻重粗细涩滑坚软。<a id="a-8R"></a>是名触入受。<a id="a-8S"></a>云何触入非受。<a id="a-8T"></a>若外触入身识所知。<a id="a-8U"></a>若冷若热。<a id="a-8V"></a>若轻若重。<a id="a-8W"></a>若粗若细。<a id="a-8X"></a>若涩若滑。<a id="a-8Y"></a>若坚若软。<a id="a-8Z"></a>及余外触身识所知。<a id="a-8a"></a>是名触入非受。<a id="a-8b"></a>云何意入受。<a id="a-8c"></a>若意入内。<a id="a-8d"></a>是名意入受。<a id="a-8e"></a>云何意入受。<a id="a-8f"></a>若意入业法烦恼所生报我分摄。<a id="a-8g"></a>眼识乃至意识。<a id="a-8h"></a>是名意入受。<a id="a-8i"></a>云何意入非受。<a id="a-8j"></a>若意入外。<a id="a-8k"></a>是名意入非受。<a id="a-8l"></a>云何意入非受。<a id="a-8m"></a>若意入善不善无记非我分摄。<a id="a-8n"></a>眼识乃至意识。<a id="a-8o"></a>是名意入非受。<a id="a-8p"></a>云何法入受。<a id="a-8q"></a>若法入内。<a id="a-8r"></a>是名法入受。<a id="a-8s"></a>云何法入受。<a id="a-8t"></a>若法入业法烦恼所生报我分摄。<a id="a-8u"></a>受想思触思惟觉观。<a id="a-8v"></a>见慧解脱悔不悔悦喜心进。<a id="a-8w"></a>信欲念怖生命有漏身进。<a id="a-8x"></a>是名法入受。<a id="a-8y"></a>云何法入非受。<a id="a-8z"></a>若法入外。<a id="a-90"></a>是名法入非受。<a id="a-91"></a>云何法入非受。<a id="a-92"></a>若法入善不善无记非我分摄。<a id="a-93"></a>除命余法入非受。<a id="a-94"></a>是名法入非受。<a id="a-95"></a>内外亦如是。</p>
  <p id="a96">十二入几有报几无报。<a id="a-97"></a>八无报。<a id="a-98"></a>四二分或有报或无报。<a id="a-99"></a>云何八无报。<a id="a-9A"></a>眼入耳鼻舌身入香入味入触入。<a id="a-9B"></a>是名八无报。<a id="a-9C"></a>云何四二分或有报或无报。<a id="a-9D"></a>色入声入意入法入。<a id="a-9E"></a>是名四二分或有报或无报。<a id="a-9F"></a>云何色入有报。<a id="a-9G"></a>若色入报法。<a id="a-9H"></a>是名色入有报。<a id="a-9I"></a>云何色入有报。<a id="a-9J"></a>若色入善不善心。<a id="a-9K"></a>善不善心所起去来屈申回转。<a id="a-9L"></a>是名色入有报。<a id="a-9M"></a>云何色入无报。<a id="a-9N"></a>若色入报。<a id="a-9O"></a>若色入非报。<a id="a-9P"></a>非报法。<a id="a-9Q"></a>身好色非好色。<a id="a-9R"></a>姝妙非姝妙。<a id="a-9S"></a>妍肤非妍肤。<a id="a-9T"></a>严净非严净。<a id="a-9U"></a>无记心所起去来屈申回转。<a id="a-9V"></a>若外色眼识所知。<a id="a-9W"></a>是名色入无报。<a id="a-9X"></a>云何声入有报。<a id="a-9Y"></a>若声入报法。<a id="a-9Z"></a>是名声入有报。<a id="a-9a"></a>云何声入有报。<a id="a-9b"></a>声入若善若不善。<a id="a-9c"></a>善心不善心所起集声音句言语口教。<a id="a-9d"></a>是名声入有报。<a id="a-9e"></a>云何声入无报。<a id="a-9f"></a>若声入报。<a id="a-9g"></a>若声入非报非报法。<a id="a-9h"></a>身好声非好声。<a id="a-9i"></a>众妙声非众妙声。<a id="a-9j"></a>软声非软声。<a id="a-9k"></a>若无记心所起集声音句言语口教。<a id="a-9l"></a>若外声耳识所知。<a id="a-9m"></a>是名声入无报。<a id="a-9n"></a>云何意入有报。<a id="a-9o"></a>若意入报法。<a id="a-9p"></a>是名意入有报。<a id="a-9q"></a>云何意入有报。<a id="a-9r"></a>除意入善报。<a id="a-9s"></a>余意入善不善意界意识界。<a id="a-9t"></a>是名意入有报。<a id="a-9u"></a>云何意入无报。<a id="a-9v"></a>若意入报。<a id="a-9w"></a>若意入非报非报法。<a id="a-9x"></a>眼识乃至意识。<a id="a-9y"></a>是名意入无报。<a id="a-9z"></a>云何法入有报。<a id="a-A0"></a>若法入报法。<a id="a-A1"></a>是名法入有报。<a id="a-A2"></a>云何法入有报。<a id="a-A3"></a>除法入善报。<a id="a-A4"></a>余法入善有为。<a id="a-A5"></a>若不善受想乃至烦恼使结。<a id="a-A6"></a>二定法入一切色。<a id="a-A7"></a>是名法入有报。<a id="a-A8"></a>云何法入无报。<a id="a-A9"></a>若法入报法入非报非报法。<a id="a-AA"></a>除无贪无恚无痴烦恼使结身口非戒无教。<a id="a-AB"></a>余法入无报。</p>
  <p id="aAC">十二入几心几非心。<a id="a-AD"></a>一心。<a id="a-AE"></a>十一非心。<a id="a-AF"></a>云何一心。<a id="a-AG"></a>意入是名一心。<a id="a-AH"></a>云何十一非心。<a id="a-AI"></a>除意入余非心。<a id="a-AJ"></a>是名十一非心。</p>
  <p id="aAK">十二入几心相应几非心相应。<a id="a-AL"></a>十非心相应。<a id="a-AM"></a>一不说心相应非心相应。<a id="a-AN"></a>一二分或心相应或非心相应。<a id="a-AO"></a>云何十非心相应。<a id="a-AP"></a>十色入是名十非心相应。<a id="a-AQ"></a>云何一不说心相应非心相应。<a id="a-AR"></a>意入是名一不说心相应非心相应。<a id="a-AS"></a>云何一二分或心相应或非心相应。<a id="a-AT"></a>法入是名一二分或心相应或非心相应。<a id="a-AU"></a>云何法入心相应。<a id="a-AV"></a>若法入心数受想乃至烦恼使。<a id="a-AW"></a>是名法入心相应。<a id="a-AX"></a>云何法入非心相应。<a id="a-AY"></a>若法入非心所生。<a id="a-AZ"></a>乃至非想非非想处智。<a id="a-Aa"></a>是名法入非心相应。<a id="a-Ab"></a>十二入几心数几非心数。<a id="a-Ac"></a>十一非心数。<a id="a-Ad"></a>一二分或心数或非心数。<a id="a-Ae"></a>云何十一非心数。<a id="a-Af"></a>十色入意入。<a id="a-Ag"></a>是名十一非心数。<a id="a-Ah"></a>云何一二分或心数或非心数。<a id="a-Ai"></a>法入是名一二分或心数或非心数。<a id="a-Aj"></a>云何法入心数。<a id="a-Ak"></a>若法入有缘受想。<a id="a-Al"></a>乃至烦恼使。<a id="a-Am"></a>是名法入心数。<a id="a-An"></a>云何法入非心数。<a id="a-Ao"></a>若法入无缘生。<a id="a-Ap"></a>乃至非想非非想处智。<a id="a-Aq"></a>是名法入非心数。</p>
  <p id="aAr">十二入几缘几非缘。<a id="a-As"></a>一缘。<a id="a-At"></a>十非缘。<a id="a-Au"></a>一二分或有缘或非缘。<a id="a-Av"></a>云何一缘。<a id="a-Aw"></a>意入是名一缘。<a id="a-Ax"></a>云何十无缘。<a id="a-Ay"></a>十色入是名十无缘。<a id="a-Az"></a>云何一二分或缘或非缘。<a id="a-B0"></a>法入是名一二分或缘或非缘。<a id="a-B1"></a>云何法入缘。<a id="a-B2"></a>若法入心数受想乃至烦恼使。<a id="a-B3"></a>是名法入缘。<a id="a-B4"></a>云何法入无缘。<a id="a-B5"></a>若法入非心数生。<a id="a-B6"></a>乃至非想非非想处智。<a id="a-B7"></a>是名法入无缘。</p>
  <p id="aB8">十二入几共心几非共心。<a id="a-B9"></a>十一非共心。<a id="a-BA"></a>一二分或共心或非共心。<a id="a-BB"></a>云何十一非共心。<a id="a-BC"></a>十色入意入。<a id="a-BD"></a>是名十一非共心。<a id="a-BE"></a>云何一二分或共心或非共心。<a id="a-BF"></a>法入是名一二分或共心或非共心。<a id="a-BG"></a>云何法入共心。<a id="a-BH"></a>若法入随心转。<a id="a-BI"></a>共心生共住共灭。<a id="a-BJ"></a>受想乃至烦恼使。<a id="a-BK"></a>有漏身口戒无教。<a id="a-BL"></a>有漏身进有漏身除。<a id="a-BM"></a>正语正业正命正身进正身除。<a id="a-BN"></a>是名法入共心。<a id="a-BO"></a>云何法入非共心。<a id="a-BP"></a>若法入不随心转。<a id="a-BQ"></a>不共心生不共住不共灭生。<a id="a-BR"></a>乃至非想非非想处智。<a id="a-BS"></a>是名法入非共心。<a id="a-BT"></a>随心转不随心转亦如是。</p>
  <p id="aBU">十二入几业几非业。<a id="a-BV"></a>九非业。<a id="a-BW"></a>三二分或业或非业。<a id="a-BX"></a>云何九非业。<a id="a-BY"></a>眼入耳入鼻入舌入身入意入香入味入触入。<a id="a-BZ"></a>是名九非业。<a id="a-Ba"></a>云何三二分或业或非业。<a id="a-Bb"></a>色入声入法入。<a id="a-Bc"></a>是名三二分或业或非业。<a id="a-Bd"></a>云何色入业。<a id="a-Be"></a>若善心不善心无记心所起。<a id="a-Bf"></a>去来屈申回转身教。<a id="a-Bg"></a>是名色入业。<a id="a-Bh"></a>云何色入非业。<a id="a-Bi"></a>身好色非好色。<a id="a-Bj"></a>姝妙非姝妙。<a id="a-Bk"></a>妍肤非妍肤。<a id="a-Bl"></a>严净非严净。<a id="a-Bm"></a>若外色眼识所知。<a id="a-Bn"></a>是名色入非业。<a id="a-Bo"></a>云何声入业。<a id="a-Bp"></a>若善心不善心无记心所起。<a id="a-Bq"></a>集声音句言语口教。<a id="a-Br"></a>是名声入业。<a id="a-Bs"></a>云何声入非业。<a id="a-Bt"></a>若好声非好声。<a id="a-Bu"></a>众妙声非众妙声。<a id="a-Bv"></a>软声非软声。<a id="a-Bw"></a>若外声耳识所知。<a id="a-Bx"></a>是名声入非业。<a id="a-By"></a>云何法入业。<a id="a-Bz"></a>思身口非戒无教。<a id="a-C0"></a>有漏身口戒无教。<a id="a-C1"></a>正语正业正命。<a id="a-C2"></a>是名法入业。<a id="a-C3"></a>云何法入非业。<a id="a-C4"></a>除思身口非戒无教有漏身口戒无教正语正业正命。<a id="a-C5"></a>余法入非业。<a id="a-C6"></a>是名法入非业。</p>
  <p id="aC7">十二入几业相应几非业相应。<a id="a-C8"></a>一业相应。<a id="a-C9"></a>十非业相应。<a id="a-CA"></a>一三分或业相应或非业相应。<a id="a-CB"></a>或不说业相应非业相应。<a id="a-CC"></a>云何一业相应。<a id="a-CD"></a>意入是名一业相应。<a id="a-CE"></a>云何十非业相应。<a id="a-CF"></a>十色入是名十非业相应。<a id="a-CG"></a>云何一三分或业相应或非业相应。<a id="a-CH"></a>或不说业相应非业相应。<a id="a-CI"></a>法入是名一三分或业相应或非业相应或不说业相应非业相应。<a id="a-CJ"></a>云何法入业相应。<a id="a-CK"></a>若法入思相应。<a id="a-CL"></a>除思余受想乃至烦恼使。<a id="a-CM"></a>是名法入业相应。<a id="a-CN"></a>云何法入非业相应。<a id="a-CO"></a>若法入非思相应生乃至非想非非想处智。<a id="a-CP"></a>是名法入非业相应。<a id="a-CQ"></a>云何法入不说业相应非业相应。<a id="a-CR"></a>思是名法入不说业相应非业相应。</p>
  <p id="aCS">十二入几共业。<a id="a-CT"></a>几不共业。<a id="a-CU"></a>一共业。<a id="a-CV"></a>十非共业。<a id="a-CW"></a>一二分或共业非共业。<a id="a-CX"></a>云何一共业。<a id="a-CY"></a>意入是名一共业。<a id="a-CZ"></a>云何十非共业。<a id="a-Ca"></a>十色入是名十非共业。<a id="a-Cb"></a>云何一二分或共业或非共业。<a id="a-Cc"></a>法入是名一二分或共业或非共业。<a id="a-Cd"></a>云何法入共业。<a id="a-Ce"></a>若法入随业转共业生共住共灭。<a id="a-Cf"></a>受想定心思触。<a id="a-Cg"></a>乃至烦恼使。<a id="a-Ch"></a>无想定灭尽定。<a id="a-Ci"></a>有漏身口戒无教。<a id="a-Cj"></a>有漏身进有漏身除。<a id="a-Ck"></a>正语正业正命正身进正身除。<a id="a-Cl"></a>是名法入共业。<a id="a-Cm"></a>云何法入非共业。<a id="a-Cn"></a>法入若不随业转不共业生不共住不共灭。<a id="a-Co"></a>不定心思。<a id="a-Cp"></a>生老死命结得果。<a id="a-Cq"></a>身口非戒无教。<a id="a-Cr"></a>有漏身口戒无教。<a id="a-Cs"></a>有漏身进九无为。<a id="a-Ct"></a>是名法入非共业。<a id="a-Cu"></a>随业转不随业转亦如是。</p>
  <p id="aCv">十二入几因几非因。<a id="a-Cw"></a>一因七非因。<a id="a-Cx"></a>四二分或因或非因。<a id="a-Cy"></a>云何一因。<a id="a-Cz"></a>意入是名一因。<a id="a-D0"></a>云何七非因。<a id="a-D1"></a>眼入耳入鼻入舌入身入香入味入。<a id="a-D2"></a>是名七非因。<a id="a-D3"></a>云何四二分或因或非因。<a id="a-D4"></a>色入声入触入法入。<a id="a-D5"></a>是名四二分或因或非因。<a id="a-D6"></a>云何色入因。<a id="a-D7"></a>色入若报法。<a id="a-D8"></a>是名色入因。<a id="a-D9"></a>云何色入因。<a id="a-DA"></a>色入若善心不善心所起去来屈申回转身教。<a id="a-DB"></a>是名色入因。<a id="a-DC"></a>云何色入非因。<a id="a-DD"></a>色入若报。<a id="a-DE"></a>色入若非报非报法。<a id="a-DF"></a>身好色非好色。<a id="a-DG"></a>端严非端严。<a id="a-DH"></a>妍肤非妍肤。<a id="a-DI"></a>严净非严净。<a id="a-DJ"></a>无记心所起去来回转屈申身教。<a id="a-DK"></a>若外色眼识所知。<a id="a-DL"></a>是名色入非因。<a id="a-DM"></a>云何声入因。<a id="a-DN"></a>若声入报法。<a id="a-DO"></a>是名声入因。<a id="a-DP"></a>云何声入因。<a id="a-DQ"></a>若声入善不善。<a id="a-DR"></a>若善心不善心所起集声音句言语口教。<a id="a-DS"></a>是名声入因。<a id="a-DT"></a>云何声入非因。<a id="a-DU"></a>若声入报。<a id="a-DV"></a>若声入非报非报法。<a id="a-DW"></a>身好声非好声。<a id="a-DX"></a>众妙声非众妙声。<a id="a-DY"></a>软声非软声。<a id="a-DZ"></a>无记心所起集声音句言语口教。<a id="a-Da"></a>若外声耳识所知。<a id="a-Db"></a>是名声入非因。<a id="a-Dc"></a>云何触入因。<a id="a-Dd"></a>四大地大水大风大火大。<a id="a-De"></a>是名触入因。<a id="a-Df"></a>云何触入非因。<a id="a-Dg"></a>除四大余触入法。<a id="a-Dh"></a>是名触入非因。<a id="a-Di"></a>云何法入因。<a id="a-Dj"></a>法入缘若法入非缘有报。<a id="a-Dk"></a>除得果余法入非缘善报。<a id="a-Dl"></a>受想乃至烦恼使二定结一切色。<a id="a-Dm"></a>是名法入因。<a id="a-Dn"></a>云何法入非因。<a id="a-Do"></a>若法入缘无报不共业。<a id="a-Dp"></a>生老死命得果有漏身进九无为。<a id="a-Dq"></a>是名法入非因。</p>
 </body>
</html>