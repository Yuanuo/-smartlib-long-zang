<!doctype html>
<html id="z3IBVxV18H" data-ver="1095">
 <head>
  <meta charset="utf-8">
  <meta author="昙摩崛多">
  <meta author="昙摩耶舍">
  <meta library="龙藏">
  <meta catalog="小乘论">
  <meta period="姚秦">
 </head>
 <body>
  <h1 id="a1">舍利弗阿毗昙论卷第七下</h1>
  <h2 id="a2">非问分业品第二</h2>
  <p id="a3">思业。<a id="a-4"></a>思已业。<a id="a-5"></a>故作业。<a id="a-6"></a>非故作业。<a id="a-7"></a>受业。<a id="a-8"></a>非受业。<a id="a-9"></a>少受业。<a id="a-A"></a>多受业。<a id="a-B"></a>熟业。<a id="a-C"></a>非熟业。<a id="a-D"></a>色业。<a id="a-E"></a>非色业。<a id="a-F"></a>可见业。<a id="a-G"></a>不可见业。<a id="a-H"></a>有对业。<a id="a-I"></a>无对业。<a id="a-J"></a>圣业。<a id="a-K"></a>非圣业。<a id="a-L"></a>有漏业。<a id="a-M"></a>无漏业。<a id="a-N"></a>有爱业。<a id="a-O"></a>无爱业。<a id="a-P"></a>有求业。<a id="a-Q"></a>无求业。<a id="a-R"></a>当取业。<a id="a-S"></a>非当取业。<a id="a-T"></a>有取业。<a id="a-U"></a>无取业。<a id="a-V"></a>有胜业。<a id="a-W"></a>无胜业。<a id="a-X"></a>受业。<a id="a-Y"></a>非受业。<a id="a-Z"></a>内业。<a id="a-a"></a>外业。<a id="a-b"></a>有报业。<a id="a-c"></a>无报业。<a id="a-d"></a>心相应业。<a id="a-e"></a>非心相应业。<a id="a-f"></a>心数业。<a id="a-g"></a>非心数业。<a id="a-h"></a>缘业。<a id="a-i"></a>非缘业。<a id="a-j"></a>共心业。<a id="a-k"></a>不共心业。<a id="a-l"></a>随心转业。<a id="a-m"></a>不随心转业。<a id="a-n"></a>非业。<a id="a-o"></a>相应业。<a id="a-p"></a>非业。<a id="a-q"></a>相应非非业。<a id="a-r"></a>相应业。<a id="a-s"></a>共业。<a id="a-t"></a>非共业。<a id="a-u"></a>随业。<a id="a-v"></a>转业。<a id="a-w"></a>不随业。<a id="a-x"></a>转业。<a id="a-y"></a>因业。<a id="a-z"></a>非因业。<a id="a-10"></a>有因业。<a id="a-11"></a>有绪业。<a id="a-12"></a>有缘业。<a id="a-13"></a>有为业。<a id="a-14"></a>知业。<a id="a-15"></a>非知业。<a id="a-16"></a>识业。<a id="a-17"></a>非识业。<a id="a-18"></a>解业。<a id="a-19"></a>非解业。<a id="a-1A"></a>了业。<a id="a-1B"></a>非了业。<a id="a-1C"></a>断智知业。<a id="a-1D"></a>非断智知业。<a id="a-1E"></a>断业。<a id="a-1F"></a>非断业。<a id="a-1G"></a>修业。<a id="a-1H"></a>非修业。<a id="a-1I"></a>证业。<a id="a-1J"></a>非证业。<a id="a-1K"></a>教业。<a id="a-1L"></a>非教业。<a id="a-1M"></a>身有教无教业。<a id="a-1N"></a>口有教无教业。<a id="a-1O"></a>身业。<a id="a-1P"></a>口业。<a id="a-1Q"></a>意业。<a id="a-1R"></a>戒业。<a id="a-1S"></a>无戒业。<a id="a-1T"></a>非戒非无戒业。<a id="a-1U"></a>身戒无戒非戒非无戒业。<a id="a-1V"></a>口戒无戒非戒非无戒业。<a id="a-1W"></a>意戒无戒非戒非无戒业。<a id="a-1X"></a>善业。<a id="a-1Y"></a>不善业。<a id="a-1Z"></a>无记业。<a id="a-1a"></a>学业。<a id="a-1b"></a>无学业。<a id="a-1c"></a>非学非无学业。<a id="a-1d"></a>报业。<a id="a-1e"></a>报法业。<a id="a-1f"></a>非报非报法业。<a id="a-1g"></a>见断业。<a id="a-1h"></a>思惟断业。<a id="a-1i"></a>非见断非思惟断业。<a id="a-1j"></a>见断因业。<a id="a-1k"></a>思惟断因业。<a id="a-1l"></a>非见断非思惟断因业。<a id="a-1m"></a>卑业。<a id="a-1n"></a>中业。<a id="a-1o"></a>胜业。<a id="a-1p"></a>粗业。<a id="a-1q"></a>细业。<a id="a-1r"></a>微业。<a id="a-1s"></a>乐受业。<a id="a-1t"></a>苦受业。<a id="a-1u"></a>舍受业。<a id="a-1v"></a>乐受业。<a id="a-1w"></a>苦受业。<a id="a-1x"></a>非苦非乐受业。<a id="a-1y"></a>喜处业。<a id="a-1z"></a>忧处业。<a id="a-20"></a>舍处业。<a id="a-21"></a>喜处业。<a id="a-22"></a>忧处业。<a id="a-23"></a>非喜非忧处业。<a id="a-24"></a>现法受业。<a id="a-25"></a>生受业。<a id="a-26"></a>后受业。<a id="a-27"></a>与乐业。<a id="a-28"></a>与苦业。<a id="a-29"></a>与不苦不乐业。<a id="a-2A"></a>乐果业。<a id="a-2B"></a>苦果业。<a id="a-2C"></a>不苦不乐果业。<a id="a-2D"></a>乐报业。<a id="a-2E"></a>苦报业。<a id="a-2F"></a>不苦不乐报业。<a id="a-2G"></a>过去业。<a id="a-2H"></a>未来业。<a id="a-2I"></a>现在业。<a id="a-2J"></a>过去境界业。<a id="a-2K"></a>未来境界业。<a id="a-2L"></a>现在境界业。<a id="a-2M"></a>非过去非未来非现在境界业。<a id="a-2N"></a>欲界系业。<a id="a-2O"></a>色界系业。<a id="a-2P"></a>无色界系业。<a id="a-2Q"></a>不系业。<a id="a-2R"></a>四业。<a id="a-2S"></a>四受业。<a id="a-2T"></a>五怖五怨五无间业。<a id="a-2U"></a>五戒越五戒因贪业。<a id="a-2V"></a>因恚业。<a id="a-2W"></a>因痴业。<a id="a-2X"></a>因不贪业。<a id="a-2Y"></a>因不恚业。<a id="a-2Z"></a>因不痴业。<a id="a-2a"></a>趣地狱业。<a id="a-2b"></a>趣畜生业。<a id="a-2c"></a>趣饿鬼业。<a id="a-2d"></a>趣人业。<a id="a-2e"></a>趣天业。<a id="a-2f"></a>趣涅槃业。<a id="a-2g"></a>七不善法。<a id="a-2h"></a>七善法。<a id="a-2i"></a>八圣语。<a id="a-2j"></a>非八圣语。<a id="a-2k"></a>因贪身业。<a id="a-2l"></a>口业。<a id="a-2m"></a>意业。<a id="a-2n"></a>因恚身业。<a id="a-2o"></a>口业意业。<a id="a-2p"></a>因痴身业。<a id="a-2q"></a>口业。<a id="a-2r"></a>意业。<a id="a-2s"></a>因不贪身业。<a id="a-2t"></a>口业。<a id="a-2u"></a>意业。<a id="a-2v"></a>因不恚身业。<a id="a-2w"></a>口业。<a id="a-2x"></a>意业。<a id="a-2y"></a>因不痴身业。<a id="a-2z"></a>口业。<a id="a-30"></a>意业。<a id="a-31"></a>十不善业道。<a id="a-32"></a>十善业道。<a id="a-33"></a>十法成就堕地狱速若[矛*(替-曰+貝)]矛。<a id="a-34"></a>十法成就生天速如[矛*(替-曰+貝)]矛。<a id="a-35"></a>二十法成就堕地狱速如[矛*(替-曰+貝)]矛。<a id="a-36"></a>二十法成就生天速如[矛*(替-曰+貝)]矛。<a id="a-37"></a>三十法成就堕地狱速如。<a id="a-38"></a>[矛*(替-曰+貝)]矛。<a id="a-39"></a>三十法成就生天速如[矛*(替-曰+貝)]矛。<a id="a-3A"></a>四十法成就堕地狱速如[矛*(替-曰+貝)]矛。<a id="a-3B"></a>四十法成就生天速如[矛*(替-曰+貝)]矛。</p>
  <p id="a3C">云何思业。<a id="a-3D"></a>意业是名思业。<a id="a-3E"></a>云何思已业。<a id="a-3F"></a>身业口业。<a id="a-3G"></a>是名思已业。</p>
  <p id="a3H">云何故作业。<a id="a-3I"></a>若业故作受报。<a id="a-3J"></a>是名故作业。<a id="a-3K"></a>云何不故作业。<a id="a-3L"></a>若业不作不受报。<a id="a-3M"></a>是名不故作业。</p>
  <p id="a3N">云何受业。<a id="a-3O"></a>若业有报。<a id="a-3P"></a>是名受业。<a id="a-3Q"></a>云何非受业。<a id="a-3R"></a>若业无报。<a id="a-3S"></a>是名非受业。<a id="a-3T"></a>复次受业。<a id="a-3U"></a>若业有报。<a id="a-3V"></a>及无报思。<a id="a-3W"></a>是名受业。<a id="a-3X"></a>复次非受业。<a id="a-3Y"></a>若业无报身业口业。<a id="a-3Z"></a>是名非受业。</p>
  <p id="a3a">云何少受业。<a id="a-3b"></a>若业受少报。<a id="a-3c"></a>是名少受业。<a id="a-3d"></a>云何多受业。<a id="a-3e"></a>若业不受少报。<a id="a-3f"></a>是名多受业。</p>
  <p id="a3g">云何熟业。<a id="a-3h"></a>若业近受报。<a id="a-3i"></a>是名熟业。<a id="a-3j"></a>云何非熟业。<a id="a-3k"></a>若业非近受报。<a id="a-3l"></a>是名非熟业。</p>
  <p id="a3m">云何色业。<a id="a-3n"></a>身业口业。<a id="a-3o"></a>是名色业。<a id="a-3p"></a>云何非色业。<a id="a-3q"></a>意业是名非色业。</p>
  <p id="a3r">云何可见业。<a id="a-3s"></a>若业色入摄。<a id="a-3t"></a>是名可见业。<a id="a-3u"></a>云何不可见业。<a id="a-3v"></a>若业法入摄。<a id="a-3w"></a>是名不可见业。</p>
  <p id="a3x">云何有对业。<a id="a-3y"></a>若业声入色入摄。<a id="a-3z"></a>是名有对业。<a id="a-40"></a>云何无对业。<a id="a-41"></a>若业法入摄。<a id="a-42"></a>是名无对业。</p>
  <p id="a43">云何圣业。<a id="a-44"></a>若业无漏。<a id="a-45"></a>是名圣业。<a id="a-46"></a>云何非圣业。<a id="a-47"></a>若业有漏。<a id="a-48"></a>是名非圣业。</p>
  <p id="a49">云何有漏业。<a id="a-4A"></a>若业有爱。<a id="a-4B"></a>是名有漏业。<a id="a-4C"></a>云何无漏业。<a id="a-4D"></a>若业无爱。<a id="a-4E"></a>是名无漏业。</p>
  <p id="a4F">云何有爱业。<a id="a-4G"></a>若业有求。<a id="a-4H"></a>是名有爱业。<a id="a-4I"></a>云何无爱业。<a id="a-4J"></a>若业无求。<a id="a-4K"></a>是名无爱业。</p>
  <p id="a4L">云何有求业。<a id="a-4M"></a>若业当取。<a id="a-4N"></a>是名有求业。<a id="a-4O"></a>云何无求业。<a id="a-4P"></a>若业非当取。<a id="a-4Q"></a>是名无求业。</p>
  <p id="a4R">云何当取业。<a id="a-4S"></a>若业有取。<a id="a-4T"></a>是名当取业。<a id="a-4U"></a>云何非当取业。<a id="a-4V"></a>若业无取。<a id="a-4W"></a>是名非当取业云何有取业。<a id="a-4X"></a>若业有胜。<a id="a-4Y"></a>是名有取业。<a id="a-4Z"></a>云何无取业。<a id="a-4a"></a>若业无胜。<a id="a-4b"></a>是名无取业。</p>
  <p id="a4c">云何有胜业。<a id="a-4d"></a>若业有取。<a id="a-4e"></a>是名有胜业。<a id="a-4f"></a>云何无胜业。<a id="a-4g"></a>若业无取。<a id="a-4h"></a>是名无胜业。<a id="a-4i"></a>复次有胜业。<a id="a-4j"></a>若此业有余业胜妙过上。<a id="a-4k"></a>是名有胜业。<a id="a-4l"></a>复次无胜业。<a id="a-4m"></a>若此业无余业胜妙过上。<a id="a-4n"></a>是名无胜业。</p>
  <p id="a4o">云何受业。<a id="a-4p"></a>若业内。<a id="a-4q"></a>是名受业。<a id="a-4r"></a>云何非受业。<a id="a-4s"></a>若业外。<a id="a-4t"></a>是名非受业。</p>
  <p id="a4u">云何内业。<a id="a-4v"></a>若业受。<a id="a-4w"></a>是名内业。<a id="a-4x"></a>云何外业。<a id="a-4y"></a>若业非受。<a id="a-4z"></a>是名外业云何有报业。<a id="a-50"></a>若业有报。<a id="a-51"></a>是名有报业。<a id="a-52"></a>云何无报业。<a id="a-53"></a>若业非报。<a id="a-54"></a>是名无报业。</p>
  <p id="a55">云何心相应业。<a id="a-56"></a>若业心数。<a id="a-57"></a>是名心相应业。</p>
  <p id="a58">云何非心相应业。<a id="a-59"></a>若业非心数。<a id="a-5A"></a>是名非心相应业。</p>
  <p id="a5B">云何心数业。<a id="a-5C"></a>若业缘。<a id="a-5D"></a>是名心数业。<a id="a-5E"></a>云何非心数业。<a id="a-5F"></a>若业非缘。<a id="a-5G"></a>是名非心数业。</p>
  <p id="a5H">云何缘业。<a id="a-5I"></a>若业心数。<a id="a-5J"></a>是名缘业。<a id="a-5K"></a>云何非缘业。<a id="a-5L"></a>若业非心数。<a id="a-5M"></a>是名非缘业。</p>
  <p id="a5N">云何共心业。<a id="a-5O"></a>若业随心转共心生共住共灭。<a id="a-5P"></a>是名共心业。<a id="a-5Q"></a>云何非共心业。<a id="a-5R"></a>若业不共心转不共心生不共住不共灭。<a id="a-5S"></a>是名不共心业。</p>
  <p id="a5T">云何随心转业。<a id="a-5U"></a>若业共心生共住共灭。<a id="a-5V"></a>是名随心转业。<a id="a-5W"></a>云何不随心转业。<a id="a-5X"></a>若业不共心生不共住不共灭。<a id="a-5Y"></a>是名不随心转业。</p>
  <p id="a5Z">云何非业相应业。<a id="a-5a"></a>若业非思相应。<a id="a-5b"></a>是名非业相应业云何非业相应非非业相应业。<a id="a-5c"></a>思是名非业相应非非业相应业。</p>
  <p id="a5d">云何共业。<a id="a-5e"></a>若业随业转共业生共住共灭。<a id="a-5f"></a>是名共业云何不共业。<a id="a-5g"></a>若业不随业转不共业生不共住不共灭。<a id="a-5h"></a>是名不共业。</p>
  <p id="a5i">云何随业转业。<a id="a-5j"></a>若业共业生共住共灭。<a id="a-5k"></a>是名随业转业。<a id="a-5l"></a>云何不随业转业。<a id="a-5m"></a>不共业生不共住不共灭。<a id="a-5n"></a>是名不随业转业。<a id="a-5o"></a>云何因业若业缘业若业非缘善有。<a id="a-5p"></a>是名因业。<a id="a-5q"></a>云何非因业。<a id="a-5r"></a>若业非缘无报报不共业。<a id="a-5s"></a>是名非因业。</p>
  <p id="a5t">云何有因业。<a id="a-5u"></a>若业有绪。<a id="a-5v"></a>是名有因业。</p>
  <p id="a5w">云何有绪业。<a id="a-5x"></a>若业有缘转业若业共业。<a id="a-5y"></a>是名有绪业。</p>
  <p id="a5z">云何有缘业。<a id="a-60"></a>若业有为。<a id="a-61"></a>是名有缘业。</p>
  <p id="a62">云何有为业。<a id="a-63"></a>业若有缘。<a id="a-64"></a>是名有为业。</p>
  <p id="a65">云何知业。<a id="a-66"></a>一切业知如事知见。<a id="a-67"></a>是名知业云何非知业。<a id="a-68"></a>无非知业。<a id="a-69"></a>复次说一切业非知如事知见。<a id="a-6A"></a>是名非知业。</p>
  <p id="a6B">云何识业。<a id="a-6C"></a>一切业识意识如事识。<a id="a-6D"></a>是名识业。<a id="a-6E"></a>云何非识业。<a id="a-6F"></a>无非识业。<a id="a-6G"></a>复次说一切业非识意识如事识。<a id="a-6H"></a>是名非识业。</p>
  <p id="a6I">云何解业。<a id="a-6J"></a>如事知见。<a id="a-6K"></a>是名解业。<a id="a-6L"></a>云何非解业。<a id="a-6M"></a>无非解业。<a id="a-6N"></a>复次说一切业非解如事知见。<a id="a-6O"></a>是名非解业。</p>
  <p id="a6P">云何了业。<a id="a-6Q"></a>一切业了如事知见。<a id="a-6R"></a>是名了业。<a id="a-6S"></a>云何非了业。<a id="a-6T"></a>无非了业。</p>
  <p id="a6U">云何断智知业。<a id="a-6V"></a>业若不善。<a id="a-6W"></a>是名断智知业。<a id="a-6X"></a>云何非断智知业。<a id="a-6Y"></a>若业善若无记。<a id="a-6Z"></a>是名非断智知业。</p>
  <p id="a6a">云何断业。<a id="a-6b"></a>若业不善。<a id="a-6c"></a>是名断业。<a id="a-6d"></a>云何非断业。<a id="a-6e"></a>若业善若无记。<a id="a-6f"></a>是名非断业。</p>
  <p id="a6g">云何修业。<a id="a-6h"></a>若业善。<a id="a-6i"></a>是名修业。<a id="a-6j"></a>云何不修业。<a id="a-6k"></a>若业不善无记。<a id="a-6l"></a>是名非修业。</p>
  <p id="a6m">云何证业。<a id="a-6n"></a>一切业证如事知见。<a id="a-6o"></a>是名证业。<a id="a-6p"></a>云何非证业。<a id="a-6q"></a>无非证业。<a id="a-6r"></a>复次说一切业非证如事知见。<a id="a-6s"></a>是名非证业。</p>
  <p id="a6t">云何教业。<a id="a-6u"></a>身业口业。<a id="a-6v"></a>是名教业。<a id="a-6w"></a>云何无教业。<a id="a-6x"></a>意业是名无教业。<a id="a-6y"></a>云何身教业。<a id="a-6z"></a>若身业色入摄。<a id="a-70"></a>是名身教业。<a id="a-71"></a>云何身无教业。<a id="a-72"></a>若身业法入摄。<a id="a-73"></a>是名身无教业云何口教业。<a id="a-74"></a>若口业声入摄。<a id="a-75"></a>是名口教业。<a id="a-76"></a>云何口无教业。<a id="a-77"></a>若口业法入摄。<a id="a-78"></a>是名口无教业。<a id="a-79"></a>云何身业。<a id="a-7A"></a>若业非缘非口业。<a id="a-7B"></a>是名身业。<a id="a-7C"></a>云何口业。<a id="a-7D"></a>若业非缘。<a id="a-7E"></a>非身业。<a id="a-7F"></a>是名口业。<a id="a-7G"></a>云何意业。<a id="a-7H"></a>若业缘。<a id="a-7I"></a>是名意业云何戒业。<a id="a-7J"></a>若业善心所起去来屈申回转身教集声音句言语口教有漏身口戒无教正语正业正命及善思。<a id="a-7K"></a>是名戒业。<a id="a-7L"></a>云何无戒业。<a id="a-7M"></a>若业不善不善心所起去来屈申回转身教集声音句言语口教身口作非戒无教及不善思。<a id="a-7N"></a>是名无戒业。<a id="a-7O"></a>云何非戒非无戒业。<a id="a-7P"></a>若业无记心所起去来屈申回转身教集声音句言语口教及无记思。<a id="a-7Q"></a>是名非戒非无戒业。<a id="a-7R"></a>云何身戒业。<a id="a-7S"></a>若身业善善心所起去来屈申回转身教有漏身戒无教正业身正命。<a id="a-7T"></a>是名身戒业。<a id="a-7U"></a>云何身无戒业。<a id="a-7V"></a>若身业不善不善心所起去来屈申回转身教身非戒无教。<a id="a-7W"></a>是名身无戒业。<a id="a-7X"></a>云何身非戒非无戒业。<a id="a-7Y"></a>若身业无记无记心所起去来屈申回转身教。<a id="a-7Z"></a>是名身非戒非无戒业。<a id="a-7a"></a>云何口戒业。<a id="a-7b"></a>若口业善善心所起集声音句言语口教有漏口戒无教正语口正命。<a id="a-7c"></a>是名口戒业。</p>
  <p id="a7d">云何口无戒业。<a id="a-7e"></a>若口业不善不善心所起集声音句言语口教口非戒无教。<a id="a-7f"></a>是名口无戒业。<a id="a-7g"></a>云何口非戒非无戒业。<a id="a-7h"></a>若口业无记无记心所起集声音句言语口教。<a id="a-7i"></a>是名口非戒非无戒业。<a id="a-7j"></a>云何意戒业。<a id="a-7k"></a>若意业善善心相应思。<a id="a-7l"></a>是名意戒业。<a id="a-7m"></a>云何意无戒业。<a id="a-7n"></a>若意业不善不善心相应思。<a id="a-7o"></a>是名意无戒业。<a id="a-7p"></a>云何意非戒非无戒业。<a id="a-7q"></a>若意业无记无记心相应思。<a id="a-7r"></a>是名意非戒非无戒业。</p>
  <p id="a7s">云何善业。<a id="a-7t"></a>若业修。<a id="a-7u"></a>是名善业。<a id="a-7v"></a>云何不善业。<a id="a-7w"></a>若业断。<a id="a-7x"></a>是名不善业。<a id="a-7y"></a>云何无记业。<a id="a-7z"></a>若受若业非报非报法。<a id="a-80"></a>是名无记业。</p>
  <p id="a81">云何学业。<a id="a-82"></a>若业圣非无学。<a id="a-83"></a>是名学业。<a id="a-84"></a>云何无学业。<a id="a-85"></a>若业圣非学。<a id="a-86"></a>是名无学业。<a id="a-87"></a>云何非学非无学业。<a id="a-88"></a>若业非圣。<a id="a-89"></a>是名非学非无学业。</p>
  <p id="a8A">云何报业。<a id="a-8B"></a>若业受若业善报。<a id="a-8C"></a>是名报业。<a id="a-8D"></a>云何报法业。<a id="a-8E"></a>若业有报。<a id="a-8F"></a>是名报法业。<a id="a-8G"></a>云何非报非报法业。<a id="a-8H"></a>若业无记非我分摄。<a id="a-8I"></a>是名非报非报法业。<a id="a-8J"></a>云何见断业。<a id="a-8K"></a>若业不善非思惟断。<a id="a-8L"></a>是名见断业。<a id="a-8M"></a>云何思惟断业。<a id="a-8N"></a>若业不善非见断。<a id="a-8O"></a>是名思惟断业。<a id="a-8P"></a>云何非见断非思惟断业。<a id="a-8Q"></a>若业善无记。<a id="a-8R"></a>是名非见断非思惟断业。<a id="a-8S"></a>云何见断因业。<a id="a-8T"></a>若业见断。<a id="a-8U"></a>若见断法报。<a id="a-8V"></a>是名见断因业。<a id="a-8W"></a>云何思惟断因业。<a id="a-8X"></a>若业思惟断。<a id="a-8Y"></a>若思惟断法报。<a id="a-8Z"></a>是名思惟断因业。<a id="a-8a"></a>云何非见断因非思惟断因业。<a id="a-8b"></a>若业善若业善法报。<a id="a-8c"></a>若业报非报非报法。<a id="a-8d"></a>是名非见断因非思惟断因业。<a id="a-8e"></a>云何卑业。<a id="a-8f"></a>若业不善。<a id="a-8g"></a>是名卑业。<a id="a-8h"></a>云何中业。<a id="a-8i"></a>若业无记。<a id="a-8j"></a>是名中业。<a id="a-8k"></a>云何胜业。<a id="a-8l"></a>若业善。<a id="a-8m"></a>是名胜业。<a id="a-8n"></a>复次卑业。<a id="a-8o"></a>若业不善无记。<a id="a-8p"></a>是名卑业。<a id="a-8q"></a>复次中业。<a id="a-8r"></a>若业非圣善。<a id="a-8s"></a>是名中业。<a id="a-8t"></a>复次胜业。<a id="a-8u"></a>若业圣无漏。<a id="a-8v"></a>是名胜业。</p>
  <p id="a8w">云何粗业。<a id="a-8x"></a>若业欲界系。<a id="a-8y"></a>是名粗业。<a id="a-8z"></a>云何细业。<a id="a-90"></a>若业色界系不系。<a id="a-91"></a>是名细业。<a id="a-92"></a>云何微业。<a id="a-93"></a>若业无色界系。<a id="a-94"></a>是名微业。<a id="a-95"></a>复次粗业。<a id="a-96"></a>若业欲界系色界系。<a id="a-97"></a>是名粗业。<a id="a-98"></a>复次细业。<a id="a-99"></a>若业空处系识处系不用处系若不系。<a id="a-9A"></a>是名细业。<a id="a-9B"></a>复次微业。<a id="a-9C"></a>若业非想非非想处系。<a id="a-9D"></a>是名微业。<a id="a-9E"></a>复次粗业。<a id="a-9F"></a>若业欲界系色界系空处系识处系不用处系。<a id="a-9G"></a>是名粗业。<a id="a-9H"></a>复次细业。<a id="a-9I"></a>若业不系。<a id="a-9J"></a>是名细业。<a id="a-9K"></a>复次微业。<a id="a-9L"></a>若业非想非非想处系。<a id="a-9M"></a>是名微业。<a id="a-9N"></a>云何受乐业。<a id="a-9O"></a>若业乐受相应。<a id="a-9P"></a>是名受乐业。<a id="a-9Q"></a>云何受苦业。<a id="a-9R"></a>若业苦受相应。<a id="a-9S"></a>是名受苦业。</p>
  <p id="a9T">云何受舍业。<a id="a-9U"></a>若业不苦不乐受相应。<a id="a-9V"></a>是名受舍业。</p>
  <p id="a9W">云何乐受业。<a id="a-9X"></a>若业受乐报。<a id="a-9Y"></a>是名乐受业。<a id="a-9Z"></a>云何苦受业。<a id="a-9a"></a>若业受苦报。<a id="a-9b"></a>是名苦受业。<a id="a-9c"></a>云何舍受业。<a id="a-9d"></a>若业受不苦不乐报。<a id="a-9e"></a>是名舍受业。</p>
  <p id="a9f">云何乐受业。<a id="a-9g"></a>除苦受不苦不乐受业余业。<a id="a-9h"></a>若善有报。<a id="a-9i"></a>是名乐受业。<a id="a-9j"></a>云何苦受业。<a id="a-9k"></a>若业不善。<a id="a-9l"></a>是名苦受业。<a id="a-9m"></a>云何非苦非乐受业。<a id="a-9n"></a>除乐受苦受业若余业。<a id="a-9o"></a>是名非苦非乐受业。</p>
  <p id="a9p">云何喜处业。<a id="a-9q"></a>若业发已生喜。<a id="a-9r"></a>是名喜处业。<a id="a-9s"></a>云何忧处业。<a id="a-9t"></a>若业发已生忧。<a id="a-9u"></a>是名忧处业。<a id="a-9v"></a>云何舍处业。<a id="a-9w"></a>若业发已出舍。<a id="a-9x"></a>是名舍处业。<a id="a-9y"></a>复次喜处业。<a id="a-9z"></a>除舍处业余处业。<a id="a-A0"></a>若善有报。<a id="a-A1"></a>是名喜处业。<a id="a-A2"></a>复次忧处业。<a id="a-A3"></a>若业不善。<a id="a-A4"></a>是名忧处业。<a id="a-A5"></a>复次舍处业。<a id="a-A6"></a>除喜处业余业。<a id="a-A7"></a>若善有报。<a id="a-A8"></a>是名舍处业。<a id="a-A9"></a>复次喜处业。<a id="a-AA"></a>若业善有报。<a id="a-AB"></a>是名喜处业。<a id="a-AC"></a>复次忧处业。<a id="a-AD"></a>若业不善有报。<a id="a-AE"></a>是名忧处业。<a id="a-AF"></a>复次非喜处非忧处业。<a id="a-AG"></a>除喜处忧处业。<a id="a-AH"></a>若余业是名非喜处非忧处业。</p>
  <p id="aAI">云何现法受业。<a id="a-AJ"></a>若业生我分。<a id="a-AK"></a>若长幼所作。<a id="a-AL"></a>成就此业。<a id="a-AM"></a>于此生我长幼身受报。<a id="a-AN"></a>是名现法受业。</p>
  <p id="aAO">云何生受业。<a id="a-AP"></a>若业生我分。<a id="a-AQ"></a>长幼所作。<a id="a-AR"></a>成就此业。<a id="a-AS"></a>生受报。<a id="a-AT"></a>是名生受业。<a id="a-AU"></a>云何后受业。<a id="a-AV"></a>若业生我分。<a id="a-AW"></a>若长幼所作。<a id="a-AX"></a>成就此业。<a id="a-AY"></a>第三第四生受报或多。<a id="a-AZ"></a>是名后受业。</p>
  <p id="aAa">云何与乐业。<a id="a-Ab"></a>若业与乐果。<a id="a-Ac"></a>是名与乐业。<a id="a-Ad"></a>云何与苦业。<a id="a-Ae"></a>若业与苦果。<a id="a-Af"></a>是名与苦业。<a id="a-Ag"></a>云何非与乐非与苦业。<a id="a-Ah"></a>除与乐与苦业若余业。<a id="a-Ai"></a>是名非与乐与苦业。</p>
  <p id="aAj">云何乐果业。<a id="a-Ak"></a>若业善有乐报。<a id="a-Al"></a>是名乐果业。<a id="a-Am"></a>云何苦果业。<a id="a-An"></a>若业不善。<a id="a-Ao"></a>是名苦果业。<a id="a-Ap"></a>云何非乐果非苦果业。<a id="a-Aq"></a>除乐果苦果业若余业。<a id="a-Ar"></a>是名非乐果非苦果业。</p>
  <p id="aAs">云何乐报业。<a id="a-At"></a>若业乐果。<a id="a-Au"></a>是名乐报业。<a id="a-Av"></a>云何苦报业。<a id="a-Aw"></a>若业苦果。<a id="a-Ax"></a>是名苦报业。<a id="a-Ay"></a>云何非乐非苦报业。<a id="a-Az"></a>除乐报苦报业若余业。<a id="a-B0"></a>是名非乐报非苦报业。<a id="a-B1"></a>云何乐报业。<a id="a-B2"></a>若业善有报。<a id="a-B3"></a>是名乐报业。<a id="a-B4"></a>云何苦报业。<a id="a-B5"></a>若业不善。<a id="a-B6"></a>是名苦报业。<a id="a-B7"></a>云何非乐非苦报业。<a id="a-B8"></a>除乐报苦报业若余业。<a id="a-B9"></a>是名非乐非苦报业。</p>
  <p id="aBA">云何过去业。<a id="a-BB"></a>若业生已灭。<a id="a-BC"></a>是名过去业。<a id="a-BD"></a>云何未来业。<a id="a-BE"></a>若业未生未出。<a id="a-BF"></a>是名未来业。<a id="a-BG"></a>云何现在业。<a id="a-BH"></a>若业生未灭。<a id="a-BI"></a>是名现在业。</p>
  <p id="aBJ">云何过去境界业。<a id="a-BK"></a>思惟过去法若业生。<a id="a-BL"></a>是名过去境界业。<a id="a-BM"></a>云何未来境界业。<a id="a-BN"></a>思惟未来法若业生。<a id="a-BO"></a>是名未来境界业。<a id="a-BP"></a>云何现在境界业。<a id="a-BQ"></a>思惟现在法若业生。<a id="a-BR"></a>是名现在境界业。<a id="a-BS"></a>云何非过去非未来非现在境界业。<a id="a-BT"></a>思惟非过去非未来非现在法若业生。<a id="a-BU"></a>是名非过去非未来非现在境界业。</p>
  <p id="aBV">云何欲界系业。<a id="a-BW"></a>若业欲漏有漏。<a id="a-BX"></a>是名欲界系业。<a id="a-BY"></a>云何色界系业。<a id="a-BZ"></a>若业色漏有漏。<a id="a-Ba"></a>是名色界系业。<a id="a-Bb"></a>云何无色界系业。<a id="a-Bc"></a>若业无色漏有漏。<a id="a-Bd"></a>是名无色界系业。<a id="a-Be"></a>云何不系业。<a id="a-Bf"></a>若业圣无漏。<a id="a-Bg"></a>是名不系业。</p>
  <p id="aBh">云何四业。<a id="a-Bi"></a>黑业黑报。<a id="a-Bj"></a>白业白报。<a id="a-Bk"></a>黑白业黑白报。<a id="a-Bl"></a>非黑非白业非黑非白报。<a id="a-Bm"></a>云何黑业黑报。<a id="a-Bn"></a>若业不善有报。<a id="a-Bo"></a>是名黑业黑报。<a id="a-Bp"></a>云何白业白报。<a id="a-Bq"></a>若业善有报。<a id="a-Br"></a>是名白业白报。<a id="a-Bs"></a>云何黑白业黑白报。<a id="a-Bt"></a>无一业若黑白黑白报。<a id="a-Bu"></a>彼若黑业黑报。<a id="a-Bv"></a>若白业白报。<a id="a-Bw"></a>是名黑白业黑白报。<a id="a-Bx"></a>云何非黑非白业非黑非白报。<a id="a-By"></a>若圣有报断烦恼。<a id="a-Bz"></a>是名非黑非白业非黑非白报。<a id="a-C0"></a>云何黑业黑报。<a id="a-C1"></a>若业不善有报。<a id="a-C2"></a>此业报是名黑业黑报。<a id="a-C3"></a>云何白业白报。<a id="a-C4"></a>若业善有报此业报。<a id="a-C5"></a>是名白业白报。<a id="a-C6"></a>云何黑白业黑白报。<a id="a-C7"></a>无一业黑白黑白报。<a id="a-C8"></a>彼若黑业黑报此业报。<a id="a-C9"></a>若白业白报此业报。<a id="a-CA"></a>是名黑白业黑白报。<a id="a-CB"></a>云何非黑非白业非黑非白报。<a id="a-CC"></a>若法圣有报断烦恼。<a id="a-CD"></a>是名非黑白业非黑白报。<a id="a-CE"></a>云何黑业黑报。<a id="a-CF"></a>如世尊说。<a id="a-CG"></a>我自正知说四业。<a id="a-CH"></a>何等四。<a id="a-CI"></a>黑业黑报。<a id="a-CJ"></a>白业白报。<a id="a-CK"></a>黑白业黑白报。<a id="a-CL"></a>非黑非白业非黑非白报业能尽业。<a id="a-CM"></a>云何黑业黑报。<a id="a-CN"></a>若人作不清净身行。<a id="a-CO"></a>作不清净口行。<a id="a-CP"></a>作不清净意行。<a id="a-CQ"></a>成就不清净业。<a id="a-CR"></a>彼行不清净身口意行。<a id="a-CS"></a>已成就不清净业。<a id="a-CT"></a>已生不清净处。<a id="a-CU"></a>彼生不清净处已。<a id="a-CV"></a>触不清净触。<a id="a-CW"></a>触不清净触已。<a id="a-CX"></a>受不清净受。<a id="a-CY"></a>一向苦切。<a id="a-CZ"></a>一向受苦燋。<a id="a-Ca"></a>一向不善。<a id="a-Cb"></a>一向不爱喜适意。<a id="a-Cc"></a>一向所憎恶。<a id="a-Cd"></a>非天人所悕望。<a id="a-Ce"></a>如地狱众生。<a id="a-Cf"></a>此众生往生。<a id="a-Cg"></a>随所作业生。<a id="a-Ch"></a>生已触触。<a id="a-Ci"></a>我知众生由业与苦。<a id="a-Cj"></a>是名黑业黑报。<a id="a-Ck"></a>云何白业白报。<a id="a-Cl"></a>若人作清净身行。<a id="a-Cm"></a>作清净口行。<a id="a-Cn"></a>作清净意行。<a id="a-Co"></a>成就清净业行清净身口意行已。<a id="a-Cp"></a>成就清净业已。<a id="a-Cq"></a>生清净处。<a id="a-Cr"></a>生清净处已。<a id="a-Cs"></a>触清净触。<a id="a-Ct"></a>触清净触已。<a id="a-Cu"></a>受清净受。<a id="a-Cv"></a>一向乐爱喜适意。<a id="a-Cw"></a>一向所不憎恶。<a id="a-Cx"></a>天人所悕望。<a id="a-Cy"></a>犹如遍净天众生。<a id="a-Cz"></a>若众生往生。<a id="a-D0"></a>随所作业生。<a id="a-D1"></a>生已触触。<a id="a-D2"></a>我知众生由业与乐。<a id="a-D3"></a>是名白业白报。<a id="a-D4"></a>云何黑白业黑白报。<a id="a-D5"></a>若人行清净不清净身行。<a id="a-D6"></a>行清净不清净口行。<a id="a-D7"></a>行清净不清净意行。<a id="a-D8"></a>成就清净不清净业。<a id="a-D9"></a>彼行清净不清净身口意行已。<a id="a-DA"></a>成就清净不清净业已。<a id="a-DB"></a>生清净不清净处。<a id="a-DC"></a>生清净不清净处已。<a id="a-DD"></a>触清净不清净触。<a id="a-DE"></a>触清净不清净触已。<a id="a-DF"></a>受清净不清净受。<a id="a-DG"></a>杂受苦乐。<a id="a-DH"></a>如人如天。<a id="a-DI"></a>若众生往生。<a id="a-DJ"></a>随所作业生。<a id="a-DK"></a>生已触触。<a id="a-DL"></a>我知众生由业与苦乐是名黑白业黑白报。<a id="a-DM"></a>云何非黑白业非黑白报业能尽业。<a id="a-DN"></a>若黑业黑报。<a id="a-DO"></a>若断思。<a id="a-DP"></a>若白业白报。<a id="a-DQ"></a>若断思。<a id="a-DR"></a>若黑白业黑白报。<a id="a-DS"></a>若断思。<a id="a-DT"></a>是名非黑白业非黑白报业能尽业。<a id="a-DU"></a>是名四业。</p>
  <p id="aDV">云何四受业。<a id="a-DW"></a>如世尊说四受业。<a id="a-DX"></a>何等四。<a id="a-DY"></a>有业现苦后有苦报。<a id="a-DZ"></a>有业现乐后有苦报。<a id="a-Da"></a>有业现苦后有乐报。<a id="a-Db"></a>有业现乐后有乐报。<a id="a-Dc"></a>云何受业现苦后有苦报。<a id="a-Dd"></a>若人忍忧忍苦。<a id="a-De"></a>杀生缘杀生故。<a id="a-Df"></a>以种种心受忧苦忍忧忍苦。<a id="a-Dg"></a>窃盗邪淫妄言两舌恶口绮语贪欲嗔恚邪见缘邪见故。<a id="a-Dh"></a>以种种心受忧苦。<a id="a-Di"></a>身坏命终堕恶道地狱。<a id="a-Dj"></a>此受业现苦后有苦报。<a id="a-Dk"></a>云何受业现乐后有苦报。<a id="a-Dl"></a>若人忍喜忍乐。<a id="a-Dm"></a>杀生缘杀生故。<a id="a-Dn"></a>以种种心受喜乐忍喜忍乐。<a id="a-Do"></a>窃盗邪淫妄言两舌恶口绮语贪欲嗔恚邪见缘邪见故。<a id="a-Dp"></a>以种种心受喜乐。<a id="a-Dq"></a>身坏命终堕恶道地狱。<a id="a-Dr"></a>此受业现乐后有苦报。<a id="a-Ds"></a>云何受业现苦后有乐报。<a id="a-Dt"></a>若人忍忧忍苦。<a id="a-Du"></a>不杀生缘不杀生故。<a id="a-Dv"></a>以种种心受忧苦忍忧忍苦。<a id="a-Dw"></a>不窃盗不邪淫不妄言不两舌不恶口不绮语不贪不欲不嗔恚正见缘正见故。<a id="a-Dx"></a>以种种心受忧苦。<a id="a-Dy"></a>身坏命终生善道天上。<a id="a-Dz"></a>此受业现苦后有乐报。<a id="a-E0"></a>云何受业现乐后有乐报。<a id="a-E1"></a>若人忍喜忍乐。<a id="a-E2"></a>不杀生缘不杀生故。<a id="a-E3"></a>以种种心受喜乐忍喜忍乐。<a id="a-E4"></a>不窃盗不邪淫不妄言不两舌不恶口不绮语不贪欲不嗔恚正见缘正见故。<a id="a-E5"></a>以种种心受喜乐。<a id="a-E6"></a>身坏命终生善道天上。<a id="a-E7"></a>此受业现乐后有乐报。<a id="a-E8"></a>是名四受业。</p>
  <p id="aE9">云何五怖。<a id="a-EA"></a>若杀生缘杀生故。<a id="a-EB"></a>今身生怖。<a id="a-EC"></a>后身生怖。<a id="a-ED"></a>窃盗邪淫妄语饮酒放逸处缘饮酒放逸处故。<a id="a-EE"></a>今身生怖。<a id="a-EF"></a>后身生怖。<a id="a-EG"></a>是名五怖。</p>
  <p id="aEH">云何五怨。<a id="a-EI"></a>若杀生缘杀生故。<a id="a-EJ"></a>今身生怨。<a id="a-EK"></a>后身生怨。<a id="a-EL"></a>窃盗邪淫妄言饮酒放逸处缘饮酒放逸处故今身生怨。<a id="a-EM"></a>后身生怨。<a id="a-EN"></a>是名五怨。</p>
  <p id="aEO">云何五无间。<a id="a-EP"></a>害母无间。<a id="a-EQ"></a>害父无间。<a id="a-ER"></a>害阿罗汉无间。<a id="a-ES"></a>坏僧无间。<a id="a-ET"></a>于如来身恶心出血无间。<a id="a-EU"></a>云何害母无间。<a id="a-EV"></a>若母母想故断命。<a id="a-EW"></a>是名害母无间。<a id="a-EX"></a>云何害父无间。<a id="a-EY"></a>若父父想故断命。<a id="a-EZ"></a>是名害父无间。<a id="a-Ea"></a>云何害阿罗汉无间。<a id="a-Eb"></a>故断阿罗汉声闻命。<a id="a-Ec"></a>是名害阿罗汉无间。<a id="a-Ed"></a>云何坏僧无间。<a id="a-Ee"></a>一面请四比丘。<a id="a-Ef"></a>或多第二面请四比丘。<a id="a-Eg"></a>或多行筹唱令。<a id="a-Eh"></a>是名坏僧无间。<a id="a-Ei"></a>云何于如来身恶心出血无间。<a id="a-Ej"></a>若故于如来身恶心出血成就业。<a id="a-Ek"></a>乃至伤如发端。<a id="a-El"></a>是名于如来恶心出血无间。<a id="a-Em"></a>是名五无间。</p>
  <p id="aEn">云何五戒。<a id="a-Eo"></a>不杀生。<a id="a-Ep"></a>不窃盗。<a id="a-Eq"></a>不邪淫。<a id="a-Er"></a>不妄言。<a id="a-Es"></a>不饮酒。<a id="a-Et"></a>放逸处。<a id="a-Eu"></a>是名五戒。<a id="a-Ev"></a>云何越五戒。<a id="a-Ew"></a>杀生窃盗邪淫妄言饮酒放逸处。<a id="a-Ex"></a>是名越五戒。</p>
  <p id="aEy">云何因贪业。<a id="a-Ez"></a>业若贪因贪绪贪集贪缘身业口业意业。<a id="a-F0"></a>是名因贪业。<a id="a-F1"></a>云何因恚业。<a id="a-F2"></a>业若恚因恚绪恚集恚缘身业口意业。<a id="a-F3"></a>是名因恚业云何因痴业。<a id="a-F4"></a>业若痴因痴绪痴集痴缘身业口意业。<a id="a-F5"></a>是名痴因业云何不贪因业。<a id="a-F6"></a>若不贪因不贪绪不贪集不贪缘身业口业意业。<a id="a-F7"></a>是名不贪因业。<a id="a-F8"></a>云何不恚因业。<a id="a-F9"></a>若不恚因不恚绪不恚集不恚缘身业口业意业。<a id="a-FA"></a>是名不恚因业。<a id="a-FB"></a>云何不痴因业。<a id="a-FC"></a>若不痴因不痴绪不痴集不痴缘身业口业意业。<a id="a-FD"></a>是名不痴因业。</p>
  <p id="aFE">云何趣地狱业。<a id="a-FF"></a>若业不善增。<a id="a-FG"></a>能令生地狱。<a id="a-FH"></a>是名趣地狱业。<a id="a-FI"></a>云何趣畜生业若业不善中能令生畜生。<a id="a-FJ"></a>是名趣畜生业。<a id="a-FK"></a>云何趣饿鬼业。<a id="a-FL"></a>若业不善软。<a id="a-FM"></a>能令生饿鬼。<a id="a-FN"></a>是名向饿鬼业。<a id="a-FO"></a>云何趣人业。<a id="a-FP"></a>若业善不增。<a id="a-FQ"></a>能令生人中。<a id="a-FR"></a>是名趣人业。<a id="a-FS"></a>云何趣天业。<a id="a-FT"></a>若业善增。<a id="a-FU"></a>能令生天上。<a id="a-FV"></a>是名趣天业。<a id="a-FW"></a>云何趣涅槃业。<a id="a-FX"></a>若业圣有报。<a id="a-FY"></a>能断烦恼。<a id="a-FZ"></a>是名趣涅槃业。</p>
  <p id="aFa">云何七不善法。<a id="a-Fb"></a>杀生窃盗邪淫妄言两舌恶口绮语。<a id="a-Fc"></a>是名七不善法。<a id="a-Fd"></a>云何七善法。<a id="a-Fe"></a>不杀生不窃盗不邪淫不妄言不两舌不恶口不绮语。<a id="a-Ff"></a>是名七善法。</p>
  <p id="aFg">云何八非圣语。<a id="a-Fh"></a>不见言见。<a id="a-Fi"></a>见言不见。<a id="a-Fj"></a>不闻言闻。<a id="a-Fk"></a>闻言不闻。<a id="a-Fl"></a>不觉言觉。<a id="a-Fm"></a>觉言不觉。<a id="a-Fn"></a>不识言识。<a id="a-Fo"></a>识言不识。<a id="a-Fp"></a>是名八非圣语。<a id="a-Fq"></a>云何八圣语。<a id="a-Fr"></a>不见言不见。<a id="a-Fs"></a>见言见。<a id="a-Ft"></a>不闻言不闻。<a id="a-Fu"></a>闻言闻。<a id="a-Fv"></a>不觉言不觉。<a id="a-Fw"></a>觉言觉。<a id="a-Fx"></a>不识言不识。<a id="a-Fy"></a>识言识。<a id="a-Fz"></a>是名八圣语。</p>
  <p id="aG0">云何因贪身业。<a id="a-G1"></a>若身业不善因贪不离贪贪覆心所起去来屈申回转身教身非戒无教。<a id="a-G2"></a>是名因贪身业云何因贪口业。<a id="a-G3"></a>若口业不善因贪不离贪贪覆心所起集声音句言语口业教口非戒无教。<a id="a-G4"></a>是名因贪口业。<a id="a-G5"></a>云何因贪意业。<a id="a-G6"></a>若意业不善因贪不离贪贪覆心相应思。<a id="a-G7"></a>是名因贪意业。<a id="a-G8"></a>云何因恚身业。<a id="a-G9"></a>若身业不善因恚不离恚恚覆心所起去来屈申回转身教身非戒无教。<a id="a-GA"></a>是名因恚身业。<a id="a-GB"></a>云何因恚口业。<a id="a-GC"></a>若口业不善因恚不离恚恚覆心所起集声音句言语口教口非戒无教。<a id="a-GD"></a>是名因恚口业。<a id="a-GE"></a>云何因恚意业。<a id="a-GF"></a>若意业不善因恚不离恚恚覆心相应思。<a id="a-GG"></a>是名因恚意业。<a id="a-GH"></a>云何因痴身业。<a id="a-GI"></a>若身业不善因痴不离痴痴覆心所起去来屈申回转身教身非戒无教。<a id="a-GJ"></a>是名因痴身业。<a id="a-GK"></a>云何因痴口业。<a id="a-GL"></a>若口业不善因痴不离痴痴覆心所起集声音句言语口教口非戒无教。<a id="a-GM"></a>是名因痴口业。<a id="a-GN"></a>云何因痴意业。<a id="a-GO"></a>若意业不善因痴不离痴痴覆心相应思。<a id="a-GP"></a>是名因痴意业。<a id="a-GQ"></a>云何因不贪身业。<a id="a-GR"></a>若身业善因不贪离贪非贪覆心所起去来屈申回转身教有漏身戒无教。<a id="a-GS"></a>是名因不贪身业。</p>
  <p id="aGT">云何因不贪口业。<a id="a-GU"></a>若口业善因不贪离贪非贪覆心所起集声音句言语口教有漏口戒无教。<a id="a-GV"></a>是名因不贪口业。<a id="a-GW"></a>云何因不贪意业。<a id="a-GX"></a>若意业善因不贪离贪非贪覆心相应思。<a id="a-GY"></a>是名因不贪意业。<a id="a-GZ"></a>云何因不恚身业。<a id="a-Ga"></a>若身业善因不恚离恚非恚覆心所起去来屈申回转身教有漏身戒无教。<a id="a-Gb"></a>是名因不恚身业。<a id="a-Gc"></a>云何因不恚口业。<a id="a-Gd"></a>若口业善因不恚离恚非恚覆心所起集声音句言语口教有漏口戒无教。<a id="a-Ge"></a>是名因不恚口业。<a id="a-Gf"></a>云何因不恚意业。<a id="a-Gg"></a>若意业善因不恚离恚非恚覆心相应思。<a id="a-Gh"></a>是名因不恚意业。<a id="a-Gi"></a>云何因不痴身业。<a id="a-Gj"></a>若身善业因不痴离痴非痴覆心所起去来屈申回转身教有漏身戒无教正业身正命。<a id="a-Gk"></a>是名因不痴身业云何因不痴口业。<a id="a-Gl"></a>若口业善因不痴离痴非痴覆心所起集声音句言语口教有漏口戒无教正语口正命。<a id="a-Gm"></a>是名因不痴口业。<a id="a-Gn"></a>云何因不痴意业。<a id="a-Go"></a>若意业善因不痴离痴非痴覆心相应思。<a id="a-Gp"></a>是名因不痴意业。</p>
  <p id="aGq">云何十不善业道。<a id="a-Gr"></a>杀生窃盗邪淫妄语两舌恶口绮语贪欲嗔恚邪见是名十不善业道。<a id="a-Gs"></a>云何十善业道。<a id="a-Gt"></a>不杀生不窃盗不邪淫不妄言不两舌不恶口不绮语不贪欲不嗔恚正见行。<a id="a-Gu"></a>是名十善业道。</p>
  <p id="aGv">云何十法成就堕地狱速如[矛*(替-曰+貝)]矛杀生乃至邪见。<a id="a-Gw"></a>十法成就堕地狱速如[矛*(替-曰+貝)]矛云何十法成就生善处速如[矛*(替-曰+貝)]矛。<a id="a-Gx"></a>不杀生乃至正见行。<a id="a-Gy"></a>是十成就生善处速如[矛*(替-曰+貝)]矛。<a id="a-Gz"></a>云何二十法成就堕地狱速如[矛*(替-曰+貝)]矛。<a id="a-H0"></a>自杀生教他杀生。<a id="a-H1"></a>乃至自邪见。<a id="a-H2"></a>教他邪见。<a id="a-H3"></a>是名二十法成就堕地狱速如[矛*(替-曰+貝)]矛。</p>
  <p id="aH4">云何二十法成就生善处速如[矛*(替-曰+貝)]矛。<a id="a-H5"></a>自不杀生。<a id="a-H6"></a>教他不杀生。<a id="a-H7"></a>乃至自正见。<a id="a-H8"></a>教他正见行。<a id="a-H9"></a>是二十法成就生善处速如[矛*(替-曰+貝)]矛。</p>
  <p id="aHA">云何三十法成就堕地狱速如[矛*(替-曰+貝)]矛。<a id="a-HB"></a>自杀生教他杀生。<a id="a-HC"></a>赞叹杀生。<a id="a-HD"></a>乃至自邪见。<a id="a-HE"></a>教他邪见。<a id="a-HF"></a>赞叹邪见。<a id="a-HG"></a>是三十法成就堕地狱速如[矛*(替-曰+貝)]矛。</p>
  <p id="aHH">云何三十法成就生善处速如[矛*(替-曰+貝)]矛。<a id="a-HI"></a>自不杀生教他不杀生。<a id="a-HJ"></a>赞叹不杀生乃至自正见。<a id="a-HK"></a>教他正见。<a id="a-HL"></a>赞叹正见行。<a id="a-HM"></a>是名三十法成就生善处速如[矛*(替-曰+貝)]矛。<a id="a-HN"></a>云何四十法成就堕地狱速如[矛*(替-曰+貝)]矛。<a id="a-HO"></a>自杀生教他杀生。<a id="a-HP"></a>赞叹杀生。<a id="a-HQ"></a>愿乐杀生乃至自邪见。<a id="a-HR"></a>教他邪见。<a id="a-HS"></a>赞叹邪见。<a id="a-HT"></a>愿乐邪见。<a id="a-HU"></a>是四十法成就堕地狱速如[矛*(替-曰+貝)]矛。</p>
  <p id="aHV">云何四十法成就生善处速如[矛*(替-曰+貝)]矛。<a id="a-HW"></a>自不杀生。<a id="a-HX"></a>教他不杀生。<a id="a-HY"></a>赞叹不杀生。<a id="a-HZ"></a>不愿乐杀生。<a id="a-Ha"></a>乃至自正见。<a id="a-Hb"></a>教他正见。<a id="a-Hc"></a>赞叹正见。<a id="a-Hd"></a>愿乐正见行。<a id="a-He"></a>是四十法成就生善处速如[矛*(替-曰+貝)]矛(业品竟)</p>
 </body>
</html>