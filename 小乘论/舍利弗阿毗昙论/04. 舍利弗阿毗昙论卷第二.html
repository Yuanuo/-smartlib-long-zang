<!doctype html>
<html id="z3IBVxG18A" data-ver="1528">
 <head>
  <meta charset="utf-8">
  <meta author="昙摩崛多">
  <meta author="昙摩耶舍">
  <meta library="龙藏">
  <meta catalog="小乘论">
  <meta period="姚秦">
 </head>
 <body>
  <h1 id="a1">舍利弗阿毗昙论卷第二</h1>
  <h2 id="a2">问分界品第二</h2>
  <p id="a3">问曰。<a id="a-4"></a>几界。<a id="a-5"></a>答曰。<a id="a-6"></a>十八界。<a id="a-7"></a>云何十八界。<a id="a-8"></a>眼界耳界鼻界舌界身界。<a id="a-9"></a>色界声界香界味界触界。<a id="a-A"></a>眼识界耳识界鼻识界舌识界身识界意界意识界法界。<a id="a-B"></a>云何眼界。<a id="a-C"></a>眼根是名眼界。<a id="a-D"></a>云何眼界。<a id="a-E"></a>眼入是名眼界。<a id="a-F"></a>云何眼界。<a id="a-G"></a>若眼我分摄四大所造净色。<a id="a-H"></a>是名眼界。<a id="a-I"></a>若眼我分摄眼界四大所造。<a id="a-J"></a>过去未来现在净色。<a id="a-K"></a>是名眼界。<a id="a-L"></a>云何眼界。<a id="a-M"></a>若眼我分摄已见色今见当见不定。<a id="a-N"></a>若眼我分摄色光已来今来当来不定。<a id="a-O"></a>是名眼界。<a id="a-P"></a>云何眼界。<a id="a-Q"></a>若眼我分摄眼已对色今对当对不定。<a id="a-R"></a>若眼我分摄色已对眼今对当对不定。<a id="a-S"></a>是名眼界。<a id="a-T"></a>若眼无碍。<a id="a-U"></a>是眼是眼入是眼根是眼界。<a id="a-V"></a>是田是物是门是藏。<a id="a-W"></a>是世是净是泉是海。<a id="a-X"></a>是沃燋是洄澓是疮是系是目。<a id="a-Y"></a>是入我分是此岸。<a id="a-Z"></a>是内入眼见色。<a id="a-a"></a>是名眼界。<a id="a-b"></a>耳界鼻界舌界身界亦如是。<a id="a-c"></a>云何色界。<a id="a-d"></a>色入是名色界。<a id="a-e"></a>云何色界。<a id="a-f"></a>若色随行色相。<a id="a-g"></a>是名色界。<a id="a-h"></a>云何色界。<a id="a-i"></a>若色可见有对眼识所知。<a id="a-j"></a>是名色界。<a id="a-k"></a>云何色界。<a id="a-l"></a>若色界业法烦恼所生报我分摄。<a id="a-m"></a>身好色非好色。<a id="a-n"></a>端严非端严。<a id="a-o"></a>妍肤非妍肤。<a id="a-p"></a>严净非严净。<a id="a-q"></a>若善心若不善心若无记心所起去来屈申回转身教。<a id="a-r"></a>若外色眼识所知。<a id="a-s"></a>青黄赤白紫黑粗细长短方圆。<a id="a-t"></a>水陆光影烟云尘雾气明闇。<a id="a-u"></a>及余外色眼识所知。<a id="a-v"></a>是名色界。<a id="a-w"></a>云何声界。<a id="a-x"></a>声入是名声界。<a id="a-y"></a>云何声界。<a id="a-z"></a>若色不可见有对。<a id="a-10"></a>耳识所知。<a id="a-11"></a>是名声界。<a id="a-12"></a>云何声界。<a id="a-13"></a>若声界业法烦恼所生报我分摄。<a id="a-14"></a>身好声非好声。<a id="a-15"></a>众妙声非众妙声。<a id="a-16"></a>软声非软声。<a id="a-17"></a>若善心若不善心若无记心所起集声音句言语口教。<a id="a-18"></a>若外声耳识所知。<a id="a-19"></a>呗声大鼓声小鼓声筝声箜篌声铜钹声。<a id="a-1A"></a>舞声歌声伎乐声哭声。<a id="a-1B"></a>男声女声人声非人声。<a id="a-1C"></a>众生声非众生声。<a id="a-1D"></a>去声来声相触声。<a id="a-1E"></a>风声雨声水声。<a id="a-1F"></a>诸大相触声。<a id="a-1G"></a>及余外声耳识所知。<a id="a-1H"></a>是名声界。<a id="a-1I"></a>云何香界。<a id="a-1J"></a>若香入是名香界。<a id="a-1K"></a>云何香界若色不可见有对鼻识所知。<a id="a-1L"></a>是名香界。<a id="a-1M"></a>云何香界。<a id="a-1N"></a>若香界业法烦恼所生报我分摄。<a id="a-1O"></a>身好香非好香。<a id="a-1P"></a>软香非软香。<a id="a-1Q"></a>适意香非适意香。<a id="a-1R"></a>若外香鼻识所知树根香树心香树胶香树皮香叶香花香果香。<a id="a-1S"></a>好香非好香。<a id="a-1T"></a>及余外香鼻识所知。<a id="a-1U"></a>是名香界。<a id="a-1V"></a>云何味界。<a id="a-1W"></a>若味入是名味界。<a id="a-1X"></a>云何味界。<a id="a-1Y"></a>若色不可见有对舌识所知。<a id="a-1Z"></a>是名味界。<a id="a-1a"></a>云何味界。<a id="a-1b"></a>若味界业法烦恼所生报我分摄。<a id="a-1c"></a>身甜酢苦辛咸淡涎癊。<a id="a-1d"></a>若外味舌识所知。<a id="a-1e"></a>若甜酢苦辛咸淡若水若汁。<a id="a-1f"></a>及余外味舌识所知。<a id="a-1g"></a>是名味界。<a id="a-1h"></a>云何触界。<a id="a-1i"></a>若触入是名触界。<a id="a-1j"></a>云何触界。<a id="a-1k"></a>若色不可见有对身识所知。<a id="a-1l"></a>是名触界。<a id="a-1m"></a>云何触界。<a id="a-1n"></a>若触界业法烦恼所生报我分摄。<a id="a-1o"></a>身冷热轻重粗细。<a id="a-1p"></a>涩滑坚软。<a id="a-1q"></a>若外触身识所知。<a id="a-1r"></a>是名触界。<a id="a-1s"></a>云何眼识界。<a id="a-1t"></a>若识是眼根生色。<a id="a-1u"></a>境界已生今生当生不定。<a id="a-1v"></a>是名眼识界。<a id="a-1w"></a>云何耳鼻舌身识界。<a id="a-1x"></a>若识身根生触境界已生今生当生不定。<a id="a-1y"></a>是名身识界。<a id="a-1z"></a>云何意界意知法思惟法念法。<a id="a-20"></a>若初心已生今生当生不定。<a id="a-21"></a>是名意界。<a id="a-22"></a>云何意识界。<a id="a-23"></a>若识相似不离彼境界。<a id="a-24"></a>及余相似心已生今生当生不定。<a id="a-25"></a>是名意识界。<a id="a-26"></a>云何法界。<a id="a-27"></a>若法入是名法界。<a id="a-28"></a>云何法界。<a id="a-29"></a>受阴想阴行阴。<a id="a-2A"></a>若色不可见无对若无为。<a id="a-2B"></a>是名法界。<a id="a-2C"></a>云何法界。<a id="a-2D"></a>受想思触思惟觉观。<a id="a-2E"></a>见慧解脱无贪无恚无痴。<a id="a-2F"></a>顺信悔不悔悦喜心进心除信欲不放逸念定心舍疑怖烦恼使生老死命结。<a id="a-2G"></a>无想定得果灭尽定。<a id="a-2H"></a>身口非戒无教。<a id="a-2I"></a>有漏身口戒无教。<a id="a-2J"></a>有漏身进有漏身除。<a id="a-2K"></a>正语正业正命正身进正身除。<a id="a-2L"></a>智缘尽非智缘尽。<a id="a-2M"></a>决定法住。<a id="a-2N"></a>缘空处识处不用处非想非非想处。<a id="a-2O"></a>是名法界。</p>
  <p id="a2P">十八界几色几非色。<a id="a-2Q"></a>十色七非色。<a id="a-2R"></a>一二分或色或非色。<a id="a-2S"></a>云何十色。<a id="a-2T"></a>眼界耳界鼻界舌界身界色界声界香界味界触界。<a id="a-2U"></a>是名十色。<a id="a-2V"></a>云何七非色。<a id="a-2W"></a>眼识界耳识界鼻识界舌识界身识界意界意识界。<a id="a-2X"></a>是名七非色。<a id="a-2Y"></a>云何一二分或色或非色。<a id="a-2Z"></a>法界。<a id="a-2a"></a>是名一二分或色或非色。<a id="a-2b"></a>云何法界色。<a id="a-2c"></a>身口非戒无教有漏身口戒无教。<a id="a-2d"></a>有漏身进有漏身除。<a id="a-2e"></a>正语正业正命正身进正身除。<a id="a-2f"></a>是名法界色。<a id="a-2g"></a>云何法界非色。<a id="a-2h"></a>受想乃至灭尽定智缘尽。<a id="a-2i"></a>乃至非想非非想处。<a id="a-2j"></a>是名法界非色。</p>
  <p id="a2k">十八界几可见几不可见。<a id="a-2l"></a>一可见十七不可见。<a id="a-2m"></a>云何一可见。<a id="a-2n"></a>色界是名一可见。<a id="a-2o"></a>云何十七不可见。<a id="a-2p"></a>除色界余不可见。</p>
  <p id="a2q">十八界几有对几无对。<a id="a-2r"></a>十有对八无对。<a id="a-2s"></a>云何十有对。<a id="a-2t"></a>十色界是名十有对。<a id="a-2u"></a>云何八无对。<a id="a-2v"></a>七识界法界。<a id="a-2w"></a>是名八无对。</p>
  <p id="a2x">十八界几圣几非圣。<a id="a-2y"></a>十五非圣。<a id="a-2z"></a>三二分或圣或非圣。<a id="a-30"></a>云何十五非圣。<a id="a-31"></a>十色界五识界。<a id="a-32"></a>是名十五非圣。<a id="a-33"></a>云何三二分或圣或非圣。<a id="a-34"></a>意界意识界法界。<a id="a-35"></a>是名三二分或圣或非圣。<a id="a-36"></a>云何意界非圣。<a id="a-37"></a>若意界有漏。<a id="a-38"></a>是名意界非圣。<a id="a-39"></a>云何意界非圣。<a id="a-3A"></a>若意界非学非无学意界。<a id="a-3B"></a>是名意界非圣。<a id="a-3C"></a>云何意界圣。<a id="a-3D"></a>若意界无漏。<a id="a-3E"></a>是名意界圣。<a id="a-3F"></a>云何意界圣若意界信根相应意界。<a id="a-3G"></a>是名意界圣。<a id="a-3H"></a>云何意界圣。<a id="a-3I"></a>若意界学若无学。<a id="a-3J"></a>学人离结使圣心入圣道。<a id="a-3K"></a>若坚信若坚法。<a id="a-3L"></a>及余趣人见行过患。<a id="a-3M"></a>观涅槃寂灭。<a id="a-3N"></a>如实观苦集灭道。<a id="a-3O"></a>未得欲得。<a id="a-3P"></a>未解欲解。<a id="a-3Q"></a>未证欲证。<a id="a-3R"></a>离烦恼修道。<a id="a-3S"></a>见学人若须陀洹。<a id="a-3T"></a>若斯陀含。<a id="a-3U"></a>若阿那含。<a id="a-3V"></a>观智具足。<a id="a-3W"></a>若智地若观解脱心。<a id="a-3X"></a>即证沙门果。<a id="a-3Y"></a>若须陀洹果。<a id="a-3Z"></a>若斯陀含果。<a id="a-3a"></a>若阿那含果。<a id="a-3b"></a>无学人欲得阿罗汉。<a id="a-3c"></a>未得圣法。<a id="a-3d"></a>欲得观智具足。<a id="a-3e"></a>若智地若观解脱心。<a id="a-3f"></a>即得阿罗汉果。<a id="a-3g"></a>若实人若趣若意界。<a id="a-3h"></a>是名意界圣。<a id="a-3i"></a>意识界亦如是。<a id="a-3j"></a>云何法界非圣。<a id="a-3k"></a>若法界有漏。<a id="a-3l"></a>是名法界非圣。<a id="a-3m"></a>云何法界非圣。<a id="a-3n"></a>受受阴想受阴行受阴。<a id="a-3o"></a>若色不可见无对有漏。<a id="a-3p"></a>若非圣无为。<a id="a-3q"></a>是名法界非圣。<a id="a-3r"></a>云何法界非圣。<a id="a-3s"></a>若法界若非学非无学。<a id="a-3t"></a>受想乃至无想定。<a id="a-3u"></a>初四色非圣七无为。<a id="a-3v"></a>是名法界非圣。<a id="a-3w"></a>云何法界圣。<a id="a-3x"></a>若法无漏。<a id="a-3y"></a>是名法界圣。<a id="a-3z"></a>云何法界圣。<a id="a-40"></a>信根及信根相应心数法。<a id="a-41"></a>若法非缘无漏。<a id="a-42"></a>是名法界圣。<a id="a-43"></a>云何法界圣。<a id="a-44"></a>若法界圣。<a id="a-45"></a>若法界学若无学。<a id="a-46"></a>学人离结使。<a id="a-47"></a>乃至即得阿罗汉果。<a id="a-48"></a>若实人若趣。<a id="a-49"></a>若受想思触思惟觉观。<a id="a-4A"></a>见慧解脱无痴顺信悦喜心进心除信欲不放逸念定心舍得果灭尽定。<a id="a-4B"></a>正语正业正命正身进正身除智缘尽决定。<a id="a-4C"></a>是名法界圣。</p>
  <p id="a4D">十八界几有漏几无漏。<a id="a-4E"></a>十五有漏。<a id="a-4F"></a>三二分或有漏或无漏。<a id="a-4G"></a>云何十五有漏。<a id="a-4H"></a>十色界五识界。<a id="a-4I"></a>是名十五有漏。<a id="a-4J"></a>云何三二分或有漏或无漏。<a id="a-4K"></a>意界意识界法界。<a id="a-4L"></a>是名三二分或有漏或无漏。<a id="a-4M"></a>云何意界有漏。<a id="a-4N"></a>意界若有爱。<a id="a-4O"></a>是名意界有漏。<a id="a-4P"></a>云何意界有漏。<a id="a-4Q"></a>意界若非学非无学意界是名意界有漏。<a id="a-4R"></a>云何意界无漏。<a id="a-4S"></a>若意界无爱。<a id="a-4T"></a>是名意界无漏。<a id="a-4U"></a>云何意界无漏。<a id="a-4V"></a>若意界信根相应意界。<a id="a-4W"></a>是名意界无漏。<a id="a-4X"></a>云何意界无漏。<a id="a-4Y"></a>若意界若学无学人离结使。<a id="a-4Z"></a>乃至即得阿罗汉果。<a id="a-4a"></a>若实人若趣意界。<a id="a-4b"></a>是名意界无漏。<a id="a-4c"></a>意识界亦如是。<a id="a-4d"></a>云何法界有漏。<a id="a-4e"></a>若法界有爱。<a id="a-4f"></a>是名法界有漏。<a id="a-4g"></a>云何法界有漏。<a id="a-4h"></a>受受阴想受阴行受阴。<a id="a-4i"></a>若色不可见无对有爱。<a id="a-4j"></a>是名法界有漏。<a id="a-4k"></a>云何法界有漏。<a id="a-4l"></a>若法界非学非无学。<a id="a-4m"></a>受想乃至无想定初四色。<a id="a-4n"></a>是名法界有漏。<a id="a-4o"></a>云何法界无漏。<a id="a-4p"></a>若法界无爱。<a id="a-4q"></a>是名法界无漏。<a id="a-4r"></a>云何法界无漏。<a id="a-4s"></a>信根及相应心数法。<a id="a-4t"></a>若法非缘无爱。<a id="a-4u"></a>是名法界无漏。<a id="a-4v"></a>云何法界无漏。<a id="a-4w"></a>若法界若学无学若非圣无为。<a id="a-4x"></a>学人离结使。<a id="a-4y"></a>及至即得阿罗汉果。<a id="a-4z"></a>若实人若趣若受想思触思惟觉观。<a id="a-50"></a>见慧解脱无痴顺信悦喜心进心除。<a id="a-51"></a>信欲不放逸念定心舍得果灭尽定。<a id="a-52"></a>正语正业正命正身进正身除。<a id="a-53"></a>智缘尽非智缘尽。<a id="a-54"></a>决定法住。<a id="a-55"></a>缘空处智识处智不用处智非想非非想处智。<a id="a-56"></a>是名法界无漏。<a id="a-57"></a>有爱无爱有求无求当取非当取有取无取有胜无胜亦如是。</p>
  <p id="a58">十八界几受几非受。<a id="a-59"></a>五受十三二分。<a id="a-5A"></a>或受或非受。<a id="a-5B"></a>云何五受。<a id="a-5C"></a>眼界耳界鼻界舌界身界。<a id="a-5D"></a>是名五受。<a id="a-5E"></a>云何十三二分或受或非受。<a id="a-5F"></a>色界声界香界味界触界。<a id="a-5G"></a>眼识界耳识界鼻识界舌识界身识界意界意识界法界。<a id="a-5H"></a>是名十三二分或受或非受。<a id="a-5I"></a>云何色界受。<a id="a-5J"></a>色界若内。<a id="a-5K"></a>是名色界受。<a id="a-5L"></a>云何色界受。<a id="a-5M"></a>若色界业法烦恼所生报我分摄。<a id="a-5N"></a>身好色非好色。<a id="a-5O"></a>端严非端严。<a id="a-5P"></a>妍肤非妍肤。<a id="a-5Q"></a>严净非严净。<a id="a-5R"></a>若受心所起去来屈申回转身教。<a id="a-5S"></a>是名色界受。<a id="a-5T"></a>云何色界非受。<a id="a-5U"></a>若色界外。<a id="a-5V"></a>是名色界非受。<a id="a-5W"></a>云何色界非受。<a id="a-5X"></a>若色界善若不善若无记非我分摄。<a id="a-5Y"></a>若善心若不善心若非报非报法。<a id="a-5Z"></a>心所起去来屈申回转身教。<a id="a-5a"></a>若外色眼识所知。<a id="a-5b"></a>是名色界非受。<a id="a-5c"></a>云何声界受。<a id="a-5d"></a>若声界是内。<a id="a-5e"></a>是名声界受。<a id="a-5f"></a>云何声界受。<a id="a-5g"></a>若声界业法烦恼所生报我分摄。<a id="a-5h"></a>身好声非好声。<a id="a-5i"></a>众妙声非众妙声。<a id="a-5j"></a>软声非软声。<a id="a-5k"></a>受心所起集声音句言语口教。<a id="a-5l"></a>是名声界受。<a id="a-5m"></a>云何声界非受。<a id="a-5n"></a>若声界外。<a id="a-5o"></a>是名声界非受。<a id="a-5p"></a>云何声界非受。<a id="a-5q"></a>若声界善若不善若无记非我分摄。<a id="a-5r"></a>若善心若不善心若非报非报法。<a id="a-5s"></a>心所起集声音句言语口教。<a id="a-5t"></a>若外声耳识所知。<a id="a-5u"></a>是名声界非受。<a id="a-5v"></a>云何香界受。<a id="a-5w"></a>若香界内。<a id="a-5x"></a>是名香界受。<a id="a-5y"></a>云何香界受若香界业法烦恼所生报我分摄。<a id="a-5z"></a>身好香非好香。<a id="a-60"></a>软香非软香。<a id="a-61"></a>适意香非适意香。<a id="a-62"></a>是名香界受。<a id="a-63"></a>云何香界非受。<a id="a-64"></a>若香界外外香鼻识所知。<a id="a-65"></a>树根香树心香树胶香树皮香。<a id="a-66"></a>叶香花香果香。<a id="a-67"></a>好香非好香。<a id="a-68"></a>及余外香鼻识所知。<a id="a-69"></a>是名香界非受。<a id="a-6A"></a>云何味界受。<a id="a-6B"></a>若味界内。<a id="a-6C"></a>是名味界受。<a id="a-6D"></a>云何味界受。<a id="a-6E"></a>若味界业法烦恼所生报我分摄。<a id="a-6F"></a>身甜酢苦辛咸淡涎癊。<a id="a-6G"></a>是名味界受。<a id="a-6H"></a>云何味界非受。<a id="a-6I"></a>若味界外外味舌识所知。<a id="a-6J"></a>若甜酢苦辛咸淡。<a id="a-6K"></a>外汁及余外味舌识所知。<a id="a-6L"></a>是名味界非受。<a id="a-6M"></a>云何触界受。<a id="a-6N"></a>若触界内。<a id="a-6O"></a>是名触界受。<a id="a-6P"></a>云何触界受。<a id="a-6Q"></a>若触界业法烦恼所生报我分摄。<a id="a-6R"></a>身冷热轻重粗细涩滑坚软。<a id="a-6S"></a>是名触界受。<a id="a-6T"></a>云何触界非受。<a id="a-6U"></a>若触界外。<a id="a-6V"></a>若外触身识所知。<a id="a-6W"></a>若冷热轻重粗细涩滑坚软。<a id="a-6X"></a>及余外触身识所知。<a id="a-6Y"></a>是名触界非受。<a id="a-6Z"></a>云何眼识界受。<a id="a-6a"></a>若眼识界内。<a id="a-6b"></a>是名眼识界受。<a id="a-6c"></a>云何眼识界受。<a id="a-6d"></a>若眼识界业法烦恼所生报我分摄眼识界。<a id="a-6e"></a>是名眼识界受。<a id="a-6f"></a>云何眼识界非受。<a id="a-6g"></a>若眼识界外眼识界。<a id="a-6h"></a>是名眼识界非受。<a id="a-6i"></a>耳识界鼻识界舌识界身识界亦如是。<a id="a-6j"></a>云何意界受。<a id="a-6k"></a>若意界内。<a id="a-6l"></a>是名意界受。<a id="a-6m"></a>云何意界受。<a id="a-6n"></a>若意界业法烦恼所生报我分摄。<a id="a-6o"></a>是名意界受。<a id="a-6p"></a>云何意界非受。<a id="a-6q"></a>若意界外。<a id="a-6r"></a>是名意界非受。<a id="a-6s"></a>云何意界非受。<a id="a-6t"></a>若意界善不善若无记非我分摄意界。<a id="a-6u"></a>是名意界非受。<a id="a-6v"></a>意识界亦如是。<a id="a-6w"></a>云何法界受。<a id="a-6x"></a>若法界内。<a id="a-6y"></a>是名法界受。<a id="a-6z"></a>云何法界受。<a id="a-70"></a>若法界业法烦恼所生报我分摄。<a id="a-71"></a>受想思触思惟觉观。<a id="a-72"></a>见慧解脱悔不悔悦喜心进信欲念怖生命有漏身进。<a id="a-73"></a>是名法界受。<a id="a-74"></a>云何法界非受。<a id="a-75"></a>若法界外。<a id="a-76"></a>是名法界非受。<a id="a-77"></a>云何法界非受。<a id="a-78"></a>若法界善若不善若无记非我分摄。<a id="a-79"></a>余法界非受。<a id="a-7A"></a>是名法界非受。<a id="a-7B"></a>内外亦如是。</p>
  <p id="a7C">十八界几有报几无报。<a id="a-7D"></a>十三无报。<a id="a-7E"></a>五二分或有报或无报。<a id="a-7F"></a>云何十三无报。<a id="a-7G"></a>八色界五识界。<a id="a-7H"></a>是名十三无报。<a id="a-7I"></a>云何五二分或有报或无报。<a id="a-7J"></a>色界声界意界意识界法界。<a id="a-7K"></a>是名五二分或有报或无报。<a id="a-7L"></a>云何色界有报。<a id="a-7M"></a>若色界报法。<a id="a-7N"></a>是名色界有报。<a id="a-7O"></a>云何色界有报。<a id="a-7P"></a>若色界善若不善若善心若不善心所起。<a id="a-7Q"></a>去来屈申回转身教。<a id="a-7R"></a>是名色界有报。<a id="a-7S"></a>云何色界无报。<a id="a-7T"></a>若色界报色界非报非报法。<a id="a-7U"></a>身好色非好色。<a id="a-7V"></a>端严非端严。<a id="a-7W"></a>妍肤非妍肤。<a id="a-7X"></a>严净非严净。<a id="a-7Y"></a>无记心所起去来屈申回转身教。<a id="a-7Z"></a>若外色眼识所知。<a id="a-7a"></a>是名色界无报。<a id="a-7b"></a>云何声界有报。<a id="a-7c"></a>若声界报法。<a id="a-7d"></a>是名声界有报。<a id="a-7e"></a>云何声界有报。<a id="a-7f"></a>若声界善若不善若善心若不善心所起集声音句言语口教。<a id="a-7g"></a>是名声界有报。<a id="a-7h"></a>云何声界无报。<a id="a-7i"></a>若声界报若声界非报非报法。<a id="a-7j"></a>身好声非好声。<a id="a-7k"></a>众妙声非众妙声。<a id="a-7l"></a>软声非软声。<a id="a-7m"></a>无记心所起集声音句言语口教。<a id="a-7n"></a>若外声耳识所知。<a id="a-7o"></a>是名声界无报。<a id="a-7p"></a>云何意界有报。<a id="a-7q"></a>若意界报法。<a id="a-7r"></a>是名意界有报。<a id="a-7s"></a>云何意界有报。<a id="a-7t"></a>除意界善报。<a id="a-7u"></a>余意界善若不善意界。<a id="a-7v"></a>是名意界有报。<a id="a-7w"></a>云何意界无报。<a id="a-7x"></a>若意界报若意界非报非报法意界。<a id="a-7y"></a>是名意界无报。<a id="a-7z"></a>意识界亦如是。<a id="a-80"></a>云何法界有报。<a id="a-81"></a>若法界报法。<a id="a-82"></a>是名法界有报。<a id="a-83"></a>云何法界有报。<a id="a-84"></a>除法界善报。<a id="a-85"></a>余法界善若有为。<a id="a-86"></a>若不善受想乃至烦恼使结二定一切色。<a id="a-87"></a>是名法界有报。<a id="a-88"></a>云何法界无报。<a id="a-89"></a>若法界报若法界非报非报法。<a id="a-8A"></a>除无贪无恚无痴烦恼使结身口非戒无教。<a id="a-8B"></a>余法界无报。<a id="a-8C"></a>是名法界无报。</p>
  <p id="a8D">十八界几心几非心。<a id="a-8E"></a>七心十一非心。<a id="a-8F"></a>云何七心。<a id="a-8G"></a>七识界是名七心。<a id="a-8H"></a>云何十一非心。<a id="a-8I"></a>十色界法界。<a id="a-8J"></a>是名十一非心。</p>
  <p id="a8K">十八界几心相应。<a id="a-8L"></a>几非心相应。<a id="a-8M"></a>十非心相应。<a id="a-8N"></a>七不说心相应非心相应。<a id="a-8O"></a>一二分或心相应或非心相应。<a id="a-8P"></a>云何十非心相应。<a id="a-8Q"></a>十色界是名十非心相应。<a id="a-8R"></a>云何七不说心相应非心相应。<a id="a-8S"></a>七识界是名七不说心相应非心相应。<a id="a-8T"></a>云何一二分或心相应或非心相应。<a id="a-8U"></a>法界是名一二分或心相应或非心相应。<a id="a-8V"></a>云何法界心相应。<a id="a-8W"></a>若法界心数受想乃至烦恼使。<a id="a-8X"></a>是名法界心相应。<a id="a-8Y"></a>云何法界非心相应。<a id="a-8Z"></a>若法界若非心生。<a id="a-8a"></a>乃至非想非非想处智。<a id="a-8b"></a>是名法界非心相应。</p>
  <p id="a8c">十八界几心数几非心数。<a id="a-8d"></a>十七非心数。<a id="a-8e"></a>一二分或心数或非心数。<a id="a-8f"></a>云何十七非心数。<a id="a-8g"></a>十色界七识界。<a id="a-8h"></a>是名十七非心数。<a id="a-8i"></a>云何一二分或心数或非心数。<a id="a-8j"></a>法界是名一二分或心数或非心数。<a id="a-8k"></a>云何法界心数。<a id="a-8l"></a>若法界有缘受想乃至烦恼使。<a id="a-8m"></a>是名法界心数。<a id="a-8n"></a>云何法界非心数。<a id="a-8o"></a>若法界非缘生。<a id="a-8p"></a>乃至非想非非想处智。<a id="a-8q"></a>是名法界非心数。</p>
  <p id="a8r">十八界几有缘几无缘。<a id="a-8s"></a>七有缘十无缘。<a id="a-8t"></a>一二分或有缘或无缘。<a id="a-8u"></a>云何七有缘。<a id="a-8v"></a>七识界是名七有缘。<a id="a-8w"></a>云何十无缘。<a id="a-8x"></a>十色界是名十无缘。<a id="a-8y"></a>云何一二分或有缘或无缘。<a id="a-8z"></a>法界是名一二分或有缘或无缘。<a id="a-90"></a>云何法界有缘。<a id="a-91"></a>若法界心数受想乃至烦恼使。<a id="a-92"></a>是名法界有缘。<a id="a-93"></a>云何法界无缘。<a id="a-94"></a>若法界非心数生。<a id="a-95"></a>乃至非想非非想处智。<a id="a-96"></a>是名法界无缘。</p>
  <p id="a97">十八界几共心几不共心。<a id="a-98"></a>十七不共心。<a id="a-99"></a>一二分或共心或不共心。<a id="a-9A"></a>云何十七不共心。<a id="a-9B"></a>十色界七识界。<a id="a-9C"></a>是名十七不共心。<a id="a-9D"></a>云何一二分或共心或不共心。<a id="a-9E"></a>法界是名一二分或共心或不共心。<a id="a-9F"></a>云何法界共心。<a id="a-9G"></a>若法界随心转共心生共住共灭。<a id="a-9H"></a>受想乃至烦恼使。<a id="a-9I"></a>有漏身口戒无教。<a id="a-9J"></a>有漏身进有漏身除。<a id="a-9K"></a>正语正业正命正身进正身除。<a id="a-9L"></a>是名法界共心。<a id="a-9M"></a>云何法界不共心。<a id="a-9N"></a>若法界不随心转不共心生不共住不共灭。<a id="a-9O"></a>生乃至非想非非想处智。<a id="a-9P"></a>是名法界不共心。<a id="a-9Q"></a>随心转不随心转亦如是。</p>
  <p id="a9R">十八界几业几非业。<a id="a-9S"></a>十五非业。<a id="a-9T"></a>三二分或业或非业。<a id="a-9U"></a>云何十五非业。<a id="a-9V"></a>八色界七识界。<a id="a-9W"></a>是名十五非业。<a id="a-9X"></a>云何三二分或业或非业。<a id="a-9Y"></a>色界声界法界。<a id="a-9Z"></a>是名三二分或业或非业。<a id="a-9a"></a>云何色界业。<a id="a-9b"></a>若善心若不善心若无记心所起。<a id="a-9c"></a>去来屈申回转身教。<a id="a-9d"></a>是名色界业。<a id="a-9e"></a>云何色界非业。<a id="a-9f"></a>身好色非好色。<a id="a-9g"></a>端严非端严。<a id="a-9h"></a>妍肤非妍肤。<a id="a-9i"></a>严净非严净。<a id="a-9j"></a>若外色眼识所知。<a id="a-9k"></a>是名色界非业。<a id="a-9l"></a>云何声界业。<a id="a-9m"></a>若善心若不善心若无记心所起集声音句言语口教。<a id="a-9n"></a>是名声界业。<a id="a-9o"></a>云何声界非业。<a id="a-9p"></a>身好声非好声。<a id="a-9q"></a>众妙声非众妙声。<a id="a-9r"></a>软声非软声。<a id="a-9s"></a>若外声耳识所知。<a id="a-9t"></a>是名声界非业。<a id="a-9u"></a>云何法界业。<a id="a-9v"></a>思身口非戒非教。<a id="a-9w"></a>有漏身口戒无教。<a id="a-9x"></a>正语正业正命。<a id="a-9y"></a>是名法界业。<a id="a-9z"></a>云何法界非业。<a id="a-A0"></a>除思身口非戒无教有漏身口戒无教正语正业正命。<a id="a-A1"></a>余法界非业。<a id="a-A2"></a>是名法界非业。</p>
  <p id="aA3">十八界几业相应。<a id="a-A4"></a>几非业相应。<a id="a-A5"></a>七业相应。<a id="a-A6"></a>十非业相应。<a id="a-A7"></a>一三分或业相应或非业相应。<a id="a-A8"></a>或不说业相应非业相应。<a id="a-A9"></a>云何七业相应。<a id="a-AA"></a>七识界是名七业相应。<a id="a-AB"></a>云何十非业相应。<a id="a-AC"></a>十色界是名十非业相应。<a id="a-AD"></a>云何一三分或业相应或非业相应或不说业相应非业相应。<a id="a-AE"></a>法界是名一三分或业相应或非业相应或不说业相应非业相应。<a id="a-AF"></a>云何法界业相应。<a id="a-AG"></a>若法界思相应。<a id="a-AH"></a>除思余受想乃至烦恼使。<a id="a-AI"></a>是名法界业相应。<a id="a-AJ"></a>云何法界非业相应。<a id="a-AK"></a>若法界非思相应。<a id="a-AL"></a>生乃至非想非非想处智。<a id="a-AM"></a>是名法界非业相应。<a id="a-AN"></a>云何法界不说业相应非业相应。<a id="a-AO"></a>思是名法界不说业相应非业相应。</p>
  <p id="aAP">十八界几共业几非共业。<a id="a-AQ"></a>七共业十不共业。<a id="a-AR"></a>一二分或共业或不共业。<a id="a-AS"></a>云何七共业。<a id="a-AT"></a>七识界是名七共业。<a id="a-AU"></a>云何十不共业。<a id="a-AV"></a>十色界是名十不共业。<a id="a-AW"></a>云何一二分或共业或不共业。<a id="a-AX"></a>法界是名一二分或共业或不共业。<a id="a-AY"></a>云何法界共业。<a id="a-AZ"></a>若法界随业转共业生共住共灭。<a id="a-Aa"></a>受想定心思触乃至烦恼使。<a id="a-Ab"></a>二定有漏身口戒无教。<a id="a-Ac"></a>有漏身进有漏身除。<a id="a-Ad"></a>正语正业正命正身进正身除。<a id="a-Ae"></a>是名法界共业。<a id="a-Af"></a>云何法界不共业。<a id="a-Ag"></a>若法界不随业转不共业生不共住不共灭。<a id="a-Ah"></a>不定心思生老死命结得果。<a id="a-Ai"></a>身口非戒无教。<a id="a-Aj"></a>有漏身口戒无教。<a id="a-Ak"></a>有漏身进九无为。<a id="a-Al"></a>是名法界不共业。<a id="a-Am"></a>随业转不随业转亦如是。</p>
  <p id="aAn">十八界几因几非因。<a id="a-Ao"></a>七因七非因。<a id="a-Ap"></a>四二分或因或非因。<a id="a-Aq"></a>云何七因。<a id="a-Ar"></a>七识界是名七因。<a id="a-As"></a>云何七非因。<a id="a-At"></a>眼界耳界鼻界舌界身界香界味界。<a id="a-Au"></a>是名七非因。<a id="a-Av"></a>云何四二分或因或非因。<a id="a-Aw"></a>色界声界触界法界。<a id="a-Ax"></a>是名四二分或因或非因。<a id="a-Ay"></a>云何色界因。<a id="a-Az"></a>若色界报法。<a id="a-B0"></a>是名色界因。<a id="a-B1"></a>云何色界因。<a id="a-B2"></a>若色界若善不善。<a id="a-B3"></a>若善心若不善心所起。<a id="a-B4"></a>去来屈申回转身教。<a id="a-B5"></a>是名色界因。<a id="a-B6"></a>云何色界非因。<a id="a-B7"></a>若色界报若色界非报非报法。<a id="a-B8"></a>身好色非好色。<a id="a-B9"></a>端严非端严。<a id="a-BA"></a>妍肤非妍肤。<a id="a-BB"></a>严净非严净。<a id="a-BC"></a>无记心所起去来屈申回转身教。<a id="a-BD"></a>若外色眼识所知。<a id="a-BE"></a>是名色界非因。<a id="a-BF"></a>云何声界因。<a id="a-BG"></a>若声界报法。<a id="a-BH"></a>是名声界因。<a id="a-BI"></a>云何声界因。<a id="a-BJ"></a>若声界善不善。<a id="a-BK"></a>若善心若不善心所起集声音句言语口教。<a id="a-BL"></a>是名声界因。<a id="a-BM"></a>云何声界非因。<a id="a-BN"></a>若声界报若声界非报非报法。<a id="a-BO"></a>身好声非好声。<a id="a-BP"></a>众妙声非众妙声。<a id="a-BQ"></a>软声非软声。<a id="a-BR"></a>无记心所起集声音句言语口教。<a id="a-BS"></a>若外声耳识所知。<a id="a-BT"></a>是名声界非因。<a id="a-BU"></a>云何触界因。<a id="a-BV"></a>四大地大水大火大风大。<a id="a-BW"></a>是名触界因。<a id="a-BX"></a>云何触界非因。<a id="a-BY"></a>除四大余触界所摄法。<a id="a-BZ"></a>是名触界非因。<a id="a-Ba"></a>云何法界因。<a id="a-Bb"></a>若法界缘若法界非缘有报。<a id="a-Bc"></a>除得果余法界非缘若报。<a id="a-Bd"></a>受想乃至烦恼使结。<a id="a-Be"></a>二定一切色。<a id="a-Bf"></a>是名法界因。<a id="a-Bg"></a>云何法界非因。<a id="a-Bh"></a>若非缘无报不共业生老死命得果。<a id="a-Bi"></a>有漏身进九无为。<a id="a-Bj"></a>是名法界非因。</p>
  <p id="aBk">十八界几有因几无因。<a id="a-Bl"></a>十七有因。<a id="a-Bm"></a>一二分或有因或无因。<a id="a-Bn"></a>云何十七有因。<a id="a-Bo"></a>十色界七识界。<a id="a-Bp"></a>是名十七有因。<a id="a-Bq"></a>云何一二分或有因或无因。<a id="a-Br"></a>法界是名一二分或有因或无因。<a id="a-Bs"></a>云何法界有因。<a id="a-Bt"></a>若法界有绪受想。<a id="a-Bu"></a>乃至正身除。<a id="a-Bv"></a>是名法界有因。<a id="a-Bw"></a>云何法界无因。<a id="a-Bx"></a>若法界无绪智缘尽。<a id="a-By"></a>乃至非想非非想处智。<a id="a-Bz"></a>是名法界无因。<a id="a-C0"></a>有绪无绪有缘无缘有为无为亦如是。</p>
  <p id="aC1">十八界几知几非知。<a id="a-C2"></a>一切知如事知见。</p>
  <p id="aC3">十八界几可识几非可识。<a id="a-C4"></a>一切识意识如事识。</p>
  <p id="aC5">十八界几解几非解。<a id="a-C6"></a>一切解如事知见。</p>
  <p id="aC7">十八界几了几非了。<a id="a-C8"></a>一切了如事知见。</p>
  <p id="aC9">十八界几断智知。<a id="a-CA"></a>几非断智知。<a id="a-CB"></a>十三非断智知。<a id="a-CC"></a>五二分或断智知或非断智知。<a id="a-CD"></a>云何十三非断智知。<a id="a-CE"></a>八色界五识界。<a id="a-CF"></a>是名十三非断智知。<a id="a-CG"></a>云何五二分或断智知或非断智知。<a id="a-CH"></a>色界声界意界意识界法界。<a id="a-CI"></a>是名五二分或断智知或非断智知。<a id="a-CJ"></a>云何色界断智知。<a id="a-CK"></a>若色界不善若不善心所起。<a id="a-CL"></a>去来屈申回转身教。<a id="a-CM"></a>是名色界断智知。<a id="a-CN"></a>云何色界非断智知。<a id="a-CO"></a>若色界善若无记。<a id="a-CP"></a>身好色非好色。<a id="a-CQ"></a>端严非端严。<a id="a-CR"></a>妍肤非妍肤。<a id="a-CS"></a>严净非严净。<a id="a-CT"></a>若善心若无记心所起。<a id="a-CU"></a>去来屈申回转身教。<a id="a-CV"></a>若外色眼识所知。<a id="a-CW"></a>是名色界非断智知。<a id="a-CX"></a>云何声界断智知。<a id="a-CY"></a>若声界不善不善心所起集声音句言语口教。<a id="a-CZ"></a>是名声界断智知。<a id="a-Ca"></a>云何声界非断智知。<a id="a-Cb"></a>若声界善若无记。<a id="a-Cc"></a>身好声非好声。<a id="a-Cd"></a>众妙声非众妙声。<a id="a-Ce"></a>软声非软声。<a id="a-Cf"></a>若善心若无记心所起集声音句言语口教。<a id="a-Cg"></a>若外声耳识所知。<a id="a-Ch"></a>是名声界非断智知。<a id="a-Ci"></a>云何意界断智知。<a id="a-Cj"></a>若意界不善意界。<a id="a-Ck"></a>是名意界断智知。<a id="a-Cl"></a>云何意界非断智知。<a id="a-Cm"></a>若意界善若无记意界。<a id="a-Cn"></a>是名意界非断智知。<a id="a-Co"></a>意识界亦如是。<a id="a-Cp"></a>云何法界断智知。<a id="a-Cq"></a>若法界不善受想思触思惟觉观。<a id="a-Cr"></a>见慧解脱悔不悔悦喜心进信欲念疑怖烦恼使结。<a id="a-Cs"></a>身口非戒无教。<a id="a-Ct"></a>有漏身进。<a id="a-Cu"></a>是名法界断智知。<a id="a-Cv"></a>云何法界非断智知。<a id="a-Cw"></a>若法界善若无记。<a id="a-Cx"></a>除疑烦恼使结身口非戒无教。<a id="a-Cy"></a>余法界非断智知。<a id="a-Cz"></a>断非断亦如是。</p>
  <p id="aD0">十八界几修几非修。<a id="a-D1"></a>十三非修。<a id="a-D2"></a>五二分或修或非修。<a id="a-D3"></a>云何十三非修。<a id="a-D4"></a>八色界五识界。<a id="a-D5"></a>是名十三非修。<a id="a-D6"></a>云何五二分或修或非修。<a id="a-D7"></a>色界声界意界意识界法界。<a id="a-D8"></a>是名五二分或修或非修。<a id="a-D9"></a>云何色界修。<a id="a-DA"></a>若色界善若善心所起。<a id="a-DB"></a>去来屈申回转身教。<a id="a-DC"></a>是名色界修。<a id="a-DD"></a>云何色界非修。<a id="a-DE"></a>若色界不善若无记。<a id="a-DF"></a>身好色非好色。<a id="a-DG"></a>端严非端严。<a id="a-DH"></a>妍肤非妍肤。<a id="a-DI"></a>严净非严净。<a id="a-DJ"></a>若不善心若无记心所起。<a id="a-DK"></a>去来屈申回转身教。<a id="a-DL"></a>若外色眼识所知。<a id="a-DM"></a>是名色界非修。<a id="a-DN"></a>云何声界修。<a id="a-DO"></a>若声界善若善心所起集声音句言语口教。<a id="a-DP"></a>是名声界修。<a id="a-DQ"></a>云何声界非修。<a id="a-DR"></a>若声界不善若无记。<a id="a-DS"></a>身好声非好声。<a id="a-DT"></a>众妙声非众妙声。<a id="a-DU"></a>软声非软声。<a id="a-DV"></a>若不善心若无记心所起集声音句言语口教。<a id="a-DW"></a>若外声耳识所知。<a id="a-DX"></a>是名声界非修。<a id="a-DY"></a>云何意界修。<a id="a-DZ"></a>若意界善意界。<a id="a-Da"></a>是名意界修。<a id="a-Db"></a>云何意界非修。<a id="a-Dc"></a>若意界不善若无记意界。<a id="a-Dd"></a>是名意界非修。<a id="a-De"></a>意识界亦如是。<a id="a-Df"></a>云何法界修。<a id="a-Dg"></a>若法界善受想。<a id="a-Dh"></a>乃至心舍无想定得果灭尽定。<a id="a-Di"></a>有漏身口戒无教。<a id="a-Dj"></a>有漏身进有漏身除。<a id="a-Dk"></a>正语正业正命正身进正身除。<a id="a-Dl"></a>智缘尽决定。<a id="a-Dm"></a>是名法界修。<a id="a-Dn"></a>云何法界非修。<a id="a-Do"></a>法界不善若无记受想思触思惟觉观。<a id="a-Dp"></a>见慧解脱悔不悔悦喜心进信欲念疑怖烦恼使生老死命结。<a id="a-Dq"></a>身口非戒无教。<a id="a-Dr"></a>有漏身进非圣七无为。<a id="a-Ds"></a>是名法界非修。</p>
  <p id="aDt">十八界几证几非证。<a id="a-Du"></a>一切证如事知见。</p>
  <p id="aDv">十八界几善几非善几无记。<a id="a-Dw"></a>十三无记。<a id="a-Dx"></a>五三分或善或不善或无记。<a id="a-Dy"></a>云何十三无记。<a id="a-Dz"></a>八色界五识界。<a id="a-E0"></a>是名十三无记。<a id="a-E1"></a>云何五三分或善或不善或无记。<a id="a-E2"></a>色界声界意界意识界法界。<a id="a-E3"></a>是名五三分或善或不善或无记。<a id="a-E4"></a>云何色界善。<a id="a-E5"></a>若色界修善心所起。<a id="a-E6"></a>去来屈申回转身教。<a id="a-E7"></a>是名色界善。<a id="a-E8"></a>云何色界不善。<a id="a-E9"></a>若色界断不善心所起。<a id="a-EA"></a>去来屈申回转身教。<a id="a-EB"></a>是名色界不善。<a id="a-EC"></a>云何色界无记。<a id="a-ED"></a>若色界受若色界非报非报法。<a id="a-EE"></a>身好色非好色。<a id="a-EF"></a>端严非端严。<a id="a-EG"></a>妍肤非妍肤。<a id="a-EH"></a>严净非严净。<a id="a-EI"></a>无记心所起去来屈申回转身教。<a id="a-EJ"></a>若外色眼识所知。<a id="a-EK"></a>是名色界无记。<a id="a-EL"></a>云何声界善。<a id="a-EM"></a>若声界修善心所起集声音句言语口教。<a id="a-EN"></a>是名声界善。<a id="a-EO"></a>云何声界不善。<a id="a-EP"></a>若声界断不善心所起集声音句言语口教。<a id="a-EQ"></a>是名声界不善。<a id="a-ER"></a>云何声界无记。<a id="a-ES"></a>若声界受若声界非报非报法。<a id="a-ET"></a>身好声非好声。<a id="a-EU"></a>众妙声非众妙声。<a id="a-EV"></a>软声非软声。<a id="a-EW"></a>无记心所起集声音句言语口教。<a id="a-EX"></a>若外声耳识所知。<a id="a-EY"></a>是名声界无记。<a id="a-EZ"></a>云何意界善。<a id="a-Ea"></a>若意界修。<a id="a-Eb"></a>是名意界善。<a id="a-Ec"></a>云何意界不善。<a id="a-Ed"></a>若意界断意界。<a id="a-Ee"></a>是名意界不善。<a id="a-Ef"></a>云何意界无记。<a id="a-Eg"></a>若意界受若意界非报非报法意界。<a id="a-Eh"></a>是名意界无记。<a id="a-Ei"></a>意识界亦如是。<a id="a-Ej"></a>云何法界善。<a id="a-Ek"></a>若法界修受想。<a id="a-El"></a>乃至心舍无想定得果灭尽定。<a id="a-Em"></a>有漏身口戒无教。<a id="a-En"></a>有漏身进有漏身除。<a id="a-Eo"></a>正语正业正命正身进正身除。<a id="a-Ep"></a>智缘尽决定。<a id="a-Eq"></a>是名法界善。<a id="a-Er"></a>云何法界不善。<a id="a-Es"></a>若法界断受想思触思惟觉观。<a id="a-Et"></a>见慧解脱悔不悔悦喜心进信欲念疑怖烦恼使结。<a id="a-Eu"></a>身口非戒无教。<a id="a-Ev"></a>有漏身进。<a id="a-Ew"></a>是名法界不善。<a id="a-Ex"></a>云何法界无记。<a id="a-Ey"></a>若法界受非报非报法非圣无为。<a id="a-Ez"></a>受想思触思惟觉观。<a id="a-F0"></a>见慧解脱悔不悔悦喜心进信欲念怖生老死命。<a id="a-F1"></a>有漏身进非圣七无为。<a id="a-F2"></a>是名法界无记。</p>
  <p id="aF3">十八界几学几无学。<a id="a-F4"></a>几非学非无学。<a id="a-F5"></a>十五非学非无学。<a id="a-F6"></a>三三分或学或无学或非学非无学。<a id="a-F7"></a>云何十五非学非无学。<a id="a-F8"></a>十色界五识界。<a id="a-F9"></a>是名十五非学非无学。<a id="a-FA"></a>云何三三分或学或无学或非学非无学。<a id="a-FB"></a>意界意识界法界。<a id="a-FC"></a>是名三三分或学或无学或非学非无学。<a id="a-FD"></a>云何意界学若意界圣非无学。<a id="a-FE"></a>是名意界学。<a id="a-FF"></a>云何意界学。<a id="a-FG"></a>若意界学信根相应意界。<a id="a-FH"></a>是名意界学。<a id="a-FI"></a>云何意界学。<a id="a-FJ"></a>学人离结使圣心入圣道。<a id="a-FK"></a>若坚信若坚法。<a id="a-FL"></a>及余趣人见行过患。<a id="a-FM"></a>观涅槃寂灭。<a id="a-FN"></a>如实观苦集灭道。<a id="a-FO"></a>未得欲得。<a id="a-FP"></a>未解欲解。<a id="a-FQ"></a>未证欲证。<a id="a-FR"></a>离烦恼修道。<a id="a-FS"></a>见学人若须陀洹斯陀含阿那含。<a id="a-FT"></a>观智具足。<a id="a-FU"></a>若智地若观解脱心。<a id="a-FV"></a>即证沙门果。<a id="a-FW"></a>若须陀洹果斯陀含果阿那含果。<a id="a-FX"></a>若实人若趣意界。<a id="a-FY"></a>是名意界学。<a id="a-FZ"></a>云何意界无学。<a id="a-Fa"></a>若意界圣非学是名意界无学。<a id="a-Fb"></a>云何意界无学。<a id="a-Fc"></a>若意界无学信根相应意界。<a id="a-Fd"></a>是名意界无学。<a id="a-Fe"></a>云何意界无学。<a id="a-Ff"></a>无学人欲得阿罗汉。<a id="a-Fg"></a>未得圣法。<a id="a-Fh"></a>欲得修道。<a id="a-Fi"></a>观智具足。<a id="a-Fj"></a>若智地若观解脱心。<a id="a-Fk"></a>即得阿罗汉果。<a id="a-Fl"></a>若实人若趣意界。<a id="a-Fm"></a>是名意界无学。<a id="a-Fn"></a>云何意界非学非无学。<a id="a-Fo"></a>若意界非圣意界。<a id="a-Fp"></a>是名意界非学非无学。<a id="a-Fq"></a>意识界亦如是。<a id="a-Fr"></a>云何法界学。<a id="a-Fs"></a>若法界圣非无学。<a id="a-Ft"></a>是名法界学。<a id="a-Fu"></a>云何法界学。<a id="a-Fv"></a>学信根及相应心数法。<a id="a-Fw"></a>若法界缘无漏非无学。<a id="a-Fx"></a>是名法界学。<a id="a-Fy"></a>云何法界学。<a id="a-Fz"></a>学人离结使圣心入圣道。<a id="a-G0"></a>乃至即得阿那含果。<a id="a-G1"></a>若实人若趣受想思触思惟觉观。<a id="a-G2"></a>见慧解脱无痴顺信悦喜心进心除。<a id="a-G3"></a>信欲不放逸念定心舍得果灭尽定。<a id="a-G4"></a>正语正业正命正身进正身除。<a id="a-G5"></a>智缘尽决定。<a id="a-G6"></a>是名法界学。<a id="a-G7"></a>云何法界无学。<a id="a-G8"></a>若法界圣非学。<a id="a-G9"></a>是名法界无学。<a id="a-GA"></a>云何法界无学。<a id="a-GB"></a>无学信根及相应心数法若法界非缘无漏非学。<a id="a-GC"></a>是名法界无学。<a id="a-GD"></a>云何法界无学。<a id="a-GE"></a>无学人乃至即得阿罗汉果。<a id="a-GF"></a>若实人若趣若受想思触思惟觉观。<a id="a-GG"></a>见慧解脱无痴顺信悦喜心进心除。<a id="a-GH"></a>信欲不放逸念心舍得果灭尽定。<a id="a-GI"></a>正语正业正命正身进正身除智缘尽。<a id="a-GJ"></a>是名法界无学。<a id="a-GK"></a>云何法界非学非无学。<a id="a-GL"></a>若法界非圣受受阴想受阴行受阴。<a id="a-GM"></a>若色不可见无对有漏。<a id="a-GN"></a>若非圣无为受想定初四色。<a id="a-GO"></a>非圣七无为。<a id="a-GP"></a>是名法界非学非无学。</p>
  <p id="aGQ">十八界几报几报法。<a id="a-GR"></a>几非报非报法。<a id="a-GS"></a>五报。<a id="a-GT"></a>八二分或报或非报非报法。<a id="a-GU"></a>五三分或报或报法或非报非报法。<a id="a-GV"></a>云何五报。<a id="a-GW"></a>眼界耳界鼻界舌界身界。<a id="a-GX"></a>是名五报。<a id="a-GY"></a>云何八二分或报或非报非报法。<a id="a-GZ"></a>香界味界触界眼识界耳识界鼻识界舌识界身识界。<a id="a-Ga"></a>是名八二分或报或非报非报法。<a id="a-Gb"></a>云何五三分或报或报法或非报非报法。<a id="a-Gc"></a>色界声界意界意识界法界。<a id="a-Gd"></a>是名五三分或报或报法或非报非报法。<a id="a-Ge"></a>云何香界报。<a id="a-Gf"></a>若香界受。<a id="a-Gg"></a>是名香界报。<a id="a-Gh"></a>云何香界报。<a id="a-Gi"></a>若香界业法烦恼所生报我分摄。<a id="a-Gj"></a>身好香非好香。<a id="a-Gk"></a>软香非软香。<a id="a-Gl"></a>适意香非适意香。<a id="a-Gm"></a>是名香界报。<a id="a-Gn"></a>云何香界非报非报法。<a id="a-Go"></a>若香界外。<a id="a-Gp"></a>若外香鼻识所知。<a id="a-Gq"></a>树根香树心香树胶香树皮香。<a id="a-Gr"></a>叶香花香果香。<a id="a-Gs"></a>好香非好香。<a id="a-Gt"></a>及余外香鼻识所知。<a id="a-Gu"></a>是名香界非报非报法。<a id="a-Gv"></a>云何味界报。<a id="a-Gw"></a>若味界受。<a id="a-Gx"></a>是名味界报。<a id="a-Gy"></a>云何味界报。<a id="a-Gz"></a>若味界业法烦恼所生报我分摄。<a id="a-H0"></a>身甜酢苦辛咸淡涎癊。<a id="a-H1"></a>是名味界报。<a id="a-H2"></a>云何味界非报非报法。<a id="a-H3"></a>若味界外。<a id="a-H4"></a>若外味舌识所知。<a id="a-H5"></a>若甜酢苦辛咸淡。<a id="a-H6"></a>水汁及余外味舌识所知。<a id="a-H7"></a>是名味界非报非报法。<a id="a-H8"></a>云何触界报。<a id="a-H9"></a>若触界受。<a id="a-HA"></a>是名触界报。<a id="a-HB"></a>云何触界报。<a id="a-HC"></a>若触界业法烦恼所生报我分摄。<a id="a-HD"></a>身冷热轻重粗细涩滑坚软。<a id="a-HE"></a>是名触界报。<a id="a-HF"></a>云何触界非报非报法。<a id="a-HG"></a>若触界外。<a id="a-HH"></a>若外触身识所知。<a id="a-HI"></a>若冷热轻重粗细涩滑坚软。<a id="a-HJ"></a>及余外触身识所知。<a id="a-HK"></a>是名触界非报非报法。<a id="a-HL"></a>云何眼识界报。<a id="a-HM"></a>若眼识界受。<a id="a-HN"></a>是名眼识界报。<a id="a-HO"></a>云何眼识界报。<a id="a-HP"></a>若眼识界业法烦恼所生报我分摄眼识界。<a id="a-HQ"></a>是名眼识界报。<a id="a-HR"></a>云何眼识界非报非报法。<a id="a-HS"></a>若眼识界外眼识界。<a id="a-HT"></a>是名眼识界非报非报法。<a id="a-HU"></a>耳识界鼻识界舌识界身识界亦如是。<a id="a-HV"></a>云何色界报。<a id="a-HW"></a>若色界受。<a id="a-HX"></a>是名色界报。<a id="a-HY"></a>云何色界报。<a id="a-HZ"></a>若色界业法烦恼所生报我分摄。<a id="a-Ha"></a>身好色非好色。<a id="a-Hb"></a>端严非端严。<a id="a-Hc"></a>妍肤非妍肤。<a id="a-Hd"></a>严净非严净。<a id="a-He"></a>若受心所起去来屈申回转身教。<a id="a-Hf"></a>是名色界报。<a id="a-Hg"></a>云何色界报法。<a id="a-Hh"></a>若色界有报。<a id="a-Hi"></a>是名色界报法。<a id="a-Hj"></a>云何色界报法。<a id="a-Hk"></a>若色界善若不善。<a id="a-Hl"></a>若善心若不善心所起去来屈申回转身教。<a id="a-Hm"></a>是名色界报法。<a id="a-Hn"></a>云何色界非报非报法。<a id="a-Ho"></a>若色界无记非我分摄。<a id="a-Hp"></a>非报非报法心所起去来屈申回转身教。<a id="a-Hq"></a>若外色眼识所知。<a id="a-Hr"></a>是名色界非报非报法。<a id="a-Hs"></a>云何声界报。<a id="a-Ht"></a>若声界受。<a id="a-Hu"></a>是名声界报。<a id="a-Hv"></a>云何声界报。<a id="a-Hw"></a>若声界业法烦恼所生报我分摄。<a id="a-Hx"></a>身好声非好声。<a id="a-Hy"></a>众妙声非众妙声。<a id="a-Hz"></a>软声非软声。<a id="a-I0"></a>若受心所起集声音句言语口教。<a id="a-I1"></a>是名声界报。<a id="a-I2"></a>云何声界报法。<a id="a-I3"></a>若声界有报。<a id="a-I4"></a>是名声界报法。<a id="a-I5"></a>云何声界报法。<a id="a-I6"></a>若声界善若不善。<a id="a-I7"></a>若善心若不善心所起集声音句言语口教。<a id="a-I8"></a>是名声界报法。<a id="a-I9"></a>云何声界非报非报法。<a id="a-IA"></a>若声界无记非我分摄。<a id="a-IB"></a>非报非报法心所起集声音句言语口教。<a id="a-IC"></a>若外声耳识所知。<a id="a-ID"></a>是名声界非报非报法。<a id="a-IE"></a>云何意界报。<a id="a-IF"></a>若意界若受若意界善报意界。<a id="a-IG"></a>是名意界报。<a id="a-IH"></a>云何意界报法。<a id="a-II"></a>若意界有报。<a id="a-IJ"></a>是名意界报法。<a id="a-IK"></a>云何意界报法。<a id="a-IL"></a>除意界善报。<a id="a-IM"></a>余意界善若不善意界是名意界报法。<a id="a-IN"></a>云何意界非报非报法。<a id="a-IO"></a>意界若无记识非我分摄意界。<a id="a-IP"></a>是名意界非报非报法。<a id="a-IQ"></a>意识界亦如是。<a id="a-IR"></a>云何法界报。<a id="a-IS"></a>若法界善报除无贪无恚。<a id="a-IT"></a>余受想乃至心舍怖生命。<a id="a-IU"></a>无想定得果灭尽定。<a id="a-IV"></a>有漏身口戒无教。<a id="a-IW"></a>有漏身进有漏身除。<a id="a-IX"></a>正语正业正命正身进正身除。<a id="a-IY"></a>是名法界报。<a id="a-IZ"></a>云何法界报法。<a id="a-Ia"></a>若法界有报。<a id="a-Ib"></a>是名法界报法。<a id="a-Ic"></a>云何法界报法。<a id="a-Id"></a>除法界善报。<a id="a-Ie"></a>余法界善有为。<a id="a-If"></a>若不善受想。<a id="a-Ig"></a>乃至烦恼使结二定一切色。<a id="a-Ih"></a>是名法界报法。<a id="a-Ii"></a>云何法界非报非报法。<a id="a-Ij"></a>若法界无记非我分摄。<a id="a-Ik"></a>若圣无为受想思触思惟觉观。<a id="a-Il"></a>见慧解脱悔不悔悦喜心进信欲念怖生老死。<a id="a-Im"></a>有漏身进九无为。<a id="a-In"></a>是名法界非报非报法。</p>
  <p id="aIo">十八界几见断。<a id="a-Ip"></a>几思惟断。<a id="a-Iq"></a>几非见断非思惟断。<a id="a-Ir"></a>十三非见断非思惟断。<a id="a-Is"></a>五三分或见断或思惟断或非见断非思惟断。<a id="a-It"></a>云何十三非见断非思惟断。<a id="a-Iu"></a>八色界五识界。<a id="a-Iv"></a>是名十三非见断非思惟断。<a id="a-Iw"></a>云何五三分或见断或思惟断或非见断非思惟断。<a id="a-Ix"></a>色界声界意界意识界法界。<a id="a-Iy"></a>是名五三分或见断或思惟断或非见断非思惟断。<a id="a-Iz"></a>云何色界见断。<a id="a-J0"></a>若色界不善非思惟断。<a id="a-J1"></a>见断烦恼心所起去来屈申回转身教。<a id="a-J2"></a>是名色界见断。<a id="a-J3"></a>云何色界思惟断。<a id="a-J4"></a>若色界不善非见断思惟断烦恼心所起去来屈申回转身教。<a id="a-J5"></a>是名色界思惟断。<a id="a-J6"></a>云何色界非见断非思惟断。<a id="a-J7"></a>若色界善若无记。<a id="a-J8"></a>身好色非好色。<a id="a-J9"></a>端严非端严。<a id="a-JA"></a>妍肤非妍肤。<a id="a-JB"></a>严净非严净。<a id="a-JC"></a>若善心若无记心所起去来屈申回转身教。<a id="a-JD"></a>若外色眼识所知。<a id="a-JE"></a>是名色界非见断非思惟断。<a id="a-JF"></a>云何声界见断。<a id="a-JG"></a>若声界不善非思惟断。<a id="a-JH"></a>见断烦恼心所起集声音句言语口教。<a id="a-JI"></a>是名声界见断。<a id="a-JJ"></a>云何声界思惟断。<a id="a-JK"></a>若声界不善非见断。<a id="a-JL"></a>思惟断烦恼心所起集声音句言语口教。<a id="a-JM"></a>是名声界思惟断。<a id="a-JN"></a>云何声界非见断非思惟断。<a id="a-JO"></a>若声界善若无记。<a id="a-JP"></a>身好声非好声。<a id="a-JQ"></a>众妙声非众妙声。<a id="a-JR"></a>软声非软声。<a id="a-JS"></a>若善心若无记心所起集声音句言语口教。<a id="a-JT"></a>若外声耳识所知。<a id="a-JU"></a>是名声界非见断非思惟断。<a id="a-JV"></a>云何意界见断。<a id="a-JW"></a>若意界不善非思惟断。<a id="a-JX"></a>见断烦恼相应心意界。<a id="a-JY"></a>是名意界见断。<a id="a-JZ"></a>云何意界思惟断。<a id="a-Ja"></a>若意界不善非见断思惟断烦恼相应意界。<a id="a-Jb"></a>是名意界思惟断。<a id="a-Jc"></a>云何意界非见断非思惟断。<a id="a-Jd"></a>若意界善若无记意界。<a id="a-Je"></a>是名意界非见断非思惟断。<a id="a-Jf"></a>意识界亦如是。<a id="a-Jg"></a>云何法界见断。<a id="a-Jh"></a>若法界不善非思惟断见断烦恼一时俱断。<a id="a-Ji"></a>受想思触思惟觉观。<a id="a-Jj"></a>见慧解脱悔不悔悦喜心进信欲念疑怖烦恼使结。<a id="a-Jk"></a>身口非戒无教有漏身进。<a id="a-Jl"></a>是名法界见断。<a id="a-Jm"></a>云何法界思惟断。<a id="a-Jn"></a>若法界不善非见断思惟断烦恼一时俱断。<a id="a-Jo"></a>受想思触思惟觉观。<a id="a-Jp"></a>见慧解脱悔不悔悦喜心进信欲念怖烦恼使结。<a id="a-Jq"></a>身口非戒无教。<a id="a-Jr"></a>有漏身进。<a id="a-Js"></a>是名法界思惟断。<a id="a-Jt"></a>云何法界非见断非思惟断。<a id="a-Ju"></a>若法界善若无记。<a id="a-Jv"></a>除疑烦恼使结身口非戒无教。<a id="a-Jw"></a>余法界。<a id="a-Jx"></a>是名法界非见断非思惟断。</p>
  <p id="aJy">十八界几见断因。<a id="a-Jz"></a>几思惟断因。<a id="a-K0"></a>几非见断非思惟断因。<a id="a-K1"></a>一切三分。<a id="a-K2"></a>或见断因或思惟断因或非见断非思惟断因。<a id="a-K3"></a>云何眼界见断因。<a id="a-K4"></a>若眼界见断法报。<a id="a-K5"></a>地狱畜生饿鬼眼界。<a id="a-K6"></a>是名眼界见断因。<a id="a-K7"></a>云何眼界思惟断因。<a id="a-K8"></a>若眼界思惟断法报。<a id="a-K9"></a>地狱畜生饿鬼眼界。<a id="a-KA"></a>是名眼界思惟断因。<a id="a-KB"></a>云何眼界非见断非思惟断因。<a id="a-KC"></a>若眼界善法报。<a id="a-KD"></a>天上人中眼界。<a id="a-KE"></a>是名眼界非见断非思惟断因。<a id="a-KF"></a>耳界鼻界舌界身界亦如是。<a id="a-KG"></a>云何色界见断因。<a id="a-KH"></a>若色界见断。<a id="a-KI"></a>若色界见断法报。<a id="a-KJ"></a>身非好色非端严非妍肤非严净。<a id="a-KK"></a>见断因心所起去来屈申回转身教。<a id="a-KL"></a>是名色界见断因。<a id="a-KM"></a>云何色界思惟断因。<a id="a-KN"></a>若色界若思惟断。<a id="a-KO"></a>若思惟断法报。<a id="a-KP"></a>身非好色非端严非妍肤非严净。<a id="a-KQ"></a>思惟所断因心所起去来屈申回转身教。<a id="a-KR"></a>是名色界思惟断因。<a id="a-KS"></a>云何色界非见断非思惟断因。<a id="a-KT"></a>若色界善若色界善法报。<a id="a-KU"></a>若色界非报非报法。<a id="a-KV"></a>身好色端严妍肤。<a id="a-KW"></a>非见断非思惟断因心所起去来屈申回转身教。<a id="a-KX"></a>若外色眼识所知。<a id="a-KY"></a>是名色界非见断非思惟断因。<a id="a-KZ"></a>云何声界见断因。<a id="a-Ka"></a>若声界见断。<a id="a-Kb"></a>若声界见断法报。<a id="a-Kc"></a>身非好声非众妙声非软声。<a id="a-Kd"></a>见断因心所起集声音句言语口教。<a id="a-Ke"></a>是名声界见断因。<a id="a-Kf"></a>云何声界思惟断因。<a id="a-Kg"></a>若声界思惟断。<a id="a-Kh"></a>若声界思惟断法报。<a id="a-Ki"></a>身非好声非众妙声非软声。<a id="a-Kj"></a>思惟断因心所起集声音句言语口教。<a id="a-Kk"></a>是名声界思惟断因。<a id="a-Kl"></a>云何声界非见断非思惟断因。<a id="a-Km"></a>若声界善法报。<a id="a-Kn"></a>若声界非报非报法。<a id="a-Ko"></a>身好声众妙声软声。<a id="a-Kp"></a>非见断非思惟断因。<a id="a-Kq"></a>心所起集声音句言语口教。<a id="a-Kr"></a>若外声耳识所知。<a id="a-Ks"></a>是名声界非见断非思惟断因。<a id="a-Kt"></a>云何香界见断因。<a id="a-Ku"></a>若香界见断法报。<a id="a-Kv"></a>身非好香非软香非适意香是名香界见断因。<a id="a-Kw"></a>云何香界思惟断因。<a id="a-Kx"></a>若香界思惟断法报。<a id="a-Ky"></a>身非好香非软香非适意香。<a id="a-Kz"></a>是名香界思惟断因。<a id="a-L0"></a>云何香界非见断非思惟断因。<a id="a-L1"></a>若香界善法报。<a id="a-L2"></a>若香界非报非报法。<a id="a-L3"></a>身好香软香适意香。<a id="a-L4"></a>若外香鼻识所知。<a id="a-L5"></a>是名香界非见断非思惟断因。<a id="a-L6"></a>云何味界见断因。<a id="a-L7"></a>若味界见断法报。<a id="a-L8"></a>身甜酢苦辛咸淡涎癊。<a id="a-L9"></a>是名味界见断因。<a id="a-LA"></a>云何味界思惟断因。<a id="a-LB"></a>若味界思惟断法报。<a id="a-LC"></a>身甜酢苦辛咸淡涎癊。<a id="a-LD"></a>是名味界思惟断因。<a id="a-LE"></a>云何味界非见断非思惟断因。<a id="a-LF"></a>若味界善法报。<a id="a-LG"></a>若味界非报非报法身。<a id="a-LH"></a>甜酢苦辛咸淡涎癊。<a id="a-LI"></a>若外味舌识所知。<a id="a-LJ"></a>是名味界非见断非思惟断因。<a id="a-LK"></a>云何触界见断因。<a id="a-LL"></a>若触界见断法报。<a id="a-LM"></a>身冷热粗重坚涩。<a id="a-LN"></a>是名触界见断因。<a id="a-LO"></a>云何触界思惟断因。<a id="a-LP"></a>若触界思惟断法报。<a id="a-LQ"></a>身冷热粗重坚涩。<a id="a-LR"></a>是名触界思惟断因。<a id="a-LS"></a>云何触界非见断非思惟断因。<a id="a-LT"></a>若触界善法报。<a id="a-LU"></a>若触果非报非报法。<a id="a-LV"></a>身冷热轻细软滑。<a id="a-LW"></a>若外触身识所知。<a id="a-LX"></a>是名触界非见断非思惟断因。<a id="a-LY"></a>云何眼识界见断因。<a id="a-LZ"></a>若眼识界见断法报。<a id="a-La"></a>地狱畜生饿鬼眼识界。<a id="a-Lb"></a>是名眼识界见断因。<a id="a-Lc"></a>云何眼识界思惟断因。<a id="a-Ld"></a>若眼识界思惟断法报。<a id="a-Le"></a>地狱畜生饿鬼眼识界。<a id="a-Lf"></a>是名眼识界思惟断因。<a id="a-Lg"></a>云何眼识界非见断非思惟断因。<a id="a-Lh"></a>若眼识界善法报。<a id="a-Li"></a>若眼识界非报非报法。<a id="a-Lj"></a>天上人中眼识界。<a id="a-Lk"></a>是名眼识界非见断非思惟断因。<a id="a-Ll"></a>耳识界鼻识界舌识界身识界亦如是。<a id="a-Lm"></a>云何意界见断因。<a id="a-Ln"></a>若意界若见断意界若见断法报意界。<a id="a-Lo"></a>是名意界见断因。<a id="a-Lp"></a>云何意界思惟断因。<a id="a-Lq"></a>意界若意界思惟断。<a id="a-Lr"></a>若意界思惟断法报。<a id="a-Ls"></a>是名意界思惟断因。<a id="a-Lt"></a>云何意界非见断非思惟断因。<a id="a-Lu"></a>若意界善若意界善法报。<a id="a-Lv"></a>若意界非报非报法意界。<a id="a-Lw"></a>是名意界非见断非思惟断因。<a id="a-Lx"></a>意识界亦如是。<a id="a-Ly"></a>云何法界见断因。<a id="a-Lz"></a>若法界见断法报。<a id="a-M0"></a>受想思触思惟觉观。<a id="a-M1"></a>见慧解脱悔不悔悦喜心进信欲念疑怖烦恼使生命结。<a id="a-M2"></a>身口非戒无教有漏身进。<a id="a-M3"></a>是名法界见断因。<a id="a-M4"></a>云何法界思惟断因。<a id="a-M5"></a>若法界思惟断法界思惟断法报。<a id="a-M6"></a>受想思触思惟觉观。<a id="a-M7"></a>见慧解脱悔不悔悦喜心进信欲念怖烦恼使生命结。<a id="a-M8"></a>身口非戒无教有漏身进。<a id="a-M9"></a>是名法界思惟断因。<a id="a-MA"></a>云何法界非见断非思惟断因。<a id="a-MB"></a>若法界善若法界善法报。<a id="a-MC"></a>若法界非报非报法。<a id="a-MD"></a>除疑烦恼使结身口非戒无教。<a id="a-ME"></a>余法界非见断非思惟断因。<a id="a-MF"></a>是名法界非见断非思惟断因。</p>
  <p id="aMG">十八界。<a id="a-MH"></a>几欲界系。<a id="a-MI"></a>几色界系。<a id="a-MJ"></a>几无色界系。<a id="a-MK"></a>几不系。<a id="a-ML"></a>六欲界系。<a id="a-MM"></a>九二分或欲界系或色界系。<a id="a-MN"></a>三四分或欲界系或色界系或无色界系或不系。<a id="a-MO"></a>云何六欲界系。<a id="a-MP"></a>鼻界香界鼻识界舌界味界舌识界。<a id="a-MQ"></a>是名六欲界系。<a id="a-MR"></a>云何九二分或欲界系或色界系。<a id="a-MS"></a>眼界耳界身界色界声界触界眼识界耳识界身识界。<a id="a-MT"></a>是名九二分或欲界系或色界系。<a id="a-MU"></a>云何三四分或欲界系或色界系或无色界系或不系。<a id="a-MV"></a>意界意识界法界。<a id="a-MW"></a>是名三四分或欲界系或色界系或无色界系或不系。<a id="a-MX"></a>云何眼界欲界系。<a id="a-MY"></a>若眼界欲漏有漏眼界。<a id="a-MZ"></a>是名眼界欲界系。<a id="a-Ma"></a>云何眼界色界系。<a id="a-Mb"></a>若眼界色漏有漏眼界。<a id="a-Mc"></a>是名眼界色界系。<a id="a-Md"></a>耳界身界亦如是。<a id="a-Me"></a>云何色界欲界系。<a id="a-Mf"></a>若色界欲漏有漏。<a id="a-Mg"></a>身好色非好色。<a id="a-Mh"></a>端严非端严。<a id="a-Mi"></a>妍肤非妍肤。<a id="a-Mj"></a>严净非严净。<a id="a-Mk"></a>欲行心所起去来屈申回转身教。<a id="a-Ml"></a>若外色眼识所知欲漏有漏。<a id="a-Mm"></a>是名色界欲界系。<a id="a-Mn"></a>云何色界色界系。<a id="a-Mo"></a>若色界色漏有漏。<a id="a-Mp"></a>身好色端严妍肤严净。<a id="a-Mq"></a>色行心所起去来屈申回转身教。<a id="a-Mr"></a>若外色眼识所知色漏有漏。<a id="a-Ms"></a>是名色界色界系。<a id="a-Mt"></a>云何声界欲界系。<a id="a-Mu"></a>若声界欲漏有漏。<a id="a-Mv"></a>身好声非好声。<a id="a-Mw"></a>众妙声非众妙声。<a id="a-Mx"></a>软声非软声。<a id="a-My"></a>欲行心所起集声音句言语口教。<a id="a-Mz"></a>若外声耳识所知欲漏有漏。<a id="a-N0"></a>是名声界欲界系。<a id="a-N1"></a>云何声界色界系若声界色漏有漏。<a id="a-N2"></a>身好声众妙声软声。<a id="a-N3"></a>色行心所起集声音句言语口教。<a id="a-N4"></a>若外声耳识所知色漏有漏。<a id="a-N5"></a>是名声界色界系。<a id="a-N6"></a>云何触界欲界系。<a id="a-N7"></a>若触界欲漏有漏。<a id="a-N8"></a>身冷热轻重粗细涩滑坚软。<a id="a-N9"></a>若外触身识所知欲漏有漏。<a id="a-NA"></a>是名触界欲界系。<a id="a-NB"></a>云何触界色界系。<a id="a-NC"></a>若触界色漏有漏。<a id="a-ND"></a>身冷热轻细软滑。<a id="a-NE"></a>若外触身识所知色漏有漏。<a id="a-NF"></a>是名触界色界系。<a id="a-NG"></a>云何眼识界欲界系。<a id="a-NH"></a>若眼识界欲漏有漏眼识界。<a id="a-NI"></a>是名眼识界欲界系。<a id="a-NJ"></a>云何眼识界色界系。<a id="a-NK"></a>若眼识界色漏有漏眼识界。<a id="a-NL"></a>是名眼识界色界系。<a id="a-NM"></a>耳识界身识界亦如是。<a id="a-NN"></a>云何意界欲界系。<a id="a-NO"></a>若意界欲漏有漏意界。<a id="a-NP"></a>是名意界欲界系。<a id="a-NQ"></a>云何意界色界系。<a id="a-NR"></a>若意界色漏有漏意界。<a id="a-NS"></a>是名意界色界系。<a id="a-NT"></a>云何意界无色界系。<a id="a-NU"></a>若意界无色漏有漏意界。<a id="a-NV"></a>是名意界无色界系。<a id="a-NW"></a>云何意界不系。<a id="a-NX"></a>若意界圣无漏意界。<a id="a-NY"></a>是名意界不系。<a id="a-NZ"></a>意识界亦如是。<a id="a-Na"></a>云何法界欲界系。<a id="a-Nb"></a>若法界欲漏有漏。<a id="a-Nc"></a>受想思触思惟觉观。<a id="a-Nd"></a>见慧解脱无贪无恚无痴。<a id="a-Ne"></a>顺信悔不悔悦喜心进信欲不放逸念疑怖烦恼使生老死命结。<a id="a-Nf"></a>身口非戒无教。<a id="a-Ng"></a>有漏身口戒无教。<a id="a-Nh"></a>有漏身进。<a id="a-Ni"></a>是名法界欲界系。<a id="a-Nj"></a>云何法界色界系。<a id="a-Nk"></a>若法界色漏有漏受想思触思惟觉观。<a id="a-Nl"></a>见慧解脱无痴顺信悦喜心进心除。<a id="a-Nm"></a>信欲不放逸念定心舍疑烦恼使生老死命结无想定。<a id="a-Nn"></a>有漏身口戒无教。<a id="a-No"></a>有漏身进有漏身除。<a id="a-Np"></a>是名法界色界系。<a id="a-Nq"></a>云何法界无色界系。<a id="a-Nr"></a>若法界无色漏有漏。<a id="a-Ns"></a>受想思触思惟觉观。<a id="a-Nt"></a>见慧解脱无痴顺信心进心除信欲不放逸念定心舍疑烦恼使生老死命结。<a id="a-Nu"></a>有漏身口戒无教。<a id="a-Nv"></a>有漏身进有漏身除。<a id="a-Nw"></a>是名法界无色界系。<a id="a-Nx"></a>云何法界不系。<a id="a-Ny"></a>若法界圣无漏无为。<a id="a-Nz"></a>受想思触思惟觉观。<a id="a-O0"></a>见慧解脱无痴顺信悦喜心进心除。<a id="a-O1"></a>信欲不放逸念定心舍得果灭尽定。<a id="a-O2"></a>正语正业正命正身进正身除九无为。<a id="a-O3"></a>是名法界不系。</p>
  <p id="aO4">十八界。<a id="a-O5"></a>几过去几未来几现在。<a id="a-O6"></a>几非过去非未来非现在。<a id="a-O7"></a>十七三分。<a id="a-O8"></a>或过去或未来或现在。<a id="a-O9"></a>一四分。<a id="a-OA"></a>或过去或未来或现在。<a id="a-OB"></a>或非过去非未来非现在。<a id="a-OC"></a>云何十七三分或过去或未来或现在。<a id="a-OD"></a>眼界乃至意识界。<a id="a-OE"></a>是名十七三分或过去或未来或现在。<a id="a-OF"></a>云何一四分或过去或未来或现在或非过去非未来非现在。<a id="a-OG"></a>法界是名一四分或过去或未来或现在或非过去非未来非现在。<a id="a-OH"></a>云何眼界过去。<a id="a-OI"></a>若眼界生已灭眼界。<a id="a-OJ"></a>是名眼界过去。<a id="a-OK"></a>云何眼界未来。<a id="a-OL"></a>若眼界未生未出眼界。<a id="a-OM"></a>是名眼界未来。<a id="a-ON"></a>云何眼界现在。<a id="a-OO"></a>若眼界生未灭眼界。<a id="a-OP"></a>是名眼界现在。<a id="a-OQ"></a>乃至意识界亦如是。<a id="a-OR"></a>云何法界过去。<a id="a-OS"></a>若法界生已灭受想乃至正身除。<a id="a-OT"></a>是名法界过去。<a id="a-OU"></a>云何法界未来。<a id="a-OV"></a>若法界未生未出受想乃至正身除。<a id="a-OW"></a>是名法界未来。<a id="a-OX"></a>云何法界现在。<a id="a-OY"></a>若法界生未灭受想乃至正身除。<a id="a-OZ"></a>是名法界现在。<a id="a-Oa"></a>云何法界非过去非未来非现在。<a id="a-Ob"></a>若法界无为智缘尽。<a id="a-Oc"></a>乃至非有想非非想处智。<a id="a-Od"></a>是名法界非过去非未来非现在。</p>
 </body>
</html>