<!doctype html>
<html id="z3IBVci12h" data-ver="756">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第八十八</h1>
  <h2 id="a2">结蕴第二中十门纳息第四之十八</h2>
  <p id="a3">意根缘识缘缘识有为缘者。<a id="a-4"></a>意根通三界九地五部有漏及无漏法类智品故。<a id="a-5"></a>十六识所缘。<a id="a-6"></a>一欲界见苦所断一切随眠相应识。<a id="a-7"></a>此识欲界见苦所断一切。<a id="a-8"></a>及见集所断遍行随眠随增。<a id="a-9"></a>二欲界见集所断一切随眠相应识。<a id="a-A"></a>此识欲界见集所断一切。<a id="a-B"></a>及见苦所断遍行随眠随增。<a id="a-C"></a>三欲界见灭所断有为缘随眠相应识。<a id="a-D"></a>此识欲界见灭所断有为缘。<a id="a-E"></a>及遍行随眠随增。<a id="a-F"></a>四欲界见道所断一切随眠相应识。<a id="a-G"></a>此识欲界见道所断一切。<a id="a-H"></a>及遍行随眠随增。<a id="a-I"></a>五欲界修所断善及染污无覆无记识。<a id="a-J"></a>此识欲界修所断一切。<a id="a-K"></a>及遍行随眠随增。<a id="a-L"></a>如欲界五部有为缘识。<a id="a-M"></a>色无色界各五部有为缘识亦尔。<a id="a-N"></a>合为十五识。<a id="a-O"></a>十六无漏识。<a id="a-P"></a>谓苦集道法类忍智品。<a id="a-Q"></a>此识非随眠随增。<a id="a-R"></a>故说意根缘识有为缘随眠随增。<a id="a-S"></a>意根缘缘识亦十六识所缘。<a id="a-T"></a>此意根缘缘识随眠随增。<a id="a-U"></a>亦如意根缘识说。<a id="a-V"></a>故说意根缘缘识有为缘随眠随增舍根亦尔者。<a id="a-W"></a>舍根亦通三界九地五部有漏及无漏法类智品如意根故。</p>
  <p id="aX">乐根缘识欲界四部。<a id="a-Y"></a>色界有为缘无色界二部。<a id="a-Z"></a>及遍行缘缘识欲无色界四部。<a id="a-a"></a>色界有为缘者。<a id="a-b"></a>乐根通欲界初及第三静虑。<a id="a-c"></a>欲界者。<a id="a-d"></a>五识身相应。<a id="a-e"></a>初静虑者。<a id="a-f"></a>三识身相应。<a id="a-g"></a>此二唯有漏修所断。<a id="a-h"></a>第三静虑者。<a id="a-i"></a>意识相应通有漏无漏。<a id="a-j"></a>有漏者通五部。<a id="a-k"></a>无漏者通法类智品。<a id="a-l"></a>故此乐根十六识内十二识所缘。<a id="a-m"></a>一欲界见苦所断遍行随眠相应识。<a id="a-n"></a>此识欲界见苦所断一切。<a id="a-o"></a>及见集所断遍行随眠随增。<a id="a-p"></a>二欲界见集所断遍行随眠相应识。<a id="a-q"></a>此识欲界见集所断一切。<a id="a-r"></a>及见苦所断遍行随眠随增。<a id="a-s"></a>三欲界见道所断无漏缘随眠相应识。<a id="a-t"></a>此识欲界见道所断一切。<a id="a-u"></a>及遍行随眠随增。<a id="a-v"></a>四欲界修所断善。<a id="a-w"></a>及染污无覆无记识。<a id="a-x"></a>此识欲界修所断一切。<a id="a-y"></a>及遍行随眠随增。<a id="a-z"></a>五色界见苦所断一切随眠根应识。<a id="a-10"></a>此识色界见苦所断一切。<a id="a-11"></a>及见集所断遍行随眠随增。<a id="a-12"></a>六色界见集所断一切随眠相应识。<a id="a-13"></a>此识色界见集所断一切。<a id="a-14"></a>及见苦所断遍行随眠随增。<a id="a-15"></a>七色界见灭所断有为缘随眠相应识。<a id="a-16"></a>此识色界见灭所断有为缘及遍行随眠随增。<a id="a-17"></a>八色界见道所断一切随眠相应识。<a id="a-18"></a>此识色界见道所断一切。<a id="a-19"></a>及遍行随眠随增。<a id="a-1A"></a>九色界修所断善及染污无覆无记识。<a id="a-1B"></a>此识色界修所断一切。<a id="a-1C"></a>及遍行随眠随增。<a id="a-1D"></a>十无色界见道所断无漏缘随眠相应识此识无色界见道所断一切。<a id="a-1E"></a>及遍行随眠随增十一无色界修所断善识。<a id="a-1F"></a>此识无色界修所断一切。<a id="a-1G"></a>及遍行随眠随增。<a id="a-1H"></a>十二无漏识。<a id="a-1I"></a>谓苦集道法类智品。<a id="a-1J"></a>此识非随眠随增故。<a id="a-1K"></a>说乐根缘识。<a id="a-1L"></a>欲界四部色界有为缘无色界二部。<a id="a-1M"></a>及遍行随眠随增。<a id="a-1N"></a>乐根缘识十六识内十四识所缘。<a id="a-1O"></a>一欲界见苦所断一切随眠相应识。<a id="a-1P"></a>是乐根缘缘识。<a id="a-1Q"></a>缘缘乐根。<a id="a-1R"></a>欲界见苦所断遍行随眠相应识等。<a id="a-1S"></a>故此识欲界见苦所断一切。<a id="a-1T"></a>及见集所断遍行随眠随增。<a id="a-1U"></a>二欲界见集所断一切随眠相应识。<a id="a-1V"></a>是乐根缘缘识缘缘乐根。<a id="a-1W"></a>见集所断遍行随眠相应识等。<a id="a-1X"></a>故此识欲界见集所断一切。<a id="a-1Y"></a>及见苦所断遍行随眠随增。<a id="a-1Z"></a>三欲界见道所断一切随眠相应识。<a id="a-1a"></a>是乐根缘缘识。<a id="a-1b"></a>缘缘乐根。<a id="a-1c"></a>欲界见道所断无漏缘随眠相应识。<a id="a-1d"></a>及苦集道法智品相应识。<a id="a-1e"></a>故此识欲界见道所断一切。<a id="a-1f"></a>及遍行随眠随增四欲界修所断善。<a id="a-1g"></a>及染污无覆无记识。<a id="a-1h"></a>是乐根缘缘识。<a id="a-1i"></a>缘缘乐根。<a id="a-1j"></a>欲界修所断识等。<a id="a-1k"></a>故此识欲界修所断一切。<a id="a-1l"></a>及遍行随眠随增。<a id="a-1m"></a>五无色界见苦所断遍行随眠相应识。<a id="a-1n"></a>是乐根缘缘识。<a id="a-1o"></a>缘缘乐根。<a id="a-1p"></a>无色界见道所断无漏缘随眠相应识等。<a id="a-1q"></a>故此识无色界见苦所断一切。<a id="a-1r"></a>及见集所断遍行随眠随增。<a id="a-1s"></a>六无色界见集所断遍行随眠相应识。<a id="a-1t"></a>是乐根缘缘识。<a id="a-1u"></a>缘缘乐根。<a id="a-1v"></a>无色界见道所断无漏缘随眠相应识等。<a id="a-1w"></a>故此识无色界见集所断一切。<a id="a-1x"></a>及见苦所断遍行随眠随增。<a id="a-1y"></a>七无色界见道所断一切随眠相应识。<a id="a-1z"></a>是乐根缘缘识。<a id="a-20"></a>缘缘乐根。<a id="a-21"></a>无色界见道所断无漏缘相应识。<a id="a-22"></a>及道类智品无漏识。<a id="a-23"></a>故此识无色界见道所断一切。<a id="a-24"></a>及遍行随眠随增八无色界修所断善。<a id="a-25"></a>及染污无覆无记识。<a id="a-26"></a>是乐根缘缘识。<a id="a-27"></a>缘缘乐根。<a id="a-28"></a>无色界修所断善识等。<a id="a-29"></a>故此识无色界修所断一切。<a id="a-2A"></a>及遍行随眠随增。<a id="a-2B"></a>及色界五部有为缘识。<a id="a-2C"></a>是乐根缘缘识。<a id="a-2D"></a>缘缘乐根。<a id="a-2E"></a>随其所应有漏无漏识。<a id="a-2F"></a>故此识随其所应色界有为缘随眠随增。<a id="a-2G"></a>此五并前八合为十三识。<a id="a-2H"></a>十四苦集道智品无漏识。<a id="a-2I"></a>是乐根缘缘识。<a id="a-2J"></a>缘缘乐根有漏无漏识。<a id="a-2K"></a>故此识非随眠随增。<a id="a-2L"></a>故说乐根缘缘识。<a id="a-2M"></a>欲无色界四部。<a id="a-2N"></a>色界有为缘随眠随增。<a id="a-2O"></a>喜根缘识欲色界有为缘。<a id="a-2P"></a>无色界二部及遍行。<a id="a-2Q"></a>缘缘识欲色界有为缘。<a id="a-2R"></a>无色界四部者。<a id="a-2S"></a>喜根通欲界及初二静虑。<a id="a-2T"></a>唯意识相应。<a id="a-2U"></a>欲界者。<a id="a-2V"></a>唯有漏通五部。<a id="a-2W"></a>初二静虑者。<a id="a-2X"></a>通有漏无漏。<a id="a-2Y"></a>有漏者通五部。<a id="a-2Z"></a>无漏者通法类忍智品故。<a id="a-2a"></a>此喜根十六识内十三识所缘。<a id="a-2b"></a>一欲界见苦所断一切随眠相应识。<a id="a-2c"></a>此识欲界见苦所断一切。<a id="a-2d"></a>及见集所断遍行随眠随增。<a id="a-2e"></a>二欲界见集所断一切随眠相应识。<a id="a-2f"></a>此识欲界见集所断一切。<a id="a-2g"></a>及见苦所断遍行随眠随增。<a id="a-2h"></a>三欲界见灭所断有为缘随眠相应识。<a id="a-2i"></a>此识欲界见灭所断有为缘。<a id="a-2j"></a>及遍行随眠随增。<a id="a-2k"></a>四欲界见道所断一切随眠相应识。<a id="a-2l"></a>此识欲界见道所断一切。<a id="a-2m"></a>及遍行随眠随增。<a id="a-2n"></a>五欲界修所断善。<a id="a-2o"></a>及染污无覆无记识。<a id="a-2p"></a>此识欲界修所断一切。<a id="a-2q"></a>及遍行随眠随增。<a id="a-2r"></a>如欲界五部有为缘识色界五部有为缘识亦尔。<a id="a-2s"></a>合为十识。<a id="a-2t"></a>十一无色界见道所断无漏缘随眠相应识。<a id="a-2u"></a>此识无色界见道所断一切。<a id="a-2v"></a>及遍行随眠随增。<a id="a-2w"></a>十二无色界修所断善识。<a id="a-2x"></a>此识无色界修所断一切。<a id="a-2y"></a>及遍行随眠随增。<a id="a-2z"></a>十三无漏识谓苦集道法类智品。<a id="a-30"></a>此识非随眠随增故说喜根缘识。<a id="a-31"></a>欲色界有为缘无色界二部。<a id="a-32"></a>及遍行随眠随增。<a id="a-33"></a>喜根缘识十六识内十五识所缘。<a id="a-34"></a>一欲界见苦所断一切随眠相应识。<a id="a-35"></a>是喜根缘缘识。<a id="a-36"></a>缘缘喜根。<a id="a-37"></a>自部他部随其所应有漏识故。<a id="a-38"></a>此识欲界见苦所断一切。<a id="a-39"></a>及见集所断遍行随眠随增。<a id="a-3A"></a>二见集所断一切随眠相应识。<a id="a-3B"></a>是喜根缘缘识。<a id="a-3C"></a>缘缘喜根。<a id="a-3D"></a>自部他部随其所应有漏识故。<a id="a-3E"></a>此识欲界见集所断一切。<a id="a-3F"></a>及见苦所断遍行随眠随增。<a id="a-3G"></a>三欲界见灭所断有为缘随眠相应识。<a id="a-3H"></a>是喜根缘缘识。<a id="a-3I"></a>缘缘喜根。<a id="a-3J"></a>自部有为缘随眠相应识。<a id="a-3K"></a>故此识欲界见灭所断有为缘。<a id="a-3L"></a>及遍行随眠随增。<a id="a-3M"></a>四欲界见道所断一切随眠相应识。<a id="a-3N"></a>是喜根缘缘识。<a id="a-3O"></a>缘缘喜根。<a id="a-3P"></a>自部一切随眠相应识。<a id="a-3Q"></a>及苦集道法智品相应识。<a id="a-3R"></a>故此识欲界见道所断一切及遍行随眠随增。<a id="a-3S"></a>五欲界修所断善。<a id="a-3T"></a>及染污无覆无记识。<a id="a-3U"></a>是喜根缘缘识。<a id="a-3V"></a>缘缘喜根。<a id="a-3W"></a>欲界修所断识等。<a id="a-3X"></a>故此识欲界修所断一切。<a id="a-3Y"></a>及遍行随眠随增。<a id="a-3Z"></a>如欲界五部有为缘识。<a id="a-3a"></a>色界五部有为缘识亦尔。<a id="a-3b"></a>合为十识。<a id="a-3c"></a>十一无色界见苦所断遍行随眠相应识。<a id="a-3d"></a>是喜根缘缘识。<a id="a-3e"></a>缘缘喜根。<a id="a-3f"></a>无色界见道所断无漏缘随眠相应识等。<a id="a-3g"></a>故此识无色界见苦所断一切。<a id="a-3h"></a>及见集所断遍行随眠随增。<a id="a-3i"></a>十二无色界见集所断遍行随眠相应识。<a id="a-3j"></a>是喜根缘缘识缘缘喜根。<a id="a-3k"></a>无色界见道所断无漏缘随眠相应识等故此识无色界见集所断一切。<a id="a-3l"></a>及见苦所断遍行随眠随增。<a id="a-3m"></a>十三无色界见道所断一切随眠相应识。<a id="a-3n"></a>是喜根缘缘识。<a id="a-3o"></a>缘缘喜根。<a id="a-3p"></a>无色界见道所断无漏缘随眠相应识。<a id="a-3q"></a>及苦集道类智品相应识。<a id="a-3r"></a>故此识无色界见道所断一切。<a id="a-3s"></a>及遍行随眠随增。<a id="a-3t"></a>十四无色界修所断善及染污无覆无记识。<a id="a-3u"></a>是喜根缘缘识。<a id="a-3v"></a>缘缘喜根。<a id="a-3w"></a>无色界修所断善识等。<a id="a-3x"></a>故此识无色界修所断一切。<a id="a-3y"></a>及遍行随眠随增十五苦集道智品无漏识。<a id="a-3z"></a>是喜根缘缘识。<a id="a-40"></a>缘缘喜根。<a id="a-41"></a>有漏无漏识故。<a id="a-42"></a>此识非随眠随增。<a id="a-43"></a>故说喜根缘缘识。<a id="a-44"></a>欲色界有为缘无色界四部随眠随增。</p>
  <p id="a45">忧根缘识。<a id="a-46"></a>欲界有漏缘。<a id="a-47"></a>色界遍行及修所断缘缘识。<a id="a-48"></a>欲界有为缘色界三部。<a id="a-49"></a>无色界遍行及修所断者。<a id="a-4A"></a>忧根唯欲界有漏意识相应通五部。<a id="a-4B"></a>十六识内七识所缘。<a id="a-4C"></a>一欲界见苦所断一切随眠相应识。<a id="a-4D"></a>此识欲界见苦所断一切。<a id="a-4E"></a>及见集所断遍行随眠随增。<a id="a-4F"></a>二欲界见集所断一切随眠相应识。<a id="a-4G"></a>此识欲界见集所断一切。<a id="a-4H"></a>及见苦所断遍行随眠随增。<a id="a-4I"></a>三欲界见灭所断有为缘随眠相应识。<a id="a-4J"></a>此识欲界见灭所断有为缘。<a id="a-4K"></a>及遍行随眠随增。<a id="a-4L"></a>四欲界见道所断有漏缘随眠相应识。<a id="a-4M"></a>此识欲界见道所断有漏缘及遍行随眠随增。<a id="a-4N"></a>五欲界修所断善。<a id="a-4O"></a>及染污无覆无记识。<a id="a-4P"></a>此识欲界修所断一切。<a id="a-4Q"></a>及遍行随眠随增。<a id="a-4R"></a>六色界修所断善。<a id="a-4S"></a>及无覆无记识。<a id="a-4T"></a>此识色界修所断一切。<a id="a-4U"></a>及遍行随眠随增。<a id="a-4V"></a>七无漏识。<a id="a-4W"></a>谓苦集法智品。<a id="a-4X"></a>此识非随眠随增故。<a id="a-4Y"></a>说忧根缘识欲界有漏缘色界遍行。<a id="a-4Z"></a>及修所断随眠随增。<a id="a-4a"></a>忧根缘识十六识内十识所缘。<a id="a-4b"></a>一欲界见苦所断一切随眠相应识。<a id="a-4c"></a>是忧根缘缘识缘缘忧根自部他部随其所应有漏识。<a id="a-4d"></a>故此识欲界见苦所断一切。<a id="a-4e"></a>及见集所断遍行随眠随增二欲界见集所断一切随眠相应识。<a id="a-4f"></a>是忧根缘缘识。<a id="a-4g"></a>缘缘忧根自部他部。<a id="a-4h"></a>随其所应有漏识。<a id="a-4i"></a>故此识欲界见集所断一切。<a id="a-4j"></a>及见苦所断遍行随眠随增。<a id="a-4k"></a>三欲界见灭所断有为缘随眠相应识。<a id="a-4l"></a>是忧根缘缘识。<a id="a-4m"></a>缘缘忧根自部有为缘随眠相应识。<a id="a-4n"></a>故此识欲界见灭所断有为缘。<a id="a-4o"></a>及遍行随眠随增。<a id="a-4p"></a>四欲界见道所断有漏缘随眠相应识。<a id="a-4q"></a>是忧根缘缘识。<a id="a-4r"></a>缘缘忧根自部有漏缘随眠相应识故。<a id="a-4s"></a>此识欲界见道所断有漏缘。<a id="a-4t"></a>及遍行随眠随增。<a id="a-4u"></a>五欲界修所断善。<a id="a-4v"></a>及染污无覆无记识。<a id="a-4w"></a>是忧根缘缘识。<a id="a-4x"></a>缘缘忧根欲界修所断识等。<a id="a-4y"></a>故此识欲界修所断一切。<a id="a-4z"></a>及遍行随眠随增。<a id="a-50"></a>六色界见苦所断遍行随眠相应识。<a id="a-51"></a>是忧根缘缘识。<a id="a-52"></a>缘缘忧根色界修所断善。<a id="a-53"></a>及无覆无记识。<a id="a-54"></a>故此识色界见苦所断一切。<a id="a-55"></a>及遍行随眠随增。<a id="a-56"></a>七色界见集所断遍行随眠相应识。<a id="a-57"></a>是忧根缘缘识。<a id="a-58"></a>缘缘忧根。<a id="a-59"></a>色界修所断善。<a id="a-5A"></a>及无覆无记识。<a id="a-5B"></a>故此识色界见集所断一切。<a id="a-5C"></a>及见苦所断遍行随眠随增。<a id="a-5D"></a>八色界修所断善。<a id="a-5E"></a>及染污无覆无记识。<a id="a-5F"></a>是忧根缘缘识。<a id="a-5G"></a>缘缘忧根。<a id="a-5H"></a>色界修所断善。<a id="a-5I"></a>及无覆无记识等。<a id="a-5J"></a>故此识色界修所断一切。<a id="a-5K"></a>及遍行随眠随增。<a id="a-5L"></a>九无色界修所断善识。<a id="a-5M"></a>是忧根缘缘识。<a id="a-5N"></a>缘缘忧根。<a id="a-5O"></a>色界修所断善。<a id="a-5P"></a>及无覆无记识。<a id="a-5Q"></a>故此识无色界修所断一切。<a id="a-5R"></a>及遍行随眠随增。<a id="a-5S"></a>十苦集道智品无漏识。<a id="a-5T"></a>是忧根缘缘识。<a id="a-5U"></a>缘缘忧根。<a id="a-5V"></a>有漏无漏识。<a id="a-5W"></a>故此识非随眠随增。<a id="a-5X"></a>故说忧根缘缘识。<a id="a-5Y"></a>欲界有为缘。<a id="a-5Z"></a>色界三部。<a id="a-5a"></a>无色界遍行。<a id="a-5b"></a>及修所断随眠随增信等五根缘识。<a id="a-5c"></a>缘缘识三界四部者。<a id="a-5d"></a>信等五根通有漏无漏。<a id="a-5e"></a>有漏者通三界九地唯修所断。<a id="a-5f"></a>无漏者通九地法类智品。<a id="a-5g"></a>故此信等五根。<a id="a-5h"></a>十六识内十三识所缘。<a id="a-5i"></a>一欲界见苦所断遍行随眠相应识。<a id="a-5j"></a>此识欲界见苦所断一切。<a id="a-5k"></a>及见集所断遍行随眠随增。<a id="a-5l"></a>二欲界见集所断遍行随眠相应识。<a id="a-5m"></a>此识欲界见集所断一切。<a id="a-5n"></a>及见苦所断遍行随眠随增。<a id="a-5o"></a>三欲界见道所断无漏缘随眠相应识。<a id="a-5p"></a>此识欲界见道所断一切。<a id="a-5q"></a>及遍行随眠随增。<a id="a-5r"></a>四欲界修所断善。<a id="a-5s"></a>及染污无覆无记识此识欲界修所断一切。<a id="a-5t"></a>及遍行随眠随增。<a id="a-5u"></a>如欲界四部识。<a id="a-5v"></a>色无色界各四部识亦尔。<a id="a-5w"></a>合为十二识。<a id="a-5x"></a>十三无漏识。<a id="a-5y"></a>谓苦集道法类智品。<a id="a-5z"></a>此识非随眠随增。<a id="a-60"></a>故说信等五根缘识。<a id="a-61"></a>三界四部随眠随增。<a id="a-62"></a>信等五根缘识十六识内亦十三识所缘。<a id="a-63"></a>一欲界见苦所断一切随眠相应识。<a id="a-64"></a>是信等五根缘缘识。<a id="a-65"></a>缘缘信等五根自部他部。<a id="a-66"></a>随其所应有漏识故。<a id="a-67"></a>此识欲界见苦所断一切。<a id="a-68"></a>及见集所断遍行随眠随增二欲界见集所断一切随眠相应识。<a id="a-69"></a>是信等五根缘缘识。<a id="a-6A"></a>缘缘信等五根自部他部。<a id="a-6B"></a>随其所应有漏识故。<a id="a-6C"></a>此识欲界见集所断一切。<a id="a-6D"></a>及见苦所断遍行随眠随增。<a id="a-6E"></a>三欲界见道所断一切随眠相应识。<a id="a-6F"></a>是信等五根缘缘识。<a id="a-6G"></a>缘缘信等五根自部无漏缘随眠相应识。<a id="a-6H"></a>及苦集道法智品相应识。<a id="a-6I"></a>故此识欲界见道所断一切。<a id="a-6J"></a>及遍行随眠随增。<a id="a-6K"></a>四欲界修所断善。<a id="a-6L"></a>及染污无覆无记识。<a id="a-6M"></a>是信等五根缘缘识。<a id="a-6N"></a>缘缘信等五根欲界修所断识等。<a id="a-6O"></a>故此识欲界修所断一切。<a id="a-6P"></a>及遍行随眠随增。<a id="a-6Q"></a>如欲果四部识。<a id="a-6R"></a>色无色界各四部识亦尔。<a id="a-6S"></a>合为十二识。<a id="a-6T"></a>十三苦集道智品无漏识。<a id="a-6U"></a>是信等五根缘缘识。<a id="a-6V"></a>缘缘信等五根有漏无漏识。<a id="a-6W"></a>故此识非随眠随增。<a id="a-6X"></a>故说信等五根缘缘识。<a id="a-6Y"></a>三界四部随眠随增。</p>
  <p id="a6Z">三无漏根缘识三界二部。<a id="a-6a"></a>及遍行缘缘识。<a id="a-6b"></a>三界四部者。<a id="a-6c"></a>三无漏根通苦集灭道法类智品。<a id="a-6d"></a>十六识内七识所缘。<a id="a-6e"></a>一欲界见道所断无漏缘随眠相应识。<a id="a-6f"></a>此识欲界见道所断一切。<a id="a-6g"></a>及遍行随眠随增。<a id="a-6h"></a>二欲界修所断善识。<a id="a-6i"></a>此识欲界修所断一切。<a id="a-6j"></a>及遍行随眠随增。<a id="a-6k"></a>如欲界二部识。<a id="a-6l"></a>色无色界各二部识亦尔。<a id="a-6m"></a>合为六识。<a id="a-6n"></a>七无漏识。<a id="a-6o"></a>谓道法类智品。<a id="a-6p"></a>此识非随眠随增。<a id="a-6q"></a>故说三无漏根缘识。<a id="a-6r"></a>三界二部及遍行随眠随增。<a id="a-6s"></a>三无漏根缘识。<a id="a-6t"></a>十六识内十三识所缘。<a id="a-6u"></a>一欲界见苦所断遍行随眠相应识。<a id="a-6v"></a>是三无漏根缘缘识。<a id="a-6w"></a>缘缘三无漏根欲界见道所断无漏缘随眠相应识等。<a id="a-6x"></a>故此识欲界见苦所断一切。<a id="a-6y"></a>及见集所断遍行随眠随增。<a id="a-6z"></a>二欲界见集所断遍行随眠相应识。<a id="a-70"></a>是三无漏根缘缘识。<a id="a-71"></a>缘缘三无漏根欲界见道所断。<a id="a-72"></a>无漏缘随眠相应识等。<a id="a-73"></a>故此识欲界见集所断一切。<a id="a-74"></a>及见苦所断遍行随眠随增。<a id="a-75"></a>三欲界见道所断一切随眠相应识。<a id="a-76"></a>是三无漏根缘缘识。<a id="a-77"></a>缘缘三无漏根欲界见道所断无漏缘随眠相应识。<a id="a-78"></a>及道法智品相应识。<a id="a-79"></a>故此识欲界见道所断一切。<a id="a-7A"></a>及遍行随眠随增。<a id="a-7B"></a>四欲界修所断善。<a id="a-7C"></a>及染污无覆无记识。<a id="a-7D"></a>是三无漏根缘缘识。<a id="a-7E"></a>缘缘三无漏根欲界修所断善识等。<a id="a-7F"></a>故此识欲界修所断一切。<a id="a-7G"></a>及遍行随眠随增。<a id="a-7H"></a>如欲界四部识。<a id="a-7I"></a>色无色界各四部识亦尔。<a id="a-7J"></a>合为十二识。<a id="a-7K"></a>十三苦集道智品无漏识。<a id="a-7L"></a>是三无漏根缘缘识。<a id="a-7M"></a>缘缘三无漏根有漏无漏识。<a id="a-7N"></a>故此识非随眠随增。<a id="a-7O"></a>故说三无漏根缘缘识。<a id="a-7P"></a>三界四部随眠随增。<a id="a-7Q"></a>眼耳鼻舌身色声触界缘识。<a id="a-7R"></a>欲色界三部。<a id="a-7S"></a>无色界遍行。<a id="a-7T"></a>及修所断缘缘识。<a id="a-7U"></a>三界四部眼耳鼻舌身色声触处色取蕴。<a id="a-7V"></a>前五界有见有对法亦尔者。<a id="a-7W"></a>如是诸法皆通欲色界五地。<a id="a-7X"></a>唯修所断故。<a id="a-7Y"></a>如眼根等应知其相。<a id="a-7Z"></a>香味鼻舌识界缘识欲界三部。<a id="a-7a"></a>色界遍行。<a id="a-7b"></a>及修所断缘缘识。<a id="a-7c"></a>欲界四部。<a id="a-7d"></a>色界三部。<a id="a-7e"></a>无色界遍行。<a id="a-7f"></a>及修所断。<a id="a-7g"></a>香味处亦尔者。<a id="a-7h"></a>如是诸法皆唯欲界修所断故。<a id="a-7i"></a>如女根等应知其相。<a id="a-7j"></a>眼耳身识界。<a id="a-7k"></a>缘识欲色界三部。<a id="a-7l"></a>缘缘识欲色界四部。<a id="a-7m"></a>无色界二部。<a id="a-7n"></a>及遍行者。<a id="a-7o"></a>如是诸法通欲界及初静虑。<a id="a-7p"></a>唯修所断。<a id="a-7q"></a>十六识内七识所缘。<a id="a-7r"></a>一欲界见苦所断遍行随眠相应识。<a id="a-7s"></a>二欲界见集所断遍行随眠相应识。<a id="a-7t"></a>三欲界修所断善。<a id="a-7u"></a>及染污无覆无记识。<a id="a-7v"></a>如欲界三部识。<a id="a-7w"></a>色界三部识亦尔。<a id="a-7x"></a>合为六识。<a id="a-7y"></a>七无漏识。<a id="a-7z"></a>谓苦集法类智品故眼耳身识界缘识。<a id="a-80"></a>欲色界三部随眠随增。<a id="a-81"></a>如是缘识。<a id="a-82"></a>十六识内十一识所缘。<a id="a-83"></a>一欲界见苦所断一切随眠。<a id="a-84"></a>相应识二欲界见集。<a id="a-85"></a>所断一切随眠相应识。<a id="a-86"></a>三欲界见道所断无漏缘随眠相应识。<a id="a-87"></a>四欲界修所断善。<a id="a-88"></a>及染污无覆无记识。<a id="a-89"></a>如欲界四部识。<a id="a-8A"></a>色界四部识亦尔。<a id="a-8B"></a>合为八识。<a id="a-8C"></a>九无色界见道所断无漏缘随眠相应识。<a id="a-8D"></a>十无色界修所断善识。<a id="a-8E"></a>十一苦集道法类智品无漏识故。<a id="a-8F"></a>眼耳身识界缘缘识。<a id="a-8G"></a>欲色界四部。<a id="a-8H"></a>无色界二部。<a id="a-8I"></a>及遍行随眠随增。<a id="a-8J"></a>意界意识界缘识缘缘识有为。<a id="a-8K"></a>缘意处后四蕴有为法过去未来现在法亦尔者。<a id="a-8L"></a>如是诸法皆通三界九地。<a id="a-8M"></a>五部有漏及无漏法类智品。<a id="a-8N"></a>如意根等应知其相。<a id="a-8O"></a>法界缘识三界一切。<a id="a-8P"></a>缘缘识有为缘法处。<a id="a-8Q"></a>无色无见无对善法亦尔者。<a id="a-8R"></a>此诸法中。<a id="a-8S"></a>除善余法皆通三界九地。<a id="a-8T"></a>五部有漏及无漏法类智品并三无为故。<a id="a-8U"></a>十六识所缘。<a id="a-8V"></a>此诸缘识亦十六识所缘。<a id="a-8W"></a>唯除无为。<a id="a-8X"></a>缘识善法通有漏无漏。<a id="a-8Y"></a>有漏者。<a id="a-8Z"></a>通三界九地。<a id="a-8a"></a>唯修所断。<a id="a-8b"></a>无漏者。<a id="a-8c"></a>通法类智品并择灭故。<a id="a-8d"></a>此善法亦十六识所缘。<a id="a-8e"></a>然见苦集所断中。<a id="a-8f"></a>唯取遍行随眠相应识。<a id="a-8g"></a>见灭道所断中。<a id="a-8h"></a>唯取无漏缘随眠相应识。<a id="a-8i"></a>此善法缘识亦十六识所缘。<a id="a-8j"></a>唯除无为缘识。<a id="a-8k"></a>故此诸法缘识三界一切随眠随增。<a id="a-8l"></a>缘缘识有为缘随眠随增。<a id="a-8m"></a>色蕴缘识欲色界四部。<a id="a-8n"></a>无色界二部。<a id="a-8o"></a>及遍行缘缘识。<a id="a-8p"></a>三界四部有色法亦尔者。<a id="a-8q"></a>色蕴及有色法俱通有漏无漏。<a id="a-8r"></a>有漏者。<a id="a-8s"></a>通欲色界五地。<a id="a-8t"></a>唯修所断。<a id="a-8u"></a>无漏者。<a id="a-8v"></a>通六地法类智品故。<a id="a-8w"></a>十六识内十一识所缘。<a id="a-8x"></a>一欲界见苦所断遍行随眠相应识。<a id="a-8y"></a>二欲界见集所断遍行随眠相应识。<a id="a-8z"></a>三欲界见道所断无漏缘随眠相应识。<a id="a-90"></a>四欲界修所断善。<a id="a-91"></a>及染污无覆无记识。<a id="a-92"></a>如欲界四部识。<a id="a-93"></a>色界四部识亦尔。<a id="a-94"></a>合为八识。<a id="a-95"></a>九无色界见道所断无漏缘随眠相应识。<a id="a-96"></a>十无色界修所断善识。<a id="a-97"></a>十一无漏识。<a id="a-98"></a>谓苦集道法类智品。<a id="a-99"></a>故色蕴等缘识欲色界四部。<a id="a-9A"></a>无色界二部。<a id="a-9B"></a>及遍行随眠随增。<a id="a-9C"></a>此色蕴等缘识十六识内十三识所缘。<a id="a-9D"></a>谓三界各四部识。<a id="a-9E"></a>除见灭所断识。<a id="a-9F"></a>然无色界见苦集所断中。<a id="a-9G"></a>唯取遍行随眠相应识。<a id="a-9H"></a>合为十二识。<a id="a-9I"></a>十三苦集道智品无漏识。<a id="a-9J"></a>故色蕴等缘缘识三界四部随眠随增。<a id="a-9K"></a>后四取蕴。<a id="a-9L"></a>缘识有漏缘缘缘识有为缘识界有漏法。<a id="a-9M"></a>见所断法亦尔者。<a id="a-9N"></a>此诸法中除见所断。<a id="a-9O"></a>余法皆通三界九地五部。<a id="a-9P"></a>唯有漏见所断法。<a id="a-9Q"></a>通三界九地。<a id="a-9R"></a>前四部唯有漏故。<a id="a-9S"></a>皆十六识所缘。<a id="a-9T"></a>然除见灭道所断无漏缘识。<a id="a-9U"></a>此诸缘识亦十六识所缘。<a id="a-9V"></a>然除见灭所断无为缘识。<a id="a-9W"></a>故此诸法缘识有漏缘随眠随增缘缘识有为缘随眠随增无漏法缘识。<a id="a-9X"></a>三界三部及遍行缘缘识。<a id="a-9Y"></a>有为缘无断法亦尔者。<a id="a-9Z"></a>无漏及无断法谓灭道谛及虚空非择灭故。<a id="a-9a"></a>十六识内十识所缘。<a id="a-9b"></a>一欲界见灭所断无为缘随眠相应识。<a id="a-9c"></a>二欲界见道所断无漏缘随眠相应识。<a id="a-9d"></a>三欲界修所断善识。<a id="a-9e"></a>如欲界三部识。<a id="a-9f"></a>色无色界各三部识亦尔。<a id="a-9g"></a>合为九识。<a id="a-9h"></a>十无漏识。<a id="a-9i"></a>谓灭道法类智品。<a id="a-9j"></a>故此二法缘识三界三部。<a id="a-9k"></a>及遍行随眠随增。<a id="a-9l"></a>此二法缘识十六识所缘。<a id="a-9m"></a>于中唯除无为缘识。<a id="a-9n"></a>故此二法缘缘识。<a id="a-9o"></a>有为缘随眠随增。<a id="a-9p"></a>无为法缘识三界二部。<a id="a-9q"></a>及遍行缘缘识有为缘者三无为法。<a id="a-9r"></a>十六识内七识所缘。<a id="a-9s"></a>一欲界见灭所断无为缘随眠相应识。<a id="a-9t"></a>二欲界修所断善识。<a id="a-9u"></a>如欲界二部识。<a id="a-9v"></a>色无色界各二部识亦尔。<a id="a-9w"></a>合为六识。<a id="a-9x"></a>七无漏识。<a id="a-9y"></a>谓灭法类智品故。<a id="a-9z"></a>无为法缘识三界二部。<a id="a-A0"></a>及遍行随眠随增。<a id="a-A1"></a>无为法缘识十六识所缘。<a id="a-A2"></a>于中唯除无为缘识。<a id="a-A3"></a>故无为法缘缘识有为缘随眠随增。<a id="a-A4"></a>不善法缘识欲界有漏缘。<a id="a-A5"></a>色界遍行。<a id="a-A6"></a>及修所断缘缘识。<a id="a-A7"></a>欲界有为缘色界三部。<a id="a-A8"></a>无色界遍行。<a id="a-A9"></a>及修所断。<a id="a-AA"></a>欲界系法亦尔者。<a id="a-AB"></a>不善等法唯欲界通五部故。<a id="a-AC"></a>如前忧根应知其相。<a id="a-AD"></a>无记法缘识欲界三部。<a id="a-AE"></a>色无色界有漏缘缘缘识欲界四部。<a id="a-AF"></a>色无色界有为缘者。<a id="a-AG"></a>无记法通三界。<a id="a-AH"></a>欲界者。<a id="a-AI"></a>修所断。<a id="a-AJ"></a>及见苦所断中有身边执见品。<a id="a-AK"></a>色无色界者。<a id="a-AL"></a>通五部并二无为故。<a id="a-AM"></a>无记法十六识内十四识所缘。<a id="a-AN"></a>一欲界见苦一切随眠相应识。<a id="a-AO"></a>二欲界见集所断遍行随眠相应识。<a id="a-AP"></a>三欲界修所断善。<a id="a-AQ"></a>及染污无覆无记识。<a id="a-AR"></a>及色无色界各五部识。<a id="a-AS"></a>于中唯除无漏缘识。<a id="a-AT"></a>合为十三识。<a id="a-AU"></a>十四无漏识。<a id="a-AV"></a>谓苦集法类智品。<a id="a-AW"></a>故无记法缘识。<a id="a-AX"></a>欲界三部。<a id="a-AY"></a>色无色界有漏缘随眠随增。<a id="a-AZ"></a>无记法缘识。<a id="a-Aa"></a>十六识内十五识所缘。<a id="a-Ab"></a>除欲界见灭所断识。<a id="a-Ac"></a>色无色界各五部识中除无为缘识。<a id="a-Ad"></a>故无记法缘缘识欲界四部。<a id="a-Ae"></a>色无色界有为缘随眠随增。<a id="a-Af"></a>色界系法缘识。<a id="a-Ag"></a>欲界三部。<a id="a-Ah"></a>色界有漏缘。<a id="a-Ai"></a>无色界遍行。<a id="a-Aj"></a>及修所断缘缘识。<a id="a-Ak"></a>欲界三部色界有为缘。<a id="a-Al"></a>无色界四部者。<a id="a-Am"></a>色界系法通五部故。<a id="a-An"></a>十六识内十识所缘。<a id="a-Ao"></a>一欲界见苦所断他界缘遍行随眠相应识。<a id="a-Ap"></a>二欲界见集所断他界缘遍行随眠相应识。<a id="a-Aq"></a>三欲界修所断善识。<a id="a-Ar"></a>及色界五部有漏缘识。<a id="a-As"></a>合为八识。<a id="a-At"></a>九无色界修所断善识。<a id="a-Au"></a>十无漏识。<a id="a-Av"></a>谓苦集类智品。<a id="a-Aw"></a>故色界系法缘识。<a id="a-Ax"></a>欲界三部。<a id="a-Ay"></a>色界有漏缘。<a id="a-Az"></a>无色界遍行。<a id="a-B0"></a>及修所断随眠随增。<a id="a-B1"></a>色界系法缘识。<a id="a-B2"></a>十六识内十三识所缘。<a id="a-B3"></a>一欲界见苦所断一切随眠相应识。<a id="a-B4"></a>二欲界见集所断一切随眠相应识。<a id="a-B5"></a>三欲界修所断善。<a id="a-B6"></a>及染污无覆无记识。<a id="a-B7"></a>及色界五部有为缘识。<a id="a-B8"></a>合为八识。<a id="a-B9"></a>九无色界见苦所断遍行随眠相应识。<a id="a-BA"></a>十无色界见集所断遍行随眠相应识。<a id="a-BB"></a>十一无色界见道所断无漏缘随眠相应识。<a id="a-BC"></a>十二无色界修所断善。<a id="a-BD"></a>及染污无覆无记识。<a id="a-BE"></a>十三苦集道智品无漏识。<a id="a-BF"></a>故色界系法缘缘识。<a id="a-BG"></a>欲界三部。<a id="a-BH"></a>色界有为缘。<a id="a-BI"></a>无色界四部随眠随增。<a id="a-BJ"></a>无色界系法缘识。<a id="a-BK"></a>欲色界三部。<a id="a-BL"></a>无色界有漏缘缘缘识。<a id="a-BM"></a>欲界三部。<a id="a-BN"></a>色界四部。<a id="a-BO"></a>无色界有为缘者。<a id="a-BP"></a>无色界系法通五部故。<a id="a-BQ"></a>十六识内十二识所缘。<a id="a-BR"></a>一欲界见苦所断他界缘遍行随眠相应识。<a id="a-BS"></a>二欲界见集所断他界缘遍行随眠相应识。<a id="a-BT"></a>三欲界修所断善识。<a id="a-BU"></a>如欲界三部识。<a id="a-BV"></a>色界三部识亦尔。<a id="a-BW"></a>合为六识。<a id="a-BX"></a>及无色界五部有漏缘识。<a id="a-BY"></a>合为十一识。<a id="a-BZ"></a>十二无漏识。<a id="a-Ba"></a>谓苦集类智品故无色界系法缘识。<a id="a-Bb"></a>欲色界三部无色界有漏缘随眠随增无色界系法缘识。<a id="a-Bc"></a>十六识内十三识所缘。<a id="a-Bd"></a>谓欲界见苦集修所断三部识。<a id="a-Be"></a>色界四部识。<a id="a-Bf"></a>除见灭所断识。<a id="a-Bg"></a>于见道所断识中。<a id="a-Bh"></a>唯取无漏缘随眠相应识。<a id="a-Bi"></a>无色界五部有为缘识。<a id="a-Bj"></a>合为十二识。<a id="a-Bk"></a>十三苦集道智品无漏识。<a id="a-Bl"></a>故无色界系法缘缘识。<a id="a-Bm"></a>欲界三部。<a id="a-Bn"></a>色界四部。<a id="a-Bo"></a>无色界有为缘随眠随增。<a id="a-Bp"></a>学无学法缘识。<a id="a-Bq"></a>三界二部。<a id="a-Br"></a>及遍行缘缘识。<a id="a-Bs"></a>三界四部者。<a id="a-Bt"></a>学无学法唯无漏通四谛法类智品故。<a id="a-Bu"></a>如三无漏根应知其相非学非无学法缘识。<a id="a-Bv"></a>三界四部。<a id="a-Bw"></a>及见道所断有漏缘。<a id="a-Bx"></a>缘缘识有为缘者。<a id="a-By"></a>此法通三界五部。<a id="a-Bz"></a>唯有漏故。<a id="a-C0"></a>十六识所缘。<a id="a-C1"></a>唯除见道所断无漏缘识。<a id="a-C2"></a>故非学非无学法缘识。<a id="a-C3"></a>三界四部。<a id="a-C4"></a>及见道所断有漏缘随眠随增。<a id="a-C5"></a>此法缘识亦十六识所缘。<a id="a-C6"></a>然除无为缘识。<a id="a-C7"></a>故此法缘缘识有为缘随眠随增。<a id="a-C8"></a>修所断法缘识三界三部。<a id="a-C9"></a>缘缘识三界四部者。<a id="a-CA"></a>修所断法通三界九地故。<a id="a-CB"></a>如命根应知其相。</p>
 </body>
</html>