<!doctype html>
<html id="z3IBVbw12J" data-ver="833">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第六十四</h1>
  <h2 id="a2">结蕴第二中有情纳息第三之二</h2>
  <p id="a3">生欲界圣者有三事命终。<a id="a-4"></a>一全离染而命终。<a id="a-5"></a>二全退而命终。<a id="a-6"></a>三分离染而命终。<a id="a-7"></a>异生但有二事命终。<a id="a-8"></a>一全离染而命终。<a id="a-9"></a>二全退而命终。<a id="a-A"></a>无分离染而命终者。<a id="a-B"></a>生色界圣者有二事命终。<a id="a-C"></a>一全离染而命终。<a id="a-D"></a>二分离染而命终。<a id="a-E"></a>无有退者。<a id="a-F"></a>色无色界无退义故。<a id="a-G"></a>异生但有一事命终。<a id="a-H"></a>谓全离染彼无退故。<a id="a-I"></a>无分离染而命终故。<a id="a-J"></a>生无色界圣者异生应知亦尔。<a id="a-K"></a>问何故圣者有分离染而命终。<a id="a-L"></a>异生不尔答以诸圣者有无漏定。<a id="a-M"></a>任持相续令极坚固。<a id="a-N"></a>异生但有世俗诸定。<a id="a-O"></a>任持相续非极坚固。<a id="a-P"></a>复次圣者成就胜奢摩他毗钵舍那异生不尔。<a id="a-Q"></a>复次圣者成就无漏道力随意所为。<a id="a-R"></a>异生不尔。<a id="a-S"></a>是故圣者有分离染而命终义。<a id="a-T"></a>异生即无。<a id="a-U"></a>有作是说。<a id="a-V"></a>以诸圣者具三种力。<a id="a-W"></a>一圣道力。<a id="a-X"></a>二烦恼力。<a id="a-Y"></a>三定业力。<a id="a-Z"></a>定业力故有全离染而命终义烦恼力故有全退已而命终义。<a id="a-a"></a>圣道力故有分离染而命终义异生但有二种力。<a id="a-b"></a>谓烦恼力。<a id="a-c"></a>定业力。<a id="a-d"></a>无圣道力。<a id="a-e"></a>定业力故有全离染而命终义。<a id="a-f"></a>烦恼力故有全退已而命终义。<a id="a-g"></a>无圣道力故无分离染而命终义。<a id="a-h"></a>有余师说。<a id="a-i"></a>圣者有三力。<a id="a-j"></a>一道力。<a id="a-k"></a>二烦恼力。<a id="a-l"></a>三定业力。<a id="a-m"></a>由道力故有全离染而命终。<a id="a-n"></a>由烦恼力故有全退已而命终。<a id="a-o"></a>由定业力。<a id="a-p"></a>故有分离染而命终。<a id="a-q"></a>若全离染得此地生非择灭故。<a id="a-r"></a>决定受业便不与果。<a id="a-s"></a>由此定业为留难故。<a id="a-t"></a>有分离染而命终者。<a id="a-u"></a>如家家等。<a id="a-v"></a>异生但有二力。<a id="a-w"></a>谓道力烦恼力。<a id="a-x"></a>无定业力。<a id="a-y"></a>由道力故有全离染而命终。<a id="a-z"></a>由烦恼力故有全退已而命终。<a id="a-10"></a>无定业力故无分离染而命终。<a id="a-11"></a>设全离染而有还生此地义故。<a id="a-12"></a>决定受业不为留难。<a id="a-13"></a>或有说者。<a id="a-14"></a>分离染位有别立圣补特伽罗。<a id="a-15"></a>谓离欲界三四品染别立家家。<a id="a-16"></a>离六品染别立一来。<a id="a-17"></a>离七八品别立一间。<a id="a-18"></a>是故圣者有分离染而命终义。<a id="a-19"></a>异生定无分离染位如圣别立补特伽罗。<a id="a-1A"></a>是故彼无分离染已而命终义。<a id="a-1B"></a>复有说者。<a id="a-1C"></a>圣者于定有自在力故离染时有离少分而命终者。<a id="a-1D"></a>异生于定无自在力。<a id="a-1E"></a>故离染时无离少分而命终者。<a id="a-1F"></a>尊者僧伽筏苏说曰。<a id="a-1G"></a>异生亦有分离染位而命终者。<a id="a-1H"></a>然命终已结生心时先所断结必还成就。<a id="a-1I"></a>评曰。<a id="a-1J"></a>彼不应作是说。<a id="a-1K"></a>彼命终心势力劣故。<a id="a-1L"></a>先所断结已得成就。<a id="a-1M"></a>是故前说于理为善。</p>
  <p id="a1N">问以世俗道离诸染时。<a id="a-1O"></a>无间解脱有几行相。<a id="a-1P"></a>答诸无间道有三行相。<a id="a-1Q"></a>一粗行相。<a id="a-1R"></a>二苦行相。<a id="a-1S"></a>三障行相。<a id="a-1T"></a>诸解脱道有三行相。<a id="a-1U"></a>一静行相。<a id="a-1V"></a>二妙行相。<a id="a-1W"></a>三离行相。<a id="a-1X"></a>问无间道中何行相后。<a id="a-1Y"></a>起解脱道何行相耶。<a id="a-1Z"></a>有作是说。<a id="a-1a"></a>从粗行。<a id="a-1b"></a>相无间道后。<a id="a-1c"></a>起静行相为解脱道。<a id="a-1d"></a>从苦行相无间道后。<a id="a-1e"></a>起妙行相为解脱道。<a id="a-1f"></a>从障行相无间道后。<a id="a-1g"></a>起离行相为解脱道。<a id="a-1h"></a>有余师说。<a id="a-1i"></a>从粗行相无间道后。<a id="a-1j"></a>起妙行相为解脱道。<a id="a-1k"></a>从苦行相无间道后。<a id="a-1l"></a>起静行相为解脱道。<a id="a-1m"></a>从障行相无间道后。<a id="a-1n"></a>起离行相为解脱道。<a id="a-1o"></a>粗妙苦静障离对故。<a id="a-1p"></a>评曰。<a id="a-1q"></a>此事不定。<a id="a-1r"></a>从粗行相无间道后。<a id="a-1s"></a>容起静等三种行相为解脱道。<a id="a-1t"></a>从苦行相无间道。<a id="a-1u"></a>后容起妙等三种行相为解脱道。<a id="a-1v"></a>从障行相无间道后。<a id="a-1w"></a>容起离等三种行相为解脱道。<a id="a-1x"></a>以此六种有漏行相随离染者所乐起故。</p>
  <p id="a1y">问以世俗道离诸染时无间解脱各缘何地。<a id="a-1z"></a>答离欲染时。<a id="a-20"></a>九无间道唯缘欲界。<a id="a-21"></a>九解脱道缘初静虑。<a id="a-22"></a>问若尔。<a id="a-23"></a>善通根蕴所说。<a id="a-24"></a>如说。<a id="a-25"></a>颇有思惟色界法。<a id="a-26"></a>而能遍知欲界耶。<a id="a-27"></a>答有。<a id="a-28"></a>彼意说断遍知。<a id="a-29"></a>云何二道所缘行相而不杂乱。<a id="a-2A"></a>若此二道所缘行相有杂乱者。<a id="a-2B"></a>于离染事如何不为障碍留难。<a id="a-2C"></a>答如是二道所缘行相虽有杂乱。<a id="a-2D"></a>于离染事然不能为障碍留难。<a id="a-2E"></a>所以者何。<a id="a-2F"></a>彼于离染诸迳路中已善修习加行成故。<a id="a-2G"></a>如见道中。<a id="a-2H"></a>缘欲界忍智后缘有顶忍智现在前。<a id="a-2I"></a>缘有顶忍智后缘欲界忍智现在前。<a id="a-2J"></a>虽有所缘行相杂乱。<a id="a-2K"></a>于现观事。<a id="a-2L"></a>然不能为障阂留难。<a id="a-2M"></a>所以者何。<a id="a-2N"></a>彼于现观诸迳路中已善修习加行成故。<a id="a-2O"></a>此亦如是。<a id="a-2P"></a>故无有失。<a id="a-2Q"></a>有作是说。<a id="a-2R"></a>离欲染时九无间道八解脱道皆缘欲界。<a id="a-2S"></a>最后解脱缘初静虑。<a id="a-2T"></a>如以灭道智离非想非非想处染时。<a id="a-2U"></a>九无间道八解脱道皆缘灭道。<a id="a-2V"></a>最后解脱道缘非想非非想处有漏四蕴此亦如是。<a id="a-2W"></a>有余师说。<a id="a-2X"></a>离欲染时或无止息或有止息。<a id="a-2Y"></a>无止息者。<a id="a-2Z"></a>九无间道八解脱道皆缘欲界。<a id="a-2a"></a>最后解脱道缘初静虑。<a id="a-2b"></a>有止息者。<a id="a-2c"></a>或离一品即便止息。<a id="a-2d"></a>或离二品而便止息。<a id="a-2e"></a>如是乃至或离八品方乃止息。<a id="a-2f"></a>若离一品即止息者。<a id="a-2g"></a>彼无间道缘欲界。<a id="a-2h"></a>解脱道缘初静虑。<a id="a-2i"></a>若离二品便止息者。<a id="a-2j"></a>彼二无间道。<a id="a-2k"></a>一解脱道缘欲界。<a id="a-2l"></a>第二解脱道缘初静虑。<a id="a-2m"></a>如是乃至若离八品方止息者。<a id="a-2n"></a>彼八无间道七解脱道皆缘欲界。<a id="a-2o"></a>第八解脱道缘初静虑。<a id="a-2p"></a>或有说者。<a id="a-2q"></a>离欲染时九无间道九解脱道皆缘欲界。<a id="a-2r"></a>如以苦集智离欲染时。<a id="a-2s"></a>九无间道九解脱道皆缘欲界。<a id="a-2t"></a>此亦如是。<a id="a-2u"></a>问若尔。<a id="a-2v"></a>虽无无间解脱所缘行相杂乱过失。<a id="a-2w"></a>根蕴所说当云何通。<a id="a-2x"></a>如说。<a id="a-2y"></a>颇有思惟色界法而能遍知欲界耶。<a id="a-2z"></a>答有。<a id="a-30"></a>彼意说断遍知。<a id="a-31"></a>答根蕴依近加行而说。<a id="a-32"></a>谓修行者将离欲染。<a id="a-33"></a>先起如是分别思惟。<a id="a-34"></a>欲界苦粗障初静虑静妙离。<a id="a-35"></a>问若尔。<a id="a-36"></a>根蕴后说复云何通。<a id="a-37"></a>如说颇有思惟无色界法而能遍知欲界耶。<a id="a-38"></a>答无。<a id="a-39"></a>彼意说断遍知。<a id="a-3A"></a>岂修行者将离欲染。<a id="a-3B"></a>不先起此分别思惟。<a id="a-3C"></a>欲界苦粗障无色界静妙离部。<a id="a-3D"></a>答虽起如是分别思惟。<a id="a-3E"></a>而远非近。<a id="a-3F"></a>非于思惟无色界后即能引生离欲染道。<a id="a-3G"></a>思惟色界是近加行即能引生离欲染道。<a id="a-3H"></a>故彼二说非互相违。<a id="a-3I"></a>复有说者。<a id="a-3J"></a>离欲染时九无间道九解脱道皆缘初静虑。<a id="a-3K"></a>问若尔。<a id="a-3L"></a>善通根蕴所说。<a id="a-3M"></a>如说。<a id="a-3N"></a>颇有思惟色界法而能遍知欲界耶。<a id="a-3O"></a>答有。<a id="a-3P"></a>彼意说断遍知。<a id="a-3Q"></a>又无二道所缘行相杂乱过失。<a id="a-3R"></a>云何缘他地能离余地染。<a id="a-3S"></a>答此亦无失。<a id="a-3T"></a>如灭道智离诸染时。<a id="a-3U"></a>虽缘灭道而断苦集。<a id="a-3V"></a>此亦如是。<a id="a-3W"></a>评曰。<a id="a-3X"></a>如是诸说虽各能生弟子觉慧。<a id="a-3Y"></a>而最初说于理为善。<a id="a-3Z"></a>谓九无间道皆缘欲界。<a id="a-3a"></a>九解脱道皆缘初静虑。<a id="a-3b"></a>所以者何。<a id="a-3c"></a>以世俗道离欲染时。<a id="a-3d"></a>厌下欣上方能离故。<a id="a-3e"></a>如离欲染离上七地染。<a id="a-3f"></a>应知亦尔。</p>
  <p id="a3g">问世俗无间解脱道中一一能修几种行相。<a id="a-3h"></a>答诸异生者离欲染时。<a id="a-3i"></a>九无间道中修三行相。<a id="a-3j"></a>谓苦粗障八解脱道中修六行相。<a id="a-3k"></a>谓苦粗障及静妙离。<a id="a-3l"></a>最后解脱道中即修此六行相。<a id="a-3m"></a>亦修未来初静虑地无边行相。<a id="a-3n"></a>如是乃至离无所有处染。<a id="a-3o"></a>随其所应当知亦尔。<a id="a-3p"></a>若诸圣者离欲染时。<a id="a-3q"></a>九无间道中修十九行相。<a id="a-3r"></a>谓粗等三及有漏无漏十六圣行相。<a id="a-3s"></a>八解脱道中修二十二行相。<a id="a-3t"></a>谓粗等三静等三。<a id="a-3u"></a>及有漏无漏十六圣行相。<a id="a-3v"></a>最后解脱道中即修此二十二行相。<a id="a-3w"></a>亦修未来初静虑地无边行相。<a id="a-3x"></a>即诸圣者离初静虑染时。<a id="a-3y"></a>九无间道中修十九行相。<a id="a-3z"></a>谓粗等三及唯无漏十六圣行相。<a id="a-40"></a>八解脱道中修二十二行相。<a id="a-41"></a>谓粗等三静等三。<a id="a-42"></a>及唯无漏十六圣行相。<a id="a-43"></a>最后解脱道中即修此二十二行相。<a id="a-44"></a>亦修未来第二静虑地无边行相如是。<a id="a-45"></a>乃至离无所有处染。<a id="a-46"></a>随其所应当知亦尔。</p>
  <p id="a47">问何故初静虑近分通修有漏无漏十六圣行相。<a id="a-48"></a>上地近分唯修无漏耶。<a id="a-49"></a>答初静虑近分有圣行相。<a id="a-4A"></a>故能通修有漏无漏十六圣行相。<a id="a-4B"></a>上地近分无圣行相。<a id="a-4C"></a>故唯能修无漏行相。<a id="a-4D"></a>有作是说。<a id="a-4E"></a>诸异生者离欲染时。<a id="a-4F"></a>九无间道中修九行相。<a id="a-4G"></a>谓粗等三及慈悲喜舍。<a id="a-4H"></a>不净观持息念。<a id="a-4I"></a>八解脱道中修十二行相。<a id="a-4J"></a>谓即前九及静等三。<a id="a-4K"></a>最后解脱道中即修此十二行相。<a id="a-4L"></a>亦修未来初静虑地无边行相。<a id="a-4M"></a>若诸圣者离欲染时。<a id="a-4N"></a>九无间道中修二十五行相。<a id="a-4O"></a>谓粗等三慈悲喜舍。<a id="a-4P"></a>不净观持息念。<a id="a-4Q"></a>及有漏无漏十六圣行相。<a id="a-4R"></a>八解脱道中修二十八行相。<a id="a-4S"></a>谓即前二十五及静等三。<a id="a-4T"></a>最后解脱道中即修此二十八行相。<a id="a-4U"></a>亦修未来初静虑地无边行相。<a id="a-4V"></a>上地近分修义如前。</p>
  <p id="a4W">问何故初静虑近分能修如是种种行相。<a id="a-4X"></a>上地近分不能修耶。<a id="a-4Y"></a>答初静虑近分有种种善根。<a id="a-4Z"></a>故能修此种种行相。<a id="a-4a"></a>上地近分诸善根少。<a id="a-4b"></a>故不能修种种行相。<a id="a-4c"></a>复次欲界烦恼有种种相还修种种善根。<a id="a-4d"></a>对治上地烦恼无种种相故。<a id="a-4e"></a>彼不修种种对治。</p>
  <p id="a4f">问现在俱行负重有用。<a id="a-4g"></a>世俗无间及解脱道行相所缘。<a id="a-4h"></a>已如前说。<a id="a-4i"></a>未来修者为何所缘。<a id="a-4j"></a>答离欲染时。<a id="a-4k"></a>九无间道中所修未来粗等三行相唯缘欲界。<a id="a-4l"></a>八解脱道中。<a id="a-4m"></a>所修未来粗等三行相。<a id="a-4n"></a>缘欲界及初静虑。<a id="a-4o"></a>静等三行相。<a id="a-4p"></a>唯缘初静虑。<a id="a-4q"></a>最后解脱道中。<a id="a-4r"></a>所修未来粗等三行相通缘三界。<a id="a-4s"></a>静等三行相缘初静虑。<a id="a-4t"></a>乃至非想非非想处。<a id="a-4u"></a>离初静虑染时。<a id="a-4v"></a>九无间道中。<a id="a-4w"></a>所修未来粗等三行相唯缘初静虑。<a id="a-4x"></a>八解脱道中。<a id="a-4y"></a>所修未来粗等三行相缘初二静虑。<a id="a-4z"></a>静等三行相唯缘第二静虑。<a id="a-50"></a>最后解脱道中。<a id="a-51"></a>所修未来粗等三行相通缘三界。<a id="a-52"></a>静等三行相缘第二静虑。<a id="a-53"></a>乃至非想非非想处。<a id="a-54"></a>离第二静虑染时。<a id="a-55"></a>九无间道中。<a id="a-56"></a>所修未来粗等三行相。<a id="a-57"></a>唯缘第二静虑。<a id="a-58"></a>八解脱道中所修。<a id="a-59"></a>未来粗等三行相缘第二第三静虑。<a id="a-5A"></a>静等三行相唯缘第三静虑。<a id="a-5B"></a>最后解脱道中。<a id="a-5C"></a>所修未来粗等三行相通缘三界。<a id="a-5D"></a>静等三行相缘第三静虑乃至非想非非想处。<a id="a-5E"></a>离第三静虑染时。<a id="a-5F"></a>九无间道中。<a id="a-5G"></a>所修未来粗等三行相唯缘第三静虑。<a id="a-5H"></a>八解脱道中。<a id="a-5I"></a>所修未来粗等三行相缘第三第四静虑。<a id="a-5J"></a>静等三行相唯。<a id="a-5K"></a>缘第四静虑。<a id="a-5L"></a>最后解脱道中。<a id="a-5M"></a>所修未来粗等三行相通缘三界。<a id="a-5N"></a>静等三行相缘第四静虑乃至非想非非想处。<a id="a-5O"></a>离第四静虑染时。<a id="a-5P"></a>九无间道中所修未来粗等三行相唯缘第四静虑。<a id="a-5Q"></a>八解脱道中。<a id="a-5R"></a>所修未来粗等三行相缘第四静虑及空无边处。<a id="a-5S"></a>静等三行相唯缘空无边处。<a id="a-5T"></a>最后解脱道中。<a id="a-5U"></a>所修未来粗等三行相。<a id="a-5V"></a>及静等三行相。<a id="a-5W"></a>缘空无边处乃至非想非非想处。<a id="a-5X"></a>问若离第四静虑染。<a id="a-5Y"></a>八解脱道中所修未来粗等三行相。<a id="a-5Z"></a>能缘第四静虑及空无边处者。<a id="a-5a"></a>识身论说当云何通。<a id="a-5b"></a>如说颇有无色界善心能了别色无色界法耶。<a id="a-5c"></a>答无。<a id="a-5d"></a>彼遮刹那不遮相续。<a id="a-5e"></a>谓一刹那顷无色界善心。<a id="a-5f"></a>能了别色无色法者无有是处。<a id="a-5g"></a>若离彼染八解脱道中所修未来粗等三行相。<a id="a-5h"></a>或缘色界第四静虑。<a id="a-5i"></a>或缘无色界空无边处斯有是处故遮刹那不遮相续。<a id="a-5j"></a>此与彼说俱为善通。<a id="a-5k"></a>离空无边处染时。<a id="a-5l"></a>九无间道中。<a id="a-5m"></a>所修未来粗等三行相。<a id="a-5n"></a>唯缘空无边处。<a id="a-5o"></a>八解脱道中所修未来粗等三行相。<a id="a-5p"></a>缘空无边处及识无边处。<a id="a-5q"></a>静等三行相唯缘识无边处。<a id="a-5r"></a>最后解脱道中所修未来粗等三行相及静等三行相。<a id="a-5s"></a>缘识无边处乃至非想非非想处。<a id="a-5t"></a>离识无边处染时。<a id="a-5u"></a>九无间道中所修未来粗等三行相唯缘识无边处。<a id="a-5v"></a>八解脱道中所修未来粗等三行相。<a id="a-5w"></a>缘识无边处及无所有处。<a id="a-5x"></a>静等三行相唯缘无所有处。<a id="a-5y"></a>最后解脱道中。<a id="a-5z"></a>所修未来粗等三行相及静等三行相。<a id="a-60"></a>缘无所有处及非想非非想处。<a id="a-61"></a>离无所有处染时。<a id="a-62"></a>九无间道中所修未来粗等三行相唯缘无所有处。<a id="a-63"></a>八解脱道中所修未来粗等三行相。<a id="a-64"></a>缘无所有处及非想非非想处。<a id="a-65"></a>静等三行相唯缘非想非非想处。<a id="a-66"></a>最后解脱道中所修未来粗等三行相。<a id="a-67"></a>及静等三行相。<a id="a-68"></a>唯缘非想非非想处。<a id="a-69"></a>问何故最后解脱道中所修未来静虑所摄粗等行相通缘三界。<a id="a-6A"></a>无色所摄粗等行相唯缘无色界耶。<a id="a-6B"></a>答静虑地中有遍缘智。<a id="a-6C"></a>能缘自地下地上地。<a id="a-6D"></a>无色地中无遍缘智。<a id="a-6E"></a>唯缘自上不缘下地。<a id="a-6F"></a>复次静虑地中功德粗显易。<a id="a-6G"></a>知易了。<a id="a-6H"></a>非无色地。<a id="a-6I"></a>复次静虑地中多诸功德多诸胜利。<a id="a-6J"></a>无色不尔。<a id="a-6K"></a>复次静虑地中善有种种异相异性。<a id="a-6L"></a>无色不尔。<a id="a-6M"></a>复次静虑地中有异相根异相受异相心心所法。<a id="a-6N"></a>无色不尔。<a id="a-6O"></a>是故尔时所修未来静虑所摄粗等行相通。<a id="a-6P"></a>缘三界。<a id="a-6Q"></a>无色所摄粗等行相唯缘无色界。</p>
  <p id="a6R">欲界见所断结尽何果摄。<a id="a-6S"></a>乃至广说。<a id="a-6T"></a>问何故作此论。<a id="a-6U"></a>答先说三界二部诸结顿渐得舍。<a id="a-6V"></a>未说彼断是何果摄。<a id="a-6W"></a>今欲说之故作斯论。<a id="a-6X"></a>欲界见所断结尽何果摄。<a id="a-6Y"></a>答四沙门果或无处。<a id="a-6Z"></a>四沙门果摄者。<a id="a-6a"></a>谓彼结尽证预流果时即预流果摄。<a id="a-6b"></a>证一来果时即一来果摄。<a id="a-6c"></a>证不还果时即不还果摄。<a id="a-6d"></a>证阿罗汉果时即阿罗汉果摄。<a id="a-6e"></a>或无处者谓诸异生已离欲染彼结尽非果摄。<a id="a-6f"></a>已离欲染入正性离生者。<a id="a-6g"></a>见道十五心顷彼结尽非果摄。<a id="a-6h"></a>次第者道现观二心顷彼结尽非果摄。<a id="a-6i"></a>欲界修所断结尽何果摄。<a id="a-6j"></a>答不还阿罗汉果。<a id="a-6k"></a>或无处不还果摄者。<a id="a-6l"></a>谓彼结尽证不还果时即不还果摄。<a id="a-6m"></a>阿罗汉果摄者。<a id="a-6n"></a>谓彼结尽证阿罗汉果时即阿罗汉果摄。<a id="a-6o"></a>或无处者谓诸异生已离欲染彼结尽非果摄。<a id="a-6p"></a>已离欲染入正性离生者。<a id="a-6q"></a>见道十五心顷彼结尽非果摄。<a id="a-6r"></a>无次第者非果摄义。<a id="a-6s"></a>所以者何。<a id="a-6t"></a>离欲染第九无间道灭时方断彼尽。<a id="a-6u"></a>第九解脱道生时证不还果。<a id="a-6v"></a>彼结尽即不还果摄故。<a id="a-6w"></a>色界见所断结尽。<a id="a-6x"></a>何果摄。<a id="a-6y"></a>答四沙门果或无处。<a id="a-6z"></a>四沙门果摄者。<a id="a-70"></a>谓彼结尽证预流果时即预流果摄。<a id="a-71"></a>乃至证阿罗汉果时即阿罗汉果摄。<a id="a-72"></a>或无处者谓诸异生已离色染彼结尽非果摄。<a id="a-73"></a>已离色染入正性离生者。<a id="a-74"></a>见道十五心顷彼结尽非果摄。<a id="a-75"></a>无次第者非果摄义。<a id="a-76"></a>所以者何道类智忍灭时方断彼尽道类智生时随其所应证前三果。<a id="a-77"></a>彼结尽即前三果摄故。<a id="a-78"></a>色界修所断结尽何果摄。<a id="a-79"></a>答阿罗汉果。<a id="a-7A"></a>或无处。<a id="a-7B"></a>阿罗汉果摄者谓彼结尽证阿罗汉果时即阿罗汉果摄。<a id="a-7C"></a>或无处者谓诸异生已离色染彼结尽非果摄。<a id="a-7D"></a>已离色染入正性离生者。<a id="a-7E"></a>见道十五心顷及道类智等。<a id="a-7F"></a>诸有学位彼结尽非果摄。<a id="a-7G"></a>次第者从离第四静虑染第九解脱道。<a id="a-7H"></a>乃至金刚喻定现在前时彼结尽非果摄。<a id="a-7I"></a>无色界见所断结尽何果摄。<a id="a-7J"></a>答四沙门果。<a id="a-7K"></a>谓彼结尽证预流果时即预流果摄。<a id="a-7L"></a>乃至证阿罗汉果时即阿罗汉果摄。<a id="a-7M"></a>无异生者非果摄义。<a id="a-7N"></a>所以者何。<a id="a-7O"></a>无有异生能离非想非非想处见所断结故。<a id="a-7P"></a>亦无次第者非果摄义。<a id="a-7Q"></a>所以者何。<a id="a-7R"></a>道类智忍灭时方断彼尽。<a id="a-7S"></a>道类智生时随其所应证前三果。<a id="a-7T"></a>彼结尽即前三果摄故。<a id="a-7U"></a>无色界修所断结尽何果摄。<a id="a-7V"></a>答阿罗汉果。<a id="a-7W"></a>谓彼结尽证阿罗汉果时即阿罗汉果摄。<a id="a-7X"></a>无异生者非果摄义。<a id="a-7Y"></a>所以者何。<a id="a-7Z"></a>无有异生能离非想非非想处修所断结故。<a id="a-7a"></a>亦无次第者非果摄义。<a id="a-7b"></a>所以者何。<a id="a-7c"></a>金刚喻定现在前时方断彼尽。<a id="a-7d"></a>初尽智生时证阿罗汉果。<a id="a-7e"></a>彼结尽即阿罗汉果摄故。<a id="a-7f"></a>有五部结。<a id="a-7g"></a>谓见苦所断结。<a id="a-7h"></a>乃至修所断结。<a id="a-7i"></a>问何故作此论。<a id="a-7j"></a>答先虽说三界二部结尽诸果所摄。<a id="a-7k"></a>而未说五部结尽诸果所摄。<a id="a-7l"></a>今欲说之故作斯论。<a id="a-7m"></a>见苦所断结尽何果摄。<a id="a-7n"></a>答四沙门果或无处。<a id="a-7o"></a>四沙门果摄者。<a id="a-7p"></a>谓彼结尽证预流果时即预流果摄。<a id="a-7q"></a>乃至证阿罗汉果时即阿罗汉果摄。<a id="a-7r"></a>或无处者无有异生。<a id="a-7s"></a>非果摄义。<a id="a-7t"></a>所以者何。<a id="a-7u"></a>无异生者能离非想非非想处见苦所断结故。<a id="a-7v"></a>次第者苦现观一心顷。<a id="a-7w"></a>集灭现观各四心顷。<a id="a-7x"></a>道现观三心顷。<a id="a-7y"></a>彼结尽非果摄。<a id="a-7z"></a>见集所断结尽何果摄。<a id="a-80"></a>答四沙门果或无处四沙门果摄者。<a id="a-81"></a>如前说。<a id="a-82"></a>或无处者无有异生非果摄义。<a id="a-83"></a>所以者何。<a id="a-84"></a>无异生者能离非想非非想处见集所断结故。<a id="a-85"></a>次第者集现观一心顷灭现观四心顷。<a id="a-86"></a>道现观三心顷。<a id="a-87"></a>彼结尽非果摄。<a id="a-88"></a>见灭所断结尽何果摄。<a id="a-89"></a>答四沙门果或无处。<a id="a-8A"></a>四沙门果摄者。<a id="a-8B"></a>如前说。<a id="a-8C"></a>或无处者无有异生非果摄义。<a id="a-8D"></a>所以者何。<a id="a-8E"></a>无异生者能离非想非非想处见灭所断结故。<a id="a-8F"></a>次第者灭现观一心顷。<a id="a-8G"></a>道现观三心顷。<a id="a-8H"></a>彼结尽非果摄。<a id="a-8I"></a>见道所断结尽何果摄。<a id="a-8J"></a>答四沙门果。<a id="a-8K"></a>谓彼结尽证预流果时即预流果摄。<a id="a-8L"></a>乃至证阿罗汉果时即阿罗汉果摄。<a id="a-8M"></a>无有异生非果摄义。<a id="a-8N"></a>所以者何。<a id="a-8O"></a>无异生者能离非想非非想处见道所断结故。<a id="a-8P"></a>亦无次第者非果摄义。<a id="a-8Q"></a>所以者何。<a id="a-8R"></a>道类智忍灭时方断彼尽。<a id="a-8S"></a>道类智生时随其所应证前三果。<a id="a-8T"></a>彼结尽即前三果摄故。<a id="a-8U"></a>修所断结尽何果摄。<a id="a-8V"></a>答阿罗汉果。<a id="a-8W"></a>谓彼结尽证阿罗汉果时即阿罗汉果摄。<a id="a-8X"></a>无有异生非果摄义。<a id="a-8Y"></a>所以者何。<a id="a-8Z"></a>无异生者能离非想非非想处修所断结故。<a id="a-8a"></a>亦无次第者非果摄义。<a id="a-8b"></a>所以者何。<a id="a-8c"></a>金刚喻定现在前时方断彼尽。<a id="a-8d"></a>初尽智生时证阿罗汉果彼结尽即阿罗汉果摄故。</p>
  <p id="a8e">有九部结。<a id="a-8f"></a>谓苦法智所断结。<a id="a-8g"></a>乃至修所断结。<a id="a-8h"></a>问何故作此论。<a id="a-8i"></a>答先虽说五部结尽诸果所摄。<a id="a-8j"></a>而未说九部结尽诸果所摄。<a id="a-8k"></a>今欲说之故作斯论。<a id="a-8l"></a>即前五部诸结依对治差别说为九部。<a id="a-8m"></a>谓法类智品各别所对治结分为八部。<a id="a-8n"></a>杂所对治总为一部故有九部。<a id="a-8o"></a>苦法智所断结尽何果摄。<a id="a-8p"></a>答四沙门果。<a id="a-8q"></a>或无处四沙门果摄者。<a id="a-8r"></a>谓彼结尽证预流果时即预流果摄。<a id="a-8s"></a>乃至证阿罗汉果时即阿罗汉果摄。<a id="a-8t"></a>或无处者谓诸异生已离欲染彼结尽非果摄。<a id="a-8u"></a>已离欲染入正性离生者。<a id="a-8v"></a>见道十五心顷彼结尽非果摄。<a id="a-8w"></a>次第者苦现观三心顷。<a id="a-8x"></a>集灭现观各四心顷。<a id="a-8y"></a>道现观三心顷。<a id="a-8z"></a>彼结尽非果摄。<a id="a-90"></a>苦类智乃至道法智所断结尽何果摄。<a id="a-91"></a>答四沙门果或无处。<a id="a-92"></a>四沙门果摄者。<a id="a-93"></a>如前说。<a id="a-94"></a>或无处者若苦类智所断结尽。<a id="a-95"></a>无有异生非果摄义。<a id="a-96"></a>所以者何。<a id="a-97"></a>无异生者能离非想非非想处见苦所缘结故。<a id="a-98"></a>次第者苦现观一心顷集灭现观各四心顷。<a id="a-99"></a>道现观三心顷。<a id="a-9A"></a>彼结尽非果摄。<a id="a-9B"></a>若集法智所断结尽。<a id="a-9C"></a>谓诸异生已离欲染彼结尽非果摄。<a id="a-9D"></a>已离欲染入正性离生者。<a id="a-9E"></a>见道十五心顷彼结尽非果摄。<a id="a-9F"></a>次第者集现观三心顷。<a id="a-9G"></a>灭现观四心顷。<a id="a-9H"></a>道现观三心顷。<a id="a-9I"></a>彼结尽非果摄。<a id="a-9J"></a>若集类智所断结尽。<a id="a-9K"></a>无有异生非果摄义。<a id="a-9L"></a>所以者何。<a id="a-9M"></a>无异生者能离非想非非想处见集所断结故。<a id="a-9N"></a>次第者集现观一心顷。<a id="a-9O"></a>灭现观四心顷。<a id="a-9P"></a>道现观三心顷。<a id="a-9Q"></a>彼结尽非果摄。<a id="a-9R"></a>若灭法智所断结尽。<a id="a-9S"></a>谓诸异生已离欲染彼结尽非果摄。<a id="a-9T"></a>已离欲染入正性离生者。<a id="a-9U"></a>见道十五心顷彼结尽非果摄。<a id="a-9V"></a>次第者灭道现观各三心顷彼结尽非果摄。<a id="a-9W"></a>若灭类智所断结尽无有异生非果摄义。<a id="a-9X"></a>所以者何。<a id="a-9Y"></a>无异生者能离非想非非想处见灭所断结故。<a id="a-9Z"></a>次第者灭现观一心顷。<a id="a-9a"></a>道现观三心顷。<a id="a-9b"></a>彼结尽非果摄。<a id="a-9c"></a>若道法智所断结尽。<a id="a-9d"></a>谓诸异生已离欲染彼结尽非果摄。<a id="a-9e"></a>已离欲染入正性离生者。<a id="a-9f"></a>见道十五心顷彼结尽非果摄。<a id="a-9g"></a>次第者道现观二心顷彼结尽非果摄故说无处。<a id="a-9h"></a>道类智所断结尽何果摄。<a id="a-9i"></a>答四沙门果。<a id="a-9j"></a>谓彼结尽证预流果时即预流果摄。<a id="a-9k"></a>乃至证阿罗汉果即阿罗汉果摄。<a id="a-9l"></a>无有异生非果摄义。<a id="a-9m"></a>所以者何。<a id="a-9n"></a>无异生者能离非想非非想处见道所断结故。<a id="a-9o"></a>亦无次第者非果摄义。<a id="a-9p"></a>所以者何。<a id="a-9q"></a>道类智忍灭时方断彼尽。<a id="a-9r"></a>道类智生时随其所应证前三果。<a id="a-9s"></a>彼结尽即前三果摄故。<a id="a-9t"></a>修所断结尽何果摄。<a id="a-9u"></a>答阿罗汉果。<a id="a-9v"></a>谓彼结尽证阿罗汉果时即阿罗汉果摄。<a id="a-9w"></a>无有异生非果摄义。<a id="a-9x"></a>所以者何。<a id="a-9y"></a>无异生者能离非想非非想处修所断结故。<a id="a-9z"></a>亦无次第者非果摄义。<a id="a-A0"></a>所以者何。<a id="a-A1"></a>金刚喻定现在前时方断彼尽。<a id="a-A2"></a>初尽智生时证阿罗汉果。<a id="a-A3"></a>彼结尽即阿罗汉果摄故。</p>
  <p id="aA4">问为无间道能断诸结。<a id="a-A5"></a>为解脱道能断诸结。<a id="a-A6"></a>设尔何失。<a id="a-A7"></a>二俱有过。<a id="a-A8"></a>所以者何。<a id="a-A9"></a>若无间道能断诸结。<a id="a-AA"></a>此文所说当云何通。<a id="a-AB"></a>如说苦法智所断结。<a id="a-AC"></a>乃至道类智所断结。<a id="a-AD"></a>若解脱道能断诸结。<a id="a-AE"></a>智蕴所说当云何通。<a id="a-AF"></a>如说诸结见苦所断彼结非苦智断是苦忍断。<a id="a-AG"></a>乃至诸结见道所断彼结非道智断是道忍断。<a id="a-AH"></a>答应作是说。<a id="a-AI"></a>唯无间道能断诸结。<a id="a-AJ"></a>问若尔善通智蕴所说。<a id="a-AK"></a>此文所说当云何通。<a id="a-AL"></a>答此文应作是说。<a id="a-AM"></a>有九部结。<a id="a-AN"></a>谓苦法智忍所断。<a id="a-AO"></a>乃至道类智忍所断。<a id="a-AP"></a>而不作是说者有别意趣。<a id="a-AQ"></a>谓忍属智是智助伴。<a id="a-AR"></a>诸忍所断名智所断。<a id="a-AS"></a>如臣所作名王所作。<a id="a-AT"></a>复次无间道正能断结。<a id="a-AU"></a>解脱道持令不生。<a id="a-AV"></a>谓无间道虽正断结。<a id="a-AW"></a>若无解脱道持令不生者。<a id="a-AX"></a>彼结还起便为过患。<a id="a-AY"></a>显解脱道于断有用故。<a id="a-AZ"></a>此文说法类智断。<a id="a-Aa"></a>复次无间解脱同一所作。<a id="a-Ab"></a>于断结事俱有势力。<a id="a-Ac"></a>如二力士同害一怨。<a id="a-Ad"></a>一扑置地一令不起。<a id="a-Ae"></a>不尔还起能为过患。<a id="a-Af"></a>又如二人同逐一贼。<a id="a-Ag"></a>一驱令出一牢闭门。<a id="a-Ah"></a>不尔还入能为过患。<a id="a-Ai"></a>又如二士同捉一蛇。<a id="a-Aj"></a>一内瓶中一牢盖口。<a id="a-Ak"></a>不尔还出能为过患。<a id="a-Al"></a>无间解脱断结亦然。<a id="a-Am"></a>显解脱道于断有用故。<a id="a-An"></a>此文说法类智断。<a id="a-Ao"></a>复次欲显解脱道于无间道所断结中有多作用。<a id="a-Ap"></a>此多作用如根蕴说。<a id="a-Aq"></a>故此文说法类智断。<a id="a-Ar"></a>复次诸无间道正断结。<a id="a-As"></a>得诸解脱道与彼诸结断得俱生。<a id="a-At"></a>既得彼断有断彼用。<a id="a-Au"></a>故此文说法类智断。<a id="a-Av"></a>复次断有二种。<a id="a-Aw"></a>一别二通。<a id="a-Ax"></a>别唯无间通解脱。<a id="a-Ay"></a>此依通说故不违理。<a id="a-Az"></a>复次此中诸忍以智名说能引智故因立果名。<a id="a-B0"></a>如饥渴名因彼因触。<a id="a-B1"></a>故能断结唯无间道。</p>
  <p id="aB2">有十五部结。<a id="a-B3"></a>谓三界各有五。<a id="a-B4"></a>即见苦所断结。<a id="a-B5"></a>乃至修所断结。<a id="a-B6"></a>问何故作此论。<a id="a-B7"></a>答先虽说九部结尽诸果所摄。<a id="a-B8"></a>而未说十五部结尽诸果所摄。<a id="a-B9"></a>今欲说之故作斯论。<a id="a-BA"></a>谓约界部二门。<a id="a-BB"></a>分别诸结差别有十五种。<a id="a-BC"></a>欲界见苦集灭道所断结尽何果摄。<a id="a-BD"></a>答四沙门果。<a id="a-BE"></a>或无处。<a id="a-BF"></a>四沙门果摄者。<a id="a-BG"></a>谓彼结尽证预流果时即预流果摄。<a id="a-BH"></a>乃至证阿罗汉果时即阿罗汉果摄。<a id="a-BI"></a>或无处者若欲界见苦所断结尽。<a id="a-BJ"></a>谓诸异生已离欲染彼结尽非果摄。<a id="a-BK"></a>已离欲染入正性离生者。<a id="a-BL"></a>见道十五心顷彼结尽非果摄。<a id="a-BM"></a>次第者苦现观三心顷。<a id="a-BN"></a>集灭现观各四心顷。<a id="a-BO"></a>道现观三心顷。<a id="a-BP"></a>彼结尽非果摄。<a id="a-BQ"></a>若欲界见集所断结尽。<a id="a-BR"></a>谓诸异生已离欲染彼结尽非果摄。<a id="a-BS"></a>已离欲染入正性离生者。<a id="a-BT"></a>见道十五心顷。<a id="a-BU"></a>彼结尽非果摄。<a id="a-BV"></a>次第者集现观三心顷。<a id="a-BW"></a>灭现观四心顷。<a id="a-BX"></a>道现观三心顷。<a id="a-BY"></a>彼结尽非果摄。<a id="a-BZ"></a>若欲界见所断结尽。<a id="a-Ba"></a>谓诸异生已离欲染彼结尽非果摄。<a id="a-Bb"></a>已离欲染入正性离生者。<a id="a-Bc"></a>见道十五心顷彼结尽非果摄。<a id="a-Bd"></a>次第者灭道现观各三心顷。<a id="a-Be"></a>彼结尽非果摄。<a id="a-Bf"></a>若欲界见道所断结尽。<a id="a-Bg"></a>谓诸异生已离欲染彼结尽非果摄。<a id="a-Bh"></a>已离欲染入正性离生者。<a id="a-Bi"></a>见道十五心顷彼结尽非果摄。<a id="a-Bj"></a>次第者道现观二心顷。<a id="a-Bk"></a>彼结尽非果摄。<a id="a-Bl"></a>欲界修所断结尽何果摄。<a id="a-Bm"></a>答不还阿罗汉果或无处。<a id="a-Bn"></a>不还果摄者。<a id="a-Bo"></a>谓彼结尽证不还果时即不还果摄。<a id="a-Bp"></a>阿罗汉果摄者。<a id="a-Bq"></a>谓彼结尽证阿罗汉果时即阿罗汉果摄。<a id="a-Br"></a>或无处者。<a id="a-Bs"></a>谓诸异生已离欲染彼结尽非果摄。<a id="a-Bt"></a>已离欲染入正性离生者。<a id="a-Bu"></a>见道十五心顷彼结尽非果摄。<a id="a-Bv"></a>无次第者非果摄义。<a id="a-Bw"></a>所以者何。<a id="a-Bx"></a>离欲染第九无间道灭时方断彼尽。<a id="a-By"></a>第九解脱道生时证不还果即不还果摄故。<a id="a-Bz"></a>色界见苦集灭道所断结尽何果摄。<a id="a-C0"></a>答四沙门果。<a id="a-C1"></a>或无处。<a id="a-C2"></a>四沙门果者。<a id="a-C3"></a>如前说。<a id="a-C4"></a>或无处者若色界见苦所断结尽。<a id="a-C5"></a>谓诸异生已离色染彼结尽非果摄。<a id="a-C6"></a>已离色染入正性离生者。<a id="a-C7"></a>见道十五心顷彼结尽非果摄。<a id="a-C8"></a>次第者苦现观一心顷。<a id="a-C9"></a>集灭现观各四心顷。<a id="a-CA"></a>道现观三心顷。<a id="a-CB"></a>彼结尽非果摄。<a id="a-CC"></a>若色界见集所断结尽。<a id="a-CD"></a>谓诸异生已离色染彼结尽非果摄。<a id="a-CE"></a>已离色染入正性离生者。<a id="a-CF"></a>见道十五心顷彼结尽非果摄。<a id="a-CG"></a>次第者集现观一心顷。<a id="a-CH"></a>灭现观四心顷。<a id="a-CI"></a>道现观三心顷。<a id="a-CJ"></a>彼结尽非果摄。<a id="a-CK"></a>若色界见灭所断结尽。<a id="a-CL"></a>谓诸异生已离色染彼结尽非果摄。<a id="a-CM"></a>已离色染入正性离生者。<a id="a-CN"></a>见道十五心顷彼结尽非果摄。<a id="a-CO"></a>次第者灭现观一心顷。<a id="a-CP"></a>道现观三心顷。<a id="a-CQ"></a>彼结尽非果摄。<a id="a-CR"></a>若色界见道所断结尽。<a id="a-CS"></a>谓诸异生已离色染彼结尽非果摄。<a id="a-CT"></a>已离色染入正性离生者。<a id="a-CU"></a>见道十五心顷彼结尽非果摄。<a id="a-CV"></a>无次第者非果摄义。<a id="a-CW"></a>所以者何。<a id="a-CX"></a>道类智忍灭时方断彼尽。<a id="a-CY"></a>道类智生时随其所应证前三果彼结尽即前三果摄故。<a id="a-CZ"></a>色界修所断结尽何果摄。<a id="a-Ca"></a>答阿罗汉果或无处。<a id="a-Cb"></a>阿罗汉果摄者。<a id="a-Cc"></a>谓彼结尽证阿罗汉果时即阿罗汉果摄。<a id="a-Cd"></a>或无处者。<a id="a-Ce"></a>谓诸异生已离色染彼结尽非果摄。<a id="a-Cf"></a>已离色染入正性离生者。<a id="a-Cg"></a>见道十五心顷及道类智等诸有学位彼结尽非果摄。<a id="a-Ch"></a>次第者从离第四静虑染第九解脱道。<a id="a-Ci"></a>乃至金刚喻定现在前时彼结尽非果摄。<a id="a-Cj"></a>无色界见苦集灭所断结尽何果摄。<a id="a-Ck"></a>答四沙门果或无处。<a id="a-Cl"></a>四沙门果者。<a id="a-Cm"></a>如前说。<a id="a-Cn"></a>或无处者若无色界见苦所断结尽。<a id="a-Co"></a>无有异生非果摄义。<a id="a-Cp"></a>所以者何。<a id="a-Cq"></a>无异生者能离非想非非想处见修所断结故。<a id="a-Cr"></a>次第者苦现观一心顷。<a id="a-Cs"></a>集灭现观各四心顷。<a id="a-Ct"></a>道现观三心顷。<a id="a-Cu"></a>彼结尽非果摄。<a id="a-Cv"></a>若无色界见集所断结尽。<a id="a-Cw"></a>无有异生非果摄义。<a id="a-Cx"></a>义如前说。<a id="a-Cy"></a>次第者集现观一心顷。<a id="a-Cz"></a>灭现观四心顷。<a id="a-D0"></a>道现观三心顷。<a id="a-D1"></a>彼结尽非果摄。<a id="a-D2"></a>若无色界见灭所断结尽无有异生非果摄义。<a id="a-D3"></a>义如前说。<a id="a-D4"></a>次第者灭现观一心顷。<a id="a-D5"></a>道现观三心顷。<a id="a-D6"></a>彼结尽非果摄。<a id="a-D7"></a>若无色界见道所断结尽何果摄。<a id="a-D8"></a>答四沙门果。<a id="a-D9"></a>谓彼结尽证预流果时即预流果摄。<a id="a-DA"></a>乃至证阿罗汉果时即阿罗汉果摄。<a id="a-DB"></a>无有异生非果摄义。<a id="a-DC"></a>义如前说。<a id="a-DD"></a>亦无次第者非果摄义。<a id="a-DE"></a>所以者何。<a id="a-DF"></a>道类智忍灭时方断彼尽。<a id="a-DG"></a>道类智生时随其所应证前三果。<a id="a-DH"></a>彼结尽即前三果摄故。<a id="a-DI"></a>无色界修所断结尽何果摄。<a id="a-DJ"></a>答阿罗汉果。<a id="a-DK"></a>谓彼结尽证阿罗汉果时即阿罗汉果摄。<a id="a-DL"></a>无有异生非果摄义。<a id="a-DM"></a>义如前说。<a id="a-DN"></a>亦无次第者非果摄义。<a id="a-DO"></a>所以者何。<a id="a-DP"></a>金刚喻定现在前时方断尽。<a id="a-DQ"></a>初尽智生时证阿罗汉果彼结尽即阿罗汉果摄故。</p>
 </body>
</html>