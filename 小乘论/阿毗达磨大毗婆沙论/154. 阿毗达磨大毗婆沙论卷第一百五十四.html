<!doctype html>
<html id="z3IBVfC13l" data-ver="838">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第一百五十四</h1>
  <h2 id="a2">根蕴第六中等心纳息第四之四</h2>
  <p id="a3">契经中说住灭定者。<a id="a-4"></a>不为火所烧。<a id="a-5"></a>水所漂。<a id="a-6"></a>毒所中。<a id="a-7"></a>刃所害。<a id="a-8"></a>他所杀。<a id="a-9"></a>问何故住灭定者有如是胜利。<a id="a-A"></a>尊者世友作如是说。<a id="a-B"></a>由此灭定是不害法故。<a id="a-C"></a>住此者非害所害。<a id="a-D"></a>有说。<a id="a-E"></a>此定有大威德。<a id="a-F"></a>为诸威德天神护之故不可害。<a id="a-G"></a>有说。<a id="a-H"></a>得静虑者静虑境界。<a id="a-I"></a>具神通者神通境界。<a id="a-J"></a>俱不思议故不可害。<a id="a-K"></a>有说。<a id="a-L"></a>此定无心非无心者有生有死故不可害等活契经是此论缘起者。<a id="a-M"></a>有佛名羯洛俱村驮。<a id="a-N"></a>有第一双弟子。<a id="a-O"></a>一名极远。<a id="a-P"></a>二名等活。<a id="a-Q"></a>尊者等活曾于一城中作多教化众所知识。<a id="a-R"></a>后于城边多人行处。<a id="a-S"></a>入灭尽定。<a id="a-T"></a>时有放牧采樵行人见已咸言。<a id="a-U"></a>今此尊者端坐灭度诚为异哉。<a id="a-V"></a>我等宜应焚烧供养。<a id="a-W"></a>便取种种牛粪干薪。<a id="a-X"></a>埋积其身焚之舍去。<a id="a-Y"></a>尊者明旦从定而起。<a id="a-Z"></a>振迅衣服。<a id="a-a"></a>于日初分。<a id="a-b"></a>持钵入城徐行乞食。<a id="a-c"></a>时焚烧者见已惊言。<a id="a-d"></a>我等昨烧其尸。<a id="a-e"></a>而今复来乞食。<a id="a-f"></a>城中人众等皆唱言。<a id="a-g"></a>今此沙门死而还活。<a id="a-h"></a>由斯故名等活尊者。<a id="a-i"></a>应知身不烧者由灭定力故。<a id="a-j"></a>衣不烧者由神通力故。<a id="a-k"></a>有说。<a id="a-l"></a>身及衣俱不烧者。<a id="a-m"></a>皆由灭定力故。<a id="a-n"></a>是故彼经是此论缘起。</p>
  <p id="ao">传喻中说。<a id="a-p"></a>若有施从灭定起者。<a id="a-q"></a>彼必成顺现法受业。<a id="a-r"></a>问何故施从灭定起者。<a id="a-s"></a>必成顺现法受业耶。<a id="a-t"></a>答此不必须通。<a id="a-u"></a>所以者何。<a id="a-v"></a>此非素怛缆毗奈耶。<a id="a-w"></a>阿毗达磨教但是传喻所说。<a id="a-x"></a>诸传喻说或然不然若必欲通者。<a id="a-y"></a>应知此施或得现果。<a id="a-z"></a>或得大果。<a id="a-10"></a>彼顺世间意所乐故。<a id="a-11"></a>但说现果。<a id="a-12"></a>问何故施从灭定起者。<a id="a-13"></a>或得现果或得大果。<a id="a-14"></a>答若有施从此定起者。<a id="a-15"></a>则为施从一切静虑解脱等持等至起者。<a id="a-16"></a>所以者何。<a id="a-17"></a>诸欲入出灭尽等至。<a id="a-18"></a>必先起欲界善心。<a id="a-19"></a>次入初静虑。<a id="a-1A"></a>如是乃至入非想非非想处。<a id="a-1B"></a>从此无间入灭尽定。<a id="a-1C"></a>从此定出或起非想非非想处。<a id="a-1D"></a>或起无所有处。<a id="a-1E"></a>如是乃至还起初静虑。<a id="a-1F"></a>复入欲界善心。<a id="a-1G"></a>彼由如是功德熏相续故。<a id="a-1H"></a>能令施者或得现果或得大果。<a id="a-1I"></a>有说。<a id="a-1J"></a>从灭定起者。<a id="a-1K"></a>威仪寂静来往语言。<a id="a-1L"></a>衣着饮食皆悉详审。<a id="a-1M"></a>诸清信长者婆罗门等。<a id="a-1N"></a>见已咸生希有之想。<a id="a-1O"></a>以殷净心施诸资具故。<a id="a-1P"></a>得现果或得大果。<a id="a-1Q"></a>有说。<a id="a-1R"></a>得此定者名称普闻过于余定。<a id="a-1S"></a>诸清信长者婆罗门等。<a id="a-1T"></a>闻已皆生奇特之想。<a id="a-1U"></a>以殷净心施诸资具故。<a id="a-1V"></a>得现果或得大果。<a id="a-1W"></a>有说。<a id="a-1X"></a>住灭定者诸食皆断。<a id="a-1Y"></a>若施从此起者。<a id="a-1Z"></a>则为施无食者。<a id="a-1a"></a>食谓住有漏有心定者。<a id="a-1b"></a>虽断段食而食有漏触思识食。<a id="a-1c"></a>住无漏定者虽断真实四食。<a id="a-1d"></a>而有相似触思识食。<a id="a-1e"></a>住灭定者一切皆无。<a id="a-1f"></a>是故施从此起者。<a id="a-1g"></a>则为施于无食者食。<a id="a-1h"></a>由此因缘。<a id="a-1i"></a>或得现果。<a id="a-1j"></a>或得大果。<a id="a-1k"></a>有说。<a id="a-1l"></a>若有施从此定起者。<a id="a-1m"></a>则为施到涅槃还来者食。<a id="a-1n"></a>以此定似涅槃故。<a id="a-1o"></a>谓如入无余依涅槃界者。<a id="a-1p"></a>灭一切有所缘法心心所法。<a id="a-1q"></a>不起不灭。<a id="a-1r"></a>住灭定者。<a id="a-1s"></a>亦灭一切有所缘法。<a id="a-1t"></a>心心所法不起不灭故似涅槃。<a id="a-1u"></a>是故施从此定起者。<a id="a-1v"></a>则为施到涅槃还来者食。<a id="a-1w"></a>由此因缘或得现果。<a id="a-1x"></a>或得大果。<a id="a-1y"></a>复次非但施从灭定起者。<a id="a-1z"></a>能得现果。<a id="a-20"></a>若施五种补特伽罗。<a id="a-21"></a>皆得现果。<a id="a-22"></a>一从灭定起。<a id="a-23"></a>二从慈定起。<a id="a-24"></a>三从无诤定起。<a id="a-25"></a>四从见道起。<a id="a-26"></a>五从初得尽智起复次若施五种补特伽罗。<a id="a-27"></a>能得大果。<a id="a-28"></a>一父。<a id="a-29"></a>二母。<a id="a-2A"></a>三病者。<a id="a-2B"></a>四说法师。<a id="a-2C"></a>五近佛地菩萨。</p>
  <p id="a2D">问灭尽定于众同分为亦能引。<a id="a-2E"></a>为但满耶。<a id="a-2F"></a>答此但能满而不能引所以者何。<a id="a-2G"></a>唯业能引众同分。<a id="a-2H"></a>此非业故。<a id="a-2I"></a>问此定为顺现法受。<a id="a-2J"></a>为顺次生受。<a id="a-2K"></a>为顺后次受。<a id="a-2L"></a>为顺不定受耶。<a id="a-2M"></a>答此定或顺次生受。<a id="a-2N"></a>或顺后次受。<a id="a-2O"></a>或顺不定受。<a id="a-2P"></a>非顺现法受。<a id="a-2Q"></a>已生有顶不起此定故。<a id="a-2R"></a>问此于何处受何异熟。<a id="a-2S"></a>答此于非想非非想处受四蕴异熟。<a id="a-2T"></a>问诸成就灭定。<a id="a-2U"></a>亦成就彼异熟耶。<a id="a-2V"></a>答应作四句。<a id="a-2W"></a>有成就灭定非彼异熟。<a id="a-2X"></a>谓生欲色界已得灭定。<a id="a-2Y"></a>及得已不退。<a id="a-2Z"></a>命终生非想非非想处。<a id="a-2a"></a>灭定异熟不现在前。<a id="a-2b"></a>有成就彼异熟。<a id="a-2c"></a>非灭定。<a id="a-2d"></a>谓得灭定已而退。<a id="a-2e"></a>命终生非想非非想处。<a id="a-2f"></a>灭定异熟现在前。<a id="a-2g"></a>有成就灭定。<a id="a-2h"></a>亦彼异熟。<a id="a-2i"></a>谓得灭定已不退。<a id="a-2j"></a>命终生非想非非想处。<a id="a-2k"></a>灭定异熟现在前。<a id="a-2l"></a>有非成就灭定。<a id="a-2m"></a>亦非彼异熟。<a id="a-2n"></a>谓生欲色界不得灭定。<a id="a-2o"></a>设得已退。<a id="a-2p"></a>若生空处识处无所有处。<a id="a-2q"></a>若不得灭定。<a id="a-2r"></a>生非想非非想处。<a id="a-2s"></a>及得已而退。<a id="a-2t"></a>命终生非想非非想处。<a id="a-2u"></a>灭定异熟不现在前。<a id="a-2v"></a>问诸退灭定。<a id="a-2w"></a>亦退阿罗汉果耶。<a id="a-2x"></a>答应作四句。<a id="a-2y"></a>有退灭定。<a id="a-2z"></a>非阿罗汉果。<a id="a-30"></a>谓学者退灭定。<a id="a-31"></a>及无学者退灭定。<a id="a-32"></a>而不起结。<a id="a-33"></a>有退阿罗汉果。<a id="a-34"></a>非灭定。<a id="a-35"></a>谓慧解脱阿罗汉退。<a id="a-36"></a>及先学位起灭定已。<a id="a-37"></a>得阿罗汉果。<a id="a-38"></a>起上位结退。<a id="a-39"></a>有退灭定亦阿罗汉果。<a id="a-3A"></a>谓先学位起灭定已。<a id="a-3B"></a>得阿罗汉果。<a id="a-3C"></a>起下位结退。<a id="a-3D"></a>及无学位起灭定已。<a id="a-3E"></a>起三界结随一而退。<a id="a-3F"></a>有非退灭定。<a id="a-3G"></a>亦非阿罗汉果。<a id="a-3H"></a>谓除前相。<a id="a-3I"></a>阿罗汉有六种。<a id="a-3J"></a>谓退法。<a id="a-3K"></a>思法。<a id="a-3L"></a>护法。<a id="a-3M"></a>安住法。<a id="a-3N"></a>堪达法。<a id="a-3O"></a>不动法。<a id="a-3P"></a>问诸退法彼一切俱解脱耶。<a id="a-3Q"></a>答应作四句。<a id="a-3R"></a>有退法非俱解脱。<a id="a-3S"></a>谓退法不得灭定。<a id="a-3T"></a>有俱解脱非退法谓思法乃至不动法。<a id="a-3U"></a>已得灭定。<a id="a-3V"></a>有退法亦俱解脱。<a id="a-3W"></a>谓退法已得灭定。<a id="a-3X"></a>有非退法非俱解脱。<a id="a-3Y"></a>谓思法乃至不动法不得灭定。<a id="a-3Z"></a>如退法阿罗汉对俱解脱作四句。<a id="a-3a"></a>余五阿罗汉对俱解脱亦尔。<a id="a-3b"></a>如是成六四句。<a id="a-3c"></a>如无学道有六种阿罗汉。<a id="a-3d"></a>学道亦有六种种性。<a id="a-3e"></a>谓退法种性。<a id="a-3f"></a>乃至不动法种性。<a id="a-3g"></a>问诸退法学彼一切身证耶。<a id="a-3h"></a>答应作四句有退法学非身证。<a id="a-3i"></a>谓退法学不得灭定。<a id="a-3j"></a>有身证非退法学。<a id="a-3k"></a>谓思法学。<a id="a-3l"></a>乃至不动法学。<a id="a-3m"></a>已得灭定有退法学亦身证。<a id="a-3n"></a>谓退法学已得灭定。<a id="a-3o"></a>有非退法学亦非身证。<a id="a-3p"></a>谓思法学乃至不动法学不得灭定。<a id="a-3q"></a>如退法学对身证作四句。<a id="a-3r"></a>余五种性对身证亦尔。<a id="a-3s"></a>如是亦成六四句。</p>
  <p id="a3t">问若法是心等无间。<a id="a-3u"></a>彼法是心无间耶。<a id="a-3v"></a>答应作四句。<a id="a-3w"></a>有法是心等无间。<a id="a-3x"></a>非心无间谓除灭定初刹那。<a id="a-3y"></a>及余有心位诸余灭定刹那。<a id="a-3z"></a>及出灭定心心所法。<a id="a-40"></a>有法是心无间。<a id="a-41"></a>非心等无间。<a id="a-42"></a>谓灭定初刹那。<a id="a-43"></a>及余有心位。<a id="a-44"></a>彼生老住无常。<a id="a-45"></a>有法是心等无间。<a id="a-46"></a>亦心无间。<a id="a-47"></a>谓灭定初刹那。<a id="a-48"></a>及余有心位心心所法。<a id="a-49"></a>有法非心等无间。<a id="a-4A"></a>亦非心无间。<a id="a-4B"></a>谓除灭定初刹那。<a id="a-4C"></a>及余有心位。<a id="a-4D"></a>彼生老住无常。<a id="a-4E"></a>诸余灭定刹那。<a id="a-4F"></a>及出灭定心位。<a id="a-4G"></a>彼生老住无常。<a id="a-4H"></a>问若法是心等无间。<a id="a-4I"></a>彼法是灭定无间耶。<a id="a-4J"></a>答应作四句。<a id="a-4K"></a>有法是心等无间。<a id="a-4L"></a>非灭定无间。<a id="a-4M"></a>谓灭定初刹那。<a id="a-4N"></a>及余有心位心心所法。<a id="a-4O"></a>有法是灭定无间。<a id="a-4P"></a>非心等无间。<a id="a-4Q"></a>谓除灭定初刹那及余有心位。<a id="a-4R"></a>彼生老住无常。<a id="a-4S"></a>诸余灭定刹那。<a id="a-4T"></a>及出灭定心位。<a id="a-4U"></a>彼生老住无常。<a id="a-4V"></a>有法是心等无间。<a id="a-4W"></a>亦灭定无间。<a id="a-4X"></a>谓除灭定初刹那及余有心位。<a id="a-4Y"></a>诸余灭定刹那。<a id="a-4Z"></a>及出灭定心心所法。<a id="a-4a"></a>有法非心等无间。<a id="a-4b"></a>亦非灭定无间。<a id="a-4c"></a>谓灭定初刹那。<a id="a-4d"></a>及余有心位。<a id="a-4e"></a>彼生老住无常。<a id="a-4f"></a>生无想天几根灭。<a id="a-4g"></a>答八。<a id="a-4h"></a>谓眼耳鼻舌身命意舍根。<a id="a-4i"></a>问此说从何处生无想天耶。<a id="a-4j"></a>答此说从无想中有生无想生有问尔时亦有信等五根现在前灭。<a id="a-4k"></a>何故不说。<a id="a-4l"></a>答此文应作是说。<a id="a-4m"></a>或八或十三。<a id="a-4n"></a>中有最后心无记者八。<a id="a-4o"></a>善者十三。<a id="a-4p"></a>而不作是说者。<a id="a-4q"></a>应知此义有余。<a id="a-4r"></a>有作是说。<a id="a-4s"></a>此中但依灭位。<a id="a-4t"></a>生位皆有者说信等五根。<a id="a-4u"></a>唯灭位有。<a id="a-4v"></a>非生位有。<a id="a-4w"></a>是故不说。<a id="a-4x"></a>何系心心所灭。<a id="a-4y"></a>答色界系。<a id="a-4z"></a>几根现前。<a id="a-50"></a>答八如前说。<a id="a-51"></a>何系心心所现前。<a id="a-52"></a>答色界系。<a id="a-53"></a>死生必起自地心故。<a id="a-54"></a>无想天殁几根灭。<a id="a-55"></a>答八如前说。<a id="a-56"></a>何系心心所灭。<a id="a-57"></a>答色界系。<a id="a-58"></a>几根现前。<a id="a-59"></a>答或八或九或十。<a id="a-5A"></a>无形八。<a id="a-5B"></a>谓眼耳鼻舌身命意舍根。<a id="a-5C"></a>一形九加男女根随一。<a id="a-5D"></a>二形十加男女根。<a id="a-5E"></a>何系心心所现前。<a id="a-5F"></a>答欲界系。<a id="a-5G"></a>由此证知从无想天殁定生欲界。<a id="a-5H"></a>问定生何处。<a id="a-5I"></a>有说。<a id="a-5J"></a>生地狱。<a id="a-5K"></a>有说。<a id="a-5L"></a>生恶趣。<a id="a-5M"></a>如是说者定生欲界处所不定。<a id="a-5N"></a>或生恶趣。<a id="a-5O"></a>或天或人。<a id="a-5P"></a>问何故从无想天殁定生欲界。<a id="a-5Q"></a>答由异熟因势力尔故。<a id="a-5R"></a>随异熟因所有势力。<a id="a-5S"></a>唯令如是异熟起故。<a id="a-5T"></a>有余师说。<a id="a-5U"></a>无想寿尽余处寿业不增长故。<a id="a-5V"></a>谓先增长无想寿业今已受尽。<a id="a-5W"></a>余处寿业先不增长故。<a id="a-5X"></a>从彼殁定生欲界。<a id="a-5Y"></a>问彼亦曾起下三静虑。<a id="a-5Z"></a>何故不引彼地寿果。<a id="a-5a"></a>答彼虽曾起下三静虑。<a id="a-5b"></a>非坚执故不引彼寿。<a id="a-5c"></a>唯坚执着第四静虑故引彼寿。<a id="a-5d"></a>有说。<a id="a-5e"></a>彼虽曾起下三静虑。<a id="a-5f"></a>而非所求。<a id="a-5g"></a>彼唯求于第四静虑。<a id="a-5h"></a>有说。<a id="a-5i"></a>彼虽曾起下三静虑。<a id="a-5j"></a>但如所涉路而非所趣。<a id="a-5k"></a>第四静虑是正所趣。<a id="a-5l"></a>非如所涉路故引彼寿。<a id="a-5m"></a>有说。<a id="a-5n"></a>若造无想天顺次生受业者。<a id="a-5o"></a>法尔亦造欲界顺后次受业。<a id="a-5p"></a>如造北俱卢洲顺次生业者。<a id="a-5q"></a>法尔亦造欲界天顺后次受业。<a id="a-5r"></a>有说。<a id="a-5s"></a>欲界是一切有情退所归处。<a id="a-5t"></a>谓诸有情由业力修力。<a id="a-5u"></a>往色无色界。<a id="a-5v"></a>彼业若尽还堕欲界。<a id="a-5w"></a>譬如大地是诸飞鸟退所归处。<a id="a-5x"></a>谓诸飞鸟由翅翮力飞腾虚空。<a id="a-5y"></a>翮力尽时还堕于地。<a id="a-5z"></a>有说。<a id="a-60"></a>无想有情经五百劫住于无想。<a id="a-61"></a>如熟睡眠。<a id="a-62"></a>觉已不能取余异熟。<a id="a-63"></a>便堕欲界。<a id="a-64"></a>如人在树端倚枝而眠。<a id="a-65"></a>多时欻觉手忘攀揽即便堕地。<a id="a-66"></a>彼亦如是。<a id="a-67"></a>有说。<a id="a-68"></a>求无想者执无想定为真道。<a id="a-69"></a>彼异熟为涅槃。<a id="a-6A"></a>乃至生彼天中。<a id="a-6B"></a>此执随逐彼后从无想出将命终时。<a id="a-6C"></a>见当生相便作是念。<a id="a-6D"></a>定无涅槃。<a id="a-6E"></a>若实有者。<a id="a-6F"></a>我已证得。<a id="a-6G"></a>于今何故生相现前。<a id="a-6H"></a>由谤涅槃及圣道故。<a id="a-6I"></a>从彼处殁生恶趣中。<a id="a-6J"></a>尊者妙音亦作是说。<a id="a-6K"></a>彼谤涅槃及圣者故。<a id="a-6L"></a>从彼命终定生恶趣。</p>
  <p id="a6M">问无想定无想事何差别。<a id="a-6N"></a>答名则差别。<a id="a-6O"></a>此名无想定。<a id="a-6P"></a>此名无想事。<a id="a-6Q"></a>复次因是无想定。<a id="a-6R"></a>果是无想事。<a id="a-6S"></a>复次异熟法是无想定。<a id="a-6T"></a>异熟是无想事。<a id="a-6U"></a>复次无想定是善。<a id="a-6V"></a>无想事是无记。<a id="a-6W"></a>复次无想定是定。<a id="a-6X"></a>无想事是生。<a id="a-6Y"></a>复次无想定加行功用作意所起。<a id="a-6Z"></a>无想事非加行功用作意所起。<a id="a-6a"></a>复次无想定通在此彼。<a id="a-6b"></a>得此彼现在前。<a id="a-6c"></a>无想事唯在彼得彼现在前。<a id="a-6d"></a>复次无想定是加行得。<a id="a-6e"></a>无想事是生得。<a id="a-6f"></a>是谓无想定无想事差别。<a id="a-6g"></a>问无想天在何处摄。<a id="a-6h"></a>外国师说。<a id="a-6i"></a>第四静虑处别有九此是一处。<a id="a-6j"></a>迦湿弥罗国诸论师言。<a id="a-6k"></a>即广果天摄。<a id="a-6l"></a>然以高胜寂静故别立名。<a id="a-6m"></a>犹如村边阿练若处。<a id="a-6n"></a>问彼天身量云何。<a id="a-6o"></a>答五百踰缮那。<a id="a-6p"></a>问彼寿量云何。<a id="a-6q"></a>答五百劫。<a id="a-6r"></a>问作何等威仪住。<a id="a-6s"></a>有说。<a id="a-6t"></a>结加趺坐如沙门释子。<a id="a-6u"></a>有说。<a id="a-6v"></a>却踞而坐如婆罗门。<a id="a-6w"></a>如是说者。<a id="a-6x"></a>如先入此定所住威仪。<a id="a-6y"></a>则以此威仪于彼五百劫住。</p>
  <p id="a6z">无想有情生时。<a id="a-70"></a>当言有想耶。<a id="a-71"></a>无想耶。<a id="a-72"></a>乃至广说。<a id="a-73"></a>问何故作此论。<a id="a-74"></a>答欲止他宗显己义故。<a id="a-75"></a>谓或有说。<a id="a-76"></a>无想有情生时死时俱无心想。<a id="a-77"></a>为遮彼意显彼有情生时死时俱有心想非无心想有死生故。<a id="a-78"></a>或复有说。<a id="a-79"></a>无想有情生时有心死时无心。<a id="a-7A"></a>为遮彼意显彼死时亦有心想非无心想有命终故。<a id="a-7B"></a>或复有说。<a id="a-7C"></a>无想有情生时死时虽俱有心。<a id="a-7D"></a>然唯一念非久相续为遮彼意显彼生时生已经久心犹相续后方无想从无想出有心多时后方舍命。<a id="a-7E"></a>是故如是说。<a id="a-7F"></a>颇有处唯二刹那有心。<a id="a-7G"></a>谓结生及命终时耶。<a id="a-7H"></a>答应说无。<a id="a-7I"></a>尊者妙音说有。<a id="a-7J"></a>谓即无想天。<a id="a-7K"></a>颇有处结生心为等无间缘命终心起耶。<a id="a-7L"></a>答应说无。<a id="a-7M"></a>尊者妙音说有。<a id="a-7N"></a>谓即无想天。<a id="a-7O"></a>颇有处结生心为四缘。<a id="a-7P"></a>命终心起耶。<a id="a-7Q"></a>答应说无。<a id="a-7R"></a>尊者妙音说有。<a id="a-7S"></a>谓即无想天。<a id="a-7T"></a>为遮此等故作斯论。<a id="a-7U"></a>无想有情生时当言有想耶。<a id="a-7V"></a>无想耶。<a id="a-7W"></a>答当言有想。<a id="a-7X"></a>此则遮止执无想天生时无心者意。<a id="a-7Y"></a>如世尊说。<a id="a-7Z"></a>彼诸有情由想起故从彼处殁。<a id="a-7a"></a>从彼殁时彼想当言灭耶。<a id="a-7b"></a>不灭耶。<a id="a-7c"></a>答当言灭。<a id="a-7d"></a>此则遮止执无想天死时无心者意。<a id="a-7e"></a>当言住何处彼想灭耶。<a id="a-7f"></a>答当言则住彼处。<a id="a-7g"></a>此则遮止执无想有情唯死时生时一念有心者意。<a id="a-7h"></a>问无想有情前心多耶。<a id="a-7i"></a>后心多耶。<a id="a-7j"></a>有说。<a id="a-7k"></a>前心多非后心。<a id="a-7l"></a>以彼未入无想位时。<a id="a-7m"></a>异熟相续势力猛盛故。<a id="a-7n"></a>多时有心方入无想。<a id="a-7o"></a>出无想已异熟相续势力衰微。<a id="a-7p"></a>故少时有心则便舍命。<a id="a-7q"></a>有说。<a id="a-7r"></a>后心多非前心。<a id="a-7s"></a>以彼未入无想位时。<a id="a-7t"></a>欣求无想其心猛利。<a id="a-7u"></a>故少时有心则入无想。<a id="a-7v"></a>出无想已无所欣求故多时有心然后舍命。<a id="a-7w"></a>如是说者。<a id="a-7x"></a>此事不定。<a id="a-7y"></a>或前多后少。<a id="a-7z"></a>或前少后多。<a id="a-80"></a>随彼意乐有差别故。</p>
  <p id="a81">彼想当言善。<a id="a-82"></a>为无记耶。<a id="a-83"></a>答或善。<a id="a-84"></a>或无记。<a id="a-85"></a>彼想几随眠随增。<a id="a-86"></a>答色界有漏缘。<a id="a-87"></a>几结系耶。<a id="a-88"></a>答六。<a id="a-89"></a>彼想者。<a id="a-8A"></a>谓出无想想。<a id="a-8B"></a>或善或无记者。<a id="a-8C"></a>善谓生得善。<a id="a-8D"></a>无记谓有覆无记。<a id="a-8E"></a>或无覆无记。<a id="a-8F"></a>色界有漏缘者。<a id="a-8G"></a>谓第四静虑有漏缘随眠。<a id="a-8H"></a>问何故无漏缘随眠于彼想不随增耶。<a id="a-8I"></a>答彼计无想为涅槃。<a id="a-8J"></a>无想定为真道。<a id="a-8K"></a>乃至生彼。<a id="a-8L"></a>及从彼殁。<a id="a-8M"></a>唯如是执还复随转。<a id="a-8N"></a>于真灭道不谤为无故。<a id="a-8O"></a>无漏缘尔时不起。<a id="a-8P"></a>六结系者。<a id="a-8Q"></a>除恚嫉悭有余结系。<a id="a-8R"></a>问出无想想为五部所断为但修所断耶。<a id="a-8S"></a>若尔何失。<a id="a-8T"></a>若五断者。<a id="a-8U"></a>十门所说当云何通。<a id="a-8V"></a>如说。<a id="a-8W"></a>过去法为等无间生二心。<a id="a-8X"></a>若修断者。<a id="a-8Y"></a>此文复云何通。<a id="a-8Z"></a>如说。<a id="a-8a"></a>彼想色界有漏缘随眠随增。<a id="a-8b"></a>有作是说。<a id="a-8c"></a>此通五断。<a id="a-8d"></a>问十门所说当云何通。<a id="a-8e"></a>答彼文应言过去法为等无间生六心。<a id="a-8f"></a>谓色界五。<a id="a-8g"></a>无色界一。<a id="a-8h"></a>而不作是说者有何意耶。<a id="a-8i"></a>当知彼文但依二无心定出心而说。<a id="a-8j"></a>不说无想。<a id="a-8k"></a>所以者何。<a id="a-8l"></a>一无心定加行功用作意。<a id="a-8m"></a>而起。<a id="a-8n"></a>无想不尔。<a id="a-8o"></a>有余师言。<a id="a-8p"></a>唯修所断。<a id="a-8q"></a>问此文所说当云何通。<a id="a-8r"></a>答此文应言彼想色界遍行。<a id="a-8s"></a>及修所断随眠随增。<a id="a-8t"></a>而不作是说者有何意耶。<a id="a-8u"></a>当知此中兼说和合。<a id="a-8v"></a>彼有命终时心通于五部。<a id="a-8w"></a>非但说出无想心。<a id="a-8x"></a>以命终心是前眷属故此兼说。<a id="a-8y"></a>评曰。<a id="a-8z"></a>应知前说者好。<a id="a-90"></a>无别道理遮余心故。<a id="a-91"></a>如世尊说。<a id="a-92"></a>一切有情皆由食住。<a id="a-93"></a>无想有情由何食住。<a id="a-94"></a>答触意思识。<a id="a-95"></a>问何故作此论。<a id="a-96"></a>答欲令疑者得决定故。<a id="a-97"></a>谓无想天必无段食触意思识亦灭无余。<a id="a-98"></a>勿有疑彼无食而住。<a id="a-99"></a>则不可通世尊所说一切有情皆由食住。<a id="a-9A"></a>为除彼疑显无想处虽无段食而有余三。<a id="a-9B"></a>与经相应故作斯论。<a id="a-9C"></a>问彼无想位三食亦灭。<a id="a-9D"></a>云何说有。<a id="a-9E"></a>答食有二种。<a id="a-9F"></a>一先时能引。<a id="a-9G"></a>二现在任时。<a id="a-9H"></a>彼位虽无现任持食。<a id="a-9I"></a>而有先时能引之食故名有食。<a id="a-9J"></a>有说彼中有三种食。<a id="a-9K"></a>一业食。<a id="a-9L"></a>二生食。<a id="a-9M"></a>三等无间缘食。<a id="a-9N"></a>业食者。<a id="a-9O"></a>谓先所造彼地业能引彼生故。<a id="a-9P"></a>生食者。<a id="a-9Q"></a>谓结生心及俱有法。<a id="a-9R"></a>引彼一期令相续故。<a id="a-9S"></a>等无间缘食者。<a id="a-9T"></a>谓入无想触意思识为等无间缘。<a id="a-9U"></a>能引无想出心心所。<a id="a-9V"></a>令必当起不永断故。<a id="a-9W"></a>由此故说一切有情皆由食住。<a id="a-9X"></a>问眼根摄几根。<a id="a-9Y"></a>乃至具知根摄几根。<a id="a-9Z"></a>答眼根摄眼根。<a id="a-9a"></a>乃至广说。<a id="a-9b"></a>问何故作此论。<a id="a-9c"></a>答欲止说诸法唯摄他性者意。<a id="a-9d"></a>显一切法有摄自性故作此论。<a id="a-9e"></a>眼根摄眼根者。<a id="a-9f"></a>此依种类总相而说。<a id="a-9g"></a>若别说者眼有二种。<a id="a-9h"></a>谓左与右。<a id="a-9i"></a>左摄左右摄右。<a id="a-9j"></a>左复有二。<a id="a-9k"></a>谓所长养及异熟生。<a id="a-9l"></a>所长养摄所长养。<a id="a-9m"></a>异熟生摄异熟生。<a id="a-9n"></a>异熟生复有二种。<a id="a-9o"></a>谓善业异熟。<a id="a-9p"></a>不善业异熟。<a id="a-9q"></a>善业异熟摄善业异熟。<a id="a-9r"></a>不善业异熟摄不善业异熟。<a id="a-9s"></a>善业异熟复有二种。<a id="a-9t"></a>谓人与天。<a id="a-9u"></a>人摄人。<a id="a-9v"></a>天摄天。<a id="a-9w"></a>天复有二。<a id="a-9x"></a>谓欲界色界。<a id="a-9y"></a>欲界摄欲界。<a id="a-9z"></a>色界摄色界。<a id="a-A0"></a>色界复四。<a id="a-A1"></a>谓四静虑。<a id="a-A2"></a>初静虑摄初静虑。<a id="a-A3"></a>乃至第四静虑摄第四静虑。<a id="a-A4"></a>不善业异熟复有三种。<a id="a-A5"></a>所谓地狱傍生鬼界。<a id="a-A6"></a>地狱摄地狱。<a id="a-A7"></a>乃至鬼界摄鬼界。<a id="a-A8"></a>如是左眼并诸差别各有三世。<a id="a-A9"></a>过去摄过去。<a id="a-AA"></a>未来摄未来。<a id="a-AB"></a>现在摄现在。<a id="a-AC"></a>过去复有无量刹那。<a id="a-AD"></a>一一刹那各各自摄。<a id="a-AE"></a>如过去未来亦然。<a id="a-AF"></a>如左右亦尔。<a id="a-AG"></a>此中但依种类总说。<a id="a-AH"></a>如眼根。<a id="a-AI"></a>耳鼻舌命苦忧根亦尔。<a id="a-AJ"></a>此皆各摄自一根故。<a id="a-AK"></a>身根摄三根。<a id="a-AL"></a>谓身女男根。<a id="a-AM"></a>女根摄女根身根少分。<a id="a-AN"></a>如女根男根亦尔。<a id="a-AO"></a>意根摄意根三根少分。<a id="a-AP"></a>谓三无漏根。<a id="a-AQ"></a>由彼三根九法为体摄意非余故言少分。<a id="a-AR"></a>如意根。<a id="a-AS"></a>乐喜舍根信等五根亦尔。<a id="a-AT"></a>未知当知根摄未知当知根。<a id="a-AU"></a>九根少分。<a id="a-AV"></a>谓意。<a id="a-AW"></a>三受。<a id="a-AX"></a>信等五根。<a id="a-AY"></a>此九皆通有漏无漏。<a id="a-AZ"></a>今唯摄无漏。<a id="a-Aa"></a>于无漏中复有三道。<a id="a-Ab"></a>今唯摄见道故言少分。<a id="a-Ac"></a>如未知当知根。<a id="a-Ad"></a>已知根具知根亦尔。<a id="a-Ae"></a>信力乃至慧力念等觉支。<a id="a-Af"></a>乃至舍等觉支。<a id="a-Ag"></a>正见乃至正定法智。<a id="a-Ah"></a>乃至道智空无愿无相摄几根。<a id="a-Ai"></a>答信力摄一根三根少分。<a id="a-Aj"></a>谓三无漏根。<a id="a-Ak"></a>此三各以九法为性。<a id="a-Al"></a>摄信非余故言少分。<a id="a-Am"></a>如信力余四力亦尔念等觉支摄四根少分。<a id="a-An"></a>谓念根三无漏根。<a id="a-Ao"></a>念根通有漏无漏。<a id="a-Ap"></a>今唯摄无漏三根九法为性。<a id="a-Aq"></a>今唯摄念故言少分。<a id="a-Ar"></a>如念等觉支。<a id="a-As"></a>择法精进喜定等觉支亦尔。<a id="a-At"></a>余不摄根。<a id="a-Au"></a>谓安舍等觉支不摄根无根相故。<a id="a-Av"></a>正见摄四根少分。<a id="a-Aw"></a>谓慧根三无漏根。<a id="a-Ax"></a>如正见。<a id="a-Ay"></a>正勤念定亦尔。<a id="a-Az"></a>余不摄根。<a id="a-B0"></a>谓正思惟正语业命不摄根无根相故。<a id="a-B1"></a>法智摄四根少分。<a id="a-B2"></a>谓慧根三无漏根。<a id="a-B3"></a>如法智。<a id="a-B4"></a>类智苦集灭道智亦尔。<a id="a-B5"></a>他心智摄三根少分。<a id="a-B6"></a>谓慧根。<a id="a-B7"></a>已知。<a id="a-B8"></a>具知根。<a id="a-B9"></a>云何摄慧根少分。<a id="a-BA"></a>谓慧根通缘一法多法。<a id="a-BB"></a>自相共相。<a id="a-BC"></a>现在三世。<a id="a-BD"></a>他身自身。<a id="a-BE"></a>相应不相应境。<a id="a-BF"></a>此唯摄缘一法。<a id="a-BG"></a>自相。<a id="a-BH"></a>现在。<a id="a-BI"></a>他身相应境慧。<a id="a-BJ"></a>故言少分。<a id="a-BK"></a>二无漏根九法为性。<a id="a-BL"></a>此唯摄慧。<a id="a-BM"></a>慧中差别如前。<a id="a-BN"></a>此唯摄缘一法慧等故言少分。<a id="a-BO"></a>世俗智摄一根少分。<a id="a-BP"></a>谓慧根。<a id="a-BQ"></a>以慧根通有漏无漏。<a id="a-BR"></a>今唯摄有漏故言少分。<a id="a-BS"></a>空摄四根少分。<a id="a-BT"></a>谓定根三无漏根如空。<a id="a-BU"></a>无愿无相亦尔。<a id="a-BV"></a>意根几根相应。<a id="a-BW"></a>乃至具知根几根相应。<a id="a-BX"></a>答意根十根三根少分相应。<a id="a-BY"></a>乃至广说。<a id="a-BZ"></a>问何故作此论。<a id="a-Ba"></a>答有迷相应执相应法非实有性。<a id="a-Bb"></a>为止彼意显相应法体是实有故作斯论。<a id="a-Bc"></a>意根十根相应者。<a id="a-Bd"></a>谓五受信等五根。<a id="a-Be"></a>三根少分相应者。<a id="a-Bf"></a>谓三无漏根。<a id="a-Bg"></a>以彼三根九法为性。<a id="a-Bh"></a>除意自体与余相应故言少分。<a id="a-Bi"></a>乐喜舍根九根少分相应。<a id="a-Bj"></a>谓意信等五三无漏根。<a id="a-Bk"></a>与意信等五少分相应者。<a id="a-Bl"></a>彼六根皆与五受根俱生。<a id="a-Bm"></a>今乐喜舍各唯与自根俱生者相应故言少分。<a id="a-Bn"></a>与三无漏根少分相应者。<a id="a-Bo"></a>彼三根九法为性三受俱生。<a id="a-Bp"></a>今乐喜舍唯与自根俱生者相应故言少分。<a id="a-Bq"></a>苦根忧根六根少分相应。<a id="a-Br"></a>谓意根信等五根。<a id="a-Bs"></a>云何与彼少分相应。<a id="a-Bt"></a>谓彼六根五受俱生。<a id="a-Bu"></a>今苦忧根唯与自根俱生者相应故言少分。<a id="a-Bv"></a>信根四根九根少分相应。<a id="a-Bw"></a>四根者。<a id="a-Bx"></a>谓精进念定慧。<a id="a-By"></a>九根少分相应者。<a id="a-Bz"></a>谓意五受三无漏根。<a id="a-C0"></a>与意五受少分相应者。<a id="a-C1"></a>彼六根通染不染。<a id="a-C2"></a>今信根唯与不染善者相应故言少分。<a id="a-C3"></a>与三无漏根少分相应者。<a id="a-C4"></a>彼三根九法为性。<a id="a-C5"></a>今除信自体与余相应故言少分。<a id="a-C6"></a>如信根精进念定慧根亦尔。<a id="a-C7"></a>未知当知根与未知当知根九根少分相应。<a id="a-C8"></a>与未知当知根相应者。<a id="a-C9"></a>此根九法为性。<a id="a-CA"></a>一一除自与余相应皆名此根。<a id="a-CB"></a>此根相应九根少分相应者。<a id="a-CC"></a>谓意乐喜舍信等五根。<a id="a-CD"></a>云何与彼少分相应。<a id="a-CE"></a>谓彼九根通有漏无漏。<a id="a-CF"></a>今唯与彼无漏相应。<a id="a-CG"></a>于无漏中通见道修道无学道。<a id="a-CH"></a>今唯与彼见道相应故言少分。<a id="a-CI"></a>如未知当知根。<a id="a-CJ"></a>已知根具知根亦尔。<a id="a-CK"></a>唯位有别余皆同故。</p>
  <p id="aCL">信力乃至慧力念等觉支。<a id="a-CM"></a>乃至舍等觉支。<a id="a-CN"></a>正见乃至正定法智。<a id="a-CO"></a>乃至道智空无愿无相。<a id="a-CP"></a>几根相应。<a id="a-CQ"></a>答信力四根九根少分相应。<a id="a-CR"></a>四根者。<a id="a-CS"></a>谓精进念定慧九根少分相应者。<a id="a-CT"></a>谓意五受三无漏根义如前说。<a id="a-CU"></a>如信力。<a id="a-CV"></a>余四力亦尔。<a id="a-CW"></a>谓精进念定慧念等觉支十一根少分相应。<a id="a-CX"></a>谓意乐喜舍信等。<a id="a-CY"></a>四三无漏根与意三受信等四少分相应者。<a id="a-CZ"></a>彼八根通有漏无漏。<a id="a-Ca"></a>今唯与彼无漏相应故言少分。<a id="a-Cb"></a>与三无漏根少分相应者。<a id="a-Cc"></a>彼三根九法为性。<a id="a-Cd"></a>今除念自性与余相应故言少分。<a id="a-Ce"></a>如念等觉支。<a id="a-Cf"></a>择法精进定等觉支亦尔。<a id="a-Cg"></a>喜等觉支九根少分相应。<a id="a-Ch"></a>谓意信等五三无漏根。<a id="a-Ci"></a>与意信等五少分相应者。<a id="a-Cj"></a>彼六根通有漏无漏。<a id="a-Ck"></a>今唯与彼无漏相应。<a id="a-Cl"></a>于无漏中通依九地。<a id="a-Cm"></a>谓未至。<a id="a-Cn"></a>静虑中间四静虑。<a id="a-Co"></a>下三无色。<a id="a-Cp"></a>今唯与彼依初二静虑者相应故言少分。<a id="a-Cq"></a>与三无漏根少分相应者。<a id="a-Cr"></a>彼三根通乐喜舍。<a id="a-Cs"></a>及彼俱生。<a id="a-Ct"></a>今唯与喜根俱生者相应故言少分。<a id="a-Cu"></a>安舍等觉支三根九根少分相应。<a id="a-Cv"></a>三根者。<a id="a-Cw"></a>谓三无漏根。<a id="a-Cx"></a>九根少分相应者。<a id="a-Cy"></a>谓意乐喜舍信等五根。<a id="a-Cz"></a>云何与彼少分相应。<a id="a-D0"></a>谓彼九根通有漏无漏。<a id="a-D1"></a>今唯与彼无漏相应故言少分。<a id="a-D2"></a>正见十一根少分相应。<a id="a-D3"></a>谓意乐喜舍信等四三无漏根。<a id="a-D4"></a>义如念等觉支说。<a id="a-D5"></a>如正见。<a id="a-D6"></a>正思惟正勤正定亦尔。<a id="a-D7"></a>然正思惟少有差别。<a id="a-D8"></a>谓意喜舍信等五三无漏根。<a id="a-D9"></a>是谓十一。<a id="a-DA"></a>此十一根通依诸地。<a id="a-DB"></a>今唯与依未至初静虑者相应故言少分。<a id="a-DC"></a>余非根相应。<a id="a-DD"></a>谓正语业命非根相应。<a id="a-DE"></a>非相应法故。<a id="a-DF"></a>法智十一根少分相应。<a id="a-DG"></a>如正见说。<a id="a-DH"></a>如法智。<a id="a-DI"></a>类智苦集灭道智亦尔。<a id="a-DJ"></a>他心智十根少分相应。<a id="a-DK"></a>谓意乐喜舍信等四已知具知根。<a id="a-DL"></a>义如摄中说。<a id="a-DM"></a>世俗智二根八根少分相应。<a id="a-DN"></a>二根者。<a id="a-DO"></a>谓苦忧根。<a id="a-DP"></a>八根少分相应者。<a id="a-DQ"></a>谓意乐喜舍信等四根。<a id="a-DR"></a>云何与彼少分相应。<a id="a-DS"></a>谓彼八根通有漏无漏。<a id="a-DT"></a>今唯与彼有漏相应故言少分。<a id="a-DU"></a>空无愿无相十一根少分相应。<a id="a-DV"></a>如念等觉支说。</p>
 </body>
</html>