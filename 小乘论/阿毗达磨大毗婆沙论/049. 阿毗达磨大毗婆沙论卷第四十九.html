<!doctype html>
<html id="z3IBVbR124" data-ver="707">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第四十九</h1>
  <h2 id="a2">结蕴第二中不善纳息第一之四</h2>
  <p id="a3">有五结。<a id="a-4"></a>谓贪结嗔结慢结嫉结悭结。<a id="a-5"></a>问此五结以何为自性答以三十七事为自性。<a id="a-6"></a>谓贪结慢结各三界五部为三十事嗔结欲界五部为五事。<a id="a-7"></a>嫉结悭结各欲界修所断为二事。<a id="a-8"></a>由此五结以三十七事为自性。<a id="a-9"></a>已说自性所以今当说。<a id="a-A"></a>问何故名结。<a id="a-B"></a>结是何义。<a id="a-C"></a>答系缚义合苦义杂毒义是结义。<a id="a-D"></a>此广如上三结中说。<a id="a-E"></a>问何故但立此为结耶。<a id="a-F"></a>答亦应说余而不说者。<a id="a-G"></a>当知此是有余之说。<a id="a-H"></a>有作是说。<a id="a-I"></a>此是世尊为所化者简略而说胁尊者言。<a id="a-J"></a>佛知诸法性相势用。<a id="a-K"></a>堪立结者则建立之。<a id="a-L"></a>不堪立者便不建立故不应责。<a id="a-M"></a>尊者世友作如是说。<a id="a-N"></a>此中但说迷色等事自相烦恼系心为结。<a id="a-O"></a>贪嗔慢三唯是迷事自相烦恼故立为结。<a id="a-P"></a>五见及疑唯是迷理共相烦恼。<a id="a-Q"></a>无明虽复通迷理事。<a id="a-R"></a>而多迷理故不立结。<a id="a-S"></a>嫉悭二缠亦但迷事恼乱。<a id="a-T"></a>二部及二趣故过患多故亦立为结。<a id="a-U"></a>余缠及垢无如是事故不立结尊者妙音亦作是说。<a id="a-V"></a>此五于事结心过重故立为结。<a id="a-W"></a>尊者觉天作如是说。<a id="a-X"></a>此五于事数数现行恼乱自他过患尤重故立为结。<a id="a-Y"></a>余烦恼等无如是事故不立结。<a id="a-Z"></a>有五顺下分结。<a id="a-a"></a>谓贪欲顺下分结。<a id="a-b"></a>嗔恚顺下分结有身见顺不分结。<a id="a-c"></a>戒禁取顺下分结。<a id="a-d"></a>疑顺下分结。<a id="a-e"></a>问此五顺下分结以何为自性。<a id="a-f"></a>答以三十一事为自性。<a id="a-g"></a>谓贪欲嗔恚顺下分结。<a id="a-h"></a>各欲界五部为十事。<a id="a-i"></a>有身见顺下分结三界见苦所断为三事。<a id="a-j"></a>戒禁取顺下分结三界各见苦道所断为六事。<a id="a-k"></a>疑顺下分结三界各四部为十二事。<a id="a-l"></a>由此五顺下分结以三十一事为自性。<a id="a-m"></a>已说自性所以今当说。<a id="a-n"></a>问何故名顺下分结。<a id="a-o"></a>顺下分结是何义耶。<a id="a-p"></a>答如是五结下界现行下界所断结。<a id="a-q"></a>下界生取。<a id="a-r"></a>下界等流异熟果故。<a id="a-s"></a>名顺下分结。<a id="a-t"></a>下界者。<a id="a-u"></a>谓欲界。<a id="a-v"></a>问若尔一切烦恼皆是下界现行。<a id="a-w"></a>身在欲界一切烦恼皆容起故。<a id="a-x"></a>六十四随眠是下界所断欲界三十六。<a id="a-y"></a>非想非非想处二十八。<a id="a-z"></a>唯在欲界方能断故三十六随眠结下界生。<a id="a-10"></a>欲界三十六随眠一一现在前皆令欲界生相续故三十四随眠能取下界等流异熟果。<a id="a-11"></a>欲界三十四随眠是不善能为异熟因故。<a id="a-12"></a>二随眠唯能取下界等流果。<a id="a-13"></a>欲界有身见边执见。<a id="a-14"></a>是无记故不能取异熟果。<a id="a-15"></a>如是一切烦恼皆应名顺下分结。<a id="a-16"></a>世尊何故唯说此五名顺下分结非余烦恼耶。<a id="a-17"></a>答亦应说余而不说者。<a id="a-18"></a>当知此是有余之说。<a id="a-19"></a>有作是说。<a id="a-1A"></a>此是世尊为所化者简略而说。<a id="a-1B"></a>胁尊者言。<a id="a-1C"></a>佛知诸法性相势用。<a id="a-1D"></a>若法堪立顺下分结则建立之。<a id="a-1E"></a>若不堪者便不建立故不应责。<a id="a-1F"></a>尊者妙音作如是说。<a id="a-1G"></a>佛知此五下界现行。<a id="a-1H"></a>下界所断结下界生取。<a id="a-1I"></a>下界果。<a id="a-1J"></a>势用捷速尤重亲近过余烦恼。<a id="a-1K"></a>故偏立为顺下分结。<a id="a-1L"></a>复次下有二种。<a id="a-1M"></a>谓界下有情下界下者。<a id="a-1N"></a>谓欲界。<a id="a-1O"></a>有情下者。<a id="a-1P"></a>谓异生。<a id="a-1Q"></a>由初二结过患重故不越欲界。<a id="a-1R"></a>由后三结过患重故不越异生。<a id="a-1S"></a>故唯立此五为顺下分结。<a id="a-1T"></a>复次下有二种。<a id="a-1U"></a>谓地下有情下。<a id="a-1V"></a>地下。<a id="a-1W"></a>谓欲界。<a id="a-1X"></a>有情下。<a id="a-1Y"></a>谓异生。<a id="a-1Z"></a>由初二结过患重故不出下地。<a id="a-1a"></a>由后三结过患重故不出下有情故。<a id="a-1b"></a>但说此五名顺下分结。<a id="a-1c"></a>复次此五于彼欲界有情。<a id="a-1d"></a>犹如狱卒及防逻者。<a id="a-1e"></a>故偏立为顺下分结。<a id="a-1f"></a>谓初二结犹如狱卒。<a id="a-1g"></a>后之三结如防逻者。<a id="a-1h"></a>如有罪人禁在牢狱。<a id="a-1i"></a>有二狱卒恒守御之不令辄出。<a id="a-1j"></a>复有三人常为防逻。<a id="a-1k"></a>彼人设以亲友财力伤害狱卒走出远去。<a id="a-1l"></a>三防逻者还执将来闭置牢狱。<a id="a-1m"></a>此中牢狱即喻欲界。<a id="a-1n"></a>罪人即喻愚夫异生。<a id="a-1o"></a>二狱卒者喻初二结。<a id="a-1p"></a>三防逻人喻后三结。<a id="a-1q"></a>若有异生以不净观伤害贪欲。<a id="a-1r"></a>复以慈观伤害嗔恚离欲。<a id="a-1s"></a>乃至无所有处。<a id="a-1t"></a>生初静虑乃至有顶。<a id="a-1u"></a>彼有身见戒禁取疑还执将来置在欲界。<a id="a-1v"></a>尊者妙音亦作是说。<a id="a-1w"></a>二结未断未遍知故不出欲界。<a id="a-1x"></a>三结未断未遍知故。<a id="a-1y"></a>还生欲界故。<a id="a-1z"></a>偏说此五名顺下分结。<a id="a-20"></a>尊者左受亦作是说。<a id="a-21"></a>二所缚故不越欲界。<a id="a-22"></a>三未断故还堕欲界。<a id="a-23"></a>故偏立此五为顺下分结。<a id="a-24"></a>复次此中现门现略现入故。<a id="a-25"></a>偏说此五名顺下分结。<a id="a-26"></a>谓诸烦恼或唯一部或通二部。<a id="a-27"></a>或通四部或通五部。<a id="a-28"></a>若说有身见。<a id="a-29"></a>当知总说唯一部者。<a id="a-2A"></a>若说戒禁取。<a id="a-2B"></a>当知总说通二部者若说疑。<a id="a-2C"></a>当知总说通四部者。<a id="a-2D"></a>若说贪欲嗔恚。<a id="a-2E"></a>当知总说通五部者。<a id="a-2F"></a>如是唯见所断。<a id="a-2G"></a>通见修所断。<a id="a-2H"></a>是遍行非遍行。<a id="a-2I"></a>唯异生现行。<a id="a-2J"></a>通异生圣者现行。<a id="a-2K"></a>欢行相转戚行相转。<a id="a-2L"></a>应知亦尔。<a id="a-2M"></a>复次通见修所断诸烦恼中。<a id="a-2N"></a>唯有贪嗔独立遍六识。<a id="a-2O"></a>唯见所断诸烦恼中。<a id="a-2P"></a>唯身见等三为转为上首故。<a id="a-2Q"></a>偏立此五为顺下分结。<a id="a-2R"></a>复次若问何故初二结立顺下分。<a id="a-2S"></a>应如不善根中广答。<a id="a-2T"></a>若问何故后三结立顺下分应如三结中广答。<a id="a-2U"></a>由此二问答总遮余烦恼问何故随烦恼非顺下分结。<a id="a-2V"></a>答彼亦应是顺下分结而不说者。<a id="a-2W"></a>当知有余有作是说。<a id="a-2X"></a>此是世尊为所化者简略之说复有说者。<a id="a-2Y"></a>若令下界及下有情生相续者立顺下分。<a id="a-2Z"></a>诸随烦恼不能结生故不立为顺下分结。</p>
  <p id="a2a">如契经说。<a id="a-2b"></a>汝等应受持我前所显五顺下分结。<a id="a-2c"></a>尔时会中摩洛迦子即从座起偏袒一肩右膝着地。<a id="a-2d"></a>向薄伽梵曲躬合掌白言。<a id="a-2e"></a>世尊。<a id="a-2f"></a>我已受持世尊所说五顺下分。<a id="a-2g"></a>世尊告曰。<a id="a-2h"></a>云何受持。<a id="a-2i"></a>彼言。<a id="a-2j"></a>贪欲即是欲贪随眠缠心是顺下分。<a id="a-2k"></a>世尊已显我已受持。<a id="a-2l"></a>乃至疑结广说亦尔。<a id="a-2m"></a>佛言。<a id="a-2n"></a>痴人外道异学闻汝所说当诃诘汝。<a id="a-2o"></a>如病婴儿仰卧床上。<a id="a-2p"></a>彼尚不了色等欲尘况能现起贪欲缠心。<a id="a-2q"></a>然彼犹有欲贪随眠。<a id="a-2r"></a>乃至疑结广说亦尔。<a id="a-2s"></a>问如佛所说五顺下分彼具受持宁被诃责。<a id="a-2t"></a>答诃所取义非所取名。<a id="a-2u"></a>诃所解义非所解名。<a id="a-2v"></a>遮所说义不遮其名。<a id="a-2w"></a>谓彼具寿说起烦恼名顺下分非不起者。<a id="a-2x"></a>佛说烦恼若未断时名顺下分不必现起。<a id="a-2y"></a>复次彼说烦恼要现行时名顺下分。<a id="a-2z"></a>佛说成就亦得名为顺下分结。<a id="a-30"></a>复次彼说烦恼要现在时名顺下分。<a id="a-31"></a>佛说三世皆得名为顺下分结。<a id="a-32"></a>复次彼说烦恼要缠心时名顺下分佛说若缠若随眠位皆得名为顺下分结。<a id="a-33"></a>如说贪欲缠及随眠不正善断时名顺下分结。<a id="a-34"></a>乃至疑结广说亦尔。<a id="a-35"></a>有五顺上分结。<a id="a-36"></a>谓色贪顺上分结无色贪顺上分结。<a id="a-37"></a>掉举顺上分结。<a id="a-38"></a>慢顺上分结。<a id="a-39"></a>无明顺上分结。<a id="a-3A"></a>问此五顺上分结以何为自性。<a id="a-3B"></a>答以八事为自性谓色贪即色界修所断爱为一事。<a id="a-3C"></a>无色贪即无色界修所断爱为一事。<a id="a-3D"></a>掉举慢无明即色无色界各修所断掉举慢无明为六事。<a id="a-3E"></a>由此五顺上分结以八事为自性。<a id="a-3F"></a>已说自性所以今当说。<a id="a-3G"></a>问何故名顺上分结。<a id="a-3H"></a>顺上分结是何义答令趣上义。<a id="a-3I"></a>令向上义。<a id="a-3J"></a>令上生相续义。<a id="a-3K"></a>是顺上分结义。<a id="a-3L"></a>问若趣上等义是顺上分结义者。<a id="a-3M"></a>顺上分结应非瀑流。<a id="a-3N"></a>坠溺等是瀑流义故。<a id="a-3O"></a>答瀑流义异顺上分义。<a id="a-3P"></a>谓依界地立顺上分。<a id="a-3Q"></a>彼令有情趣上生故。<a id="a-3R"></a>依解脱道立为瀑流。<a id="a-3S"></a>虽生有顶而令有情沉没生死不至解脱及圣道故。<a id="a-3T"></a>问何故色界无色界贪各别立为顺上分结。<a id="a-3U"></a>余三二界合立一耶。<a id="a-3V"></a>答余三亦应依界别立。<a id="a-3W"></a>而不尔者当知有余。<a id="a-3X"></a>复次欲令所说义易解故以种种语种种文说。<a id="a-3Y"></a>复次世尊欲现二门二略二阶二蹬二明二炬二文二影。<a id="a-3Z"></a>如爱依界别立二结。<a id="a-3a"></a>掉举慢无明亦应各立二。<a id="a-3b"></a>如掉举等二界合立爱亦应尔。<a id="a-3c"></a>如是便应顺上分结。<a id="a-3d"></a>或八或四为现二门乃至二影互相显照故作是说。<a id="a-3e"></a>复次爱令界别地别部别爱能增长一切烦恼。<a id="a-3f"></a>爱有爱处所说多过故依界别立为二结。<a id="a-3g"></a>掉举等三无如是事故。<a id="a-3h"></a>上二界合立为一。<a id="a-3i"></a>问何故唯修所断立为顺上分结。<a id="a-3j"></a>答令趣上生名顺上分。<a id="a-3k"></a>见所断结亦令堕下故不立为顺上分结。<a id="a-3l"></a>复次上人所行名顺上分。<a id="a-3m"></a>上人是圣非诸异生。<a id="a-3n"></a>见所断结唯异生起故不立为顺上分结。<a id="a-3o"></a>于圣者中唯不还者所起诸结立顺上分。<a id="a-3p"></a>问因论生论何故预流及一来者所起诸结非顺上分。<a id="a-3q"></a>答顺上分者。<a id="a-3r"></a>谓趣上生预流一来所起诸结亦令生下故不立为顺上分结。<a id="a-3s"></a>复次若越度界亦得果者彼所起结立顺上分。<a id="a-3t"></a>预流一来虽复得果非越度界故。<a id="a-3u"></a>彼所起非顺上分。<a id="a-3v"></a>复次若越度界亦断不善烦恼尽者。<a id="a-3w"></a>所起诸结立顺上分。<a id="a-3x"></a>顺流一来二事俱阙故。<a id="a-3y"></a>所起结非顺上分。<a id="a-3z"></a>复次若越度界顺下分结亦断尽者。<a id="a-40"></a>彼所起结名顺上分。<a id="a-41"></a>预流一来二事俱阙故。<a id="a-42"></a>所起结非顺上分。<a id="a-43"></a>复次顺上分结与顺下分所依各异。<a id="a-44"></a>若身中起顺上分结彼必不起顺下分结。<a id="a-45"></a>若身中起顺下分结彼必不起顺上分结。<a id="a-46"></a>预流一来身中容起顺下分结故。<a id="a-47"></a>必不起顺上分结。<a id="a-48"></a>复次若不复起似异生业。<a id="a-49"></a>彼所起结立顺上分。<a id="a-4A"></a>预流一来犹复现起似异生业故所起结非顺上分。<a id="a-4B"></a>云何彼起似异生业。<a id="a-4C"></a>谓乐着杂彩涂饰香花受畜金银珍玩宝物驱役作使犹行捶罚。<a id="a-4D"></a>亦与男女同处一床摩触尸骸。<a id="a-4E"></a>生细滑想。<a id="a-4F"></a>又无惭耻行非梵行。<a id="a-4G"></a>此等名为似异生业。<a id="a-4H"></a>复次若有不复生于血滴。<a id="a-4I"></a>增羯吒私。<a id="a-4J"></a>入于母胎生熟二藏中间住者彼所起结名顺上分。<a id="a-4K"></a>预流一来容有此事故。<a id="a-4L"></a>所起结非顺上分。<a id="a-4M"></a>如彼契经说。<a id="a-4N"></a>质怛罗居士告诸亲友。<a id="a-4O"></a>汝等当知。<a id="a-4P"></a>我定不复生于血滴增羯吒私。<a id="a-4Q"></a>入于母胎生熟二藏中间止住。<a id="a-4R"></a>我已永断五顺下分不复还退受欲界生。<a id="a-4S"></a>尊者妙音亦作是说。<a id="a-4T"></a>解脱贪欲嗔恚结者。<a id="a-4U"></a>我说解脱入母胎事。<a id="a-4V"></a>问顺上分中。<a id="a-4W"></a>掉举自性为是结不。<a id="a-4X"></a>设尔何失。<a id="a-4Y"></a>若是结者。<a id="a-4Z"></a>品类足说当云何通。<a id="a-4a"></a>如说云何结法。<a id="a-4b"></a>谓九结。<a id="a-4c"></a>云何非结法。<a id="a-4d"></a>谓除九结诸余法。<a id="a-4e"></a>若非结者此经所说当云何通。<a id="a-4f"></a>如说。<a id="a-4g"></a>云何五顺上分结。<a id="a-4h"></a>谓色贪无色贪掉举慢无明。<a id="a-4i"></a>答应言是结。<a id="a-4j"></a>问品类足说当云何通。<a id="a-4k"></a>答外国诸师所诵异此。<a id="a-4l"></a>谓彼诵言云何结法。<a id="a-4m"></a>谓九结及顺上分结中掉举。<a id="a-4n"></a>云何非结法。<a id="a-4o"></a>谓除九结及顺上分结中掉举诸余法。<a id="a-4p"></a>问迦湿弥罗国诸师何故不如彼诵。<a id="a-4q"></a>答此亦应如彼诵而不诵者有别意趣。<a id="a-4r"></a>以彼掉举是结非结不决定故。<a id="a-4s"></a>谓掉举性少分是结。<a id="a-4t"></a>即上二界者。<a id="a-4u"></a>少分非结即欲界者。<a id="a-4v"></a>或有是结即圣所起者。<a id="a-4w"></a>或有非结即异生起者。<a id="a-4x"></a>有位是结即已离欲染圣者所起。<a id="a-4y"></a>有位非结即未离欲染圣者所起。<a id="a-4z"></a>问何故掉举上二界者是结。<a id="a-50"></a>欲界者非结耶。<a id="a-51"></a>答以欲界非定界。<a id="a-52"></a>非修地。<a id="a-53"></a>非离染地。<a id="a-54"></a>无胜定慧。<a id="a-55"></a>能觉掉举为扰乱事故不立结。<a id="a-56"></a>色无色界是定界。<a id="a-57"></a>是修地。<a id="a-58"></a>是离染地。<a id="a-59"></a>有胜定慧。<a id="a-5A"></a>能觉掉举为扰乱事故立为结。<a id="a-5B"></a>如近村邑虽发大声亦不为患。<a id="a-5C"></a>阿练若处虽发小声亦以为患。<a id="a-5D"></a>复次欲界多有非法烦恼。<a id="a-5E"></a>如忿恨等覆障掉举令不明了故不立结。<a id="a-5F"></a>色无色界无多如此非法烦恼覆障掉举。<a id="a-5G"></a>彼明了故立之为结。<a id="a-5H"></a>如近村邑恶行苾刍虽多不觉。<a id="a-5I"></a>阿练若处恶行苾刍虽少易觉。<a id="a-5J"></a>问惛沉掉举俱通三界。<a id="a-5K"></a>俱遍六识。<a id="a-5L"></a>俱通五部。<a id="a-5M"></a>并与一切染污心俱。<a id="a-5N"></a>何缘掉举立顺上分。<a id="a-5O"></a>非惛沈耶。<a id="a-5P"></a>答以彼掉举为过猛利过重过多故佛立为顺上分结。<a id="a-5Q"></a>亦由此故立十烦恼大地法中。<a id="a-5R"></a>又由此故外国所诵品类足说云何结法。<a id="a-5S"></a>谓九结及顺上分结中掉举。<a id="a-5T"></a>又由此故杂蕴已说云何不共无明随眠云何不共掉举缠。<a id="a-5U"></a>又由此故施设论说异生欲贪随眠起时有五法起。<a id="a-5V"></a>一欲贪随眠。<a id="a-5W"></a>二欲贪随眠。<a id="a-5X"></a>随生有诵欲贪随眠增益。<a id="a-5Y"></a>三无明随眠。<a id="a-5Z"></a>四无明随眠。<a id="a-5a"></a>随生有诵无明随眠增益。<a id="a-5b"></a>五掉举。<a id="a-5c"></a>惛沈不尔故不立为顺上分结。<a id="a-5d"></a>复次以掉举缠行相明利所作捷速。<a id="a-5e"></a>扰乱五支四支定慧故。<a id="a-5f"></a>佛立为顺上分结惛沈行相闇昧迟钝与定相似能随顺定故惛沈者能速发定故不立为顺上分结。<a id="a-5g"></a>复次惛沈既是无明等流。<a id="a-5h"></a>无明复是顺上分结。<a id="a-5i"></a>覆障惛沈令不明了。<a id="a-5j"></a>是故惛沈非顺上分。<a id="a-5k"></a>问上界亦有谄诳憍三。<a id="a-5l"></a>何不立为顺上分结。<a id="a-5m"></a>答诸烦恼垢粗动易息系缚用劣。<a id="a-5n"></a>故不立在诸结聚中即由此义。<a id="a-5o"></a>胁尊者言。<a id="a-5p"></a>佛知诸法性相势用。<a id="a-5q"></a>堪立结者便立为结。<a id="a-5r"></a>若不尔者则不立之故不应责。<a id="a-5s"></a>尊者妙音亦作是说谄诳憍等粗动易息。<a id="a-5t"></a>不顺结义故不立结。<a id="a-5u"></a>一切随眠缠中少分可立为结。</p>
  <p id="a5v">有五见。<a id="a-5w"></a>谓有身见边执见邪见见取戒禁取。<a id="a-5x"></a>问此五见以何为自性。<a id="a-5y"></a>答以三十六事为自性谓有身见边执见各三界见苦所断为六事。<a id="a-5z"></a>邪见见取各三界四部为二十四事戒禁取三界各见苦道所断为六事。<a id="a-60"></a>由此五见以三十六事为自性。<a id="a-61"></a>已说自性所以今当说。<a id="a-62"></a>问何故名见。<a id="a-63"></a>见是何义答以四事故名见。<a id="a-64"></a>一彻视故。<a id="a-65"></a>二推度故。<a id="a-66"></a>三坚执故。<a id="a-67"></a>四深入所缘故。<a id="a-68"></a>彻视故者。<a id="a-69"></a>谓能彻视故名为见。<a id="a-6A"></a>问此见既邪又是颠倒云何名视。<a id="a-6B"></a>答虽邪颠倒而性是慧能见所缘故亦名视。<a id="a-6C"></a>如人见境若明若昧俱名视故。<a id="a-6D"></a>推度故者。<a id="a-6E"></a>谓能推度故名为见。<a id="a-6F"></a>问一刹那顷如何推度。<a id="a-6G"></a>答性猛利故亦能推度。<a id="a-6H"></a>坚执故者。<a id="a-6I"></a>谓能坚执故名为见。<a id="a-6J"></a>此见于境僻执坚牢非圣慧刀无由令舍。<a id="a-6K"></a>佛佛弟子执圣慧刀截彼见芽方令舍故。<a id="a-6L"></a>如有海兽名室首魔罗。<a id="a-6M"></a>彼所啮物非刀不能解。<a id="a-6N"></a>谓彼若啮诸草木等要截其芽方令舍故。<a id="a-6O"></a>如有颂言。</p>
  <p id="a6P">愚人所受持　　鳣鱼所衔物</p>
  <p id="a6Q">室首魔罗啮　　非刀不能解</p>
  <p id="a6R">深入所缘故者。<a id="a-6S"></a>谓性猛利深入所缘。<a id="a-6T"></a>如针堕泥故名为见。<a id="a-6U"></a>复次以二事故名见。<a id="a-6V"></a>一观视故。<a id="a-6W"></a>二决度故。<a id="a-6X"></a>复次以三事故名见。<a id="a-6Y"></a>一有见相故。<a id="a-6Z"></a>二成所作故。<a id="a-6a"></a>三于境无碍故。<a id="a-6b"></a>复次以三事故名见。<a id="a-6c"></a>一意乐故。<a id="a-6d"></a>二执着故。<a id="a-6e"></a>三推究故。<a id="a-6f"></a>复次以三事故名见。<a id="a-6g"></a>一意乐故。<a id="a-6h"></a>二加行故。<a id="a-6i"></a>三无知故。<a id="a-6j"></a>意乐故者。<a id="a-6k"></a>谓意乐坏者。<a id="a-6l"></a>加行故者。<a id="a-6m"></a>谓加行坏者。<a id="a-6n"></a>无知故者。<a id="a-6o"></a>谓俱坏者。<a id="a-6p"></a>复次意乐故者。<a id="a-6q"></a>谓邪修定者。<a id="a-6r"></a>加行故者。<a id="a-6s"></a>谓邪推求者。<a id="a-6t"></a>无知故者。<a id="a-6u"></a>谓邪闻法者。</p>
  <p id="a6v">已释诸见总义。<a id="a-6w"></a>一一别义今当释。<a id="a-6x"></a>问何故名有身见。<a id="a-6y"></a>答此见于有身转故名有身见。<a id="a-6z"></a>问余见亦有于有身转。<a id="a-70"></a>彼应名有身见。<a id="a-71"></a>答此见于自身转非他身。<a id="a-72"></a>于有身转非无身故名有身见。<a id="a-73"></a>余见于自身转或于他身转。<a id="a-74"></a>于有身转。<a id="a-75"></a>或于无身转故不名有身见。<a id="a-76"></a>于自身转者。<a id="a-77"></a>谓自界地缘。<a id="a-78"></a>于他身转者。<a id="a-79"></a>谓他界地缘。<a id="a-7A"></a>于有身转者。<a id="a-7B"></a>谓有漏缘或有为缘。<a id="a-7C"></a>于无身转者。<a id="a-7D"></a>谓无漏缘或无为缘。<a id="a-7E"></a>问边执见亦于自身转非他身。<a id="a-7F"></a>于有身转非无身。<a id="a-7G"></a>彼应名有身见答义虽俱有而初得名。<a id="a-7H"></a>后所立名更随余义。<a id="a-7I"></a>谓彼别执断常二边故。<a id="a-7J"></a>随此义名边执见。<a id="a-7K"></a>复次此见于有身转执我我所故名有身见。<a id="a-7L"></a>余见虽亦有于有身转。<a id="a-7M"></a>而不执我我所故。<a id="a-7N"></a>不名有身见。<a id="a-7O"></a>复次此见于有身转作我我所行相故。<a id="a-7P"></a>名有身见。<a id="a-7Q"></a>余见虽亦有于有身转而不作我我所行相故。<a id="a-7R"></a>不名有身见。<a id="a-7S"></a>复次此见于有身转计我作我受故。<a id="a-7T"></a>名有身见。<a id="a-7U"></a>余见虽亦有于有身转而不计我作我受故。<a id="a-7V"></a>不名有身见。<a id="a-7W"></a>复次此见于有身转顺施戒修故名有身见。<a id="a-7X"></a>余见虽亦有于有身转。<a id="a-7Y"></a>而不顺施戒修故。<a id="a-7Z"></a>不名有身见。<a id="a-7a"></a>复次此见于有身转不违业果故。<a id="a-7b"></a>名有身见。<a id="a-7c"></a>余见虽亦有于有身转。<a id="a-7d"></a>而违业果故不名有身见。<a id="a-7e"></a>尊者世友作如是说。<a id="a-7f"></a>此见但于自身转故名有身见。<a id="a-7g"></a>即五取蕴名为自身。<a id="a-7h"></a>问何缘取蕴名自身耶。<a id="a-7i"></a>答自因缘力之所作故。<a id="a-7j"></a>自业烦恼所得果故。<a id="a-7k"></a>对边执见问答如前。<a id="a-7l"></a>问何故名边执见。<a id="a-7m"></a>答此见执二边故名边执见。<a id="a-7n"></a>谓于断常二边转故。<a id="a-7o"></a>如契经说。<a id="a-7p"></a>迦多衍那若以正慧如实知见世间集者。<a id="a-7q"></a>则于世间不执为无执为无者。<a id="a-7r"></a>即是断见。<a id="a-7s"></a>谓彼若见后身生时便作是念。<a id="a-7t"></a>如是有情死此生彼必定非断。<a id="a-7u"></a>若以正慧如实知见世间灭者。<a id="a-7v"></a>不执为有执为有者。<a id="a-7w"></a>即是常见。<a id="a-7x"></a>谓彼若见诸蕴界处别别相续便作是念。<a id="a-7y"></a>如是有情有生有灭必定非常复次此见所执极边鄙故名边执见。<a id="a-7z"></a>谓诸外道执有实我已为愚猥。<a id="a-80"></a>况复执我为断为常而非边鄙。<a id="a-81"></a>复次此见所执极边远故名边执见。<a id="a-82"></a>谓诸外道执有实我。<a id="a-83"></a>于无我理已为边远。<a id="a-84"></a>况复执我为断为常而非边远。<a id="a-85"></a>复次此执二边行相转故名边执见。<a id="a-86"></a>谓执断常二行相转。<a id="a-87"></a>如契经说。<a id="a-88"></a>苾刍当知。<a id="a-89"></a>我不与世间诤。<a id="a-8A"></a>而世间与我诤。<a id="a-8B"></a>问此经所说其义云何。<a id="a-8C"></a>尊者世友作如是说。<a id="a-8D"></a>世尊定说有因果故。<a id="a-8E"></a>谓佛若遇常见外道彼说诸法有果无因。<a id="a-8F"></a>以无因。<a id="a-8G"></a>故自性常有。<a id="a-8H"></a>世尊告曰。<a id="a-8I"></a>汝言有果我亦说有。<a id="a-8J"></a>汝言无因是愚痴论。<a id="a-8K"></a>世尊若遇断见外道彼说诸法有因无果。<a id="a-8L"></a>以无果故当来断灭。<a id="a-8M"></a>世尊告曰。<a id="a-8N"></a>汝言有因我亦说有。<a id="a-8O"></a>汝言无果是愚痴论。<a id="a-8P"></a>佛于二论各许一边离断离常而说中道。<a id="a-8Q"></a>故作是说。<a id="a-8R"></a>我不与世间诤。<a id="a-8S"></a>而世间与我诤。<a id="a-8T"></a>复次世尊是如法论者。<a id="a-8U"></a>诸外道等是非法论者。<a id="a-8V"></a>如法论者法尔无诤。<a id="a-8W"></a>非法论者法尔有诤。<a id="a-8X"></a>复次佛于世俗随顺世间彼于胜义不随顺佛。<a id="a-8Y"></a>复次世尊善断二诤根故。<a id="a-8Z"></a>二诤根者。<a id="a-8a"></a>谓爱及见。<a id="a-8b"></a>佛已永断故说无诤。<a id="a-8c"></a>世间未断故说有诤。<a id="a-8d"></a>大德说曰。<a id="a-8e"></a>世尊是如理论者。<a id="a-8f"></a>诸外道等是非理论者。<a id="a-8g"></a>如理论者法尔无诤。<a id="a-8h"></a>非理论者法尔有诤如马涉险步有低昂。<a id="a-8i"></a>若游平路行无差逸。<a id="a-8j"></a>复次佛是见义见法见善见调柔者故说无诤。<a id="a-8k"></a>世间不尔故说有诤。<a id="a-8l"></a>问何故名邪见。<a id="a-8m"></a>答邪推度故说名邪见。<a id="a-8n"></a>问若尔五见皆邪推度。<a id="a-8o"></a>何独说此为邪见耶。<a id="a-8p"></a>答依别行相立此名故。<a id="a-8q"></a>别行相者。<a id="a-8r"></a>谓无行相。<a id="a-8s"></a>若不依此而立名者。<a id="a-8t"></a>则应五种皆名邪见。<a id="a-8u"></a>五见皆是邪推度故。<a id="a-8v"></a>然无行相过患尤重故。<a id="a-8w"></a>唯依此立邪见名复次若邪推度亦坏事者说名邪见。<a id="a-8x"></a>所余四见虽邪推度而不坏事故别立名。<a id="a-8y"></a>复次若邪推度谤因果者说名邪见。<a id="a-8z"></a>所余四见虽邪推度不谤因果故别立名。<a id="a-90"></a>复次若邪推度与施戒修极相违者说名邪见。<a id="a-91"></a>余见不尔故别立名。<a id="a-92"></a>复次若邪推度亦谤过去未来现在正等菩提三宝归者说名邪见。<a id="a-93"></a>余见不尔故别立名。<a id="a-94"></a>复次若邪推度坏二恩者说名邪见。<a id="a-95"></a>余见不尔故别立名二恩者。<a id="a-96"></a>谓法恩生恩。<a id="a-97"></a>坏法恩者。<a id="a-98"></a>谓无施与。<a id="a-99"></a>无爱乐。<a id="a-9A"></a>无祠祀无妙行。<a id="a-9B"></a>无恶行。<a id="a-9C"></a>无妙恶行业果异熟。<a id="a-9D"></a>无此世。<a id="a-9E"></a>无他世。<a id="a-9F"></a>坏生恩者。<a id="a-9G"></a>谓无父无母。<a id="a-9H"></a>无化生有情世间。<a id="a-9I"></a>无有真阿罗汉正至正行。<a id="a-9J"></a>乃至广说。<a id="a-9K"></a>复次若邪推度起二怨者说名邪见。<a id="a-9L"></a>余见不尔故别立名。<a id="a-9M"></a>起二怨者。<a id="a-9N"></a>一起法怨。<a id="a-9O"></a>二起生怨。<a id="a-9P"></a>起法怨者。<a id="a-9Q"></a>谓言无施与乃至广说。<a id="a-9R"></a>起生怨者。<a id="a-9S"></a>谓言无父母乃至广说。<a id="a-9T"></a>复次若邪推度坏现量者说名邪见。<a id="a-9U"></a>余见不尔故别立名。<a id="a-9V"></a>如人陷坠炽火坑中。<a id="a-9W"></a>为诳世间言我受乐。<a id="a-9X"></a>邪见有情亦复如是。<a id="a-9Y"></a>居种种苦蕴界处中邪见缠心言我无苦。<a id="a-9Z"></a>如是说者。<a id="a-9a"></a>名坏现量。<a id="a-9b"></a>复次若邪推度名暴恶者说名邪见。<a id="a-9c"></a>如契经说苾刍当知。<a id="a-9d"></a>诸邪见者随彼见力所有身业语业思求愿行。<a id="a-9e"></a>及彼种类一切能招不可爱不可喜不可乐不可意果。<a id="a-9f"></a>所以者何。<a id="a-9g"></a>彼邪见是暴恶见故。<a id="a-9h"></a>所余四见虽邪推度而非暴恶故别立名。<a id="a-9i"></a>问何故名见取。<a id="a-9j"></a>答此取诸见故名见取。<a id="a-9k"></a>问此通取五取蕴。<a id="a-9l"></a>何故但名见取耶。<a id="a-9m"></a>答此因诸见通取五蕴故但名见取。<a id="a-9n"></a>复次以何相故立见取名。<a id="a-9o"></a>谓若取见或取余蕴执最胜者立见取名。<a id="a-9p"></a>复次此应名见等取。<a id="a-9q"></a>略去等言但名见取。<a id="a-9r"></a>复次此多取见故名见取。<a id="a-9s"></a>问何故名戒禁取。<a id="a-9t"></a>答此取诸戒禁故名戒禁取。<a id="a-9u"></a>问此通取五取蕴。<a id="a-9v"></a>何故但名戒禁取耶。<a id="a-9w"></a>答此因戒禁通取五蕴故。<a id="a-9x"></a>但名戒禁取。<a id="a-9y"></a>复次以行相故名戒禁取。<a id="a-9z"></a>谓取戒禁或取余蕴执能净者名戒禁取。<a id="a-A0"></a>复次此见应名戒禁等取。<a id="a-A1"></a>略去等言故。<a id="a-A2"></a>但名戒禁取。<a id="a-A3"></a>复次此多取戒禁故。<a id="a-A4"></a>名戒禁取。<a id="a-A5"></a>问何故二见俱名为取。<a id="a-A6"></a>答由此二见取行相转故俱名取。<a id="a-A7"></a>谓有身见执我我所边执见执断常。<a id="a-A8"></a>邪见执无。<a id="a-A9"></a>取此诸见以为最胜故名见取。<a id="a-AA"></a>取诸戒禁能得净故名戒禁取。<a id="a-AB"></a>复次前之三见推度所缘势用猛利故名为见。<a id="a-AC"></a>后之二见执受能缘势用猛利故名为取。</p>
  <p id="aAD">有六爱身。<a id="a-AE"></a>谓眼触所生爱身。<a id="a-AF"></a>耳鼻舌身意触所生爱身。<a id="a-AG"></a>如是爱身应说一种。<a id="a-AH"></a>如九结中三界诸爱总立爱结。<a id="a-AI"></a>或应说二。<a id="a-AJ"></a>如七随眠中欲界爱立欲贪随眠。<a id="a-AK"></a>色无色界爱立有贪随眠。<a id="a-AL"></a>或应说三。<a id="a-AM"></a>如契经说。<a id="a-AN"></a>苾刍当知。<a id="a-AO"></a>三爱河者。<a id="a-AP"></a>即三界爱。<a id="a-AQ"></a>或应说四。<a id="a-AR"></a>如契经说。<a id="a-AS"></a>有诸苾刍苾刍尼等。<a id="a-AT"></a>因衣服因饮食因卧具因有无有爱生时生住时住着时着。<a id="a-AU"></a>或应说五。<a id="a-AV"></a>谓见苦集灭道及修所断爱。<a id="a-AW"></a>或应说九。<a id="a-AX"></a>谓上上品乃至下下品爱。<a id="a-AY"></a>或应说十八。<a id="a-AZ"></a>如十八爱行。<a id="a-Aa"></a>或应说三十六。<a id="a-Ab"></a>如三十六爱行。<a id="a-Ac"></a>或应说百八。<a id="a-Ad"></a>如百八爱行。<a id="a-Ae"></a>若以在身刹那分别有无量爱。<a id="a-Af"></a>问世尊何故广一爱等。<a id="a-Ag"></a>略无量爱等说六爱身耶。<a id="a-Ah"></a>答约所依故。<a id="a-Ai"></a>谓从一爱至无量爱。<a id="a-Aj"></a>无不皆依六根六门六阶六蹬六迹六路六众而出六识相应故但说六。<a id="a-Ak"></a>问嗔恚无明亦依六根广说乃至六识相应。<a id="a-Al"></a>世尊何故说六爱身不说六嗔恚六无明身耶。<a id="a-Am"></a>答应说而不说者。<a id="a-An"></a>当知此义有余。<a id="a-Ao"></a>复次已说爱身当知则亦说嗔恚无明身所依等故。<a id="a-Ap"></a>复次爱通三界独行遍六识故说为身。<a id="a-Aq"></a>嗔恚虽亦独行遍六识。<a id="a-Ar"></a>而不通三界无明虽亦通三界。<a id="a-As"></a>而非独行遍六识故不说为身。<a id="a-At"></a>复次爱通三界独行遍六识。<a id="a-Au"></a>异生圣者俱得现行故说为身。<a id="a-Av"></a>嗔恚虽亦独行遍六识。<a id="a-Aw"></a>异生圣者俱得现行。<a id="a-Ax"></a>而不通三界。<a id="a-Ay"></a>无明虽亦通三界。<a id="a-Az"></a>异生圣者俱得现行而非独行遍六识故不说为身。<a id="a-B0"></a>复次爱能分别诸界诸地诸部亦能生长一切烦恼故立为身。<a id="a-B1"></a>嗔恚无明无如是事故不说为身。<a id="a-B2"></a>问何故名身。<a id="a-B3"></a>答多爱积集故名为身。<a id="a-B4"></a>谓非一刹那眼触所生爱名眼触所生爱身。<a id="a-B5"></a>要多刹那眼触所生爱乃名眼触所生爱身乃至意触所生爱身亦尔。<a id="a-B6"></a>如独一象不名象军。<a id="a-B7"></a>要多象集乃名象军。<a id="a-B8"></a>马军步军应知亦尔。<a id="a-B9"></a>是故多爱方名爱身问有身见等亦多积集应名为身。<a id="a-BA"></a>何独说爱。<a id="a-BB"></a>答有身见等亦应名身。<a id="a-BC"></a>而不说者是有余说。<a id="a-BD"></a>复次有身见等唯在意地不在五识故不名身。<a id="a-BE"></a>问无惭无愧惛沉掉举亦通六识何不名身。<a id="a-BF"></a>答亦应名身而不说者。<a id="a-BG"></a>当知此是有余之说。<a id="a-BH"></a>复次前说通三界独行遍六识者说之为身。<a id="a-BI"></a>惛沉掉举虽通三界而非独行遍六识故不得名身。<a id="a-BJ"></a>无惭无愧二义俱阙故不名身。<a id="a-BK"></a>复次随眠微细势用增强可名为身。<a id="a-BL"></a>缠垢粗动势用羸劣故不名身。<a id="a-BM"></a>复次前说爱能分别诸界诸地诸部故说为身。<a id="a-BN"></a>有身见等无如是义尚不名身。<a id="a-BO"></a>何况缠垢。</p>
 </body>
</html>