<!doctype html>
<html id="z3IBVfa13v" data-ver="848">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第一百六十四</h1>
  <h2 id="a2">定蕴第七中缘纳息第二之三</h2>
  <p id="a3">有不修净初静虑亦非无漏。<a id="a-4"></a>谓已得非初静虑世俗智无漏智现在前。<a id="a-5"></a>若未得非初静虑世俗智无漏智。<a id="a-6"></a>彼现在前而不修净初静虑及无漏。<a id="a-7"></a>若一切染污心。<a id="a-8"></a>无记心现在前。<a id="a-9"></a>若住无想定灭尽定。<a id="a-A"></a>生无想天。<a id="a-B"></a>已得非初静虑世俗智现在前者。<a id="a-C"></a>此中余地以智名说。<a id="a-D"></a>即从欲界未至定除初静虑。<a id="a-E"></a>乃至非想非非想处。<a id="a-F"></a>谓此诸地曾得世俗功德现在前时。<a id="a-G"></a>彼势分尚不及自第二刹那。<a id="a-H"></a>况能修余未来功德。<a id="a-I"></a>又非初静虑故于净无漏初静虑俱无修义。<a id="a-J"></a>已得非初静虑无漏智现在前者。<a id="a-K"></a>此中余地亦以智名说。<a id="a-L"></a>即从未至定除初静虑乃至无所有处。<a id="a-M"></a>谓此诸地曾得无漏功德现在前时。<a id="a-N"></a>彼势分尚不及自第二刹那。<a id="a-O"></a>况能修余未来功德。<a id="a-P"></a>又非初静虑故。<a id="a-Q"></a>于净无漏初静虑俱无修义。<a id="a-R"></a>若未得非初静虑世俗智现在前而不修净初静虑及无漏者。<a id="a-S"></a>此中余地亦以智名说。<a id="a-T"></a>即从欲界未至定。<a id="a-U"></a>除初静虑乃至非想非非想处。<a id="a-V"></a>谓异生起欲界未曾得。<a id="a-W"></a>不净观。<a id="a-X"></a>持息念。<a id="a-Y"></a>念住。<a id="a-Z"></a>三义观。<a id="a-a"></a>及余闻思所成慧。<a id="a-b"></a>现在前时。<a id="a-c"></a>异生离欲界染。<a id="a-d"></a>诸加行道。<a id="a-e"></a>九无间道。<a id="a-f"></a>八解脱道时。<a id="a-g"></a>即异生未离欲染。<a id="a-h"></a>依未至定起三无量。<a id="a-i"></a>初二解脱。<a id="a-j"></a>前四胜处。<a id="a-k"></a>不净观。<a id="a-l"></a>持息念。<a id="a-m"></a>念住。<a id="a-n"></a>三义观。<a id="a-o"></a>暖顶忍世第一法时。<a id="a-p"></a>已离欲染依未至定。<a id="a-q"></a>起暖顶忍世第一法时。<a id="a-r"></a>依静虑中间。<a id="a-s"></a>起暖顶忍世第一法时。<a id="a-t"></a>即异生依第二静虑近分为加行。<a id="a-u"></a>离初静虑染。<a id="a-v"></a>彼加行道。<a id="a-w"></a>九无间道。<a id="a-x"></a>九解脱道时。<a id="a-y"></a>即异生依第二静虑。<a id="a-z"></a>引发五通诸加行道。<a id="a-10"></a>五无间道。<a id="a-11"></a>三解脱道时。<a id="a-12"></a>起四无量。<a id="a-13"></a>初二解脱。<a id="a-14"></a>前四胜处。<a id="a-15"></a>不净观。<a id="a-16"></a>念住。<a id="a-17"></a>三义观。<a id="a-18"></a>暖顶忍世第一法。<a id="a-19"></a>有说。<a id="a-1A"></a>亦起持息念时。<a id="a-1B"></a>即异生离第二静虑染。<a id="a-1C"></a>一切加行无间解脱道时。<a id="a-1D"></a>即异生依第三静虑。<a id="a-1E"></a>引发五通诸加行道。<a id="a-1F"></a>五无间道。<a id="a-1G"></a>三解脱道时。<a id="a-1H"></a>起三无量。<a id="a-1I"></a>不净观。<a id="a-1J"></a>念住。<a id="a-1K"></a>三义观。<a id="a-1L"></a>暖顶忍世第一法。<a id="a-1M"></a>有说。<a id="a-1N"></a>亦起持息念时。<a id="a-1O"></a>即异生离第三静虑染。<a id="a-1P"></a>一切加行无间解脱道时。<a id="a-1Q"></a>即异生依第四静虑。<a id="a-1R"></a>引发五通诸加行道。<a id="a-1S"></a>五无间道。<a id="a-1T"></a>三解脱道时。<a id="a-1U"></a>起三无量。<a id="a-1V"></a>净解脱。<a id="a-1W"></a>后四胜处。<a id="a-1X"></a>前八遍处。<a id="a-1Y"></a>不净观。<a id="a-1Z"></a>念住。<a id="a-1a"></a>三义观。<a id="a-1b"></a>[熛-示+大]顶忍世第一法时。<a id="a-1c"></a>即异生离第四静虑染。<a id="a-1d"></a>一切加行无间解脱道时。<a id="a-1e"></a>即异生起空无边处。<a id="a-1f"></a>解脱遍处。<a id="a-1g"></a>及念住时。<a id="a-1h"></a>即异生离空无边处。<a id="a-1i"></a>识无边处。<a id="a-1j"></a>无所有处染。<a id="a-1k"></a>一切加行无间解脱道时。<a id="a-1l"></a>即异生起识无边处。<a id="a-1m"></a>无所有处。<a id="a-1n"></a>非想非非想处。<a id="a-1o"></a>解脱。<a id="a-1p"></a>念住。<a id="a-1q"></a>及识无边处。<a id="a-1r"></a>遍处时。<a id="a-1s"></a>若诸圣者起欲界未曾得。<a id="a-1t"></a>不净观。<a id="a-1u"></a>持息念。<a id="a-1v"></a>念住。<a id="a-1w"></a>三义观。<a id="a-1x"></a>及余闻思所成慧。<a id="a-1y"></a>现在前时。<a id="a-1z"></a>即圣者以世俗道离欲界染。<a id="a-20"></a>若世俗为加行。<a id="a-21"></a>诸加行道。<a id="a-22"></a>九无间道。<a id="a-23"></a>八解脱道时。<a id="a-24"></a>以无漏道离欲界染。<a id="a-25"></a>若世俗为加行。<a id="a-26"></a>彼加行道时未离欲染。<a id="a-27"></a>信胜解练根作见至。<a id="a-28"></a>若世俗为加行。<a id="a-29"></a>彼加行道时。<a id="a-2A"></a>即圣者未离欲染依未至定。<a id="a-2B"></a>起三无量。<a id="a-2C"></a>初二解脱。<a id="a-2D"></a>前四胜处。<a id="a-2E"></a>不净观。<a id="a-2F"></a>持息念。<a id="a-2G"></a>世俗念住。<a id="a-2H"></a>三义观。<a id="a-2I"></a>七处善时起入灭定微微心时。<a id="a-2J"></a>于如是时起未曾得非初静虑世俗智现在前。<a id="a-2K"></a>不修净初静虑及无漏。<a id="a-2L"></a>若未得非初静虑无漏智现在前。<a id="a-2M"></a>而不修净初静虑及无漏者。<a id="a-2N"></a>此中余地亦以智名说。<a id="a-2O"></a>谓未离欲染入正性离生四谛现观各四心顷。<a id="a-2P"></a>已离欲染依未至定入正性离生。<a id="a-2Q"></a>苦集灭现观各四心顷。<a id="a-2R"></a>道现观三心顷。<a id="a-2S"></a>以无漏道离欲界染若无漏为加行。<a id="a-2T"></a>诸加行道。<a id="a-2U"></a>九无间道。<a id="a-2V"></a>八解脱道时。<a id="a-2W"></a>未离欲染信胜解练根作见至。<a id="a-2X"></a>若无漏为加行。<a id="a-2Y"></a>彼加行无间解脱道时。<a id="a-2Z"></a>未离欲染起无漏念住时。<a id="a-2a"></a>于如是时起未曾得。<a id="a-2b"></a>非初静虑无漏智现在前。<a id="a-2c"></a>不修净初静虑及无漏。<a id="a-2d"></a>若一切染污心现在前者。<a id="a-2e"></a>谓三界烦恼随烦恼相应心。<a id="a-2f"></a>以彼顺退体性沉重懈怠相应。<a id="a-2g"></a>要顺胜进体性轻举精进相应方能修故。<a id="a-2h"></a>一切无记心现在前者。<a id="a-2i"></a>谓三界无覆无记心。<a id="a-2j"></a>以彼不坚不住不实其性羸劣如朽败种。<a id="a-2k"></a>要坚住实其性强盛方能修故。<a id="a-2l"></a>若住无想定灭尽定者。<a id="a-2m"></a>以彼无心要由有心方能修故。<a id="a-2n"></a>生无想天者。<a id="a-2o"></a>有说。<a id="a-2p"></a>彼天尽众同分善心不起。<a id="a-2q"></a>有说。<a id="a-2r"></a>彼天善心虽起而非修所依故无修义。<a id="a-2s"></a>此中但说生在修地而不修者。<a id="a-2t"></a>然生余处亦有不修。<a id="a-2u"></a>易知故不说。<a id="a-2v"></a>如说。<a id="a-2w"></a>初静虑第二第三静虑说亦如是。<a id="a-2x"></a>以此诸地于离下地染最后解脱道时。<a id="a-2y"></a>皆有入根本地有不入故。</p>
  <p id="a2z">若修净第四静虑。<a id="a-30"></a>彼亦修无漏耶。<a id="a-31"></a>设修无漏第四静虑。<a id="a-32"></a>彼亦修净耶。<a id="a-33"></a>答应作四句。<a id="a-34"></a>有修净第四静虑非无漏。<a id="a-35"></a>谓已得净第四静虑现在前。<a id="a-36"></a>若未得净第四静虑现在前。<a id="a-37"></a>而不修无漏。<a id="a-38"></a>已得净第四静虑现在前者。<a id="a-39"></a>谓异生及圣者。<a id="a-3A"></a>或学乃至或如来。<a id="a-3B"></a>为现法乐住等故。<a id="a-3C"></a>起曾得世俗第四静虑现在前时。<a id="a-3D"></a>彼势分尚不及自第二刹那。<a id="a-3E"></a>况能修余未来功德。<a id="a-3F"></a>然现前位即是习修故。<a id="a-3G"></a>得名修净第四静虑。<a id="a-3H"></a>若未得净第四静虑现在前。<a id="a-3I"></a>而不修无漏者。<a id="a-3J"></a>谓异生离第三静虑染。<a id="a-3K"></a>最后解脱道。<a id="a-3L"></a>及为离第四静虑染。<a id="a-3M"></a>若第四静虑为加行。<a id="a-3N"></a>彼加行道时。<a id="a-3O"></a>即异生依第四静虑。<a id="a-3P"></a>引发五通诸加行道。<a id="a-3Q"></a>五无间道。<a id="a-3R"></a>三解脱道时。<a id="a-3S"></a>起三无量。<a id="a-3T"></a>净解脱。<a id="a-3U"></a>后四胜处。<a id="a-3V"></a>前八遍处。<a id="a-3W"></a>不净观。<a id="a-3X"></a>念住三义观。<a id="a-3Y"></a>暖顶忍世第一法时。<a id="a-3Z"></a>于如是时起未曾得。<a id="a-3a"></a>净第四静虑现在前。<a id="a-3b"></a>而不修无漏。<a id="a-3c"></a>有修无漏第四静虑非净。<a id="a-3d"></a>谓已得无漏第四静虑现在前。<a id="a-3e"></a>若未得无漏第四静虑现在前而不修净。<a id="a-3f"></a>若未得非第四静虑世俗智。<a id="a-3g"></a>及未得非第四静虑无漏智。<a id="a-3h"></a>彼现在前而修无漏第四静虑非净。<a id="a-3i"></a>已得无漏第四静虑现在前者。<a id="a-3j"></a>谓诸圣者。<a id="a-3k"></a>或学乃至或如来为现法乐住等故。<a id="a-3l"></a>起曾得无漏第四静虑现在前时。<a id="a-3m"></a>彼势分尚不及自第二刹那。<a id="a-3n"></a>况能修余未来功德。<a id="a-3o"></a>然现前位即是习修故。<a id="a-3p"></a>得名修无漏第四静虑。<a id="a-3q"></a>若未得无漏第四静虑现在前。<a id="a-3r"></a>而不修净者。<a id="a-3s"></a>谓依第四静虑入正性离生。<a id="a-3t"></a>苦集灭现观各三心顷。<a id="a-3u"></a>道现观四心顷。<a id="a-3v"></a>圣者依第四静虑离第四静虑。<a id="a-3w"></a>乃至无所有处染。<a id="a-3x"></a>一切无间解脱道时。<a id="a-3y"></a>离非想非非想处染。<a id="a-3z"></a>九无间道八解脱道时依第四静虑信胜解练根作见至。<a id="a-40"></a>无间解脱道时。<a id="a-41"></a>时解脱阿罗汉练根作不动。<a id="a-42"></a>九无间道八解脱道时。<a id="a-43"></a>于如是时起未曾得无漏第四静虑现在前而不修净。<a id="a-44"></a>若未得非第四静虑世俗智现在前。<a id="a-45"></a>而修无漏第四静虑非净者。<a id="a-46"></a>此中余地以智名说。<a id="a-47"></a>即从未至定除第四静虑。<a id="a-48"></a>乃至非想非非想处。<a id="a-49"></a>谓圣者依未至定。<a id="a-4A"></a>为离第四静虑。<a id="a-4B"></a>乃至非想非非想处染。<a id="a-4C"></a>若世俗为加行。<a id="a-4D"></a>彼加行道时。<a id="a-4E"></a>依未至定已离第三静虑染。<a id="a-4F"></a>信胜解练根作见至。<a id="a-4G"></a>时解脱练根作不动。<a id="a-4H"></a>若世俗为加行。<a id="a-4I"></a>彼加行道时已离第三静虑染。<a id="a-4J"></a>圣者依未至定。<a id="a-4K"></a>起三无量。<a id="a-4L"></a>初二解脱。<a id="a-4M"></a>前四胜处。<a id="a-4N"></a>不净观。<a id="a-4O"></a>持息念。<a id="a-4P"></a>世俗念住。<a id="a-4Q"></a>三义观。<a id="a-4R"></a>七处善时。<a id="a-4S"></a>起无碍解及世俗无碍解增长时。<a id="a-4T"></a>起空空无愿无愿无相无相。<a id="a-4U"></a>及增长时。<a id="a-4V"></a>即圣者依初静虑为离第四静虑。<a id="a-4W"></a>乃至非想非非想处染。<a id="a-4X"></a>若世俗为加行。<a id="a-4Y"></a>彼加行道时。<a id="a-4Z"></a>依初静虑已离第三静虑染。<a id="a-4a"></a>信胜解练根作见至。<a id="a-4b"></a>时解脱练根作不动。<a id="a-4c"></a>若世俗为加行。<a id="a-4d"></a>彼加行道时。<a id="a-4e"></a>杂修初静虑中间心时。<a id="a-4f"></a>已离第三静虑染。<a id="a-4g"></a>圣者依初静虑引发五通诸加行道五无间道。<a id="a-4h"></a>二解脱道。<a id="a-4i"></a>及世俗他心智通解脱道时。<a id="a-4j"></a>即彼依初静虑起四无量。<a id="a-4k"></a>初二解脱。<a id="a-4l"></a>前四胜处。<a id="a-4m"></a>不净观。<a id="a-4n"></a>世俗念住。<a id="a-4o"></a>三义观。<a id="a-4p"></a>七处善。<a id="a-4q"></a>有说。<a id="a-4r"></a>亦起持息念时。<a id="a-4s"></a>起无碍解及世俗无碍解增长时。<a id="a-4t"></a>起空空无愿无愿无相无相。<a id="a-4u"></a>及增长时。<a id="a-4v"></a>即圣者依静虑中间。<a id="a-4w"></a>为离第四静虑。<a id="a-4x"></a>乃至非想非非想处染。<a id="a-4y"></a>若世俗为加行。<a id="a-4z"></a>彼加行道时。<a id="a-50"></a>依静虑中间已离第三静虑染。<a id="a-51"></a>信胜解练根作见至。<a id="a-52"></a>时解脱练根作不动。<a id="a-53"></a>若世俗为加行。<a id="a-54"></a>彼加行道时。<a id="a-55"></a>已离第三静虑染。<a id="a-56"></a>圣者依静虑中间。<a id="a-57"></a>起三无量。<a id="a-58"></a>初二解脱。<a id="a-59"></a>前四胜处。<a id="a-5A"></a>不净观。<a id="a-5B"></a>持息念。<a id="a-5C"></a>世俗念住。<a id="a-5D"></a>三义观。<a id="a-5E"></a>七处善时。<a id="a-5F"></a>起无碍解及世俗无碍解增长时。<a id="a-5G"></a>起空空无愿无愿无相无相及增长时。<a id="a-5H"></a>如说。<a id="a-5I"></a>依初静虑。<a id="a-5J"></a>如是依第二静虑。<a id="a-5K"></a>第三静虑说亦尔。<a id="a-5L"></a>差别者依第三静虑除喜无量。<a id="a-5M"></a>初二解脱。<a id="a-5N"></a>前四胜处。<a id="a-5O"></a>余皆如前说。<a id="a-5P"></a>即圣者以世俗道离第四静虑染。<a id="a-5Q"></a>若即以空无边处近分为加行。<a id="a-5R"></a>一切加行无间解脱道时。<a id="a-5S"></a>即彼以世俗道。<a id="a-5T"></a>离空无边处。<a id="a-5U"></a>识无边处。<a id="a-5V"></a>无所有处染。<a id="a-5W"></a>若世俗为加行。<a id="a-5X"></a>一切加行无间解脱道时。<a id="a-5Y"></a>即彼依无色定。<a id="a-5Z"></a>以无漏道离四无色染。<a id="a-5a"></a>若世俗为加行。<a id="a-5b"></a>彼加行道时依无色定。<a id="a-5c"></a>时解脱阿罗汉练根作不动。<a id="a-5d"></a>若世俗为加行。<a id="a-5e"></a>彼加行道时。<a id="a-5f"></a>即圣者起无色世俗解脱及后二遍处时。<a id="a-5g"></a>即彼依无色定。<a id="a-5h"></a>起世俗念住。<a id="a-5i"></a>二无碍解。<a id="a-5j"></a>及世俗二无碍解增长时。<a id="a-5k"></a>起空空无愿无愿无相无相及增长时。<a id="a-5l"></a>起入灭定想微细心时。<a id="a-5m"></a>于如是时起未曾得。<a id="a-5n"></a>非第四静虑世俗智现在前。<a id="a-5o"></a>而修无漏第四静虑。<a id="a-5p"></a>非净及未得非第四静虑无漏智现在前。<a id="a-5q"></a>而修无漏第四静虑。<a id="a-5r"></a>非净者此中余地以智名说。<a id="a-5s"></a>即从未至定除第四静虑乃至无所有处。<a id="a-5t"></a>谓依未至定离第四静虑。<a id="a-5u"></a>乃至无所有处染。<a id="a-5v"></a>若无漏为加行。<a id="a-5w"></a>一切加行无间解脱道时。<a id="a-5x"></a>离非想非非想处染。<a id="a-5y"></a>若无漏为加行。<a id="a-5z"></a>彼加行道。<a id="a-60"></a>九无间道。<a id="a-61"></a>八解脱道时。<a id="a-62"></a>依未至定已离第三静虑染。<a id="a-63"></a>信胜解练根作见至。<a id="a-64"></a>若无漏为加行。<a id="a-65"></a>彼加行无间解脱道时。<a id="a-66"></a>时解脱阿罗汉练根作不动。<a id="a-67"></a>若无漏为加行。<a id="a-68"></a>彼加行道九无间道。<a id="a-69"></a>八解脱道时。<a id="a-6A"></a>即圣者已离第三静虑染。<a id="a-6B"></a>依未至定起无漏念住无漏无碍解增长时。<a id="a-6C"></a>即圣者依初静虑。<a id="a-6D"></a>离第四静虑。<a id="a-6E"></a>乃至无所有处染。<a id="a-6F"></a>若无漏为加行。<a id="a-6G"></a>一切加行无间解脱道时。<a id="a-6H"></a>离非想非非想处染。<a id="a-6I"></a>若无漏为加行。<a id="a-6J"></a>彼加行道。<a id="a-6K"></a>九无间道。<a id="a-6L"></a>八解脱道时。<a id="a-6M"></a>依初静虑已离第三静虑染。<a id="a-6N"></a>信胜解练根作见至。<a id="a-6O"></a>若无漏为加行。<a id="a-6P"></a>彼加行无间解脱道时。<a id="a-6Q"></a>时解脱阿罗汉练根作不动。<a id="a-6R"></a>若无漏为加行。<a id="a-6S"></a>彼加行道。<a id="a-6T"></a>九无间道。<a id="a-6U"></a>八解脱道时。<a id="a-6V"></a>杂修初静虑初后心时。<a id="a-6W"></a>即圣者已离第三静虑染。<a id="a-6X"></a>依初静虑起无漏他心智通。<a id="a-6Y"></a>无漏念住。<a id="a-6Z"></a>及无漏无碍解增长时。<a id="a-6a"></a>静虑中间如未至定说。<a id="a-6b"></a>第二第三静虑如初静虑说。<a id="a-6c"></a>即圣者依空无边处。<a id="a-6d"></a>离空无边处。<a id="a-6e"></a>乃至无所有处染。<a id="a-6f"></a>若无漏为加行。<a id="a-6g"></a>一切加行无间解脱道时。<a id="a-6h"></a>离非想非非想处染。<a id="a-6i"></a>若无漏为加行。<a id="a-6j"></a>彼加行道。<a id="a-6k"></a>九无间道。<a id="a-6l"></a>八解脱道时。<a id="a-6m"></a>依空无边处时解脱阿罗汉练根作不动。<a id="a-6n"></a>若无漏为加行。<a id="a-6o"></a>彼加行道。<a id="a-6p"></a>九无间道。<a id="a-6q"></a>八解脱道时。<a id="a-6r"></a>起无漏空无边处解脱。<a id="a-6s"></a>依空无边处。<a id="a-6t"></a>起无漏念住。<a id="a-6u"></a>及无漏二无碍解增长时。<a id="a-6v"></a>如说。<a id="a-6w"></a>依空无边处。<a id="a-6x"></a>如是依识无边处。<a id="a-6y"></a>无所有处亦尔。<a id="a-6z"></a>差别者。<a id="a-70"></a>即离彼上染。<a id="a-71"></a>于如是时。<a id="a-72"></a>起未曾得非第四静虑无漏智现在前。<a id="a-73"></a>而修无漏第四静虑非净。</p>
  <p id="a74">有修净第四静虑亦无漏。<a id="a-75"></a>谓未得净第四静虑现在前而修无漏。<a id="a-76"></a>若未得无漏第四静虑现在前而修净。<a id="a-77"></a>若未得非第四静虑无漏智现在前。<a id="a-78"></a>而修净第四静虑。<a id="a-79"></a>及无漏。<a id="a-7A"></a>未得净第四静虑现在前而修无漏者。<a id="a-7B"></a>谓圣者以世俗道离第三静虑染。<a id="a-7C"></a>最后解脱道时。<a id="a-7D"></a>即彼依第四静虑。<a id="a-7E"></a>为离第四静虑。<a id="a-7F"></a>乃至非想非非想处染。<a id="a-7G"></a>若世俗为加行。<a id="a-7H"></a>彼加行道时依第四静虑。<a id="a-7I"></a>信胜解练根作见至。<a id="a-7J"></a>时解脱练根作不动。<a id="a-7K"></a>若世俗为加行。<a id="a-7L"></a>彼加行道时。<a id="a-7M"></a>杂修第四静虑中间心时。<a id="a-7N"></a>即圣者依第四静虑。<a id="a-7O"></a>引发五通。<a id="a-7P"></a>诸加行道。<a id="a-7Q"></a>五无间道。<a id="a-7R"></a>二解脱道。<a id="a-7S"></a>及世俗他心智通解脱道时。<a id="a-7T"></a>即圣者依第四静虑。<a id="a-7U"></a>起三无量净解脱。<a id="a-7V"></a>后四胜处。<a id="a-7W"></a>前八遍处。<a id="a-7X"></a>不净观。<a id="a-7Y"></a>世俗念住。<a id="a-7Z"></a>三义观。<a id="a-7a"></a>七处善时。<a id="a-7b"></a>依第四静虑起无碍解。<a id="a-7c"></a>及世俗无碍解增长时起无诤愿智边际定。<a id="a-7d"></a>及增长时。<a id="a-7e"></a>依第四静虑起空空无愿无愿无相无相。<a id="a-7f"></a>及增长时。<a id="a-7g"></a>于如是时起未曾得净第四静虑现在前。<a id="a-7h"></a>而修无漏。<a id="a-7i"></a>若未得无漏第四静虑现在前而修净者。<a id="a-7j"></a>谓依第四静虑入正性离生。<a id="a-7k"></a>苦集灭现观各一心顷。<a id="a-7l"></a>依第四静虑。<a id="a-7m"></a>为离第四静虑。<a id="a-7n"></a>乃至非想非非想处染。<a id="a-7o"></a>若无漏为加行。<a id="a-7p"></a>彼加行道时。<a id="a-7q"></a>依第四静虑得阿罗汉果。<a id="a-7r"></a>初尽智起时。<a id="a-7s"></a>依第四静虑。<a id="a-7t"></a>信胜解练根作见至。<a id="a-7u"></a>若无漏为加行。<a id="a-7v"></a>彼加行道时。<a id="a-7w"></a>时解脱阿罗汉练根作不动。<a id="a-7x"></a>若无漏为加行。<a id="a-7y"></a>彼加行道。<a id="a-7z"></a>及最后解脱道时。<a id="a-80"></a>杂修第四静虑初后心时。<a id="a-81"></a>依第四静虑。<a id="a-82"></a>起无漏他心智通。<a id="a-83"></a>无漏念住。<a id="a-84"></a>及无漏无碍解增长时。<a id="a-85"></a>于如是时起未曾得无漏第四静虑现在前而修净。<a id="a-86"></a>若未得非第四静虑无漏智现在前。<a id="a-87"></a>而修净第四静虑及无漏者。<a id="a-88"></a>此中余地以智名说。<a id="a-89"></a>即从未至定除第四静虑。<a id="a-8A"></a>乃至无所有处。<a id="a-8B"></a>谓依未至定。<a id="a-8C"></a>乃至第三静虑。<a id="a-8D"></a>离第三静虑染。<a id="a-8E"></a>最后解脱道时。<a id="a-8F"></a>即依彼地得阿罗汉果初尽智时。<a id="a-8G"></a>及依彼地时解脱阿罗汉。<a id="a-8H"></a>练根作不动。<a id="a-8I"></a>最后解脱道时。<a id="a-8J"></a>依无色定得阿罗汉果初尽智时。<a id="a-8K"></a>即依彼地。<a id="a-8L"></a>时解脱阿罗汉练根作不动。<a id="a-8M"></a>最后解脱道时。<a id="a-8N"></a>于如是时起未曾得。<a id="a-8O"></a>非第四静虑无漏智现在前而修净。<a id="a-8P"></a>第四静虑。<a id="a-8Q"></a>及无漏。</p>
  <p id="a8R">有不修净第四静虑。<a id="a-8S"></a>亦非无漏。<a id="a-8T"></a>谓已得非第四静虑。<a id="a-8U"></a>世俗智无漏智现在前。<a id="a-8V"></a>若未得非第四静虑。<a id="a-8W"></a>世俗智。<a id="a-8X"></a>无漏智。<a id="a-8Y"></a>彼现在前而不修净第四静虑及无漏。<a id="a-8Z"></a>若一切染污心无记心现在前。<a id="a-8a"></a>若住无想定灭尽定生无想天。<a id="a-8b"></a>已得非第四静虑世俗智现在前者。<a id="a-8c"></a>此中余地以智名说。<a id="a-8d"></a>即从未至定除第四静虑。<a id="a-8e"></a>乃至非想非非想处。<a id="a-8f"></a>谓此诸地曾得世俗功德现在前时。<a id="a-8g"></a>彼势分尚不及自第二刹那。<a id="a-8h"></a>况能修余未来功德。<a id="a-8i"></a>又非第四静虑。<a id="a-8j"></a>故于净无漏第四静虑俱无修义。<a id="a-8k"></a>已得非第四静虑无漏智现在前者。<a id="a-8l"></a>此中亦以智名而说余地。<a id="a-8m"></a>即从未至定除第四静虑。<a id="a-8n"></a>乃至无所有处。<a id="a-8o"></a>谓此诸地曾得无漏功德现在前时。<a id="a-8p"></a>彼势分尚不及自第二刹那。<a id="a-8q"></a>况能修余未来功德。<a id="a-8r"></a>又非第四静虑。<a id="a-8s"></a>故于净无漏第四静虑俱无修义。</p>
  <p id="a8t">若未得非第四静虑世俗智现在前而不修净第四静虑及无漏者。<a id="a-8u"></a>此中亦说余地名智。<a id="a-8v"></a>即从欲界除第四静虑乃至非想非非想处。<a id="a-8w"></a>谓异生起欲界未曾得不净观。<a id="a-8x"></a>持息念。<a id="a-8y"></a>念住三义观。<a id="a-8z"></a>及余闻思所成慧现在前时。<a id="a-90"></a>即异生离欲界染。<a id="a-91"></a>一切加行无间解脱道时。<a id="a-92"></a>即异生依未至定起三无量。<a id="a-93"></a>初二解脱。<a id="a-94"></a>前四胜处。<a id="a-95"></a>不净观。<a id="a-96"></a>持息念。<a id="a-97"></a>念住。<a id="a-98"></a>三义观。<a id="a-99"></a>暖顶忍世第一法时。<a id="a-9A"></a>即异生依初静虑。<a id="a-9B"></a>为离初静虑染。<a id="a-9C"></a>起加行道时依初静虑引发五通。<a id="a-9D"></a>诸加行道。<a id="a-9E"></a>五无间道。<a id="a-9F"></a>三解脱道时。<a id="a-9G"></a>起四无量。<a id="a-9H"></a>初二解脱。<a id="a-9I"></a>前四胜处。<a id="a-9J"></a>不净观。<a id="a-9K"></a>念住。<a id="a-9L"></a>三义观。<a id="a-9M"></a>暖顶忍世第一法。<a id="a-9N"></a>有说。<a id="a-9O"></a>亦起持息念时。<a id="a-9P"></a>即异生依静虑中间。<a id="a-9Q"></a>为离初静虑染。<a id="a-9R"></a>起加行道时。<a id="a-9S"></a>依静虑中间起三无量。<a id="a-9T"></a>初二解脱。<a id="a-9U"></a>前四胜处。<a id="a-9V"></a>不净观。<a id="a-9W"></a>持息念。<a id="a-9X"></a>念住。<a id="a-9Y"></a>三义观。<a id="a-9Z"></a>暖顶忍世第一法时。<a id="a-9a"></a>如说。<a id="a-9b"></a>依初静虑。<a id="a-9c"></a>如是依第二静虑。<a id="a-9d"></a>第三静虑说亦尔。<a id="a-9e"></a>差别者即离彼上染及第三静虑。<a id="a-9f"></a>除解脱胜处喜无量。<a id="a-9g"></a>即异生依第四静虑近分。<a id="a-9h"></a>离第三静虑染。<a id="a-9i"></a>彼加行道。<a id="a-9j"></a>九无间道。<a id="a-9k"></a>八解脱道时。<a id="a-9l"></a>即异生依空无边处近分。<a id="a-9m"></a>离第四静虑染。<a id="a-9n"></a>彼加行道。<a id="a-9o"></a>九无间道。<a id="a-9p"></a>八解脱道时。<a id="a-9q"></a>即异生依空无边处起离下地染。<a id="a-9r"></a>第九解脱道及起为离自地染加行道时起空无边处解脱。<a id="a-9s"></a>遍处。<a id="a-9t"></a>及念住时即异生依识无边处近分。<a id="a-9u"></a>离空无边处染。<a id="a-9v"></a>彼加行道。<a id="a-9w"></a>九无间道。<a id="a-9x"></a>八解脱道时。<a id="a-9y"></a>如依空无边处。<a id="a-9z"></a>如是依识无边处。<a id="a-A0"></a>无所有处亦尔。<a id="a-A1"></a>差别者无所有处除遍处。<a id="a-A2"></a>即异生依非想非非想处近分。<a id="a-A3"></a>离无所有处染。<a id="a-A4"></a>彼加行道。<a id="a-A5"></a>九无间道。<a id="a-A6"></a>八解脱道时。<a id="a-A7"></a>即异生依非想非非想处。<a id="a-A8"></a>起离下地染第九解脱道。<a id="a-A9"></a>及起非想非非想处解脱。<a id="a-AA"></a>及念住时。</p>
  <p id="aAB">若圣者起欲界未曾得不净观。<a id="a-AC"></a>持息念。<a id="a-AD"></a>念住三义观。<a id="a-AE"></a>及余闻思所成慧现在前时。<a id="a-AF"></a>即彼圣者以世俗道。<a id="a-AG"></a>离欲界乃至第二静虑染。<a id="a-AH"></a>若世俗为加行。<a id="a-AI"></a>一切加行。<a id="a-AJ"></a>无间解脱道时。<a id="a-AK"></a>以无漏道离欲界乃至第二静虑染。<a id="a-AL"></a>若世俗为加行。<a id="a-AM"></a>彼加行道时即彼圣者以世俗道。<a id="a-AN"></a>离第三静虑染。<a id="a-AO"></a>若世俗为加行。<a id="a-AP"></a>彼加行道九无间道。<a id="a-AQ"></a>八解脱道时。<a id="a-AR"></a>以无漏道离第三静虑染。<a id="a-AS"></a>若世俗为加行。<a id="a-AT"></a>彼加行道时。<a id="a-AU"></a>未离第三静虑染。<a id="a-AV"></a>信胜解依未至定练根作见至。<a id="a-AW"></a>若世俗为加行。<a id="a-AX"></a>彼加行道时。<a id="a-AY"></a>即彼圣者未离第三静虑染。<a id="a-AZ"></a>依未至定起三无量。<a id="a-Aa"></a>初二解脱。<a id="a-Ab"></a>前四胜处。<a id="a-Ac"></a>不净观。<a id="a-Ad"></a>持息念。<a id="a-Ae"></a>世俗念住。<a id="a-Af"></a>三义观。<a id="a-Ag"></a>七处善时。<a id="a-Ah"></a>未离第三静虑染。<a id="a-Ai"></a>信胜解依初静虑练根作见至。<a id="a-Aj"></a>若世俗为加行。<a id="a-Ak"></a>彼加行道时。<a id="a-Al"></a>即彼圣者未离第三静虑染。<a id="a-Am"></a>依初静虑引发五通。<a id="a-An"></a>诸加行道。<a id="a-Ao"></a>五无间道。<a id="a-Ap"></a>二解脱道。<a id="a-Aq"></a>及世俗他心智通。<a id="a-Ar"></a>解脱道时。<a id="a-As"></a>即彼依初静虑。<a id="a-At"></a>起四无量。<a id="a-Au"></a>初二解脱。<a id="a-Av"></a>前四胜处。<a id="a-Aw"></a>不净观。<a id="a-Ax"></a>世俗念住。<a id="a-Ay"></a>三义观。<a id="a-Az"></a>七处善。<a id="a-B0"></a>有说。<a id="a-B1"></a>亦起持息念时。<a id="a-B2"></a>未离第三静虑染。<a id="a-B3"></a>信胜解依静虑中间练根作见至。<a id="a-B4"></a>若世俗为加行。<a id="a-B5"></a>彼加行道时。<a id="a-B6"></a>即彼圣者未离第三静虑染。<a id="a-B7"></a>依静虑中间。<a id="a-B8"></a>起三无量。<a id="a-B9"></a>初二解脱。<a id="a-BA"></a>前四胜处。<a id="a-BB"></a>不净观。<a id="a-BC"></a>持息念。<a id="a-BD"></a>世俗念住。<a id="a-BE"></a>三义观。<a id="a-BF"></a>七处善时。<a id="a-BG"></a>未离第三静虑染。<a id="a-BH"></a>信胜解依第二静虑练根作见至。<a id="a-BI"></a>若世俗为加行。<a id="a-BJ"></a>彼加行道时。<a id="a-BK"></a>即彼圣者未离第三静虑染。<a id="a-BL"></a>依第二静虑。<a id="a-BM"></a>引发五通诸加行道。<a id="a-BN"></a>五无间道。<a id="a-BO"></a>二解脱道。<a id="a-BP"></a>及世俗他心智通。<a id="a-BQ"></a>解脱道时。<a id="a-BR"></a>即依第二静虑。<a id="a-BS"></a>起四无量。<a id="a-BT"></a>初二解脱。<a id="a-BU"></a>前四胜处。<a id="a-BV"></a>不净观。<a id="a-BW"></a>世俗念住。<a id="a-BX"></a>三义观。<a id="a-BY"></a>七处善。<a id="a-BZ"></a>有说。<a id="a-Ba"></a>亦起持息念时。<a id="a-Bb"></a>未离第三静虑染。<a id="a-Bc"></a>信胜解依第三静虑练根作见至。<a id="a-Bd"></a>若世俗为加行。<a id="a-Be"></a>彼加行道时。<a id="a-Bf"></a>即彼圣者未离第三静虑染。<a id="a-Bg"></a>依第三静虑引发五通。<a id="a-Bh"></a>诸加行道。<a id="a-Bi"></a>五无间道。<a id="a-Bj"></a>三解脱道。<a id="a-Bk"></a>及世俗他心智通。<a id="a-Bl"></a>解脱道时。<a id="a-Bm"></a>即依第三静虑。<a id="a-Bn"></a>起三无量。<a id="a-Bo"></a>不净观。<a id="a-Bp"></a>世俗念住。<a id="a-Bq"></a>三义观。<a id="a-Br"></a>七处善。<a id="a-Bs"></a>有说。<a id="a-Bt"></a>亦起持息念时。<a id="a-Bu"></a>起入灭定微微心时。<a id="a-Bv"></a>于如是时起未曾得。<a id="a-Bw"></a>非第四静虑世俗智现在前不修净。<a id="a-Bx"></a>第四静虑及无漏及未得非第四静虑无漏智现在前而不修净。<a id="a-By"></a>第四静虑及无漏者。<a id="a-Bz"></a>此中余地亦以智名说。<a id="a-C0"></a>即从未至定。<a id="a-C1"></a>乃至第三静虑。<a id="a-C2"></a>谓依未至定。<a id="a-C3"></a>乃至第三静虑。<a id="a-C4"></a>入正性离生四谛现观。<a id="a-C5"></a>各四心顷。<a id="a-C6"></a>以无漏道离欲界染。<a id="a-C7"></a>若无漏为加行。<a id="a-C8"></a>一切加行无间解脱道时。<a id="a-C9"></a>以世俗道离欲界染。<a id="a-CA"></a>若无漏为加行。<a id="a-CB"></a>彼加行道时依未至定离初第二静虑染。<a id="a-CC"></a>若无漏为加行。<a id="a-CD"></a>一切加行无间解脱道时。<a id="a-CE"></a>离第三静虑染。<a id="a-CF"></a>若无漏为加行。<a id="a-CG"></a>彼加行道。<a id="a-CH"></a>九无间道。<a id="a-CI"></a>八解脱道时。<a id="a-CJ"></a>未离第三静虑染。<a id="a-CK"></a>信胜解依未至定练根作见至。<a id="a-CL"></a>若无漏为加行。<a id="a-CM"></a>彼一切加行。<a id="a-CN"></a>无间解脱道时。<a id="a-CO"></a>即彼圣者未离第三静虑染。<a id="a-CP"></a>依未至定起无漏念住时。<a id="a-CQ"></a>依初静虑离初第二静虑染。<a id="a-CR"></a>若无漏为加行。<a id="a-CS"></a>一切加行无间解脱道时。<a id="a-CT"></a>离第三静虑染。<a id="a-CU"></a>若无漏为加行。<a id="a-CV"></a>彼加行道。<a id="a-CW"></a>九无间道。<a id="a-CX"></a>八解脱道时。<a id="a-CY"></a>未离第三静虑染。<a id="a-CZ"></a>信胜解依初静虑练根作见至。<a id="a-Ca"></a>若无漏为加行。<a id="a-Cb"></a>彼加行无间解脱道时。<a id="a-Cc"></a>即彼圣者未离第三静虑染。<a id="a-Cd"></a>依初静虑起无漏他心智通及无漏念住时。<a id="a-Ce"></a>依静虑中间离初第二静虑染。<a id="a-Cf"></a>若无漏为加行。<a id="a-Cg"></a>一切加行无间解脱道时。<a id="a-Ch"></a>离第三静虑染。<a id="a-Ci"></a>若无漏为加行。<a id="a-Cj"></a>彼加行道。<a id="a-Ck"></a>九无间道。<a id="a-Cl"></a>八解脱道时。<a id="a-Cm"></a>未离第三静虑染。<a id="a-Cn"></a>信胜解依静虑中间练根作见至。<a id="a-Co"></a>若无漏为加行。<a id="a-Cp"></a>彼加行无间解脱道时。<a id="a-Cq"></a>即彼圣者未离第三静虑染。<a id="a-Cr"></a>依静虑中间起无漏念住时。<a id="a-Cs"></a>依第二静虑离第二静虑染若无漏为加行。<a id="a-Ct"></a>一切加行无间解脱道时。<a id="a-Cu"></a>离第三静虑染。<a id="a-Cv"></a>若无漏为加行。<a id="a-Cw"></a>彼加行道。<a id="a-Cx"></a>九无间道。<a id="a-Cy"></a>八解脱道时。<a id="a-Cz"></a>未离第三静虑染。<a id="a-D0"></a>信胜解依第二静虑练根作见至。<a id="a-D1"></a>若无漏为加行。<a id="a-D2"></a>彼加行无间解脱道时。<a id="a-D3"></a>即彼圣者未离第三静虑染。<a id="a-D4"></a>依第二静虑起无漏他心智通。<a id="a-D5"></a>及无漏念住时。<a id="a-D6"></a>依第三静虑离第三静虑染。<a id="a-D7"></a>若无漏为加行。<a id="a-D8"></a>彼加行道。<a id="a-D9"></a>九无间道。<a id="a-DA"></a>八解脱道时。<a id="a-DB"></a>未离第三静虑染。<a id="a-DC"></a>信胜解依第三静虑练根作见至。<a id="a-DD"></a>若无漏为加行。<a id="a-DE"></a>彼加行无间解脱道时。<a id="a-DF"></a>即彼圣者未离第三静虑染。<a id="a-DG"></a>依第三静虑起无漏他心智通。<a id="a-DH"></a>及无漏念住时。<a id="a-DI"></a>于如是时起未曾得。<a id="a-DJ"></a>非第四静虑无漏智现在前而不修净。<a id="a-DK"></a>第四静虑及无漏若一切染污心。<a id="a-DL"></a>乃至生无想天者如前初静虑中说。<a id="a-DM"></a>如说。<a id="a-DN"></a>第四静虑乃至无所有处。<a id="a-DO"></a>说亦如是。<a id="a-DP"></a>以此诸地于离下地染最后解脱道时。<a id="a-DQ"></a>皆必入根本地故。<a id="a-DR"></a>问何故依近分离欲界乃至第二静虑染最后解脱道。<a id="a-DS"></a>或即近分。<a id="a-DT"></a>或入根本。<a id="a-DU"></a>离第三静虑。<a id="a-DV"></a>乃至无所有处染。<a id="a-DW"></a>最后解脱道决定入根本地耶。<a id="a-DX"></a>答下三近分与根本地受有差别故。<a id="a-DY"></a>于求得根本地时。<a id="a-DZ"></a>有即能入者。<a id="a-Da"></a>有不能入者。<a id="a-Db"></a>上五近分与根本地受无差别故。<a id="a-Dc"></a>于求得根本地时定即能入。<a id="a-Dd"></a>诸瑜伽师依近分地离下染者。<a id="a-De"></a>必于自根本地生欣乐。<a id="a-Df"></a>心力能起者必即起故。</p>
 </body>
</html>