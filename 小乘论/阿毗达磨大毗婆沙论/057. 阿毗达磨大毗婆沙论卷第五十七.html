<!doctype html>
<html id="z3IBVbd12C" data-ver="675">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第五十七</h1>
  <h2 id="a2">结蕴第二中一行纳息第二之二</h2>
  <p id="a3">或有二俱不系。<a id="a-4"></a>谓集智已生灭智未生。<a id="a-5"></a>于见苦集所断法。<a id="a-6"></a>及于色无色界见灭道所断见结不相应法。<a id="a-7"></a>并于色无色界修所断法无二结系。<a id="a-8"></a>灭智已生道智未生。<a id="a-9"></a>于见苦集灭所断法。<a id="a-A"></a>及于色无色界见道所断见结不相应法。<a id="a-B"></a>并于色无色界修所断法无二结系。<a id="a-C"></a>具见世尊弟子。<a id="a-D"></a>未离欲染于见所断法及于色无色界修所断法无二结系。<a id="a-E"></a>已离欲染于欲界法无二结系。<a id="a-F"></a>已离色染于欲色界法无二结系。<a id="a-G"></a>已离无色染于三界法无二结系。<a id="a-H"></a>此中诸法能系所系俱已断故皆离二结。<a id="a-I"></a>谓恚见结俱离系故。<a id="a-J"></a>问欲界有恚。<a id="a-K"></a>彼于恚结得离系时可说不系。<a id="a-L"></a>色无色界本无恚结。<a id="a-M"></a>如何言彼恚结不系。<a id="a-N"></a>答不系有二种一从系得不系。<a id="a-O"></a>二本性无系。<a id="a-P"></a>故名不系。<a id="a-Q"></a>欲界诸法有恚结故。<a id="a-R"></a>得解脱时说彼从系而得不系。<a id="a-S"></a>上二界法本无恚结。<a id="a-T"></a>故说彼为本性不系。<a id="a-U"></a>以不系言含二种义故此说为二俱不系。<a id="a-V"></a>如毗奈耶说有二种补特伽罗。<a id="a-W"></a>名为清净。<a id="a-X"></a>一者本来不犯禁戒。<a id="a-Y"></a>二者犯已如法悔除。<a id="a-Z"></a>第一本性无染故名清净。<a id="a-a"></a>第二从染得净故名清净。<a id="a-b"></a>不系亦尔。<a id="a-c"></a>故无有失。<a id="a-d"></a>问色无色界见灭道所断见结不相应法何者是耶。<a id="a-e"></a>答彼邪见自性及见取戒禁取疑贪慢不共无明等聚相应不相应法。<a id="a-f"></a>相应法者。<a id="a-g"></a>谓邪见自性及见取乃至不共无明聚中心心所法。<a id="a-h"></a>不相应法者。<a id="a-i"></a>谓邪见乃至不共无明聚中。<a id="a-j"></a>所有四相及彼诸得聚中能相所相。<a id="a-k"></a>如对见结。<a id="a-l"></a>对疑结亦尔。<a id="a-m"></a>谓如见结通三界唯四部。<a id="a-n"></a>通有漏无漏缘遍行非遍行。<a id="a-o"></a>疑结亦尔。<a id="a-p"></a>是故恚结若对疑结如对见结。<a id="a-q"></a>若于此事有恚结系亦有取结系耶。<a id="a-r"></a>答应作四句。<a id="a-s"></a>此中恚结唯欲界通五部。<a id="a-t"></a>唯有漏缘非遍行。<a id="a-u"></a>取结通三界唯四部有漏缘通遍行非遍行。<a id="a-v"></a>诸具缚者于欲界五部事。<a id="a-w"></a>若有恚结系亦有取结系。<a id="a-x"></a>若有取结系亦有恚结系。<a id="a-y"></a>于色无色界五部事。<a id="a-z"></a>有取结系无恚结系。<a id="a-10"></a>不具缚者恚结唯欲界非遍行故短。<a id="a-11"></a>通五部故长。<a id="a-12"></a>取结唯四部故短。<a id="a-13"></a>通三界遍行非遍行故长。<a id="a-14"></a>此二互有长短义故。<a id="a-15"></a>所问应作四句而答。<a id="a-16"></a>或有恚结系无取结系。<a id="a-17"></a>谓未离欲染。<a id="a-18"></a>集智已生灭智未生。<a id="a-19"></a>于欲界修所断法有恚结未断。<a id="a-1A"></a>灭智已生道智未生。<a id="a-1B"></a>于欲界修所断法有恚结未断。<a id="a-1C"></a>具见世尊弟子。<a id="a-1D"></a>未离欲染于欲界修所断法有恚结未断。<a id="a-1E"></a>此中或有九品恚结未断。<a id="a-1F"></a>乃至或有一品恚结未断。<a id="a-1G"></a>由未断故有恚结系无取结系。<a id="a-1H"></a>所以者何。<a id="a-1I"></a>遍行取结缘五部者彼已断故。<a id="a-1J"></a>非遍行取结于修所断法未断已断俱不能系故。<a id="a-1K"></a>修所断部无取结故。<a id="a-1L"></a>或有取结系无恚结系。<a id="a-1M"></a>谓未离欲染。<a id="a-1N"></a>苦智已生集智未生。<a id="a-1O"></a>于欲界见苦所断法。<a id="a-1P"></a>有见集所断取结未断。<a id="a-1Q"></a>于色无色界法有取结未断。<a id="a-1R"></a>此中未离欲染。<a id="a-1S"></a>苦智已生集智未生。<a id="a-1T"></a>欲界见苦所断恚结取结二俱已断。<a id="a-1U"></a>欲界见集所断取结未断故。<a id="a-1V"></a>于欲界见苦所断法为所缘系。<a id="a-1W"></a>欲界见集所断恚结虽未断而于欲界见苦所断法。<a id="a-1X"></a>非所缘系非遍行故。<a id="a-1Y"></a>非相应系是他聚故。<a id="a-1Z"></a>于色无色界法有取结未断者。<a id="a-1a"></a>或有八地取结未断。<a id="a-1b"></a>乃至或有一地取结未断。<a id="a-1c"></a>于此地中或有四部取结未断。<a id="a-1d"></a>乃至或有一部取结未断。<a id="a-1e"></a>由未断故有取结系无恚结系。<a id="a-1f"></a>彼无恚故。<a id="a-1g"></a>或有二俱系。<a id="a-1h"></a>谓具缚者于欲界见修所断法有二结系。<a id="a-1i"></a>此中具缚者于欲界见苦所断法。<a id="a-1j"></a>有一部恚结系二部取结系。<a id="a-1k"></a>于欲界见集所断法亦尔。<a id="a-1l"></a>于欲界见灭所断法。<a id="a-1m"></a>有一部恚结系三部取结系。<a id="a-1n"></a>于欲界见道所断法亦尔。<a id="a-1o"></a>于欲界修所断法有一部恚结系二部取结系。<a id="a-1p"></a>复次未离欲染。<a id="a-1q"></a>苦智已生集智未生。<a id="a-1r"></a>于欲界见集灭道修所断法有二结系。<a id="a-1s"></a>此中于欲界见集所断法。<a id="a-1t"></a>有一部恚结系一部取结系。<a id="a-1u"></a>于欲界见灭道所断法。<a id="a-1v"></a>各有一部恚结系二部取结系。<a id="a-1w"></a>于欲界修所断法。<a id="a-1x"></a>有一部恚结系一部取结系。<a id="a-1y"></a>尔时于欲界见苦所断法。<a id="a-1z"></a>虽有取结系而无恚结系。<a id="a-20"></a>故此不说。</p>
  <p id="a21">复次集智已生灭智未生。<a id="a-22"></a>于欲界见灭道所断法有二结系。<a id="a-23"></a>此中亦未离欲染。<a id="a-24"></a>于欲界见灭道所断法。<a id="a-25"></a>各有一部恚结系一部取结系。<a id="a-26"></a>尔时于欲界修所断法。<a id="a-27"></a>虽有恚结系而无取结系。<a id="a-28"></a>故此不说。<a id="a-29"></a>复次灭智已生道智未生。<a id="a-2A"></a>于欲界见道所断法有二结系。<a id="a-2B"></a>此中亦未离欲染。<a id="a-2C"></a>于见道所断法。<a id="a-2D"></a>有一部恚结系一部取结系。<a id="a-2E"></a>尔时于欲界修所断法。<a id="a-2F"></a>虽有恚结系而无取结系。<a id="a-2G"></a>故此不说。<a id="a-2H"></a>或有二俱不系。<a id="a-2I"></a>谓未离欲染。<a id="a-2J"></a>集智已生灭智未生。<a id="a-2K"></a>于见苦集所断法。<a id="a-2L"></a>及于色无色界修所断法无二结系。<a id="a-2M"></a>灭智已生道智未生。<a id="a-2N"></a>于见苦集灭所断法。<a id="a-2O"></a>及于色无色界修所断法无二结系。<a id="a-2P"></a>具见世尊弟子。<a id="a-2Q"></a>未离欲染。<a id="a-2R"></a>于见所断法。<a id="a-2S"></a>及于色无色界修所断法无二结系。<a id="a-2T"></a>已离欲染于欲界法无二结系。<a id="a-2U"></a>已离色染于欲色界法无二结系。<a id="a-2V"></a>已离无色染于三界法无二结系。<a id="a-2W"></a>此中诸法能系所系俱已断故皆离二结。<a id="a-2X"></a>谓恚取结俱离系故。<a id="a-2Y"></a>若于此事有恚结系亦有嫉结系耶。<a id="a-2Z"></a>答若于此事有嫉结系。<a id="a-2a"></a>必有恚结系。<a id="a-2b"></a>或有恚结系无嫉结系。<a id="a-2c"></a>谓于欲界见所断法有恚结未断。<a id="a-2d"></a>此中恚结唯欲界通五部。<a id="a-2e"></a>唯有漏缘非遍行嫉结唯欲界修所断有漏缘非遍行。<a id="a-2f"></a>诸具缚者于欲界修所断事。<a id="a-2g"></a>若有恚结系亦有嫉结系。<a id="a-2h"></a>若有嫉结系。<a id="a-2i"></a>亦有恚结系于欲界见所断事。<a id="a-2j"></a>有恚结系无嫉系结。<a id="a-2k"></a>不具缚者若未离欲染。<a id="a-2l"></a>于欲界修所断事具二结系。<a id="a-2m"></a>于欲界见所断事随未断处有恚结系无嫉结系。<a id="a-2n"></a>若已断处无二结系。<a id="a-2o"></a>若已离欲染于欲界五部事无二结系。<a id="a-2p"></a>于色无色界五部事。<a id="a-2q"></a>若具缚若不具缚一切时无二结系。<a id="a-2r"></a>由恚结长嫉结短故。<a id="a-2s"></a>所问应作顺后句答。<a id="a-2t"></a>若于此事有嫉结系必有恚结系。<a id="a-2u"></a>谓于欲界修所断未离系事。<a id="a-2v"></a>或有恚结系无嫉结系。<a id="a-2w"></a>谓于欲界见所断法有恚结未断。<a id="a-2x"></a>此中或有四部恚结未断。<a id="a-2y"></a>乃至或有一部恚结未断。<a id="a-2z"></a>由未断故有恚结系无嫉结系。<a id="a-30"></a>所以者何。<a id="a-31"></a>见所断部无嫉结故。<a id="a-32"></a>如对嫉结。<a id="a-33"></a>对悭结亦尔。<a id="a-34"></a>谓嫉与悭俱唯欲界修所断有漏缘非遍行故。</p>
  <p id="a35">若于此事有无明结系亦有见结系耶。<a id="a-36"></a>答若于此事有见结系必有无明结系。<a id="a-37"></a>或有无明结系无见结系。<a id="a-38"></a>乃至广说。<a id="a-39"></a>此中无明结通三界五部有漏无漏缘遍行非遍行。<a id="a-3A"></a>见结通三界唯四部通有漏无漏缘遍行非遍行。<a id="a-3B"></a>诸具缚者于三界五部事。<a id="a-3C"></a>若有无明结系亦有见结系。<a id="a-3D"></a>若有见结系亦有无明结系。<a id="a-3E"></a>不具缚者无明结长见结短故。<a id="a-3F"></a>所问应作顺后句答。<a id="a-3G"></a>若于此事有见结系必有无明结系。<a id="a-3H"></a>谓于三界五部有见结未断事。<a id="a-3I"></a>或有无明结系无见结系。<a id="a-3J"></a>谓集智已生灭智未生。<a id="a-3K"></a>于见灭道所断见结不相应法。<a id="a-3L"></a>及于修所断法有无明结未断。<a id="a-3M"></a>此中见灭道所断见结不相应法者谓彼邪见自性及见取戒禁取疑贪嗔慢不共无明等聚相应不相应法。<a id="a-3N"></a>于此诸法无明结未断故有无明结系。<a id="a-3O"></a>彼于自聚为所缘系及相应系。<a id="a-3P"></a>若于他聚为所缘系非相应系无见结系。<a id="a-3Q"></a>所以者何。<a id="a-3R"></a>遍行见结缘五部者彼已断故。<a id="a-3S"></a>余未断者于此见结不相应法。<a id="a-3T"></a>非所缘系无漏缘故。<a id="a-3U"></a>非相应系是他聚故。<a id="a-3V"></a>自性与自性不相应故。<a id="a-3W"></a>彼于修所断法无明结未断故有无明结系或有九地无明结未断。<a id="a-3X"></a>乃至或有一地无明结未断。<a id="a-3Y"></a>于此地中或有九品无明结未断。<a id="a-3Z"></a>乃至或有一品无明结未断无见结系。<a id="a-3a"></a>所以者何。<a id="a-3b"></a>遍行见结缘五部者。<a id="a-3c"></a>彼已断故。<a id="a-3d"></a>修所断部无见结故。<a id="a-3e"></a>复次灭智已生道智未生。<a id="a-3f"></a>于见道所断见结不相应法。<a id="a-3g"></a>及于修所断法有无明结未断。<a id="a-3h"></a>此中见道所断见结不相应法如前说。<a id="a-3i"></a>于此诸法及于修所断法有无明结系无见结系亦如前说。<a id="a-3j"></a>复次具见世尊弟子。<a id="a-3k"></a>于修所断法有无明结未断。<a id="a-3l"></a>此中或有九地无明结未断。<a id="a-3m"></a>乃至或有一地无明结未断。<a id="a-3n"></a>于此地中或有九品无明结未断。<a id="a-3o"></a>乃至或有一品无明结未断。<a id="a-3p"></a>由未断故有无明结系无见结系。<a id="a-3q"></a>所以者何。<a id="a-3r"></a>一切见结彼已断故。<a id="a-3s"></a>如对见结。<a id="a-3t"></a>对疑亦尔。<a id="a-3u"></a>谓如见结通三界唯四部通有漏无漏缘遍行非遍行。<a id="a-3v"></a>疑结亦尔。<a id="a-3w"></a>是故无明结若对疑结如对见结。<a id="a-3x"></a>若于此事有无明结系亦有取结系耶。<a id="a-3y"></a>答若于此事有取结系。<a id="a-3z"></a>必有无明结系。<a id="a-40"></a>或有无明结系。<a id="a-41"></a>无取结系。<a id="a-42"></a>乃至广说。<a id="a-43"></a>此中无明结通三界五部有漏无漏缘遍行非遍行。<a id="a-44"></a>取结通三界唯四部有漏缘通遍行非遍行。<a id="a-45"></a>诸具缚者于三界五部事。<a id="a-46"></a>若有无明结系亦有取结系。<a id="a-47"></a>若有取结系亦有无明结系。<a id="a-48"></a>不具缚者无明结长取结短故。<a id="a-49"></a>所问应作顺后句答。<a id="a-4A"></a>若于此事有取结系必有无明结系。<a id="a-4B"></a>谓于三界五部有取结未断事。<a id="a-4C"></a>或有无明结系无取结系。<a id="a-4D"></a>谓集智已生灭智未生。<a id="a-4E"></a>于修所断法有无明结未断。<a id="a-4F"></a>灭智已生道智未生。<a id="a-4G"></a>于修所断法有无明结未断。<a id="a-4H"></a>具见世尊弟子。<a id="a-4I"></a>于修所断法有无明结未断。<a id="a-4J"></a>此中或有九地无明结未断。<a id="a-4K"></a>乃至或有一地无明结未断。<a id="a-4L"></a>于此地中或有九品无明结未断。<a id="a-4M"></a>乃至或有一品无明结未断。<a id="a-4N"></a>由未断故有无明结系无取结系。<a id="a-4O"></a>所以者何。<a id="a-4P"></a>遍行取结缘五部者彼已断故。<a id="a-4Q"></a>非遍行取结未断已断于修所断法非能系故。<a id="a-4R"></a>修所断部无取结故。<a id="a-4S"></a>若于此事有无明结系亦有嫉结系耶。<a id="a-4T"></a>答若于此事有嫉结系必有无明结系。<a id="a-4U"></a>或有无明结系无嫉结系。<a id="a-4V"></a>谓于欲界见所断法。<a id="a-4W"></a>及于色无色界法有无明结未断。<a id="a-4X"></a>此中无明结通三界五部有漏无漏缘遍行非遍行。<a id="a-4Y"></a>嫉结唯欲界修所断有漏缘非遍行。<a id="a-4Z"></a>诸具缚者于欲界修所断事。<a id="a-4a"></a>若有无明结系亦有嫉结系。<a id="a-4b"></a>若有嫉结系亦有无明结系。<a id="a-4c"></a>于欲界见所断四部事。<a id="a-4d"></a>及色无色界五部事。<a id="a-4e"></a>有无明结系无嫉结系。<a id="a-4f"></a>不具缚者若未离欲染。<a id="a-4g"></a>于欲界修所断事具二结系。<a id="a-4h"></a>于三界见所断四部事。<a id="a-4i"></a>随未离系处有无明结系无嫉结系。<a id="a-4j"></a>若已离系处无二结系。<a id="a-4k"></a>于色无色界修所断事。<a id="a-4l"></a>有无明结系无嫉结系。<a id="a-4m"></a>已离欲染于欲界五部事无二结系。<a id="a-4n"></a>于色无色界五部事。<a id="a-4o"></a>随未离系处。<a id="a-4p"></a>有无明结系无嫉结系。<a id="a-4q"></a>若已离系处无二结系。<a id="a-4r"></a>由无明结长嫉结短故。<a id="a-4s"></a>所问应作顺后句答。<a id="a-4t"></a>若于此事有嫉结系必有无明结系。<a id="a-4u"></a>谓于欲界修所断未离系事。<a id="a-4v"></a>或有无明结系。<a id="a-4w"></a>无嫉结系。<a id="a-4x"></a>谓于欲界见所断法有无明结未离此中或有四部无明结未断。<a id="a-4y"></a>乃至或有一部无明结未断。<a id="a-4z"></a>于色无色界法有无明结未断。<a id="a-50"></a>此中或有八地无明结未断。<a id="a-51"></a>乃至或有一地无明结未断。<a id="a-52"></a>于此地中或有五部无明结未断。<a id="a-53"></a>乃至或有一部无明结未断。<a id="a-54"></a>于此部中或有九品无明结未断。<a id="a-55"></a>乃至或有一品无明结未断。<a id="a-56"></a>由未断故有无明结系无嫉结系。<a id="a-57"></a>所以者何。<a id="a-58"></a>见所断部无嫉结故。<a id="a-59"></a>色无色界亦无嫉故。<a id="a-5A"></a>如对嫉结。<a id="a-5B"></a>对悭结亦尔。<a id="a-5C"></a>谓嫉与悭俱唯欲界修所断有漏缘非遍行故。<a id="a-5D"></a>若于此事有见结系亦有取结系耶。<a id="a-5E"></a>答若于此事有见结系必有取结系。<a id="a-5F"></a>或有取结系无见结系。<a id="a-5G"></a>乃至广说。<a id="a-5H"></a>此中见结通三界唯四部通有漏无漏缘遍行非遍行。<a id="a-5I"></a>取结通三界唯四部有漏缘通遍行非遍行。<a id="a-5J"></a>诸具缚者于三界五部事。<a id="a-5K"></a>若有见结系亦有取结系。<a id="a-5L"></a>若有取结系亦有见结系。<a id="a-5M"></a>不具缚者有于见灭道所断见结不相应法。<a id="a-5N"></a>有取结系无见结系。<a id="a-5O"></a>由见结短取结长故。<a id="a-5P"></a>所问应作顺前句答。<a id="a-5Q"></a>若于此事有见结系必有取结系。<a id="a-5R"></a>谓于三界五部未离见结系事。<a id="a-5S"></a>或有取结系无见结系。<a id="a-5T"></a>谓集智已生灭智未生。<a id="a-5U"></a>于见灭道所断见结不相应法有取结未断。<a id="a-5V"></a>灭智已生道智未生。<a id="a-5W"></a>于见道所断见结不相应法有取结未断。<a id="a-5X"></a>此中见灭道所断见结不相应法如前说。<a id="a-5Y"></a>于此诸法取结未断故有取结系。<a id="a-5Z"></a>彼于自聚为所缘系及相应系。<a id="a-5a"></a>若于他聚为所缘系非相应系无见结系。<a id="a-5b"></a>所以者何。<a id="a-5c"></a>遍行见结缘五部者彼已断故。<a id="a-5d"></a>余未断者于此见结不相应法非所缘系无漏缘故。<a id="a-5e"></a>非相应系是他聚故。<a id="a-5f"></a>自性与自性不相应故。<a id="a-5g"></a>若于此事有见结系亦有疑结系耶。<a id="a-5h"></a>答应作四句。<a id="a-5i"></a>此中见结通三界唯四部通有漏无漏缘遍行非遍行。<a id="a-5j"></a>疑结亦尔。<a id="a-5k"></a>诸具缚者于三界五部事。<a id="a-5l"></a>若有见结系亦有疑结系。<a id="a-5m"></a>若有疑结系亦有见结系。<a id="a-5n"></a>不具缚者见疑二结各于自聚有系故长。<a id="a-5o"></a>各于他聚无系故短。<a id="a-5p"></a>是故所问应作自本四句而答。<a id="a-5q"></a>或有见结系无疑结系。<a id="a-5r"></a>谓集智已生灭智未生。<a id="a-5s"></a>于见灭道所断见结相应法有见结未断。<a id="a-5t"></a>灭智已生道智未生。<a id="a-5u"></a>于见道所断见结相应法有见结未断。<a id="a-5v"></a>此中见灭道所断见结相应法者。<a id="a-5w"></a>谓彼邪见相应心心所法。<a id="a-5x"></a>见结于彼有相应系以未断故。<a id="a-5y"></a>无所缘系无漏缘故。<a id="a-5z"></a>疑结于彼全无系义。<a id="a-60"></a>所以者何。<a id="a-61"></a>遍行疑结缘五部者彼已断故。<a id="a-62"></a>余未断者于见结相应法非所缘系无漏缘故非相应系是他聚故。<a id="a-63"></a>或有疑结系无见结系谓集智已生灭智未生。<a id="a-64"></a>于见灭道所断疑结相应法有疑结未断。<a id="a-65"></a>灭智已生道智未生于见道所断疑结相应法有疑结未断。<a id="a-66"></a>此中见灭道所断疑结相应法者。<a id="a-67"></a>谓彼疑相应心心所法。<a id="a-68"></a>疑结于彼有相应系以未断故。<a id="a-69"></a>无所缘系无漏缘故。<a id="a-6A"></a>见结于彼全无系义。<a id="a-6B"></a>所以者何。<a id="a-6C"></a>遍行见结缘五部者彼已断故。<a id="a-6D"></a>余未断者于疑结相应法非所缘系无漏缘故非相应系是他聚故。<a id="a-6E"></a>或有二俱系。<a id="a-6F"></a>谓具缚者于见修所断法有二结系。<a id="a-6G"></a>此中具缚者于见苦所断法有二部见结系二部疑结系。<a id="a-6H"></a>于见集所断法亦尔。<a id="a-6I"></a>于见灭所断见结相应法。<a id="a-6J"></a>有三部见结系二部疑结系。<a id="a-6K"></a>于见灭所断疑结相应法。<a id="a-6L"></a>有三部疑结系二部见结系。<a id="a-6M"></a>于见灭所断见疑一结不相应法。<a id="a-6N"></a>有二部见结系二部疑结系。<a id="a-6O"></a>于见道所断法亦尔。<a id="a-6P"></a>于修所断法。<a id="a-6Q"></a>有二部见结系二部疑结系。<a id="a-6R"></a>苦智已生集智未生。<a id="a-6S"></a>于见苦集灭道修所断法有二结系。<a id="a-6T"></a>此中苦智已生集智未生。<a id="a-6U"></a>于见苦所断法。<a id="a-6V"></a>有一部见结系一部疑结系。<a id="a-6W"></a>于见集所断法亦尔。<a id="a-6X"></a>于见灭所断见结相应法。<a id="a-6Y"></a>有二部见结系一部疑结系。<a id="a-6Z"></a>于见灭所断疑结相应法。<a id="a-6a"></a>有二部疑结系一部见结系。<a id="a-6b"></a>于见灭所断见疑二结不相应法。<a id="a-6c"></a>有一部见结系一部疑结系。<a id="a-6d"></a>于见道所断法亦尔。<a id="a-6e"></a>于修所断法。<a id="a-6f"></a>有一部见结系一部疑结系。<a id="a-6g"></a>或有二俱不系。<a id="a-6h"></a>谓集智已生灭智未生。<a id="a-6i"></a>于见苦集所断法。<a id="a-6j"></a>及于见灭道所断见疑二结不相应法。<a id="a-6k"></a>并于修所断法无二结系灭智已生道智未生。<a id="a-6l"></a>于见苦集灭所断法。<a id="a-6m"></a>及于见道所断见疑二结不相应法。<a id="a-6n"></a>并于修所断法无二结系。<a id="a-6o"></a>具见世尊弟子。<a id="a-6p"></a>于见修所断法无二结系。<a id="a-6q"></a>已离欲染于欲界法无二结系。<a id="a-6r"></a>已离色染于欲色界法无二结系。<a id="a-6s"></a>已离无色染于三界法无二结系。<a id="a-6t"></a>此中诸法能系所系俱已断故皆离二结。<a id="a-6u"></a>谓见疑结俱离系故。<a id="a-6v"></a>见灭道所断见疑二结不相应法。<a id="a-6w"></a>虽未离自部系。<a id="a-6x"></a>而见疑二结于彼不系故名无二结系。<a id="a-6y"></a>若于此事有见结系亦有嫉结系耶。<a id="a-6z"></a>答应作四句。<a id="a-70"></a>此中见结通三界唯四部通有漏无漏缘遍行非遍行。<a id="a-71"></a>嫉结唯欲界修所断有漏缘非遍行。<a id="a-72"></a>诸具缚者于欲界修所断事。<a id="a-73"></a>若有见结系亦有嫉结系。<a id="a-74"></a>若有嫉结系。<a id="a-75"></a>亦有见结系。<a id="a-76"></a>于欲界见所断四部事。<a id="a-77"></a>及色无色界五部事有见结系无嫉结系。<a id="a-78"></a>不具缚者若未离欲染。<a id="a-79"></a>苦智已生集智未生。<a id="a-7A"></a>于三界见所断四部事。<a id="a-7B"></a>及于色无色界修所断事。<a id="a-7C"></a>有见结系无嫉结系。<a id="a-7D"></a>于欲界修所断事具二结系。<a id="a-7E"></a>集智已生灭或道智未生。<a id="a-7F"></a>于欲界修所断事有嫉结系无见结系。<a id="a-7G"></a>于三界见灭或道所断见结相应法。<a id="a-7H"></a>有见结系无嫉结系。<a id="a-7I"></a>于三界见苦集所断法。<a id="a-7J"></a>及见灭道所断见结不相应法无二结系。<a id="a-7K"></a>若已离欲染于欲界五部事无二结系。<a id="a-7L"></a>于色无色界五部事。<a id="a-7M"></a>随未离见结者有见结系无嫉结系。<a id="a-7N"></a>若已离见结者无二结系。<a id="a-7O"></a>此二互有长短义故。<a id="a-7P"></a>所问应作四句而答。<a id="a-7Q"></a>或有见结系无嫉结系。<a id="a-7R"></a>谓于欲界见所断法。<a id="a-7S"></a>及于色无色界法有见结未断。<a id="a-7T"></a>此中于欲界见所断法有见结未断者。<a id="a-7U"></a>或有四部见结未断。<a id="a-7V"></a>乃至或有一部见结未断。<a id="a-7W"></a>于色无色界法有见结未断者。<a id="a-7X"></a>或有八地见结未断。<a id="a-7Y"></a>乃至或有一地见结未断。<a id="a-7Z"></a>于此地中或有四部见结未断。<a id="a-7a"></a>乃至或有一部见结未断。<a id="a-7b"></a>由未断故有见结系无嫉结系。<a id="a-7c"></a>所以者何。<a id="a-7d"></a>见所断部及上二界无嫉结故。<a id="a-7e"></a>或有嫉结系无见结系。<a id="a-7f"></a>谓未离欲染。<a id="a-7g"></a>集智已生灭智未生。<a id="a-7h"></a>于欲界修所断法有嫉结未断。<a id="a-7i"></a>灭智已生道智未生。<a id="a-7j"></a>于欲界修所断法有嫉结未断。<a id="a-7k"></a>具见世尊弟子。<a id="a-7l"></a>未离欲染于欲界修所断法有嫉结未断。<a id="a-7m"></a>此中或有九品嫉结未断。<a id="a-7n"></a>乃至或有一品嫉结未断。<a id="a-7o"></a>由未断故有嫉结系无见结系。<a id="a-7p"></a>所以者何。<a id="a-7q"></a>遍行见结缘五部者彼已断故。<a id="a-7r"></a>余未断者于修所断法不能为系无漏缘故。<a id="a-7s"></a>修所断部无见结故。<a id="a-7t"></a>或有二俱系。<a id="a-7u"></a>谓具缚者于欲界修所断法有二结系。<a id="a-7v"></a>此中具缚者于欲界修所断法。<a id="a-7w"></a>有二部见结系一部嫉结系。<a id="a-7x"></a>复次未离欲染。<a id="a-7y"></a>苦智已生集智未生。<a id="a-7z"></a>于欲界修所断法有二结系。<a id="a-80"></a>此中未离欲染者或有九品未离。<a id="a-81"></a>乃至或有一品未离彼苦智已生集智未生。<a id="a-82"></a>于欲界修所断法。<a id="a-83"></a>有一部见结系一部嫉结系。<a id="a-84"></a>或有二俱不系。<a id="a-85"></a>谓未离欲染。<a id="a-86"></a>集智已生灭智未生。<a id="a-87"></a>于见苦集所断法。<a id="a-88"></a>及于见灭道所断见结不相应法。<a id="a-89"></a>并于色无色界修所断法无二结系。<a id="a-8A"></a>灭智已生道智未生。<a id="a-8B"></a>于见苦集灭所断法。<a id="a-8C"></a>及于见道所断见结不相应法。<a id="a-8D"></a>并于色无色界修所断法无二结系。<a id="a-8E"></a>具见世尊弟子。<a id="a-8F"></a>未离欲染。<a id="a-8G"></a>于见所断法。<a id="a-8H"></a>及于色无色界修所断法无二结系。<a id="a-8I"></a>已离欲染于欲界法无二结系。<a id="a-8J"></a>已离色染于欲色界法无二结系。<a id="a-8K"></a>已离无色染于三界法无二结系。<a id="a-8L"></a>此中或有已断故不系。<a id="a-8M"></a>或有本无故不系。<a id="a-8N"></a>如对嫉结。<a id="a-8O"></a>对悭结亦尔。<a id="a-8P"></a>谓嫉与悭俱唯欲界修所断有漏缘非遍行故。<a id="a-8Q"></a>如见结对后作一行。<a id="a-8R"></a>疑结对后作一行亦尔。<a id="a-8S"></a>谓见与疑俱通三界唯四部通有漏无漏缘遍行非遍行故。</p>
  <p id="a8T">若于此事有取结系亦有疑结系耶。<a id="a-8U"></a>答若于此事有疑结系必有取结系。<a id="a-8V"></a>或有取结系无疑结系。<a id="a-8W"></a>乃至广说。<a id="a-8X"></a>此中取结通三界唯四部有漏缘通遍行非遍行。<a id="a-8Y"></a>疑结通三界唯四部通有漏无漏缘遍行非遍行。<a id="a-8Z"></a>诸具缚者于三界五部事。<a id="a-8a"></a>若有取结系亦有疑结系。<a id="a-8b"></a>若有疑结系亦有取结系。<a id="a-8c"></a>不具缚者有于见灭道所断疑结不相应法。<a id="a-8d"></a>有取结系无疑结系。<a id="a-8e"></a>由取结长疑结短故。<a id="a-8f"></a>所问应作顺后句答。<a id="a-8g"></a>若于此事有疑结系必有取结系。<a id="a-8h"></a>谓于三界五部未离疑结事。<a id="a-8i"></a>或有取结系无疑结系。<a id="a-8j"></a>谓集智已生灭智未生。<a id="a-8k"></a>于见灭道所断疑结不相应法有取结未断。<a id="a-8l"></a>灭智已生道智未生于见道所断疑结不相应法有取结未断。<a id="a-8m"></a>此中见灭道所断疑结不相应法者。<a id="a-8n"></a>谓彼疑自性及见取戒禁取贪嗔慢不共无明等聚相应不相应法。<a id="a-8o"></a>于此诸法取结未断故有取结系。<a id="a-8p"></a>彼于自聚为所缘系及相应系。<a id="a-8q"></a>若于他聚为所缘系非相应系。<a id="a-8r"></a>无疑结系。<a id="a-8s"></a>所以者何。<a id="a-8t"></a>遍行疑结缘五部者彼已断故。<a id="a-8u"></a>余未断者于此疑结不相应法。<a id="a-8v"></a>非所缘系无漏缘故。<a id="a-8w"></a>非相应系是他聚故。<a id="a-8x"></a>自性与自性不相应故。<a id="a-8y"></a>若于此事有取结系亦有嫉结系耶。<a id="a-8z"></a>答应作四句。<a id="a-90"></a>此中取结通三界唯四部有漏缘通遍行非遍行。<a id="a-91"></a>嫉结唯欲界修所断有漏缘非遍行。<a id="a-92"></a>诸具缚者于欲界修所断事。<a id="a-93"></a>若有取结系亦有嫉结系。<a id="a-94"></a>若有嫉结系亦有取结系。<a id="a-95"></a>于欲界见所断四部事及色无色界五部事。<a id="a-96"></a>有取结系无嫉结系。<a id="a-97"></a>不具缚者若未离欲染。<a id="a-98"></a>苦智已生集智未生。<a id="a-99"></a>于三界见所断四部事。<a id="a-9A"></a>及色无色界修所断事有取结系。<a id="a-9B"></a>无嫉结系。<a id="a-9C"></a>于欲界修所断事具二结系。<a id="a-9D"></a>集智已生灭或道智未生。<a id="a-9E"></a>于欲界修所断事。<a id="a-9F"></a>有嫉结系无取结系。<a id="a-9G"></a>于三界见灭或道所断事。<a id="a-9H"></a>有取结系无嫉结系。<a id="a-9I"></a>于三界见苦集所断事无二结系。<a id="a-9J"></a>若已离欲染。<a id="a-9K"></a>于欲界五部事无二结系。<a id="a-9L"></a>于色无色界五部事随未离取结者。<a id="a-9M"></a>有取结系无嫉结系若已离取结者无二结系。<a id="a-9N"></a>此二互有长短义故。<a id="a-9O"></a>所问应作四句而答。<a id="a-9P"></a>或有取结系无嫉结系。<a id="a-9Q"></a>谓于欲界见所断法。<a id="a-9R"></a>及于色无色界法有取结未断。<a id="a-9S"></a>此中于欲界见所断法有取结未断者。<a id="a-9T"></a>或有四部取结未断。<a id="a-9U"></a>乃至或有一部取结未断。<a id="a-9V"></a>于色无色界法有取结未断者。<a id="a-9W"></a>或有八地取结未断。<a id="a-9X"></a>乃至或有一地取结未断。<a id="a-9Y"></a>于此地中或有四部取结未断。<a id="a-9Z"></a>乃至或有一部取结未断。<a id="a-9a"></a>由未断故有取结系无嫉结系所以者何。<a id="a-9b"></a>见所断部及上二界无嫉结故。<a id="a-9c"></a>或有嫉结系无取结系。<a id="a-9d"></a>谓未离欲染集智已生灭智未生。<a id="a-9e"></a>于欲界修所断法有嫉结未断。<a id="a-9f"></a>灭智已生道智未生于欲界修所断法有嫉结未断。<a id="a-9g"></a>具见世尊弟子。<a id="a-9h"></a>未离欲染。<a id="a-9i"></a>于欲界修所断法有嫉结未断。<a id="a-9j"></a>此中或有九品未断。<a id="a-9k"></a>乃至或有一品未断。<a id="a-9l"></a>由未断故有嫉结系无取结系。<a id="a-9m"></a>所以者何。<a id="a-9n"></a>遍行取结缘五部者彼已断故。<a id="a-9o"></a>余未断者于修所断法不能为系。<a id="a-9p"></a>非所缘故。<a id="a-9q"></a>修所断部无取结故。<a id="a-9r"></a>或有二俱系。<a id="a-9s"></a>谓具缚者于欲界修所断法有二结系。<a id="a-9t"></a>此中具缚者于欲界修所断法。<a id="a-9u"></a>有二部取结系一部嫉结系。<a id="a-9v"></a>复次未离欲染苦智已生集智未生。<a id="a-9w"></a>于欲界修所断法有二结系。<a id="a-9x"></a>此中未离欲染者或有九品未离。<a id="a-9y"></a>乃至或有一品未离。<a id="a-9z"></a>彼苦智已生集智未生。<a id="a-A0"></a>于欲界修所断法。<a id="a-A1"></a>有一部取结系一部嫉结系。<a id="a-A2"></a>或有二俱不系。<a id="a-A3"></a>谓未离欲染。<a id="a-A4"></a>集智已生灭智未生。<a id="a-A5"></a>于见苦集所断法。<a id="a-A6"></a>及于色无色界修所断法无二结系。<a id="a-A7"></a>灭智已生道智未生。<a id="a-A8"></a>于见苦集灭所断法。<a id="a-A9"></a>及于色无色界修所断法无二结系。<a id="a-AA"></a>具见世尊弟子。<a id="a-AB"></a>未离欲染于见所断法。<a id="a-AC"></a>及于色无色界修所断法无二结系。<a id="a-AD"></a>已离欲染于欲界法无二结系。<a id="a-AE"></a>已离色染于欲色界法无二结系。<a id="a-AF"></a>已离无色染于三界法无二结系。<a id="a-AG"></a>此中或有已断故不系。<a id="a-AH"></a>或有本无故不系。<a id="a-AI"></a>如对嫉结对悭结亦尔。<a id="a-AJ"></a>谓嫉与悭俱唯欲界修所断有漏缘非遍行故。</p>
  <p id="aAK">若于此事有嫉结系亦有悭结系耶答如是。<a id="a-AL"></a>设有悭结系复有嫉结系耶。<a id="a-AM"></a>答如是。<a id="a-AN"></a>谓嫉悭结俱唯欲界修所断故。<a id="a-AO"></a>所问应作如是句答。<a id="a-AP"></a>若未离欲染于欲界修所断法具二结系。<a id="a-AQ"></a>于三界见所断法。<a id="a-AR"></a>及色无色界修所断法无二结系已离欲染于三界一切法无二结系。<a id="a-AS"></a>长短相似故言如是。<a id="a-AT"></a>问嫉结依他而转悭结依自而转。<a id="a-AU"></a>何缘互相问俱答如是耶。<a id="a-AV"></a>有作是说。<a id="a-AW"></a>嫉结于他能缘亦现起。<a id="a-AX"></a>于自能缘不现起。<a id="a-AY"></a>悭结于自能缘亦现起。<a id="a-AZ"></a>于他能缘不现起。<a id="a-Aa"></a>此据能缘故言如是。<a id="a-Ab"></a>复有说者。<a id="a-Ac"></a>此二俱缘自他而起。<a id="a-Ad"></a>问嫉结缘他而起可尔。<a id="a-Ae"></a>缘自而起云何。<a id="a-Af"></a>答如有施主为二苾刍作资生具。<a id="a-Ag"></a>一则成好一不成好。<a id="a-Ah"></a>不成好者见而生嫉。<a id="a-Ai"></a>作是念言。<a id="a-Aj"></a>彼资生具如我所得岂不快哉。<a id="a-Ak"></a>此嫉亦能缘自而起。<a id="a-Al"></a>问悭结缘自而起可尔。<a id="a-Am"></a>缘他而起云何。<a id="a-An"></a>答如有一类见他施时。<a id="a-Ao"></a>便起悭心作如是念。<a id="a-Ap"></a>彼人何用施他物为。<a id="a-Aq"></a>然所施物自全无分。<a id="a-Ar"></a>此悭亦能缘他而起故。<a id="a-As"></a>答如是于理无违。</p>
 </body>
</html>