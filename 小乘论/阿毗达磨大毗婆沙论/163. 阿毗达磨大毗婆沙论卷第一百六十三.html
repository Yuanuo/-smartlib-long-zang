<!doctype html>
<html id="z3IBVfX13u" data-ver="801">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第一百六十三</h1>
  <h2 id="a2">定蕴第七中缘纳息第二之二</h2>
  <p id="a3">净初静虑有四种。<a id="a-4"></a>谓顺退分。<a id="a-5"></a>顺住分。<a id="a-6"></a>顺胜进分。<a id="a-7"></a>顺决择分。<a id="a-8"></a>顺退分者。<a id="a-9"></a>谓若住此多分退失。<a id="a-A"></a>顺住分者。<a id="a-B"></a>谓若住此多分不退失不胜进。<a id="a-C"></a>顺胜进分者。<a id="a-D"></a>谓若住此多分胜进。<a id="a-E"></a>顺决择分者。<a id="a-F"></a>谓若住此多分能入正性离生。<a id="a-G"></a>复次顺退分者。<a id="a-H"></a>与诸烦恼相陵相杂烦恼无间此现前此无间烦恼现前。<a id="a-I"></a>顺住分者。<a id="a-J"></a>能观下地为粗苦障而生厌背。<a id="a-K"></a>能观自地为静妙离而乐安住。<a id="a-L"></a>顺胜进分者。<a id="a-M"></a>能观自地为粗苦障而生厌背。<a id="a-N"></a>能观上地为静妙离而生欣乐。<a id="a-O"></a>顺决择分者。<a id="a-P"></a>即暖顶忍世第一法等。<a id="a-Q"></a>复次顺退分者。<a id="a-R"></a>随顺烦恼。<a id="a-S"></a>顺住分者。<a id="a-T"></a>随顺自地。<a id="a-U"></a>顺胜进分者。<a id="a-V"></a>随顺上地。<a id="a-W"></a>顺决择分者。<a id="a-X"></a>随顺圣道。<a id="a-Y"></a>此分或作圣行相。<a id="a-Z"></a>或作余行相而向圣道趣于解脱。<a id="a-a"></a>如初静虑乃至有顶随应亦尔。</p>
  <p id="ab">颇有净初静虑。<a id="a-c"></a>离染故得。<a id="a-d"></a>离染故舍。<a id="a-e"></a>退故得。<a id="a-f"></a>退故舍。<a id="a-g"></a>生故得生故舍耶。<a id="a-h"></a>答有。<a id="a-i"></a>谓顺退分初静虑离欲界染时得。<a id="a-j"></a>离梵世染时舍。<a id="a-k"></a>起梵世缠退时得。<a id="a-l"></a>起欲界缠退时舍。<a id="a-m"></a>从上地殁生梵世时得。<a id="a-n"></a>从梵世殁生欲界时舍。<a id="a-o"></a>乃至有顶随应亦尔。<a id="a-p"></a>问若欲界没生第二静虑。<a id="a-q"></a>第二静虑殁生初静虑者。<a id="a-r"></a>彼于初静虑何法往殁时舍。<a id="a-s"></a>还生时不得。<a id="a-t"></a>何法还生时得。<a id="a-u"></a>往没时不舍。<a id="a-v"></a>何法往没时舍。<a id="a-w"></a>还生时得。<a id="a-x"></a>何法往没时不舍。<a id="a-y"></a>还生时不得耶。<a id="a-z"></a>答彼于初静虑顺胜进分顺决择分往没时舍。<a id="a-10"></a>还生时不得。<a id="a-11"></a>顺退分及生得还生时得。<a id="a-12"></a>往没时不舍。<a id="a-13"></a>顺住分往没时舍。<a id="a-14"></a>还生时得。<a id="a-15"></a>除前相所余法。<a id="a-16"></a>往没时不舍。<a id="a-17"></a>还生时不得。<a id="a-18"></a>问若初静虑没生第二静虑。<a id="a-19"></a>第二静虑没生初静虑者。<a id="a-1A"></a>彼于初静虑何法往没时舍。<a id="a-1B"></a>还生时不得。<a id="a-1C"></a>何法还生时得。<a id="a-1D"></a>往没时不舍。<a id="a-1E"></a>何法往没时舍。<a id="a-1F"></a>还生时得。<a id="a-1G"></a>何法往没时不舍。<a id="a-1H"></a>还生时不得耶。<a id="a-1I"></a>答彼于初静虑。<a id="a-1J"></a>顺胜进分。<a id="a-1K"></a>顺决择分。<a id="a-1L"></a>往没时舍。<a id="a-1M"></a>还生时不得。<a id="a-1N"></a>顺退分还生时得。<a id="a-1O"></a>往没时不舍。<a id="a-1P"></a>顺住分及生得往没时舍。<a id="a-1Q"></a>还生时得。<a id="a-1R"></a>除前相所余法。<a id="a-1S"></a>往没时不舍。<a id="a-1T"></a>还生时不得。<a id="a-1U"></a>如初静虑于第二静虑如是。<a id="a-1V"></a>乃至无所有处。<a id="a-1W"></a>于非想非非想处亦尔。<a id="a-1X"></a>如根本地。<a id="a-1Y"></a>如是诸近分地亦应广说。<a id="a-1Z"></a>颇有起第二静虑缠退。<a id="a-1a"></a>无漏初静虑耶。<a id="a-1b"></a>答有。<a id="a-1c"></a>谓无学初静虑。<a id="a-1d"></a>及上七地对治学初静虑等。<a id="a-1e"></a>颇有起第二静虑缠退。<a id="a-1f"></a>净初静虑耶。<a id="a-1g"></a>答有。<a id="a-1h"></a>谓阿罗汉所修净初静虑。<a id="a-1i"></a>及杂修净初静虑等。</p>
  <p id="a1j">若修净初静虑。<a id="a-1k"></a>彼亦修无漏耶。<a id="a-1l"></a>乃至广说。<a id="a-1m"></a>修有四种。<a id="a-1n"></a>谓得修。<a id="a-1o"></a>习修。<a id="a-1p"></a>对治修。<a id="a-1q"></a>除遣修。<a id="a-1r"></a>此中前二修。<a id="a-1s"></a>谓有为善法。<a id="a-1t"></a>后二修。<a id="a-1u"></a>谓有漏法。<a id="a-1v"></a>外国师说。<a id="a-1w"></a>修有六种。<a id="a-1x"></a>谓前四。<a id="a-1y"></a>及防护修。<a id="a-1z"></a>分别修。<a id="a-20"></a>防护修者。<a id="a-21"></a>即是修根。<a id="a-22"></a>如契经说。<a id="a-23"></a>若于六根善调善覆善防善护。<a id="a-24"></a>善修者能引后乐。<a id="a-25"></a>分别修者即是修身。<a id="a-26"></a>如契经说。<a id="a-27"></a>于此身中有发毛爪齿。<a id="a-28"></a>乃至广说。<a id="a-29"></a>此后二修应知即是对治修除遣修摄。<a id="a-2A"></a>是故修唯有四。<a id="a-2B"></a>此中依二修作论。<a id="a-2C"></a>谓得修习修。<a id="a-2D"></a>如余处说。<a id="a-2E"></a>若修法智彼亦修类智耶。<a id="a-2F"></a>乃至广说。<a id="a-2G"></a>彼亦依二修作论。<a id="a-2H"></a>谓得修习修。<a id="a-2I"></a>余处复说。<a id="a-2J"></a>若道过去彼道一切已修已安耶。<a id="a-2K"></a>乃至广说。<a id="a-2L"></a>彼亦依二修作论。<a id="a-2M"></a>谓得修习修。<a id="a-2N"></a>如余处说。<a id="a-2O"></a>若修身彼修戒耶。<a id="a-2P"></a>乃至广说。<a id="a-2Q"></a>彼依二修作论。<a id="a-2R"></a>谓对治修除遣修。<a id="a-2S"></a>余处复说。<a id="a-2T"></a>若修眼根彼修耳根耶。<a id="a-2U"></a>乃至广说。<a id="a-2V"></a>彼亦依二修作论。<a id="a-2W"></a>谓对治修除遣修。<a id="a-2X"></a>如余处说。<a id="a-2Y"></a>若修空三摩地。<a id="a-2Z"></a>彼亦修无愿三摩地耶。<a id="a-2a"></a>乃至广说。<a id="a-2b"></a>余处复说。<a id="a-2c"></a>若修身念住。<a id="a-2d"></a>彼亦修受念住耶。<a id="a-2e"></a>乃至广说。<a id="a-2f"></a>彼亦皆依二修作论。<a id="a-2g"></a>谓得修习修。<a id="a-2h"></a>如余处说。<a id="a-2i"></a>若修无常想。<a id="a-2j"></a>彼思惟无常想耶。<a id="a-2k"></a>乃至广说。<a id="a-2l"></a>有说。<a id="a-2m"></a>彼依得修作论。<a id="a-2n"></a>有说。<a id="a-2o"></a>彼依习修作论。<a id="a-2p"></a>有说。<a id="a-2q"></a>彼依二修作论。<a id="a-2r"></a>谓得修习修。<a id="a-2s"></a>如余处说。<a id="a-2t"></a>云何应修法。<a id="a-2u"></a>谓善有为法。<a id="a-2v"></a>此法虽复具四修义。<a id="a-2w"></a>而彼但依二修作论。<a id="a-2x"></a>谓得修习修。<a id="a-2y"></a>由此义故应作四句。<a id="a-2z"></a>有法有前二修无后二修。<a id="a-30"></a>谓有为无漏法。<a id="a-31"></a>有法有后二修无前二修。<a id="a-32"></a>谓染污无覆无记法。<a id="a-33"></a>有法具有四修。<a id="a-34"></a>谓善有漏法。<a id="a-35"></a>有法俱无四修。<a id="a-36"></a>谓无为法。<a id="a-37"></a>问何故名修。<a id="a-38"></a>答遍修故名修。<a id="a-39"></a>数习故名修。<a id="a-3A"></a>熏故名修。<a id="a-3B"></a>学故名修。<a id="a-3C"></a>令光净故名修。<a id="a-3D"></a>应知此中现在习修所显。<a id="a-3E"></a>未来得修所显。<a id="a-3F"></a>复次现在习故名修。<a id="a-3G"></a>未来得故名修。<a id="a-3H"></a>复次现在受用故名修。<a id="a-3I"></a>未来引发故名修。<a id="a-3J"></a>复次现在办事故名修。<a id="a-3K"></a>未来与欲故名修。<a id="a-3L"></a>复次现在身中故名修。<a id="a-3M"></a>未来得自在故名修。<a id="a-3N"></a>复次现在现前故名修。<a id="a-3O"></a>未来成就故名修。<a id="a-3P"></a>问何故已得善法现在前时不修未来耶。<a id="a-3Q"></a>答已衰歇故。<a id="a-3R"></a>已受用故。<a id="a-3S"></a>已作事故。<a id="a-3T"></a>已与果故。<a id="a-3U"></a>复次已修故。<a id="a-3V"></a>已息故。<a id="a-3W"></a>势用减故。<a id="a-3X"></a>复次已得法现前受用时。<a id="a-3Y"></a>唯有渐尽更无余势。<a id="a-3Z"></a>云何能修未来。<a id="a-3a"></a>如人受用先所积财。<a id="a-3b"></a>唯有渐减更无增益。<a id="a-3c"></a>复次作功用起者能修未来。<a id="a-3d"></a>非起曾得法。<a id="a-3e"></a>须作功用故不修未来。<a id="a-3f"></a>复次若已得法现在前。<a id="a-3g"></a>复能修未来者。<a id="a-3h"></a>则佛般涅槃时。<a id="a-3i"></a>现起一切静虑解脱等持等至。<a id="a-3j"></a>尔时亦应更修未来。<a id="a-3k"></a>如此则尽智时。<a id="a-3l"></a>应不具得一切功德。<a id="a-3m"></a>云何得名所作究竟。<a id="a-3n"></a>勿有此过故已得法现在前时。<a id="a-3o"></a>不修未来诸余功德。<a id="a-3p"></a>若修净初静虑。<a id="a-3q"></a>彼亦修无漏耶。<a id="a-3r"></a>设修无漏初静虑。<a id="a-3s"></a>彼亦修净耶。<a id="a-3t"></a>答应作四句。<a id="a-3u"></a>有修净初静虑。<a id="a-3v"></a>非无漏。<a id="a-3w"></a>谓已得净初静虑现在前。<a id="a-3x"></a>若未得净初静虑现在前。<a id="a-3y"></a>而不修无漏。<a id="a-3z"></a>若未得非初静虑世俗智现在前。<a id="a-40"></a>而修净初静虑非无漏。<a id="a-41"></a>已得净初静虑现在前者。<a id="a-42"></a>谓异生及圣者。<a id="a-43"></a>或学或无学。<a id="a-44"></a>或声闻。<a id="a-45"></a>或独觉。<a id="a-46"></a>或如来。<a id="a-47"></a>或为现法乐住故。<a id="a-48"></a>或为观本所作故。<a id="a-49"></a>或为游戏功德故。<a id="a-4A"></a>或为受用圣财故。<a id="a-4B"></a>起曾得世俗初静虑现在前时。<a id="a-4C"></a>彼势分尚不及自第二刹那。<a id="a-4D"></a>况能修余未来功德。<a id="a-4E"></a>然现前位即是习修故。<a id="a-4F"></a>得名修净初静虑。<a id="a-4G"></a>若未得净初静虑现在前而不修无漏者。<a id="a-4H"></a>谓异生离欲界染。<a id="a-4I"></a>若最后解脱道。<a id="a-4J"></a>起根本初静虑现在前时。<a id="a-4K"></a>即异生为离初静虑染。<a id="a-4L"></a>依初静虑为加行道时。<a id="a-4M"></a>即异生依初静虑引发五通。<a id="a-4N"></a>诸加行道五无间道三解脱道时。<a id="a-4O"></a>即异生依初静虑起四无量。<a id="a-4P"></a>初二解脱。<a id="a-4Q"></a>前四胜处。<a id="a-4R"></a>不净观。<a id="a-4S"></a>念住。<a id="a-4T"></a>三义观。<a id="a-4U"></a>暖顶忍世第一法。<a id="a-4V"></a>有说。<a id="a-4W"></a>亦起持息念时。<a id="a-4X"></a>如是等时。<a id="a-4Y"></a>虽起未曾得净初静虑。<a id="a-4Z"></a>而不修无漏。<a id="a-4a"></a>若未得非初静虑。<a id="a-4b"></a>世俗智现在前而修净初静虑。<a id="a-4c"></a>非无漏者。<a id="a-4d"></a>此中余地以智名说即未至定静虑中间。<a id="a-4e"></a>谓异生离欲界染即依未至定。<a id="a-4f"></a>起第九解脱道时。<a id="a-4g"></a>即异生为离初静虑染。<a id="a-4h"></a>依未至定起加行道时。<a id="a-4i"></a>即异生已离欲染。<a id="a-4j"></a>依未至定起三无量。<a id="a-4k"></a>初二解脱。<a id="a-4l"></a>前四胜处。<a id="a-4m"></a>不净观。<a id="a-4n"></a>持息念。<a id="a-4o"></a>念住。<a id="a-4p"></a>三义观时。<a id="a-4q"></a>即异生为离初静虑染。<a id="a-4r"></a>依静虑中间起加行道时。<a id="a-4s"></a>即异生依静虑中间起三无量。<a id="a-4t"></a>初二解脱。<a id="a-4u"></a>前四胜处。<a id="a-4v"></a>不净观。<a id="a-4w"></a>持息念。<a id="a-4x"></a>念住。<a id="a-4y"></a>三义观时。<a id="a-4z"></a>如是等时。<a id="a-50"></a>起未曾得非初静虑世俗智现在前。<a id="a-51"></a>而修净初静虑非无漏。<a id="a-52"></a>有修无漏初静虑非净。<a id="a-53"></a>谓已得无漏初静虑现在前。<a id="a-54"></a>若未得无漏初静虑现在前。<a id="a-55"></a>而不修净。<a id="a-56"></a>若未得非初静虑世俗智。<a id="a-57"></a>及未得非初静虑无漏智。<a id="a-58"></a>彼现在前而修无漏初静虑非净。<a id="a-59"></a>已得无漏初静虑现在前者。<a id="a-5A"></a>谓诸圣者或学。<a id="a-5B"></a>乃至或如来。<a id="a-5C"></a>或为现法乐住故。<a id="a-5D"></a>乃至或为受用圣财故。<a id="a-5E"></a>起曾得无漏初静虑现在前时。<a id="a-5F"></a>彼势分尚不及自第二刹那。<a id="a-5G"></a>况能修余未来功德。<a id="a-5H"></a>然现前位即是习修故。<a id="a-5I"></a>得名修无漏初静虑。<a id="a-5J"></a>若未得无漏初静虑现在前。<a id="a-5K"></a>而不修净者。<a id="a-5L"></a>谓依初静虑入正性离生。<a id="a-5M"></a>苦集灭现观各三心顷。<a id="a-5N"></a>道现观四心顷。<a id="a-5O"></a>圣者依初静虑离初静虑乃至无所有处染。<a id="a-5P"></a>九无间道。<a id="a-5Q"></a>九解脱道时。<a id="a-5R"></a>及离非想非非想处染。<a id="a-5S"></a>九无间道。<a id="a-5T"></a>八解脱道时。<a id="a-5U"></a>信胜解依初静虑练根作见至。<a id="a-5V"></a>无间道。<a id="a-5W"></a>解脱道时。<a id="a-5X"></a>有说。<a id="a-5Y"></a>除解脱道时。<a id="a-5Z"></a>以此时亦修世俗道故。<a id="a-5a"></a>如是说者。<a id="a-5b"></a>尔时唯修无漏道。<a id="a-5c"></a>以同见道得果故。<a id="a-5d"></a>时解脱阿罗汉。<a id="a-5e"></a>依初静虑练根作不动。<a id="a-5f"></a>九无间道。<a id="a-5g"></a>八解脱道时。<a id="a-5h"></a>于如是时起未曾得无漏。<a id="a-5i"></a>初静虑现在前而不修净。<a id="a-5j"></a>若未得非初静虑世俗智现在前。<a id="a-5k"></a>而修无漏初静虑。<a id="a-5l"></a>非净者。<a id="a-5m"></a>此中余地以智名说即从第二静虑近分。<a id="a-5n"></a>乃至非想非非想处。<a id="a-5o"></a>谓圣者以世俗道离初静虑染。<a id="a-5p"></a>若即第二静虑近分为加行。<a id="a-5q"></a>彼加行道。<a id="a-5r"></a>九无间道。<a id="a-5s"></a>九解脱道时。<a id="a-5t"></a>即圣者依第二静虑近分起三无量。<a id="a-5u"></a>初二解脱。<a id="a-5v"></a>前四胜处。<a id="a-5w"></a>不净观。<a id="a-5x"></a>持息念。<a id="a-5y"></a>念住。<a id="a-5z"></a>三义观时。<a id="a-60"></a>即圣者依第二静虑。<a id="a-61"></a>为离第二静虑乃至非想非非想处染。<a id="a-62"></a>若世俗为加行。<a id="a-63"></a>彼加行道时。<a id="a-64"></a>依第二静虑。<a id="a-65"></a>信胜解练根作见至。<a id="a-66"></a>时解脱练根作不动。<a id="a-67"></a>若世俗为加行。<a id="a-68"></a>彼加行道时。<a id="a-69"></a>杂修第二静虑中间心时。<a id="a-6A"></a>即圣者依第二静虑。<a id="a-6B"></a>引发五通诸加行道。<a id="a-6C"></a>五无间道。<a id="a-6D"></a>二解脱道。<a id="a-6E"></a>及世俗他心智通解脱道时。<a id="a-6F"></a>即圣者依第二静虑。<a id="a-6G"></a>起四无量。<a id="a-6H"></a>初二解脱。<a id="a-6I"></a>前四胜处。<a id="a-6J"></a>不净观。<a id="a-6K"></a>世俗念住。<a id="a-6L"></a>三义观七处善。<a id="a-6M"></a>有说。<a id="a-6N"></a>亦起持息念时。<a id="a-6O"></a>依第二静虑起无碍解。<a id="a-6P"></a>及世俗无碍解增长时。<a id="a-6Q"></a>依第二静虑。<a id="a-6R"></a>起空空无愿无愿无相无相。<a id="a-6S"></a>及增长时。<a id="a-6T"></a>即圣者以世俗道离第二静虑染。<a id="a-6U"></a>若即第三静虑近分为加行。<a id="a-6V"></a>彼加行道。<a id="a-6W"></a>九无间道。<a id="a-6X"></a>九解脱道时。<a id="a-6Y"></a>即圣者依第三静虑近分。<a id="a-6Z"></a>起三无量。<a id="a-6a"></a>不净观。<a id="a-6b"></a>持息念。<a id="a-6c"></a>念住三义观时。<a id="a-6d"></a>即圣者依第三静虑。<a id="a-6e"></a>为离第三静虑。<a id="a-6f"></a>乃至非想非非想处染。<a id="a-6g"></a>若世俗为加行。<a id="a-6h"></a>彼加行道时。<a id="a-6i"></a>依第三静虑信胜解练根作见至。<a id="a-6j"></a>乃至起空空无愿无愿无相无相。<a id="a-6k"></a>及增长时。<a id="a-6l"></a>广如第二静虑说。<a id="a-6m"></a>差别者除解脱胜处喜无量。<a id="a-6n"></a>余皆如前。<a id="a-6o"></a>即圣者以世俗道。<a id="a-6p"></a>离第三静虑染。<a id="a-6q"></a>若即第四静虑近分为加行。<a id="a-6r"></a>彼加行道。<a id="a-6s"></a>九无间道。<a id="a-6t"></a>九解脱道时。<a id="a-6u"></a>即圣者依第四静虑近分。<a id="a-6v"></a>起三无量。<a id="a-6w"></a>净解脱。<a id="a-6x"></a>后四胜处。<a id="a-6y"></a>前八遍处。<a id="a-6z"></a>不净观。<a id="a-70"></a>念住三义观时。<a id="a-71"></a>即圣者依第四静虑。<a id="a-72"></a>为离第四静虑。<a id="a-73"></a>乃至非想非非想处染。<a id="a-74"></a>若世俗为加行。<a id="a-75"></a>彼加行道时。<a id="a-76"></a>依第四静虑信胜解练根作见至。<a id="a-77"></a>时解脱练根作不动。<a id="a-78"></a>若世俗为加行。<a id="a-79"></a>彼加行道时。<a id="a-7A"></a>杂修第四静虑中间心时。<a id="a-7B"></a>即圣者依第四静虑。<a id="a-7C"></a>引发五通诸加行道。<a id="a-7D"></a>五无间道。<a id="a-7E"></a>二解脱道。<a id="a-7F"></a>及世俗他心智通解脱道时。<a id="a-7G"></a>即圣者依第四静虑。<a id="a-7H"></a>起三无量。<a id="a-7I"></a>净解脱。<a id="a-7J"></a>后四胜处。<a id="a-7K"></a>前八遍处。<a id="a-7L"></a>不净观。<a id="a-7M"></a>世俗念住。<a id="a-7N"></a>三义观。<a id="a-7O"></a>七处善时。<a id="a-7P"></a>依第四静虑。<a id="a-7Q"></a>起无碍解。<a id="a-7R"></a>及世俗无碍解增长时。<a id="a-7S"></a>起无诤愿智边际定。<a id="a-7T"></a>及增长时。<a id="a-7U"></a>依第四静虑。<a id="a-7V"></a>起空空无愿无愿无相无相。<a id="a-7W"></a>及增长时。<a id="a-7X"></a>即圣者以世俗道。<a id="a-7Y"></a>离第四静虑染。<a id="a-7Z"></a>若即空无边处近分为加行。<a id="a-7a"></a>彼加行道。<a id="a-7b"></a>九无间道九解脱道时。<a id="a-7c"></a>即圣者依空无边处。<a id="a-7d"></a>为离空无边处。<a id="a-7e"></a>乃至非想非非想处染。<a id="a-7f"></a>若世俗为加行。<a id="a-7g"></a>彼加行道时。<a id="a-7h"></a>依空无边处。<a id="a-7i"></a>时解脱阿罗汉练根作不动。<a id="a-7j"></a>若世俗为加行。<a id="a-7k"></a>彼加行道时。<a id="a-7l"></a>即圣者起空无边处。<a id="a-7m"></a>世俗解脱遍处。<a id="a-7n"></a>世俗念住时。<a id="a-7o"></a>依空无边处起二无碍解。<a id="a-7p"></a>及世俗无碍解增长时。<a id="a-7q"></a>依空无边处。<a id="a-7r"></a>起空空无愿无愿无相无相及增长时。<a id="a-7s"></a>即圣者以世俗道。<a id="a-7t"></a>离空无边处染。<a id="a-7u"></a>若即识无边处近分为加行。<a id="a-7v"></a>彼加行道。<a id="a-7w"></a>九无间道。<a id="a-7x"></a>九解脱道时。<a id="a-7y"></a>即圣者依识无边处。<a id="a-7z"></a>为离识无边处。<a id="a-80"></a>乃至非想非非想处染。<a id="a-81"></a>若世俗为加行。<a id="a-82"></a>彼加行道时。<a id="a-83"></a>余广如空无边处说。<a id="a-84"></a>即圣者以世俗道。<a id="a-85"></a>离识无边处染。<a id="a-86"></a>若即无所有处近分为加行。<a id="a-87"></a>彼加行道。<a id="a-88"></a>九无间道。<a id="a-89"></a>九解脱道时。<a id="a-8A"></a>即圣者依无所有处。<a id="a-8B"></a>为离无所有处。<a id="a-8C"></a>及非想非非想处染。<a id="a-8D"></a>若世俗为加行。<a id="a-8E"></a>彼加行道时。<a id="a-8F"></a>余亦广如空无边处说。<a id="a-8G"></a>差别者除遍处。<a id="a-8H"></a>即圣者以世俗道。<a id="a-8I"></a>离无所有处染。<a id="a-8J"></a>若即非想非非想处近分为加行。<a id="a-8K"></a>彼加行道。<a id="a-8L"></a>九无间道。<a id="a-8M"></a>九解脱道时。<a id="a-8N"></a>即圣者依非想非非想处。<a id="a-8O"></a>为离非想非非想处染。<a id="a-8P"></a>加行道时。<a id="a-8Q"></a>时解脱阿罗汉练根作不动。<a id="a-8R"></a>以非想非非想处为加行。<a id="a-8S"></a>彼加行道时。<a id="a-8T"></a>即圣者起非想非非想解脱念住时。<a id="a-8U"></a>依非想非非想处。<a id="a-8V"></a>起二无碍解。<a id="a-8W"></a>空空。<a id="a-8X"></a>无愿无愿。<a id="a-8Y"></a>无相无相。<a id="a-8Z"></a>及增长时。<a id="a-8a"></a>起入灭定想微细心时。<a id="a-8b"></a>于如是时起未曾得。<a id="a-8c"></a>非初静虑世俗智现在前。<a id="a-8d"></a>而修无漏初静虑。<a id="a-8e"></a>非净及未得非初静虑无漏智现在前。<a id="a-8f"></a>而修无漏初静虑。<a id="a-8g"></a>非净者此中余地以智名说。<a id="a-8h"></a>即从未至定除初静虑乃至无所有处。<a id="a-8i"></a>谓已离欲染依未至定入正性离生。<a id="a-8j"></a>道类智时依未至定离初静虑。<a id="a-8k"></a>乃至无所有处染。<a id="a-8l"></a>一切无间解脱道时。<a id="a-8m"></a>离非想非非想处染。<a id="a-8n"></a>九无间道。<a id="a-8o"></a>八解脱道时。<a id="a-8p"></a>已离欲染信胜解。<a id="a-8q"></a>依未至定练根作见至。<a id="a-8r"></a>无间解脱道时。<a id="a-8s"></a>时解脱阿罗汉。<a id="a-8t"></a>依未至定练根作不动。<a id="a-8u"></a>九无间道。<a id="a-8v"></a>八解脱道时。<a id="a-8w"></a>依静虑中间入正性离生。<a id="a-8x"></a>苦集灭现观。<a id="a-8y"></a>各三心顷。<a id="a-8z"></a>道现观四心顷。<a id="a-90"></a>依静虑中间。<a id="a-91"></a>离初静虑。<a id="a-92"></a>乃至无所有处染。<a id="a-93"></a>一切无间解脱道时。<a id="a-94"></a>离非想非非想处染。<a id="a-95"></a>九无间道。<a id="a-96"></a>八解脱道时。<a id="a-97"></a>依静虑中间信胜解练根作见至。<a id="a-98"></a>无间解脱道时。<a id="a-99"></a>时解脱阿罗汉练根作不动。<a id="a-9A"></a>九无间道。<a id="a-9B"></a>八解脱道时。<a id="a-9C"></a>依第二静虑入正性离生。<a id="a-9D"></a>苦集灭现观。<a id="a-9E"></a>各三心顷。<a id="a-9F"></a>道现观四心顷。<a id="a-9G"></a>依第二静虑。<a id="a-9H"></a>离第二静虑。<a id="a-9I"></a>乃至无所有处染。<a id="a-9J"></a>若无漏为加行。<a id="a-9K"></a>一切加行无间解脱道时。<a id="a-9L"></a>离非想非非想处染。<a id="a-9M"></a>若无漏为加行。<a id="a-9N"></a>诸加行道。<a id="a-9O"></a>九无间道。<a id="a-9P"></a>八解脱道时。<a id="a-9Q"></a>依第二静虑。<a id="a-9R"></a>信胜解练根作见至。<a id="a-9S"></a>若无漏为加行。<a id="a-9T"></a>彼加行无间解脱道时。<a id="a-9U"></a>时解脱阿罗汉练根作不动。<a id="a-9V"></a>若无漏为加行。<a id="a-9W"></a>彼加行道。<a id="a-9X"></a>九无间道。<a id="a-9Y"></a>八解脱道时。<a id="a-9Z"></a>杂修第二静虑初后心时。<a id="a-9a"></a>依第二静虑起无漏他心智通。<a id="a-9b"></a>无漏念住。<a id="a-9c"></a>及无漏二无碍解增长时。<a id="a-9d"></a>如依第二静虑。<a id="a-9e"></a>如是依第三静虑。<a id="a-9f"></a>依第四静虑。<a id="a-9g"></a>广说亦尔。<a id="a-9h"></a>差别者即离彼上染。<a id="a-9i"></a>依空无边处离空无边处。<a id="a-9j"></a>乃至无所有处染。<a id="a-9k"></a>若无漏为加行。<a id="a-9l"></a>一切加行无间解脱道时。<a id="a-9m"></a>离非想非非想处染。<a id="a-9n"></a>若无漏为加行。<a id="a-9o"></a>彼加行道。<a id="a-9p"></a>九无间道。<a id="a-9q"></a>八解脱道时。<a id="a-9r"></a>依空无边处。<a id="a-9s"></a>时解脱阿罗汉练根作不动。<a id="a-9t"></a>若无漏为加行。<a id="a-9u"></a>彼加行道。<a id="a-9v"></a>九无间道。<a id="a-9w"></a>八解脱道时。<a id="a-9x"></a>起无漏空无边处解脱无漏念住。<a id="a-9y"></a>及无漏二无碍解增长时。<a id="a-9z"></a>如依空无边处。<a id="a-A0"></a>如是依识无边处。<a id="a-A1"></a>依无所有处亦尔。<a id="a-A2"></a>差别者即离彼上染。<a id="a-A3"></a>于如是时起未曾得。<a id="a-A4"></a>非初静虑无漏智现在前。<a id="a-A5"></a>而修无漏初静虑非净。<a id="a-A6"></a>有修净初静虑亦无漏。<a id="a-A7"></a>谓未得净初静虑现在前。<a id="a-A8"></a>而修无漏若未得无漏初静虑现在前。<a id="a-A9"></a>而修净若未得非初静虑世俗智无漏智彼现在前。<a id="a-AA"></a>而修净初静虑及无漏。<a id="a-AB"></a>若未得净初静虑现在前而修无漏者。<a id="a-AC"></a>谓圣者以世俗道离欲界染。<a id="a-AD"></a>最后起根本地解脱道时。<a id="a-AE"></a>即圣者依初静虑为离初静虑乃至非想非非想处染。<a id="a-AF"></a>若世俗为加行。<a id="a-AG"></a>彼加行道时依初静虑信胜解练根作见至。<a id="a-AH"></a>时解脱练根作不动。<a id="a-AI"></a>若世俗为加行。<a id="a-AJ"></a>彼加行道时。<a id="a-AK"></a>杂修初静虑中间心时。<a id="a-AL"></a>即圣者依初静虑。<a id="a-AM"></a>引发五通诸加行道。<a id="a-AN"></a>五无间道。<a id="a-AO"></a>二解脱道。<a id="a-AP"></a>及世俗他心智通解脱道时。<a id="a-AQ"></a>即圣者依初静虑起四无量。<a id="a-AR"></a>初二解脱。<a id="a-AS"></a>前四胜处。<a id="a-AT"></a>不净观。<a id="a-AU"></a>世俗念住。<a id="a-AV"></a>三义观。<a id="a-AW"></a>七处善。<a id="a-AX"></a>有说。<a id="a-AY"></a>亦起持息念时。<a id="a-AZ"></a>依初静虑起无碍解。<a id="a-Aa"></a>及世俗无碍解增长时。<a id="a-Ab"></a>依初静虑起空空无愿无愿无相无相。<a id="a-Ac"></a>及增长时。<a id="a-Ad"></a>于如是时起未曾得。<a id="a-Ae"></a>净初静虑现在前而修无漏。<a id="a-Af"></a>若未得无漏初静虑现在前。<a id="a-Ag"></a>而修净者。<a id="a-Ah"></a>谓依初静虑入正性离生。<a id="a-Ai"></a>苦集灭现观各一心顷。<a id="a-Aj"></a>若以无漏道离欲界染。<a id="a-Ak"></a>最后起根本地解脱道时。<a id="a-Al"></a>依初静虑为离初静虑。<a id="a-Am"></a>乃至非想非非想处染。<a id="a-An"></a>若无漏为加行。<a id="a-Ao"></a>彼加行道时。<a id="a-Ap"></a>依初静虑得阿罗汉果。<a id="a-Aq"></a>初尽智起时。<a id="a-Ar"></a>依初静虑信胜解练根作见至。<a id="a-As"></a>若无漏为加行。<a id="a-At"></a>彼加行道时。<a id="a-Au"></a>时解脱阿罗汉练根作不动。<a id="a-Av"></a>若无漏为加行。<a id="a-Aw"></a>彼加行道及最后解脱道时。<a id="a-Ax"></a>杂修初静虑初后心时。<a id="a-Ay"></a>依初静虑起无漏他心智通。<a id="a-Az"></a>无漏念住无漏无碍解增长时。<a id="a-B0"></a>于如是时起未曾得。<a id="a-B1"></a>无漏初静虑现在前。<a id="a-B2"></a>而修净。<a id="a-B3"></a>若未得非初静虑世俗智现在前。<a id="a-B4"></a>而修净初静虑及无漏者。<a id="a-B5"></a>此中余地以智名说。<a id="a-B6"></a>即未至定静虑中间。<a id="a-B7"></a>谓圣者以世俗道离欲界染。<a id="a-B8"></a>即依未至定起最后解脱道时。<a id="a-B9"></a>依未至定为离初静虑。<a id="a-BA"></a>乃至非想非非想处染。<a id="a-BB"></a>若世俗为加行。<a id="a-BC"></a>彼加行道时。<a id="a-BD"></a>依未至定已离欲染。<a id="a-BE"></a>信胜解练根作见至。<a id="a-BF"></a>时解脱练根作不动。<a id="a-BG"></a>若世俗为加行。<a id="a-BH"></a>彼加行道时。<a id="a-BI"></a>已离欲染圣者。<a id="a-BJ"></a>依未至定起三无量。<a id="a-BK"></a>初二解脱。<a id="a-BL"></a>前四胜处。<a id="a-BM"></a>不净观。<a id="a-BN"></a>持息念。<a id="a-BO"></a>世俗念住。<a id="a-BP"></a>三义观。<a id="a-BQ"></a>七处善。<a id="a-BR"></a>起无碍解。<a id="a-BS"></a>及世俗无碍解增长时。<a id="a-BT"></a>起空空无愿无愿无相无相。<a id="a-BU"></a>及增长时。<a id="a-BV"></a>即圣者依静虑中间。<a id="a-BW"></a>为离初静虑。<a id="a-BX"></a>乃至非想非非想处染。<a id="a-BY"></a>若世俗为加行。<a id="a-BZ"></a>彼加行道时。<a id="a-Ba"></a>依静虑中间。<a id="a-Bb"></a>信胜解练根作见至。<a id="a-Bc"></a>时解脱练根作不动。<a id="a-Bd"></a>若世俗为加行。<a id="a-Be"></a>彼加行道时。<a id="a-Bf"></a>即圣者依静虑中间。<a id="a-Bg"></a>起三无量。<a id="a-Bh"></a>初二解脱。<a id="a-Bi"></a>前四胜处。<a id="a-Bj"></a>不净观。<a id="a-Bk"></a>持息念。<a id="a-Bl"></a>世俗念住。<a id="a-Bm"></a>三义观。<a id="a-Bn"></a>七处善。<a id="a-Bo"></a>起无碍解。<a id="a-Bp"></a>及世俗无碍解增长时。<a id="a-Bq"></a>起空空无愿无愿无相无相。<a id="a-Br"></a>及增长时。<a id="a-Bs"></a>于如是时起未曾得。<a id="a-Bt"></a>非初静虑世俗智现在前。<a id="a-Bu"></a>而修净初静虑及无漏。<a id="a-Bv"></a>及未得非初静虑无漏智现在前。<a id="a-Bw"></a>而修净初静虑及无漏者。<a id="a-Bx"></a>此中余地以智名说。<a id="a-By"></a>即从未至定除初静虑。<a id="a-Bz"></a>乃至无所有处。<a id="a-C0"></a>谓以无漏道离欲界染。<a id="a-C1"></a>即依未至定起最后解脱道时。<a id="a-C2"></a>依未至定为离初静虑。<a id="a-C3"></a>乃至非想非非想处染。<a id="a-C4"></a>若无漏为加行。<a id="a-C5"></a>彼加行道时。<a id="a-C6"></a>依未至定得阿罗汉果。<a id="a-C7"></a>初尽智起时。<a id="a-C8"></a>依未至定已离欲染。<a id="a-C9"></a>信胜解练根作见至。<a id="a-CA"></a>若无漏为加行。<a id="a-CB"></a>彼加行道时。<a id="a-CC"></a>时解脱练根作不动。<a id="a-CD"></a>若无漏为加行。<a id="a-CE"></a>彼加行道。<a id="a-CF"></a>及最后解脱道时。<a id="a-CG"></a>已离欲染圣者。<a id="a-CH"></a>依未至定起无漏念住。<a id="a-CI"></a>及无漏无碍解增长时。<a id="a-CJ"></a>依静虑中间入正性离生。<a id="a-CK"></a>苦集灭现观各一心顷。<a id="a-CL"></a>依静虑中间为离初静虑。<a id="a-CM"></a>乃至非想非非想处染。<a id="a-CN"></a>若无漏为加行。<a id="a-CO"></a>彼加行道时。<a id="a-CP"></a>依静虑中间得阿罗汉果。<a id="a-CQ"></a>初尽智起时。<a id="a-CR"></a>依静虑中间信胜解练根作见至。<a id="a-CS"></a>若无漏为加行。<a id="a-CT"></a>彼加行道时。<a id="a-CU"></a>时解脱练根作不动。<a id="a-CV"></a>若无漏为加行。<a id="a-CW"></a>彼加行道。<a id="a-CX"></a>及最后解脱道时。<a id="a-CY"></a>依静虑中间起无漏念住。<a id="a-CZ"></a>及无漏无碍解增长时。<a id="a-Ca"></a>依第二静虑入正性离生。<a id="a-Cb"></a>苦集灭现观各一心顷。<a id="a-Cc"></a>依第二静虑。<a id="a-Cd"></a>得阿罗汉果初尽智起时。<a id="a-Ce"></a>依第二静虑时解脱练根作不动。<a id="a-Cf"></a>最后解脱道时。<a id="a-Cg"></a>如说。<a id="a-Ch"></a>依第二静虑。<a id="a-Ci"></a>依第三第四静虑亦应如是说。<a id="a-Cj"></a>依空无边处得阿罗汉果。<a id="a-Ck"></a>初尽智起时。<a id="a-Cl"></a>依空无边处时解脱练根作不动。<a id="a-Cm"></a>最后解脱道时。<a id="a-Cn"></a>如说。<a id="a-Co"></a>依空无边处。<a id="a-Cp"></a>依识无边处。<a id="a-Cq"></a>无所有处。<a id="a-Cr"></a>亦应如是说。<a id="a-Cs"></a>于如是时起未曾得。<a id="a-Ct"></a>非初静虑无漏智现在前。<a id="a-Cu"></a>而修净初静虑及无漏。</p>
 </body>
</html>