<!doctype html>
<html id="z3IBVdw13A" data-ver="943">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第一百一十七</h1>
  <h2 id="a2">业蕴第四中邪语纳息第二之二</h2>
  <p id="a3">有律仪。<a id="a-4"></a>有不律仪。<a id="a-5"></a>有住律仪者。<a id="a-6"></a>有住不律仪者。<a id="a-7"></a>云何律仪。<a id="a-8"></a>谓有七种。<a id="a-9"></a>即离断生命。<a id="a-A"></a>乃至离秽杂语。<a id="a-B"></a>云何不律仪。<a id="a-C"></a>谓亦有七种。<a id="a-D"></a>即断生命乃至杂秽语。<a id="a-E"></a>云何住律仪者。<a id="a-F"></a>谓有七众。<a id="a-G"></a>一苾刍。<a id="a-H"></a>二苾刍尼。<a id="a-I"></a>三正学。<a id="a-J"></a>四勤策男。<a id="a-K"></a>五勤策女。<a id="a-L"></a>六近事男。<a id="a-M"></a>七近事女。<a id="a-N"></a>云何住不律仪者谓有十二种不律仪家。<a id="a-O"></a>一屠羊。<a id="a-P"></a>二屠鸡。<a id="a-Q"></a>三屠猪。<a id="a-R"></a>四捕鸟。<a id="a-S"></a>五捕鱼。<a id="a-T"></a>六游猎。<a id="a-U"></a>七作贼。<a id="a-V"></a>八魁脍。<a id="a-W"></a>九缚龙。<a id="a-X"></a>十守狱。<a id="a-Y"></a>十一煮狗。<a id="a-Z"></a>十二婆具履迦。<a id="a-a"></a>此中屠羊者。<a id="a-b"></a>为活命故怀杀害心。<a id="a-c"></a>若买若卖养饲断命。<a id="a-d"></a>如是一切皆名屠羊。<a id="a-e"></a>屠鸡屠猪亦复如是。<a id="a-f"></a>捕鸟者。<a id="a-g"></a>为活命故采捕众鸟。<a id="a-h"></a>捕鱼等亦如是。<a id="a-i"></a>缚龙者。<a id="a-j"></a>为活命故习咒龙蛇。<a id="a-k"></a>或言缚象。<a id="a-l"></a>煮狗者。<a id="a-m"></a>谓栴茶罗等诸秽恶人。<a id="a-n"></a>婆具履迦者。<a id="a-o"></a>谓有傍生名婆具罗。<a id="a-p"></a>即是蟒类。<a id="a-q"></a>恒于旷野吞食商侣。<a id="a-r"></a>有人专能杀之。<a id="a-s"></a>取商侣价以自活命。<a id="a-t"></a>由此故名婆具履迦。<a id="a-u"></a>有说。<a id="a-v"></a>罝弶名婆具罗。<a id="a-w"></a>有人为活命故恒设罝弶。<a id="a-x"></a>取诸众生故名婆具履迦。<a id="a-y"></a>有说。<a id="a-z"></a>猎主名婆具履迦。<a id="a-10"></a>如有颂言。</p>
  <p id="a11">鹿出婆具履迦苦　　终不还投婆具罗</p>
  <p id="a12">智者弃凡俗出家　　终不还归苦迫迮</p>
  <p id="a13">尊者妙音作如是说。<a id="a-14"></a>若受上命讯问狱囚。<a id="a-15"></a>肆情暴虐加诸苦楚。<a id="a-16"></a>或非理断事。<a id="a-17"></a>或毒心赋税。<a id="a-18"></a>如是一切皆名住不律仪者。</p>
  <p id="a19">问如是诸律仪要受方得。<a id="a-1A"></a>此不律仪亦如是耶。<a id="a-1B"></a>或有说者。<a id="a-1C"></a>亦由受得。<a id="a-1D"></a>谓手执杀具誓从今日乃至命终。<a id="a-1E"></a>常作此业以自活命。<a id="a-1F"></a>尔时便得此不律仪。<a id="a-1G"></a>复有说者。<a id="a-1H"></a>虽执杀具自立誓言。<a id="a-1I"></a>然彼不得此不律仪。<a id="a-1J"></a>由二缘得。<a id="a-1K"></a>一由作业。<a id="a-1L"></a>二由受事。<a id="a-1M"></a>由作业者。<a id="a-1N"></a>谓生不律仪家最初作彼杀生等业。<a id="a-1O"></a>尔时便得此不律仪。<a id="a-1P"></a>由受事者。<a id="a-1Q"></a>谓生余家为活命故怀杀害心。<a id="a-1R"></a>往屠羊等不律仪所。<a id="a-1S"></a>作是誓言我从今者乃至命终。<a id="a-1T"></a>常作汝等所作事业以自活命。<a id="a-1U"></a>尔时便得此不律仪。<a id="a-1V"></a>复有说者。<a id="a-1W"></a>此亦最初作彼业时。<a id="a-1X"></a>方乃获得此不律仪。<a id="a-1Y"></a>彼说不律仪唯一缘得。</p>
  <p id="a1Z">若有以下品心起有表业受诸律仪。<a id="a-1a"></a>尽众同分彼诸律仪下品随转。<a id="a-1b"></a>虽于后时励力发起身语意摄恶行妙行。<a id="a-1c"></a>然彼律仪常下品转更不增长。<a id="a-1d"></a>若有以中品心起有表业受诸律仪。<a id="a-1e"></a>尽众同分彼诸律仪中品随转。<a id="a-1f"></a>虽于后时励力发起身语意摄恶行妙行。<a id="a-1g"></a>然彼律仪常中品转不增不减。<a id="a-1h"></a>若有以上品心起有表业受诸律仪。<a id="a-1i"></a>尽众同分彼诸律仪上品随转。<a id="a-1j"></a>虽于后时励力发起身语意摄恶行妙行。<a id="a-1k"></a>然彼律仪常上品转更不损减。<a id="a-1l"></a>故如是。<a id="a-1m"></a>问颇有新学苾刍成就上品律仪。<a id="a-1n"></a>而阿罗汉成就下品律仪耶。<a id="a-1o"></a>答有。<a id="a-1p"></a>谓有新学苾刍以上品心。<a id="a-1q"></a>起有表业受诸律仪。<a id="a-1r"></a>有阿罗汉以下品心。<a id="a-1s"></a>起有表业受诸律仪。<a id="a-1t"></a>如是新学苾刍成就上品律仪。<a id="a-1u"></a>而阿罗汉成就下品律仪。</p>
  <p id="a1v">若有最初以下品缠断众生命。<a id="a-1w"></a>于此众生得下品断生命所摄。<a id="a-1x"></a>及不律仪所摄表无表业。<a id="a-1y"></a>于余一切有情身上。<a id="a-1z"></a>唯得下品不律仪所摄无表业。<a id="a-20"></a>若彼后时随以下中上品缠断众生命。<a id="a-21"></a>于此众生唯得下中上品。<a id="a-22"></a>断生命所摄表无表业。<a id="a-23"></a>更不得不律仪所摄表无表业。<a id="a-24"></a>先已得故如是最初以中品缠以上品缠。<a id="a-25"></a>广说亦尔。<a id="a-26"></a>断生命等。<a id="a-27"></a>随别渐得不律仪业普顿得故。<a id="a-28"></a>问如屠羊者不欲杀余众生。<a id="a-29"></a>何故此人普于一切有情所得不律仪耶。<a id="a-2A"></a>答虽于羊处起不律仪。<a id="a-2B"></a>然诸有情一切皆有羊蕴界处。<a id="a-2C"></a>又彼恶心境界宽遍。<a id="a-2D"></a>故于一切得不律仪。<a id="a-2E"></a>无有是处为分别故。<a id="a-2F"></a>设诸有情皆作羊像。<a id="a-2G"></a>来住前者于彼一切。<a id="a-2H"></a>皆起恶心皆欲杀害。<a id="a-2I"></a>是故于一切有情所得不律仪。</p>
  <p id="a2J">住不律仪者。<a id="a-2K"></a>有于一切有情得不律仪。<a id="a-2L"></a>非由一切支。<a id="a-2M"></a>非由一切因。<a id="a-2N"></a>有于一切有情得不律仪。<a id="a-2O"></a>由一切支。<a id="a-2P"></a>非由一切因。<a id="a-2Q"></a>有于一切有情得不律仪。<a id="a-2R"></a>由一切因。<a id="a-2S"></a>非由一切支。<a id="a-2T"></a>有于一切有情得不律仪。<a id="a-2U"></a>由一切支。<a id="a-2V"></a>由一切因。<a id="a-2W"></a>若由一切支。<a id="a-2X"></a>由一切因。<a id="a-2Y"></a>得不律仪非于一切有情者。<a id="a-2Z"></a>此类无有一切有情者。<a id="a-2a"></a>即是一切有情之类。<a id="a-2b"></a>一切支者。<a id="a-2c"></a>谓断生命乃至说杂秽语。<a id="a-2d"></a>一切因者。<a id="a-2e"></a>谓下中上缠。<a id="a-2f"></a>或贪嗔痴。<a id="a-2g"></a>有于一切有情得不律仪。<a id="a-2h"></a>非由一切支。<a id="a-2i"></a>非由一切因者谓以下缠断众生命。<a id="a-2j"></a>或中或上非余亦不起余支。<a id="a-2k"></a>有于一切有情得不律仪。<a id="a-2l"></a>由一切支非由一切因者。<a id="a-2m"></a>谓以下缠断众生命。<a id="a-2n"></a>乃至说杂秽语。<a id="a-2o"></a>或中或上非余。<a id="a-2p"></a>有于一切有情得不律仪。<a id="a-2q"></a>由一切因非由一切支者。<a id="a-2r"></a>谓以下中上缠断众生命不起余支。<a id="a-2s"></a>有于一切有情得不律仪。<a id="a-2t"></a>由一切支由一切因者。<a id="a-2u"></a>谓以下中上缠断众生命。<a id="a-2v"></a>乃至说杂秽语。<a id="a-2w"></a>住律仪者。<a id="a-2x"></a>有于一切有情得律仪。<a id="a-2y"></a>非由一切支。<a id="a-2z"></a>非由一切因。<a id="a-30"></a>有于一切有情得律仪。<a id="a-31"></a>由一切支。<a id="a-32"></a>非由一切因。<a id="a-33"></a>有于一切有情得律仪。<a id="a-34"></a>由一切支。<a id="a-35"></a>由一切因。<a id="a-36"></a>若于一切有情得律仪。<a id="a-37"></a>由一切因非由一切支者。<a id="a-38"></a>此类无有。<a id="a-39"></a>若由一切支由一切因得律仪。<a id="a-3A"></a>非于一切有情者。<a id="a-3B"></a>此亦无有一切有情者。<a id="a-3C"></a>即是一切有情之类。<a id="a-3D"></a>一切支者。<a id="a-3E"></a>谓离断生命乃至离杂秽语。<a id="a-3F"></a>一切因者。<a id="a-3G"></a>谓下中上品心。<a id="a-3H"></a>或无贪无嗔无痴。<a id="a-3I"></a>有于一切有情得律仪。<a id="a-3J"></a>非一切支非一切因者。<a id="a-3K"></a>谓以下心受近事勤策戒。<a id="a-3L"></a>或中或上或二非余。<a id="a-3M"></a>有于一切有情得律仪。<a id="a-3N"></a>亦一切支非一切因者。<a id="a-3O"></a>谓以下心受近事乃至苾刍戒。<a id="a-3P"></a>或中或上或二非余。<a id="a-3Q"></a>有于一切有情得律仪。<a id="a-3R"></a>亦一切支亦一切因者。<a id="a-3S"></a>谓以下中上心。<a id="a-3T"></a>如次受近事勤策苾刍戒。<a id="a-3U"></a>问若以下中上心。<a id="a-3V"></a>如次受近住近事勤策戒时。<a id="a-3W"></a>即名于一切有情得律仪。<a id="a-3X"></a>亦一切因非一切支。<a id="a-3Y"></a>何以言无。<a id="a-3Z"></a>答此中但依尽寿律仪作论不依昼夜。<a id="a-3a"></a>所以者何。<a id="a-3b"></a>彼名为斋。<a id="a-3c"></a>于律仪中非决定故。</p>
  <p id="a3d">问如受律仪于下品后复得中品。<a id="a-3e"></a>于中品后复得上品。<a id="a-3f"></a>诸不律仪亦如是耶。<a id="a-3g"></a>或有说者。<a id="a-3h"></a>如得律仪不律仪亦尔。<a id="a-3i"></a>所以者何。<a id="a-3j"></a>诸善律仪作大功用。<a id="a-3k"></a>作大加行尚数数得。<a id="a-3l"></a>况不律仪。<a id="a-3m"></a>如是说者。<a id="a-3n"></a>律仪渐得非不律仪。<a id="a-3o"></a>所以者何。<a id="a-3p"></a>律仪难得以难得故渐受渐得。<a id="a-3q"></a>不律仪易得以易得故顿受顿得。</p>
  <p id="a3r">问如善律仪有支不具。<a id="a-3s"></a>诸不律仪亦如是耶。<a id="a-3t"></a>答健驮罗国诸论师言。<a id="a-3u"></a>不律仪业有支不具。<a id="a-3v"></a>若诸有情生在种种不律仪家。<a id="a-3w"></a>生便喑哑尽众同分不能言说。<a id="a-3x"></a>彼但可得身三业性不律仪业。<a id="a-3y"></a>不得语四。<a id="a-3z"></a>迦湿弥罗国诸大论师咸作是说。<a id="a-40"></a>诸不律仪无支不具。<a id="a-41"></a>如善律仪渐次受者有支不具。<a id="a-42"></a>诸不律仪则不如是。<a id="a-43"></a>无渐受故易可得故。<a id="a-44"></a>问住不律仪者受八戒斋时。<a id="a-45"></a>舍不律仪得律仪。<a id="a-46"></a>至明旦时舍律仪还得不律仪耶。<a id="a-47"></a>答健驮罗国诸论师言。<a id="a-48"></a>住不律仪者受八戒斋时。<a id="a-49"></a>舍不律仪得律仪。<a id="a-4A"></a>至明旦时舍律仪还得不律仪。<a id="a-4B"></a>得律仪故不律仪断。<a id="a-4C"></a>舍律仪故不律仪续。<a id="a-4D"></a>迦湿弥罗国诸大论师咸作是说。<a id="a-4E"></a>住不律仪者受八戒斋时。<a id="a-4F"></a>舍不律仪得律仪。<a id="a-4G"></a>至明旦时舍律仪不得不律仪。<a id="a-4H"></a>得律仪故舍不律仪。<a id="a-4I"></a>分齐极故又舍律仪。<a id="a-4J"></a>是故尔时名非律仪非不律仪。<a id="a-4K"></a>若彼有情尽众同分。<a id="a-4L"></a>不复作者不得不律仪。<a id="a-4M"></a>若复作者还得不律仪。<a id="a-4N"></a>尽寿律仪由四缘舍。<a id="a-4O"></a>一舍所学。<a id="a-4P"></a>二二形生。<a id="a-4Q"></a>三断善根。<a id="a-4R"></a>四舍众同分。<a id="a-4S"></a>诸持律者说。<a id="a-4T"></a>法灭没时为第五缘。<a id="a-4U"></a>谓法灭没时。<a id="a-4V"></a>一切所学。<a id="a-4W"></a>出家受具。<a id="a-4X"></a>结界羯磨。<a id="a-4Y"></a>悉皆息灭。<a id="a-4Z"></a>是故尔时律仪亦舍。<a id="a-4a"></a>如是说者。<a id="a-4b"></a>当于尔时先得律仪不舍。<a id="a-4c"></a>已出家者犹名出家。<a id="a-4d"></a>已受具者犹名受具。<a id="a-4e"></a>未出家者无复出家。<a id="a-4f"></a>未受具者无复受具。<a id="a-4g"></a>依此故言一切息灭。</p>
  <p id="a4h">诸不律仪由四缘舍。<a id="a-4i"></a>一受别解脱律仪。<a id="a-4j"></a>二得静虑律仪。<a id="a-4k"></a>三二形生。<a id="a-4l"></a>四舍众同分。<a id="a-4m"></a>问如善律仪舍所学。<a id="a-4n"></a>舍此不律仪亦如是耶。<a id="a-4o"></a>答或有说者。<a id="a-4p"></a>若能决定舍诸杀具。<a id="a-4q"></a>尔时舍不律仪。<a id="a-4r"></a>如是说者。<a id="a-4s"></a>虽复决定舍诸杀具。<a id="a-4t"></a>若不受戒得善律仪。<a id="a-4u"></a>终不得名舍不律仪。</p>
  <p id="a4v">三恶行。<a id="a-4w"></a>三曲秽浊。<a id="a-4x"></a>乃至广说。<a id="a-4y"></a>问何故作此论。<a id="a-4z"></a>答为欲分别契经义故。<a id="a-50"></a>如契经说。<a id="a-51"></a>有三恶行。<a id="a-52"></a>三曲秽浊。<a id="a-53"></a>契经虽作是说。<a id="a-54"></a>而不广辩广说如前。<a id="a-55"></a>复有说者。<a id="a-56"></a>前纳息中已分别三恶行。<a id="a-57"></a>而未分别三曲秽浊。<a id="a-58"></a>今欲分别故作斯论。</p>
  <p id="a59">三曲秽浊。<a id="a-5A"></a>谓身曲身秽身浊。<a id="a-5B"></a>语曲语秽语浊。<a id="a-5C"></a>意曲意秽意浊。<a id="a-5D"></a>三曲云何。<a id="a-5E"></a>谓谄所起身语意业。<a id="a-5F"></a>所以者何。<a id="a-5G"></a>谄名为曲。<a id="a-5H"></a>由曲相法所起三业说名为曲。<a id="a-5I"></a>是彼果故。<a id="a-5J"></a>问复何因缘谄名为曲。<a id="a-5K"></a>答直相违故。<a id="a-5L"></a>如有颂言。</p>
  <p id="a5M">诸盘回屈曲　　不平直不正</p>
  <p id="a5N">崄坑涧稠林　　是皆喻其谄</p>
  <p id="a5O">复有说者。<a id="a-5P"></a>以诸有情谄所损污。<a id="a-5Q"></a>难出生死难入涅槃。<a id="a-5R"></a>犹如曲木难出稠林难入聚落。<a id="a-5S"></a>此亦如是故名为曲。<a id="a-5T"></a>复有说者。<a id="a-5U"></a>以诸有情谄所损污。<a id="a-5V"></a>诸所作事将现在前。<a id="a-5W"></a>复还弃背将欲出言复还内止。<a id="a-5X"></a>其性崄恶难得意趣。<a id="a-5Y"></a>难可共交故名为曲。<a id="a-5Z"></a>复有说者。<a id="a-5a"></a>以诸有情谄所损污。<a id="a-5b"></a>诸聪慧者皆应远离。<a id="a-5c"></a>如乐净人逃避冢间死尸臭秽。<a id="a-5d"></a>正直所厌故名为曲。<a id="a-5e"></a>复有说者。<a id="a-5f"></a>以诸有情谄所损污。<a id="a-5g"></a>诸佛于彼亦舍大悲。<a id="a-5h"></a>如谄病人良医所弃。<a id="a-5i"></a>障碍正化故名为曲。<a id="a-5j"></a>问谄在何处。<a id="a-5k"></a>答在欲界初静虑非上地。<a id="a-5l"></a>问何故上地无谄。<a id="a-5m"></a>答上地于谄。<a id="a-5n"></a>非田非器非地非依。<a id="a-5o"></a>以非田器非地依。<a id="a-5p"></a>故于彼不有。<a id="a-5q"></a>复有说者。<a id="a-5r"></a>为除其谄往趣上地。<a id="a-5s"></a>若于上地复有谄者。<a id="a-5t"></a>不应加行求趣上地。<a id="a-5u"></a>若下地法上地亦有者。<a id="a-5v"></a>不应施设渐次灭法。<a id="a-5w"></a>若不施设渐次灭法。<a id="a-5x"></a>则应无有究竟灭法。<a id="a-5y"></a>若无究竟灭法。<a id="a-5z"></a>便无解脱。<a id="a-60"></a>若无解脱亦无生死则一切法无。<a id="a-61"></a>欲令无如是过是故上地无谄。<a id="a-62"></a>复有说者。<a id="a-63"></a>若于是处安立王臣。<a id="a-64"></a>安立众生尊卑差别。<a id="a-65"></a>则有其谄。<a id="a-66"></a>非于上地得有斯事故无有谄。<a id="a-67"></a>诸有王臣众主尊卑差别。<a id="a-68"></a>必怀谄曲更相接事故。<a id="a-69"></a>复有说者。<a id="a-6A"></a>若于是处有诸识身。<a id="a-6B"></a>有寻有伺。<a id="a-6C"></a>及有自性身语表业则有其谄。<a id="a-6D"></a>如是诸法上地皆无故无有谄。<a id="a-6E"></a>三秽云何。<a id="a-6F"></a>谓嗔所起身语意业。<a id="a-6G"></a>所以者何。<a id="a-6H"></a>嗔名为秽。<a id="a-6I"></a>由秽相法所起三业。<a id="a-6J"></a>说名为秽是彼果故。<a id="a-6K"></a>问诸烦恼皆是其秽如有颂言。</p>
  <p id="a6L">世间诸秽草　　能秽污良田</p>
  <p id="a6M">如是诸贪秽　　秽污诸含识</p>
  <p id="a6N">世间诸秽草　　能秽污良田</p>
  <p id="a6O">如是诸秽秽　　秽污诸含识</p>
  <p id="a6P">慢爱无明。<a id="a-6Q"></a>余烦恼颂说亦如是。<a id="a-6R"></a>何故此中唯嗔名秽。<a id="a-6S"></a>答虽诸烦恼皆名为秽。<a id="a-6T"></a>然唯嗔恚有二秽名故独名秽。<a id="a-6U"></a>如上颂言如是诸秽秽秽污诸含识。<a id="a-6V"></a>复有说者。<a id="a-6W"></a>由此嗔恚秽自相续。<a id="a-6X"></a>秽他相续。<a id="a-6Y"></a>胜余烦恼故说名秽。<a id="a-6Z"></a>云何秽自相续。<a id="a-6a"></a>谓若嗔恚现在前时。<a id="a-6b"></a>举身粗强恼悴颦蹙战掉不安。<a id="a-6c"></a>如鬼所著人不喜见。<a id="a-6d"></a>云何秽他相续。<a id="a-6e"></a>谓若嗔恚恼乱他时令他尘垢。<a id="a-6f"></a>或受鞭捶乃至丧命。<a id="a-6g"></a>问嗔在何处。<a id="a-6h"></a>答在欲界。<a id="a-6i"></a>非上二界。<a id="a-6j"></a>问何故上二界无嗔耶。<a id="a-6k"></a>答非田非器乃至广说。<a id="a-6l"></a>复有说者。<a id="a-6m"></a>为除嗔故求趣上界广说如前。<a id="a-6n"></a>复有说者。<a id="a-6o"></a>若于是处有悭嫉结则有嗔恚。<a id="a-6p"></a>所以者何。<a id="a-6q"></a>以诸有情依悭嫉结。<a id="a-6r"></a>于他相续起嗔恚故。<a id="a-6s"></a>上界不尔故无嗔恚。<a id="a-6t"></a>复次若处有无惭无愧。<a id="a-6u"></a>则有嗔恚上界不尔。<a id="a-6v"></a>复次若处有苦忧根。<a id="a-6w"></a>则有嗔恚上界不尔。<a id="a-6x"></a>复次若处有男女根。<a id="a-6y"></a>则有嗔恚上界不尔。<a id="a-6z"></a>复次若处有段食爱及淫欲爱。<a id="a-70"></a>则有嗔恚上界不尔。<a id="a-71"></a>释皆如前。<a id="a-72"></a>是故上界无有嗔恚。<a id="a-73"></a>复有说者。<a id="a-74"></a>若于是处有怨害因则有嗔恚。<a id="a-75"></a>怨害因者名九恼事。<a id="a-76"></a>色无色界无怨害因故无有嗔。<a id="a-77"></a>是故尊者妙音说言。<a id="a-78"></a>怨害因缘则令嗔转。<a id="a-79"></a>或有说者。<a id="a-7A"></a>若所依身干燥粗强则有嗔恚。<a id="a-7B"></a>上界依身润泽柔濡故无嗔恚。<a id="a-7C"></a>复有说者。<a id="a-7D"></a>色无色界有嗔对治。<a id="a-7E"></a>谓等引慈故无有嗔。<a id="a-7F"></a>如于是处若有吠蓝婆风。<a id="a-7G"></a>是处云场终不得住上界亦尔。<a id="a-7H"></a>有嗔对治等引中慈。<a id="a-7I"></a>吠蓝婆风故嗔云场于彼不住。</p>
  <p id="a7J">三浊云何。<a id="a-7K"></a>谓贪所起身语意业。<a id="a-7L"></a>所以者何。<a id="a-7M"></a>贪名为浊。<a id="a-7N"></a>由浊相法所起三业说名为浊。<a id="a-7O"></a>是彼果故。<a id="a-7P"></a>问何因缘故贪名为浊。<a id="a-7Q"></a>答能染浊故。<a id="a-7R"></a>世间染色说名为浊。<a id="a-7S"></a>如世间说根浊茎浊枝浊叶浊花浊果浊。<a id="a-7T"></a>此皆能染故名为浊。<a id="a-7U"></a>复次浊者是鄙下义。<a id="a-7V"></a>世间并谓多贪欲者名为鄙浊。<a id="a-7W"></a>复次浊者是不清净义。<a id="a-7X"></a>由贪蔽心习近染法舍净法故。<a id="a-7Y"></a>问贪在何处。<a id="a-7Z"></a>答在欲界乃至非想非非想处。<a id="a-7a"></a>已说自性今当显示杂无杂相。<a id="a-7b"></a>为三恶行摄三曲秽浊。<a id="a-7c"></a>三曲秽浊摄三恶行耶。<a id="a-7d"></a>答应作四句。<a id="a-7e"></a>有恶行非曲秽浊。<a id="a-7f"></a>谓除欲界谄嗔贪所起身语意恶行。<a id="a-7g"></a>诸余身语意恶行。<a id="a-7h"></a>有曲秽浊非恶行。<a id="a-7i"></a>谓初静虑谄贪所起身语意业。<a id="a-7j"></a>及余色无色界贪所起意业。<a id="a-7k"></a>有恶行亦曲秽浊。<a id="a-7l"></a>谓欲界谄嗔贪所起身语意恶行。<a id="a-7m"></a>有非恶行非曲秽浊。<a id="a-7n"></a>谓除前相。<a id="a-7o"></a>相谓所名如前说。<a id="a-7p"></a>谓于色蕴中除不善色。<a id="a-7q"></a>及谄贪所起有覆无记色。<a id="a-7r"></a>取余色蕴。<a id="a-7s"></a>于行蕴中除不善思。<a id="a-7t"></a>贪嗔邪见及谄贪所起有覆无记思。<a id="a-7u"></a>取余相应不相应行蕴。<a id="a-7v"></a>及三蕴全并无为法。<a id="a-7w"></a>如是一切作第四句故言谓除前相。</p>
  <p id="a7x">此中有二种等起。<a id="a-7y"></a>谓因等起。<a id="a-7z"></a>及刹那等起。<a id="a-80"></a>因等起名能转心。<a id="a-81"></a>刹那等起名随转心。<a id="a-82"></a>问五识亦能作二等起发身语业不。<a id="a-83"></a>或有说者。<a id="a-84"></a>五识不能发身语业。<a id="a-85"></a>所以者何。<a id="a-86"></a>唯有意识于身语业。<a id="a-87"></a>作转随转令彼业现前。<a id="a-88"></a>五识不能作转。<a id="a-89"></a>亦不能作随转。<a id="a-8A"></a>不能令彼业现前。<a id="a-8B"></a>问若尔如说自见身表业。<a id="a-8C"></a>自闻语表业。<a id="a-8D"></a>三识识。<a id="a-8E"></a>此云何通。<a id="a-8F"></a>答不见身表但见余相。<a id="a-8G"></a>不闻语表但闻余音。<a id="a-8H"></a>即由此义名见名闻。<a id="a-8I"></a>三识识者。<a id="a-8J"></a>缘他身业非自身业。<a id="a-8K"></a>复有说者。<a id="a-8L"></a>五识亦能发身语业。<a id="a-8M"></a>以意识作能转亦作随转。<a id="a-8N"></a>五识虽不作能转。<a id="a-8O"></a>而作随转发彼业故。<a id="a-8P"></a>若作是说。<a id="a-8Q"></a>即为善通自见身表自闻语表。<a id="a-8R"></a>所以者何。<a id="a-8S"></a>若以意识作能转及随转。<a id="a-8T"></a>亦以眼识作随转者便见身表。<a id="a-8U"></a>若以意识作能转及随转。<a id="a-8V"></a>亦以耳识作随转者便闻语表。<a id="a-8W"></a>三识识者。<a id="a-8X"></a>亦缘自业亦缘他业。<a id="a-8Y"></a>尊者僧伽伐苏说曰。<a id="a-8Z"></a>五识亦能发身语业。<a id="a-8a"></a>作因等起及刹那等起。<a id="a-8b"></a>所以者何。<a id="a-8c"></a>如有士夫先不作意。<a id="a-8d"></a>欻被他打即还打彼。<a id="a-8e"></a>非于尔时得起我当打彼思念。<a id="a-8f"></a>当知即是住身识打。<a id="a-8g"></a>是故五识亦能发起身语二业。<a id="a-8h"></a>作因等起及刹那等起。<a id="a-8i"></a>如是说者。<a id="a-8j"></a>五识不能作因等起发身语业。<a id="a-8k"></a>所以者何意识于身语业作能转及随转。<a id="a-8l"></a>五识唯作随转不作能转故。</p>
  <p id="a8m">此中若善心作能转。<a id="a-8n"></a>即善心作随转。<a id="a-8o"></a>若染污心作能转。<a id="a-8p"></a>即染污心作随转。<a id="a-8q"></a>若威仪路心作能转。<a id="a-8r"></a>即威仪路心作随转。<a id="a-8s"></a>若工巧处心作能转。<a id="a-8t"></a>即工巧处心作随转。<a id="a-8u"></a>发身语业。<a id="a-8v"></a>问若威仪路心作能转。<a id="a-8w"></a>即彼心作随转者。<a id="a-8x"></a>如有行时遇见佛像等起善眼识。<a id="a-8y"></a>或见淫女等起染眼识。<a id="a-8z"></a>如是岂非善染随转起彼业耶。<a id="a-90"></a>尊者世友作如是说。<a id="a-91"></a>此由觉慧速疾回转起增上慢。<a id="a-92"></a>谓于行位起此眼识。<a id="a-93"></a>而实行时则善心染心不现在前。<a id="a-94"></a>若善心染心现在前时即止不行。<a id="a-95"></a>此善心染心。<a id="a-96"></a>但如伴者不名等起。<a id="a-97"></a>复有说者。<a id="a-98"></a>威仪路心发起业时。<a id="a-99"></a>善染心等相助发起。<a id="a-9A"></a>是故威仪路心转时。<a id="a-9B"></a>其随转心容有三种。<a id="a-9C"></a>谓善染无记。<a id="a-9D"></a>问若工巧处心作能转。<a id="a-9E"></a>即彼心作随转者。<a id="a-9F"></a>如画师画作佛时起善眼识。<a id="a-9G"></a>画女人时起染眼识。<a id="a-9H"></a>如是岂非善染随转发彼业耶。<a id="a-9I"></a>尊者世友作如是说。<a id="a-9J"></a>觉慧速疾起增上慢。<a id="a-9K"></a>谓于画时起此眼识。<a id="a-9L"></a>而实画时善心染心不现在前。<a id="a-9M"></a>若善心染心现在前时便止不画。<a id="a-9N"></a>此善心染心。<a id="a-9O"></a>但如伴者不名等起。<a id="a-9P"></a>复有说者。<a id="a-9Q"></a>工巧处心发起业时。<a id="a-9R"></a>善心染心相助发起。<a id="a-9S"></a>是故工巧处心为能转时。<a id="a-9T"></a>其随转心容有三种。<a id="a-9U"></a>谓善染无记。<a id="a-9V"></a>问异熟生心何故不能作二等起发身语业耶。<a id="a-9W"></a>答强盛心发身语业。<a id="a-9X"></a>异熟生心其性羸劣故不能发。<a id="a-9Y"></a>复有说者。<a id="a-9Z"></a>若身语业异熟生心。<a id="a-9a"></a>为二等起而发起者。<a id="a-9b"></a>此身语业当言是何。<a id="a-9c"></a>为威仪路。<a id="a-9d"></a>为工巧处。<a id="a-9e"></a>为异熟生。<a id="a-9f"></a>若威仪路。<a id="a-9g"></a>或工巧处。<a id="a-9h"></a>异熟生心云何能发。<a id="a-9i"></a>若异熟生此身语业应是异熟。<a id="a-9j"></a>然身语业定非异熟。<a id="a-9k"></a>加行起故。<a id="a-9l"></a>亦不可说为善染污。<a id="a-9m"></a>执异熟生心所起故。<a id="a-9n"></a>由此异熟生心。<a id="a-9o"></a>不能发身语业。<a id="a-9p"></a>复次若见所断心作能转。<a id="a-9q"></a>修所断心作随转。<a id="a-9r"></a>或修所断心作能转。<a id="a-9s"></a>即修所断心作随转。<a id="a-9t"></a>发身语业斯有是处。<a id="a-9u"></a>若见所断心作能转。<a id="a-9v"></a>即见所断心作随转。<a id="a-9w"></a>或修所断心作能转。<a id="a-9x"></a>见所断心作随转发身语业无有是处。<a id="a-9y"></a>何以故。<a id="a-9z"></a>以见所断心不能作刹那等起发身语业故。<a id="a-A0"></a>今于此中。<a id="a-A1"></a>因论生论。<a id="a-A2"></a>问何故住见所断心。<a id="a-A3"></a>不能作刹那等起发身语业耶。<a id="a-A4"></a>答要粗散心。<a id="a-A5"></a>能作刹那等起发身语业。<a id="a-A6"></a>此心微细故不能发。<a id="a-A7"></a>复次外门转心。<a id="a-A8"></a>能作刹那等起发身语业。<a id="a-A9"></a>此心内门转故不能发。<a id="a-AA"></a>复有说者。<a id="a-AB"></a>若见所断心。<a id="a-AC"></a>能作刹那等起发身语业者。<a id="a-AD"></a>此业当言是何。<a id="a-AE"></a>为见所断。<a id="a-AF"></a>为修所断。<a id="a-AG"></a>为俱所断。<a id="a-AH"></a>若见所断者。<a id="a-AI"></a>此身语业应非修所断法为方便依。<a id="a-AJ"></a>谓修所断四大所造。<a id="a-AK"></a>若修所断者。<a id="a-AL"></a>不应以见所断心。<a id="a-AM"></a>为刹那等起。<a id="a-AN"></a>若俱所断者。<a id="a-AO"></a>随所起一业应成二分。<a id="a-AP"></a>如是则一法有二自性。<a id="a-AQ"></a>但不尔故见所断心非刹那等起。<a id="a-AR"></a>问若见所断心不能作刹那等起。<a id="a-AS"></a>发身语业者。<a id="a-AT"></a>契经所说当云何通。<a id="a-AU"></a>如契经说。<a id="a-AV"></a>诸邪见人所有身语意业。<a id="a-AW"></a>若思若求若所造作。<a id="a-AX"></a>一切皆得不可爱不可乐非悦意果。<a id="a-AY"></a>所以者何。<a id="a-AZ"></a>此见暴恶所谓邪见。<a id="a-Aa"></a>答依因等起作如是说。<a id="a-Ab"></a>非依刹那等起是故无过。<a id="a-Ac"></a>复次若此众同分心作能转。<a id="a-Ad"></a>即此众同分心作随转。<a id="a-Ae"></a>或余众同分心作能转。<a id="a-Af"></a>即余众同分心作随转。<a id="a-Ag"></a>发身语业斯有是处。<a id="a-Ah"></a>若此众同分心作能转。<a id="a-Ai"></a>余众同分心作随转。<a id="a-Aj"></a>发身语业无有是处。<a id="a-Ak"></a>复有说者。<a id="a-Al"></a>亦有是处。<a id="a-Am"></a>谓如有人发愿当作五年大会中间命终。<a id="a-An"></a>乘此愿力生富贵家自忆宿命。<a id="a-Ao"></a>如昔所愿一切皆作。<a id="a-Ap"></a>如是则名此众同分心作能转。<a id="a-Aq"></a>余众同分心作随转发身语业。</p>
  <p id="aAr">三妙行三清净。<a id="a-As"></a>谓身语意清净。<a id="a-At"></a>乃至广说。<a id="a-Au"></a>问何故作此论。<a id="a-Av"></a>答为欲分别契经义故。<a id="a-Aw"></a>如契经说有三妙行三清净。<a id="a-Ax"></a>虽作是说而不广辩。<a id="a-Ay"></a>广说如前。<a id="a-Az"></a>复有说者。<a id="a-B0"></a>前纳息中已分别三妙行未分别三清净今欲分别故作斯论。</p>
  <p id="aB1">为三妙行摄三清净。<a id="a-B2"></a>三清净摄三妙行耶。<a id="a-B3"></a>答随其事展转相摄。<a id="a-B4"></a>所以者何。<a id="a-B5"></a>诸身妙行即身清净。<a id="a-B6"></a>诸语妙行即语清净。<a id="a-B7"></a>诸意妙行即意清净。<a id="a-B8"></a>问无漏妙行永离垢离秽离浊可名清净。<a id="a-B9"></a>有漏妙行既是有垢有秽有浊。<a id="a-BA"></a>云何名清净。<a id="a-BB"></a>答有漏妙行以分清净故名清净。<a id="a-BC"></a>所以者何。<a id="a-BD"></a>有漏妙行亦能离乃至无所有处诸烦恼垢。<a id="a-BE"></a>故得名清净。<a id="a-BF"></a>复有说者。<a id="a-BG"></a>有漏妙行能引发。<a id="a-BH"></a>随顺第一义清净故亦名清净。</p>
  <p id="aBI">三妙行三寂默。<a id="a-BJ"></a>谓身语意寂默。<a id="a-BK"></a>乃至广说。<a id="a-BL"></a>问何故作此论。<a id="a-BM"></a>答为欲分别契经义故。<a id="a-BN"></a>如契经说。<a id="a-BO"></a>有三妙行三寂默。<a id="a-BP"></a>虽作是说而不广辩。<a id="a-BQ"></a>广说如前。<a id="a-BR"></a>复有说者。<a id="a-BS"></a>前纳息中已分别三妙行。<a id="a-BT"></a>未分别三寂默。<a id="a-BU"></a>今欲分别故作斯论。</p>
  <p id="aBV">三妙行三寂默。<a id="a-BW"></a>为三妙行摄三寂默。<a id="a-BX"></a>三寂默摄三妙行耶。<a id="a-BY"></a>答应作四句。<a id="a-BZ"></a>有妙行非寂默。<a id="a-Ba"></a>谓除无学身语妙行。<a id="a-Bb"></a>诸余身语妙行。<a id="a-Bc"></a>及一切意妙行。<a id="a-Bd"></a>有寂默非妙行。<a id="a-Be"></a>谓无学心。<a id="a-Bf"></a>有妙行亦寂默。<a id="a-Bg"></a>谓无学身语妙行。<a id="a-Bh"></a>有非妙行非寂默。<a id="a-Bi"></a>谓除前相。<a id="a-Bj"></a>相谓所名如前广说。<a id="a-Bk"></a>谓于色蕴中除善色。<a id="a-Bl"></a>行蕴中除无贪无嗔。<a id="a-Bm"></a>正见及诸善思。<a id="a-Bn"></a>识蕴中除无学心。<a id="a-Bo"></a>取余色行识蕴及二蕴全并无为法。<a id="a-Bp"></a>如是一切作第四句。<a id="a-Bq"></a>故言谓除前相。</p>
  <p id="aBr">三清净三寂默。<a id="a-Bs"></a>为三清净摄三寂默。<a id="a-Bt"></a>三寂默摄三清净耶。<a id="a-Bu"></a>答应作四句。<a id="a-Bv"></a>有清净非寂默。<a id="a-Bw"></a>谓除无学身语清净。<a id="a-Bx"></a>诸余身语清净。<a id="a-By"></a>及一切意清净。<a id="a-Bz"></a>此复云何。<a id="a-C0"></a>谓学非学非无学身语清净。<a id="a-C1"></a>及三种意清净。<a id="a-C2"></a>以意寂默唯无学心故。<a id="a-C3"></a>有寂默非清净。<a id="a-C4"></a>谓无学心非业性故。<a id="a-C5"></a>有清净亦寂默。<a id="a-C6"></a>谓无学身语清净。<a id="a-C7"></a>有非清净非寂默。<a id="a-C8"></a>谓除前相。<a id="a-C9"></a>相谓所名如前广说。</p>
  <p id="aCA">问何故于五蕴中。<a id="a-CB"></a>唯色识二蕴建立寂默非余蕴耶。<a id="a-CC"></a>答应具建立而不立者。<a id="a-CD"></a>当知此义有余。<a id="a-CE"></a>复有说者。<a id="a-CF"></a>此中显示最初最后故作是说。<a id="a-CG"></a>初谓色蕴后谓识蕴。<a id="a-CH"></a>如说初后如是入出趣向已度。<a id="a-CI"></a>方便究竟当知亦尔。<a id="a-CJ"></a>复有说者。<a id="a-CK"></a>此中显示最粗最细。<a id="a-CL"></a>于五蕴中。<a id="a-CM"></a>色蕴最粗。<a id="a-CN"></a>识蕴最细。<a id="a-CO"></a>复有说者。<a id="a-CP"></a>真实寂默唯无学心。<a id="a-CQ"></a>此无学心由谁比度。<a id="a-CR"></a>谓身语业。<a id="a-CS"></a>故唯无学心身语业。<a id="a-CT"></a>建立寂默。<a id="a-CU"></a>问何故寂默唯在无学。<a id="a-CV"></a>答唯无学身中寂默可得。<a id="a-CW"></a>学及非学非无学身中皆不可得。<a id="a-CX"></a>因论生论何故唯无学身中寂默可得。<a id="a-CY"></a>非余耶。<a id="a-CZ"></a>答由此寂默是最胜法。<a id="a-Ca"></a>非劣身中有胜法可得。<a id="a-Cb"></a>所以者何。<a id="a-Cc"></a>若说胜法则无学法。<a id="a-Cd"></a>胜非学法等。<a id="a-Ce"></a>若说胜补特伽罗则无学补特伽罗。<a id="a-Cf"></a>胜非有学等。<a id="a-Cg"></a>复有说者。<a id="a-Ch"></a>无学身中烦恼意言究竟息灭。<a id="a-Ci"></a>寂默圆满故立寂默。<a id="a-Cj"></a>余身不尔故不建立。</p>
  <p id="aCk">问妙行清净寂默有何差别。<a id="a-Cl"></a>或有说者。<a id="a-Cm"></a>名即差别。<a id="a-Cn"></a>谓名妙行。<a id="a-Co"></a>名清净。<a id="a-Cp"></a>名寂默。<a id="a-Cq"></a>复有说者义亦差别。<a id="a-Cr"></a>谓善巧作义是妙行义。<a id="a-Cs"></a>体洁白义是清净义。<a id="a-Ct"></a>离痴乱义是寂默义。<a id="a-Cu"></a>复有说者。<a id="a-Cv"></a>能感爱果故名妙行。<a id="a-Cw"></a>不杂烦恼故名清净。<a id="a-Cx"></a>究竟静息故名寂默。<a id="a-Cy"></a>是谓妙行清净寂默三种差别。<a id="a-Cz"></a>诸身恶行。<a id="a-D0"></a>彼尽非理所引身业耶。<a id="a-D1"></a>设非理所引身业。<a id="a-D2"></a>彼尽身恶行耶。<a id="a-D3"></a>乃至广说。<a id="a-D4"></a>问何故作此论。<a id="a-D5"></a>答为欲分别契经义故。<a id="a-D6"></a>如契经说。<a id="a-D7"></a>有非理所引身语意业。<a id="a-D8"></a>契经虽作是说而不广辩。<a id="a-D9"></a>广说如前。<a id="a-DA"></a>复有说者。<a id="a-DB"></a>前纳息中虽已分别三种恶行。<a id="a-DC"></a>而未分别非理所引身语意业。<a id="a-DD"></a>今欲分别故作斯论。<a id="a-DE"></a>诸身恶行。<a id="a-DF"></a>彼尽非理所引身业耶。<a id="a-DG"></a>设非理所引身业。<a id="a-DH"></a>彼尽身恶行耶。<a id="a-DI"></a>答诸身恶行彼尽非理所引身业。<a id="a-DJ"></a>何以故。<a id="a-DK"></a>以诸恶行皆违理故。<a id="a-DL"></a>非理作意所等起故。<a id="a-DM"></a>有非理所引身业。<a id="a-DN"></a>非身恶行。<a id="a-DO"></a>谓有覆无记身业。<a id="a-DP"></a>及无覆无记。<a id="a-DQ"></a>非理所引身业有覆无记身业者。<a id="a-DR"></a>谓初静虑地谄爱等烦恼所起身业。<a id="a-DS"></a>无覆无记非理所引身业者。<a id="a-DT"></a>谓应如是去来。<a id="a-DU"></a>而不如是去来等。<a id="a-DV"></a>广说如前。<a id="a-DW"></a>诸语恶行。<a id="a-DX"></a>彼尽非理所引语业耶。<a id="a-DY"></a>设非理所引语业。<a id="a-DZ"></a>彼尽语恶行耶。<a id="a-Da"></a>答诸语恶行。<a id="a-Db"></a>彼尽非理所引语业。<a id="a-Dc"></a>何以故。<a id="a-Dd"></a>以诸恶行皆违理故。<a id="a-De"></a>非理作意所等起故。<a id="a-Df"></a>有非理所引语业。<a id="a-Dg"></a>非语恶行。<a id="a-Dh"></a>谓有覆无记语业。<a id="a-Di"></a>及无覆无记非理所引语业。<a id="a-Dj"></a>有覆无记语业者。<a id="a-Dk"></a>谓初静虑地谄爱等所起语业。<a id="a-Dl"></a>无覆无记非理所引语业者。<a id="a-Dm"></a>谓应作一言而不作等。<a id="a-Dn"></a>广说如前。</p>
  <p id="aDo">诸意恶行。<a id="a-Dp"></a>彼尽非理所引意业耶。<a id="a-Dq"></a>设非理所引意业。<a id="a-Dr"></a>彼尽意恶行耶。<a id="a-Ds"></a>答应作四句。<a id="a-Dt"></a>有意恶行非非理所引意业。<a id="a-Du"></a>谓贪欲嗔恚邪见三种意恶行。<a id="a-Dv"></a>有非理所引意业非意恶行。<a id="a-Dw"></a>谓有覆无记意业。<a id="a-Dx"></a>及无覆无记非理所引意业。<a id="a-Dy"></a>有覆无记意业者。<a id="a-Dz"></a>谓欲界系萨迦耶见。<a id="a-E0"></a>边执见相应思。<a id="a-E1"></a>及色无色界一切烦恼相应思。<a id="a-E2"></a>无覆无记非理所引意业者。<a id="a-E3"></a>谓思能起。<a id="a-E4"></a>如前所说。<a id="a-E5"></a>无覆无记非理所引身语二业。<a id="a-E6"></a>有意恶行亦非理所引意业。<a id="a-E7"></a>谓不善意业。<a id="a-E8"></a>有非意恶行亦非非理所引意业。<a id="a-E9"></a>谓除前相。<a id="a-EA"></a>相谓所名如前广说。<a id="a-EB"></a>谓于行蕴中作四句。<a id="a-EC"></a>于中除贪嗔邪见。<a id="a-ED"></a>及染污思。<a id="a-EE"></a>并无覆无记非理所引思。<a id="a-EF"></a>取余相应不相应行蕴。<a id="a-EG"></a>及四蕴全并无为法。<a id="a-EH"></a>如是一切作第四句。<a id="a-EI"></a>故言谓除前相。</p>
  <p id="aEJ">诸身妙行。<a id="a-EK"></a>彼尽如理所引身业耶。<a id="a-EL"></a>设如理所引身业。<a id="a-EM"></a>彼尽身妙行耶答诸身妙行。<a id="a-EN"></a>彼尽如理所引身业。<a id="a-EO"></a>何以故。<a id="a-EP"></a>一切妙行不违理故。<a id="a-EQ"></a>如理作意所等起故。<a id="a-ER"></a>有如理所引身业非身妙行。<a id="a-ES"></a>谓无覆无记如理所引身业。<a id="a-ET"></a>此复云何。<a id="a-EU"></a>谓应如是去来。<a id="a-EV"></a>而能如是去来等。<a id="a-EW"></a>广说如前。</p>
  <p id="aEX">诸语妙行彼尽如理所引语业耶。<a id="a-EY"></a>设如理所引语业。<a id="a-EZ"></a>彼尽语妙行耶。<a id="a-Ea"></a>答诸语妙行。<a id="a-Eb"></a>彼尽如理所引语业。<a id="a-Ec"></a>何以故一切妙行不违理故。<a id="a-Ed"></a>如理作意所等起故。<a id="a-Ee"></a>有如理所引语业。<a id="a-Ef"></a>非语妙行。<a id="a-Eg"></a>谓无覆无记如理所引语业。<a id="a-Eh"></a>此复云何。<a id="a-Ei"></a>谓应作一言而作一言等。<a id="a-Ej"></a>广说如前。<a id="a-Ek"></a>诸意妙行。<a id="a-El"></a>彼尽如理所引意业耶。<a id="a-Em"></a>设如理所引意业。<a id="a-En"></a>彼尽意妙行耶。<a id="a-Eo"></a>答应作四句。<a id="a-Ep"></a>有意妙行。<a id="a-Eq"></a>非如理所引意业。<a id="a-Er"></a>谓无贪无嗔正见三种意妙行。<a id="a-Es"></a>有如理所引意业。<a id="a-Et"></a>非意妙行。<a id="a-Eu"></a>谓一分无覆无记如理所引意业。<a id="a-Ev"></a>即思谓能起。<a id="a-Ew"></a>如前所说。<a id="a-Ex"></a>无覆无记如理所引身语二业。<a id="a-Ey"></a>有意妙行。<a id="a-Ez"></a>亦如理所引意业。<a id="a-F0"></a>谓善意业。<a id="a-F1"></a>有非意妙行。<a id="a-F2"></a>亦非如理所引意业。<a id="a-F3"></a>谓除前相。<a id="a-F4"></a>相谓所名如前广说。<a id="a-F5"></a>谓于行蕴中作四句。<a id="a-F6"></a>于中除无贪无嗔正见及善思。<a id="a-F7"></a>并无覆无记。<a id="a-F8"></a>如理所引思。<a id="a-F9"></a>取余相应不相应行蕴。<a id="a-FA"></a>及四蕴全并无为法。<a id="a-FB"></a>如是一切作第四句。<a id="a-FC"></a>故言谓除前相。</p>
 </body>
</html>