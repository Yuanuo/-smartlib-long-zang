<!doctype html>
<html id="z3IBVeb13P" data-ver="838">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第一百三十二</h1>
  <h2 id="a2">大种蕴第五中缘纳息第二之二</h2>
  <p id="a3">问若坚不坚物转相作者。<a id="a-4"></a>诸法云何不舍自相。<a id="a-5"></a>云何相作。<a id="a-6"></a>如水性软至冬凝结。<a id="a-7"></a>斧斫犹难金等性坚。<a id="a-8"></a>若置炎炉便销如水。<a id="a-9"></a>如是等岂非诸法舍自相耶。<a id="a-A"></a>答非诸坚物转作不坚。<a id="a-B"></a>亦非不坚转成坚物。<a id="a-C"></a>然坚不坚法住未来世。<a id="a-D"></a>若遇坚缘。<a id="a-E"></a>则不坚法灭坚法续生。<a id="a-F"></a>遇不坚缘则坚法灭不坚续生。<a id="a-G"></a>余亦如是。<a id="a-H"></a>故无诸法舍自相过。</p>
  <p id="aI">问大种等聚中有间隙不。<a id="a-J"></a>设尔何失。<a id="a-K"></a>二俱有过。<a id="a-L"></a>若有间隙宁不相离。<a id="a-M"></a>间隙若无何不成一。<a id="a-N"></a>答有说。<a id="a-O"></a>此有间隙空界于中相杂住故。<a id="a-P"></a>问若尔。<a id="a-Q"></a>云何名不相离。<a id="a-R"></a>答空界于中能自隐匿。<a id="a-S"></a>令于诸物见不相离。<a id="a-T"></a>如丛中女自蔽其身。<a id="a-U"></a>有说。<a id="a-V"></a>此无间隙展转相逼无间住故。<a id="a-W"></a>问若尔。<a id="a-X"></a>云何不成一耶。<a id="a-Y"></a>答虽无间隙而不成一。<a id="a-Z"></a>如蕴处界三世等中。<a id="a-a"></a>间隙虽无而不成一。<a id="a-b"></a>彼亦如是。<a id="a-c"></a>又大种等自体作用。<a id="a-d"></a>各各异故不可成一。</p>
  <p id="ae">问诸极微互相触不。<a id="a-f"></a>设尔何失。<a id="a-g"></a>二俱有过。<a id="a-h"></a>若相触者宁不成一。<a id="a-i"></a>或成有分。<a id="a-j"></a>若不相触击时应散或应无声。<a id="a-k"></a>答应作是说。<a id="a-l"></a>极微互不相触。<a id="a-m"></a>若触则应或遍或分。<a id="a-n"></a>遍触则有成一体过。<a id="a-o"></a>分触则有成有分失。<a id="a-p"></a>然诸极微更无细分。<a id="a-q"></a>问聚色相击宁不散耶。<a id="a-r"></a>答风界摄持故令不散。<a id="a-s"></a>问岂不风界能飘散耶。<a id="a-t"></a>答有能飘散。<a id="a-u"></a>如坏劫时。<a id="a-v"></a>有能摄持。<a id="a-w"></a>如成劫时。<a id="a-x"></a>问若不触者。<a id="a-y"></a>即相击时云何发声。<a id="a-z"></a>答即由此因故使声发。<a id="a-10"></a>若相触者。<a id="a-11"></a>如何发声。<a id="a-12"></a>谓诸极微体相触者。<a id="a-13"></a>手等相和体应相糅。<a id="a-14"></a>中无间隙如何发声。<a id="a-15"></a>尊者世友作如是说。<a id="a-16"></a>若诸极微互相触者。<a id="a-17"></a>彼应得住至后刹那。<a id="a-18"></a>大德说言。<a id="a-19"></a>实不相触。<a id="a-1A"></a>但于合集无间生中。<a id="a-1B"></a>随世俗谛假名相触。<a id="a-1C"></a>问诸是触物。<a id="a-1D"></a>为是触为因故生。<a id="a-1E"></a>为非触为因故生。<a id="a-1F"></a>诸非触物。<a id="a-1G"></a>为非触为因故生。<a id="a-1H"></a>为是触为因故生。<a id="a-1I"></a>答有时是触为因生于非触。<a id="a-1J"></a>谓和合物正离散时。<a id="a-1K"></a>有时非触为因生于是触。<a id="a-1L"></a>谓离散物正和合时。<a id="a-1M"></a>有时是触为因生于是触。<a id="a-1N"></a>谓和合物复和合时。<a id="a-1O"></a>有时非触为因生于非触。<a id="a-1P"></a>谓向游尘同类相续。</p>
  <p id="a1Q">问极微当言可见不可见耶。<a id="a-1R"></a>答尊者妙音作如是说。<a id="a-1S"></a>极微当言可见。<a id="a-1T"></a>慧眼境故。<a id="a-1U"></a>阿毗达磨诸论师言。<a id="a-1V"></a>极微当言不可见非肉天眼所能见故。<a id="a-1W"></a>此中不依慧眼作问。<a id="a-1X"></a>以于诸法无差别故。<a id="a-1Y"></a>颇有过去大种造过去色耶。<a id="a-1Z"></a>乃至广说。<a id="a-1a"></a>问何故作此论。<a id="a-1b"></a>答欲止他义显己义故。<a id="a-1c"></a>谓有余部拨无去来说现在世是无为法。<a id="a-1d"></a>欲止彼意显有去来。<a id="a-1e"></a>亦明现在是有为法。<a id="a-1f"></a>广如前说。<a id="a-1g"></a>复有外道。<a id="a-1h"></a>依世现喻执有为法后为前因。<a id="a-1i"></a>彼作是言。<a id="a-1j"></a>现见泉水前为后逼令其涌流。<a id="a-1k"></a>如是诸法由未来法逼令现在。<a id="a-1l"></a>复由现法逼令过去。<a id="a-1m"></a>故有为法后为前因。<a id="a-1n"></a>今欲止彼外道所说。<a id="a-1o"></a>显有为法前能生后非后前因。<a id="a-1p"></a>不尔便违内外缘起。<a id="a-1q"></a>谓世父母应从子生。<a id="a-1r"></a>眼色应从眼识而起。<a id="a-1s"></a>应无明等从行等生。<a id="a-1t"></a>种等应从芽等而起。<a id="a-1u"></a>先受苦乐报后造善恶业。<a id="a-1v"></a>先得菩提然后修行。<a id="a-1w"></a>既未作而得应已作而失。<a id="a-1x"></a>若尔便无得解脱理。<a id="a-1y"></a>又欲遮说大种造色必同世者。<a id="a-1z"></a>显有异世。<a id="a-20"></a>由此因缘故作斯论。<a id="a-21"></a>诸有对所造色。<a id="a-22"></a>及随心转无表色。<a id="a-23"></a>随在何世即彼世大种造。<a id="a-24"></a>谓过去造过去现在造现在。<a id="a-25"></a>未来造未来。<a id="a-26"></a>若表所起诸无表色。<a id="a-27"></a>复有三类造时不等。<a id="a-28"></a>谓初刹那如有对等。<a id="a-29"></a>各为同世大种所造。<a id="a-2A"></a>第二刹那若在过现。<a id="a-2B"></a>俱为过去大种所造。<a id="a-2C"></a>若在未来通为现未大种所造。<a id="a-2D"></a>后诸刹那过现如前。<a id="a-2E"></a>若在未来通为三世大种所造。<a id="a-2F"></a>所以者何。<a id="a-2G"></a>诸有依表发起律仪及不律仪非二无表。<a id="a-2H"></a>初刹那顷表无表色。<a id="a-2I"></a>与此及余能造大种现在俱灭。<a id="a-2J"></a>灭至第二刹那以后表及大种俱在过去。<a id="a-2K"></a>诸无表色有在过去。<a id="a-2L"></a>有在未来。<a id="a-2M"></a>有在现在。<a id="a-2N"></a>是谓此处略毗婆沙颇有过去大种造过去色耶。<a id="a-2O"></a>答有。<a id="a-2P"></a>谓过去一切有对所造色。<a id="a-2Q"></a>随心转无表。<a id="a-2R"></a>表所起无表。<a id="a-2S"></a>唯为过去大种所造。<a id="a-2T"></a>颇有过去大种造未来色耶。<a id="a-2U"></a>答有。<a id="a-2V"></a>谓有未来表所起无表。<a id="a-2W"></a>唯为过去大种所造。<a id="a-2X"></a>颇有过去大种造现在色耶。<a id="a-2Y"></a>答有。<a id="a-2Z"></a>谓有现在表所起无表。<a id="a-2a"></a>唯为过去大种所造。<a id="a-2b"></a>颇有未来大种造未来色耶。<a id="a-2c"></a>答有。<a id="a-2d"></a>谓未来一切有对所造色。<a id="a-2e"></a>随心转无表。<a id="a-2f"></a>及有未来表所起无表。<a id="a-2g"></a>唯为未来大种所造。<a id="a-2h"></a>颇有未来大种造过去现在色耶。<a id="a-2i"></a>答无。<a id="a-2j"></a>谓无果先因后理故。<a id="a-2k"></a>颇有现在大种造现在色耶。<a id="a-2l"></a>答有。<a id="a-2m"></a>谓现在一切有对所造色。<a id="a-2n"></a>随心转无表。<a id="a-2o"></a>及有现在表所起无表。<a id="a-2p"></a>唯为现在大种所造。<a id="a-2q"></a>颇有现在大种造过去色耶。<a id="a-2r"></a>答无。<a id="a-2s"></a>谓无果先因后理故。<a id="a-2t"></a>颇有现在大种造未来色耶。<a id="a-2u"></a>答有。<a id="a-2v"></a>谓有未来表所起无表。<a id="a-2w"></a>唯为现在大种所造。<a id="a-2x"></a>诸随心转无表。<a id="a-2y"></a>是等流。<a id="a-2z"></a>无执受有情数摄。<a id="a-30"></a>彼能造大种是长养。<a id="a-31"></a>无执受有情数摄。<a id="a-32"></a>诸表所起无表。<a id="a-33"></a>是等流。<a id="a-34"></a>无执受有情数摄。<a id="a-35"></a>彼能造大种是等流。<a id="a-36"></a>有执受有情数摄。<a id="a-37"></a>诸随心转无表。<a id="a-38"></a>有二种。<a id="a-39"></a>一静虑律仪所摄。<a id="a-3A"></a>二无漏律仪所摄。<a id="a-3B"></a>此各有七。<a id="a-3C"></a>谓离害生命。<a id="a-3D"></a>乃至离杂秽语。<a id="a-3E"></a>静虑律仪所摄七种。<a id="a-3F"></a>共一四大种所造。<a id="a-3G"></a>无漏律仪七种亦尔。<a id="a-3H"></a>诸表所起无表有三种。<a id="a-3I"></a>一律仪所摄。<a id="a-3J"></a>二不律仪所摄。<a id="a-3K"></a>三非律仪非不律仪所摄。<a id="a-3L"></a>律仪所摄复有七种。<a id="a-3M"></a>谓离害生命。<a id="a-3N"></a>乃至离杂秽语。<a id="a-3O"></a>如是七种各一四大种所造。<a id="a-3P"></a>离害生命复有二种。<a id="a-3Q"></a>谓表无表。<a id="a-3R"></a>此二各一四大种所造。<a id="a-3S"></a>有余师说。<a id="a-3T"></a>此表无表共一四大种所造。<a id="a-3U"></a>故彼问言颇有一四大种造二处色耶。<a id="a-3V"></a>答有。<a id="a-3W"></a>谓色处法处。<a id="a-3X"></a>及声处法处。<a id="a-3Y"></a>尊者妙音亦作是说。<a id="a-3Z"></a>阿毗达磨诸论师言。<a id="a-3a"></a>彼说非理。<a id="a-3b"></a>不可一四大种造粗细二果。<a id="a-3c"></a>是故如前所说者好。<a id="a-3d"></a>如离害生命。<a id="a-3e"></a>表与无表各一四大种所造。<a id="a-3f"></a>如是乃至离杂秽语亦尔。<a id="a-3g"></a>不律仪所摄亦有七种。<a id="a-3h"></a>谓害生命乃至杂秽语。<a id="a-3i"></a>非二所摄有二七种。<a id="a-3j"></a>谓害生命离害生命。<a id="a-3k"></a>乃至杂秽语离杂秽语。<a id="a-3l"></a>此诸七种各一四大种所造。<a id="a-3m"></a>如是诸七各复有二。<a id="a-3n"></a>谓表无表。<a id="a-3o"></a>此亦各一四大种造。<a id="a-3p"></a>余师说等如前应知。<a id="a-3q"></a>若成就过去大种。<a id="a-3r"></a>彼过去所造色耶。<a id="a-3s"></a>乃至广说。<a id="a-3t"></a>问何故作此论。<a id="a-3u"></a>答欲止拨无去来二世。<a id="a-3v"></a>及说成就不成就体非实有者。<a id="a-3w"></a>意显去来世。<a id="a-3x"></a>及成就等是实有法。<a id="a-3y"></a>故作此论。<a id="a-3z"></a>若成就过去大种。<a id="a-40"></a>彼过去所造色耶。<a id="a-41"></a>答无成就过去大种。<a id="a-42"></a>有成就过去所造色。<a id="a-43"></a>谓诸圣者住胎藏中。<a id="a-44"></a>若生欲界住律仪。<a id="a-45"></a>若住不律仪。<a id="a-46"></a>若住非律仪非不律仪。<a id="a-47"></a>先有身语表不失。<a id="a-48"></a>若生色界。<a id="a-49"></a>若诸学者生无色界。<a id="a-4A"></a>问亦有学者。<a id="a-4B"></a>生无色界不成就过去所造色。<a id="a-4C"></a>谓彼先在欲色界时。<a id="a-4D"></a>未起未灭诸无漏道。<a id="a-4E"></a>命终生无色界。<a id="a-4F"></a>都不成就过去所造色。<a id="a-4G"></a>如何乃说。<a id="a-4H"></a>若诸学者。<a id="a-4I"></a>生无色界成就过去所造色耶。<a id="a-4J"></a>答依成就者作如是说。<a id="a-4K"></a>谓有学者先欲色界。<a id="a-4L"></a>已起已灭诸无漏道。<a id="a-4M"></a>彼成就过去所造色故。<a id="a-4N"></a>有说。<a id="a-4O"></a>彼在欲色界时。<a id="a-4P"></a>必已起灭诸无漏道。<a id="a-4Q"></a>如胜进道必起现前。<a id="a-4R"></a>无有住果而命终故。</p>
  <p id="a4S">若成就过去大种。<a id="a-4T"></a>彼未来大种耶。<a id="a-4U"></a>答无成就过去未来大种。<a id="a-4V"></a>问何故无成就过去未来大种耶。<a id="a-4W"></a>答由彼大种但有尔所成就势力刹那现前则有成就。<a id="a-4X"></a>已灭未现无成就者。<a id="a-4Y"></a>谓诸大种与成就得必同一世。<a id="a-4Z"></a>今时彼得不现在前故不成就。<a id="a-4a"></a>有说。<a id="a-4b"></a>大种习气不坚。<a id="a-4c"></a>故无成就去来世者。<a id="a-4d"></a>以是羸劣无记性故。<a id="a-4e"></a>谓善恶等习气坚牢。<a id="a-4f"></a>故有成就去来世者。<a id="a-4g"></a>劣无记法则不如是。<a id="a-4h"></a>如暂执持极香花物。<a id="a-4i"></a>虽加洗拭习气犹随。<a id="a-4j"></a>非如执持余木石等。<a id="a-4k"></a>手才放舍此气便无。<a id="a-4l"></a>有说。<a id="a-4m"></a>若成就去来世大种者。<a id="a-4n"></a>则一趣成就五趣大种。<a id="a-4o"></a>如是一身即五趣身。<a id="a-4p"></a>是则趣坏所依亦坏。<a id="a-4q"></a>欲令无如是过。<a id="a-4r"></a>是故大种不成就去来。<a id="a-4s"></a>问如生一趣。<a id="a-4t"></a>成就五趣诸业烦恼。<a id="a-4u"></a>而非趣坏。<a id="a-4v"></a>此亦应然。<a id="a-4w"></a>答以异熟果故说诸趣差别。<a id="a-4x"></a>不以业烦恼故。<a id="a-4y"></a>然诸大种或有是异熟果者。<a id="a-4z"></a>则有趣坏及所依坏过失。<a id="a-50"></a>故彼非难。</p>
  <p id="a51">若成就过去大种。<a id="a-52"></a>彼未来所造色耶。<a id="a-53"></a>答无成就过去大种。<a id="a-54"></a>有成就未来所造色。<a id="a-55"></a>谓诸圣者住胎藏中。<a id="a-56"></a>若生欲界得色界善心。<a id="a-57"></a>若生色界。<a id="a-58"></a>若诸圣者生无色界。<a id="a-59"></a>以彼定成就未来所造色故若成就过去大种。<a id="a-5A"></a>彼现在大种耶。<a id="a-5B"></a>答无成就过去大种。<a id="a-5C"></a>有成就现在大种。<a id="a-5D"></a>谓生欲色界。<a id="a-5E"></a>无有生欲色界不成就大种故。<a id="a-5F"></a>若成就过去大种。<a id="a-5G"></a>彼现在所造色耶。<a id="a-5H"></a>答无成就过去大种。<a id="a-5I"></a>有成就现在所造色。<a id="a-5J"></a>谓生欲色界。<a id="a-5K"></a>无有生欲色界不成就所造色故若成就过去所造色。<a id="a-5L"></a>彼未来大种耶。<a id="a-5M"></a>答无成就未来大种。<a id="a-5N"></a>有成就过去所造色。<a id="a-5O"></a>谓诸圣者住胎藏中。<a id="a-5P"></a>若生欲界住律仪。<a id="a-5Q"></a>若住不律仪。<a id="a-5R"></a>若住非律仪非不律仪。<a id="a-5S"></a>先有身语表不失。<a id="a-5T"></a>若生色界若诸学者。<a id="a-5U"></a>生无色界。<a id="a-5V"></a>能成就过去所造色。<a id="a-5W"></a>彼未来所造色耶。<a id="a-5X"></a>答应作四句。<a id="a-5Y"></a>有成就过去所造色。<a id="a-5Z"></a>非未来所造色。<a id="a-5a"></a>谓生欲界住律仪。<a id="a-5b"></a>不得色界善心。<a id="a-5c"></a>若住不律仪。<a id="a-5d"></a>若住非律仪非不律仪。<a id="a-5e"></a>先有身语表不失。<a id="a-5f"></a>有成就未来所造色。<a id="a-5g"></a>非过去所造色。<a id="a-5h"></a>谓阿罗汉生无色界。<a id="a-5i"></a>有成就过去所造色。<a id="a-5j"></a>亦未来所造色。<a id="a-5k"></a>谓诸圣者住胎藏中。<a id="a-5l"></a>若生欲界得色界善心。<a id="a-5m"></a>若生色界。<a id="a-5n"></a>若诸学者生无色界。<a id="a-5o"></a>有非成就过去所造色。<a id="a-5p"></a>亦非未来所造色。<a id="a-5q"></a>谓处卵[穀-禾+卵]。<a id="a-5r"></a>若诸异生住胎藏中。<a id="a-5s"></a>若生欲界。<a id="a-5t"></a>住非律仪非不律仪。<a id="a-5u"></a>先无身语表。<a id="a-5v"></a>设有而失。<a id="a-5w"></a>若诸异生生无色界。</p>
  <p id="a5x">若成就过去所造色。<a id="a-5y"></a>彼现在大种耶。<a id="a-5z"></a>答应作四句。<a id="a-60"></a>有成就过去所造色。<a id="a-61"></a>非现在大种。<a id="a-62"></a>谓诸学者生无色界。<a id="a-63"></a>有成就现在大种。<a id="a-64"></a>非过去所造色。<a id="a-65"></a>谓处卵[穀-禾+卵]。<a id="a-66"></a>若诸异生住胎藏中。<a id="a-67"></a>若生欲界住非律仪非不律仪。<a id="a-68"></a>先无身语表。<a id="a-69"></a>设有而失。<a id="a-6A"></a>有成就过去所造色。<a id="a-6B"></a>亦现在大种。<a id="a-6C"></a>谓诸圣者住胎藏中。<a id="a-6D"></a>若生欲界住律仪。<a id="a-6E"></a>若住不律仪。<a id="a-6F"></a>若住非律仪非不律仪。<a id="a-6G"></a>先有身语表不失。<a id="a-6H"></a>若生色界有非成就过去所造色。<a id="a-6I"></a>亦非现在大种。<a id="a-6J"></a>谓阿罗汉若诸异生生无色界。<a id="a-6K"></a>若成就过去所造色。<a id="a-6L"></a>彼现在所造色耶。<a id="a-6M"></a>答应作四句。<a id="a-6N"></a>有成就过去所造色。<a id="a-6O"></a>非现在所造色。<a id="a-6P"></a>谓诸学者生无色界。<a id="a-6Q"></a>有成就现在所造色。<a id="a-6R"></a>非过去所造色。<a id="a-6S"></a>谓处卵[穀-禾+卵]。<a id="a-6T"></a>若诸异生住胎藏中。<a id="a-6U"></a>若生欲界住非律仪非不律仪。<a id="a-6V"></a>先无身语表。<a id="a-6W"></a>设有而失。<a id="a-6X"></a>有成就过去所造色。<a id="a-6Y"></a>亦现在所造色。<a id="a-6Z"></a>谓诸圣者住胎藏中。<a id="a-6a"></a>若生欲界住律仪。<a id="a-6b"></a>若住不律仪。<a id="a-6c"></a>若住非律仪非不律仪。<a id="a-6d"></a>先有身语表不失。<a id="a-6e"></a>若生色界有非成就过去所造色。<a id="a-6f"></a>亦非现在所造色。<a id="a-6g"></a>谓阿罗汉。<a id="a-6h"></a>若诸异生。<a id="a-6i"></a>生无色界。<a id="a-6j"></a>过去已舍故。<a id="a-6k"></a>现在无色身故。</p>
  <p id="a6l">若成就未来大种。<a id="a-6m"></a>彼未来所造色耶。<a id="a-6n"></a>答无成就未来大种。<a id="a-6o"></a>有成就未来所造色。<a id="a-6p"></a>谓诸圣者住胎藏中。<a id="a-6q"></a>若生欲界得色界善心。<a id="a-6r"></a>若生色界若诸圣者生无色界。<a id="a-6s"></a>若成就未来大种。<a id="a-6t"></a>彼现在大种耶。<a id="a-6u"></a>答无成就未来大种。<a id="a-6v"></a>有成就现在大种。<a id="a-6w"></a>谓生欲色界。<a id="a-6x"></a>无有生欲色界不成就大种故。<a id="a-6y"></a>若成就未来大种。<a id="a-6z"></a>彼现在所造色耶。<a id="a-70"></a>答无成就未来大种。<a id="a-71"></a>有成就现在所造色。<a id="a-72"></a>谓生欲色界。<a id="a-73"></a>无有生欲色界不成就现在所造色故。<a id="a-74"></a>若成就未来所造色。<a id="a-75"></a>彼现在大种耶。<a id="a-76"></a>答应作四句有成就未来所造色非现在大种。<a id="a-77"></a>谓诸圣者生无色界。<a id="a-78"></a>有成就现在大种。<a id="a-79"></a>非未来所造色。<a id="a-7A"></a>谓处卵[穀-禾+卵]。<a id="a-7B"></a>若诸异生住胎藏中。<a id="a-7C"></a>若生欲界不得色界善心。<a id="a-7D"></a>有成就未来所造色。<a id="a-7E"></a>亦现在大种。<a id="a-7F"></a>谓诸圣者住胎藏中。<a id="a-7G"></a>若生欲界得色界善心。<a id="a-7H"></a>若生色界有非成就未来所造色。<a id="a-7I"></a>亦非现生大种。<a id="a-7J"></a>谓诸异生生无色界。<a id="a-7K"></a>若成就未来所造色。<a id="a-7L"></a>彼现在所造色耶。<a id="a-7M"></a>答应作四句。<a id="a-7N"></a>有成就未来所造色。<a id="a-7O"></a>非现在所造色。<a id="a-7P"></a>谓诸圣者生无色界。<a id="a-7Q"></a>有成就现在所造色。<a id="a-7R"></a>非未来所造色。<a id="a-7S"></a>谓处卵[穀-禾+卵]。<a id="a-7T"></a>若诸异生住胎藏中。<a id="a-7U"></a>若生欲界不得色界善心。<a id="a-7V"></a>有成就未来所造色。<a id="a-7W"></a>亦现在所造色。<a id="a-7X"></a>谓诸圣者住胎藏中。<a id="a-7Y"></a>若生欲界得色界善心。<a id="a-7Z"></a>若生色界。<a id="a-7a"></a>有非成就未来所造色。<a id="a-7b"></a>亦非现在所造色。<a id="a-7c"></a>谓诸异生生无色界若成就现在大种。<a id="a-7d"></a>彼现在所造色耶。<a id="a-7e"></a>答如是。<a id="a-7f"></a>设成就现在所造色。<a id="a-7g"></a>彼现在大种耶。<a id="a-7h"></a>答如是。<a id="a-7i"></a>以非现在大种无果故。<a id="a-7j"></a>亦非现在所造色无因故。</p>
  <p id="a7k">过去大种与过去大种为几缘。<a id="a-7l"></a>答因。<a id="a-7m"></a>增上。<a id="a-7n"></a>因者二因。<a id="a-7o"></a>谓俱有。<a id="a-7p"></a>同类。<a id="a-7q"></a>俱生互相望为俱有因。<a id="a-7r"></a>前生与后生为同类因。<a id="a-7s"></a>增上者。<a id="a-7t"></a>谓不碍生。<a id="a-7u"></a>及唯无障。<a id="a-7v"></a>过去大种与过去所造色为几缘。<a id="a-7w"></a>答因。<a id="a-7x"></a>增上。<a id="a-7y"></a>因者五因。<a id="a-7z"></a>谓生因。<a id="a-80"></a>依因。<a id="a-81"></a>立因。<a id="a-82"></a>持因。<a id="a-83"></a>养因。<a id="a-84"></a>增上者。<a id="a-85"></a>如前说。<a id="a-86"></a>过去所造色与过去所造色为几缘。<a id="a-87"></a>答因。<a id="a-88"></a>增上。<a id="a-89"></a>因者三因。<a id="a-8A"></a>谓俱有同类。<a id="a-8B"></a>异熟。<a id="a-8C"></a>增上者如前说。<a id="a-8D"></a>过去所造色与过去大种为几缘。<a id="a-8E"></a>答因。<a id="a-8F"></a>增上。<a id="a-8G"></a>因者一因。<a id="a-8H"></a>谓异熟因。<a id="a-8I"></a>增上者如前说。</p>
  <p id="a8J">过去大种与未来大种为几缘。<a id="a-8K"></a>答因。<a id="a-8L"></a>增上。<a id="a-8M"></a>因者一因。<a id="a-8N"></a>谓同类因。<a id="a-8O"></a>增上者如前说。<a id="a-8P"></a>未来大种与未来大种为几缘。<a id="a-8Q"></a>答因。<a id="a-8R"></a>增上。<a id="a-8S"></a>因者一因。<a id="a-8T"></a>谓俱有因。<a id="a-8U"></a>增上者如前说。<a id="a-8V"></a>未来大种与过去大种为几缘。<a id="a-8W"></a>答一增上。<a id="a-8X"></a>增上义如前说。<a id="a-8Y"></a>过去大种与未来所造色为几缘。<a id="a-8Z"></a>答因。<a id="a-8a"></a>增上。<a id="a-8b"></a>因者五因。<a id="a-8c"></a>谓生等五。<a id="a-8d"></a>增上者如前说。<a id="a-8e"></a>未来所造色与未来所造色为几缘。<a id="a-8f"></a>答因。<a id="a-8g"></a>增上。<a id="a-8h"></a>因者二因。<a id="a-8i"></a>谓俱有因。<a id="a-8j"></a>异熟因。<a id="a-8k"></a>增上者如前说。<a id="a-8l"></a>未来所造色与过去大种为几缘。<a id="a-8m"></a>答一增上。<a id="a-8n"></a>增上义如前说。</p>
  <p id="a8o">过去大种与现在大种为几缘。<a id="a-8p"></a>答因。<a id="a-8q"></a>增上。<a id="a-8r"></a>因者一因。<a id="a-8s"></a>谓同类因。<a id="a-8t"></a>增上者如前说。<a id="a-8u"></a>现在大种与现在大种为几缘。<a id="a-8v"></a>答因。<a id="a-8w"></a>增上。<a id="a-8x"></a>因者。<a id="a-8y"></a>有说。<a id="a-8z"></a>此中依刹那现在为论故唯一因。<a id="a-90"></a>谓俱有因。<a id="a-91"></a>有说。<a id="a-92"></a>此中通依刹那分位。<a id="a-93"></a>一生现在为论故。<a id="a-94"></a>有二因。<a id="a-95"></a>谓俱有同类。<a id="a-96"></a>增上者如前说。<a id="a-97"></a>现在大种与过去大种为几缘。<a id="a-98"></a>答一增上。<a id="a-99"></a>增上义如前说。<a id="a-9A"></a>过去大种与现在所造色为几缘。<a id="a-9B"></a>答因。<a id="a-9C"></a>增上。<a id="a-9D"></a>因者五因。<a id="a-9E"></a>生等五。<a id="a-9F"></a>增上者如前说现在所造色与现在所造色为几缘。<a id="a-9G"></a>答因。<a id="a-9H"></a>增上。<a id="a-9I"></a>因者。<a id="a-9J"></a>有说。<a id="a-9K"></a>此中依刹那现在为论故唯一因。<a id="a-9L"></a>谓俱有因。<a id="a-9M"></a>有说。<a id="a-9N"></a>此中通依刹那分位。<a id="a-9O"></a>一生现在为论故。<a id="a-9P"></a>有三因。<a id="a-9Q"></a>谓俱有。<a id="a-9R"></a>同类。<a id="a-9S"></a>异熟。<a id="a-9T"></a>增上者如前说。<a id="a-9U"></a>现在所造色与过去大种为几缘。<a id="a-9V"></a>答一增上增上义如前说。</p>
  <p id="a9W">过去所造色与未来大种为几缘。<a id="a-9X"></a>答因。<a id="a-9Y"></a>增上。<a id="a-9Z"></a>因者一因。<a id="a-9a"></a>谓异熟因。<a id="a-9b"></a>增上者如前说未来大种与过去所造色为几缘。<a id="a-9c"></a>答一增上。<a id="a-9d"></a>增上义如前说。<a id="a-9e"></a>过去所造色与未来所造色为几缘。<a id="a-9f"></a>答因。<a id="a-9g"></a>增上。<a id="a-9h"></a>因者二因。<a id="a-9i"></a>谓同类。<a id="a-9j"></a>异熟。<a id="a-9k"></a>增上者如前说。<a id="a-9l"></a>未来所造色与过去所造色为几缘。<a id="a-9m"></a>答一增上。<a id="a-9n"></a>增上义如前说。</p>
  <p id="a9o">过去所造色与现在大种为几缘。<a id="a-9p"></a>答因。<a id="a-9q"></a>增上。<a id="a-9r"></a>因者一因。<a id="a-9s"></a>谓异熟因。<a id="a-9t"></a>增上者如前说。<a id="a-9u"></a>现在大种与过去所造色为几缘。<a id="a-9v"></a>答一增上。<a id="a-9w"></a>增上义如前说。<a id="a-9x"></a>过去所造色与现在所造色为几缘。<a id="a-9y"></a>答因。<a id="a-9z"></a>增上。<a id="a-A0"></a>因者二因。<a id="a-A1"></a>谓同类。<a id="a-A2"></a>异熟。<a id="a-A3"></a>增上者如前说。<a id="a-A4"></a>现在所造色与过去所造色为几缘。<a id="a-A5"></a>答一增上。<a id="a-A6"></a>增上义如前说。</p>
  <p id="aA7">未来大种与未来所造色为几缘。<a id="a-A8"></a>答因。<a id="a-A9"></a>增上。<a id="a-AA"></a>因者五因即生等五。<a id="a-AB"></a>增上者如前说。<a id="a-AC"></a>未来所造色与未来大种为几缘。<a id="a-AD"></a>答因。<a id="a-AE"></a>增上。<a id="a-AF"></a>因者一因。<a id="a-AG"></a>谓异熟因。<a id="a-AH"></a>增上者如前说。</p>
  <p id="aAI">未来大种与现在大种为几缘。<a id="a-AJ"></a>答一增上。<a id="a-AK"></a>增上义如前说。<a id="a-AL"></a>现在大种与未来大种为几缘。<a id="a-AM"></a>答因。<a id="a-AN"></a>增上。<a id="a-AO"></a>因者一因。<a id="a-AP"></a>谓同类因。<a id="a-AQ"></a>增上者如前说。<a id="a-AR"></a>未来大种与现在所造色为几缘。<a id="a-AS"></a>答一增上增上义如前说。<a id="a-AT"></a>现在所造色与未来大种为几缘。<a id="a-AU"></a>答因。<a id="a-AV"></a>增上。<a id="a-AW"></a>因者一因。<a id="a-AX"></a>谓异熟因。<a id="a-AY"></a>增上者如前说。</p>
  <p id="aAZ">未来所造色与现在大种为几缘。<a id="a-Aa"></a>答一增上。<a id="a-Ab"></a>增上义如前说。<a id="a-Ac"></a>现在大种与未来所造色为几缘。<a id="a-Ad"></a>答因。<a id="a-Ae"></a>增上。<a id="a-Af"></a>因者五因。<a id="a-Ag"></a>谓生等五。<a id="a-Ah"></a>增上者如前说。<a id="a-Ai"></a>未来所造色与现在所造色为几缘。<a id="a-Aj"></a>答一增上。<a id="a-Ak"></a>增上义如前说。<a id="a-Al"></a>现在所造色与未来所造色为几缘。<a id="a-Am"></a>答因。<a id="a-An"></a>增上。<a id="a-Ao"></a>因者二因。<a id="a-Ap"></a>谓同类。<a id="a-Aq"></a>异熟。<a id="a-Ar"></a>增上者如前说现在大种与现在所造色为几缘。<a id="a-As"></a>答因。<a id="a-At"></a>增上。<a id="a-Au"></a>因者五因。<a id="a-Av"></a>谓生等五。<a id="a-Aw"></a>增上者如前说。<a id="a-Ax"></a>现在所造。<a id="a-Ay"></a>色与现在大种为几缘。<a id="a-Az"></a>答因。<a id="a-B0"></a>增上。<a id="a-B1"></a>因者一因。<a id="a-B2"></a>谓异熟因。<a id="a-B3"></a>增上者如前说。<a id="a-B4"></a>诸说此中依刹那分位。<a id="a-B5"></a>一生现在。<a id="a-B6"></a>为论者。<a id="a-B7"></a>则符此答。<a id="a-B8"></a>诸说此中但依刹那现在。<a id="a-B9"></a>为论者。<a id="a-BA"></a>则应答言。<a id="a-BB"></a>但一增上。<a id="a-BC"></a>便与本论答不相应若成就欲界系大种。<a id="a-BD"></a>彼欲界系所造色耶。<a id="a-BE"></a>答如是。<a id="a-BF"></a>设成就欲界系所造色。<a id="a-BG"></a>彼欲界系大种耶。<a id="a-BH"></a>答如是。<a id="a-BI"></a>以无成就欲界系大种而非果故。<a id="a-BJ"></a>亦无成就欲界系所造色而非因故。<a id="a-BK"></a>若成就欲界系大种。<a id="a-BL"></a>彼色界系大种耶。<a id="a-BM"></a>答应作四句。<a id="a-BN"></a>有成就欲界系大种。<a id="a-BO"></a>非色界系大种。<a id="a-BP"></a>谓生欲界。<a id="a-BQ"></a>色界大种不现在前。<a id="a-BR"></a>有成就色界系大种。<a id="a-BS"></a>非欲界系大种。<a id="a-BT"></a>谓生色界。<a id="a-BU"></a>不作欲界化。<a id="a-BV"></a>不发欲界语。<a id="a-BW"></a>有成就欲界系大种。<a id="a-BX"></a>亦色界系大种。<a id="a-BY"></a>谓生欲界。<a id="a-BZ"></a>色界大种现在前。<a id="a-Ba"></a>若生色界。<a id="a-Bb"></a>作欲界化。<a id="a-Bc"></a>发欲界语。<a id="a-Bd"></a>有非成就欲界系大种。<a id="a-Be"></a>亦非色界系大种。<a id="a-Bf"></a>谓生无色界。<a id="a-Bg"></a>若成就欲界系大种。<a id="a-Bh"></a>彼色界系所造色耶。<a id="a-Bi"></a>答应作四句。<a id="a-Bj"></a>有成就欲界系大种。<a id="a-Bk"></a>非色界系所造色。<a id="a-Bl"></a>谓生欲界。<a id="a-Bm"></a>不得色界善心。<a id="a-Bn"></a>有成就色界系所造色。<a id="a-Bo"></a>非欲界系大种。<a id="a-Bp"></a>谓生色界。<a id="a-Bq"></a>不作欲界化。<a id="a-Br"></a>不发欲界语。<a id="a-Bs"></a>有成就欲界系大种。<a id="a-Bt"></a>亦色界系所造色。<a id="a-Bu"></a>谓生欲界。<a id="a-Bv"></a>得色界善心。<a id="a-Bw"></a>若生色界作欲界化。<a id="a-Bx"></a>发欲界语。<a id="a-By"></a>有非成就欲界系大种。<a id="a-Bz"></a>亦非色界系所造色。<a id="a-C0"></a>谓生无色界。</p>
  <p id="aC1">若成就欲界系所造色彼色界系大种耶。<a id="a-C2"></a>答应作四句。<a id="a-C3"></a>有成就欲界系所造色。<a id="a-C4"></a>非色界系大种。<a id="a-C5"></a>谓生欲界。<a id="a-C6"></a>色界大种不现在前。<a id="a-C7"></a>有成就色界系大种。<a id="a-C8"></a>非欲界系所造色。<a id="a-C9"></a>谓生色界不作欲界化。<a id="a-CA"></a>不发欲界语。<a id="a-CB"></a>有成就欲界系所造色。<a id="a-CC"></a>亦色界系大种。<a id="a-CD"></a>谓生欲界。<a id="a-CE"></a>色界大种现在前。<a id="a-CF"></a>若生色界。<a id="a-CG"></a>作欲界化。<a id="a-CH"></a>发欲界语。<a id="a-CI"></a>有非成就欲界所造色。<a id="a-CJ"></a>亦非色界大种。<a id="a-CK"></a>谓生无色界。</p>
  <p id="aCL">若成就欲界系所造色。<a id="a-CM"></a>彼色界系所造色耶。<a id="a-CN"></a>答应作四句。<a id="a-CO"></a>有成就欲界系所造色。<a id="a-CP"></a>非色界系所造色。<a id="a-CQ"></a>谓生欲界不得色界善心。<a id="a-CR"></a>有成就色界系所造色。<a id="a-CS"></a>非欲界系所造色。<a id="a-CT"></a>谓生色界不作欲界化。<a id="a-CU"></a>不发欲界语。<a id="a-CV"></a>有成就欲界系所造色。<a id="a-CW"></a>亦色界系所造色。<a id="a-CX"></a>谓生欲界得色界善心若生色界作欲界化。<a id="a-CY"></a>发欲界语。<a id="a-CZ"></a>有非成就欲界系所造色。<a id="a-Ca"></a>亦非色界系所造色。<a id="a-Cb"></a>谓生无色界。</p>
  <p id="aCc">若成就色界系大种。<a id="a-Cd"></a>彼色界系所造色耶。<a id="a-Ce"></a>答诸成就色界系大种。<a id="a-Cf"></a>彼定成就色界系所造色。<a id="a-Cg"></a>有成就色界系所造色。<a id="a-Ch"></a>非色界系大种。<a id="a-Ci"></a>谓生欲界。<a id="a-Cj"></a>得色界善心。<a id="a-Ck"></a>色界大种不现在前。<a id="a-Cl"></a>问生欲界者。<a id="a-Cm"></a>住色界何等心。<a id="a-Cn"></a>令彼大种现在前。<a id="a-Co"></a>为一向住善。<a id="a-Cp"></a>为三种耶。<a id="a-Cq"></a>设尔何失。<a id="a-Cr"></a>俱见其过。<a id="a-Cs"></a>若一向住善心者。<a id="a-Ct"></a>施设论说当云何通。<a id="a-Cu"></a>如说住此无闻异生由起色贪缠所缠故。<a id="a-Cv"></a>五蕴色有于现法中以取为缘趣当来有。<a id="a-Cw"></a>若住三种心者。<a id="a-Cx"></a>善心可尔。<a id="a-Cy"></a>有随转色为彼果故。<a id="a-Cz"></a>染及无记为有何果令彼现前。<a id="a-D0"></a>有作是说唯住善心。<a id="a-D1"></a>问施设论说当云何通。<a id="a-D2"></a>答彼说身中所增长色。<a id="a-D3"></a>问若尔。<a id="a-D4"></a>彼说复云何通。<a id="a-D5"></a>如说住此无闻异生。<a id="a-D6"></a>由起无色贪缠所缠故四蕴无色。<a id="a-D7"></a>有于现法中以取为缘趣当来有。<a id="a-D8"></a>彼身亦有所增长色。<a id="a-D9"></a>何故不说。<a id="a-DA"></a>有作是说。<a id="a-DB"></a>应说而不说者。<a id="a-DC"></a>当知此义有余。<a id="a-DD"></a>有说。<a id="a-DE"></a>起彼界缠时无增长色。<a id="a-DF"></a>是以不说。<a id="a-DG"></a>复有说者。<a id="a-DH"></a>住三种心。<a id="a-DI"></a>问善心可尔。<a id="a-DJ"></a>有随转果故。<a id="a-DK"></a>余二有何果令彼现前。<a id="a-DL"></a>答彼生欲界者。<a id="a-DM"></a>起色界善心时。<a id="a-DN"></a>由随转色故。<a id="a-DO"></a>令彼现前。<a id="a-DP"></a>起染污心时。<a id="a-DQ"></a>由有彼地空界色。<a id="a-DR"></a>在此身中相杂住故。<a id="a-DS"></a>令彼现前。<a id="a-DT"></a>起无记心时。<a id="a-DU"></a>由有彼地化色。<a id="a-DV"></a>令彼现前故住三种心皆能起彼地大种。</p>
 </body>
</html>