<!doctype html>
<html id="z3IBVbu12I" data-ver="805">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第六十三</h1>
  <h2 id="a2">结蕴第二中一行纳息第二之八</h2>
  <p id="a3">如是九遍知谁舍几谁得几。<a id="a-4"></a>答有诸有情无舍无得。<a id="a-5"></a>谓诸异生。<a id="a-6"></a>问此中问答不依异生。<a id="a-7"></a>但依圣者为有。<a id="a-8"></a>圣者于九遍知无舍得不。<a id="a-9"></a>答有。<a id="a-A"></a>谓住本性有胜进时亦无舍得。<a id="a-B"></a>谓苦法智忍灭苦法智生时。<a id="a-C"></a>及苦类智忍灭苦类智生时。<a id="a-D"></a>皆于九遍知无舍无得。<a id="a-E"></a>集法智忍灭集法智生时无舍得一。<a id="a-F"></a>集类智忍灭集类智生时无舍得一。<a id="a-G"></a>灭法智忍灭灭法智生时无舍得一。<a id="a-H"></a>灭类智忍灭灭类智生时无舍得一。<a id="a-I"></a>道法智忍灭道法智生时无舍得一。<a id="a-J"></a>道类智忍灭道类智生时。<a id="a-K"></a>若未离欲染入正性离生者亦无舍得一。<a id="a-L"></a>若已离欲染入正性离生者舍五得一。<a id="a-M"></a>谓舍前五。<a id="a-N"></a>得五顺下分结尽遍知。<a id="a-O"></a>此中有说。<a id="a-P"></a>六地见道舍得皆尔。<a id="a-Q"></a>有说。<a id="a-R"></a>后五三法智位不得遍知。<a id="a-S"></a>圣者离欲界一品乃至八品染时。<a id="a-T"></a>无舍无得。<a id="a-U"></a>离第九品染无间道灭解脱道生时舍六得一。<a id="a-V"></a>谓舍前六得五顺下分结尽遍知。<a id="a-W"></a>离初静虑一品染。<a id="a-X"></a>乃至离第四静虑八品染时。<a id="a-Y"></a>无舍无得。<a id="a-Z"></a>离第四静虑第九品染。<a id="a-a"></a>无间道灭解脱道生时无舍得一谓色爱尽遍知。<a id="a-b"></a>离空无边处一品染。<a id="a-c"></a>乃至离非想非非想处八品染时。<a id="a-d"></a>无舍无得。<a id="a-e"></a>离非想非非想处第九品染。<a id="a-f"></a>金刚喻定灭初尽智生时舍二得一。<a id="a-g"></a>谓舍五顺下分结尽及色爱尽遍知。<a id="a-h"></a>得一切结尽遍知。<a id="a-i"></a>此说胜进时遍知舍得。<a id="a-j"></a>退时亦有舍得此义。<a id="a-k"></a>谓阿罗汉起无色界缠退时。<a id="a-l"></a>舍一得二。<a id="a-m"></a>谓舍第九得第八第七。<a id="a-n"></a>即彼起色界缠退时舍一得一。<a id="a-o"></a>谓舍第九得第七。<a id="a-p"></a>即彼起欲界缠退时。<a id="a-q"></a>舍一得六。<a id="a-r"></a>谓舍第九得前六。<a id="a-s"></a>已离色界染不还者。<a id="a-t"></a>起色界缠退时。<a id="a-u"></a>舍一无得。<a id="a-v"></a>谓舍色爱尽遍知。<a id="a-w"></a>即彼起欲界缠退时。<a id="a-x"></a>舍二得六。<a id="a-y"></a>谓舍第八第七。<a id="a-z"></a>得前六。<a id="a-10"></a>未离色界染不还者。<a id="a-11"></a>起欲界缠退时。<a id="a-12"></a>舍一得六。<a id="a-13"></a>谓舍五顺下分结尽。<a id="a-14"></a>得前六。<a id="a-15"></a>未离欲界染圣者。<a id="a-16"></a>起欲界缠退时。<a id="a-17"></a>于九遍知无舍无得。</p>
  <p id="a18">如是九遍知问几是静虑果。<a id="a-19"></a>答九是静虑及眷属果。<a id="a-1A"></a>问几是无色果。<a id="a-1B"></a>答二是无色及眷属果。<a id="a-1C"></a>谓色爱尽及一切结尽。<a id="a-1D"></a>问几是根本静虑果。<a id="a-1E"></a>答五。<a id="a-1F"></a>谓第二第四第六及后二。<a id="a-1G"></a>有说。<a id="a-1H"></a>第二第四及后三为五。<a id="a-1I"></a>尊者妙音说。<a id="a-1J"></a>此有八。<a id="a-1K"></a>谓除第七。<a id="a-1L"></a>问几是静虑眷属果。<a id="a-1M"></a>答九。<a id="a-1N"></a>谓未至定非余。<a id="a-1O"></a>静虑中间如根本静虑说。<a id="a-1P"></a>问几是根本无色果。<a id="a-1Q"></a>答一。<a id="a-1R"></a>谓第九。<a id="a-1S"></a>问几是无色眷属果。<a id="a-1T"></a>答一。<a id="a-1U"></a>谓第八是空无边处近分非余。<a id="a-1V"></a>问几是见道果。<a id="a-1W"></a>答六。<a id="a-1X"></a>谓前六。<a id="a-1Y"></a>有说七。<a id="a-1Z"></a>谓前七。<a id="a-1a"></a>问几是修道果。<a id="a-1b"></a>答三。<a id="a-1c"></a>谓后三。<a id="a-1d"></a>问几是忍果。<a id="a-1e"></a>答应说如见道果。<a id="a-1f"></a>问几是智果。<a id="a-1g"></a>答应说如修道果。<a id="a-1h"></a>问几是法智果。<a id="a-1i"></a>答三。<a id="a-1j"></a>谓后三。<a id="a-1k"></a>问几是类智果。<a id="a-1l"></a>答二。<a id="a-1m"></a>谓后二。<a id="a-1n"></a>问几是法智品果。<a id="a-1o"></a>答六谓第一第三第五及后三。<a id="a-1p"></a>问几是类智品果。<a id="a-1q"></a>答五。<a id="a-1r"></a>谓第二第四第六及后二。<a id="a-1s"></a>有说六。<a id="a-1t"></a>谓第二第四第六及后三。<a id="a-1u"></a>问几是世俗道果。<a id="a-1v"></a>答二。<a id="a-1w"></a>谓第七第八。<a id="a-1x"></a>问几是无漏道果。<a id="a-1y"></a>答九。<a id="a-1z"></a>无漏道力得一切故。</p>
  <p id="a20">问若已离色染入正性离生者。<a id="a-21"></a>彼何时得色爱尽遍知。<a id="a-22"></a>尊者僧伽筏苏说曰。<a id="a-23"></a>道类智时得。<a id="a-24"></a>由彼尔时名为住果亦住向故。<a id="a-25"></a>评曰。<a id="a-26"></a>彼不应作是说。<a id="a-27"></a>非住果时名住向故。<a id="a-28"></a>谓得果时未起一念向道现前。<a id="a-29"></a>如何名向。<a id="a-2A"></a>有余师说。<a id="a-2B"></a>彼后若离空无边处染。<a id="a-2C"></a>尔时乃得色爱尽遍知。<a id="a-2D"></a>谓彼尔时修未来无漏诸静虑地彼断对治故。<a id="a-2E"></a>彼亦不应作如是说。<a id="a-2F"></a>尔时但修未来无漏诸静虑地无色对治非色对治故。<a id="a-2G"></a>复有说者。<a id="a-2H"></a>彼后当得阿罗汉果。<a id="a-2I"></a>金刚喻定现在前时。<a id="a-2J"></a>乃得此色爱尽遍知。<a id="a-2K"></a>谓彼尔时总于三界见修所断烦恼等断。<a id="a-2L"></a>同证一味离系得故。<a id="a-2M"></a>彼亦不应作如是说。<a id="a-2N"></a>尔时诸断总集为一。<a id="a-2O"></a>名一切结尽遍知。<a id="a-2P"></a>如何说得色爱尽遍知。<a id="a-2Q"></a>应作是说。<a id="a-2R"></a>彼定从果起胜进道现在前时。<a id="a-2S"></a>方乃得此色爱尽遍知。<a id="a-2T"></a>若不许彼决定从果起胜果道现在前者。<a id="a-2U"></a>诸已离第三静虑染。<a id="a-2V"></a>依下地入正性离生道类智时。<a id="a-2W"></a>得第三果。<a id="a-2X"></a>既不起胜果道现在前。<a id="a-2Y"></a>彼若命终生第四静虑或无色界。<a id="a-2Z"></a>应不成就无漏乐根。<a id="a-2a"></a>若尔便违十门纳息。<a id="a-2b"></a>如说。<a id="a-2c"></a>谁成就乐根。<a id="a-2d"></a>答若生遍净。<a id="a-2e"></a>若生遍净下。<a id="a-2f"></a>若圣者生遍净上。<a id="a-2g"></a>勿有此失故。<a id="a-2h"></a>必应许诸得果已彼定从果起胜果道。<a id="a-2i"></a>尔时方名得色爱尽遍知。<a id="a-2j"></a>由此理趣若先已离欲界三四品染。<a id="a-2k"></a>入正性离生道类智时得预流果。<a id="a-2l"></a>若经生者定是家家。<a id="a-2m"></a>若先已离欲界七八品染。<a id="a-2n"></a>入正性离生道类智时得一来果。<a id="a-2o"></a>若经生者定是一间。<a id="a-2p"></a>若不许彼得圣果已决定从果起胜果道。<a id="a-2q"></a>彼若经生云何成就三四七八品无漏对治根。</p>
  <p id="a2r">为九遍知摄一切遍知。<a id="a-2s"></a>为一切遍知摄九遍知。<a id="a-2t"></a>答一切摄九。<a id="a-2u"></a>非九摄一切。<a id="a-2v"></a>此中九者如前说。<a id="a-2w"></a>一切者此及余断。<a id="a-2x"></a>一切体宽故能摄九。<a id="a-2y"></a>此九体狭故不能摄一切。<a id="a-2z"></a>如大器能覆小器。<a id="a-30"></a>非小器能覆大器。<a id="a-31"></a>不摄何等。<a id="a-32"></a>谓苦智已生集智未生。<a id="a-33"></a>三界见苦所断结尽非九所摄。<a id="a-34"></a>即苦法智忍灭苦法智生时。<a id="a-35"></a>所得欲界见苦所断一切法断。<a id="a-36"></a>及苦类智忍灭苦类智生时。<a id="a-37"></a>所得色无色界见苦所断一切法断。<a id="a-38"></a>如是诸断非九所摄。<a id="a-39"></a>立见道果初二遍知。<a id="a-3A"></a>缘未具故。<a id="a-3B"></a>具见世尊弟子未离欲染。<a id="a-3C"></a>欲界修所断结尽非九所摄。<a id="a-3D"></a>谓诸圣者离欲界一品乃至八品修所断染。<a id="a-3E"></a>所得诸断非九所摄。<a id="a-3F"></a>立修道果第一遍知。<a id="a-3G"></a>缘未具故。<a id="a-3H"></a>已离欲染未离色染。<a id="a-3I"></a>色界修所断结尽非九所摄。<a id="a-3J"></a>谓诸圣者离初静虑一品修所断染。<a id="a-3K"></a>乃至离第四静虑八品修所断染。<a id="a-3L"></a>所得诸断非九所摄。<a id="a-3M"></a>立修道果第二遍知缘未具故。<a id="a-3N"></a>已离色染未离无色染。<a id="a-3O"></a>无色界修所断结尽非九所摄。<a id="a-3P"></a>谓诸圣者离空无边处一品修所断染。<a id="a-3Q"></a>乃至离非想非非想处八品修所断染。<a id="a-3R"></a>所得诸断非九所摄。<a id="a-3S"></a>立修道果第三遍知缘未具故。</p>
  <p id="a3T">问诸异生者离欲界一品见修所断染。<a id="a-3U"></a>乃至离无所有处九品见修所断染。<a id="a-3V"></a>所得诸断亦非九所摄。<a id="a-3W"></a>此中何故不说。<a id="a-3X"></a>答应说而不说者。<a id="a-3Y"></a>当知此义有余。<a id="a-3Z"></a>复次此中但依圣者作论。<a id="a-3a"></a>不依异生。<a id="a-3b"></a>以九遍知唯在圣者身中立故。</p>
  <p id="a3c">问诸已离欲界乃至无所有处染。<a id="a-3d"></a>入正性离生。<a id="a-3e"></a>彼先所得诸断。<a id="a-3f"></a>今至圣位随其所应。<a id="a-3g"></a>乃至未得见修道果断遍知名。<a id="a-3h"></a>彼断亦非此九所摄。<a id="a-3i"></a>此中何故不说彼耶。<a id="a-3j"></a>答应说而不说者。<a id="a-3k"></a>当知此义有余。<a id="a-3l"></a>复次此中略显初入门故。<a id="a-3m"></a>相粗者说不说细者。<a id="a-3n"></a>复次此中但说具缚异生入圣道者。<a id="a-3o"></a>彼非具缚而入圣道。<a id="a-3p"></a>是故不说。</p>
  <p id="a3q">有八补特伽罗。<a id="a-3r"></a>一预流向。<a id="a-3s"></a>二预流果。<a id="a-3t"></a>三一来向。<a id="a-3u"></a>四一来果。<a id="a-3v"></a>五不还向。<a id="a-3w"></a>六不还果。<a id="a-3x"></a>七阿罗汉向。<a id="a-3y"></a>八阿罗汉果。<a id="a-3z"></a>问如是八种补特伽罗。<a id="a-40"></a>名既有八实体有几。<a id="a-41"></a>阿毗达磨诸论师言。<a id="a-42"></a>此名有八实体唯五。<a id="a-43"></a>谓预流向阿罗汉果。<a id="a-44"></a>名有二种实体亦二。<a id="a-45"></a>预流果一来向。<a id="a-46"></a>名虽有二实体唯一。<a id="a-47"></a>一来果不还向。<a id="a-48"></a>名虽有二实体唯一。<a id="a-49"></a>不还果阿罗汉向。<a id="a-4A"></a>名虽有二实体唯一。<a id="a-4B"></a>带果行向有情一故。<a id="a-4C"></a>尊者妙音作如是说。<a id="a-4D"></a>八补特伽罗名体俱有八。<a id="a-4E"></a>彼作是说。<a id="a-4F"></a>诸预流者乃至未起胜彼果道。<a id="a-4G"></a>成就预流果故名预流者。<a id="a-4H"></a>若起胜彼果道便舍预流果故。<a id="a-4I"></a>名一来向非预流者。<a id="a-4J"></a>诸一来者乃至未起胜彼果道。<a id="a-4K"></a>成就一来果故名一来者。<a id="a-4L"></a>若起胜彼果道便舍一来果故。<a id="a-4M"></a>名不还向非一来者。<a id="a-4N"></a>诸不还者乃至未起胜彼果道。<a id="a-4O"></a>成就不还果故名不还者。<a id="a-4P"></a>若起胜彼果道便舍不还果故。<a id="a-4Q"></a>名阿罗汉向非不还者。<a id="a-4R"></a>以依根立补特伽罗故。<a id="a-4S"></a>不可言一有二种故。<a id="a-4T"></a>彼所造生智论言。<a id="a-4U"></a>问一来向成就预流果不。<a id="a-4V"></a>答不成就。<a id="a-4W"></a>问不还向成就一来果不。<a id="a-4X"></a>答不成就。<a id="a-4Y"></a>问阿罗汉向成就不还果不。<a id="a-4Z"></a>答不成就。<a id="a-4a"></a>评曰。<a id="a-4b"></a>应作是说。<a id="a-4c"></a>诸有渐次得四果者。<a id="a-4d"></a>彼名虽八实体唯五。<a id="a-4e"></a>如名体。<a id="a-4f"></a>名施设体施设。<a id="a-4g"></a>名异相体异相。<a id="a-4h"></a>名异性体异性。<a id="a-4i"></a>名建立体建立。<a id="a-4j"></a>名差别体差别。<a id="a-4k"></a>名分别体分别。<a id="a-4l"></a>名觉体觉。<a id="a-4m"></a>应知亦尔。<a id="a-4n"></a>问若八实体唯有五者。<a id="a-4o"></a>云何建立此八种名。<a id="a-4p"></a>答依道现行故立八种。<a id="a-4q"></a>谓预流者乃至未起胜彼果道。<a id="a-4r"></a>彼预流果得而亦在身成就亦现在前。<a id="a-4s"></a>于一来向未得。<a id="a-4t"></a>未在身未成就未现在前。<a id="a-4u"></a>名预流果非一来向。<a id="a-4v"></a>若起胜彼果道现在前。<a id="a-4w"></a>彼一来向得而亦在身成就亦现在前。<a id="a-4x"></a>于预流果得而不在身成就不现在前。<a id="a-4y"></a>名一来向非预流果。<a id="a-4z"></a>诸一来者乃至未起胜彼果道。<a id="a-50"></a>彼一来果得而亦在身成就亦现在前。<a id="a-51"></a>于不还向未得。<a id="a-52"></a>未在身未成就未现在前。<a id="a-53"></a>名一来果非不还向。<a id="a-54"></a>若起胜彼果道现在前。<a id="a-55"></a>彼不还向得而亦在身成就亦现在前。<a id="a-56"></a>于一来果得而不在身成就不现在前。<a id="a-57"></a>名不还向非一来果。<a id="a-58"></a>诸不还者乃至未起胜彼果道。<a id="a-59"></a>彼不还果得而亦在身成就亦现在前。<a id="a-5A"></a>于阿罗汉向未得。<a id="a-5B"></a>未在身未成就未现在前。<a id="a-5C"></a>名不还果非阿罗汉向。<a id="a-5D"></a>若起胜彼果道现在前。<a id="a-5E"></a>彼阿罗汉向得而亦在身成就亦现在前。<a id="a-5F"></a>于不还果得而不在身成就不现在前。<a id="a-5G"></a>名阿罗汉向非不还果。<a id="a-5H"></a>故体虽五而名有八。<a id="a-5I"></a>若并超越得四果者。<a id="a-5J"></a>即名有八体有七种。<a id="a-5K"></a>谓见道中有一来向无预流果。<a id="a-5L"></a>有不还向无一来果。<a id="a-5M"></a>唯决定无阿罗汉向无不还果。<a id="a-5N"></a>故体有七此八补特伽罗于九遍知几成就。<a id="a-5O"></a>几不成就。<a id="a-5P"></a>乃至广说。<a id="a-5Q"></a>此中以补特伽罗为章以遍知为门。<a id="a-5R"></a>已说八种补特伽罗。<a id="a-5S"></a>今说此八于九遍知有不成就有成就者。<a id="a-5T"></a>此成就者有少有多。<a id="a-5U"></a>谓预流向或不成就或成就一二三四五。<a id="a-5V"></a>不成就者。<a id="a-5W"></a>谓苦法智忍乃至集法智忍位。<a id="a-5X"></a>此五心顷于见修道九种遍知皆未成就。<a id="a-5Y"></a>四缘五缘俱未具故。<a id="a-5Z"></a>成就一者。<a id="a-5a"></a>谓集法智集类智忍位。<a id="a-5b"></a>此二心顷俱成就欲界见苦集所断法断一遍知故。<a id="a-5c"></a>成就二者。<a id="a-5d"></a>谓集类智灭法智忍位。<a id="a-5e"></a>此二心顷成就三界见苦集所断法断二遍知故。<a id="a-5f"></a>成就三者。<a id="a-5g"></a>谓灭法智灭类智忍位。<a id="a-5h"></a>此二心顷成就三界见苦集所断法断。<a id="a-5i"></a>及欲界见灭所断法断三遍知故。<a id="a-5j"></a>成就四者。<a id="a-5k"></a>谓灭类智道法智忍位。<a id="a-5l"></a>此二心顷成就三界见苦集灭所断法断四遍知故。<a id="a-5m"></a>成就五者。<a id="a-5n"></a>谓道法智道类智忍位。<a id="a-5o"></a>此二心顷成就三界见苦集灭所断法断。<a id="a-5p"></a>及欲界见道所断法断。<a id="a-5q"></a>五遍知故。<a id="a-5r"></a>预流果成就六。<a id="a-5s"></a>谓道类智乃至未起胜彼果道。<a id="a-5t"></a>成就三界见所断法断六遍知故。<a id="a-5u"></a>一来向若倍离欲染入正性离生者如预流向。<a id="a-5v"></a>谓或不成就即见道初五心顷。<a id="a-5w"></a>或成就一二三四五即见道后十心顷。<a id="a-5x"></a>如其次第二二刹那。<a id="a-5y"></a>若从预流果趣一来果者。<a id="a-5z"></a>及一来果成就六。<a id="a-60"></a>谓从起胜预流果道。<a id="a-61"></a>乃至离欲染第六无间道。<a id="a-62"></a>皆名趣一来果者。<a id="a-63"></a>从道类智或离欲染第六解脱道。<a id="a-64"></a>乃至未起胜彼果道。<a id="a-65"></a>名一来果俱成就六。<a id="a-66"></a>即三界见所断法断六遍知。<a id="a-67"></a>不还向若已离欲染入正性离生者如预流向。<a id="a-68"></a>谓或不成就即见道初五心顷。<a id="a-69"></a>或成就一二三四五即见道后十心顷。<a id="a-6A"></a>如其次第二二刹那。<a id="a-6B"></a>此中有说。<a id="a-6C"></a>若已离欲染依六地。<a id="a-6D"></a>入正性离生者皆如预流向说。<a id="a-6E"></a>有作是说。<a id="a-6F"></a>若已离欲染依未至定入正性离生者如预流向说。<a id="a-6G"></a>若依上五地入正性离生者非如预流向。<a id="a-6H"></a>谓从苦法智忍乃至集类智忍未成就遍知。<a id="a-6I"></a>从集类智乃至灭类智忍成就一。<a id="a-6J"></a>谓色无色界见苦集所断法断遍知。<a id="a-6K"></a>从灭类智乃至道类智忍成就二。<a id="a-6L"></a>谓色无色界见苦集灭所断法断遍知。<a id="a-6M"></a>以上五地道非欲界法断对治故。<a id="a-6N"></a>于集灭道三法智时。<a id="a-6O"></a>不得欲界见所断法断三遍知。<a id="a-6P"></a>若从一来果趣不还果者成就六。<a id="a-6Q"></a>谓从起胜一来果道。<a id="a-6R"></a>乃至离欲染第九无间道。<a id="a-6S"></a>皆名趣不还果者。<a id="a-6T"></a>彼成就六。<a id="a-6U"></a>谓三界见所断法断六遍知。<a id="a-6V"></a>不还果成就一。<a id="a-6W"></a>谓五顺下分结尽。<a id="a-6X"></a>从道类智或离欲染第九解脱道。<a id="a-6Y"></a>乃至未起胜彼果道名不还果。<a id="a-6Z"></a>彼成就一五顺下分结尽遍知。<a id="a-6a"></a>总三界见所断断。<a id="a-6b"></a>及欲界修所断断为自性故。<a id="a-6c"></a>阿罗汉向或成就一或成就二。<a id="a-6d"></a>谓未离色染者成就一。<a id="a-6e"></a>已离色染者成就二。<a id="a-6f"></a>谓从起胜不还果道。<a id="a-6g"></a>乃至金刚喻定皆名阿罗汉向。<a id="a-6h"></a>彼若未离色界染尽成就一。<a id="a-6i"></a>谓五顺下分结尽遍知。<a id="a-6j"></a>若已离色界染者成就二。<a id="a-6k"></a>谓次前一及色爱尽遍知。<a id="a-6l"></a>阿罗汉果成就一。<a id="a-6m"></a>谓一切结尽遍知。<a id="a-6n"></a>总集三界一切法断为自性故。<a id="a-6o"></a>独觉大觉如阿罗汉。<a id="a-6p"></a>俱唯成就第九遍知。<a id="a-6q"></a>问独觉学位为成就几。<a id="a-6r"></a>答部行喻者如声闻说。<a id="a-6s"></a>麟角喻者如菩萨说。<a id="a-6t"></a>问菩萨圣位成就几耶。<a id="a-6u"></a>答且见道中。<a id="a-6v"></a>有作是说。<a id="a-6w"></a>如预流向初五心顷。<a id="a-6x"></a>全未成就后十心顷如其次第。<a id="a-6y"></a>二二刹那成就一二三四五种。<a id="a-6z"></a>复有说者。<a id="a-70"></a>初七心顷全未成就。<a id="a-71"></a>从集类智乃至灭类智忍成就一。<a id="a-72"></a>谓色无色界见苦集所断法断遍知。<a id="a-73"></a>从灭类智乃至道类智忍成就二。<a id="a-74"></a>谓色无色界见苦集灭所断法断遍知。<a id="a-75"></a>第四静虑非欲界法断对治故。<a id="a-76"></a>于集灭道三法智时。<a id="a-77"></a>不得欲界见所断法断三遍知。<a id="a-78"></a>从初道类智乃至金刚喻定皆成就一。<a id="a-79"></a>谓五顺下分结尽遍知。<a id="a-7A"></a>问菩萨何时得色爱尽遍知。<a id="a-7B"></a>尊者僧伽筏苏说曰。<a id="a-7C"></a>初道类智位即得此遍知。<a id="a-7D"></a>评曰。<a id="a-7E"></a>彼不应作是说。<a id="a-7F"></a>无一念顷得果向故。<a id="a-7G"></a>有作是说。<a id="a-7H"></a>离非想非非想处染初无间道时得此遍知。<a id="a-7I"></a>彼亦不应作如是说尔时但修无色对治道。<a id="a-7J"></a>非色对治故。<a id="a-7K"></a>复有说者。<a id="a-7L"></a>金刚喻定现在前时得此遍知。<a id="a-7M"></a>彼亦不应作如是说。<a id="a-7N"></a>尔时总于三界一切见修所断法断。<a id="a-7O"></a>得一味离系得名得一切结尽遍知。<a id="a-7P"></a>如何今时得色爱尽。<a id="a-7Q"></a>应作是说。<a id="a-7R"></a>菩萨圣位决定不得色无色界见道所断法断遍知。<a id="a-7S"></a>及色爱尽遍知总集遍知故。<a id="a-7T"></a>无容修彼断对治故。</p>
  <p data-pb></p>
  <h2 id="a7U">结蕴第二中有情纳息第三之一</h2>
  <p id="a7V">三界各有二部结谓见修所断。<a id="a-7W"></a>如是等章及解章义既领会已。<a id="a-7X"></a>次应广释。<a id="a-7Y"></a>问何故作此论。<a id="a-7Z"></a>答欲显三界各二部结令诸有情受种种苦。<a id="a-7a"></a>谓此诸结于生死中与诸有情。<a id="a-7b"></a>作大系缚作大无义作大崄伏。<a id="a-7c"></a>由有此故令诸有情于三界中受诸苦恼轮回生死。<a id="a-7d"></a>数入母胎生熟藏间。<a id="a-7e"></a>住冥闇处种种不净之所逼切。<a id="a-7f"></a>生已不知此结过患。<a id="a-7g"></a>复还染习受苦无穷。<a id="a-7h"></a>欲令有情于此诸结知见觉。<a id="a-7i"></a>已勤修对治断此诸结得永涅槃。<a id="a-7j"></a>不复轮回受生死苦。<a id="a-7k"></a>如不觉知怨家系缚无义崄伏则不能避。<a id="a-7l"></a>若觉知者便能避之。<a id="a-7m"></a>故应思惟筹量观察诃毁诸结种种善语乃至经生亦不忘失。<a id="a-7n"></a>如慈爱子初生之时便作是说。<a id="a-7o"></a>三界各有见修所断二部诸结。<a id="a-7p"></a>有情由此所系缚故。<a id="a-7q"></a>数入母胎受诸苦恼。<a id="a-7r"></a>轮回生死难有出期。<a id="a-7s"></a>问尊者何故于初生时作如是语。<a id="a-7t"></a>答以彼尊者在母胎中众苦逼切便作是念。<a id="a-7u"></a>何缘有情数入母胎受如是苦。<a id="a-7v"></a>作是念已。<a id="a-7w"></a>由宿爱乐多闻愿力即能了知。<a id="a-7x"></a>皆由三界各二部结未永断故。<a id="a-7y"></a>由是初生便能诃毁二部诸结种种过患。<a id="a-7z"></a>由此因缘故作斯论。</p>
  <p id="a80">问此中部言欲显何义。<a id="a-81"></a>答欲显众义。<a id="a-82"></a>如苾刍部名苾刍众。<a id="a-83"></a>婆罗门部名婆罗门众。<a id="a-84"></a>余亦如是。<a id="a-85"></a>部众群聚名异义同。<a id="a-86"></a>问此中顿言欲显何义。<a id="a-87"></a>答显一时义。<a id="a-88"></a>云何知然。<a id="a-89"></a>契经说故。<a id="a-8A"></a>如契经说憍萨罗主胜军大王。<a id="a-8B"></a>来诣佛所。<a id="a-8C"></a>到已顶礼世尊双足。<a id="a-8D"></a>退坐一面。<a id="a-8E"></a>以敬爱语慰问世尊。<a id="a-8F"></a>佛亦随宜而慰喻彼。<a id="a-8G"></a>既问喻已复白佛言。<a id="a-8H"></a>我昔闻佛曾说此语。<a id="a-8I"></a>去来今世无有沙门婆罗门等。<a id="a-8J"></a>于一切法具实智见。<a id="a-8K"></a>若言有者必无是处。<a id="a-8L"></a>乔答摩尊忆此语不。<a id="a-8M"></a>佛言。<a id="a-8N"></a>不忆。<a id="a-8O"></a>复白佛言。<a id="a-8P"></a>世或有人。<a id="a-8Q"></a>恶受文义异受异说。<a id="a-8R"></a>乔答摩尊必不应尔。<a id="a-8S"></a>唯愿审忆为我说之。<a id="a-8T"></a>佛言。<a id="a-8U"></a>大王。<a id="a-8V"></a>我忆往昔曾作是语。<a id="a-8W"></a>去来今世无有沙门婆罗门等。<a id="a-8X"></a>于一切法顿得智见。<a id="a-8Y"></a>若言有者必无是处。<a id="a-8Z"></a>决定经于三无数劫修习百千难行苦行。<a id="a-8a"></a>积渐具六波罗蜜多。<a id="a-8b"></a>然后乃能于一切法具实智见。<a id="a-8c"></a>故知顿者欲显一时。</p>
  <p id="a8d">于欲界见修所断二部结颇有顿得系耶。<a id="a-8e"></a>答有。<a id="a-8f"></a>谓已离欲染异生。<a id="a-8g"></a>从离欲染退时及色无色界没生欲界时。<a id="a-8h"></a>谓诸异生已离欲染。<a id="a-8i"></a>若起欲界下下缠退。<a id="a-8j"></a>顿得欲界见修所断下下品结。<a id="a-8k"></a>若起欲界下中缠退。<a id="a-8l"></a>顿得欲界见修所断下下下中二品结乃至若起欲界上上缠退。<a id="a-8m"></a>顿得欲界见修所断九品诸结。<a id="a-8n"></a>先顿断故今还顿得。<a id="a-8o"></a>又上二界没生欲界时。<a id="a-8p"></a>九品缠中随起何品令生相续皆顿得。<a id="a-8q"></a>欲界见修所断九品诸结故有顿得此系。<a id="a-8r"></a>颇有顿离系耶。<a id="a-8s"></a>答有。<a id="a-8t"></a>谓异生离欲染时。<a id="a-8u"></a>此说异生离欲染位。<a id="a-8v"></a>总束欲界见修所断诸烦恼结以为九品。<a id="a-8w"></a>如刈草法品品顿断。<a id="a-8x"></a>谓以下下品无间道。<a id="a-8y"></a>顿断欲界见修所断上上品结。<a id="a-8z"></a>乃至以上上品无间道。<a id="a-90"></a>顿断欲界见修所断下下品结。<a id="a-91"></a>故有顿离此系。<a id="a-92"></a>颇有渐得系耶答无。<a id="a-93"></a>谓决定无先得欲界见所断结。<a id="a-94"></a>后得欲界修所断结。<a id="a-95"></a>亦决定无先得欲界修所断结。<a id="a-96"></a>后得欲界见所断结。<a id="a-97"></a>故无渐得此系颇有渐离系耶。<a id="a-98"></a>答有。<a id="a-99"></a>谓世尊弟子先离彼见所断结。<a id="a-9A"></a>后离彼修所断结。<a id="a-9B"></a>谓诸圣者先以见道断欲界见所断结。<a id="a-9C"></a>后以修道断欲界修所断结。<a id="a-9D"></a>故有渐离此系。</p>
  <p id="a9E">于色界见修所断二部结颇有顿得系耶。<a id="a-9F"></a>答有。<a id="a-9G"></a>谓已离色染异生从离色染退时。<a id="a-9H"></a>及无色界没生欲色界时。<a id="a-9I"></a>谓诸异生已离色染。<a id="a-9J"></a>若起色界下下缠退。<a id="a-9K"></a>顿得色界见修所断下下品结。<a id="a-9L"></a>若起色界下中缠退。<a id="a-9M"></a>顿得色界见修所断下下下中二品结。<a id="a-9N"></a>乃至若起色界上上缠退。<a id="a-9O"></a>顿得色界见修所断九品诸结。<a id="a-9P"></a>此说自地。<a id="a-9Q"></a>若起彼下地九品缠中一一退时。<a id="a-9R"></a>皆顿得上地见修所断九品诸结。<a id="a-9S"></a>若起欲界九品结中一一退时。<a id="a-9T"></a>亦皆顿得色界见修所断九品诸结。<a id="a-9U"></a>有作是说。<a id="a-9V"></a>此中应言。<a id="a-9W"></a>已离色染异生起欲界及梵世缠退时。<a id="a-9X"></a>顿得色界见修所断二部诸结。<a id="a-9Y"></a>评曰。<a id="a-9Z"></a>彼不应作是说。<a id="a-9a"></a>所以者何。<a id="a-9b"></a>此中总说顿得界系不说地故。<a id="a-9c"></a>若起第四静虑缠退。<a id="a-9d"></a>乃至若起欲界缠退。<a id="a-9e"></a>皆顿得色界见修所断结。<a id="a-9f"></a>其义无异先顿断故今还顿得。<a id="a-9g"></a>又无色界没生欲色界时。<a id="a-9h"></a>九品缠中随起何品令生相续。<a id="a-9i"></a>皆顿得色界见修所断九品诸结。<a id="a-9j"></a>有作是说。<a id="a-9k"></a>此中应言。<a id="a-9l"></a>无色界没生欲界及梵世时。<a id="a-9m"></a>顿得色界见修所断二部诸结。<a id="a-9n"></a>评曰。<a id="a-9o"></a>彼不应作是说。<a id="a-9p"></a>所以者何此中总说顿得界系不说地故。<a id="a-9q"></a>若生第四静虑乃至若生欲界。<a id="a-9r"></a>皆顿得色界见修所断诸结其义无异。<a id="a-9s"></a>故有顿得此系颇有顿离系耶。<a id="a-9t"></a>答有。<a id="a-9u"></a>谓异生离色染时此说异生离色染位。<a id="a-9v"></a>总束色界一一静虑见修所断诸烦恼结各为九品。<a id="a-9w"></a>如刈草法品品顿断。<a id="a-9x"></a>谓下下品无间道顿断色界一一静虑见修所断上上品结。<a id="a-9y"></a>乃至以上上品无间道顿断色界一一静虑见修所断下下品结。<a id="a-9z"></a>故有顿离此系。<a id="a-A0"></a>颇有渐得系耶。<a id="a-A1"></a>答无。<a id="a-A2"></a>谓决定无先得色界见所断结。<a id="a-A3"></a>后得色界修所断结。<a id="a-A4"></a>亦决定无先得色界修所断结。<a id="a-A5"></a>后得色界见所断结。<a id="a-A6"></a>故无渐得此系。<a id="a-A7"></a>颇有渐离系耶。<a id="a-A8"></a>答有。<a id="a-A9"></a>谓世尊弟子先离彼见所断结。<a id="a-AA"></a>后离彼修所断结。<a id="a-AB"></a>谓诸圣者先以见道断色界见所断结。<a id="a-AC"></a>后以修道断色界修所断结。<a id="a-AD"></a>故有渐离此系。</p>
  <p id="aAE">于无色界见修所断二部结。<a id="a-AF"></a>颇有顿得系耶。<a id="a-AG"></a>答无。<a id="a-AH"></a>谓无异生全离无色染。<a id="a-AI"></a>后起自下缠退顿得无色界见修所断结义。<a id="a-AJ"></a>亦无异生三界上没生三界时。<a id="a-AK"></a>顿得无色界见修所断结义。<a id="a-AL"></a>故无顿得此系。<a id="a-AM"></a>颇有顿离系耶。<a id="a-AN"></a>答无。<a id="a-AO"></a>谓无异生于无色界全离染义故决定无顿离无色界见修所断结。<a id="a-AP"></a>此约界说不约地故。<a id="a-AQ"></a>虽约地说有顿离义。<a id="a-AR"></a>而非此中意所显示。<a id="a-AS"></a>故无顿离此系。<a id="a-AT"></a>前无顿得准此应知。<a id="a-AU"></a>颇有渐得系耶。<a id="a-AV"></a>答无。<a id="a-AW"></a>谓决定无先得无色界见所断结。<a id="a-AX"></a>后得无色界修所断结。<a id="a-AY"></a>亦决定无先得无色界修所断结。<a id="a-AZ"></a>后得无色界见所断结。<a id="a-Aa"></a>故无渐得此系。<a id="a-Ab"></a>颇有渐离系耶。<a id="a-Ac"></a>答有。<a id="a-Ad"></a>谓世尊弟子先离彼见所断结后离彼修所断结。<a id="a-Ae"></a>谓诸圣者。<a id="a-Af"></a>先以见道断无色界见所断结。<a id="a-Ag"></a>后以修道断无色界修所断结。<a id="a-Ah"></a>故有渐离此系。</p>
  <p id="aAi">问异生圣者随离何地九品染时。<a id="a-Aj"></a>几无间道几解脱道而得离耶。<a id="a-Ak"></a>有作是说。<a id="a-Al"></a>异生但以三无间道三解脱道离九品染。<a id="a-Am"></a>谓以下品无间解脱道离上三品染。<a id="a-An"></a>以中品无间解脱道离中三品染。<a id="a-Ao"></a>以上品无间解脱道离下三品染。<a id="a-Ap"></a>圣者亦尔。<a id="a-Aq"></a>有余师说。<a id="a-Ar"></a>异生但以一品无间解脱道顿离九品染。<a id="a-As"></a>圣者以九品无间解脱道渐离九品染。<a id="a-At"></a>所以者何。<a id="a-Au"></a>异生道钝于所知断。<a id="a-Av"></a>不能分折作九品异。<a id="a-Aw"></a>故一品道而顿断之。<a id="a-Ax"></a>圣者道利于所知断。<a id="a-Ay"></a>能善分折作九品异。<a id="a-Az"></a>故九品道而渐断之。<a id="a-B0"></a>评曰。<a id="a-B1"></a>彼不应作是说。<a id="a-B2"></a>若作是说欲显异生劣于圣者。<a id="a-B3"></a>翻显圣者劣于异生。<a id="a-B4"></a>若诸异生以一品道离九品染。<a id="a-B5"></a>圣者以九品道离九品染。<a id="a-B6"></a>岂非圣者劣于异生。<a id="a-B7"></a>如多服毒饮少药时便能总吐谁不称善。<a id="a-B8"></a>应作是说。<a id="a-B9"></a>异生圣者无不皆以九无间道九解脱道离九品染。<a id="a-BA"></a>问若尔。<a id="a-BB"></a>异生圣者有何差别。<a id="a-BC"></a>答异生以九无间道九解脱道。<a id="a-BD"></a>总束见修所断诸结以为九品。<a id="a-BE"></a>如刈草法品别顿断。<a id="a-BF"></a>圣者以一无间道一解脱道。<a id="a-BG"></a>顿断九品见所断结。<a id="a-BH"></a>以九无间道九解脱道渐断九品修所断结。<a id="a-BI"></a>是谓异生圣者差别。</p>
  <p id="aBJ">问异生圣者随离何地九品染时。<a id="a-BK"></a>以几加行以几入定而得离耶。<a id="a-BL"></a>有作是说。<a id="a-BM"></a>以三加行以三入定离九品染。<a id="a-BN"></a>谓以初加行以初入定离上三品。<a id="a-BO"></a>以第二加行以第二入定离中三品。<a id="a-BP"></a>以第三加行以第三入定离下三品。<a id="a-BQ"></a>评曰。<a id="a-BR"></a>应作是说。<a id="a-BS"></a>此事不定。<a id="a-BT"></a>或有以一加行以一入定离九品染。<a id="a-BU"></a>或有乃至以九加行以九入定离九品染。</p>
  <p id="aBV">问异生圣者随离何地九品染时。<a id="a-BW"></a>为止息为不止息耶。<a id="a-BX"></a>有作是说。<a id="a-BY"></a>异生不止息。<a id="a-BZ"></a>圣者或止息或不止息。<a id="a-Ba"></a>复有说者。<a id="a-Bb"></a>圣者不止息。<a id="a-Bc"></a>异生或止息或不止息。<a id="a-Bd"></a>评曰。<a id="a-Be"></a>应作是说。<a id="a-Bf"></a>此事不定。<a id="a-Bg"></a>谓异生圣者俱或止息或不止息离九品染。<a id="a-Bh"></a>有余师说。<a id="a-Bi"></a>离欲界染不止息。<a id="a-Bj"></a>离色无色界染或止息或不止息。<a id="a-Bk"></a>或有说者离色无色界染不止息。<a id="a-Bl"></a>离欲界染或止息或不止息。<a id="a-Bm"></a>评曰。<a id="a-Bn"></a>应作是说。<a id="a-Bo"></a>此事不定。<a id="a-Bp"></a>离三界染皆或止息或不止息而离九品。<a id="a-Bq"></a>问异生圣者起缠退时起何品缠得何品结。<a id="a-Br"></a>有作是说。<a id="a-Bs"></a>异生于下三品中随起一缠退时得下三品结。<a id="a-Bt"></a>于中三品中随起一缠退时得下中六品结。<a id="a-Bu"></a>于上三品中随起一缠退时得九品结。<a id="a-Bv"></a>圣者起下下品缠退时得下下品结起下中品缠退时。<a id="a-Bw"></a>得下下下中二品结。<a id="a-Bx"></a>乃至起上上品缠退时得九品结。<a id="a-By"></a>复有说者。<a id="a-Bz"></a>异生于九品中随起一品缠退时皆得九品结。<a id="a-C0"></a>圣者退时义如前说。<a id="a-C1"></a>所以者何。<a id="a-C2"></a>异生但以世俗定力任持相续。<a id="a-C3"></a>诸世俗定力羸劣故净不坚牢染法易得。<a id="a-C4"></a>圣者亦以无漏定力任持相续。<a id="a-C5"></a>诸无漏定力强胜故净法坚牢染法难得故。<a id="a-C6"></a>评曰。<a id="a-C7"></a>彼不应作是说。<a id="a-C8"></a>所以者何。<a id="a-C9"></a>异生圣者俱未曾见不服毒药而致死者。<a id="a-CA"></a>应作是说。<a id="a-CB"></a>异生若起下下品缠退时得下下品结。<a id="a-CC"></a>若起下中品缠退时。<a id="a-CD"></a>得下下下中二品结。<a id="a-CE"></a>乃至若起上上品缠退时得九品结。<a id="a-CF"></a>圣者亦尔。<a id="a-CG"></a>问若尔。<a id="a-CH"></a>异生圣者有何差别。<a id="a-CI"></a>答异生若起下下品缠退时。<a id="a-CJ"></a>顿得见修所断下下品结。<a id="a-CK"></a>若起下中品缠退时。<a id="a-CL"></a>顿得见修所断下下下中二品结。<a id="a-CM"></a>乃至若起上上品缠退时。<a id="a-CN"></a>顿得见修所断九品结。<a id="a-CO"></a>圣者若起下下品缠退时。<a id="a-CP"></a>唯得修所断下下品结。<a id="a-CQ"></a>若起下中品缠退时。<a id="a-CR"></a>唯得修所断下下下中二品结。<a id="a-CS"></a>乃至若起上上品缠退时。<a id="a-CT"></a>唯得修所断九品结。<a id="a-CU"></a>见所断结无退得义。<a id="a-CV"></a>是谓异生圣者差别。<a id="a-CW"></a>有余师说。<a id="a-CX"></a>若起欲界下三品中随一缠退时。<a id="a-CY"></a>得欲界下三品结。<a id="a-CZ"></a>若起欲界中三品中随一缠退时。<a id="a-Ca"></a>得欲界下中六品结。<a id="a-Cb"></a>若起欲界上三品中随一缠退时。<a id="a-Cc"></a>得欲界九品结若起色无色界下下品缠退时。<a id="a-Cd"></a>得彼下下品结。<a id="a-Ce"></a>若起色无色界下中品缠退时。<a id="a-Cf"></a>得彼下下下中二品缠乃至若起色无色界上上品缠退时。<a id="a-Cg"></a>得彼九品结。<a id="a-Ch"></a>或有说者。<a id="a-Ci"></a>若起欲界九品中随一缠退时。<a id="a-Cj"></a>皆得欲界九品结。<a id="a-Ck"></a>若起色无色界缠退时。<a id="a-Cl"></a>义如前说。<a id="a-Cm"></a>所以者何。<a id="a-Cn"></a>欲界无定染法易得。<a id="a-Co"></a>色无色界有定染法难得故。<a id="a-Cp"></a>评曰。<a id="a-Cq"></a>彼不应作是说。<a id="a-Cr"></a>断烦恼时皆由定故。<a id="a-Cs"></a>应作是说。<a id="a-Ct"></a>三界九地诸烦恼中。<a id="a-Cu"></a>若起下下品缠退时。<a id="a-Cv"></a>皆唯得下下品结若起下中品缠退时。<a id="a-Cw"></a>皆得下下下中二品结。<a id="a-Cx"></a>乃至若起上上品缠退时。<a id="a-Cy"></a>皆得九品结。</p>
 </body>
</html>