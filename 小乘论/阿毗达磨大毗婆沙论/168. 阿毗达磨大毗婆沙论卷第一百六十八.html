<!doctype html>
<html id="z3IBVff13z" data-ver="693">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第一百六十八</h1>
  <h2 id="a2">定蕴第七中摄纳息第三之三</h2>
  <p id="a3">若成就初静虑等。<a id="a-4"></a>乃至广说。<a id="a-5"></a>问何故作此论。<a id="a-6"></a>答为止拨无成就不成就性者意显成就不成就性是实有故而作斯论。<a id="a-7"></a>若成就初静虑等。<a id="a-8"></a>彼于四静虑等。<a id="a-9"></a>几成就几不成就。<a id="a-A"></a>答若成就初静虑。<a id="a-B"></a>彼于四静虑或一二三四。<a id="a-C"></a>一者谓梵世爱未尽。<a id="a-D"></a>此即异生圣者生欲界梵世。<a id="a-E"></a>若生欲界于初静虑唯离染得故成就。<a id="a-F"></a>若生梵世于初静虑有离染得有生得故成就。<a id="a-G"></a>彼梵世爱未尽故不成就上三静虑。<a id="a-H"></a>二者谓梵世爱尽上爱未尽。<a id="a-I"></a>此即异生圣者生欲界梵世。<a id="a-J"></a>及圣者生极光净。<a id="a-K"></a>若生欲界于初二静虑唯离染得故成就。<a id="a-L"></a>若生梵世于初静虑有离染得有生得故成就于第二静虑唯离染得故成就。<a id="a-M"></a>若生极光净于初静虑唯成就无漏。<a id="a-N"></a>非有漏以越地舍故于第二静虑唯离染得故成就。<a id="a-O"></a>彼极光净爱未尽故不成就上二静虑。<a id="a-P"></a>三者谓极光净爱尽上爱未尽。<a id="a-Q"></a>此即异生圣者生欲界梵世。<a id="a-R"></a>及圣者生极光净遍净。<a id="a-S"></a>若生欲界于下三静虑唯离染得故成就。<a id="a-T"></a>若生梵世于初静虑有离染得有生得故成就。<a id="a-U"></a>于第二第三静虑唯离染得故成就。<a id="a-V"></a>若生极光净于初静虑唯成就无漏。<a id="a-W"></a>于第二第三静虑唯离染得故成就。<a id="a-X"></a>若生遍净于初二静虑唯成就无漏。<a id="a-Y"></a>于第三静虑唯离染得故成就。<a id="a-Z"></a>彼遍净爱未尽故不成就第四静虑。<a id="a-a"></a>四者谓遍净爱尽。<a id="a-b"></a>此即异生圣者生欲界梵世。<a id="a-c"></a>及圣者生极光净。<a id="a-d"></a>乃至非想非非想处。<a id="a-e"></a>若生欲界于四静虑皆唯离染得故成就。<a id="a-f"></a>若生梵世于初静虑有离染得有生得故成就。<a id="a-g"></a>于上三静虑唯离染得故成就。<a id="a-h"></a>若生极光净于初静虑唯成就无漏。<a id="a-i"></a>于上三静虑唯离染得故成就。<a id="a-j"></a>若生遍净于初二静虑唯成就无漏。<a id="a-k"></a>于第三第四静虑唯离染得故成就。<a id="a-l"></a>若生广果于下三静虑唯成就无漏。<a id="a-m"></a>于第四静虑唯离染得故成就。<a id="a-n"></a>若生无色界于四静虑唯成就无漏。<a id="a-o"></a>于四无量或无或三或四。<a id="a-p"></a>无者谓生无色界。<a id="a-q"></a>此即圣者生彼四地成就无漏初静虑。<a id="a-r"></a>非四无量以越界舍故。<a id="a-s"></a>三者谓生遍净广果。<a id="a-t"></a>此即圣者生彼二地成就无漏初静虑及三无量除喜以越地舍故。<a id="a-u"></a>四者谓生欲界梵世极光净。<a id="a-v"></a>此即异生圣者生欲界梵世。<a id="a-w"></a>及圣者生极光净。<a id="a-x"></a>若生欲界梵世成就有漏无漏初静虑及四无量。<a id="a-y"></a>若生极光净成就无漏初静虑及四无量。<a id="a-z"></a>于四无色或无或一二三四。<a id="a-10"></a>无者谓色爱未尽。<a id="a-11"></a>此即异生圣者。<a id="a-12"></a>欲爱尽色爱未尽故成就初静虑非无色。<a id="a-13"></a>一者谓色爱尽上爱未尽。<a id="a-14"></a>此即异生圣者。<a id="a-15"></a>生欲界梵世。<a id="a-16"></a>及圣者生极光净。<a id="a-17"></a>乃至空无边处。<a id="a-18"></a>彼皆成就初静虑及一无色。<a id="a-19"></a>若生欲界梵世。<a id="a-1A"></a>成就有漏无漏初静虑初无色。<a id="a-1B"></a>若生极光净乃至空无边处。<a id="a-1C"></a>成就无漏初静虑有漏无漏初无色。<a id="a-1D"></a>彼上爱未尽故不成就上三无色。<a id="a-1E"></a>二者谓空无边处爱尽上爱未尽。<a id="a-1F"></a>此即异生圣者生欲界梵世。<a id="a-1G"></a>及圣者生极光净乃至识无边处。<a id="a-1H"></a>彼皆成就初静虑及二无色。<a id="a-1I"></a>若生欲界梵世。<a id="a-1J"></a>成就有漏无漏初静虑初二无色。<a id="a-1K"></a>若生极光净。<a id="a-1L"></a>乃至空无边处。<a id="a-1M"></a>成就无漏初静虑。<a id="a-1N"></a>有漏无漏初二无色。<a id="a-1O"></a>若生识无边处成就无漏初静虑初无色。<a id="a-1P"></a>有漏无漏第二无色。<a id="a-1Q"></a>彼上爱未尽故不成就上二无色。<a id="a-1R"></a>三者谓识无边处爱尽上爱未尽。<a id="a-1S"></a>此即异生圣者生欲界梵世。<a id="a-1T"></a>及圣者生极光净。<a id="a-1U"></a>乃至无所有处。<a id="a-1V"></a>彼皆成就初静虑及三无色。<a id="a-1W"></a>若生欲界梵世。<a id="a-1X"></a>成就有漏无漏初静虑初三无色。<a id="a-1Y"></a>若生极光净。<a id="a-1Z"></a>乃至空无边处。<a id="a-1a"></a>成就无漏初静虑有漏无漏初三无色。<a id="a-1b"></a>若生识无边处。<a id="a-1c"></a>成就无漏初静虑初无色。<a id="a-1d"></a>有漏无漏第二第三无色。<a id="a-1e"></a>若生无所有处。<a id="a-1f"></a>成就无漏初静虑初二无色。<a id="a-1g"></a>有漏无漏第三无色。<a id="a-1h"></a>彼上爱未尽故不成就上一无色。<a id="a-1i"></a>四者谓无所有处爱尽。<a id="a-1j"></a>此即异生圣者生欲界梵世。<a id="a-1k"></a>及圣者生极光净。<a id="a-1l"></a>乃至非想非非想处。<a id="a-1m"></a>彼皆成就初静虑及四无色。<a id="a-1n"></a>若生欲界梵世。<a id="a-1o"></a>成就有漏无漏初静虑三无色。<a id="a-1p"></a>有漏一无色。<a id="a-1q"></a>若生极光净乃至空无边处。<a id="a-1r"></a>成就无漏初静虑。<a id="a-1s"></a>有漏无漏三无色。<a id="a-1t"></a>有漏一无色。<a id="a-1u"></a>若生识无边处。<a id="a-1v"></a>成就无漏初静虑一无色。<a id="a-1w"></a>有漏无漏二无色。<a id="a-1x"></a>有漏一无色。<a id="a-1y"></a>若生无所有处。<a id="a-1z"></a>成就无漏初静虑。<a id="a-20"></a>二无色。<a id="a-21"></a>有漏无漏一无色。<a id="a-22"></a>有漏一无色。<a id="a-23"></a>若生非想非非想处。<a id="a-24"></a>成就无漏初静虑三无色。<a id="a-25"></a>有漏一无色。<a id="a-26"></a>于八解脱或无或一二三四五六七八。<a id="a-27"></a>无者谓生遍净。<a id="a-28"></a>即彼爱未尽。<a id="a-29"></a>此即圣者生遍净。<a id="a-2A"></a>成就无漏初静虑。<a id="a-2B"></a>而不成就解脱。<a id="a-2C"></a>初二解脱越地舍故。<a id="a-2D"></a>后六解脱未离遍净染未得故是故言无。<a id="a-2E"></a>一者谓生遍净。<a id="a-2F"></a>即彼爱尽上爱未尽。<a id="a-2G"></a>若生广果即彼爱未尽。<a id="a-2H"></a>若生空无边处。<a id="a-2I"></a>即彼爱未尽。<a id="a-2J"></a>此即圣者生彼诸地成就无漏初静虑及一解脱。<a id="a-2K"></a>此中若生遍净即彼爱尽上爱未尽彼成就净解脱。<a id="a-2L"></a>非余前二越地舍故。<a id="a-2M"></a>后五未得故。<a id="a-2N"></a>若生广果即彼爱未尽彼亦成就净解脱。<a id="a-2O"></a>非余如前释。<a id="a-2P"></a>若生空无边处即彼爱未尽彼成就有漏无漏空无边处解脱。<a id="a-2Q"></a>非余前三越地舍故。<a id="a-2R"></a>后四未得故。<a id="a-2S"></a>二者谓生欲界梵世。<a id="a-2T"></a>极光净遍净爱未尽。<a id="a-2U"></a>若生遍净广果。<a id="a-2V"></a>广果爱尽上爱未尽。<a id="a-2W"></a>若生空无边处即彼爱尽上爱未尽。<a id="a-2X"></a>若生识无边处即彼爱未尽。<a id="a-2Y"></a>此即异生圣者生欲界梵世。<a id="a-2Z"></a>及圣者生极光净。<a id="a-2a"></a>乃至识无边处。<a id="a-2b"></a>彼皆成就初静虑及二解脱。<a id="a-2c"></a>于中若生欲界梵世。<a id="a-2d"></a>遍净爱未尽彼成就有漏无漏初静虑及初二解脱。<a id="a-2e"></a>非余未得故。<a id="a-2f"></a>若生极光净。<a id="a-2g"></a>遍净爱未尽彼成就无漏初静虑。<a id="a-2h"></a>余如前说。<a id="a-2i"></a>若生遍净广果。<a id="a-2j"></a>广果爱尽上爱未尽彼成就无漏初静虑及第三解脱。<a id="a-2k"></a>有漏无漏第四解脱。<a id="a-2l"></a>非余初二已舍故。<a id="a-2m"></a>后四未得故。<a id="a-2n"></a>若生空无边处即彼爱尽上爱未尽彼成就无漏初静虑及有漏无漏第四第五解脱。<a id="a-2o"></a>非余初三已舍故。<a id="a-2p"></a>后三未得故。<a id="a-2q"></a>若生识无边处即彼爱未尽彼成就无漏初静虑及无漏第四解脱。<a id="a-2r"></a>有漏无漏第五解脱。<a id="a-2s"></a>非余如前释。<a id="a-2t"></a>三者谓生欲界梵世。<a id="a-2u"></a>极光净遍净爱尽上爱未尽。<a id="a-2v"></a>若生遍净广果。<a id="a-2w"></a>空无边处爱尽上爱未尽若生空识无边处。<a id="a-2x"></a>识无边处爱尽上爱未尽。<a id="a-2y"></a>若生无所有处即彼爱未尽。<a id="a-2z"></a>此即异生圣者生欲界梵世。<a id="a-30"></a>及圣者生极光净。<a id="a-31"></a>乃至无所有处。<a id="a-32"></a>皆成就初静虑及三解脱。<a id="a-33"></a>于中若生欲界梵世。<a id="a-34"></a>遍净爱尽上爱未尽。<a id="a-35"></a>彼成就有漏无漏初静虑及前三解脱。<a id="a-36"></a>非余未得故。<a id="a-37"></a>若生极光净。<a id="a-38"></a>遍净爱尽上爱未尽。<a id="a-39"></a>彼成就无漏初静虑。<a id="a-3A"></a>余如前说。<a id="a-3B"></a>若生遍净广果。<a id="a-3C"></a>空无边处爱尽上爱未尽。<a id="a-3D"></a>彼成就无漏初静虑及第三解脱。<a id="a-3E"></a>有漏无漏第四第五解脱非余前二已舍故。<a id="a-3F"></a>后三未得故。<a id="a-3G"></a>若生空无边处。<a id="a-3H"></a>识无边处爱尽上爱未尽彼成就无漏初静虑。<a id="a-3I"></a>有漏无漏初三无色解脱。<a id="a-3J"></a>非余前三已舍故。<a id="a-3K"></a>后二未得故。<a id="a-3L"></a>若生识无边处即彼爱尽上爱未尽彼成就无漏初静虑第四解脱有漏无漏第五第六解脱。<a id="a-3M"></a>非余如前说。<a id="a-3N"></a>若生无所有处即彼爱未尽。<a id="a-3O"></a>彼成就无漏初静虑。<a id="a-3P"></a>第四第五解脱。<a id="a-3Q"></a>有漏无漏第六解脱非余如前说。<a id="a-3R"></a>四者谓生欲界梵世极光净。<a id="a-3S"></a>广果爱尽上爱未尽。<a id="a-3T"></a>若生遍净广果。<a id="a-3U"></a>识无边处爱尽上爱未尽。<a id="a-3V"></a>若生空识无边处无所有处。<a id="a-3W"></a>无所有处爱尽。<a id="a-3X"></a>若生非想非非想处不得灭尽定。<a id="a-3Y"></a>此即异生圣者生欲界梵世。<a id="a-3Z"></a>及圣者生极光净。<a id="a-3a"></a>乃至非想非非想处。<a id="a-3b"></a>皆成就初静虑及四解脱。<a id="a-3c"></a>于中若生欲界梵世。<a id="a-3d"></a>广果爱尽上爱未尽彼成就有漏无漏初静虑及前三解脱。<a id="a-3e"></a>有漏无漏第四解脱。<a id="a-3f"></a>非余未得故。<a id="a-3g"></a>若生极光净。<a id="a-3h"></a>广果爱尽上爱未尽。<a id="a-3i"></a>彼成就无漏初静虑。<a id="a-3j"></a>余如前说。<a id="a-3k"></a>若生遍净广果。<a id="a-3l"></a>识无边处爱尽上爱未尽。<a id="a-3m"></a>彼成就无漏初静虑及第三解脱。<a id="a-3n"></a>有漏无漏初三无色解脱。<a id="a-3o"></a>非余前二已舍故。<a id="a-3p"></a>后二未得故。<a id="a-3q"></a>若生空无边处。<a id="a-3r"></a>无所有处爱尽彼成就无漏初静虑。<a id="a-3s"></a>有漏无漏初三无色解脱并第七解脱非余前三已舍故。<a id="a-3t"></a>后一未得故。<a id="a-3u"></a>若生识无边处。<a id="a-3v"></a>无所有处爱尽。<a id="a-3w"></a>彼成就无漏。<a id="a-3x"></a>初静虑第四解脱。<a id="a-3y"></a>有漏无漏第五第六解脱。<a id="a-3z"></a>并第七解脱。<a id="a-40"></a>非余如前说。<a id="a-41"></a>若生无所有处即彼爱尽。<a id="a-42"></a>彼成就无漏初静虑。<a id="a-43"></a>及第四第五解脱。<a id="a-44"></a>有漏无漏第六解脱。<a id="a-45"></a>并第七解脱。<a id="a-46"></a>非余如前说。<a id="a-47"></a>若生非想非非想处。<a id="a-48"></a>不得灭尽定。<a id="a-49"></a>彼成就无漏初静虑。<a id="a-4A"></a>三无色解脱。<a id="a-4B"></a>并第七解脱。<a id="a-4C"></a>非余前三已舍故。<a id="a-4D"></a>后一未得故。<a id="a-4E"></a>或已舍故。<a id="a-4F"></a>五者谓生欲界梵世。<a id="a-4G"></a>极光净空无边处爱尽上爱未尽。<a id="a-4H"></a>若生遍净广果。<a id="a-4I"></a>无所有处爱尽不得灭尽定。<a id="a-4J"></a>若生非想非非想处得灭尽定。<a id="a-4K"></a>此即异生圣者生欲界梵世。<a id="a-4L"></a>及圣者生极光净遍净广果非想非非想处。<a id="a-4M"></a>皆成就初静虑及五解脱。<a id="a-4N"></a>于中若生欲界梵世。<a id="a-4O"></a>空无边处爱尽上爱未尽。<a id="a-4P"></a>彼成就有漏无漏初静虑及前三解脱。<a id="a-4Q"></a>有漏无漏第四第五解脱。<a id="a-4R"></a>非余未得故。<a id="a-4S"></a>若生极光净。<a id="a-4T"></a>空无边处爱尽上爱未尽。<a id="a-4U"></a>彼成就无漏初静虑。<a id="a-4V"></a>余如前说。<a id="a-4W"></a>若生遍净广果。<a id="a-4X"></a>无所有处爱尽不得灭尽定。<a id="a-4Y"></a>彼成就无漏初静虑及第三解脱。<a id="a-4Z"></a>有漏无漏初三无色解脱。<a id="a-4a"></a>并第七解脱。<a id="a-4b"></a>非余前二已舍故。<a id="a-4c"></a>后一不得故。<a id="a-4d"></a>若生非想非非想处得灭尽定。<a id="a-4e"></a>彼成就无漏初静虑。<a id="a-4f"></a>初三无色解脱及后二解脱。<a id="a-4g"></a>非余已舍故。<a id="a-4h"></a>六者谓生欲界梵世。<a id="a-4i"></a>极光净识无边处爱尽上爱未尽。<a id="a-4j"></a>若生遍净广果得灭尽定。<a id="a-4k"></a>此即异生圣者生欲界梵世。<a id="a-4l"></a>及圣者生极光净遍净广果。<a id="a-4m"></a>皆成就初静虑及六解脱。<a id="a-4n"></a>于中若生欲界梵世。<a id="a-4o"></a>识无边处爱尽上爱未尽。<a id="a-4p"></a>彼成就有漏无漏初静虑及前三解脱。<a id="a-4q"></a>有漏无漏初三无色解脱。<a id="a-4r"></a>非余未得故。<a id="a-4s"></a>若生极光净。<a id="a-4t"></a>识无边处爱尽上爱未尽。<a id="a-4u"></a>彼成就无漏初静虑。<a id="a-4v"></a>余如前说。<a id="a-4w"></a>若生遍净广果得灭尽定。<a id="a-4x"></a>彼成就无漏初静虑及第三解脱。<a id="a-4y"></a>有漏无漏初三无色解脱并后二解脱。<a id="a-4z"></a>非余已舍故。<a id="a-50"></a>七者谓生欲界梵世。<a id="a-51"></a>极光净无所有处爱尽不得灭尽定。<a id="a-52"></a>此即异生圣者生欲界梵世。<a id="a-53"></a>及圣者生极光净。<a id="a-54"></a>皆成就初静虑及七解脱。<a id="a-55"></a>于中若生欲界梵世。<a id="a-56"></a>无所有处爱尽不得灭尽定。<a id="a-57"></a>彼成就有漏无漏初静虑。<a id="a-58"></a>及前三解脱。<a id="a-59"></a>有漏无漏初三无色解脱并第七解脱。<a id="a-5A"></a>非第八未得故。<a id="a-5B"></a>若生极光净。<a id="a-5C"></a>无所有处爱尽不得灭尽定。<a id="a-5D"></a>彼成就无漏初静虑。<a id="a-5E"></a>余如前说。<a id="a-5F"></a>八者谓生欲界梵世。<a id="a-5G"></a>极光净得灭尽定。<a id="a-5H"></a>此即圣者生欲界梵世极光净。<a id="a-5I"></a>皆成就初静虑及八解脱。<a id="a-5J"></a>于中若生欲界梵世得灭尽定。<a id="a-5K"></a>彼成就有漏无漏初静虑及一切八解脱。<a id="a-5L"></a>若生极光净得灭尽定。<a id="a-5M"></a>彼成就无漏初静虑。<a id="a-5N"></a>及一切八解脱。<a id="a-5O"></a>于八胜处或无。<a id="a-5P"></a>或四或八。<a id="a-5Q"></a>无者谓生遍净即彼爱未尽。<a id="a-5R"></a>若生无色界。<a id="a-5S"></a>此即圣者生遍净及无色界。<a id="a-5T"></a>俱成就无漏初静虑。<a id="a-5U"></a>非八胜处以生遍净即彼爱未尽者。<a id="a-5V"></a>前四已舍后四未得故。<a id="a-5W"></a>生无色界者皆已舍故。<a id="a-5X"></a>四者谓生欲界梵世。<a id="a-5Y"></a>极光净。<a id="a-5Z"></a>遍净爱未尽。<a id="a-5a"></a>若生遍净即彼爱尽。<a id="a-5b"></a>若生广果。<a id="a-5c"></a>此即异生圣者。<a id="a-5d"></a>生欲界梵世。<a id="a-5e"></a>及圣者生极光净遍净广果。<a id="a-5f"></a>皆成就初静虑及四胜处。<a id="a-5g"></a>于中若生欲界梵世。<a id="a-5h"></a>遍净爱未尽。<a id="a-5i"></a>彼成就有漏无漏初静虑及前四胜处。<a id="a-5j"></a>非余未得故。<a id="a-5k"></a>若生极光净。<a id="a-5l"></a>遍净爱未尽。<a id="a-5m"></a>彼成就无漏初静虑。<a id="a-5n"></a>余如前说。<a id="a-5o"></a>若生遍净即彼爱尽。<a id="a-5p"></a>及生广果。<a id="a-5q"></a>彼成就无漏初静虑及后四胜处。<a id="a-5r"></a>非余已舍故。<a id="a-5s"></a>八者谓生欲界梵世。<a id="a-5t"></a>极光净遍净爱尽。<a id="a-5u"></a>此即异生圣者生欲界梵世。<a id="a-5v"></a>及圣者生极光净。<a id="a-5w"></a>皆成就初静虑。<a id="a-5x"></a>及八胜处。<a id="a-5y"></a>于中若生欲界梵世。<a id="a-5z"></a>遍净爱尽。<a id="a-60"></a>彼成就有漏无漏初静虑及八胜处。<a id="a-61"></a>若生极光净。<a id="a-62"></a>遍净爱尽。<a id="a-63"></a>彼成就无漏初静虑及八胜处。<a id="a-64"></a>于十遍处或无或一二八九十。<a id="a-65"></a>无者谓生欲界梵世极光净遍净。<a id="a-66"></a>遍净爱未尽。<a id="a-67"></a>若生无所有处。<a id="a-68"></a>非想非非想处。<a id="a-69"></a>此即异生圣者生欲界梵世。<a id="a-6A"></a>及圣者生极光净遍净。<a id="a-6B"></a>后二无色皆成就初静虑非十遍处。<a id="a-6C"></a>于中若生欲界梵世。<a id="a-6D"></a>遍净爱未尽。<a id="a-6E"></a>彼成就有漏无漏初静虑。<a id="a-6F"></a>非十遍处未得故。<a id="a-6G"></a>若生极光净遍净。<a id="a-6H"></a>遍净爱未尽。<a id="a-6I"></a>彼成就无漏初静虑。<a id="a-6J"></a>非十遍处未得故。<a id="a-6K"></a>若生后二无色。<a id="a-6L"></a>彼成就无漏初静虑。<a id="a-6M"></a>非十遍处已舍故。<a id="a-6N"></a>一者谓生空无边处即彼爱未尽。<a id="a-6O"></a>若生识无边处。<a id="a-6P"></a>此即圣者生彼二地。<a id="a-6Q"></a>俱成就无漏初静虑及一遍处。<a id="a-6R"></a>于中若生空无边处。<a id="a-6S"></a>即彼爱未尽彼成就一空无边处遍处。<a id="a-6T"></a>非余前八已舍故。<a id="a-6U"></a>后一未得故。<a id="a-6V"></a>若生识无边处。<a id="a-6W"></a>彼成就一识无边处遍处。<a id="a-6X"></a>非余已舍故。<a id="a-6Y"></a>二者谓生空无边处。<a id="a-6Z"></a>即彼爱尽。<a id="a-6a"></a>此即圣者生彼成就无漏初静虑及后二遍处。<a id="a-6b"></a>非余已舍故。<a id="a-6c"></a>八者谓生欲界梵世极光净遍净。<a id="a-6d"></a>遍净爱尽上爱未尽。<a id="a-6e"></a>若生广果即彼爱未尽。<a id="a-6f"></a>此即异生圣者生欲界梵世。<a id="a-6g"></a>及圣者生极光净遍净广果皆成就初静虑。<a id="a-6h"></a>及前八遍处。<a id="a-6i"></a>于中若生欲界梵世。<a id="a-6j"></a>遍净爱尽上爱未尽。<a id="a-6k"></a>彼成就有漏无漏初静虑。<a id="a-6l"></a>及前八遍处。<a id="a-6m"></a>非余未得故。<a id="a-6n"></a>若生极光净遍净。<a id="a-6o"></a>遍净爱尽上爱未尽。<a id="a-6p"></a>及生广果即彼爱未尽。<a id="a-6q"></a>彼成就无漏初静虑。<a id="a-6r"></a>余如前说。<a id="a-6s"></a>九者谓生欲色界。<a id="a-6t"></a>色爱尽上爱未尽。<a id="a-6u"></a>此即异生圣者生欲界梵世。<a id="a-6v"></a>及圣者生极光净遍净广果。<a id="a-6w"></a>皆成就初静虑及前九遍处。<a id="a-6x"></a>于中若生欲界梵世。<a id="a-6y"></a>色爱尽上爱未尽。<a id="a-6z"></a>彼成就有漏无漏初静虑及前九遍处。<a id="a-70"></a>非第十未得故。<a id="a-71"></a>若生极光净遍净广果。<a id="a-72"></a>色爱尽上爱未尽。<a id="a-73"></a>彼成就无漏初静虑。<a id="a-74"></a>余如前说。<a id="a-75"></a>十者谓生欲色界。<a id="a-76"></a>空无边处爱尽。<a id="a-77"></a>此即异生圣者生欲界梵世。<a id="a-78"></a>及圣者生极光净遍净广果。<a id="a-79"></a>皆成就初静虑及十遍处。<a id="a-7A"></a>于中若生欲界梵世。<a id="a-7B"></a>空无边处爱尽。<a id="a-7C"></a>彼成就有漏无漏初静虑及十遍处。<a id="a-7D"></a>若生极光净遍净广果。<a id="a-7E"></a>空无边处爱尽。<a id="a-7F"></a>彼成就无漏初静虑及十遍处。<a id="a-7G"></a>于八智或二四五六七八。<a id="a-7H"></a>二者谓异生及苦法忍位。<a id="a-7I"></a>此中异生及先离欲染。<a id="a-7J"></a>依未至定苦法忍位成就有漏初静虑。<a id="a-7K"></a>若依上五地苦法忍位成就有漏无漏初静虑。<a id="a-7L"></a>彼一切皆成就二智。<a id="a-7M"></a>谓他心智。<a id="a-7N"></a>世俗智。<a id="a-7O"></a>四者谓苦法智苦类忍位。<a id="a-7P"></a>此位若依未至定则成就有漏初静虑。<a id="a-7Q"></a>若依上五地则成就有漏无漏初静虑。<a id="a-7R"></a>彼皆成就四智。<a id="a-7S"></a>谓他心智世俗智苦智法智。<a id="a-7T"></a>五者谓苦类智集法忍位。<a id="a-7U"></a>此二位所成就有漏无漏初静虑如前分别。<a id="a-7V"></a>彼皆成就五智。<a id="a-7W"></a>谓前四加类智。<a id="a-7X"></a>六者谓集法智乃至灭法忍位。<a id="a-7Y"></a>此诸位所成就初静虑如前说。<a id="a-7Z"></a>彼皆成就六智。<a id="a-7a"></a>谓前五加集智。<a id="a-7b"></a>七者谓灭法智乃至道法忍位。<a id="a-7c"></a>此诸位所成就初静虑如前说。<a id="a-7d"></a>彼皆成就七智。<a id="a-7e"></a>谓前六加灭智。<a id="a-7f"></a>八者谓道法智以上诸位。<a id="a-7g"></a>此中道法智道类忍位所成就初静虑亦如前说。<a id="a-7h"></a>道类智位必成就有漏无漏初静虑。<a id="a-7i"></a>其道类智上诸位中生欲界梵世者。<a id="a-7j"></a>定皆成就有漏无漏初静虑。<a id="a-7k"></a>生极光净以上诸地者。<a id="a-7l"></a>唯成就无漏初静虑。<a id="a-7m"></a>彼一切皆成就八智。<a id="a-7n"></a>谓前七加道智。<a id="a-7o"></a>于三三摩地。<a id="a-7p"></a>或无或二或三。<a id="a-7q"></a>无者谓诸异生彼成就有漏初静虑。<a id="a-7r"></a>非三摩地不得故。<a id="a-7s"></a>二者谓诸圣者灭法忍未生此前诸位。<a id="a-7t"></a>若依未至定唯成就有漏初静虑。<a id="a-7u"></a>若依上五地成就有漏无漏初静虑。<a id="a-7v"></a>彼皆成就二三摩地。<a id="a-7w"></a>谓空无愿。<a id="a-7x"></a>三者谓灭法忍已生。<a id="a-7y"></a>此中从灭法忍乃至道类忍智所成就初静虑如前说。<a id="a-7z"></a>道类智位必成就有漏无漏初静虑。<a id="a-80"></a>其道类智上诸位中。<a id="a-81"></a>生欲界梵世者定皆成就有漏无漏初静虑。<a id="a-82"></a>生极光净以上诸地者唯成就无漏初静虑。<a id="a-83"></a>彼一切皆成就三三摩地。<a id="a-84"></a>如成就初静虑乃至成就第四静虑。<a id="a-85"></a>随所应亦尔。<a id="a-86"></a>谓如以初静虑对四静虑。<a id="a-87"></a>乃至三三摩地辩成就如是。<a id="a-88"></a>乃至以第四静虑。<a id="a-89"></a>对四静虑。<a id="a-8A"></a>乃至三三摩地辩成就随其所应。<a id="a-8B"></a>若异生。<a id="a-8C"></a>若圣者。<a id="a-8D"></a>若离染得故。<a id="a-8E"></a>若生得故。<a id="a-8F"></a>若有漏若无漏若无若分若具等。<a id="a-8G"></a>皆应广说。</p>
  <p id="a8H">七补特伽罗。<a id="a-8I"></a>谓随信行随法行信胜解见至身证慧解脱俱解脱。<a id="a-8J"></a>问随信行等于味相应等四静虑四无色。<a id="a-8K"></a>几成就几不成就。<a id="a-8L"></a>答随信行于味相应四静虑。<a id="a-8M"></a>或无或一二三四。<a id="a-8N"></a>无者谓色爱尽彼离染时皆已断故。<a id="a-8O"></a>一者谓遍净爱尽上爱未尽。<a id="a-8P"></a>彼唯成就上一静虑地味。<a id="a-8Q"></a>二者谓极光净爱尽上爱未尽。<a id="a-8R"></a>彼唯成就上二静虑地味。<a id="a-8S"></a>三者谓梵世爱尽上爱未尽。<a id="a-8T"></a>彼唯成就上三静虑地味。<a id="a-8U"></a>四者谓梵世爱未尽。<a id="a-8V"></a>彼俱成就四静虑地味。<a id="a-8W"></a>下染未尽必成就上味。<a id="a-8X"></a>下染已尽必不成就下味故。<a id="a-8Y"></a>于净四静虑或无或一二三四。<a id="a-8Z"></a>无者谓欲爱未尽于净静虑皆未得故。<a id="a-8a"></a>一者谓欲爱尽上爱未尽。<a id="a-8b"></a>彼成就下一地净。<a id="a-8c"></a>二者谓梵世爱尽上爱未尽。<a id="a-8d"></a>彼唯成就下二地净。<a id="a-8e"></a>三者谓极光净爱尽上爱未尽。<a id="a-8f"></a>彼唯成就下二地净。<a id="a-8g"></a>四者谓遍净爱尽。<a id="a-8h"></a>彼具成就四地净。<a id="a-8i"></a>下染未尽必不成就上净。<a id="a-8j"></a>上染已尽身在下者。<a id="a-8k"></a>必成就下净故。<a id="a-8l"></a>以随信行必在欲界故作是说。<a id="a-8m"></a>于无漏四静虑或无或一二三四。<a id="a-8n"></a>无者谓依未至定入正性离生。<a id="a-8o"></a>此中或未离欲染故。<a id="a-8p"></a>或虽离欲染不能修故皆不成就。<a id="a-8q"></a>一者谓依初静虑或静虑中间入正性离生。<a id="a-8r"></a>彼成就下一地无漏非余。<a id="a-8s"></a>或未得或不能修故。<a id="a-8t"></a>二者谓依第二静虑入正性离生。<a id="a-8u"></a>彼成就下二地无漏非余如前说。<a id="a-8v"></a>三者谓依第三静虑入正性离生。<a id="a-8w"></a>彼成就下三地无漏。<a id="a-8x"></a>非余如前说。<a id="a-8y"></a>四者谓依第四静虑入正性离生。<a id="a-8z"></a>彼具成就四地无漏皆已得能修故。<a id="a-90"></a>见道依下必不修上。<a id="a-91"></a>以是初得道故。<a id="a-92"></a>无漏依上必修下地以自在不系故。<a id="a-93"></a>于味相应四无色。<a id="a-94"></a>或一二三四。<a id="a-95"></a>一者谓无所有处爱尽上爱未尽。<a id="a-96"></a>彼成就上一地味。<a id="a-97"></a>彼必未离有顶染故。<a id="a-98"></a>二者谓识无边处爱尽上爱未尽。<a id="a-99"></a>彼成就上二地味。<a id="a-9A"></a>三者谓空无边处爱尽上爱未尽。<a id="a-9B"></a>彼成就上三地味。<a id="a-9C"></a>四者谓空无边处爱未尽。<a id="a-9D"></a>彼具成就四地味。<a id="a-9E"></a>所以如前说。<a id="a-9F"></a>于净四无色或无或一二三四。<a id="a-9G"></a>无者谓色爱未尽于净无色皆未得故。<a id="a-9H"></a>一者谓色爱尽上爱未尽。<a id="a-9I"></a>彼成就下一地净。<a id="a-9J"></a>二者谓空无边处爱尽上爱未尽。<a id="a-9K"></a>彼成就下二地净。<a id="a-9L"></a>三者谓识无边处爱尽上爱未尽。<a id="a-9M"></a>彼成就下三地净。<a id="a-9N"></a>四者谓无所有处爱尽彼具成就四地净。<a id="a-9O"></a>所以如前说。<a id="a-9P"></a>于无漏三无色皆不成就彼无见道故如随信行随法行亦尔。<a id="a-9Q"></a>以此二补特伽罗。<a id="a-9R"></a>若道若地若定若离染若所依。<a id="a-9S"></a>皆不异唯根异故。<a id="a-9T"></a>信胜解于味相应四静虑。<a id="a-9U"></a>或无或一二三四。<a id="a-9V"></a>无者谓色爱尽。<a id="a-9W"></a>一者谓遍净爱尽上爱未尽。<a id="a-9X"></a>二者谓极光净爱尽上爱未尽。<a id="a-9Y"></a>三者谓梵世爱尽上爱未尽。<a id="a-9Z"></a>四者谓梵世爱未尽彼成就。<a id="a-9a"></a>及所以皆如前说。<a id="a-9b"></a>于净四静虑或无或一二三四。<a id="a-9c"></a>无者谓欲爱未尽。<a id="a-9d"></a>若生无色界欲爱未尽者皆未得故。<a id="a-9e"></a>生无色界者皆已舍故。<a id="a-9f"></a>一者谓生欲界欲爱尽上爱未尽。<a id="a-9g"></a>若生梵世即彼爱未尽。<a id="a-9h"></a>若生极光净即彼爱未尽。<a id="a-9i"></a>若生遍净即彼爱未尽。<a id="a-9j"></a>若生广果。<a id="a-9k"></a>二者谓生欲界梵世。<a id="a-9l"></a>梵世爱尽上爱未尽。<a id="a-9m"></a>若生极光净。<a id="a-9n"></a>即彼爱尽上爱未尽。<a id="a-9o"></a>若生遍净即彼爱尽。<a id="a-9p"></a>三者谓生欲界梵世。<a id="a-9q"></a>极光净爱尽上爱未尽。<a id="a-9r"></a>若生极光净遍净爱尽。<a id="a-9s"></a>四者谓生欲界梵世遍净爱尽。<a id="a-9t"></a>此中信胜解容有生一切地义。<a id="a-9u"></a>有漏善法生上必舍下。<a id="a-9v"></a>是故得作如前所说。<a id="a-9w"></a>于无漏四静虑或无或一二三四。<a id="a-9x"></a>无者谓欲爱未尽。<a id="a-9y"></a>一者谓欲爱尽上爱未尽。<a id="a-9z"></a>二者谓梵世爱尽上爱未尽。<a id="a-A0"></a>三者谓极光净爱尽上爱未尽。<a id="a-A1"></a>四者谓遍净爱尽。<a id="a-A2"></a>此中依渐次得果离染者说。<a id="a-A3"></a>或依随所得胜静虑。<a id="a-A4"></a>即依彼入正性离生者说。<a id="a-A5"></a>若不尔者。<a id="a-A6"></a>此文不应作如是说。<a id="a-A7"></a>以有梵世爱尽而不成就二。<a id="a-A8"></a>极光净爱尽而不成就三。<a id="a-A9"></a>遍净爱尽而不成就四故。<a id="a-AA"></a>何者是耶。<a id="a-AB"></a>谓有离梵世乃至遍净染。<a id="a-AC"></a>依初静虑乃至第三静虑入正性离生。<a id="a-AD"></a>至道类智时不成就无漏二乃至四静虑故。<a id="a-AE"></a>或此所说道类智时。<a id="a-AF"></a>虽不成就二乃至四。<a id="a-AG"></a>而从此后不久定成故。<a id="a-AH"></a>于尔时亦说成就。<a id="a-AI"></a>谓道类智后不久必起胜果道时即修彼故。<a id="a-AJ"></a>于味相应四无色或一二三四。<a id="a-AK"></a>乃至广说。<a id="a-AL"></a>于净四无色或无或一二三四。<a id="a-AM"></a>乃至广说。<a id="a-AN"></a>此中广释如静虑中。<a id="a-AO"></a>应知于无漏三无色。<a id="a-AP"></a>或无或一二三。<a id="a-AQ"></a>无者谓色爱未尽。<a id="a-AR"></a>一者谓色爱尽上爱未尽。<a id="a-AS"></a>二者谓空无边处爱尽上爱未尽。<a id="a-AT"></a>三者谓识无边处爱尽。<a id="a-AU"></a>此中亦依渐次得果离染者说。<a id="a-AV"></a>若不尔者。<a id="a-AW"></a>此文不应作如是说。<a id="a-AX"></a>以有色爱尽而不成就一。<a id="a-AY"></a>空无边处爱尽而不成就二。<a id="a-AZ"></a>识无边处爱尽而不成就三故。<a id="a-Aa"></a>何者是耶。<a id="a-Ab"></a>谓有离色界乃至识无边处染入正性离生。<a id="a-Ac"></a>至道类智时不成就无漏无色故。<a id="a-Ad"></a>或彼不久必起胜果道即成就彼故于尔时亦说成就。<a id="a-Ae"></a>如信胜解见至亦尔。<a id="a-Af"></a>以此二补特伽罗。<a id="a-Ag"></a>若道若地若定若离染若所依。<a id="a-Ah"></a>皆不异唯根异故。<a id="a-Ai"></a>身证于味相应四静虑。<a id="a-Aj"></a>皆不成就于净四静虑。<a id="a-Ak"></a>或无或一二三四。<a id="a-Al"></a>乃至广说。<a id="a-Am"></a>于无漏四静虑皆成就。<a id="a-An"></a>于味相应四无色。<a id="a-Ao"></a>成就一不成就三。<a id="a-Ap"></a>于净四无色或一或四。<a id="a-Aq"></a>一者谓生非想非非想处。<a id="a-Ar"></a>四者谓生欲色界。<a id="a-As"></a>于无漏三无色皆成就。<a id="a-At"></a>慧解脱于味相应四静虑皆不成就。<a id="a-Au"></a>于净四静虑或无或一二三四。<a id="a-Av"></a>乃至广说。<a id="a-Aw"></a>于无漏四静虑皆成就。<a id="a-Ax"></a>于味相应四无色皆不成就。<a id="a-Ay"></a>于净四无色或一二三四。<a id="a-Az"></a>乃至广说。<a id="a-B0"></a>于无漏三无色皆成就。<a id="a-B1"></a>俱解脱于味相应四静虑皆不成就。<a id="a-B2"></a>于净四静虑或无或一二三四。<a id="a-B3"></a>乃至广说。<a id="a-B4"></a>于无漏四静虑皆成就。<a id="a-B5"></a>于味相应四无色皆不成就。<a id="a-B6"></a>于净四无色或一或四。<a id="a-B7"></a>一者谓生非想非非想处。<a id="a-B8"></a>四者谓生欲色界。<a id="a-B9"></a>于无漏三无色皆成就。<a id="a-BA"></a>此中广释如前应知。</p>
 </body>
</html>