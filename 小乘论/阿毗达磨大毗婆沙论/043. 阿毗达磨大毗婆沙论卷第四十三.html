<!doctype html>
<html id="z3IBVbI11y" data-ver="857">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第四十三</h1>
  <h2 id="a2">杂蕴第一中思纳息第八之二</h2>
  <p id="a3">应知此中有二种三摩地。<a id="a-4"></a>一染污。<a id="a-5"></a>二不染污。<a id="a-6"></a>染污者。<a id="a-7"></a>名三摩地。<a id="a-8"></a>亦名散乱。<a id="a-9"></a>不染污者。<a id="a-A"></a>名三摩地。<a id="a-B"></a>不名散乱。<a id="a-C"></a>故三摩地有十二句。<a id="a-D"></a>一有三摩地。<a id="a-E"></a>一所缘是散乱。<a id="a-F"></a>二有三摩地。<a id="a-G"></a>一所缘非散乱。<a id="a-H"></a>三有三摩地。<a id="a-I"></a>一行相是散乱。<a id="a-J"></a>四有三摩地。<a id="a-K"></a>一行相非散乱。<a id="a-L"></a>五有三摩地。<a id="a-M"></a>一所缘一行相是散乱。<a id="a-N"></a>六有三摩地。<a id="a-O"></a>一所缘一行相非散乱。<a id="a-P"></a>七有三摩地。<a id="a-Q"></a>多所缘是散乱。<a id="a-R"></a>八有三摩地。<a id="a-S"></a>多所缘非散乱。<a id="a-T"></a>九有三摩地多行相是散乱。<a id="a-U"></a>十有三摩地。<a id="a-V"></a>多行相非散乱。<a id="a-W"></a>十一有三摩地。<a id="a-X"></a>多所缘多行相是散乱。<a id="a-Y"></a>十二有三摩地。<a id="a-Z"></a>多所缘多行相非散乱。<a id="a-a"></a>有三摩地一所缘是散乱者。<a id="a-b"></a>如有一类。<a id="a-c"></a>随于一物思惟不净。<a id="a-d"></a>修未纯熟。<a id="a-e"></a>复即于此或观青瘀。<a id="a-f"></a>或观膖胀。<a id="a-g"></a>或观脓烂。<a id="a-h"></a>或观破坏。<a id="a-i"></a>或观异赤。<a id="a-j"></a>或观被食。<a id="a-k"></a>或观分离。<a id="a-l"></a>或观白骨。<a id="a-m"></a>或观骨锁。<a id="a-n"></a>其心散乱流荡不住。<a id="a-o"></a>不专一境。<a id="a-p"></a>由此因缘前定退失。<a id="a-q"></a>后定不进。<a id="a-r"></a>有三摩地一所缘非散乱者。<a id="a-s"></a>如有一类。<a id="a-t"></a>随于一物思惟不净。<a id="a-u"></a>修已纯熟。<a id="a-v"></a>复即于此或观青瘀广说乃至或观骨锁。<a id="a-w"></a>心不散乱。<a id="a-x"></a>不流不荡。<a id="a-y"></a>安住守一。<a id="a-z"></a>由此因缘前定不失能进后定有三摩地一行相是散乱者。<a id="a-10"></a>如有一类。<a id="a-11"></a>思惟非常。<a id="a-12"></a>修未纯熟。<a id="a-13"></a>复即由此。<a id="a-14"></a>或观增减。<a id="a-15"></a>或观暂时。<a id="a-16"></a>或观转变。<a id="a-17"></a>或观磨灭。<a id="a-18"></a>其心散乱流荡不住。<a id="a-19"></a>不专一境。<a id="a-1A"></a>由此因缘前定退失后定不进。<a id="a-1B"></a>有三摩地一行相非散乱者。<a id="a-1C"></a>如有一类思惟非常。<a id="a-1D"></a>修已纯熟。<a id="a-1E"></a>复即由此或观增减。<a id="a-1F"></a>广说乃至或观磨灭。<a id="a-1G"></a>心不散乱不流不荡安住守一。<a id="a-1H"></a>由此因缘前定不失能进后定有三摩地一所缘一行相是散乱者。<a id="a-1I"></a>如有一类。<a id="a-1J"></a>思惟色非常。<a id="a-1K"></a>修未纯熟。<a id="a-1L"></a>复即于此由此或观增减。<a id="a-1M"></a>广说乃至或观磨灭。<a id="a-1N"></a>其心散乱流荡不住。<a id="a-1O"></a>不专一境。<a id="a-1P"></a>由此因缘前定退失后定不进。</p>
  <p id="a1Q">有三摩地一所缘一行相非散乱者。<a id="a-1R"></a>如有一类。<a id="a-1S"></a>思惟色非常。<a id="a-1T"></a>修已纯熟。<a id="a-1U"></a>复即于此由此或观增减。<a id="a-1V"></a>广说乃至或观磨灭。<a id="a-1W"></a>心不散乱。<a id="a-1X"></a>不流不荡安住守一。<a id="a-1Y"></a>由此因缘前定不失能进后定。</p>
  <p id="a1Z">有三摩地多所缘是散乱者。<a id="a-1a"></a>如有一类。<a id="a-1b"></a>于身住循身观。<a id="a-1c"></a>修未纯熟。<a id="a-1d"></a>复于受住循受观。<a id="a-1e"></a>于心住循心观。<a id="a-1f"></a>于法住循法观。<a id="a-1g"></a>其心散乱流荡不住。<a id="a-1h"></a>不专一境。<a id="a-1i"></a>由此因缘前定退失后定不进有三摩地多所缘非散乱者。<a id="a-1j"></a>如有一类。<a id="a-1k"></a>于身住循身观。<a id="a-1l"></a>修已纯熟。<a id="a-1m"></a>复于受住循受观。<a id="a-1n"></a>乃至于法住循法观。<a id="a-1o"></a>心不散乱。<a id="a-1p"></a>不流不荡安住守一。<a id="a-1q"></a>由此因缘前定不失能进后定。</p>
  <p id="a1r">有三摩地多行相是散乱者。<a id="a-1s"></a>如有一类。<a id="a-1t"></a>思惟非常。<a id="a-1u"></a>修未纯熟。<a id="a-1v"></a>复或观苦。<a id="a-1w"></a>或观空。<a id="a-1x"></a>或观非我。<a id="a-1y"></a>其心散乱流荡不住。<a id="a-1z"></a>不专一境。<a id="a-20"></a>由此因缘前定退失后定不进。</p>
  <p id="a21">有三摩地多行相非散乱者。<a id="a-22"></a>如有一类。<a id="a-23"></a>思惟非常。<a id="a-24"></a>修已纯熟。<a id="a-25"></a>复或观苦。<a id="a-26"></a>或观空或观非我。<a id="a-27"></a>心不散乱。<a id="a-28"></a>不流不荡安住守一。<a id="a-29"></a>由此因缘前定不失能进后定。</p>
  <p id="a2A">有三摩地多所缘多行相是散乱者。<a id="a-2B"></a>如有一类。<a id="a-2C"></a>思惟身是非常。<a id="a-2D"></a>修未纯熟复观受是苦。<a id="a-2E"></a>心是空。<a id="a-2F"></a>法是非我。<a id="a-2G"></a>其心散乱流荡不住。<a id="a-2H"></a>不专一境。<a id="a-2I"></a>由此因缘前定退失后定不进。</p>
  <p id="a2J">有三摩地多所缘多行相非散乱者。<a id="a-2K"></a>如有一类。<a id="a-2L"></a>思惟身是非常。<a id="a-2M"></a>修已纯熟。<a id="a-2N"></a>复观受是苦。<a id="a-2O"></a>心是空。<a id="a-2P"></a>法是非我。<a id="a-2Q"></a>心不散乱。<a id="a-2R"></a>不流不荡安住守一。<a id="a-2S"></a>由此因缘前定不失能进后定。</p>
  <p id="a2T">云何无明乃至广说。<a id="a-2U"></a>问何故作此论。<a id="a-2V"></a>答为令疑者得决定故。<a id="a-2W"></a>谓契经说不达不解不了知故。<a id="a-2X"></a>名为无明。<a id="a-2Y"></a>不正知亦以不了知为相。<a id="a-2Z"></a>或有生疑无明即是不正知性。<a id="a-2a"></a>是则二种体无差别。<a id="a-2b"></a>欲令彼疑得决定故。<a id="a-2c"></a>显此二种其体各别故作斯论。<a id="a-2d"></a>云何无明。<a id="a-2e"></a>答三界无智。<a id="a-2f"></a>此说应理。<a id="a-2g"></a>谓三界系无智具摄诸无明故。<a id="a-2h"></a>若作是说不知三界名无明者。<a id="a-2i"></a>则应不摄缘灭道谛二种无明。<a id="a-2j"></a>彼不缘三界故。<a id="a-2k"></a>云何不正知。<a id="a-2l"></a>答非理所引慧。<a id="a-2m"></a>问此中何故问少答多。<a id="a-2n"></a>谓不正知唯染污慧。<a id="a-2o"></a>非理所引慧。<a id="a-2p"></a>通染及不染云何知然。<a id="a-2q"></a>如业蕴说。<a id="a-2r"></a>诸意恶行皆是非理所引意业。<a id="a-2s"></a>有是非理所引意业非意恶行。<a id="a-2t"></a>谓一切有覆无记意业。<a id="a-2u"></a>及一分无覆无记意业。<a id="a-2v"></a>故知非理所引慧名通染不染。<a id="a-2w"></a>答此中非理所引慧者。<a id="a-2x"></a>应知唯摄诸染污慧。<a id="a-2y"></a>所以者何。<a id="a-2z"></a>非理所引略有二种。<a id="a-30"></a>一者世俗。<a id="a-31"></a>二者胜义。<a id="a-32"></a>今说胜义非理所引。<a id="a-33"></a>故知唯摄诸染污慧。<a id="a-34"></a>唯染污法名为胜义非理所引。<a id="a-35"></a>无覆无记但由世俗得彼名故此后应理论者与分别论者。<a id="a-36"></a>相对问答难通显不正知。<a id="a-37"></a>虽是非理所引慧摄。<a id="a-38"></a>然有正知而妄语义。<a id="a-39"></a>汝说不正知是非理所引慧耶者。<a id="a-3A"></a>是分别论者问。<a id="a-3B"></a>重定前宗。<a id="a-3C"></a>若不定他宗说他过失则不应理答如是者是应理论者答。<a id="a-3D"></a>谓前所立理无颠倒故言如是。<a id="a-3E"></a>汝何所欲诸有正知而妄语者。<a id="a-3F"></a>彼皆失念不正知故而妄语耶者。<a id="a-3G"></a>亦是分别论者问。<a id="a-3H"></a>举有妄语复审所宗。<a id="a-3I"></a>答如是者亦是应理论者答。<a id="a-3J"></a>谓彼所说称可所宗故言如是。<a id="a-3K"></a>又何所欲无有正知而妄语耶者。<a id="a-3L"></a>是分别论者将欲设难反定所宗显违正理。<a id="a-3M"></a>答不尔者是应理论者。<a id="a-3N"></a>遮彼所问显理无违。<a id="a-3O"></a>谓虽不正知是非理所引慧。<a id="a-3P"></a>然有正知而妄语义非无此义故言不尔。<a id="a-3Q"></a>应听我说。<a id="a-3R"></a>若言不正知是非理所引慧。<a id="a-3S"></a>诸有正知而妄语。<a id="a-3T"></a>彼皆失念不正知故而妄语者则应说无有正知而妄语。<a id="a-3U"></a>若不说无有正知而妄语者。<a id="a-3V"></a>则不应言不正知是非理所引慧。<a id="a-3W"></a>诸有正知而妄语。<a id="a-3X"></a>彼皆失念不正知故而妄语。<a id="a-3Y"></a>作如是说俱不应理者。<a id="a-3Z"></a>是分别论者前后两关翻覆设难。<a id="a-3a"></a>前关显顺宗违理。<a id="a-3b"></a>后关显顺理违宗。<a id="a-3c"></a>二俱不可故总结言作如是说俱不应理。<a id="a-3d"></a>彼难意言。<a id="a-3e"></a>若不正知即是非理所引慧者。<a id="a-3f"></a>诸虚诳语皆是非理所引慧。<a id="a-3g"></a>发此语即从不正知起。<a id="a-3h"></a>应说无有正知妄语。<a id="a-3i"></a>若说非无正知妄语。<a id="a-3j"></a>则不应说此语皆从不正知起故。<a id="a-3k"></a>前违理后复违宗。<a id="a-3l"></a>进退推征二俱有难。<a id="a-3m"></a>应理论者后通意言。<a id="a-3n"></a>诸虚诳语虽许皆从不正知起。<a id="a-3o"></a>而可说为正知妄语。<a id="a-3p"></a>所以者何。<a id="a-3q"></a>虚诳语者正知彼事而妄说故。<a id="a-3r"></a>谓彼正知所见等事而颠倒说。<a id="a-3s"></a>是故说为正知妄语。<a id="a-3t"></a>复次虚诳语者正知自想而妄说故。<a id="a-3u"></a>谓彼正知见等自想而颠倒说。<a id="a-3v"></a>是故说为正知妄语。<a id="a-3w"></a>复次虚诳语者正知自见而妄说故。<a id="a-3x"></a>谓彼正知见等自见而颠倒说。<a id="a-3y"></a>是故说为正知妄语。<a id="a-3z"></a>复次虚诳语者应正知说而妄说故。<a id="a-40"></a>谓彼对他王臣等众应正知说而颠倒说。<a id="a-41"></a>是故说为正知妄语。<a id="a-42"></a>故虚诳语虽许皆从不正知起而可说为正知妄语。<a id="a-43"></a>若此语从不正知起则但名不正知妄语非正知妄语者。<a id="a-44"></a>此语亦从十大地法等起。<a id="a-45"></a>亦应名受等妄语非正知妄语。<a id="a-46"></a>应理论者此后反破分别论者以通前难。<a id="a-47"></a>三种破中是等彼破。<a id="a-48"></a>三种破义如前已说。<a id="a-49"></a>然于受等大地等法。<a id="a-4A"></a>略去初后但举中间无明。<a id="a-4B"></a>诘彼以通前难应诘彼言。<a id="a-4C"></a>诸无明皆不正知相应耶者是应理论者问。<a id="a-4D"></a>审定他宗若不定他宗说他过失则不应理。<a id="a-4E"></a>答如是者是分别论者答。<a id="a-4F"></a>所问理定故言如是。<a id="a-4G"></a>汝何所欲诸有正知而妄语者皆无明趣无明所缠。<a id="a-4H"></a>失念不正知故而妄语耶者亦是应理论者问。<a id="a-4I"></a>举有妄语重审彼宗。<a id="a-4J"></a>答如是者亦是分别论者答。<a id="a-4K"></a>谓此所说称可彼宗故言如是。<a id="a-4L"></a>又何所欲无有正知而妄语耶者是应理论者将欲设难反定彼宗显违正理。<a id="a-4M"></a>答不尔者。<a id="a-4N"></a>是分别论者遮此所问显理无违。<a id="a-4O"></a>谓诸无明虽皆不正知相应。<a id="a-4P"></a>然有正知而妄语义非无此义故言不尔。<a id="a-4Q"></a>应听我说若言一切无明皆不正知相应。<a id="a-4R"></a>诸有正知而妄语。<a id="a-4S"></a>皆无明趣无明所缠失念不正知故而妄语者。<a id="a-4T"></a>则应说无有正知而妄语。<a id="a-4U"></a>若不说无有正知而妄语者则不应言一切无明皆不正知相应。<a id="a-4V"></a>诸有正知而妄语皆无明趣无明所缠失念不正知故而妄语。<a id="a-4W"></a>作如是说亦俱不应理者。<a id="a-4X"></a>是相应论者前后两关翻覆设难。<a id="a-4Y"></a>前关显顺宗违理。<a id="a-4Z"></a>后关显顺理违宗。<a id="a-4a"></a>二俱不可故总结言。<a id="a-4b"></a>作如是说亦俱不应理。<a id="a-4c"></a>此难意言。<a id="a-4d"></a>若诸无明皆不正。<a id="a-4e"></a>知相应者。<a id="a-4f"></a>诸虚诳语皆是失念。<a id="a-4g"></a>不正知发此语即从无明而起。<a id="a-4h"></a>应说无有正知妄语。<a id="a-4i"></a>若说非无正知妄语则不应说此语皆从无明而起。<a id="a-4j"></a>故前违理后复违宗。<a id="a-4k"></a>进退推征二俱有难分别论者理应通言。<a id="a-4l"></a>诸虚诳语虽许皆从无明而起。<a id="a-4m"></a>然可说为正知妄语。<a id="a-4n"></a>不说彼为无明妄语。<a id="a-4o"></a>应理论者应告彼言。<a id="a-4p"></a>我宗亦尔诸虚诳语虽许皆从不正知起而可说为正知妄语非不正知。<a id="a-4q"></a>故彼非难云何憍。<a id="a-4r"></a>乃至广说。<a id="a-4s"></a>问何故作此论。<a id="a-4t"></a>答为欲分别契经义故。<a id="a-4u"></a>谓契经说。<a id="a-4v"></a>心憍心慢契经虽作是说而不分别其义。<a id="a-4w"></a>经是此论所依根本。<a id="a-4x"></a>彼不说者今应说之故作斯论。<a id="a-4y"></a>云何憍。<a id="a-4z"></a>答诸憍醉极醉闷极闷心傲逸心自取是谓憍。<a id="a-50"></a>此中憍等名虽有异而体无别。<a id="a-51"></a>皆为显了憍自性故。<a id="a-52"></a>云何慢。<a id="a-53"></a>答诸慢已慢当慢心举恃心自取是谓慢。<a id="a-54"></a>此中慢等名虽有异而体无别。<a id="a-55"></a>皆为显了慢自性故。<a id="a-56"></a>憍慢何差别。<a id="a-57"></a>问何故复作此论。<a id="a-58"></a>答欲令疑者得决定故。<a id="a-59"></a>谓此二法展转相似。<a id="a-5A"></a>见多憍者世人共言此是多慢。<a id="a-5B"></a>见多慢者。<a id="a-5C"></a>世人共言此是多憍。<a id="a-5D"></a>为令彼疑得决定故显憍与慢自性各别故作斯论。<a id="a-5E"></a>憍慢何差别。<a id="a-5F"></a>答若不方他染着自法心傲逸本名憍。<a id="a-5G"></a>若方于他自举恃相名慢。<a id="a-5H"></a>是谓差别。<a id="a-5I"></a>此中憍者。<a id="a-5J"></a>谓不方他但自染着种姓色力财位智等心傲逸相。<a id="a-5K"></a>此中慢者。<a id="a-5L"></a>谓方于他种姓色力财位智等自举恃相。<a id="a-5M"></a>问憍以何为自性。<a id="a-5N"></a>有作是说。<a id="a-5O"></a>意为自性。<a id="a-5P"></a>末陀末那声相近故。<a id="a-5Q"></a>有余师说。<a id="a-5R"></a>爱为自性。<a id="a-5S"></a>此中说染着自法故。<a id="a-5T"></a>复有说者。<a id="a-5U"></a>慢为自性。<a id="a-5V"></a>末陀磨那声相近故。<a id="a-5W"></a>然依他转但名为慢。<a id="a-5X"></a>不依他转说名为慢。<a id="a-5Y"></a>亦名为憍。<a id="a-5Z"></a>评曰。<a id="a-5a"></a>应作是说。<a id="a-5b"></a>有别心所爱所引起说名为憍。<a id="a-5c"></a>唯在意地。<a id="a-5d"></a>唯修所断。<a id="a-5e"></a>此憍与慢多种差别。<a id="a-5f"></a>谓慢是烦恼。<a id="a-5g"></a>憍非烦恼。<a id="a-5h"></a>慢是结缚随眠随烦恼缠。<a id="a-5i"></a>憍非结缚随眠及缠但随烦恼慢通见修所断。<a id="a-5j"></a>憍唯修所断。<a id="a-5k"></a>慢非大地等法摄。<a id="a-5l"></a>憍是小烦恼地法摄。<a id="a-5m"></a>然慢与憍俱三界系。<a id="a-5n"></a>问慢方他起。<a id="a-5o"></a>欲色二界修所断慢。<a id="a-5p"></a>可方他起外门转故。<a id="a-5q"></a>无色界慢见所断慢不方他起内门转故。<a id="a-5r"></a>云何名慢。<a id="a-5s"></a>答且无色界修所断慢。<a id="a-5t"></a>虽不方他而住慢相故亦名慢。<a id="a-5u"></a>复次先在下界方他起慢由数习力后生无色彼慢现行。<a id="a-5v"></a>有作是说。<a id="a-5w"></a>虽生无色慢不现行而在下界亦起彼慢。<a id="a-5x"></a>谓二证得无色定者展转问答所得定相因斯起慢。<a id="a-5y"></a>谓我所得胜于彼定。<a id="a-5z"></a>我能速入彼则不能。<a id="a-60"></a>我能久住彼则不尔。<a id="a-61"></a>见所断慢虽不方他。<a id="a-62"></a>而住慢相故亦名慢复次修所断慢方他而起由数习力引见所断慢亦现行。<a id="a-63"></a>有作是说。<a id="a-64"></a>见所断慢亦方他起。<a id="a-65"></a>如我见者集在一处展转问答我我见相因斯起慢。<a id="a-66"></a>谓己我见胜他我见。<a id="a-67"></a>评曰。<a id="a-68"></a>应作是说。<a id="a-69"></a>非一切慢要方他起。<a id="a-6A"></a>无始时来数习力故。<a id="a-6B"></a>依自相续慢亦现行。<a id="a-6C"></a>如契经言。<a id="a-6D"></a>尊者无灭往诣尊者舍利子所。<a id="a-6E"></a>作如是言。<a id="a-6F"></a>我有天眼清净过人观千世界不多用力。<a id="a-6G"></a>舍利子言。<a id="a-6H"></a>此是汝慢。<a id="a-6I"></a>此慢但依自相续起。<a id="a-6J"></a>然说诸慢方他起者从多分说。<a id="a-6K"></a>多分方他而起慢故若起增上慢我见苦是苦。<a id="a-6L"></a>乃至广说。<a id="a-6M"></a>问何故作此论。<a id="a-6N"></a>答为止他宗显正义故。<a id="a-6O"></a>谓或有执。<a id="a-6P"></a>慢无所缘。<a id="a-6Q"></a>或复有执。<a id="a-6R"></a>慢缘他地。<a id="a-6S"></a>或复有执。<a id="a-6T"></a>慢缘无漏。<a id="a-6U"></a>或复有执。<a id="a-6V"></a>慢缘无为。<a id="a-6W"></a>或复有执。<a id="a-6X"></a>慢缘他部。<a id="a-6Y"></a>为遮如是种种僻执。<a id="a-6Z"></a>显一切慢皆有所缘。<a id="a-6a"></a>不缘他地。<a id="a-6b"></a>不缘无漏。<a id="a-6c"></a>不缘无为。<a id="a-6d"></a>不缘他部。<a id="a-6e"></a>故作斯论。<a id="a-6f"></a>若起增上慢我见苦是苦。<a id="a-6g"></a>或见集是集此何所缘。<a id="a-6h"></a>答如有一类亲近善士。<a id="a-6i"></a>听闻正法如理作意。<a id="a-6j"></a>由此因缘得谛顺忍。<a id="a-6k"></a>苦现观边者。<a id="a-6l"></a>于苦忍乐显了是苦。<a id="a-6m"></a>集现观边者。<a id="a-6n"></a>于集忍乐显了是集。<a id="a-6o"></a>彼由此忍作意持故。<a id="a-6p"></a>或由中间不作意故见疑不行。<a id="a-6q"></a>设行不觉。<a id="a-6r"></a>便作是念。<a id="a-6s"></a>我于苦见是苦。<a id="a-6t"></a>或于集见是集。<a id="a-6u"></a>由此起慢已慢当慢心举恃心自取名增上慢。<a id="a-6v"></a>此即缘苦或即缘集。<a id="a-6w"></a>此中如有一类者。<a id="a-6x"></a>谓修顺决择分者。<a id="a-6y"></a>亲近善士者。<a id="a-6z"></a>谓亲近善友。<a id="a-70"></a>善友谓佛及佛弟子。<a id="a-71"></a>令修善法得利乐故。<a id="a-72"></a>听闻正法者。<a id="a-73"></a>毁此流转赞叹还灭。<a id="a-74"></a>引胜行教名为正法。<a id="a-75"></a>彼能属耳无倒听闻。<a id="a-76"></a>如理作意者。<a id="a-77"></a>谓厌恶流转。<a id="a-78"></a>欣乐还灭。<a id="a-79"></a>正思所闻趣修胜行。<a id="a-7A"></a>由此因缘者。<a id="a-7B"></a>谓由前三为加行故。<a id="a-7C"></a>得谛顺忍者。<a id="a-7D"></a>谓顺决择分善根中忍。<a id="a-7E"></a>此忍随顺四圣谛理。<a id="a-7F"></a>或顺圣道故。<a id="a-7G"></a>名谛顺。<a id="a-7H"></a>苦现观边者。<a id="a-7I"></a>于苦忍乐显了是苦者。<a id="a-7J"></a>谓缘苦谛顺忍。<a id="a-7K"></a>集现观边者。<a id="a-7L"></a>于集忍乐显了是集者。<a id="a-7M"></a>谓缘集谛顺忍。<a id="a-7N"></a>忍乐显了是忍异名。<a id="a-7O"></a>皆为显示观察法忍。<a id="a-7P"></a>现观者谓见道。<a id="a-7Q"></a>此忍近彼故名为边。<a id="a-7R"></a>此则总显法随法行。<a id="a-7S"></a>此中具显四预流支。<a id="a-7T"></a>谓亲近善士乃至法随法行预流向果此为先故。<a id="a-7U"></a>彼由此忍作意持故者。<a id="a-7V"></a>彼瑜伽师由忍观谛于境作意善根持故。<a id="a-7W"></a>能令见疑暂不现行。<a id="a-7X"></a>或由中间不作意故者。<a id="a-7Y"></a>已出前定未入后定说为中间。<a id="a-7Z"></a>非理作意名不作意。<a id="a-7a"></a>或此显无如理作意。<a id="a-7b"></a>此则显后设行不觉见疑不行者。<a id="a-7c"></a>由忍作意善根持故。<a id="a-7d"></a>此中见者。<a id="a-7e"></a>谓有身见及戒禁取。<a id="a-7f"></a>疑者谓疑。<a id="a-7g"></a>有说见者。<a id="a-7h"></a>谓有身边见戒禁取。<a id="a-7i"></a>唯除邪见。<a id="a-7j"></a>得忍不拨四圣谛故。<a id="a-7k"></a>西方师言。<a id="a-7l"></a>唯戒禁取此中名见。<a id="a-7m"></a>以得忍者不执我故。<a id="a-7n"></a>评曰。<a id="a-7o"></a>应作是说。<a id="a-7p"></a>彼亦执我。<a id="a-7q"></a>是故此中初说为善。<a id="a-7r"></a>虽暂执我不执断常故。<a id="a-7s"></a>虽暂计净不执为胜故。<a id="a-7t"></a>然诸烦恼由五因缘。<a id="a-7u"></a>虽未永断而不现行。<a id="a-7v"></a>一由奢摩他力。<a id="a-7w"></a>二由毗钵舍那力。<a id="a-7x"></a>三由善师友力。<a id="a-7y"></a>四由好居处力。<a id="a-7z"></a>五由性薄烦恼力。<a id="a-80"></a>此中略故但举前二忍。<a id="a-81"></a>谓毗钵舍那作意。<a id="a-82"></a>谓奢摩他。<a id="a-83"></a>由二善根所任持故见疑不行。<a id="a-84"></a>设行不觉者烦恼细故。<a id="a-85"></a>觉慧劣故。<a id="a-86"></a>便作是念乃至广说者。<a id="a-87"></a>彼有漏忍观苦集谛。<a id="a-88"></a>便谓已得无漏真见。<a id="a-89"></a>未得谓得名增上慢。<a id="a-8A"></a>因见苦起者。<a id="a-8B"></a>缘所缘苦。<a id="a-8C"></a>因见集起者缘所缘集。<a id="a-8D"></a>彼有漏忍虽能总别观苦集谛。<a id="a-8E"></a>而增上慢但能别缘。<a id="a-8F"></a>谓见苦所断者。<a id="a-8G"></a>但缘自地见苦所断法。<a id="a-8H"></a>乃至修所断者。<a id="a-8I"></a>但缘自地修所断法。<a id="a-8J"></a>问此增上慢亦应能缘苦集忍品心心所法。<a id="a-8K"></a>何故但说缘苦集耶。<a id="a-8L"></a>答亦应说彼而不说者。<a id="a-8M"></a>应知此中是有余说。<a id="a-8N"></a>复次缘忍品者唯修所断。<a id="a-8O"></a>缘苦集者通五部慢。<a id="a-8P"></a>此中但说能遍缘者故不说缘忍增上慢。<a id="a-8Q"></a>复次有漏忍品亦苦集摄。<a id="a-8R"></a>是故此中说缘苦集。<a id="a-8S"></a>缘苦集言遮计此慢无所缘执。<a id="a-8T"></a>亦遮此慢能缘他地及他部执。<a id="a-8U"></a>有余师说。<a id="a-8V"></a>缘苦集者缘苦集忍非缘苦集。<a id="a-8W"></a>彼说非理。<a id="a-8X"></a>后依灭道增上慢中不说即缘灭或道。<a id="a-8Y"></a>故即缘苦集不违理故。</p>
  <p id="a8Z">若起增上慢我见灭是灭或见道是道此何所缘。<a id="a-8a"></a>答如有一类亲近善士。<a id="a-8b"></a>听闻正法如理作意。<a id="a-8c"></a>由此因缘得谛顺忍。<a id="a-8d"></a>灭现观边者。<a id="a-8e"></a>于灭忍乐显了是灭道。<a id="a-8f"></a>现观边者于道忍乐显了是道。<a id="a-8g"></a>彼由此忍作意持故。<a id="a-8h"></a>或由中间不作意故见疑不行。<a id="a-8i"></a>设行不觉便作是念。<a id="a-8j"></a>我于灭见是灭或于道见是道。<a id="a-8k"></a>由此起慢已慢当慢心举恃心自取名增上慢。<a id="a-8l"></a>此即缘彼心心所法。<a id="a-8m"></a>此中诸句义如前说。<a id="a-8n"></a>此即缘彼心心所法者。<a id="a-8o"></a>彼有漏忍观灭道谛便谓已得无漏真见。<a id="a-8p"></a>未得谓得名增上慢。<a id="a-8q"></a>因见灭起者。<a id="a-8r"></a>缘能缘灭有漏忍品心心所法。<a id="a-8s"></a>因见道起者。<a id="a-8t"></a>缘能缘道有漏忍品心心所法。<a id="a-8u"></a>彼有漏忍虽缘灭道而增上慢但缘忍品心心所法。<a id="a-8v"></a>灭道寂静非慢境故。<a id="a-8w"></a>缘心等言。<a id="a-8x"></a>遮计此慢无所缘执。<a id="a-8y"></a>亦遮此慢能缘无为及无漏执。<a id="a-8z"></a>问此增上慢为欲界系色界系耶。<a id="a-90"></a>设尔何失。<a id="a-91"></a>若欲界系欲界无顺决择分忍此何所缘。<a id="a-92"></a>若色界系未离欲染补特伽罗应无此慢。<a id="a-93"></a>有作是说。<a id="a-94"></a>此慢是色界系。<a id="a-95"></a>问若尔未离欲染补特伽罗应无此慢。<a id="a-96"></a>答此中略说离欲染者。<a id="a-97"></a>有说。<a id="a-98"></a>未离欲染者亦起未至地增上慢。<a id="a-99"></a>彼不应作是说。<a id="a-9A"></a>未离下地染者必不起上地烦恼故。<a id="a-9B"></a>复有说者。<a id="a-9C"></a>此慢亦是欲界系。<a id="a-9D"></a>问若尔欲界无顺决择分忍此何所缘。<a id="a-9E"></a>答欲界虽无顺决择分。<a id="a-9F"></a>而亦有彼相似善根。<a id="a-9G"></a>此增上慢缘彼而起。<a id="a-9H"></a>欲界具有一切功德相似法故。<a id="a-9I"></a>若起增上慢我生已尽乃至广说。<a id="a-9J"></a>问何故复作此论。<a id="a-9K"></a>答前文唯说异生所起增上慢。<a id="a-9L"></a>今欲通说异生圣者所起增上慢。<a id="a-9M"></a>如异生圣者应知未见谛已见谛。<a id="a-9N"></a>未现观已现观。<a id="a-9O"></a>不定聚正定聚。<a id="a-9P"></a>无圣道有圣道亦尔。<a id="a-9Q"></a>复次前文唯说未得果者增上慢。<a id="a-9R"></a>今欲通说未得果已得果者增上慢。<a id="a-9S"></a>复次前文唯说依见道生增上慢。<a id="a-9T"></a>今欲通说依见修无学道生增上慢。<a id="a-9U"></a>复次前文唯说依学道生增上慢。<a id="a-9V"></a>今欲通说依学无学道生增上慢。<a id="a-9W"></a>复次前文唯说欲色界增上慢。<a id="a-9X"></a>今欲通说三界增上慢故作斯论。<a id="a-9Y"></a>若起增上慢我生已尽此何所缘。<a id="a-9Z"></a>答如有一类作是念言。<a id="a-9a"></a>此是道此是行。<a id="a-9b"></a>我依此道此行。<a id="a-9c"></a>已遍知苦。<a id="a-9d"></a>已永断集已证灭。<a id="a-9e"></a>已修道。<a id="a-9f"></a>我生已尽。<a id="a-9g"></a>由此起慢已慢当慢心举恃心自取名增上慢。<a id="a-9h"></a>此即缘生。<a id="a-9i"></a>此中此是道此是行者。<a id="a-9j"></a>随于何处作道行想已遍知苦乃至已修道者。<a id="a-9k"></a>随于何处作苦集灭道想。<a id="a-9l"></a>我生已尽者。<a id="a-9m"></a>随于何蕴作生想。<a id="a-9n"></a>此即缘生者。<a id="a-9o"></a>缘所尽生即有漏蕴。<a id="a-9p"></a>问此增上慢亦应能缘慢者。<a id="a-9q"></a>所执有漏道行何故但说缘所尽生。<a id="a-9r"></a>答亦应说彼而不说者。<a id="a-9s"></a>应知此中是有余说。<a id="a-9t"></a>复次缘道行者唯修所断缘所尽生通五部慢。<a id="a-9u"></a>此中但说能遍缘者。<a id="a-9v"></a>复次有漏道行亦是生摄故说缘生。<a id="a-9w"></a>有余师说。<a id="a-9x"></a>所执道行说名为生能生慢故。<a id="a-9y"></a>此慢但缘能尽生道。<a id="a-9z"></a>彼说非理后依梵行已立等慢不说缘生故。<a id="a-A0"></a>此慢缘所尽生不违理故。</p>
  <p id="aA1">若起增上慢我梵行已立此何所缘。<a id="a-A2"></a>答如有一类作是念言。<a id="a-A3"></a>此是道此是行。<a id="a-A4"></a>我依此道此行。<a id="a-A5"></a>已遍知苦已永断集。<a id="a-A6"></a>已证灭。<a id="a-A7"></a>已修道。<a id="a-A8"></a>我梵行已立。<a id="a-A9"></a>由此起慢已慢当慢心举恃心自取名增上慢。<a id="a-AA"></a>此即缘彼心心所法。<a id="a-AB"></a>此中诸句义如前说。<a id="a-AC"></a>我梵行已立者。<a id="a-AD"></a>随于何处作梵行想。<a id="a-AE"></a>诸阿罗汉于学道名已立于无学道名今立此即缘彼心心所法者。<a id="a-AF"></a>此增上慢缘彼所执有漏道行。<a id="a-AG"></a>无漏梵行非彼境故。<a id="a-AH"></a>若起增上慢我所作已办此何所缘。<a id="a-AI"></a>答如有一类作是念言。<a id="a-AJ"></a>此是道此是行。<a id="a-AK"></a>我依此道此行。<a id="a-AL"></a>已遍知苦。<a id="a-AM"></a>已永断集。<a id="a-AN"></a>已证灭。<a id="a-AO"></a>已修道。<a id="a-AP"></a>我已断随眠。<a id="a-AQ"></a>已害烦恼。<a id="a-AR"></a>已吐结。<a id="a-AS"></a>已尽漏。<a id="a-AT"></a>所作已办。<a id="a-AU"></a>由此起慢已慢当慢心举恃心自取名增上慢。<a id="a-AV"></a>此即缘彼心心所法。<a id="a-AW"></a>此中诸句义如前说。<a id="a-AX"></a>已断随眠广说乃至已尽漏者此本论师于异名义。<a id="a-AY"></a>得善巧故作种种说。<a id="a-AZ"></a>文虽有异而体无别。<a id="a-Aa"></a>皆为显示烦恼灭故。<a id="a-Ab"></a>断害吐尽于随眠等。<a id="a-Ac"></a>交互建立义并无违。<a id="a-Ad"></a>即烦名恼灭为所作。<a id="a-Ae"></a>证之满足故名已办。<a id="a-Af"></a>此即缘彼心心所法者。<a id="a-Ag"></a>此增上慢缘彼所执有漏道行。<a id="a-Ah"></a>诸烦恼灭非彼境故若起增上慢我不受后有。<a id="a-Ai"></a>乃至广说。<a id="a-Aj"></a>问何故复作此论。<a id="a-Ak"></a>答前说依时解脱所起增上慢。<a id="a-Al"></a>今欲说依不时解脱所起增上慢。<a id="a-Am"></a>复次前说依尽智所起增上慢。<a id="a-An"></a>今欲说依无生智所起增上慢故作斯论。<a id="a-Ao"></a>若起增上慢我不受后有此何所缘。<a id="a-Ap"></a>答如有一类作是念言。<a id="a-Aq"></a>此是道此是行。<a id="a-Ar"></a>我依此道此行。<a id="a-As"></a>已遍知苦。<a id="a-At"></a>已永断集。<a id="a-Au"></a>已证灭。<a id="a-Av"></a>已修道。<a id="a-Aw"></a>我生已尽。<a id="a-Ax"></a>梵行已立。<a id="a-Ay"></a>所作已办。<a id="a-Az"></a>不受后有。<a id="a-B0"></a>由此起慢已慢当慢心举恃心自取名增上慢。<a id="a-B1"></a>此即缘有此中诸句义如前说。<a id="a-B2"></a>复说我生已尽等者。<a id="a-B3"></a>显无生智依尽智起。<a id="a-B4"></a>如前尽智依道行起故说道行。<a id="a-B5"></a>不受后有者。<a id="a-B6"></a>得无生智不复退堕受后有故。<a id="a-B7"></a>此即缘有者。<a id="a-B8"></a>此增上慢即缘所不受有。<a id="a-B9"></a>此中问答如前应知。<a id="a-BA"></a>以有与生义相似故。<a id="a-BB"></a>有本说缘心心所法显不受后有即是灭道故。<a id="a-BC"></a>问我生已尽何故不然。<a id="a-BD"></a>答彼亦应尔但绮互说。</p>
  <p id="aBE">问谁起几种增上慢耶。<a id="a-BF"></a>有说异生起五种增上慢。<a id="a-BG"></a>谓于胜品有漏善根及预流等四沙门果。<a id="a-BH"></a>预流起四除第一。<a id="a-BI"></a>一来起三除前二。<a id="a-BJ"></a>不还起二除前三。<a id="a-BK"></a>诸阿罗汉无增上慢。<a id="a-BL"></a>问预流等云何于自果起慢。<a id="a-BM"></a>答于胜根性起增上慢。<a id="a-BN"></a>有说异生起九种增上慢。<a id="a-BO"></a>谓于胜品有漏善根。<a id="a-BP"></a>及于无漏四向四果。<a id="a-BQ"></a>预流果起七除前二。<a id="a-BR"></a>一来向起六除前三。<a id="a-BS"></a>一来果起五除前四。<a id="a-BT"></a>不还向起四除前五。<a id="a-BU"></a>不还果起三除前六。<a id="a-BV"></a>阿罗汉向起二除前七。<a id="a-BW"></a>阿罗汉果无增上慢。<a id="a-BX"></a>预流向无起增上慢义。<a id="a-BY"></a>评曰。<a id="a-BZ"></a>圣者亦于胜有漏善起增上慢。<a id="a-Ba"></a>故六圣者如前所起各复增一。<a id="a-Bb"></a>问异生云何于阿罗汉起增上慢。<a id="a-Bc"></a>答异生有二种。<a id="a-Bd"></a>一爱行者。<a id="a-Be"></a>二见行者。<a id="a-Bf"></a>若爱行者修不净观。<a id="a-Bg"></a>伏爱品烦恼令不现行。<a id="a-Bh"></a>彼性不起见品烦恼。<a id="a-Bi"></a>便自谓得阿罗汉果。<a id="a-Bj"></a>若见行者修持息念。<a id="a-Bk"></a>伏见品烦恼令不现行。<a id="a-Bl"></a>彼性不起爱品烦恼便自谓得阿罗汉果。<a id="a-Bm"></a>问此增上慢。<a id="a-Bn"></a>为但依有处起。<a id="a-Bo"></a>为亦依无处耶。<a id="a-Bp"></a>答通依二处起。<a id="a-Bq"></a>谓异生于有漏善起增上慢依有处起。<a id="a-Br"></a>于无漏善起增上慢依无处起预流果于预流果及有漏善。<a id="a-Bs"></a>起增上慢依有处起。<a id="a-Bt"></a>于预流向乃至阿罗汉果。<a id="a-Bu"></a>起增上慢依无处起。<a id="a-Bv"></a>广说乃至阿罗汉向于阿罗汉向及有漏善。<a id="a-Bw"></a>起增上慢依有处起。<a id="a-Bx"></a>于阿罗汉果起增上慢依无处起。<a id="a-By"></a>问未得色无色界根本定者亦能起彼增上慢耶。<a id="a-Bz"></a>有说不起。<a id="a-C0"></a>以彼烦恼系属彼地根本定故。<a id="a-C1"></a>应说不定全未得者必不能起未离下染上地烦恼不现前故。<a id="a-C2"></a>若已证得而未起者容起彼慢。<a id="a-C3"></a>彼近分地亦有慢等诸烦恼故。</p>
  <p id="aC4">云何自谓卑而起慢乃至广说。<a id="a-C5"></a>问何故作此论。<a id="a-C6"></a>答欲令疑者得决定故。<a id="a-C7"></a>谓有生疑自高陵物可名为慢。<a id="a-C8"></a>自卑尊他应不名慢。<a id="a-C9"></a>为令彼疑得决定故显有卑慢自卑尊他故作斯论。<a id="a-CA"></a>云何自谓卑而起慢耶。<a id="a-CB"></a>答如有一类见他胜己种姓族类财位伎艺及田宅等作是念言。<a id="a-CC"></a>彼少胜我我少劣彼。<a id="a-CD"></a>然劣于他多百千倍。<a id="a-CE"></a>由此起慢已慢当慢心举恃心自取。<a id="a-CF"></a>是名自谓卑而起慢此中种谓刹帝利婆罗门等。<a id="a-CG"></a>姓谓迦葉波乔答摩等。<a id="a-CH"></a>族谓父族母族。<a id="a-CI"></a>类谓白黑等。<a id="a-CJ"></a>财谓金银等。<a id="a-CK"></a>位谓王侯等。<a id="a-CL"></a>伎谓巧术等。<a id="a-CM"></a>艺谓书数等。<a id="a-CN"></a>田谓稼穑生处。<a id="a-CO"></a>宅谓人等居处。<a id="a-CP"></a>等谓等余聪辩等事。<a id="a-CQ"></a>于如是事见他胜己多而谓少故成卑慢。<a id="a-CR"></a>若称量者则不名慢。</p>
  <p id="aCS">复次慢有七种。<a id="a-CT"></a>一慢。<a id="a-CU"></a>二过慢。<a id="a-CV"></a>三慢过慢。<a id="a-CW"></a>四我慢。<a id="a-CX"></a>五增上慢。<a id="a-CY"></a>六卑慢。<a id="a-CZ"></a>七邪慢。<a id="a-Ca"></a>慢者于劣谓己胜或于等谓己等。<a id="a-Cb"></a>由此起慢已慢当慢心举恃心自取。<a id="a-Cc"></a>过慢者于等谓己胜。<a id="a-Cd"></a>或于胜谓己等。<a id="a-Ce"></a>由此起慢广说如前。<a id="a-Cf"></a>慢过慢者于胜谓己胜。<a id="a-Cg"></a>由此起慢广说如前。<a id="a-Ch"></a>我慢者于五取蕴谓我我所由此起慢广说如前。<a id="a-Ci"></a>增上慢者于胜功德未得谓得。<a id="a-Cj"></a>未获谓获。<a id="a-Ck"></a>未触谓触。<a id="a-Cl"></a>未证谓证。<a id="a-Cm"></a>由此起慢广说如前。<a id="a-Cn"></a>卑慢者于他多胜谓己少劣。<a id="a-Co"></a>由此起慢广说如前。<a id="a-Cp"></a>邪慢者实自无德谓己有德。<a id="a-Cq"></a>由此起慢广说如前。<a id="a-Cr"></a>问增上慢邪慢俱依未得处起云何差别。<a id="a-Cs"></a>答增上慢通于有无处起。<a id="a-Ct"></a>邪慢唯于无处起。<a id="a-Cu"></a>复次增上慢通于已得未得处起。<a id="a-Cv"></a>邪慢唯于未得处起。<a id="a-Cw"></a>复次增上慢于等功德或胜功德处起。<a id="a-Cx"></a>邪慢都无功德处起复次增上慢于似功德或实功德处起。<a id="a-Cy"></a>邪慢都无功德处起。<a id="a-Cz"></a>复次增上慢内外道俱起。<a id="a-D0"></a>邪慢唯外道起。<a id="a-D1"></a>复次增上慢异生圣者俱起。<a id="a-D2"></a>邪慢唯异生起。<a id="a-D3"></a>是谓差别。<a id="a-D4"></a>问如是七慢几见所断。<a id="a-D5"></a>几修所断。<a id="a-D6"></a>有作是说。<a id="a-D7"></a>一唯见所断。<a id="a-D8"></a>谓我慢。<a id="a-D9"></a>一唯修所断谓卑慢。<a id="a-DA"></a>余五通见修所断。<a id="a-DB"></a>有余师说。<a id="a-DC"></a>二唯见所断谓我慢邪慢。<a id="a-DD"></a>一唯修所断谓卑慢。<a id="a-DE"></a>余四通见修所断。<a id="a-DF"></a>评曰。<a id="a-DG"></a>应作是说。<a id="a-DH"></a>七慢皆通见修所断。<a id="a-DI"></a>问我慢邪慢云何通修所断。<a id="a-DJ"></a>答有身见及邪见于五部法执我我所及拨为无此后。<a id="a-DK"></a>或缘见苦所断法起我慢及邪慢。<a id="a-DL"></a>或乃至缘修所断法起我慢及邪慢。<a id="a-DM"></a>故此二慢通修所断。<a id="a-DN"></a>问云何卑慢见所断耶。<a id="a-DO"></a>答如我见者。<a id="a-DP"></a>互相问答我见相已。<a id="a-DQ"></a>有便知他我见胜已。<a id="a-DR"></a>而于多胜谓己少劣遂起卑慢。<a id="a-DS"></a>此等卑慢是见所断问如是七慢几何界系。<a id="a-DT"></a>有作是说。<a id="a-DU"></a>欲界具七。<a id="a-DV"></a>上二界唯有六除卑慢。<a id="a-DW"></a>彼无校量种姓等故。<a id="a-DX"></a>评曰。<a id="a-DY"></a>色无色界亦具七慢。<a id="a-DZ"></a>问彼无校量种姓等义宁有卑慢。<a id="a-Da"></a>答彼虽无有校量种等而有比度定等功德。<a id="a-Db"></a>复次先在欲界方他而起。<a id="a-Dc"></a>由数习力后生上界引起彼慢。<a id="a-Dd"></a>有作是说。<a id="a-De"></a>虽生上界卑慢不起。<a id="a-Df"></a>而在欲界起彼卑慢。<a id="a-Dg"></a>如二证得上界定者。<a id="a-Dh"></a>展转问答所得定相。<a id="a-Di"></a>因斯校量有起卑慢。<a id="a-Dj"></a>评曰。<a id="a-Dk"></a>应作是说。<a id="a-Dl"></a>非卑慢等要比度他胜劣而起。<a id="a-Dm"></a>无始时来数习力故。<a id="a-Dn"></a>虽生上界亦有现行。<a id="a-Do"></a>是故三界皆具七慢。</p>
 </body>
</html>