<!doctype html>
<html id="z3IBVaC11M" data-ver="1051">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第五</h1>
  <h2 id="a2">杂蕴第一中世第一法纳息第一之四</h2>
  <p id="a3">世第一法。<a id="a-4"></a>当言一心多心耶。<a id="a-5"></a>乃至广说。<a id="a-6"></a>问何故作此论。<a id="a-7"></a>答虽已说彼相应差别。<a id="a-8"></a>而未显示现前多少。<a id="a-9"></a>今欲显示唯一刹那。<a id="a-A"></a>故作斯论复次为欲遮遣他宗义故。<a id="a-B"></a>如分别论者执。<a id="a-C"></a>世第一法。<a id="a-D"></a>相续现前。<a id="a-E"></a>彼说相续总有三种。<a id="a-F"></a>一时相续。<a id="a-G"></a>二生相续。<a id="a-H"></a>三相似相续。<a id="a-I"></a>世第一法。<a id="a-J"></a>虽无前二。<a id="a-K"></a>而有后一。<a id="a-L"></a>今欲遮遣彼所执义显世第一法唯一念现前。<a id="a-M"></a>复次为令疑者得决定故。<a id="a-N"></a>谓先已说。<a id="a-O"></a>若心心所法。<a id="a-P"></a>为等无间入正性离生。<a id="a-Q"></a>是谓世第一法。<a id="a-R"></a>勿有生疑。<a id="a-S"></a>如心所法既有多种心亦应然。<a id="a-T"></a>为令彼疑得决定故。<a id="a-U"></a>显心所法虽有多种而心唯一。<a id="a-V"></a>由此因缘。<a id="a-W"></a>故作斯论。<a id="a-X"></a>世第一法当言一心多心耶。<a id="a-Y"></a>答应言一心。<a id="a-Z"></a>问如前已说。<a id="a-a"></a>未来修者。<a id="a-b"></a>亦得名为世第一法。<a id="a-c"></a>是则此法应有多心。<a id="a-d"></a>而言一心斯有何意。<a id="a-e"></a>答此中但说现在前者故言一心。<a id="a-f"></a>问今于此中何故不说未来修者。<a id="a-g"></a>答应说而不说者。<a id="a-h"></a>当知此义有余。<a id="a-i"></a>此中复有多复次释。<a id="a-j"></a>前已说故今不说之。<a id="a-k"></a>虽说一心而未释义。<a id="a-l"></a>何故此法非多心耶。<a id="a-m"></a>非但有言义则可了。<a id="a-n"></a>答从此心心所法无间。<a id="a-o"></a>不起余世间心唯起出世心。<a id="a-p"></a>世间心者谓有漏堕有心。<a id="a-q"></a>即所遮止第二念等世第一法。<a id="a-r"></a>出世心者。<a id="a-s"></a>谓无漏断有心。<a id="a-t"></a>即所引起苦法智忍相应之心。<a id="a-u"></a>若当起余世间心者。<a id="a-v"></a>为劣为等为胜。<a id="a-w"></a>无有是处。<a id="a-x"></a>为分别故假设斯问。<a id="a-y"></a>劣等胜者。<a id="a-z"></a>对前刹那。<a id="a-10"></a>但有三故。<a id="a-11"></a>若当劣者应不能入正性离生。<a id="a-12"></a>何以故。<a id="a-13"></a>非以退道能入正性离生故。<a id="a-14"></a>谓非衰退萎悴坠落破坏之道能入正性离生。<a id="a-15"></a>要以胜进增盛勇猛坚固之道。<a id="a-16"></a>能入正性离生故。<a id="a-17"></a>若当等者。<a id="a-18"></a>亦不能入正性离生。<a id="a-19"></a>何以故。<a id="a-1A"></a>先以此类道不能入正性离生故。<a id="a-1B"></a>谓此初后品类。<a id="a-1C"></a>相似如初刹那。<a id="a-1D"></a>有障碍有留离。<a id="a-1E"></a>无势力故。<a id="a-1F"></a>不能入正性离生。<a id="a-1G"></a>后诸刹那亦应如是如初刹那。<a id="a-1H"></a>不能无间引起圣道。<a id="a-1I"></a>后诸刹那亦应如是。<a id="a-1J"></a>品类同故。<a id="a-1K"></a>则应究竟不能证入正性离生。<a id="a-1L"></a>如是应无解脱出离。<a id="a-1M"></a>若当胜者。<a id="a-1N"></a>先应非世第一法。<a id="a-1O"></a>后方是世第一法。<a id="a-1P"></a>以世第一法声。<a id="a-1Q"></a>显最胜等义故。<a id="a-1R"></a>问先者既非世第一法。<a id="a-1S"></a>为是何法。<a id="a-1T"></a>答是增上忍。<a id="a-1U"></a>问何故见道唯胜加行无间。<a id="a-1V"></a>引生于修道。<a id="a-1W"></a>中引生圣道。<a id="a-1X"></a>通劣等胜。<a id="a-1Y"></a>答以见道是未曾得道。<a id="a-1Z"></a>要多功用。<a id="a-1a"></a>加行作意。<a id="a-1b"></a>方能现前。<a id="a-1c"></a>是故唯胜加行。<a id="a-1d"></a>引起修道。<a id="a-1e"></a>既是本曾得道。<a id="a-1f"></a>不多功用。<a id="a-1g"></a>加行作意而现在前。<a id="a-1h"></a>故劣等胜皆能引起。<a id="a-1i"></a>然世第一法与第一法。<a id="a-1j"></a>为因缘增上缘。<a id="a-1k"></a>因缘者有三因。<a id="a-1l"></a>谓相应因。<a id="a-1m"></a>俱有因。<a id="a-1n"></a>同类因。<a id="a-1o"></a>此是总说。<a id="a-1p"></a>若别说者。<a id="a-1q"></a>过去与过去为二因。<a id="a-1r"></a>谓相应俱有。<a id="a-1s"></a>与未来为一因。<a id="a-1t"></a>谓同类未来与未来为二因。<a id="a-1u"></a>谓相应俱有。<a id="a-1v"></a>现在与现在为二因。<a id="a-1w"></a>谓相应俱有。<a id="a-1x"></a>与未来为一因。<a id="a-1y"></a>谓同类增上缘者。<a id="a-1z"></a>谓不碍生及唯不障。</p>
  <p id="a20">世第一法。<a id="a-21"></a>当言退不退耶。<a id="a-22"></a>乃至广说。<a id="a-23"></a>问何故作此论。<a id="a-24"></a>答虽已说彼一心非多。<a id="a-25"></a>而未分别为退不退。<a id="a-26"></a>今欲分别故作此论。<a id="a-27"></a>复次为止他宗显正义故。<a id="a-28"></a>谓或有执。<a id="a-29"></a>世第一法亦有退者。<a id="a-2A"></a>为止彼意。<a id="a-2B"></a>显示此法决定不退故作斯论。<a id="a-2C"></a>世第一法当言退不退耶。<a id="a-2D"></a>答应言不退。<a id="a-2E"></a>虽有此说应更显示不退因缘。<a id="a-2F"></a>非但有言义便显了。<a id="a-2G"></a>何故此法定不退耶。<a id="a-2H"></a>答世第一法。<a id="a-2I"></a>随顺谛趣向谛临入谛。<a id="a-2J"></a>此彼中间。<a id="a-2K"></a>无容得起不相似心。<a id="a-2L"></a>令不得入圣谛现观。<a id="a-2M"></a>问云何名为随顺谛。<a id="a-2N"></a>趣向谛。<a id="a-2O"></a>临入谛耶。<a id="a-2P"></a>有说此中现观说名为谛。<a id="a-2Q"></a>谓世第一法。<a id="a-2R"></a>随顺现观。<a id="a-2S"></a>趣向现观。<a id="a-2T"></a>临入现观。<a id="a-2U"></a>有说此中道谛说名为谛。<a id="a-2V"></a>谓世第一法。<a id="a-2W"></a>随顺道谛。<a id="a-2X"></a>趣向道谛。<a id="a-2Y"></a>临入道谛。<a id="a-2Z"></a>有说此中见道说名为谛。<a id="a-2a"></a>谓世第一法。<a id="a-2b"></a>随顺见道。<a id="a-2c"></a>趣向见道。<a id="a-2d"></a>临入见道。<a id="a-2e"></a>有说此中苦谛说名为谛。<a id="a-2f"></a>谓世第一法。<a id="a-2g"></a>随顺苦谛。<a id="a-2h"></a>趣向苦谛。<a id="a-2i"></a>临入苦谛。<a id="a-2j"></a>有说此中苦法智忍名谛。<a id="a-2k"></a>谓世第一法。<a id="a-2l"></a>随顺苦法智忍。<a id="a-2m"></a>趣向苦法智忍。<a id="a-2n"></a>临入苦法智忍。<a id="a-2o"></a>然于此中随顺有二。<a id="a-2p"></a>一趣向随顺。<a id="a-2q"></a>二临入随顺。<a id="a-2r"></a>世第一法。<a id="a-2s"></a>于苦法智忍。<a id="a-2t"></a>具二随顺。<a id="a-2u"></a>为等无间缘。<a id="a-2v"></a>引生彼故。<a id="a-2w"></a>此彼中间。<a id="a-2x"></a>无容得起不相似心者。<a id="a-2y"></a>谓此世第一法。<a id="a-2z"></a>彼苦法智忍中间。<a id="a-30"></a>无容得起有漏堕有不相似心。<a id="a-31"></a>令不得入圣谛现观者。<a id="a-32"></a>谓令苦法智忍不得现前。<a id="a-33"></a>问世第一法。<a id="a-34"></a>既是有漏与无漏心。<a id="a-35"></a>可不相似。<a id="a-36"></a>何故乃说有漏堕有心名不相似。<a id="a-37"></a>无漏断有心名相似耶。<a id="a-38"></a>答世第一法。<a id="a-39"></a>厌恶有漏。<a id="a-3A"></a>趣向无漏。<a id="a-3B"></a>故说有漏名不相似。<a id="a-3C"></a>无漏名相似。<a id="a-3D"></a>背此向彼故。<a id="a-3E"></a>犹如有人为自亲里之所苦恼。<a id="a-3F"></a>依附他人以为救护。<a id="a-3G"></a>于自亲里作他人想。<a id="a-3H"></a>于他人处作亲里想。<a id="a-3I"></a>此亦如是。<a id="a-3J"></a>复有说者。<a id="a-3K"></a>世第一法。<a id="a-3L"></a>以与苦法智忍同办一事。<a id="a-3M"></a>谓舍异生性等。<a id="a-3N"></a>故说有漏。<a id="a-3O"></a>名不相似。<a id="a-3P"></a>无漏名相似。<a id="a-3Q"></a>同办一事故。<a id="a-3R"></a>为于前义。<a id="a-3S"></a>乃至愚夫。<a id="a-3T"></a>亦能解了。<a id="a-3U"></a>故说现喻。<a id="a-3V"></a>譬如壮士渡河渡谷渡山渡崖。<a id="a-3W"></a>中间无能回转。<a id="a-3X"></a>彼身还至本处。<a id="a-3Y"></a>或往余处。<a id="a-3Z"></a>先所发起。<a id="a-3a"></a>增上身行未至所趣。<a id="a-3b"></a>必不止息。<a id="a-3c"></a>世第一法亦复如是。<a id="a-3d"></a>随顺谛。<a id="a-3e"></a>趣向谛。<a id="a-3f"></a>临入谛。<a id="a-3g"></a>此彼中间。<a id="a-3h"></a>无容得起不相似心。<a id="a-3i"></a>令不得入圣谛现观。<a id="a-3j"></a>此中渡河者。<a id="a-3k"></a>谓从此岸往趣彼岸。<a id="a-3l"></a>渡谷者。<a id="a-3m"></a>谓从此边往趣彼边渡山者。<a id="a-3n"></a>谓从此峰往趣彼峰渡崖者。<a id="a-3o"></a>谓从高趣下。<a id="a-3p"></a>或如有人。<a id="a-3q"></a>从屋[木*脊]堕。<a id="a-3r"></a>未至地顷。<a id="a-3s"></a>便起是心。<a id="a-3t"></a>我当腾踊却还本处。<a id="a-3u"></a>彼如意不无如是事。<a id="a-3v"></a>假使彼人。<a id="a-3w"></a>或以神力。<a id="a-3x"></a>或以咒术。<a id="a-3y"></a>或以药物。<a id="a-3z"></a>还至本处。<a id="a-40"></a>可有是事。<a id="a-41"></a>然从世第一法。<a id="a-42"></a>未至苦法智忍。<a id="a-43"></a>中间能起不相似心。<a id="a-44"></a>令不得入圣谛现观。<a id="a-45"></a>无有是处。<a id="a-46"></a>为令此义转得明了。<a id="a-47"></a>故今复举第二现喻。<a id="a-48"></a>如赡部洲。<a id="a-49"></a>有五大河。<a id="a-4A"></a>一名殑伽。<a id="a-4B"></a>二名阎母那。<a id="a-4C"></a>三名萨落瑜。<a id="a-4D"></a>四名阿氏罗筏底五名莫醯。<a id="a-4E"></a>如是五河。<a id="a-4F"></a>随顺大海。<a id="a-4G"></a>趣向大海。<a id="a-4H"></a>临入大海。<a id="a-4I"></a>中间无能回转。<a id="a-4J"></a>彼流还至本处。<a id="a-4K"></a>或往余处。<a id="a-4L"></a>彼决定能流入大海。<a id="a-4M"></a>世第一法。<a id="a-4N"></a>亦复如是。<a id="a-4O"></a>随顺谛。<a id="a-4P"></a>趣向谛。<a id="a-4Q"></a>临入谛。<a id="a-4R"></a>彼此中间。<a id="a-4S"></a>无容得起不相似心。<a id="a-4T"></a>令不得入圣谛现观。<a id="a-4U"></a>问前喻今喻。<a id="a-4V"></a>有何差别。<a id="a-4W"></a>又前于义。<a id="a-4X"></a>有何不尽而更须说第二喻耶。<a id="a-4Y"></a>有说。<a id="a-4Z"></a>二喻于义无别。<a id="a-4a"></a>欲令前喻所显义理转复增明。<a id="a-4b"></a>故说今喻。<a id="a-4c"></a>有说。<a id="a-4d"></a>二喻亦有差别。<a id="a-4e"></a>前喻为遮不如理事。<a id="a-4f"></a>后喻为显如理事故。<a id="a-4g"></a>复次前以内分具足为喻后以外分具足为喻。<a id="a-4h"></a>复次前喻为止内分留难。<a id="a-4i"></a>后喻为止外分留难。<a id="a-4j"></a>如五大河流入大海。<a id="a-4k"></a>无能回彼还至本处谓令还入无热恼池。<a id="a-4l"></a>无能转彼往趣余处。<a id="a-4m"></a>谓使傍流或左或右。<a id="a-4n"></a>前喻回转准此应知。<a id="a-4o"></a>彼五大河未入海顷。<a id="a-4p"></a>颇有能令不入海不。<a id="a-4q"></a>无如是事。<a id="a-4r"></a>假使有人。<a id="a-4s"></a>或以神力。<a id="a-4t"></a>或以咒术。<a id="a-4u"></a>或以药物。<a id="a-4v"></a>令至本处。<a id="a-4w"></a>可有是事。<a id="a-4x"></a>然世第一法。<a id="a-4y"></a>未至苦法智忍。<a id="a-4z"></a>中间能起不相似心。<a id="a-50"></a>令不得入圣谛现观。<a id="a-51"></a>无有是处。<a id="a-52"></a>尊者造此发智论时。<a id="a-53"></a>住在东方。<a id="a-54"></a>故引东方。<a id="a-55"></a>共所现见。<a id="a-56"></a>五河为喻。<a id="a-57"></a>而实于此赡部洲中。<a id="a-58"></a>有四大河眷属各四。<a id="a-59"></a>随其方面流趣大海。<a id="a-5A"></a>谓即于此赡部洲中。<a id="a-5B"></a>有一大池名无热恼。<a id="a-5C"></a>初但从彼出四大河。<a id="a-5D"></a>一名殑伽。<a id="a-5E"></a>二名信度三名缚刍四名私多。<a id="a-5F"></a>初殑伽河。<a id="a-5G"></a>从池东面金象口出右绕池一匝流入东海。<a id="a-5H"></a>次信度河。<a id="a-5I"></a>从池南面银牛口出。<a id="a-5J"></a>右绕池一匝流入南海。<a id="a-5K"></a>次缚刍河。<a id="a-5L"></a>从池西面吠琉璃马口出。<a id="a-5M"></a>右绕池一匝流入西海。<a id="a-5N"></a>后私多河。<a id="a-5O"></a>从池北面颇胝迦师子口出。<a id="a-5P"></a>右绕池一匝流入北海。<a id="a-5Q"></a>殑伽大河。<a id="a-5R"></a>有四眷属。<a id="a-5S"></a>一名阎母那。<a id="a-5T"></a>二名萨落瑜。<a id="a-5U"></a>三名阿氏罗筏底四名莫醯。<a id="a-5V"></a>信度大河。<a id="a-5W"></a>有四眷属。<a id="a-5X"></a>一名毗[竺-二+跛]奢。<a id="a-5Y"></a>二名蔼罗筏底。<a id="a-5Z"></a>三名设呾荼卢。<a id="a-5a"></a>四名毗呾婆多。<a id="a-5b"></a>缚刍大河。<a id="a-5c"></a>有四眷属。<a id="a-5d"></a>一名筏刺弩。<a id="a-5e"></a>二名吠呾刺尼。<a id="a-5f"></a>三名防奢。<a id="a-5g"></a>四名屈蠢婆。<a id="a-5h"></a>私多大河。<a id="a-5i"></a>有四眷属。<a id="a-5j"></a>一名萨梨。<a id="a-5k"></a>二名避魔。<a id="a-5l"></a>三名捺地。<a id="a-5m"></a>四名电光。<a id="a-5n"></a>如是且说有大名者。<a id="a-5o"></a>然四大河。<a id="a-5p"></a>一一各有五百眷属。<a id="a-5q"></a>并本合有二千四河。<a id="a-5r"></a>随其方面流趣大海。<a id="a-5s"></a>如是所说。<a id="a-5t"></a>二千四河未入海顷。<a id="a-5u"></a>颇有能令不入海不。<a id="a-5v"></a>无如是事。<a id="a-5w"></a>假使有人。<a id="a-5x"></a>或以神力。<a id="a-5y"></a>或以咒术。<a id="a-5z"></a>广说乃至。<a id="a-60"></a>令不得入圣谛现观。<a id="a-61"></a>无有是处。</p>
  <p id="a62">复次世第一法。<a id="a-63"></a>与苦法智忍作等无间缘。<a id="a-64"></a>无有一法速疾回转过于心者。<a id="a-65"></a>可于尔时能作障碍令不得入圣谛现观。<a id="a-66"></a>是故此法决定不退。<a id="a-67"></a>此中复次难释如前。<a id="a-68"></a>谓此前文但是方便开纵论道。<a id="a-69"></a>今所说者乃是根本遮夺论道故。<a id="a-6A"></a>应言复次及如本文说。<a id="a-6B"></a>此中意说。<a id="a-6C"></a>世第一法。<a id="a-6D"></a>与苦法智忍。<a id="a-6E"></a>作等无间缘。<a id="a-6F"></a>此正灭位取果与果。<a id="a-6G"></a>彼苦法智忍次必现前。<a id="a-6H"></a>若法与彼法为等无间缘。<a id="a-6I"></a>正灭位中取果与果。<a id="a-6J"></a>若法若有情若咒术。<a id="a-6K"></a>若药物若佛若独觉。<a id="a-6L"></a>若到彼岸。<a id="a-6M"></a>诸声闻等。<a id="a-6N"></a>能作障碍。<a id="a-6O"></a>使第二念不现前者。<a id="a-6P"></a>无有是处。<a id="a-6Q"></a>此中所言。<a id="a-6R"></a>无有一法速疾回转过于心者。<a id="a-6S"></a>应知即是苦法智忍相应之心。<a id="a-6T"></a>此心必定速疾现前。<a id="a-6U"></a>无有余法速疾回转过于此故。<a id="a-6V"></a>如世尊说苾刍当知。<a id="a-6W"></a>我不见一法速疾回转犹如心者。<a id="a-6X"></a>乃至广说。<a id="a-6Y"></a>彼契经文。<a id="a-6Z"></a>如后定蕴当广分别。<a id="a-6a"></a>以佛说心速疾回转过余法故。<a id="a-6b"></a>世第一法无间刹那。<a id="a-6c"></a>苦法智忍必现在前。<a id="a-6d"></a>是故此法决定不退。</p>
  <p id="a6e">于此义中复有分别。<a id="a-6f"></a>问何缘世第一法定不退耶。<a id="a-6g"></a>答加行广大故。<a id="a-6h"></a>安足坚牢故。<a id="a-6i"></a>加行广大者。<a id="a-6j"></a>谓彼所习施戒闻思修所成善。<a id="a-6k"></a>悉以回向解脱涅槃心无所著。<a id="a-6l"></a>施者即是庄严心施。<a id="a-6m"></a>戒者即是别解脱戒。<a id="a-6n"></a>闻所成者。<a id="a-6o"></a>谓于圣教决择文义思所成者。<a id="a-6p"></a>谓不净观持息念。<a id="a-6q"></a>念住三义观七处善。<a id="a-6r"></a>修所成者。<a id="a-6s"></a>谓暖顶下中忍。<a id="a-6t"></a>安足坚牢者谓增上忍。<a id="a-6u"></a>由世第一法。<a id="a-6v"></a>加行广大。<a id="a-6w"></a>安足坚牢。<a id="a-6x"></a>故定不退。<a id="a-6y"></a>复次以此法后总证三界见所断断。<a id="a-6z"></a>非于三界见所断断有还退者。<a id="a-70"></a>是故不退。<a id="a-71"></a>复次以此法后总证非想非非想地见所断断。<a id="a-72"></a>非于非想非非想地见所断断有还退者。<a id="a-73"></a>是故不退。<a id="a-74"></a>复次以此法后必起忍智。<a id="a-75"></a>非于忍智有还退者。<a id="a-76"></a>是故不退。<a id="a-77"></a>复次以此法后必起见道以为重镇决定无有退。<a id="a-78"></a>见道者是故不退。<a id="a-79"></a>问因论生论。<a id="a-7A"></a>何缘见道定不退耶。<a id="a-7B"></a>答以彼见道是速疾道无留难道。<a id="a-7C"></a>非中起道是故不退。<a id="a-7D"></a>复次以彼行者堕在见道。<a id="a-7E"></a>大法駃流为流[漂*寸]激无容可退。<a id="a-7F"></a>其心慢缓方可退故。<a id="a-7G"></a>如人堕在山谷暴流为流所[漂*寸]无得暂住。<a id="a-7H"></a>行者亦尔是故不退。<a id="a-7I"></a>复次退者多起烦恼现前。<a id="a-7J"></a>住见道时无覆无记。<a id="a-7K"></a>有漏善心尚不得起。<a id="a-7L"></a>何况得起烦恼之心。<a id="a-7M"></a>是故不退。<a id="a-7N"></a>复次以住见道。<a id="a-7O"></a>总证三界见所断断。<a id="a-7P"></a>非于三界见所断断有还退者。<a id="a-7Q"></a>是故不退。<a id="a-7R"></a>复次以住见道总证非想非非想地见所断断。<a id="a-7S"></a>非于非想非非想地见所断断有还退者。<a id="a-7T"></a>是故不退。<a id="a-7U"></a>复次若从见道有还退者。<a id="a-7V"></a>应见谛已还不见谛。<a id="a-7W"></a>应得果已还不得果。<a id="a-7X"></a>应现观已还不现观。<a id="a-7Y"></a>应入正性离生已。<a id="a-7Z"></a>还不入正性离生。<a id="a-7a"></a>应成圣者已还作异生。<a id="a-7b"></a>应住定聚已还住不定聚。<a id="a-7c"></a>勿有如是众多过失。<a id="a-7d"></a>是故见道决定不退。<a id="a-7e"></a>有作是说。<a id="a-7f"></a>以此善根唯一刹那无有能退半刹那者。<a id="a-7g"></a>是故不退。<a id="a-7h"></a>或有说者。<a id="a-7i"></a>以此善根似无间道。<a id="a-7j"></a>非住无间道可有退者。<a id="a-7k"></a>是故不退。<a id="a-7l"></a>复有说者。<a id="a-7m"></a>以此善根是顺胜分。<a id="a-7n"></a>非住顺胜分可有退者。<a id="a-7o"></a>是故不退。<a id="a-7p"></a>然有三种顺决择分。<a id="a-7q"></a>一顺退分。<a id="a-7r"></a>二顺住分。<a id="a-7s"></a>三顺胜分。<a id="a-7t"></a>谓顺退者。<a id="a-7u"></a>名顺退分。<a id="a-7v"></a>若顺住者。<a id="a-7w"></a>名顺住分顺胜进者。<a id="a-7x"></a>名顺胜分。<a id="a-7y"></a>暖具三种。<a id="a-7z"></a>顶亦具三。<a id="a-80"></a>有说。<a id="a-81"></a>唯二除顺住分。<a id="a-82"></a>以顶位是进退际故。<a id="a-83"></a>忍亦有二。<a id="a-84"></a>除顺退分。<a id="a-85"></a>世第一法。<a id="a-86"></a>唯顺胜分。<a id="a-87"></a>是故此位定无退理问此中三分。<a id="a-88"></a>一切皆是顺决择分善根所摄。<a id="a-89"></a>与后定蕴所说四分有何差别。<a id="a-8A"></a>答所依各异。<a id="a-8B"></a>谓此但依随顺见道。<a id="a-8C"></a>总立一种顺决择分。<a id="a-8D"></a>于中义别复开三种。<a id="a-8E"></a>后定蕴中。<a id="a-8F"></a>总依有漏修所成善。<a id="a-8G"></a>建立四分。<a id="a-8H"></a>若顺退者。<a id="a-8I"></a>名顺退分。<a id="a-8J"></a>若顺住者。<a id="a-8K"></a>名顺住分。<a id="a-8L"></a>若顺胜进者。<a id="a-8M"></a>名顺胜进分。<a id="a-8N"></a>若顺圣道者。<a id="a-8O"></a>名顺决择分。<a id="a-8P"></a>是故此彼所依各异。</p>
  <p id="a8Q">问颇有世第一法。<a id="a-8R"></a>缘有所缘法耶。<a id="a-8S"></a>缘无所缘法耶。<a id="a-8T"></a>缘有所缘法。<a id="a-8U"></a>亦缘无所缘法耶。<a id="a-8V"></a>非缘有所缘法。<a id="a-8W"></a>亦非缘无所缘法耶。<a id="a-8X"></a>答有缘有所缘法者。<a id="a-8Y"></a>谓若世第一法。<a id="a-8Z"></a>缘心心所法。<a id="a-8a"></a>缘无所缘法者。<a id="a-8b"></a>谓若世第一法。<a id="a-8c"></a>缘色心不相应行。<a id="a-8d"></a>缘有所缘法。<a id="a-8e"></a>亦缘无所缘法者。<a id="a-8f"></a>谓若世第一法。<a id="a-8g"></a>缘心心所法。<a id="a-8h"></a>及缘色心不相应行。<a id="a-8i"></a>非缘有所缘法。<a id="a-8j"></a>亦非缘无所缘法者。<a id="a-8k"></a>谓随心转色。<a id="a-8l"></a>及随心转心不相应行。<a id="a-8m"></a>世第一法。<a id="a-8n"></a>问颇有住一刹那顷。<a id="a-8o"></a>当得缘有所缘法。<a id="a-8p"></a>世第一法耶。<a id="a-8q"></a>缘无所缘法。<a id="a-8r"></a>世第一法耶。<a id="a-8s"></a>缘有所缘法。<a id="a-8t"></a>亦缘无所缘法。<a id="a-8u"></a>世第一法耶。<a id="a-8v"></a>非缘有所缘法。<a id="a-8w"></a>亦非缘无所缘法。<a id="a-8x"></a>世第一法耶。<a id="a-8y"></a>答有。<a id="a-8z"></a>谓住增上忍时。<a id="a-90"></a>当得如上所说四句。<a id="a-91"></a>世第一法。<a id="a-92"></a>问颇有住一刹那顷。<a id="a-93"></a>当得世第一法非彼所缘耶。<a id="a-94"></a>当得彼所缘非世第一法耶。<a id="a-95"></a>当得世第一法及彼所缘耶。<a id="a-96"></a>不当得世第一法。<a id="a-97"></a>及彼所缘耶。<a id="a-98"></a>答有。<a id="a-99"></a>住增上忍时。<a id="a-9A"></a>应作此四句。<a id="a-9B"></a>且依未至定。<a id="a-9C"></a>入正性离生者。<a id="a-9D"></a>住增上忍时。<a id="a-9E"></a>当得世第一法。<a id="a-9F"></a>非彼所缘者。<a id="a-9G"></a>谓未至定所摄。<a id="a-9H"></a>世第一法中。<a id="a-9I"></a>除缘当现在前。<a id="a-9J"></a>所依世第一法。<a id="a-9K"></a>诸缘所余境。<a id="a-9L"></a>世第一法。<a id="a-9M"></a>当得彼所缘。<a id="a-9N"></a>非世第一法者。<a id="a-9O"></a>谓上五地所摄。<a id="a-9P"></a>世第一法中。<a id="a-9Q"></a>缘当现在前。<a id="a-9R"></a>所依世第一法。<a id="a-9S"></a>当得世第一法。<a id="a-9T"></a>及彼所缘者。<a id="a-9U"></a>谓未至定所摄。<a id="a-9V"></a>世第一法中。<a id="a-9W"></a>缘当现在前。<a id="a-9X"></a>所依世第一法。<a id="a-9Y"></a>不当得世第一法及彼所缘者。<a id="a-9Z"></a>谓上五地所摄。<a id="a-9a"></a>世第一法中。<a id="a-9b"></a>除缘当现在前。<a id="a-9c"></a>所依世第一法。<a id="a-9d"></a>诸缘所余境。<a id="a-9e"></a>世第一法。<a id="a-9f"></a>如依未至定。<a id="a-9g"></a>入正性离生者。<a id="a-9h"></a>住增上忍时。<a id="a-9i"></a>作此四句。<a id="a-9j"></a>依上五地入正性离生者。<a id="a-9k"></a>住增上忍时。<a id="a-9l"></a>应知亦尔。<a id="a-9m"></a>问颇有成就世第一法。<a id="a-9n"></a>不成就彼离系得耶。<a id="a-9o"></a>答应作四句。<a id="a-9p"></a>成就世第一法。<a id="a-9q"></a>不成就彼离系得者。<a id="a-9r"></a>谓若依此地。<a id="a-9s"></a>入正性离生。<a id="a-9t"></a>彼未离此地染。<a id="a-9u"></a>成就彼离系得。<a id="a-9v"></a>不成就世第一法者。<a id="a-9w"></a>谓若依此地。<a id="a-9x"></a>入正性离生。<a id="a-9y"></a>彼命终生上地。<a id="a-9z"></a>成就世第一法。<a id="a-A0"></a>亦成就彼离系得者。<a id="a-A1"></a>谓若依此地入正性离生。<a id="a-A2"></a>彼已离此地染。<a id="a-A3"></a>不命终生上地。<a id="a-A4"></a>不成就世第一法。<a id="a-A5"></a>亦不成就彼离系得者。<a id="a-A6"></a>谓若未能入正性离生位。<a id="a-A7"></a>有余依彼有漏离系得。<a id="a-A8"></a>作如是言问颇有圣者。<a id="a-A9"></a>成就世第一法。<a id="a-AA"></a>不成就彼离系得耶。<a id="a-AB"></a>答应作四句。<a id="a-AC"></a>成就世第一法。<a id="a-AD"></a>不成就彼离系得者。<a id="a-AE"></a>谓若依此地入正性离生。<a id="a-AF"></a>彼未离此地染。<a id="a-AG"></a>成就彼离系得。<a id="a-AH"></a>不成就世第一法者。<a id="a-AI"></a>谓若依此地入正性离生。<a id="a-AJ"></a>彼命终生次上地。<a id="a-AK"></a>成就世第一法。<a id="a-AL"></a>亦成就彼离系得者。<a id="a-AM"></a>谓若依此地入正性离生。<a id="a-AN"></a>彼已离此地染。<a id="a-AO"></a>不命终生上地。<a id="a-AP"></a>不成就世第一法。<a id="a-AQ"></a>亦不成就彼离系得者。<a id="a-AR"></a>谓若依此地入正性离生。<a id="a-AS"></a>彼命终超次上地。<a id="a-AT"></a>生余上地有余依一切世第一法。<a id="a-AU"></a>及彼一切离系得。<a id="a-AV"></a>作如是言。<a id="a-AW"></a>问颇有成就世第一法。<a id="a-AX"></a>不成就彼离系得耶。<a id="a-AY"></a>答应作四句。<a id="a-AZ"></a>第一句者。<a id="a-Aa"></a>谓若依未至定。<a id="a-Ab"></a>或初静虑。<a id="a-Ac"></a>静虑中间。<a id="a-Ad"></a>入正性离生。<a id="a-Ae"></a>彼未离初静虑染。<a id="a-Af"></a>第二句者。<a id="a-Ag"></a>谓若依此地入正性离生。<a id="a-Ah"></a>彼命终生上地。<a id="a-Ai"></a>若未得世第一法。<a id="a-Aj"></a>生欲色界已。<a id="a-Ak"></a>离初静虑染。<a id="a-Al"></a>及生空无边处。<a id="a-Am"></a>第三句者。<a id="a-An"></a>谓若依此地入正性离生已。<a id="a-Ao"></a>离初静虑染。<a id="a-Ap"></a>不命终生上地。<a id="a-Aq"></a>第四句者。<a id="a-Ar"></a>谓除前相。</p>
  <p id="aAs">尊者此中。<a id="a-At"></a>七门分别。<a id="a-Au"></a>世第一法。<a id="a-Av"></a>谓初云何世第一法。<a id="a-Aw"></a>乃至第七世第一法。<a id="a-Ax"></a>当言退不退耶。<a id="a-Ay"></a>于中前三门是根本论。<a id="a-Az"></a>后四门是因生论。<a id="a-B0"></a>世第一法。<a id="a-B1"></a>由此七门。<a id="a-B2"></a>分别显示。<a id="a-B3"></a>极为明了。</p>
  <p id="aB4">云何顶乃至广说。<a id="a-B5"></a>问先应说暖。<a id="a-B6"></a>后方说顶。<a id="a-B7"></a>如何于此先说顶耶。<a id="a-B8"></a>答如前已说。<a id="a-B9"></a>此中逆说。<a id="a-BA"></a>异生身中净染诸法。<a id="a-BB"></a>故先说顶后方说暖。<a id="a-BC"></a>问若尔此中应先说忍。<a id="a-BD"></a>何故于此超说顶耶。<a id="a-BE"></a>答先已说忍而不彰显。<a id="a-BF"></a>谓先已说若当胜者。<a id="a-BG"></a>先应非世第一法。<a id="a-BH"></a>后方是世第一法。<a id="a-BI"></a>先者是何。<a id="a-BJ"></a>谓增上忍。<a id="a-BK"></a>既已说忍。<a id="a-BL"></a>故今说顶。<a id="a-BM"></a>问尊者何故覆相说忍。<a id="a-BN"></a>而不彰显广说忍耶。<a id="a-BO"></a>答亦应彰显广说忍相。<a id="a-BP"></a>谓云何忍何故名忍。<a id="a-BQ"></a>忍当言何界系。<a id="a-BR"></a>及因生论。<a id="a-BS"></a>皆应广说。<a id="a-BT"></a>而不说者。<a id="a-BU"></a>有何意耶。<a id="a-BV"></a>答是作论者意欲尔故。<a id="a-BW"></a>谓作论者。<a id="a-BX"></a>随自意欲。<a id="a-BY"></a>或显或隐。<a id="a-BZ"></a>或广或略。<a id="a-Ba"></a>而作此论。<a id="a-Bb"></a>不应征诘。<a id="a-Bc"></a>尊者此中彰显广说世第一法。<a id="a-Bd"></a>隐略说忍。<a id="a-Be"></a>于顶及暖显略而说。<a id="a-Bf"></a>有余师说。<a id="a-Bg"></a>若契经中。<a id="a-Bh"></a>显了说者。<a id="a-Bi"></a>尊者于此彰显而说。<a id="a-Bj"></a>忍于经中不显了说。<a id="a-Bk"></a>是故于此覆相说之。<a id="a-Bl"></a>问岂不经中显了说忍。<a id="a-Bm"></a>如世尊说。<a id="a-Bn"></a>若有一类成就六法。<a id="a-Bo"></a>于现法中。<a id="a-Bp"></a>必不能得远尘离垢。<a id="a-Bq"></a>于诸法中生净法眼。<a id="a-Br"></a>云何六法。<a id="a-Bs"></a>一不乐闻法。<a id="a-Bt"></a>二虽闻说法而不嘱耳。<a id="a-Bu"></a>三虽嘱耳听。<a id="a-Bv"></a>而不安住奉行教心。<a id="a-Bw"></a>四于未证善法不勤求证。<a id="a-Bx"></a>五于已证善法不勤守护。<a id="a-By"></a>六不成就顺忍。<a id="a-Bz"></a>应知白品与此相违。<a id="a-C0"></a>忍于此经既彰显说。<a id="a-C1"></a>尊者何故覆相说耶。<a id="a-C2"></a>彼作是言。<a id="a-C3"></a>经中虽说顺忍。<a id="a-C4"></a>而不说顺谛忍。<a id="a-C5"></a>故非显说。<a id="a-C6"></a>问顺忍顺谛忍。<a id="a-C7"></a>有何差别。<a id="a-C8"></a>义无异故。<a id="a-C9"></a>应知前说为善。<a id="a-CA"></a>问因论生论。<a id="a-CB"></a>何故此忍独名顺谛。<a id="a-CC"></a>非暖顶耶。<a id="a-CD"></a>答亦应说顺谛暖顺谛顶。<a id="a-CE"></a>而不说者。<a id="a-CF"></a>当知此是有余之说。<a id="a-CG"></a>义皆有故。<a id="a-CH"></a>复次言顺谛者。<a id="a-CI"></a>谓极随顺圣谛现观。<a id="a-CJ"></a>忍极随顺圣谛现观。<a id="a-CK"></a>暖顶不尔故偏说忍。<a id="a-CL"></a>复次忍邻近见道。<a id="a-CM"></a>暖顶不尔故。<a id="a-CN"></a>复次忍与见道相似。<a id="a-CO"></a>暖顶不尔故。<a id="a-CP"></a>谓见道位唯法念住。<a id="a-CQ"></a>恒现在前忍位亦尔暖顶不然。<a id="a-CR"></a>谓彼初位虽但起法念住。<a id="a-CS"></a>而增进位。<a id="a-CT"></a>亦得起余三念住故。<a id="a-CU"></a>复次忍位。<a id="a-CV"></a>必有不出意乐趣入圣道。<a id="a-CW"></a>暖顶不尔故。<a id="a-CX"></a>复次修观行者。<a id="a-CY"></a>于忍位中乐别观谛。<a id="a-CZ"></a>于顶位中乐别观宝于暖位中乐别观蕴故。<a id="a-Ca"></a>复次暖止缘谛下愚。<a id="a-Cb"></a>顶止缘谛中愚。<a id="a-Cc"></a>忍止缘谛上愚故。<a id="a-Cd"></a>复次暖止缘谛粗愚。<a id="a-Ce"></a>顶止缘谛中愚。<a id="a-Cf"></a>忍止缘谛细愚故。<a id="a-Cg"></a>复次暖起缘谛下明顶起缘谛中明。<a id="a-Ch"></a>忍起缘谛上明故。<a id="a-Ci"></a>复次暖起缘谛粗明。<a id="a-Cj"></a>顶起缘谛中明。<a id="a-Ck"></a>忍起缘谛细明故。<a id="a-Cl"></a>复次暖得缘谛下信。<a id="a-Cm"></a>顶得缘谛中信。<a id="a-Cn"></a>忍得缘谛上信故。<a id="a-Co"></a>复次暖得缘谛粗信。<a id="a-Cp"></a>顶得缘谛中信。<a id="a-Cq"></a>忍得缘谛细信故。<a id="a-Cr"></a>复次以忍位中。<a id="a-Cs"></a>或时以十六行相。<a id="a-Ct"></a>观察圣谛。<a id="a-Cu"></a>或时以十二行相。<a id="a-Cv"></a>观察圣谛。<a id="a-Cw"></a>或时以八行相。<a id="a-Cx"></a>观察圣谛。<a id="a-Cy"></a>或时以四行相。<a id="a-Cz"></a>观察圣谛。<a id="a-D0"></a>暖顶位中。<a id="a-D1"></a>但以十六行相。<a id="a-D2"></a>观察圣谛故。<a id="a-D3"></a>复次以忍位中无杂作意。<a id="a-D4"></a>暖顶位中有杂作意故。<a id="a-D5"></a>谓暖顶位。<a id="a-D6"></a>数数复起欲界善心观欲界苦。<a id="a-D7"></a>为间杂已。<a id="a-D8"></a>复能引此善根现前。<a id="a-D9"></a>忍位不尔。<a id="a-DA"></a>复次以忍位中唯别作意别观诸谛。<a id="a-DB"></a>暖顶位中不如是故。<a id="a-DC"></a>谓暖顶位。<a id="a-DD"></a>虽别作意别观诸谛。<a id="a-DE"></a>而于中间。<a id="a-DF"></a>修总行相总观诸谛。<a id="a-DG"></a>谓观一切有漏皆苦。<a id="a-DH"></a>观一切行皆是无常。<a id="a-DI"></a>观一切法皆空无我。<a id="a-DJ"></a>唯观涅槃是真寂静。<a id="a-DK"></a>复次以忍位中有时相续。<a id="a-DL"></a>有一刹那观察圣谛。<a id="a-DM"></a>暖顶位中唯有相续观圣谛故。<a id="a-DN"></a>复次以忍位中渐略观谛。<a id="a-DO"></a>极能随顺。<a id="a-DP"></a>趣向涅槃。<a id="a-DQ"></a>如适他方。<a id="a-DR"></a>以多贸少。<a id="a-DS"></a>暖顶位中不如是故。<a id="a-DT"></a>以如是等种种因缘。<a id="a-DU"></a>忍名顺谛。<a id="a-DV"></a>暖顶不尔。<a id="a-DW"></a>问世第一法。<a id="a-DX"></a>何故不立顺谛名耶。<a id="a-DY"></a>答虽复此位一切皆胜。<a id="a-DZ"></a>而于四谛不遍观察故。<a id="a-Da"></a>不建立顺谛之名。</p>
  <p id="aDb">问忍为几念住。<a id="a-Dc"></a>答现在唯一。<a id="a-Dd"></a>杂缘法念住。<a id="a-De"></a>未来具四似见道故。<a id="a-Df"></a>问忍为几缘。<a id="a-Dg"></a>答为四缘。<a id="a-Dh"></a>谓因等无间所缘增上缘。<a id="a-Di"></a>为因缘者。<a id="a-Dj"></a>谓与彼相应俱有同类等法为因缘。<a id="a-Dk"></a>为等无间缘者。<a id="a-Dl"></a>谓与世第一法为等无间缘。<a id="a-Dm"></a>为所缘缘者。<a id="a-Dn"></a>谓与能缘此心心所法为所缘缘。<a id="a-Do"></a>为增上缘者。<a id="a-Dp"></a>谓除自性与余一切有为法为增上缘。<a id="a-Dq"></a>问忍有几缘。<a id="a-Dr"></a>答有四缘。<a id="a-Ds"></a>有因缘者。<a id="a-Dt"></a>谓此相应俱有同类法。<a id="a-Du"></a>有等无间缘者。<a id="a-Dv"></a>谓已生顶。<a id="a-Dw"></a>有所缘缘者谓四圣谛。<a id="a-Dx"></a>有增上缘者。<a id="a-Dy"></a>谓除自性余一切法。<a id="a-Dz"></a>问忍当言何界系。<a id="a-E0"></a>答应言唯色界系。<a id="a-E1"></a>问忍当言有寻有伺。<a id="a-E2"></a>无寻唯伺。<a id="a-E3"></a>无寻无伺耶。<a id="a-E4"></a>答应言三种。<a id="a-E5"></a>问忍当言乐根相应。<a id="a-E6"></a>喜根相应。<a id="a-E7"></a>舍根相应耶。<a id="a-E8"></a>答应言三根相应。<a id="a-E9"></a>问忍当言一心多心耶。<a id="a-EA"></a>答应言或多心或一心。<a id="a-EB"></a>以增上忍一刹那故。<a id="a-EC"></a>问忍当言退不退耶。<a id="a-ED"></a>答应言不退。<a id="a-EE"></a>如是等义。<a id="a-EF"></a>依上所说。<a id="a-EG"></a>世第一法。<a id="a-EH"></a>如理应知。</p>
  <p id="aEI">问缘何谛忍后入正性离生耶。<a id="a-EJ"></a>有作是说。<a id="a-EK"></a>缘道谛忍后入正性离生问若尔云何所缘行相。<a id="a-EL"></a>不成倒错。<a id="a-EM"></a>若倒错者。<a id="a-EN"></a>云何不与入正性离生而作留难。<a id="a-EO"></a>答此于所缘行相。<a id="a-EP"></a>虽有倒错。<a id="a-EQ"></a>而于入正性离生不作留难。<a id="a-ER"></a>所以者何。<a id="a-ES"></a>已串习故。<a id="a-ET"></a>谓修行者于此串习已成径路自在现前。<a id="a-EU"></a>如见道中。<a id="a-EV"></a>缘欲界忍智。<a id="a-EW"></a>后缘有顶忍智现在前。<a id="a-EX"></a>缘有顶忍智。<a id="a-EY"></a>后缘欲界忍智现在前。<a id="a-EZ"></a>缘苦谛行相。<a id="a-Ea"></a>后缘集谛行相现在前。<a id="a-Eb"></a>缘集谛行相。<a id="a-Ec"></a>后缘灭谛行相现在前。<a id="a-Ed"></a>此等所缘行相。<a id="a-Ee"></a>虽有倒错。<a id="a-Ef"></a>而于现观不作留难。<a id="a-Eg"></a>已串习故此忍亦尔。<a id="a-Eh"></a>若作是说。<a id="a-Ei"></a>缘道谛忍。<a id="a-Ej"></a>后入正性离生者。<a id="a-Ek"></a>则有三心。<a id="a-El"></a>同一所缘。<a id="a-Em"></a>同一行相。<a id="a-En"></a>谓世第一法。<a id="a-Eo"></a>苦法智忍。<a id="a-Ep"></a>苦法智相应二心。<a id="a-Eq"></a>同一行相。<a id="a-Er"></a>不同一所缘。<a id="a-Es"></a>谓苦类智忍。<a id="a-Et"></a>苦类智相应二心。<a id="a-Eu"></a>同一所缘。<a id="a-Ev"></a>不同一行相。<a id="a-Ew"></a>谓集法智忍。<a id="a-Ex"></a>集法智相应余心。<a id="a-Ey"></a>不同一所缘。<a id="a-Ez"></a>不同一行相。<a id="a-F0"></a>如是说者。<a id="a-F1"></a>缘苦谛忍。<a id="a-F2"></a>后入正性离生。<a id="a-F3"></a>所以者何。<a id="a-F4"></a>见道是无漏善根。<a id="a-F5"></a>有大势力。<a id="a-F6"></a>虽所缘行相有倒错。<a id="a-F7"></a>而于现观不作留难。<a id="a-F8"></a>忍是有漏善根。<a id="a-F9"></a>无大势力。<a id="a-FA"></a>若所缘行相有倒错者。<a id="a-FB"></a>则于入正性离生便作留难。<a id="a-FC"></a>故修行者住忍位中。<a id="a-FD"></a>所缘行相。<a id="a-FE"></a>先广后略。<a id="a-FF"></a>由此得入正性离生。<a id="a-FG"></a>谓彼先以四行相观欲界苦。<a id="a-FH"></a>次以四行相观色无色界苦。<a id="a-FI"></a>次以四行相。<a id="a-FJ"></a>观欲界诸行因。<a id="a-FK"></a>次以四行相。<a id="a-FL"></a>观色无色界诸行因。<a id="a-FM"></a>次以四行相。<a id="a-FN"></a>观欲界诸行灭。<a id="a-FO"></a>次以四行相。<a id="a-FP"></a>观色无色界诸行灭。<a id="a-FQ"></a>次以四行相。<a id="a-FR"></a>观欲界诸行道。<a id="a-FS"></a>后以四行相。<a id="a-FT"></a>观色无色界诸行道。<a id="a-FU"></a>齐此名下忍。<a id="a-FV"></a>从此以后。<a id="a-FW"></a>渐渐略之。<a id="a-FX"></a>谓复以四行相。<a id="a-FY"></a>先观欲界苦。<a id="a-FZ"></a>次观色无色界苦。<a id="a-Fa"></a>乃至最后观欲界诸行道。<a id="a-Fb"></a>渐次略去色无色界诸行道。<a id="a-Fc"></a>复以四行相。<a id="a-Fd"></a>先观欲界苦。<a id="a-Fe"></a>次观色无色界苦。<a id="a-Ff"></a>乃至最后观色无色界诸行灭。<a id="a-Fg"></a>渐次略去一切诸行道复以四行相。<a id="a-Fh"></a>先观欲界苦。<a id="a-Fi"></a>次观色无色界苦。<a id="a-Fj"></a>乃至最后观欲界诸行灭。<a id="a-Fk"></a>渐次略去色无色界诸行灭。<a id="a-Fl"></a>复以四行相。<a id="a-Fm"></a>先观欲界苦。<a id="a-Fn"></a>次观色无色界苦。<a id="a-Fo"></a>乃至最后观色无色界诸行因。<a id="a-Fp"></a>渐次略去一切诸行灭。<a id="a-Fq"></a>复以四行相。<a id="a-Fr"></a>先观欲界苦。<a id="a-Fs"></a>次观色无色界苦。<a id="a-Ft"></a>后观欲界诸行因。<a id="a-Fu"></a>渐次略去色无色界诸行因。<a id="a-Fv"></a>复以四行相。<a id="a-Fw"></a>先观欲界苦。<a id="a-Fx"></a>后观色无色界苦。<a id="a-Fy"></a>渐次略去一切诸行因。<a id="a-Fz"></a>复以四行相。<a id="a-G0"></a>观欲界苦。<a id="a-G1"></a>渐次略去色无色界苦。<a id="a-G2"></a>彼于欲界苦。<a id="a-G3"></a>以四行相。<a id="a-G4"></a>相续观察。<a id="a-G5"></a>复渐略之。<a id="a-G6"></a>至一行相二刹那观察。<a id="a-G7"></a>如苦法智忍及苦法智。<a id="a-G8"></a>齐此名中忍。<a id="a-G9"></a>彼复于欲界苦。<a id="a-GA"></a>一刹那观察如苦法智忍。<a id="a-GB"></a>此名上忍。<a id="a-GC"></a>从此无间复一刹那观欲界苦。<a id="a-GD"></a>名世第一法。<a id="a-GE"></a>从此无间生苦法智忍。<a id="a-GF"></a>展转乃至。<a id="a-GG"></a>生道类智。<a id="a-GH"></a>譬如有人。<a id="a-GI"></a>欲从己国适于他国。<a id="a-GJ"></a>多有财产不能持去。<a id="a-GK"></a>遂以易鋀犹嫌其多。<a id="a-GL"></a>复以易金犹嫌金重。<a id="a-GM"></a>复以贸易大价宝珠。<a id="a-GN"></a>持此宝珠随意所往。<a id="a-GO"></a>行者亦尔。<a id="a-GP"></a>先广观察上下诸谛。<a id="a-GQ"></a>后渐略之。<a id="a-GR"></a>乃至唯以一刹那心。<a id="a-GS"></a>观欲界苦。<a id="a-GT"></a>次生世第一法。<a id="a-GU"></a>次生苦法智忍。<a id="a-GV"></a>展转乃至生道类智。<a id="a-GW"></a>若如是说缘苦谛忍。<a id="a-GX"></a>后入正性离生。<a id="a-GY"></a>则有四心。<a id="a-GZ"></a>同一所缘。<a id="a-Ga"></a>同一行相。<a id="a-Gb"></a>谓增上忍。<a id="a-Gc"></a>世第一法。<a id="a-Gd"></a>苦法智忍。<a id="a-Ge"></a>苦法智相应二心。<a id="a-Gf"></a>同一行相。<a id="a-Gg"></a>不同一所缘。<a id="a-Gh"></a>谓苦类智忍。<a id="a-Gi"></a>苦类智相应。<a id="a-Gj"></a>二心同一所缘。<a id="a-Gk"></a>不同一行相。<a id="a-Gl"></a>谓集法智忍。<a id="a-Gm"></a>集法智相应余心。<a id="a-Gn"></a>不同一所缘。<a id="a-Go"></a>不同一行相问世第一法。<a id="a-Gp"></a>亦如忍有三品耶。<a id="a-Gq"></a>答一相续中则无。<a id="a-Gr"></a>多相续中则有。<a id="a-Gs"></a>谓佛种性是上品。<a id="a-Gt"></a>独觉种性是中品。<a id="a-Gu"></a>声闻种性是下品。<a id="a-Gv"></a>依六种性。<a id="a-Gw"></a>三根说亦尔。</p>
 </body>
</html>