<!doctype html>
<html id="z3IBVfg140" data-ver="819">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第一百六十九</h1>
  <h2 id="a2">定蕴第七中摄纳息第三之四</h2>
  <p id="a3">颇有成就味相应四静虑非净非无漏耶。<a id="a-4"></a>答有。<a id="a-5"></a>谓欲爱未尽。<a id="a-6"></a>彼于四静虑所有善法皆未得故。<a id="a-7"></a>无净无漏即以此故成就味相应四静虑。<a id="a-8"></a>颇有成就净四静虑非味相应非无漏耶。<a id="a-9"></a>答有。<a id="a-A"></a>谓异生生欲界梵世色爱尽。<a id="a-B"></a>异生故无无漏色爱尽故无味相应。<a id="a-C"></a>生欲界梵世色爱尽故成就净四静虑。<a id="a-D"></a>颇有成就无漏四静虑非味相应非净耶。<a id="a-E"></a>答有。<a id="a-F"></a>谓圣者生无色界。<a id="a-G"></a>以圣者生彼故成就无漏四静虑。<a id="a-H"></a>即以生彼处故无味相应净。<a id="a-I"></a>问若色爱尽依未至定初静虑静虑中间入正性离生。<a id="a-J"></a>或练根作见至。<a id="a-K"></a>彼得果已不起胜果道。<a id="a-L"></a>命终生无色界。<a id="a-M"></a>彼皆不成就无漏上三静虑。<a id="a-N"></a>何故说四耶。<a id="a-O"></a>答有说。<a id="a-P"></a>此依渐次得果者说不依余故。<a id="a-Q"></a>有说。<a id="a-R"></a>彼入正性离生者得不还果已。<a id="a-S"></a>必起胜果道修无漏四静虑然后生上。<a id="a-T"></a>若不尔者应有圣者生广果以上不成就乐根。<a id="a-U"></a>若尔便违十门所说。<a id="a-V"></a>其信胜解练根作见至者。<a id="a-W"></a>有说。<a id="a-X"></a>彼得果已亦必起胜果道如前说。<a id="a-Y"></a>修无漏四静虑然后命终生无色界。<a id="a-Z"></a>有说。<a id="a-a"></a>彼练根时即亦修上无漏静虑是故无过。</p>
  <p id="ab">颇有成就净无漏四静虑非味相应耶。<a id="a-c"></a>答有。<a id="a-d"></a>谓圣者生欲界梵世色爱尽。<a id="a-e"></a>问若色爱尽依未至定入正性离生。<a id="a-f"></a>十五心顷不成就无漏静虑。<a id="a-g"></a>至道类智但成就一即彼乃至。<a id="a-h"></a>依第三静虑入正性离生。<a id="a-i"></a>十六心顷但成就三何故说四耶。<a id="a-j"></a>答有说。<a id="a-k"></a>此中依渐次得果离染者说。<a id="a-l"></a>有说。<a id="a-m"></a>彼得果已不久必起胜果道现前修上无漏。<a id="a-n"></a>是故于十六心时虽未成就。<a id="a-o"></a>必当得故亦说成就颇有成就余二或三耶。<a id="a-p"></a>答无谓成就味相应四静虑者。<a id="a-q"></a>必不成就四净四无漏故。<a id="a-r"></a>颇有不成就味相应四静虑非净非无漏耶。<a id="a-s"></a>答有。<a id="a-t"></a>谓圣者生欲界梵世色爱尽。<a id="a-u"></a>此如前成就中第六句释。<a id="a-v"></a>颇有不成就净四静虑非味相应非无漏耶。<a id="a-w"></a>答无。<a id="a-x"></a>颇有不成就无漏四静虑。<a id="a-y"></a>非味相应非净耶。<a id="a-z"></a>答无。<a id="a-10"></a>此皆如前成就中所无第四第五句释。<a id="a-11"></a>颇有不成就味相应净四静虑非无漏耶。<a id="a-12"></a>答有。<a id="a-13"></a>谓圣者生无色界。<a id="a-14"></a>此如前成就中第三句释。<a id="a-15"></a>颇有不成就味相应无漏四静虑非净耶。<a id="a-16"></a>答有。<a id="a-17"></a>谓异生生欲界梵世色爱尽。<a id="a-18"></a>此如前成就中第二句释。<a id="a-19"></a>颇有不成就净无漏四静虑非味相应耶。<a id="a-1A"></a>答有。<a id="a-1B"></a>谓欲爱未尽。<a id="a-1C"></a>此如前成就中初句释。<a id="a-1D"></a>颇有不成就味相应净无漏四静虑耶。<a id="a-1E"></a>答有。<a id="a-1F"></a>谓异生生无色界。<a id="a-1G"></a>异生故无无漏四静虑。<a id="a-1H"></a>生无色界故无味净四静虑。</p>
  <p id="a1I">颇有成就味相应四无色非净非无漏耶。<a id="a-1J"></a>答有。<a id="a-1K"></a>谓色爱未尽彼于四无色所有善法皆未得故。<a id="a-1L"></a>无净无漏即以此故成就味相应四无色。<a id="a-1M"></a>颇有成就净无漏四无色非味相应耶。<a id="a-1N"></a>答有。<a id="a-1O"></a>谓生欲色界空无边处阿罗汉。<a id="a-1P"></a>阿罗汉故无味相应。<a id="a-1Q"></a>生彼地故具成就四净三无漏。<a id="a-1R"></a>颇有成就余耶。<a id="a-1S"></a>答无。<a id="a-1T"></a>此中无第二句唯成就四净者。<a id="a-1U"></a>以必有无漏味随一或俱故无第三句。<a id="a-1V"></a>唯成就三无漏者以必有净故无第四句。<a id="a-1W"></a>成就四味净非无漏及无第五句。<a id="a-1X"></a>成就四味三无漏非净者。<a id="a-1Y"></a>以成就四味时必不成就四净或三无漏故。<a id="a-1Z"></a>即由此义无第七句。<a id="a-1a"></a>颇有不成就味相应四无色非净非无漏耶。<a id="a-1b"></a>答有。<a id="a-1c"></a>谓生欲色界空无边处阿罗汉。<a id="a-1d"></a>此如前成就中第六句释。<a id="a-1e"></a>颇有不成就净无漏四无色非味相应耶。<a id="a-1f"></a>答有。<a id="a-1g"></a>谓色爱未尽。<a id="a-1h"></a>此如前成就中初句释。<a id="a-1i"></a>颇有不成就余耶。<a id="a-1j"></a>答无。<a id="a-1k"></a>此中无唯不成就四净者。<a id="a-1l"></a>以彼必亦不成就无漏故。<a id="a-1m"></a>无唯不成就三无漏者。<a id="a-1n"></a>如成就中所无第四句释。<a id="a-1o"></a>无不成就四味净非无漏者。<a id="a-1p"></a>如成就中。<a id="a-1q"></a>所无第三句释。<a id="a-1r"></a>无不成就四味三无漏非净者。<a id="a-1s"></a>如成就中所无第二句释。<a id="a-1t"></a>无一切皆不成就者。<a id="a-1u"></a>以于三中随一或二必成就故。<a id="a-1v"></a>于此静虑无色成就不成就中。<a id="a-1w"></a>具成就者名成就。<a id="a-1x"></a>具不成就者名非成就。<a id="a-1y"></a>及具不成就者名不成就。<a id="a-1z"></a>具成就者名非不成就应知。</p>
  <p id="a20">颇有得味相应四静虑非净非无漏耶。<a id="a-21"></a>答有。<a id="a-22"></a>谓色爱尽起欲界。<a id="a-23"></a>缠退时。<a id="a-24"></a>若无色界殁生欲界时。<a id="a-25"></a>此中退者通异生及圣者。<a id="a-26"></a>或学或无学起彼缠时。<a id="a-27"></a>具得四味非净无漏。<a id="a-28"></a>生者。<a id="a-29"></a>唯异生于结生时具得四味非净无漏。<a id="a-2A"></a>颇有得无漏四静虑非味相应非净耶。<a id="a-2B"></a>答有。<a id="a-2C"></a>谓依第四静虑入正性离生。<a id="a-2D"></a>若得阿罗汉果时。<a id="a-2E"></a>此中入正性离生时者。<a id="a-2F"></a>谓苦法忍起时。<a id="a-2G"></a>尔时无漏。<a id="a-2H"></a>四静虑先无。<a id="a-2I"></a>而得非味非净。<a id="a-2J"></a>得阿罗汉果时者。<a id="a-2K"></a>谓尽智起时。<a id="a-2L"></a>尔时无漏四静虑皆舍。<a id="a-2M"></a>而得非味非净。<a id="a-2N"></a>虽净四静虑。<a id="a-2O"></a>尔时亦有得者。<a id="a-2P"></a>然其种类先有不舍。<a id="a-2Q"></a>今但更得少分。<a id="a-2R"></a>于净四静虑无一名得。<a id="a-2S"></a>何况四耶。<a id="a-2T"></a>是故说非味非净。<a id="a-2U"></a>有说。<a id="a-2V"></a>此依生无色界得阿罗汉果者说。<a id="a-2W"></a>问学练根时亦有于无漏四静虑皆舍而得。<a id="a-2X"></a>何故不说耶。<a id="a-2Y"></a>答应说而不说者。<a id="a-2Z"></a>当知此义有余。<a id="a-2a"></a>有说。<a id="a-2b"></a>此中略举初后以显中间。<a id="a-2c"></a>故不具说。<a id="a-2d"></a>有说。<a id="a-2e"></a>彼所舍所得俱是学类。<a id="a-2f"></a>非全别类。<a id="a-2g"></a>是以不说。<a id="a-2h"></a>由此亦不说无学练根。<a id="a-2i"></a>颇有得余耶。<a id="a-2j"></a>答无。<a id="a-2k"></a>此中无第二句。<a id="a-2l"></a>唯得四净及无第六句。<a id="a-2m"></a>得四净无漏非味者。<a id="a-2n"></a>无有俱时得四净故。<a id="a-2o"></a>问依第四静虑见道三类智时。<a id="a-2p"></a>及得阿罗汉果时。<a id="a-2q"></a>岂非具得四净及无漏耶。<a id="a-2r"></a>何故不说。<a id="a-2s"></a>答彼于尔时于净四静虑皆先得不舍。<a id="a-2t"></a>今虽更得少分。<a id="a-2u"></a>犹于净四静虑无一名得。<a id="a-2v"></a>况复四耶。<a id="a-2w"></a>是故不说。<a id="a-2x"></a>无第四句。<a id="a-2y"></a>得四味净非无漏。<a id="a-2z"></a>及无第五句。<a id="a-30"></a>得四味无漏。<a id="a-31"></a>非净者。<a id="a-32"></a>以得四味时必不得四净或四无漏故。<a id="a-33"></a>即由此义亦无第七句。<a id="a-34"></a>颇有舍味相应四静虑。<a id="a-35"></a>非净非无漏耶。<a id="a-36"></a>答无。<a id="a-37"></a>无有俱时离四地染故。<a id="a-38"></a>颇有舍净四静虑。<a id="a-39"></a>非味相应。<a id="a-3A"></a>非无漏耶。<a id="a-3B"></a>答有。<a id="a-3C"></a>谓异生遍净爱尽。<a id="a-3D"></a>起欲界缠退时。<a id="a-3E"></a>若欲界梵世殁生无色界时。<a id="a-3F"></a>此中生无色界通异生及圣者。<a id="a-3G"></a>颇有舍净无漏四静虑。<a id="a-3H"></a>非味相应耶。<a id="a-3I"></a>答有。<a id="a-3J"></a>谓圣者遍净爱尽。<a id="a-3K"></a>起欲界缠退时。<a id="a-3L"></a>颇有舍余耶。<a id="a-3M"></a>答无。<a id="a-3N"></a>此中无第三句。<a id="a-3O"></a>唯舍四无漏者。<a id="a-3P"></a>以退舍时或非全舍故。<a id="a-3Q"></a>或彼时还得故。<a id="a-3R"></a>或兼舍净故。<a id="a-3S"></a>得果舍时还即得故。<a id="a-3T"></a>无第四第五第七句者。<a id="a-3U"></a>无有俱时断四味故。<a id="a-3V"></a>颇有得味相应四无色。<a id="a-3W"></a>非净非无漏耶。<a id="a-3X"></a>答有。<a id="a-3Y"></a>谓阿罗汉起欲色界缠退时。<a id="a-3Z"></a>尔时具得四味非净无漏。<a id="a-3a"></a>颇有得无漏三无色。<a id="a-3b"></a>非味相应非净耶。<a id="a-3c"></a>答有。<a id="a-3d"></a>谓得阿罗汉果时。<a id="a-3e"></a>如前静虑中释。<a id="a-3f"></a>颇有得余耶。<a id="a-3g"></a>答无。<a id="a-3h"></a>此中无第二句。<a id="a-3i"></a>唯得四净者。<a id="a-3j"></a>无有俱时得四净故。<a id="a-3k"></a>无第四第五第七句者。<a id="a-3l"></a>以得四味时必不得四净三无漏故无第六句。<a id="a-3m"></a>得四净三无漏非味相应者。<a id="a-3n"></a>以于得三无漏时。<a id="a-3o"></a>虽亦少分得净。<a id="a-3p"></a>而不名得故。<a id="a-3q"></a>具如前释。<a id="a-3r"></a>颇有舍味相应四无色。<a id="a-3s"></a>非净非无漏耶。<a id="a-3t"></a>答无。<a id="a-3u"></a>以无俱时离四地染故。<a id="a-3v"></a>颇有舍净四无色。<a id="a-3w"></a>非味相应。<a id="a-3x"></a>非无漏耶。<a id="a-3y"></a>答有。<a id="a-3z"></a>谓异生无所有处爱尽。<a id="a-40"></a>起欲色界缠退时。<a id="a-41"></a>颇有舍净无漏四无色。<a id="a-42"></a>非味相应耶。<a id="a-43"></a>答有。<a id="a-44"></a>谓圣者无所有处爱尽。<a id="a-45"></a>起欲色界缠退时。<a id="a-46"></a>颇有舍余耶。<a id="a-47"></a>答无。<a id="a-48"></a>此中无第三句。<a id="a-49"></a>唯舍三无漏者。<a id="a-4A"></a>如静虑中说。<a id="a-4B"></a>无第四第五第七句者。<a id="a-4C"></a>以无俱时断四味故。<a id="a-4D"></a>于此静虑无色得及舍中。<a id="a-4E"></a>全得者名得。<a id="a-4F"></a>全不得者名非得。<a id="a-4G"></a>全舍者名舍。<a id="a-4H"></a>全不舍者名非舍。<a id="a-4I"></a>应知。</p>
  <p id="a4J">颇有退味相应四静虑。<a id="a-4K"></a>非净非无漏耶。<a id="a-4L"></a>答无。<a id="a-4M"></a>以于功德法有退非于过失法故。<a id="a-4N"></a>亦无俱时舍四味故。<a id="a-4O"></a>颇有退净四静虑非味相应。<a id="a-4P"></a>非无漏耶。<a id="a-4Q"></a>答有。<a id="a-4R"></a>谓异生遍净爱尽。<a id="a-4S"></a>起欲界缠退时。<a id="a-4T"></a>颇有退净无漏四静虑。<a id="a-4U"></a>非味相应耶。<a id="a-4V"></a>答有。<a id="a-4W"></a>谓圣者遍净爱尽。<a id="a-4X"></a>起欲界缠退时。<a id="a-4Y"></a>颇有退余耶。<a id="a-4Z"></a>答无。<a id="a-4a"></a>此中无第三句。<a id="a-4b"></a>唯退无漏四静虑者。<a id="a-4c"></a>或与净俱退故。<a id="a-4d"></a>或不全退故。<a id="a-4e"></a>或退时还得彼地故。<a id="a-4f"></a>无第四第五第七句者于味无退故。<a id="a-4g"></a>无唯退四无漏故。<a id="a-4h"></a>颇有退味相应四无色。<a id="a-4i"></a>非净非无漏耶。<a id="a-4j"></a>答无。<a id="a-4k"></a>如前说。<a id="a-4l"></a>颇有退净四无色。<a id="a-4m"></a>非味相应非无漏耶。<a id="a-4n"></a>答有。<a id="a-4o"></a>谓异生无所有处爱尽。<a id="a-4p"></a>起欲色界缠退时。<a id="a-4q"></a>颇有退净无漏四无色。<a id="a-4r"></a>非味相应耶。<a id="a-4s"></a>答有。<a id="a-4t"></a>谓圣者无所有处爱尽。<a id="a-4u"></a>起欲色界缠退时。<a id="a-4v"></a>颇有退余耶。<a id="a-4w"></a>答无。<a id="a-4x"></a>此中无第三句。<a id="a-4y"></a>唯退无漏三无色者。<a id="a-4z"></a>或与净俱退故。<a id="a-50"></a>或非全退故。<a id="a-51"></a>无第四第五第七句者。<a id="a-52"></a>如静虑中说。</p>
  <p id="a53">问颇有退无漏静虑。<a id="a-54"></a>非净耶。<a id="a-55"></a>答有。<a id="a-56"></a>谓学者起无色缠退时。<a id="a-57"></a>尔时退彼对治无漏静虑非净故。<a id="a-58"></a>问颇有不起无色缠。<a id="a-59"></a>而退无漏静虑非净耶。<a id="a-5A"></a>答有。<a id="a-5B"></a>谓无学练根未至第九解脱道位。<a id="a-5C"></a>不起烦恼而退所得。<a id="a-5D"></a>无间解脱道时。<a id="a-5E"></a>问颇有不起缠而退无漏静虑非净耶。<a id="a-5F"></a>答有。<a id="a-5G"></a>即前所说。<a id="a-5H"></a>及学练根未至见至位不起烦恼而退。<a id="a-5I"></a>所得无间解脱道时。<a id="a-5J"></a>问颇有退七地所摄无漏功德。<a id="a-5K"></a>而非净耶。<a id="a-5L"></a>答有。<a id="a-5M"></a>谓少分离非想非非想处染。<a id="a-5N"></a>还起彼地所断品缠退时。<a id="a-5O"></a>问颇有唯舍无漏静虑而得净无漏耶。<a id="a-5P"></a>答有。<a id="a-5Q"></a>谓得阿罗汉果时。<a id="a-5R"></a>问颇有舍净无漏静虑。<a id="a-5S"></a>唯得无漏耶。<a id="a-5T"></a>答有。<a id="a-5U"></a>谓阿罗汉起无色缠退时。<a id="a-5V"></a>问颇有无漏静虑与净俱时得而别舍耶。<a id="a-5W"></a>答有。<a id="a-5X"></a>谓得阿罗汉果。<a id="a-5Y"></a>及依静虑得不还果。<a id="a-5Z"></a>并学者练根时。<a id="a-5a"></a>问颇有净静虑与无漏俱时得而别舍耶。<a id="a-5b"></a>答有。<a id="a-5c"></a>谓圣者离自地染。<a id="a-5d"></a>及生上地时。<a id="a-5e"></a>问颇有净无漏静虑别时得俱时舍耶。<a id="a-5f"></a>答有。<a id="a-5g"></a>谓圣者离自地染起下地缠退时。<a id="a-5h"></a>问颇有净无漏静虑俱时得俱时舍耶。<a id="a-5i"></a>答有。<a id="a-5j"></a>谓圣者已离下地染起下地缠退时。<a id="a-5k"></a>如问静虑。<a id="a-5l"></a>如是无色亦应准问。</p>
  <p id="a5m">复次如前所说等至。<a id="a-5n"></a>略有二十三种。<a id="a-5o"></a>谓静虑有十二。<a id="a-5p"></a>即四味相应四净四无漏。<a id="a-5q"></a>无色有十一即四味相应四净三无漏。<a id="a-5r"></a>此二十三若广建立成六十五等至。<a id="a-5s"></a>谓前二十三加四无量。<a id="a-5t"></a>四无碍解。<a id="a-5u"></a>八解脱。<a id="a-5v"></a>八胜处。<a id="a-5w"></a>十遍处。<a id="a-5x"></a>六通。<a id="a-5y"></a>无诤愿智所依。<a id="a-5z"></a>问此六十五几唯缘自地。<a id="a-60"></a>几唯缘下地。<a id="a-61"></a>几缘自地及下地。<a id="a-62"></a>几缘自地及上地。<a id="a-63"></a>几缘一切地。<a id="a-64"></a>答十等至唯缘自地。<a id="a-65"></a>谓八味相应。<a id="a-66"></a>及空识无边处遍处。<a id="a-67"></a>二十四等至唯缘下地。<a id="a-68"></a>谓四无量。<a id="a-69"></a>初三解脱。<a id="a-6A"></a>八胜处。<a id="a-6B"></a>前八遍处。<a id="a-6C"></a>及无诤。<a id="a-6D"></a>或有欲令无诤缘欲色界者。<a id="a-6E"></a>除无诤。<a id="a-6F"></a>七等至缘自地及下地。<a id="a-6G"></a>谓法词二无碍解。<a id="a-6H"></a>五通所依。<a id="a-6I"></a>九等至缘自地及上地。<a id="a-6J"></a>谓净无漏三无色。<a id="a-6K"></a>及下三无色解脱。<a id="a-6L"></a>此依缘有漏者说。<a id="a-6M"></a>十二等至缘一切地。<a id="a-6N"></a>谓净无漏四静虑义辩二无碍解漏尽通愿智所依。<a id="a-6O"></a>此亦但依缘有漏者说。<a id="a-6P"></a>若通依缘无漏者说。<a id="a-6Q"></a>则有二十三等至缘一切地。<a id="a-6R"></a>谓即前十二加十一无色。<a id="a-6S"></a>谓净无漏无色及无色解脱。</p>
  <p id="a6T">问若等至随以何味相应静虑为因。<a id="a-6U"></a>即以彼为等无间耶。<a id="a-6V"></a>设等至随以何味相应静虑为等无间。<a id="a-6W"></a>即以彼为因耶。<a id="a-6X"></a>答诸等至随以彼味相应静虑为因。<a id="a-6Y"></a>亦即以彼为等无间。<a id="a-6Z"></a>有等至以彼味相应静虑为等无间。<a id="a-6a"></a>而不以彼为因。<a id="a-6b"></a>于中若等至以味相应初静虑为等无间。<a id="a-6c"></a>而不以彼为因者有十六。<a id="a-6d"></a>谓净初静虑。<a id="a-6e"></a>四无量。<a id="a-6f"></a>初二解脱。<a id="a-6g"></a>前四胜处。<a id="a-6h"></a>五通所依。<a id="a-6i"></a>若等至以味相应第二静虑为等无间。<a id="a-6j"></a>而不以彼为因者有十七。<a id="a-6k"></a>谓净第二静虑。<a id="a-6l"></a>四无量。<a id="a-6m"></a>初二解脱。<a id="a-6n"></a>前四胜处。<a id="a-6o"></a>五通所依。<a id="a-6p"></a>及净初静虑。<a id="a-6q"></a>若等至以味相应第三静虑为等无间。<a id="a-6r"></a>而不以彼为因者有十。<a id="a-6s"></a>谓净第三静虑。<a id="a-6t"></a>三无量。<a id="a-6u"></a>五通所依。<a id="a-6v"></a>及净第二静虑。<a id="a-6w"></a>若等至以味相应第四静虑为等无间。<a id="a-6x"></a>而不以彼为因者有二十三。<a id="a-6y"></a>谓净第四静虑。<a id="a-6z"></a>三无量。<a id="a-70"></a>净解脱。<a id="a-71"></a>后四胜处。<a id="a-72"></a>前八遍处。<a id="a-73"></a>五通所依。<a id="a-74"></a>及净第三静虑。</p>
  <p id="a75">问若等至随以何味相应无色为因。<a id="a-76"></a>即以彼为等无间耶。<a id="a-77"></a>设等至随以何味相应无色为等无间。<a id="a-78"></a>即以彼为因耶。<a id="a-79"></a>答诸等至随以彼味相应无色为因。<a id="a-7A"></a>亦即以彼为等无间。<a id="a-7B"></a>有等至以彼味相应无色为等无间。<a id="a-7C"></a>而不以彼为因。<a id="a-7D"></a>于中若等至以味相应空无边处为等无间。<a id="a-7E"></a>而不以彼为因者有四。<a id="a-7F"></a>谓净空无边处。<a id="a-7G"></a>即彼解脱即彼遍处。<a id="a-7H"></a>及净第四静虑。<a id="a-7I"></a>若等至以味相应识无边处为等无间。<a id="a-7J"></a>而不以彼为因者有五。<a id="a-7K"></a>谓净识无边处即彼解脱。<a id="a-7L"></a>即彼遍处。<a id="a-7M"></a>及净空无边处。<a id="a-7N"></a>即彼解脱。<a id="a-7O"></a>若等至以味相应无所有处为等无间。<a id="a-7P"></a>而不以彼为因者有四。<a id="a-7Q"></a>谓净无所有处。<a id="a-7R"></a>即彼解脱及净识无边处。<a id="a-7S"></a>即彼解脱。<a id="a-7T"></a>若等至以味相应非想非非想处为等无间。<a id="a-7U"></a>而不以彼为因者有四。<a id="a-7V"></a>谓净非想非非想处。<a id="a-7W"></a>即彼解脱。<a id="a-7X"></a>及净无所有处。<a id="a-7Y"></a>即彼解脱。<a id="a-7Z"></a>问若等至随以何净静虑为因。<a id="a-7a"></a>即以彼为等无间耶。<a id="a-7b"></a>设等至随以何净静虑为等无间。<a id="a-7c"></a>即以彼为因耶。<a id="a-7d"></a>答诸等至随以彼净静虑为因。<a id="a-7e"></a>亦即以彼为等无间。<a id="a-7f"></a>有等至以彼净静虑为等无间。<a id="a-7g"></a>而不以彼为因。<a id="a-7h"></a>于中若等至以净初静虑为等无间。<a id="a-7i"></a>而不以彼为因者有六。<a id="a-7j"></a>谓自地味相应无漏。<a id="a-7k"></a>及净无漏第二第三静虑。<a id="a-7l"></a>若等至以净第二静虑为等无间。<a id="a-7m"></a>而不以彼为因者有八。<a id="a-7n"></a>谓自地味相应无漏。<a id="a-7o"></a>及净无漏初第三第四静虑。<a id="a-7p"></a>若等至以净第三静虑为等无间。<a id="a-7q"></a>而不以彼为因者有十一。<a id="a-7r"></a>谓自地味相应无漏。<a id="a-7s"></a>及净无漏初第二第四静虑。<a id="a-7t"></a>空无边处即彼解脱。<a id="a-7u"></a>若等至以净第四静虑为等无间。<a id="a-7v"></a>而不以彼为因者有十二。<a id="a-7w"></a>谓自地味相应无漏。<a id="a-7x"></a>及净无漏第二第三静虑。<a id="a-7y"></a>空识无边处即彼解脱。</p>
  <p id="a7z">问若等至随以何净无色为因。<a id="a-80"></a>即以彼为等无间耶。<a id="a-81"></a>设等至随以何净无色为等无间。<a id="a-82"></a>即以彼为因耶。<a id="a-83"></a>答诸等至随以彼净无色为因。<a id="a-84"></a>亦即以彼为等无间。<a id="a-85"></a>有等至以彼净无色为等无间。<a id="a-86"></a>而不以彼为因。<a id="a-87"></a>于中若等至以净空无边处为等无间。<a id="a-88"></a>而不以彼为因者有十二。<a id="a-89"></a>谓自地味相应无漏。<a id="a-8A"></a>及净无漏第三第四静虑。<a id="a-8B"></a>识无边处。<a id="a-8C"></a>无所有处。<a id="a-8D"></a>即彼二处解脱。<a id="a-8E"></a>若等至以净识无边处为等无间。<a id="a-8F"></a>而不以彼为因者有十二。<a id="a-8G"></a>谓自地味相应无漏。<a id="a-8H"></a>及净无漏第四静虑。<a id="a-8I"></a>空无边处。<a id="a-8J"></a>无所有处。<a id="a-8K"></a>即彼二处解脱。<a id="a-8L"></a>净非想非非想处。<a id="a-8M"></a>即彼解脱。<a id="a-8N"></a>若等至以净无所有处为等无间。<a id="a-8O"></a>而不以彼为因者有十。<a id="a-8P"></a>谓自地味相应无漏。<a id="a-8Q"></a>及净无漏空识无边处。<a id="a-8R"></a>即彼解脱。<a id="a-8S"></a>净非想非非想处。<a id="a-8T"></a>即彼解脱。<a id="a-8U"></a>若等至以净非想非非想处为等无间。<a id="a-8V"></a>而不以彼为因者有七。<a id="a-8W"></a>谓自地味相应。<a id="a-8X"></a>及净无漏识无边处。<a id="a-8Y"></a>无所有处。<a id="a-8Z"></a>即彼二处解脱。</p>
  <p id="a8a">问若等至随以何无漏静虑为因。<a id="a-8b"></a>即以彼为等无间耶。<a id="a-8c"></a>设等至随以何无漏静虑为等无间。<a id="a-8d"></a>即以彼为因耶。<a id="a-8e"></a>答依一一无漏静虑皆应作四句。<a id="a-8f"></a>依无漏初静虑作四句者。<a id="a-8g"></a>有等至以无漏初静虑为因。<a id="a-8h"></a>非等无间。<a id="a-8i"></a>此有七。<a id="a-8j"></a>谓无漏第四静虑。<a id="a-8k"></a>三无色。<a id="a-8l"></a>及三无色解脱。<a id="a-8m"></a>有等至以无漏初静虑为等无间非因。<a id="a-8n"></a>此有十九。<a id="a-8o"></a>谓净初第二第三静虑。<a id="a-8p"></a>四无量。<a id="a-8q"></a>初二解脱。<a id="a-8r"></a>前四胜处。<a id="a-8s"></a>二无碍解。<a id="a-8t"></a>四通所依。<a id="a-8u"></a>有等至以无漏初静虑为因。<a id="a-8v"></a>亦等无间此有七。<a id="a-8w"></a>谓无漏初第二第三静虑。<a id="a-8x"></a>二无碍解。<a id="a-8y"></a>他心漏尽通所依。<a id="a-8z"></a>有等至不以无漏初静虑为因。<a id="a-90"></a>亦非等无间。<a id="a-91"></a>此有三十二。<a id="a-92"></a>谓八味相应净第四静虑。<a id="a-93"></a>四无色。<a id="a-94"></a>三解脱。<a id="a-95"></a>后四胜处。<a id="a-96"></a>十遍处。<a id="a-97"></a>无诤愿智所依。<a id="a-98"></a>依无漏第二静虑作四句者。<a id="a-99"></a>有等至以无漏第二静虑为因。<a id="a-9A"></a>非等无间。<a id="a-9B"></a>此有六。<a id="a-9C"></a>谓无漏三无色。<a id="a-9D"></a>及三无色解脱。<a id="a-9E"></a>有等至以无漏第二静虑为等无间非因。<a id="a-9F"></a>此有十九。<a id="a-9G"></a>谓净四静虑。<a id="a-9H"></a>四无量初二解脱。<a id="a-9I"></a>前四胜处。<a id="a-9J"></a>法无碍解。<a id="a-9K"></a>四通所依。<a id="a-9L"></a>有等至以无漏第二静虑为因。<a id="a-9M"></a>亦等无间。<a id="a-9N"></a>此有八。<a id="a-9O"></a>谓无漏四静虑。<a id="a-9P"></a>二无碍解。<a id="a-9Q"></a>他心漏尽通所依。<a id="a-9R"></a>有等至不以无漏第二静虑为因。<a id="a-9S"></a>亦非等无间。<a id="a-9T"></a>此有三十二。<a id="a-9U"></a>谓八味相应净四无色。<a id="a-9V"></a>三解脱。<a id="a-9W"></a>后四胜处。<a id="a-9X"></a>十遍处。<a id="a-9Y"></a>词无碍解。<a id="a-9Z"></a>无诤愿智所依。<a id="a-9a"></a>依无漏第三静虑作四句者。<a id="a-9b"></a>有等至以无漏第三静虑为因。<a id="a-9c"></a>非等无间。<a id="a-9d"></a>此有四。<a id="a-9e"></a>谓无漏识无边处。<a id="a-9f"></a>无所有处。<a id="a-9g"></a>即彼二处解脱。<a id="a-9h"></a>有等至以无漏第三静虑为等无间非因。<a id="a-9i"></a>此有十三。<a id="a-9j"></a>谓净四静虑。<a id="a-9k"></a>空无边处。<a id="a-9l"></a>三无量。<a id="a-9m"></a>法无碍解。<a id="a-9n"></a>四通所依。<a id="a-9o"></a>有等至以无漏第三静虑为因。<a id="a-9p"></a>亦等无间。<a id="a-9q"></a>此有十一。<a id="a-9r"></a>谓无漏四静虑。<a id="a-9s"></a>空无边处。<a id="a-9t"></a>即彼解脱。<a id="a-9u"></a>二无碍解。<a id="a-9v"></a>他心漏尽通所依。<a id="a-9w"></a>有等至不以无漏第三静虑为因。<a id="a-9x"></a>亦非等无间。<a id="a-9y"></a>此有三十八。<a id="a-9z"></a>谓八味相应。<a id="a-A0"></a>上三净无色。<a id="a-A1"></a>喜无量。<a id="a-A2"></a>五解脱。<a id="a-A3"></a>八胜处。<a id="a-A4"></a>十遍处。<a id="a-A5"></a>词无碍解。<a id="a-A6"></a>无诤愿智所依。<a id="a-A7"></a>依无漏第四静虑作四句者。<a id="a-A8"></a>有等至以无漏第四静虑为因。<a id="a-A9"></a>非等无间。<a id="a-AA"></a>此有三。<a id="a-AB"></a>谓无漏初静虑。<a id="a-AC"></a>无所有处。<a id="a-AD"></a>及无所有处解脱。<a id="a-AE"></a>有等至以无漏第四静虑为等无间非因。<a id="a-AF"></a>此有二十八。<a id="a-AG"></a>谓净第二第三第四静虑。<a id="a-AH"></a>空识无边处。<a id="a-AI"></a>三无量。<a id="a-AJ"></a>净解脱。<a id="a-AK"></a>后四胜处。<a id="a-AL"></a>前八遍处。<a id="a-AM"></a>法无碍解。<a id="a-AN"></a>四通无诤愿智所依。<a id="a-AO"></a>有等至以无漏第四静虑为因。<a id="a-AP"></a>亦等无间。<a id="a-AQ"></a>此有十一。<a id="a-AR"></a>谓无漏第二第三第四静虑。<a id="a-AS"></a>空识无边处。<a id="a-AT"></a>即彼解脱。<a id="a-AU"></a>二无碍解。<a id="a-AV"></a>他心漏尽通所依。<a id="a-AW"></a>有等至不以无漏第四静虑为因。<a id="a-AX"></a>亦非等无间。<a id="a-AY"></a>此有二十三。<a id="a-AZ"></a>谓八味相应。<a id="a-Aa"></a>净初静虑。<a id="a-Ab"></a>无所有处。<a id="a-Ac"></a>非想非非想处。<a id="a-Ad"></a>喜无量。<a id="a-Ae"></a>四解脱。<a id="a-Af"></a>前四胜处。<a id="a-Ag"></a>后二遍处。<a id="a-Ah"></a>词无碍解所依。</p>
  <p id="aAi">问若等至随以何无漏无色为因。<a id="a-Aj"></a>即以彼为等无间耶。<a id="a-Ak"></a>设等至随以何无漏无色为等无间。<a id="a-Al"></a>即以彼为因耶。<a id="a-Am"></a>答依一一无漏无色皆应作四句。<a id="a-An"></a>依无漏空无边处作四句者。<a id="a-Ao"></a>有等至以无漏空无边处为因。<a id="a-Ap"></a>非等无间。<a id="a-Aq"></a>此有三。<a id="a-Ar"></a>谓无漏初第二静虑。<a id="a-As"></a>及他心通所依。<a id="a-At"></a>有等至以无漏空无边处为等无间非因。<a id="a-Au"></a>此有六。<a id="a-Av"></a>谓净第三第四静虑。<a id="a-Aw"></a>下三无色。<a id="a-Ax"></a>及空无边处。<a id="a-Ay"></a>遍处。<a id="a-Az"></a>有等至以无漏空无边处为因。<a id="a-B0"></a>亦等无间。<a id="a-B1"></a>此有十一。<a id="a-B2"></a>谓无漏第三第四静虑。<a id="a-B3"></a>三无色。<a id="a-B4"></a>及下三无色解脱。<a id="a-B5"></a>二无碍解。<a id="a-B6"></a>漏尽通所依。<a id="a-B7"></a>有等至不以无漏空无边处为因。<a id="a-B8"></a>亦非等无间。<a id="a-B9"></a>此有四十五。<a id="a-BA"></a>谓八味相应。<a id="a-BB"></a>净初第二静虑。<a id="a-BC"></a>非想非非想处。<a id="a-BD"></a>四无量。<a id="a-BE"></a>五解脱。<a id="a-BF"></a>八胜处。<a id="a-BG"></a>九遍处。<a id="a-BH"></a>二无碍解。<a id="a-BI"></a>四通无诤愿智所依。<a id="a-BJ"></a>依无漏识无边处作四句者。<a id="a-BK"></a>有等至以无漏识无边处为因。<a id="a-BL"></a>非等无间。<a id="a-BM"></a>此有四。<a id="a-BN"></a>谓无漏初第二第三静虑。<a id="a-BO"></a>他心通所依有等至以无漏。<a id="a-BP"></a>识无边处为等无间非因。<a id="a-BQ"></a>此有七。<a id="a-BR"></a>谓净第四静虑。<a id="a-BS"></a>四无色。<a id="a-BT"></a>非想非非想处解脱。<a id="a-BU"></a>识无边处遍处。<a id="a-BV"></a>有等至以无漏识无边处为因。<a id="a-BW"></a>亦等无间。<a id="a-BX"></a>此有十。<a id="a-BY"></a>谓无漏第四静虑。<a id="a-BZ"></a>三无色。<a id="a-Ba"></a>及下三无色解脱。<a id="a-Bb"></a>二无碍解。<a id="a-Bc"></a>漏尽通所依。<a id="a-Bd"></a>有等至不以无漏识无边处为因。<a id="a-Be"></a>亦非等无间。<a id="a-Bf"></a>此有四十四。<a id="a-Bg"></a>谓八味相应净初第二第三静虑。<a id="a-Bh"></a>四无量。<a id="a-Bi"></a>四解脱。<a id="a-Bj"></a>八胜处。<a id="a-Bk"></a>九遍处。<a id="a-Bl"></a>二无碍解。<a id="a-Bm"></a>四通无诤愿智所依。<a id="a-Bn"></a>依无漏无所有处作四句者。<a id="a-Bo"></a>有等至以无漏无所有处为因。<a id="a-Bp"></a>非等无间。<a id="a-Bq"></a>此有五。<a id="a-Br"></a>谓无漏四静虑。<a id="a-Bs"></a>及他心通所依。<a id="a-Bt"></a>有等至以无漏无所有处为等无间非因。<a id="a-Bu"></a>此有五。<a id="a-Bv"></a>谓净四无色。<a id="a-Bw"></a>及非想非非想处解脱。<a id="a-Bx"></a>有等至以无漏无所有处为因。<a id="a-By"></a>亦等无间。<a id="a-Bz"></a>此有九。<a id="a-C0"></a>谓无漏三无色。<a id="a-C1"></a>下三无色解脱。<a id="a-C2"></a>二无碍解。<a id="a-C3"></a>漏尽通所依。<a id="a-C4"></a>有等至不以无漏无所有处为因。<a id="a-C5"></a>亦非等无间。<a id="a-C6"></a>此有四十六。<a id="a-C7"></a>谓八味相应净四静虑。<a id="a-C8"></a>四无量。<a id="a-C9"></a>四解脱。<a id="a-CA"></a>八胜处。<a id="a-CB"></a>十遍处。<a id="a-CC"></a>二无碍解。<a id="a-CD"></a>四通无诤愿智所依。</p>
  <p id="aCE">问若等至随以何味相应静虑为因。<a id="a-CF"></a>即以彼为所缘耶。<a id="a-CG"></a>设等至随以何味相应静虑为所缘。<a id="a-CH"></a>即以彼为因耶。<a id="a-CI"></a>答诸等至随以彼味相应静虑为因。<a id="a-CJ"></a>亦即以彼为所缘。<a id="a-CK"></a>有等至以彼味相应静虑为所缘。<a id="a-CL"></a>而不以彼为因。<a id="a-CM"></a>于中若等至以味相应初静虑为所缘。<a id="a-CN"></a>而非因者有十三。<a id="a-CO"></a>谓净无漏四静虑。<a id="a-CP"></a>义无碍解。<a id="a-CQ"></a>三通愿智所依。<a id="a-CR"></a>或有欲令无诤亦缘色界者。<a id="a-CS"></a>彼说有十四。<a id="a-CT"></a>加无诤。<a id="a-CU"></a>如是说者。<a id="a-CV"></a>初说为善。<a id="a-CW"></a>如味相应初静虑。<a id="a-CX"></a>味相应第二第三第四静虑亦尔。</p>
  <p id="aCY">问若等至随以何味相应无色为因。<a id="a-CZ"></a>即以彼为所缘耶。<a id="a-Ca"></a>设等至随以何味相应无色为所缘。<a id="a-Cb"></a>即以彼为因耶。<a id="a-Cc"></a>答诸等至随以彼味相应无色为因。<a id="a-Cd"></a>亦即以彼为所缘。<a id="a-Ce"></a>有等至以彼味相应无色为所缘。<a id="a-Cf"></a>而不以彼为因。<a id="a-Cg"></a>于中若等至以味相应空无边处为所缘。<a id="a-Ch"></a>而不以彼为因者。<a id="a-Ci"></a>有十五。<a id="a-Cj"></a>谓净无漏四静虑。<a id="a-Ck"></a>义无碍解。<a id="a-Cl"></a>漏尽通。<a id="a-Cm"></a>愿智所依。<a id="a-Cn"></a>净无漏空无边处。<a id="a-Co"></a>即彼解脱遍处。<a id="a-Cp"></a>若等至以味相应识无边处为所缘。<a id="a-Cq"></a>而不以彼为因者。<a id="a-Cr"></a>有十八。<a id="a-Cs"></a>谓净无漏四静虑。<a id="a-Ct"></a>义无碍解漏尽通。<a id="a-Cu"></a>愿智所依。<a id="a-Cv"></a>净无漏空识无边处。<a id="a-Cw"></a>即彼解脱。<a id="a-Cx"></a>识无边处。<a id="a-Cy"></a>遍处。<a id="a-Cz"></a>若等至以味相应无所有处为所缘。<a id="a-D0"></a>而不以彼为因者。<a id="a-D1"></a>有二十。<a id="a-D2"></a>谓净无漏四静虑。<a id="a-D3"></a>义无碍解。<a id="a-D4"></a>漏尽通。<a id="a-D5"></a>愿智所依。<a id="a-D6"></a>净无漏下三无色。<a id="a-D7"></a>及下三无色解脱。<a id="a-D8"></a>若等至以味相应非想非非想处为所缘。<a id="a-D9"></a>而不以彼为因者。<a id="a-DA"></a>有二十二。<a id="a-DB"></a>谓即前二十加净非想非非想处。<a id="a-DC"></a>及彼解脱。</p>
 </body>
</html>