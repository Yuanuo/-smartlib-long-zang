<!doctype html>
<html id="z3IBVfR13r" data-ver="771">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第一百六十</h1>
  <h2 id="a2">定蕴第七中得纳息第一之四</h2>
  <p id="a3">诸法无色界无色起。<a id="a-4"></a>彼法无色界心俱耶。<a id="a-5"></a>答诸法无色界无色起。<a id="a-6"></a>彼法或无色界心俱。<a id="a-7"></a>或欲界心俱。<a id="a-8"></a>或色界心俱。<a id="a-9"></a>或不系心俱。<a id="a-A"></a>云何无色界心俱。<a id="a-B"></a>答诸法彼心相应。<a id="a-C"></a>彼心俱有无色界无色义如前释。<a id="a-D"></a>云何欲界心俱。<a id="a-E"></a>答如欲界心若退若生。<a id="a-F"></a>无色界法得起。<a id="a-G"></a>此如前欲界心俱起无色界无色释。<a id="a-H"></a>云何色界心俱。<a id="a-I"></a>答如色界心若退若生。<a id="a-J"></a>无色界法得起。<a id="a-K"></a>此如前色界心俱起无色界无色释。<a id="a-L"></a>云何不系心俱。<a id="a-M"></a>答如不系心胜进。<a id="a-N"></a>无色界法得起。<a id="a-O"></a>谓以无漏道离第四静虑染。<a id="a-P"></a>九无间道。<a id="a-Q"></a>九解脱道时。<a id="a-R"></a>彼心与未来所修无色界道诸得俱起。<a id="a-S"></a>以无漏道离空无边处。<a id="a-T"></a>乃至无所有处染。<a id="a-U"></a>若无漏为加行。<a id="a-V"></a>诸加行道。<a id="a-W"></a>九无间道。<a id="a-X"></a>九解脱道时。<a id="a-Y"></a>彼心与未来所修无色界道诸得俱起。<a id="a-Z"></a>此是总说。<a id="a-a"></a>于中若依未至定。<a id="a-b"></a>乃至第四静虑。<a id="a-c"></a>离下三无色染者。<a id="a-d"></a>除加行道。<a id="a-e"></a>依下三无色离非想非非想处染。<a id="a-f"></a>若无漏为加行。<a id="a-g"></a>彼加行道时。<a id="a-h"></a>彼心与未来所修无色界道诸得俱起。<a id="a-i"></a>及依一切地。<a id="a-j"></a>离非想非非想处染。<a id="a-k"></a>最后解脱道尽智起时。<a id="a-l"></a>彼心与尔时所得无色界善诸得俱起。<a id="a-m"></a>时解脱阿罗汉练根作不动。<a id="a-n"></a>若依三无色。<a id="a-o"></a>无漏为加行。<a id="a-p"></a>彼加行道时。<a id="a-q"></a>彼心与未来所修无色界道诸得俱起。<a id="a-r"></a>及依一切地最后解脱道时。<a id="a-s"></a>彼心与尔时所得无色界善诸得俱起。<a id="a-t"></a>起无漏解脱时。<a id="a-u"></a>依无色定无漏无碍解增长时。<a id="a-v"></a>起无色无漏念住时。<a id="a-w"></a>彼心与未来所修无色界道诸得俱起。<a id="a-x"></a>设法无色界心俱起。<a id="a-y"></a>彼法无色界无色耶。<a id="a-z"></a>答诸法无色界心俱起。<a id="a-10"></a>彼法或无色界无色。<a id="a-11"></a>或欲界无色。<a id="a-12"></a>或色界无色。<a id="a-13"></a>或不系无色。<a id="a-14"></a>云何无色界无色。<a id="a-15"></a>答诸法彼心相应。<a id="a-16"></a>彼心俱有无色界无色义如前释。<a id="a-17"></a>云何欲界无色。<a id="a-18"></a>答如住无色界心。<a id="a-19"></a>欲界诸根长养大种增益。<a id="a-1A"></a>彼法得生老住无常。<a id="a-1B"></a>此如前欲界无色起无色界心俱释。<a id="a-1C"></a>云何色界无色。<a id="a-1D"></a>答如住无色界心。<a id="a-1E"></a>色界诸根长养大种增益。<a id="a-1F"></a>彼法得生老住无常。<a id="a-1G"></a>此如前色界无色起无色界心俱释。<a id="a-1H"></a>云何不系无色。<a id="a-1I"></a>答如无色界心若退若胜进。<a id="a-1J"></a>不系法得起。<a id="a-1K"></a>无色界心退不系得起者。<a id="a-1L"></a>谓阿罗汉起无色界缠退时。<a id="a-1M"></a>彼心与不还果及胜果道诸得俱起。<a id="a-1N"></a>无色界心胜进不系得起者。<a id="a-1O"></a>谓诸圣者以世俗道。<a id="a-1P"></a>离第四静虑染。<a id="a-1Q"></a>若空无边处近分为加行。<a id="a-1R"></a>彼加行道。<a id="a-1S"></a>九无间道。<a id="a-1T"></a>九解脱道时。<a id="a-1U"></a>及圣者以世俗道。<a id="a-1V"></a>离下三无色染。<a id="a-1W"></a>若世俗为加行。<a id="a-1X"></a>一切加行无间解脱道时。<a id="a-1Y"></a>并依无色定离非想非非想处染。<a id="a-1Z"></a>若世俗为加行彼加行道时。<a id="a-1a"></a>彼心与未来所修不系法诸得俱起。<a id="a-1b"></a>时解脱阿罗汉练根作不动。<a id="a-1c"></a>依无色定。<a id="a-1d"></a>若世俗为加行彼加行道时。<a id="a-1e"></a>若圣者起无色有漏解脱二遍处时。<a id="a-1f"></a>依无色定有漏无碍解增长时。<a id="a-1g"></a>依无色定起世俗念。<a id="a-1h"></a>住空空无愿无愿无相无相时。<a id="a-1i"></a>起入灭定想微细心时。<a id="a-1j"></a>彼心与未来所修不系法诸得俱起。<a id="a-1k"></a>问无色界心生时。<a id="a-1l"></a>不系法得亦起。<a id="a-1m"></a>如无色界上地殁生下地时。<a id="a-1n"></a>彼心与所生次下地见修所断诸染择灭得俱起。<a id="a-1o"></a>此中何故不说。<a id="a-1p"></a>有说。<a id="a-1q"></a>应说而不说者当知此义有余。<a id="a-1r"></a>如是说者。<a id="a-1s"></a>尔时所得择灭虽不系。<a id="a-1t"></a>而得是无色界系非不系。<a id="a-1u"></a>是故不说。</p>
  <p id="a1v">诸法学无色起。<a id="a-1w"></a>彼法学心俱耶。<a id="a-1x"></a>答诸法学无色起。<a id="a-1y"></a>彼法或学心俱。<a id="a-1z"></a>或非学非无学心俱。<a id="a-20"></a>云何学心俱。<a id="a-21"></a>答诸法彼心相应。<a id="a-22"></a>彼心俱有。<a id="a-23"></a>学无色彼心相应。<a id="a-24"></a>学无色者。<a id="a-25"></a>谓学心所法彼心俱有。<a id="a-26"></a>学无色者。<a id="a-27"></a>谓彼法生老住无常。<a id="a-28"></a>此中亦有同类得起。<a id="a-29"></a>略故不说。<a id="a-2A"></a>云何非学非无学心俱。<a id="a-2B"></a>起如非学非无学心。<a id="a-2C"></a>若退若胜进。<a id="a-2D"></a>学法得起非学非无学心退。<a id="a-2E"></a>学得起者。<a id="a-2F"></a>谓阿罗汉起非想非非想处。<a id="a-2G"></a>乃至初静虑后八品缠退时。<a id="a-2H"></a>彼心与不还果及胜果道诸得俱起。<a id="a-2I"></a>若起初静虑上上品缠退时。<a id="a-2J"></a>犹能护加行者。<a id="a-2K"></a>彼心亦与如前学得俱起。<a id="a-2L"></a>其有不能护加行者。</p>
  <p id="a2M">彼心唯与不还果诸得俱起。<a id="a-2N"></a>诸不还者若起欲界下下下中二品缠退时。<a id="a-2O"></a>彼心与一来果及胜果道诸得俱起。<a id="a-2P"></a>若起下上品缠退时。<a id="a-2Q"></a>犹能护加行者。<a id="a-2R"></a>彼心亦与如前学得俱起。<a id="a-2S"></a>其有不能护加行者。<a id="a-2T"></a>彼心唯与一来果诸得俱起。<a id="a-2U"></a>若起中下乃至上中五品缠退时。<a id="a-2V"></a>彼心与预流果及胜果道诸得俱起。<a id="a-2W"></a>若起上上品缠退时。<a id="a-2X"></a>犹能护加行者。<a id="a-2Y"></a>彼心亦与如前学得俱起。<a id="a-2Z"></a>其有不能护加行者。<a id="a-2a"></a>彼心唯与预流果诸得俱起。<a id="a-2b"></a>若一来者前六品缠。<a id="a-2c"></a>随起何退彼心随其所应亦与如前学得俱起。<a id="a-2d"></a>非学非无学心胜进学得起者。<a id="a-2e"></a>谓诸学者以世俗道离欲界乃至无所有处染。<a id="a-2f"></a>若世俗为加行。<a id="a-2g"></a>一切加行无间解脱道时。<a id="a-2h"></a>及离非想非非想处染。<a id="a-2i"></a>若世俗为加行。<a id="a-2j"></a>彼加行道时。<a id="a-2k"></a>彼心与未来所修学法诸得俱起。<a id="a-2l"></a>信胜解练根作见至。<a id="a-2m"></a>若世俗为加行彼加行道时。<a id="a-2n"></a>即此学者引发诸通。<a id="a-2o"></a>诸加行道。<a id="a-2p"></a>五无间道。<a id="a-2q"></a>二解脱道。<a id="a-2r"></a>及世俗他心智通解脱道时。<a id="a-2s"></a>学者杂修静虑中间心时。<a id="a-2t"></a>学者起四无量。<a id="a-2u"></a>世俗解脱。<a id="a-2v"></a>八胜处。<a id="a-2w"></a>十遍处时。<a id="a-2x"></a>学者起入灭定想微细心时。<a id="a-2y"></a>学者修不净观持息念。<a id="a-2z"></a>世俗念住时。<a id="a-30"></a>彼心与未来所修学法诸得俱起设法学心俱起。<a id="a-31"></a>彼法学无色耶。<a id="a-32"></a>答诸法学心俱起。<a id="a-33"></a>彼法或学无色。<a id="a-34"></a>或非学非无学无色。<a id="a-35"></a>云何学无色。<a id="a-36"></a>答诸法彼心相应。<a id="a-37"></a>彼心俱有。<a id="a-38"></a>学无色义如前释。<a id="a-39"></a>云何非学非无学无色。<a id="a-3A"></a>答如学心胜进非学非无学法得起。<a id="a-3B"></a>及住学心。<a id="a-3C"></a>非学非无学。<a id="a-3D"></a>诸根长养大种增益。<a id="a-3E"></a>彼法得生老住无常。<a id="a-3F"></a>学心胜进非学非无学得起者。<a id="a-3G"></a>谓住见道三类智时。<a id="a-3H"></a>彼心与苦集灭三现观边所修世俗智品诸得俱起。<a id="a-3I"></a>以无漏道。<a id="a-3J"></a>离欲界乃至无所有处染。<a id="a-3K"></a>若无漏为加行。<a id="a-3L"></a>一切加行无间解脱道时。<a id="a-3M"></a>及离非想非非想处染。<a id="a-3N"></a>若无漏为加行。<a id="a-3O"></a>彼加行道时。<a id="a-3P"></a>彼心与未来所修世俗道诸得俱起。<a id="a-3Q"></a>离欲界乃至第三静虑染。<a id="a-3R"></a>第九解脱道时。<a id="a-3S"></a>彼心亦与通果心品诸得俱起。<a id="a-3T"></a>俱胜解练根作见至。<a id="a-3U"></a>若无漏为加行。<a id="a-3V"></a>彼加行道时。<a id="a-3W"></a>有说。<a id="a-3X"></a>及解脱道时。<a id="a-3Y"></a>彼心与未来所修世俗道。<a id="a-3Z"></a>及通果心品诸得俱起。<a id="a-3a"></a>学者起无漏他心智通时。<a id="a-3b"></a>学者杂修静虑初后心时。<a id="a-3c"></a>学者起无漏念住时。<a id="a-3d"></a>彼心与未来所修世俗道。<a id="a-3e"></a>及通果心品诸得俱起。<a id="a-3f"></a>学者起无漏解脱时。<a id="a-3g"></a>除通果心。<a id="a-3h"></a>与如前说诸得俱起。<a id="a-3i"></a>及住学心乃至彼法得生老住无常者。<a id="a-3j"></a>谓诸学者生欲色界。<a id="a-3k"></a>住色无色无漏定时。<a id="a-3l"></a>诸根大种长养增益。<a id="a-3m"></a>彼心与彼得四相俱起。</p>
  <p id="a3n">诸法无学无色起。<a id="a-3o"></a>彼法无学心俱耶。<a id="a-3p"></a>答诸法无学无色起。<a id="a-3q"></a>彼法或无学心俱。<a id="a-3r"></a>或非学非无学心俱。<a id="a-3s"></a>云何无学心俱。<a id="a-3t"></a>答诸法彼心相应。<a id="a-3u"></a>彼心俱有无学无色义如前释。<a id="a-3v"></a>云何非学非无学心俱。<a id="a-3w"></a>答如非学非无学心。<a id="a-3x"></a>若退若胜进无学法得起。<a id="a-3y"></a>非学非无学心退。<a id="a-3z"></a>无学得起者。<a id="a-40"></a>谓阿罗汉退胜根住劣根时。<a id="a-41"></a>彼非学非无学心。<a id="a-42"></a>与劣根品无学法诸得俱起。<a id="a-43"></a>有说。<a id="a-44"></a>唯烦恼现前故退者。<a id="a-45"></a>彼说此中但应言胜进。<a id="a-46"></a>不应言退。<a id="a-47"></a>如是说者。<a id="a-48"></a>住无覆无记心亦退故。<a id="a-49"></a>此中亦应说退。<a id="a-4A"></a>谓住无覆无记心。<a id="a-4B"></a>退堪达根住住法根。<a id="a-4C"></a>乃至退思法根住退法根。<a id="a-4D"></a>非学非无学心。<a id="a-4E"></a>胜进无学得起者。<a id="a-4F"></a>谓时解脱阿罗汉练根作不动。<a id="a-4G"></a>若世俗为加行。<a id="a-4H"></a>彼加行道时。<a id="a-4I"></a>彼心与未来所修无学法诸得俱起。<a id="a-4J"></a>阿罗汉引发诸通。<a id="a-4K"></a>诸加行道。<a id="a-4L"></a>五无间道。<a id="a-4M"></a>二解脱道。<a id="a-4N"></a>及世俗他心智通。<a id="a-4O"></a>解脱道时。<a id="a-4P"></a>阿罗汉杂修静虑中间心时。<a id="a-4Q"></a>阿罗汉起四无量。<a id="a-4R"></a>世俗解脱。<a id="a-4S"></a>八胜处。<a id="a-4T"></a>十遍处时。<a id="a-4U"></a>起无碍解。<a id="a-4V"></a>及世俗无碍解增长时。<a id="a-4W"></a>起无诤愿智边际定。<a id="a-4X"></a>空空无愿无愿无相无相。<a id="a-4Y"></a>及增长时阿罗汉起不净观。<a id="a-4Z"></a>持息念。<a id="a-4a"></a>世俗念住。<a id="a-4b"></a>并入灭尽定想微细心时。<a id="a-4c"></a>彼心与未来所修无学法诸得俱起。<a id="a-4d"></a>设法无学心俱起。<a id="a-4e"></a>彼法无学无色耶。<a id="a-4f"></a>答诸法无学心俱起。<a id="a-4g"></a>彼法或无学无色。<a id="a-4h"></a>或非学非无学无色。<a id="a-4i"></a>云何无学无色。<a id="a-4j"></a>答诸法彼心相应。<a id="a-4k"></a>彼心俱有无学无色。<a id="a-4l"></a>义如前释。<a id="a-4m"></a>云何非学非无学无色。<a id="a-4n"></a>答如无学心胜进。<a id="a-4o"></a>非学非无学法得起。<a id="a-4p"></a>及住无学心非学非无学诸根长养大种增益。<a id="a-4q"></a>彼法得生老住无常。<a id="a-4r"></a>无学心胜进非学非无学得起者。<a id="a-4s"></a>谓金刚喻定灭。<a id="a-4t"></a>尽智起时。<a id="a-4u"></a>彼心与尔时所得世俗善。<a id="a-4v"></a>及或亦与通果心品诸得俱起。<a id="a-4w"></a>时解脱阿罗汉练根作不动。<a id="a-4x"></a>若无漏为加行。<a id="a-4y"></a>彼加行道时。<a id="a-4z"></a>彼心与未来所修世俗道。<a id="a-50"></a>及或亦与通果心品诸得俱起。<a id="a-51"></a>最后解脱道时。<a id="a-52"></a>彼心与尔时所得世俗善。<a id="a-53"></a>及通果心品诸得俱起。<a id="a-54"></a>阿罗汉起无漏他心智通时。<a id="a-55"></a>阿罗汉杂修静虑初后心时。<a id="a-56"></a>阿罗汉依色界定起无漏念住。<a id="a-57"></a>及无漏无碍解增长时。<a id="a-58"></a>彼心与未来所修世俗道。<a id="a-59"></a>及通果心品诸得俱起。<a id="a-5A"></a>阿罗汉起无漏解脱。<a id="a-5B"></a>及依无色定起无漏念住。<a id="a-5C"></a>并无漏无碍解增长时。<a id="a-5D"></a>除通果心。<a id="a-5E"></a>彼心与余如前诸得俱起。<a id="a-5F"></a>及住无学心乃至彼法得生老住无常者。<a id="a-5G"></a>谓生欲色界阿罗汉。<a id="a-5H"></a>住色无色无漏定时。<a id="a-5I"></a>诸根大种长养增益。<a id="a-5J"></a>彼心与彼得四相俱起。<a id="a-5K"></a>诸法非学非无学无色起。<a id="a-5L"></a>彼法非学非无学心俱耶。<a id="a-5M"></a>答诸法非学非无学无色起。<a id="a-5N"></a>彼法或非学非无学心俱。<a id="a-5O"></a>或学心俱。<a id="a-5P"></a>或无学心俱。<a id="a-5Q"></a>云何非学非无学心俱。<a id="a-5R"></a>答诸法彼心相应。<a id="a-5S"></a>彼心俱有非学非无学无色义如前释。<a id="a-5T"></a>云何学心俱。<a id="a-5U"></a>答如学心胜进。<a id="a-5V"></a>非学非无学法得起。<a id="a-5W"></a>及住学心非学非无学诸根长养大种增益。<a id="a-5X"></a>彼法得生老住无常。<a id="a-5Y"></a>此如前学心俱起非学非无学无色释。<a id="a-5Z"></a>云何无学心俱。<a id="a-5a"></a>答如无学心胜进非学非无学法得起。<a id="a-5b"></a>及住无学心。<a id="a-5c"></a>非学非无学诸根长养大种增益。<a id="a-5d"></a>彼法得生老住无常。<a id="a-5e"></a>此如前无学心俱起非学非无学无色释。<a id="a-5f"></a>设法非学非无学心俱起。<a id="a-5g"></a>彼法非学非无学无色耶。<a id="a-5h"></a>答诸法非学非无学心俱起。<a id="a-5i"></a>彼法或非学非无学无色。<a id="a-5j"></a>或学无色。<a id="a-5k"></a>或无学无色。<a id="a-5l"></a>云何非学非无学无色。<a id="a-5m"></a>答诸法彼心相应。<a id="a-5n"></a>彼心俱有非学非无学无色义如前释。<a id="a-5o"></a>云何学无色。<a id="a-5p"></a>答如非学非无学心。<a id="a-5q"></a>若退若胜进学法得起。<a id="a-5r"></a>此如前学无色起非学非无学心俱释。<a id="a-5s"></a>云何无学无色。<a id="a-5t"></a>答如非学非无学心。<a id="a-5u"></a>若退若胜进。<a id="a-5v"></a>无学法得起。<a id="a-5w"></a>此如前无学无色起非学非无学心俱释。</p>
  <p id="a5x">诸法见所断无色起。<a id="a-5y"></a>彼法见所断心俱耶。<a id="a-5z"></a>答诸法见所断无色起。<a id="a-60"></a>彼法或见所断心俱。<a id="a-61"></a>或修所断心俱。<a id="a-62"></a>云何见所断心俱。<a id="a-63"></a>答诸法彼心相应。<a id="a-64"></a>彼心俱有见所断无色彼心相应。<a id="a-65"></a>见所断无色者。<a id="a-66"></a>谓见所断心所法彼心俱有。<a id="a-67"></a>见所断无色者。<a id="a-68"></a>谓彼法生老住无常。<a id="a-69"></a>此中亦有同类得起。<a id="a-6A"></a>略故不说。<a id="a-6B"></a>云何修所断心俱。<a id="a-6C"></a>答如修所断心若退若生。<a id="a-6D"></a>见所断法得起。<a id="a-6E"></a>修所断心退。<a id="a-6F"></a>见所断得起者。<a id="a-6G"></a>谓诸异生已离无所有处染。<a id="a-6H"></a>或起无所有处修所断缠退。<a id="a-6I"></a>或乃至起欲界修所断缠退时。<a id="a-6J"></a>彼心或与一地见所断法。<a id="a-6K"></a>或乃至与八地见所断法诸得俱起。<a id="a-6L"></a>乃至已离欲界染。<a id="a-6M"></a>未离初静虑染。<a id="a-6N"></a>起欲界修所断缠退时。<a id="a-6O"></a>彼心与一地见所断法诸得俱起。<a id="a-6P"></a>修所断心生见所断得起者。<a id="a-6Q"></a>谓从非想非非想处殁。<a id="a-6R"></a>或生无所有处。<a id="a-6S"></a>以无所有处修所断心结生。<a id="a-6T"></a>或乃至生欲界以欲界修所断心结生时。<a id="a-6U"></a>彼心或与一地见所断法。<a id="a-6V"></a>或乃至与八地见所断法诸得俱起。<a id="a-6W"></a>乃至初静虑殁生欲界。<a id="a-6X"></a>以欲界修所断心结生时。<a id="a-6Y"></a>彼心与一地见所断法诸得俱起。<a id="a-6Z"></a>设法见所断心俱起。<a id="a-6a"></a>彼法见所断无色耶。<a id="a-6b"></a>答诸法见所断心俱起。<a id="a-6c"></a>彼法或见所断无色。<a id="a-6d"></a>或修所断无色。<a id="a-6e"></a>云何见所断无色。<a id="a-6f"></a>答诸法彼心相应。<a id="a-6g"></a>彼心俱有见所断无色义如前释。<a id="a-6h"></a>云何修所断无色。<a id="a-6i"></a>答如见所断心若退若生。<a id="a-6j"></a>修所断法得起。<a id="a-6k"></a>及住见所断心。<a id="a-6l"></a>修所断诸根长养大种增益。<a id="a-6m"></a>彼法得生老住无常。<a id="a-6n"></a>见所断心退修所断得起者。<a id="a-6o"></a>谓诸异生已离无所有处染。<a id="a-6p"></a>起无所有处见所断缠退。<a id="a-6q"></a>或乃至起欲界见所断缠退时。<a id="a-6r"></a>彼心与一地修所断法。<a id="a-6s"></a>或乃至八地修所断法诸得俱起。<a id="a-6t"></a>乃至已离欲界染。<a id="a-6u"></a>未离初静虑染。<a id="a-6v"></a>起欲界见所断缠退时。<a id="a-6w"></a>彼心与一地修所断法诸得俱起。<a id="a-6x"></a>见所断心生修所断得起者。<a id="a-6y"></a>谓从非想非非想处殁。<a id="a-6z"></a>或生无所有处。<a id="a-70"></a>以无所有处见所断心结生。<a id="a-71"></a>或乃至生欲界。<a id="a-72"></a>以欲界见所断心结生时。<a id="a-73"></a>彼心或与一地修所断法或乃至与八地修所断法诸得俱起。<a id="a-74"></a>乃至初静虑殁生欲界。<a id="a-75"></a>以欲界见所断心结生时。<a id="a-76"></a>彼心与一地修所断法诸得俱起。<a id="a-77"></a>及住见所断心。<a id="a-78"></a>乃至彼法得生老住无常者。<a id="a-79"></a>谓生欲色界见所断烦恼现在前时。<a id="a-7A"></a>诸根大种长养增益。<a id="a-7B"></a>彼心与彼得四相俱起。</p>
  <p id="a7C">诸法修所断无色起。<a id="a-7D"></a>彼法修所断心俱耶。<a id="a-7E"></a>答诸法修所断无色起。<a id="a-7F"></a>彼法或修所断心俱。<a id="a-7G"></a>或见所断心俱。<a id="a-7H"></a>或不断心俱。<a id="a-7I"></a>云何修所断心俱。<a id="a-7J"></a>答诸法彼心相应彼心俱有。<a id="a-7K"></a>修所断无色义如前释。<a id="a-7L"></a>云何见所断心俱。<a id="a-7M"></a>答如见所断心若退若生。<a id="a-7N"></a>修所断法得起。<a id="a-7O"></a>及住见所断心。<a id="a-7P"></a>修所断诸根长养大种增益彼法得生老住无常。<a id="a-7Q"></a>此如前见所断心俱起修所断无色释。<a id="a-7R"></a>云何不断心俱。<a id="a-7S"></a>答如不断心胜进修所断法得起。<a id="a-7T"></a>及住不断心。<a id="a-7U"></a>修所断诸根长养大种增益。<a id="a-7V"></a>彼法得生老住无常。<a id="a-7W"></a>不断心胜进修所断得起者。<a id="a-7X"></a>谓住见道三类智时。<a id="a-7Y"></a>彼心与苦集灭三现观边所修世俗智品诸得俱起以无漏道离欲界乃至无所有处染。<a id="a-7Z"></a>若无漏为加行。<a id="a-7a"></a>一切加行无间解脱道时。<a id="a-7b"></a>及离非想非非想处染。<a id="a-7c"></a>若无漏为加行。<a id="a-7d"></a>彼加行道时。<a id="a-7e"></a>彼心与未来所修世俗道诸得俱起。<a id="a-7f"></a>离欲界乃至第三静虑染。<a id="a-7g"></a>第九解脱道时。<a id="a-7h"></a>彼心亦与通果心品诸得俱起。<a id="a-7i"></a>金刚喻定灭尽智起时。<a id="a-7j"></a>彼心与尔时所得世俗善。<a id="a-7k"></a>及或亦与通果心品诸得俱起。<a id="a-7l"></a>信胜解练根作见至。<a id="a-7m"></a>若无漏为加行。<a id="a-7n"></a>彼加行道时。<a id="a-7o"></a>有说。<a id="a-7p"></a>及解脱道时。<a id="a-7q"></a>彼心与未来所修世俗道。<a id="a-7r"></a>及或亦与通果心品诸得俱起。<a id="a-7s"></a>时解脱阿罗汉练根作不动。<a id="a-7t"></a>若无漏为加行。<a id="a-7u"></a>彼加行道时。<a id="a-7v"></a>彼心与未来所修世俗道。<a id="a-7w"></a>及或亦与通果心品诸得俱起。<a id="a-7x"></a>最后解脱道时。<a id="a-7y"></a>彼心与尔时所得世俗善。<a id="a-7z"></a>及通果心品诸得俱起。<a id="a-80"></a>起无漏他心智通时。<a id="a-81"></a>杂修静虑初后心时。<a id="a-82"></a>依色界定起无漏念住。<a id="a-83"></a>及无漏无碍解增长时。<a id="a-84"></a>彼心与未来所修世俗道。<a id="a-85"></a>及通果心品诸得俱起。<a id="a-86"></a>起无漏解脱。<a id="a-87"></a>及依无色定起无漏念住。<a id="a-88"></a>并无漏无碍解增长时。<a id="a-89"></a>除通果心品。<a id="a-8A"></a>彼心与余如前诸得俱起。<a id="a-8B"></a>及住不断心。<a id="a-8C"></a>乃至彼法得生老住无常者。<a id="a-8D"></a>谓生欲色界住色无色无漏定时。<a id="a-8E"></a>诸根大种长养增益。<a id="a-8F"></a>彼心与彼得四相俱起。<a id="a-8G"></a>设法修所断心俱起。<a id="a-8H"></a>彼法修所断无色耶。<a id="a-8I"></a>答诸法修所断心俱起。<a id="a-8J"></a>彼法或修所断无色。<a id="a-8K"></a>或见所断无色。<a id="a-8L"></a>或不断无色。<a id="a-8M"></a>云何修所断无色。<a id="a-8N"></a>答诸法彼心相应。<a id="a-8O"></a>彼心俱有修所断无色义如前释。<a id="a-8P"></a>云何见所断无色。<a id="a-8Q"></a>答如修所断心若退若生。<a id="a-8R"></a>见所断法得起。<a id="a-8S"></a>此如前见所断无色起修所断心俱释。<a id="a-8T"></a>云何不断无。<a id="a-8U"></a>色答如修所断心。<a id="a-8V"></a>若退若胜进。<a id="a-8W"></a>不断法得起。<a id="a-8X"></a>修所断心退不断得起者。<a id="a-8Y"></a>谓阿罗汉退胜根住劣根时。<a id="a-8Z"></a>彼修所断心与劣根品不断法诸得俱起。<a id="a-8a"></a>学退胜种性住劣种性亦尔。<a id="a-8b"></a>阿罗汉起非想非非想处。<a id="a-8c"></a>乃至初静虑后八品缠退时。<a id="a-8d"></a>彼心与不还果及胜果道诸得俱起。<a id="a-8e"></a>若起初静虑上上品缠退。<a id="a-8f"></a>犹能护加行者。<a id="a-8g"></a>彼心亦与如前不断得俱起。<a id="a-8h"></a>其有不能护加行者。<a id="a-8i"></a>彼心唯与不还果诸得俱起。<a id="a-8j"></a>诸不还者起欲界下下下中二品缠退时。<a id="a-8k"></a>彼心与一来果及胜果道诸得俱起。<a id="a-8l"></a>若起下上品缠退。<a id="a-8m"></a>犹能护加行者。<a id="a-8n"></a>彼心亦与如前不断得俱起。<a id="a-8o"></a>其有不能护加行者。<a id="a-8p"></a>彼心唯与一来果诸得俱起。<a id="a-8q"></a>若起中下乃至上中五品缠退时。<a id="a-8r"></a>彼心与预流果及胜果道诸得俱起。<a id="a-8s"></a>若起上上品缠退。<a id="a-8t"></a>犹能护加行者。<a id="a-8u"></a>彼心亦与如前不断得俱起。<a id="a-8v"></a>其有不能护加行者。<a id="a-8w"></a>彼心唯与预流果诸得俱起。<a id="a-8x"></a>修所断心胜进不断得起者。<a id="a-8y"></a>谓诸圣者以世俗道离欲界。<a id="a-8z"></a>乃至无所有处染。<a id="a-90"></a>若世俗为加行。<a id="a-91"></a>一切加行无间解脱道时。<a id="a-92"></a>及离非想非非想处染。<a id="a-93"></a>若世俗为加行。<a id="a-94"></a>彼加行道时。<a id="a-95"></a>彼心与未来所修不断法诸得俱起。<a id="a-96"></a>信胜解练根作见至。<a id="a-97"></a>及时解脱阿罗汉练根作不动。<a id="a-98"></a>若世俗为加行。<a id="a-99"></a>彼加行道时。<a id="a-9A"></a>彼心与未来所修不断法诸得俱起。<a id="a-9B"></a>若圣者引发诸通诸加行道。<a id="a-9C"></a>五无间道。<a id="a-9D"></a>二解脱道。<a id="a-9E"></a>及世俗他心智通。<a id="a-9F"></a>解脱道时。<a id="a-9G"></a>杂修静虑中间心时。<a id="a-9H"></a>圣者起四无量。<a id="a-9I"></a>世俗解脱。<a id="a-9J"></a>八胜处。<a id="a-9K"></a>十遍处时。<a id="a-9L"></a>起无碍解及世俗无碍解增长时。<a id="a-9M"></a>起无诤愿智边际定。<a id="a-9N"></a>空空无愿无愿无相无相及增长时。<a id="a-9O"></a>圣者起不净观。<a id="a-9P"></a>持息念。<a id="a-9Q"></a>世俗念住时。<a id="a-9R"></a>起入灭定想微细心时。<a id="a-9S"></a>彼心与未来所修不断法诸得俱起。</p>
  <p id="a9T">诸法不断无色起。<a id="a-9U"></a>彼法不断心俱耶。<a id="a-9V"></a>答诸法不断无色起。<a id="a-9W"></a>彼法或不断心俱。<a id="a-9X"></a>或修所断心俱。<a id="a-9Y"></a>云何不断心俱。<a id="a-9Z"></a>答诸法彼心相应。<a id="a-9a"></a>彼心俱有。<a id="a-9b"></a>不断无色义如前释。<a id="a-9c"></a>云何修所断心俱。<a id="a-9d"></a>答如修所断心若退若胜进。<a id="a-9e"></a>不断法得起。<a id="a-9f"></a>此如前修所断心俱起不断无色释。<a id="a-9g"></a>设法不断心俱起。<a id="a-9h"></a>彼法不断无色耶。<a id="a-9i"></a>答诸法不断心俱起。<a id="a-9j"></a>彼法或不断无色。<a id="a-9k"></a>或修所断无色。<a id="a-9l"></a>云何不断无色。<a id="a-9m"></a>答诸法彼心相应。<a id="a-9n"></a>彼心俱有。<a id="a-9o"></a>不断无色义如前释。<a id="a-9p"></a>云何修所断无色。<a id="a-9q"></a>答如不断心胜进修所断法得起。<a id="a-9r"></a>及住不断心修所断诸根长养大种增益。<a id="a-9s"></a>彼法得生老住无常。<a id="a-9t"></a>此如前修所断无色起不断心俱释。</p>
  <p id="a9u">一切初静虑皆有五支耶。<a id="a-9v"></a>乃至广说。<a id="a-9w"></a>问何故作此论。<a id="a-9x"></a>有说。<a id="a-9y"></a>欲止他所说故。<a id="a-9z"></a>如分别论者。<a id="a-A0"></a>唯许初静虑建立支非余。<a id="a-A1"></a>所以者何。<a id="a-A2"></a>依契经故。<a id="a-A3"></a>如契经说。<a id="a-A4"></a>毗舍佉邬波索迦。<a id="a-A5"></a>往达磨阵那苾刍尼所问言。<a id="a-A6"></a>圣者初静虑有几支。<a id="a-A7"></a>答言具寿有五支。<a id="a-A8"></a>谓寻伺喜乐心一境性。<a id="a-A9"></a>彼邬波索迦既不问上静虑支。<a id="a-AA"></a>彼苾刍尼又不说。<a id="a-AB"></a>故知上诸静虑不建立支。<a id="a-AC"></a>为遮彼意显上诸静虑亦建立支故作斯论。<a id="a-AD"></a>问若上诸静虑亦立支者。<a id="a-AE"></a>何故毗舍佉不问。<a id="a-AF"></a>苾刍尼不说耶。<a id="a-AG"></a>有说。<a id="a-AH"></a>彼疑者问。<a id="a-AI"></a>不疑者不问。<a id="a-AJ"></a>随问者说。<a id="a-AK"></a>不问者不说。<a id="a-AL"></a>由此不应责其所以。<a id="a-AM"></a>有说。<a id="a-AN"></a>毗舍佉欲试彼苾刍尼于此事为能知不。<a id="a-AO"></a>且问初静虑支彼既无滞而说。<a id="a-AP"></a>邬波索迦便作是念。<a id="a-AQ"></a>此尊者于初静虑既能无滞而说于余静虑必亦能知。<a id="a-AR"></a>是故不问。<a id="a-AS"></a>由彼更不问故苾刍尼亦不复说。<a id="a-AT"></a>有说。<a id="a-AU"></a>毗舍佉是利根性。<a id="a-AV"></a>闻初静虑即知余三故更不问。<a id="a-AW"></a>苾刍尼亦知彼已悟更不为说。<a id="a-AX"></a>有说。<a id="a-AY"></a>毗舍佉是钝根性。<a id="a-AZ"></a>极作意力才能问初静虑。<a id="a-Aa"></a>无力更能问余。<a id="a-Ab"></a>是故不问。<a id="a-Ac"></a>苾刍尼亦知彼齐是能受持。<a id="a-Ad"></a>于余非器故更不说。<a id="a-Ae"></a>有余师说。<a id="a-Af"></a>为令疑者得决定解故作斯论。<a id="a-Ag"></a>谓彼经但说初静虑有五支。<a id="a-Ah"></a>不说上地。<a id="a-Ai"></a>又但说支不说染与不染。<a id="a-Aj"></a>今欲显示上地亦有支唯不染污中具有。<a id="a-Ak"></a>令诸疑者生决定解故作斯论。<a id="a-Al"></a>一切初静虑皆有五支耶。<a id="a-Am"></a>答不染污有五。<a id="a-An"></a>染污无五。<a id="a-Ao"></a>无何等。<a id="a-Ap"></a>答无离生喜乐。<a id="a-Aq"></a>问何故染污喜于染静虑不说支耶。<a id="a-Ar"></a>有说。<a id="a-As"></a>此文但应说无乐。<a id="a-At"></a>以轻安乐染中无故。<a id="a-Au"></a>若作是说。<a id="a-Av"></a>彼不染初静虑具五支。<a id="a-Aw"></a>染初静虑有四支。<a id="a-Ax"></a>有说。<a id="a-Ay"></a>此文即是但说无乐。<a id="a-Az"></a>由此乐从离生故。<a id="a-B0"></a>喜相应故。<a id="a-B1"></a>名离生喜乐。<a id="a-B2"></a>是故此文不言无喜。<a id="a-B3"></a>有说。<a id="a-B4"></a>染静虑中虽亦有喜。<a id="a-B5"></a>无支相故不立为支。<a id="a-B6"></a>若作是说。<a id="a-B7"></a>不染初静虑具五支。<a id="a-B8"></a>染初静虑唯有三支。<a id="a-B9"></a>一切第二静虑皆有四支耶。<a id="a-BA"></a>答不染污有四。<a id="a-BB"></a>染污无四。<a id="a-BC"></a>无何等。<a id="a-BD"></a>答无内等净。<a id="a-BE"></a>问内等净是信。<a id="a-BF"></a>信通染污不染污。<a id="a-BG"></a>何故于染静虑不说支耶。<a id="a-BH"></a>有说。<a id="a-BI"></a>此文应说无乐。<a id="a-BJ"></a>以轻安乐染中无故。<a id="a-BK"></a>若作是说。<a id="a-BL"></a>不染第二静虑具四支。<a id="a-BM"></a>染第二静虑有三支。<a id="a-BN"></a>有说。<a id="a-BO"></a>染信名不信。<a id="a-BP"></a>此于染中虽有无支相故不立为支。<a id="a-BQ"></a>若作是说。<a id="a-BR"></a>不染第二静虑具四支。<a id="a-BS"></a>染第二静虑唯有二支。<a id="a-BT"></a>一切第三静虑皆有五支耶。<a id="a-BU"></a>答不染污有五。<a id="a-BV"></a>染污无五。<a id="a-BW"></a>无何等。<a id="a-BX"></a>答无正念正知。<a id="a-BY"></a>问念慧皆通染污中有。<a id="a-BZ"></a>何故不立染静虑支。<a id="a-Ba"></a>有说。<a id="a-Bb"></a>此文应说无舍。<a id="a-Bc"></a>大善地法染中无故。<a id="a-Bd"></a>若作是说。<a id="a-Be"></a>不染第三静虑具五支。<a id="a-Bf"></a>染第三静虑有四支。<a id="a-Bg"></a>有说。<a id="a-Bh"></a>染念名失念。<a id="a-Bi"></a>染慧名不正知。<a id="a-Bj"></a>此于染中虽有无支相故不立为支。<a id="a-Bk"></a>若作是说。<a id="a-Bl"></a>不染第三静虑具五支。<a id="a-Bm"></a>染第三静虑唯有二支。<a id="a-Bn"></a>一切第四静虑皆有四支耶。<a id="a-Bo"></a>答不染污有四。<a id="a-Bp"></a>染污无四。<a id="a-Bq"></a>无何等。<a id="a-Br"></a>答无舍念清净。<a id="a-Bs"></a>问念通染污。<a id="a-Bt"></a>于染静虑何故非支。<a id="a-Bu"></a>有说。<a id="a-Bv"></a>此文但应说无舍。<a id="a-Bw"></a>大善地法染中无故。<a id="a-Bx"></a>若作是说。<a id="a-By"></a>不染第四静虑具四支。<a id="a-Bz"></a>染第四静虑有三支。<a id="a-C0"></a>有说。<a id="a-C1"></a>染念名失念。<a id="a-C2"></a>不名念清净。<a id="a-C3"></a>此于染中虽有无支相故不立为支。<a id="a-C4"></a>若作是说。<a id="a-C5"></a>不染第四静虑具四支。<a id="a-C6"></a>染第四静虑唯有二支。<a id="a-C7"></a>此中有作是说。<a id="a-C8"></a>诸染静虑皆不立支。<a id="a-C9"></a>而唯说无喜乐等者。<a id="a-CA"></a>随明了义说。<a id="a-CB"></a>谓初静虑离生喜乐。<a id="a-CC"></a>有离生言故。<a id="a-CD"></a>第二静虑内等净。<a id="a-CE"></a>有净言故。<a id="a-CF"></a>第三静虑正念正知。<a id="a-CG"></a>有正言故。<a id="a-CH"></a>第四静虑舍念清净。<a id="a-CI"></a>有清净言故。<a id="a-CJ"></a>此皆于染明了相违故偏说无。<a id="a-CK"></a>而实染中一切支皆非。<a id="a-CL"></a>有说。<a id="a-CM"></a>随胜者说。<a id="a-CN"></a>谓初静虑出欲界重苦利益支胜。<a id="a-CO"></a>上三静虑于胜妙离染对治支胜。<a id="a-CP"></a>是故于染静虑随胜者说无。<a id="a-CQ"></a>然其余支于染静虑亦不建立。</p>
 </body>
</html>