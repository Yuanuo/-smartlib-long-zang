<!doctype html>
<html id="z3IBVfH13m" data-ver="906">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第一百五十五</h1>
  <h2 id="a2">根蕴第六中等心纳息第四之五</h2>
  <p id="a3">欲界殁生欲界时。<a id="a-4"></a>几根灭。<a id="a-5"></a>乃至广说。<a id="a-6"></a>此中显示多门差别。<a id="a-7"></a>谓界差别。<a id="a-8"></a>补特伽罗差别。<a id="a-9"></a>根差别。<a id="a-A"></a>死有差别。<a id="a-B"></a>中有差别。<a id="a-C"></a>生有差别。<a id="a-D"></a>渐命终差别。<a id="a-E"></a>顿命终差别。<a id="a-F"></a>欲界殁生欲界时。<a id="a-G"></a>几根灭。<a id="a-H"></a>答或四。<a id="a-I"></a>或九。<a id="a-J"></a>或八。<a id="a-K"></a>或十三。<a id="a-L"></a>或九。<a id="a-M"></a>或十四。<a id="a-N"></a>或十。<a id="a-O"></a>或十五。<a id="a-P"></a>渐命终者。<a id="a-Q"></a>无记心四。<a id="a-R"></a>谓身命意舍。<a id="a-S"></a>善心九。<a id="a-T"></a>谓前四加信等五。<a id="a-U"></a>顿命终者。<a id="a-V"></a>若无形无记心八。<a id="a-W"></a>谓眼耳鼻舌身命意舍根。<a id="a-X"></a>善心十三。<a id="a-Y"></a>谓前八加信等五。<a id="a-Z"></a>若一形无记心九。<a id="a-a"></a>谓前八加一形。<a id="a-b"></a>善心十四。<a id="a-c"></a>谓前九加信等五。<a id="a-d"></a>若二形者无记心十。<a id="a-e"></a>谓前九复加一形。<a id="a-f"></a>善心十五。<a id="a-g"></a>谓前十加信等五。<a id="a-h"></a>何系心心所灭。<a id="a-i"></a>答欲界系。<a id="a-j"></a>几根现前。<a id="a-k"></a>答或八。<a id="a-l"></a>或九。<a id="a-m"></a>或十。<a id="a-n"></a>无形八。<a id="a-o"></a>谓眼耳鼻舌身命意舍根。<a id="a-p"></a>一形九。<a id="a-q"></a>谓前八加一形。<a id="a-r"></a>二形十。<a id="a-s"></a>谓前九复加一形。<a id="a-t"></a>何系心心所现前。<a id="a-u"></a>答欲界系。<a id="a-v"></a>欲界殁生色界时。<a id="a-w"></a>几根灭。<a id="a-x"></a>答或四或九。<a id="a-y"></a>或九。<a id="a-z"></a>或十四。<a id="a-10"></a>渐命终者无记心四。<a id="a-11"></a>谓身命意舍。<a id="a-12"></a>善心九谓前四加信等五。<a id="a-13"></a>顿命终者无记心九。<a id="a-14"></a>谓眼耳鼻舌身命意舍。<a id="a-15"></a>及女男根随一。<a id="a-16"></a>善心十四。<a id="a-17"></a>谓前九加信等五。<a id="a-18"></a>何系心心所灭。<a id="a-19"></a>答欲界系。<a id="a-1A"></a>几根现前。<a id="a-1B"></a>答八。<a id="a-1C"></a>谓眼耳鼻舌身命意舍根。<a id="a-1D"></a>何系心心所现前答色界系。<a id="a-1E"></a>欲界殁生无色界时。<a id="a-1F"></a>几根灭。<a id="a-1G"></a>答或四。<a id="a-1H"></a>或九。<a id="a-1I"></a>或九。<a id="a-1J"></a>或十四。<a id="a-1K"></a>如前说。<a id="a-1L"></a>何系心心所灭。<a id="a-1M"></a>答欲界系。<a id="a-1N"></a>几根现前。<a id="a-1O"></a>答三。<a id="a-1P"></a>谓命意舍根。<a id="a-1Q"></a>何系心心所现前。<a id="a-1R"></a>答无色界系。<a id="a-1S"></a>色界没生色界时。<a id="a-1T"></a>几根灭。<a id="a-1U"></a>答或八。<a id="a-1V"></a>或十三。<a id="a-1W"></a>无记心八。<a id="a-1X"></a>谓眼耳鼻舌身命意舍。<a id="a-1Y"></a>善心十三。<a id="a-1Z"></a>谓前八加信等五。<a id="a-1a"></a>何系心心所灭。<a id="a-1b"></a>答色界系。<a id="a-1c"></a>几根现前。<a id="a-1d"></a>答八如前说。<a id="a-1e"></a>何系心心所现前。<a id="a-1f"></a>答色界系。<a id="a-1g"></a>色界没生欲界时几根灭。<a id="a-1h"></a>答或八。<a id="a-1i"></a>或十三。<a id="a-1j"></a>如前说何系心心所灭。<a id="a-1k"></a>答色界系。<a id="a-1l"></a>几根现前。<a id="a-1m"></a>答或八。<a id="a-1n"></a>或九。<a id="a-1o"></a>或十。<a id="a-1p"></a>如前说。<a id="a-1q"></a>何系心心所现前。<a id="a-1r"></a>答欲界系。<a id="a-1s"></a>色界殁生无色界时。<a id="a-1t"></a>几根灭。<a id="a-1u"></a>答或八。<a id="a-1v"></a>或十三。<a id="a-1w"></a>如前说。<a id="a-1x"></a>何系心心所灭答色界系。<a id="a-1y"></a>几根现前。<a id="a-1z"></a>答三如前说。<a id="a-20"></a>何系心心所现前。<a id="a-21"></a>答无色界系。<a id="a-22"></a>无色界殁生无色界时。<a id="a-23"></a>几根灭。<a id="a-24"></a>答或三。<a id="a-25"></a>或八。<a id="a-26"></a>无记心三。<a id="a-27"></a>谓命意舍。<a id="a-28"></a>善心八。<a id="a-29"></a>谓前三加信等五。<a id="a-2A"></a>何系心心所灭答无色界系。<a id="a-2B"></a>几根现前。<a id="a-2C"></a>答三如前说。<a id="a-2D"></a>何系心心所现前。<a id="a-2E"></a>答无色界系。<a id="a-2F"></a>无色界殁生欲界时。<a id="a-2G"></a>几根灭。<a id="a-2H"></a>答或三。<a id="a-2I"></a>或八。<a id="a-2J"></a>如前说。<a id="a-2K"></a>何系心心所灭。<a id="a-2L"></a>答无色界系。<a id="a-2M"></a>几根现前。<a id="a-2N"></a>答或八。<a id="a-2O"></a>或九。<a id="a-2P"></a>或十。<a id="a-2Q"></a>如前说。<a id="a-2R"></a>何系心心所现前。<a id="a-2S"></a>答欲界系。<a id="a-2T"></a>无色界殁生色界时。<a id="a-2U"></a>几根灭。<a id="a-2V"></a>答或三。<a id="a-2W"></a>或八如前说。<a id="a-2X"></a>何系心心所灭。<a id="a-2Y"></a>答无色界系。<a id="a-2Z"></a>几根现前答八如前说。<a id="a-2a"></a>何系心心所现前。<a id="a-2b"></a>答色界系。</p>
  <p id="a2c">阿罗汉般涅槃时。<a id="a-2d"></a>几根最后灭。<a id="a-2e"></a>答或四。<a id="a-2f"></a>或九。<a id="a-2g"></a>或八。<a id="a-2h"></a>或三。<a id="a-2i"></a>欲界渐般涅槃者四。<a id="a-2j"></a>谓身命意舍。<a id="a-2k"></a>顿般涅槃者九。<a id="a-2l"></a>谓眼耳鼻舌身命意舍。<a id="a-2m"></a>及女男根随一。<a id="a-2n"></a>色界八。<a id="a-2o"></a>谓眼耳鼻舌身命意舍。<a id="a-2p"></a>无色界三。<a id="a-2q"></a>谓命意舍。<a id="a-2r"></a>问何因缘故一切有情命终结生必住舍受。<a id="a-2s"></a>答于五受中无有行相昧劣如舍受者。<a id="a-2t"></a>于十时中无有昧劣。<a id="a-2u"></a>如死及生时者。<a id="a-2v"></a>故住舍受命终结生。</p>
  <p data-pb></p>
  <h2 id="a2w">根蕴第六中一心纳息第五之一</h2>
  <p id="a2x">诸法与心一起一住一灭。<a id="a-2y"></a>彼法与心相应耶。<a id="a-2z"></a>如是等章。<a id="a-30"></a>及解章义既领会已。<a id="a-31"></a>当广分别。<a id="a-32"></a>问何故作此论。<a id="a-33"></a>答欲止说相应非实者意。<a id="a-34"></a>乃至广说。<a id="a-35"></a>故作斯论。<a id="a-36"></a>诸法与心一起一住一灭。<a id="a-37"></a>彼法与心相应耶。<a id="a-38"></a>答若法与心相应。<a id="a-39"></a>彼法与心一起一住一灭。<a id="a-3A"></a>谓一切心所法。<a id="a-3B"></a>有法与心一起一住一灭。<a id="a-3C"></a>彼法非心相应。<a id="a-3D"></a>谓随心转色。<a id="a-3E"></a>心不相应行。<a id="a-3F"></a>此中起者。<a id="a-3G"></a>谓生。<a id="a-3H"></a>住者谓老。<a id="a-3I"></a>灭者谓无常。<a id="a-3J"></a>诸法与心一起一住一灭。<a id="a-3K"></a>彼法与心一所缘耶。<a id="a-3L"></a>答若法与心一所缘。<a id="a-3M"></a>彼法与心一起一住一灭。<a id="a-3N"></a>谓一切心所法。<a id="a-3O"></a>有法与心一起一住一灭。<a id="a-3P"></a>彼法非心一所缘。<a id="a-3Q"></a>谓随心转色。<a id="a-3R"></a>心不相应行。<a id="a-3S"></a>问何故复作此论。<a id="a-3T"></a>答欲止说所缘非实者意。<a id="a-3U"></a>乃至广说。<a id="a-3V"></a>故作斯论。<a id="a-3W"></a>随心转义有十种。<a id="a-3X"></a>谓一起一住一灭一果一等流一异熟。<a id="a-3Y"></a>善则善。<a id="a-3Z"></a>不善则不善。<a id="a-3a"></a>无记则无记。<a id="a-3b"></a>堕一世中。<a id="a-3c"></a>一果者。<a id="a-3d"></a>谓离系果。<a id="a-3e"></a>一等流者。<a id="a-3f"></a>谓等流果。<a id="a-3g"></a>一异熟者。<a id="a-3h"></a>谓异熟果。<a id="a-3i"></a>堕一世中者。<a id="a-3j"></a>谓同一世摄。<a id="a-3k"></a>此总相说。<a id="a-3l"></a>若别说者有漏断结道中有八随转义。<a id="a-3m"></a>谓一起一住一灭。<a id="a-3n"></a>一果一等流一异熟。<a id="a-3o"></a>是善堕一世。<a id="a-3p"></a>有漏加行解脱胜进道中。<a id="a-3q"></a>及余有漏善心品。<a id="a-3r"></a>有七随转义。<a id="a-3s"></a>谓一起一住一灭。<a id="a-3t"></a>一等流一异熟是善堕一世。<a id="a-3u"></a>无漏断结道中亦有七随转义。<a id="a-3v"></a>谓一起一住一灭。<a id="a-3w"></a>一果一等流。<a id="a-3x"></a>是善堕一世。<a id="a-3y"></a>无漏加行解脱胜进道中有六随转义。<a id="a-3z"></a>谓一起一住一灭一等流。<a id="a-40"></a>是善堕一世。<a id="a-41"></a>不善心品有七随转义。<a id="a-42"></a>谓一起一住一灭一等流一异熟。<a id="a-43"></a>是不善堕一世。<a id="a-44"></a>无记心品有六随转义。<a id="a-45"></a>谓一起一住一灭一等流。<a id="a-46"></a>是无记堕一世。<a id="a-47"></a>又心心所法展转相望。<a id="a-48"></a>由五因缘说名随转。<a id="a-49"></a>谓所依故。<a id="a-4A"></a>所缘故。<a id="a-4B"></a>行相故。<a id="a-4C"></a>果故。<a id="a-4D"></a>异熟故。<a id="a-4E"></a>心与随心转色。<a id="a-4F"></a>心不相应行展转相望。<a id="a-4G"></a>由二因缘说名随转。<a id="a-4H"></a>谓果故。<a id="a-4I"></a>异熟故。<a id="a-4J"></a>随转义广说如杂蕴。<a id="a-4K"></a>诸法与心俱起。<a id="a-4L"></a>不离心。<a id="a-4M"></a>彼法与心俱住俱灭。<a id="a-4N"></a>不离心耶。<a id="a-4O"></a>乃至广说。<a id="a-4P"></a>问何故复作此论。<a id="a-4Q"></a>答前纳息中。<a id="a-4R"></a>虽明心心所法等刹那灭。<a id="a-4S"></a>未辩色等。<a id="a-4T"></a>今欲辩之故作斯论又为遮止三刹那论沙门执故。<a id="a-4U"></a>谓有沙门说诸色法三刹那住。<a id="a-4V"></a>说心心所刹那则灭。<a id="a-4W"></a>彼复二种。<a id="a-4X"></a>一杂生论。<a id="a-4Y"></a>二次第论。<a id="a-4Z"></a>杂生论者作如是言。<a id="a-4a"></a>依初眼根生初眼识。<a id="a-4b"></a>彼俱生已眼根住眼识灭。<a id="a-4c"></a>依第二眼根生第二眼识。<a id="a-4d"></a>彼俱生已眼根住眼识灭。<a id="a-4e"></a>依第三眼根生第三眼识。<a id="a-4f"></a>彼俱生已眼根住眼识灭。<a id="a-4g"></a>当知则与初眼俱灭。<a id="a-4h"></a>问彼有何过。<a id="a-4i"></a>答彼初眼识有所依生。<a id="a-4j"></a>无所依灭。<a id="a-4k"></a>第二眼识亦尔。<a id="a-4l"></a>第三眼识有所依生。<a id="a-4m"></a>虽有所依灭而是他所依。<a id="a-4n"></a>是谓彼过。<a id="a-4o"></a>识随所依有生灭故。<a id="a-4p"></a>次第论者作如是言。<a id="a-4q"></a>依初眼根生初眼识。<a id="a-4r"></a>彼俱生已。<a id="a-4s"></a>眼根住眼识灭。<a id="a-4t"></a>次复依彼生第二眼识。<a id="a-4u"></a>眼根住眼识灭。<a id="a-4v"></a>后复依彼生第三眼识。<a id="a-4w"></a>此识与眼俱时而灭。<a id="a-4x"></a>问彼有何过。<a id="a-4y"></a>答彼初眼识有所依生。<a id="a-4z"></a>无所依灭。<a id="a-50"></a>第二眼识无所依生。<a id="a-51"></a>无所依灭。<a id="a-52"></a>第三眼识无所依生。<a id="a-53"></a>有所依灭。<a id="a-54"></a>是谓彼过。<a id="a-55"></a>识随所依有生灭故。<a id="a-56"></a>又彼二论有余共过。<a id="a-57"></a>谓人趣没生地狱时。<a id="a-58"></a>人趣未舍已得地狱。<a id="a-59"></a>如是则趣杂乱。<a id="a-5A"></a>身杂乱。<a id="a-5B"></a>趣杂乱者。<a id="a-5C"></a>谓彼有情是地狱趣。<a id="a-5D"></a>亦是人趣。<a id="a-5E"></a>身杂乱者。<a id="a-5F"></a>谓彼有情有地狱身亦有人身。<a id="a-5G"></a>便为大过。<a id="a-5H"></a>依彼论意若入无想灭尽定时。<a id="a-5I"></a>诸根大种与心俱起不离心。<a id="a-5J"></a>然彼离心而住离心而灭。<a id="a-5K"></a>为遮彼执故作斯论。<a id="a-5L"></a>诸法与心俱起不离心。<a id="a-5M"></a>彼法与心俱住俱灭不离心耶。<a id="a-5N"></a>答欲色界有情。<a id="a-5O"></a>不住无想灭尽定者。<a id="a-5P"></a>诸根大种与心俱起不离心。<a id="a-5Q"></a>与心俱住俱灭不离心。<a id="a-5R"></a>若住无想灭尽定者彼便离心。<a id="a-5S"></a>问云何离心。<a id="a-5T"></a>答彼离心而起。<a id="a-5U"></a>离心而住。<a id="a-5V"></a>离心而灭。<a id="a-5W"></a>心心所断彼相续故。<a id="a-5X"></a>如说。<a id="a-5Y"></a>不修眼根乃至意根。<a id="a-5Z"></a>云何不修眼根。<a id="a-5a"></a>乃至广说。<a id="a-5b"></a>修有四种。<a id="a-5c"></a>谓得修。<a id="a-5d"></a>习修。<a id="a-5e"></a>对治修。<a id="a-5f"></a>除遣修。<a id="a-5g"></a>具辩如智蕴。<a id="a-5h"></a>今依后二修而作论。<a id="a-5i"></a>问眼等根云何不修。<a id="a-5j"></a>复云何修。<a id="a-5k"></a>答乃至眼等诸根对治道未生名不修根。<a id="a-5l"></a>此依对治修说。<a id="a-5m"></a>又乃至缘眼等所有烦恼。<a id="a-5n"></a>未断未知名不修根。<a id="a-5o"></a>此依除遣修说。<a id="a-5p"></a>若眼等诸根对治道已生名为修根。<a id="a-5q"></a>此依对治修说。<a id="a-5r"></a>又缘眼等所有烦恼。<a id="a-5s"></a>已断已知名为修根。<a id="a-5t"></a>此依除遣修说。<a id="a-5u"></a>是谓此处略毗婆沙。<a id="a-5v"></a>云何不修眼根乃至身根。<a id="a-5w"></a>答若于眼根未离贪。<a id="a-5x"></a>未离欲润喜渴。<a id="a-5y"></a>又无间道能尽色贪。<a id="a-5z"></a>彼于此道未修未安。<a id="a-60"></a>如不修眼根不修耳鼻舌身根亦尔。<a id="a-61"></a>若于眼根未离贪者。<a id="a-62"></a>谓于眼未离爱。<a id="a-63"></a>未离欲者。<a id="a-64"></a>谓于爱欲未断未知。<a id="a-65"></a>未离润者。<a id="a-66"></a>谓于爱润未断未知。<a id="a-67"></a>未离喜者。<a id="a-68"></a>谓于爱喜未断未知。<a id="a-69"></a>未离渴者。<a id="a-6A"></a>谓于爱渴未断未知。<a id="a-6B"></a>又无间道能尽色贪者。<a id="a-6C"></a>谓无间道能尽色界爱。<a id="a-6D"></a>彼于此道未修未安者。<a id="a-6E"></a>谓未修习。<a id="a-6F"></a>及未安息修。<a id="a-6G"></a>谓习修安谓得修。<a id="a-6H"></a>又起名修灭名安。<a id="a-6I"></a>又已生名修。<a id="a-6J"></a>已灭名安。<a id="a-6K"></a>应知此中若于眼根未离贪等者。<a id="a-6L"></a>依对治修说。<a id="a-6M"></a>或依除遣修说。<a id="a-6N"></a>又无间道能尽色贪等者。<a id="a-6O"></a>依除遣修说。<a id="a-6P"></a>或依对治修说。<a id="a-6Q"></a>有说。<a id="a-6R"></a>若于眼根未离贪等者。<a id="a-6S"></a>谓缘眼根爱未断未知。<a id="a-6T"></a>又无间道能尽色贪等者。<a id="a-6U"></a>谓缘眼根余烦恼未断未知。<a id="a-6V"></a>有说。<a id="a-6W"></a>若于眼根未离贪等者。<a id="a-6X"></a>谓未断系得。<a id="a-6Y"></a>又无间道能尽色贪等者。<a id="a-6Z"></a>谓未证离系得。<a id="a-6a"></a>如未断系得。<a id="a-6b"></a>未证离系得如是。<a id="a-6c"></a>未损减过失。<a id="a-6d"></a>未修习功德。<a id="a-6e"></a>未弃下劣。<a id="a-6f"></a>未证胜妙。<a id="a-6g"></a>未舍无义。<a id="a-6h"></a>未得有义。<a id="a-6i"></a>未除有爱热恼。<a id="a-6j"></a>未受无爱快乐。<a id="a-6k"></a>应知亦尔。<a id="a-6l"></a>有说。<a id="a-6m"></a>若于眼根未离贪等者。<a id="a-6n"></a>谓无间道未起作用。<a id="a-6o"></a>又无间道能尽色贪等者。<a id="a-6p"></a>谓解脱道未起作用。<a id="a-6q"></a>有说。<a id="a-6r"></a>若于眼根未离贪等者。<a id="a-6s"></a>谓未能离欲界。<a id="a-6t"></a>乃至第三静虑染。<a id="a-6u"></a>又无间道能尽色贪等者。<a id="a-6v"></a>谓未能离第四静虑染。<a id="a-6w"></a>如不修眼根。<a id="a-6x"></a>不修余四根亦尔。<a id="a-6y"></a>云何不修意根。<a id="a-6z"></a>答若于意根未离贪。<a id="a-70"></a>未离欲润喜渴。<a id="a-71"></a>又无间道能尽无色贪。<a id="a-72"></a>彼于此道未修未安。<a id="a-73"></a>若于意根未离贪者。<a id="a-74"></a>谓于意未离爱。<a id="a-75"></a>余句如前。<a id="a-76"></a>又无间道能尽无色贪者。<a id="a-77"></a>谓无间道能尽无色界爱。<a id="a-78"></a>未修未安如前说。<a id="a-79"></a>应知此中若于意根未离贪等者。<a id="a-7A"></a>依对治修说。<a id="a-7B"></a>或依除遣修说。<a id="a-7C"></a>又无间道能尽无色贪等者。<a id="a-7D"></a>依除遣修说。<a id="a-7E"></a>或依对治修说。<a id="a-7F"></a>次有三说如前应知。<a id="a-7G"></a>第五有说。<a id="a-7H"></a>若于意根未离贪等者。<a id="a-7I"></a>谓未能离欲界乃至无所有处染。<a id="a-7J"></a>又无间道能尽无色贪等者。<a id="a-7K"></a>谓未能离非想非非想处染。</p>
  <p id="a7L">如说。<a id="a-7M"></a>修眼根乃至意根。<a id="a-7N"></a>云何修眼根乃至身根。<a id="a-7O"></a>答若于眼根已离贪。<a id="a-7P"></a>已离欲润喜渴。<a id="a-7Q"></a>又无间道能尽色贪。<a id="a-7R"></a>彼于此道已修已安。<a id="a-7S"></a>如修眼根。<a id="a-7T"></a>修耳鼻舌身根亦尔。<a id="a-7U"></a>云何修意根。<a id="a-7V"></a>答若于意根已离贪。<a id="a-7W"></a>已离欲润喜渴。<a id="a-7X"></a>又无间道能尽无色贪。<a id="a-7Y"></a>彼于此道已修已安。<a id="a-7Z"></a>此诸文句应与前不修相违。<a id="a-7a"></a>广说。</p>
  <p id="a7b">诸不成就学根得学根。<a id="a-7c"></a>乃至广说。<a id="a-7d"></a>问何故作此论。<a id="a-7e"></a>答愚于退者执退非有。<a id="a-7f"></a>为遮彼意显退实有故作斯论。<a id="a-7g"></a>诸不成就学根得学根。<a id="a-7h"></a>彼一切入正性离生耶。<a id="a-7i"></a>答若入正性离生。<a id="a-7j"></a>彼一切不成就学根得学根。<a id="a-7k"></a>有不成就学根得学根。<a id="a-7l"></a>彼非入正性离生。<a id="a-7m"></a>谓退阿罗汉果时。<a id="a-7n"></a>彼诸学根先舍今得。<a id="a-7o"></a>诸不成就学根。<a id="a-7p"></a>得学根。<a id="a-7q"></a>彼一切世第一法等无间耶。<a id="a-7r"></a>答若世第一法等无间。<a id="a-7s"></a>彼一切不成就学根得学根。<a id="a-7t"></a>有不成就学根得学根。<a id="a-7u"></a>彼非世第一法等无间。<a id="a-7v"></a>谓退阿罗汉果时。<a id="a-7w"></a>彼诸学根先舍今得。<a id="a-7x"></a>问何故复作此论。<a id="a-7y"></a>答前虽显示入正性离生自体。<a id="a-7z"></a>而未显示入彼等无间缘。<a id="a-80"></a>今欲显之故作斯论。</p>
  <p id="a81">诸舍无漏根。<a id="a-82"></a>得无漏根。<a id="a-83"></a>彼一切从果至果耶。<a id="a-84"></a>答若从果至果。<a id="a-85"></a>彼一切舍无漏根。<a id="a-86"></a>得无漏根谓预流者证一来果时。<a id="a-87"></a>舍预流果摄及胜果道无漏诸根得一来果。<a id="a-88"></a>摄无漏诸根。<a id="a-89"></a>从果至果者。<a id="a-8A"></a>从预流果至一来果。<a id="a-8B"></a>一来者证不还果时。<a id="a-8C"></a>不还者证阿罗汉果时。<a id="a-8D"></a>应知亦尔。<a id="a-8E"></a>如证果时退果时亦尔。<a id="a-8F"></a>有舍无漏根得无漏根。<a id="a-8G"></a>彼非从果至果。<a id="a-8H"></a>谓现观边道类智起时。<a id="a-8I"></a>若时解脱阿罗汉。<a id="a-8J"></a>练根作不动时。<a id="a-8K"></a>问道类智起时可尔。<a id="a-8L"></a>时解脱阿罗汉练根作不动时云何可尔。<a id="a-8M"></a>答此文但应说现观边道类智起时。<a id="a-8N"></a>不应说余。<a id="a-8O"></a>而说余者。<a id="a-8P"></a>欲显此中但说从异类果至异类果。<a id="a-8Q"></a>时解脱阿罗汉练根作不动时。<a id="a-8R"></a>性类虽别果类不别故。<a id="a-8S"></a>不名从果至果。<a id="a-8T"></a>诸舍无漏根得无漏根。<a id="a-8U"></a>彼一切无漏根灭。<a id="a-8V"></a>无漏根起耶。<a id="a-8W"></a>答应作四句。<a id="a-8X"></a>有舍无漏根得无漏根。<a id="a-8Y"></a>彼非无漏根灭无漏根起。<a id="a-8Z"></a>谓退阿罗汉不还一来果时。<a id="a-8a"></a>及以世俗道得一来不还果时。<a id="a-8b"></a>尔时无漏不现前故。<a id="a-8c"></a>有无漏根灭无漏根起。<a id="a-8d"></a>彼非舍无漏根得无漏根。<a id="a-8e"></a>谓已得无漏根现前。<a id="a-8f"></a>灭起则先已得一切果向无漏诸根相续起灭彼非得起曾得道现在前故。<a id="a-8g"></a>亦非舍圣道唯三时舍。<a id="a-8h"></a>彼非此时故。<a id="a-8i"></a>一退时。<a id="a-8j"></a>二得果时。<a id="a-8k"></a>三练根时。<a id="a-8l"></a>有舍无漏根得无漏根。<a id="a-8m"></a>彼亦无漏根灭无漏根起。<a id="a-8n"></a>谓现观边道类智起时。<a id="a-8o"></a>及以无漏道得一来不还果时。<a id="a-8p"></a>得阿罗汉果时。<a id="a-8q"></a>时解脱阿罗汉练根作不动时。<a id="a-8r"></a>现观边道类智起时。<a id="a-8s"></a>舍无漏根者。<a id="a-8t"></a>谓见道所摄。<a id="a-8u"></a>得无漏根者。<a id="a-8v"></a>谓修道所摄。<a id="a-8w"></a>无漏根灭者。<a id="a-8x"></a>谓道类忍俱生品。<a id="a-8y"></a>无漏根起者。<a id="a-8z"></a>谓道类智俱生品。<a id="a-90"></a>以无漏道得一来果时。<a id="a-91"></a>舍无漏根者。<a id="a-92"></a>谓预流果摄。<a id="a-93"></a>及胜果道。<a id="a-94"></a>得无漏根者。<a id="a-95"></a>谓一来果摄。<a id="a-96"></a>无漏根灭者。<a id="a-97"></a>谓第六无间道摄。<a id="a-98"></a>无漏根起者。<a id="a-99"></a>谓第六解脱道摄。<a id="a-9A"></a>以无漏道得不还果随应亦尔。<a id="a-9B"></a>得阿罗汉果时舍无漏根者。<a id="a-9C"></a>谓不还果摄。<a id="a-9D"></a>及胜果道。<a id="a-9E"></a>得无漏根者。<a id="a-9F"></a>谓阿罗汉果摄。<a id="a-9G"></a>无漏根灭者。<a id="a-9H"></a>谓金刚喻定俱生品。<a id="a-9I"></a>无漏根起者。<a id="a-9J"></a>谓初尽智俱生品时解脱阿罗汉练根作不动时。<a id="a-9K"></a>舍无漏根者。<a id="a-9L"></a>谓时解脱道摄。<a id="a-9M"></a>得无漏根者。<a id="a-9N"></a>谓不时解脱道摄。<a id="a-9O"></a>无漏根灭者。<a id="a-9P"></a>谓第九无间道摄。<a id="a-9Q"></a>无漏根起者。<a id="a-9R"></a>谓第九解脱道摄。<a id="a-9S"></a>余位练根略故不说。<a id="a-9T"></a>有非舍无漏根得无漏根。<a id="a-9U"></a>彼亦非无漏根灭无漏根起。<a id="a-9V"></a>谓除前相。<a id="a-9W"></a>此中相声依所名转。<a id="a-9X"></a>则前三句所不摄法为第四句。<a id="a-9Y"></a>此复云何。<a id="a-9Z"></a>谓诸异生位。<a id="a-9a"></a>乃至增上忍位。<a id="a-9b"></a>于无漏根非舍非得。<a id="a-9c"></a>非灭非起。<a id="a-9d"></a>住世第一法时。<a id="a-9e"></a>于无漏根非舍而得。<a id="a-9f"></a>非灭而起。<a id="a-9g"></a>若诸圣者住苦法智忍。<a id="a-9h"></a>乃至道法智时。<a id="a-9i"></a>于无漏根非舍而得。<a id="a-9j"></a>亦灭亦起。<a id="a-9k"></a>住道类智忍时。<a id="a-9l"></a>于无漏根亦舍亦得。<a id="a-9m"></a>亦灭亦起。<a id="a-9n"></a>从预流果证一来果时。<a id="a-9o"></a>以世俗道者。<a id="a-9p"></a>若无漏道为加行。<a id="a-9q"></a>住加行道时。<a id="a-9r"></a>于无漏根非舍而得。<a id="a-9s"></a>灭而非起。<a id="a-9t"></a>若世俗道为加行。<a id="a-9u"></a>住加行道五无间道五解脱道时。<a id="a-9v"></a>于无漏根非舍而得。<a id="a-9w"></a>非灭非起。<a id="a-9x"></a>住第六无间道时。<a id="a-9y"></a>于无漏根亦舍亦得。<a id="a-9z"></a>非灭非起以无漏道者。<a id="a-A0"></a>若世俗道为加行。<a id="a-A1"></a>住加行道时。<a id="a-A2"></a>于无漏根非舍而得。<a id="a-A3"></a>非灭而起。<a id="a-A4"></a>若无漏道为加行。<a id="a-A5"></a>住加行道五无间道五解脱道时。<a id="a-A6"></a>非舍而得。<a id="a-A7"></a>亦灭亦起。<a id="a-A8"></a>住第六无间道时。<a id="a-A9"></a>于无漏根亦舍亦得。<a id="a-AA"></a>亦灭亦起。<a id="a-AB"></a>从一来果证不还果随应亦尔。<a id="a-AC"></a>从不还果证阿罗汉果。<a id="a-AD"></a>离初静虑染时。<a id="a-AE"></a>以世俗道者。<a id="a-AF"></a>若无漏道为加行。<a id="a-AG"></a>住加行道时。<a id="a-AH"></a>于无漏根非舍而得。<a id="a-AI"></a>灭而非起。<a id="a-AJ"></a>若世俗道为加行。<a id="a-AK"></a>住加行道九无间道九解脱道时。<a id="a-AL"></a>于无漏根非舍而得。<a id="a-AM"></a>非灭非起。<a id="a-AN"></a>以无漏道者。<a id="a-AO"></a>若世俗道为加行。<a id="a-AP"></a>住加行道时。<a id="a-AQ"></a>于无漏根非舍而得。<a id="a-AR"></a>非灭而起。<a id="a-AS"></a>若无漏道为加行。<a id="a-AT"></a>住加行道九无间道九解脱道时。<a id="a-AU"></a>于无漏根非舍而得。<a id="a-AV"></a>亦灭亦起。<a id="a-AW"></a>如离初静虑染。<a id="a-AX"></a>乃至离无所有处染亦尔。<a id="a-AY"></a>离非想非非想处染时。<a id="a-AZ"></a>若世俗道为加行。<a id="a-Aa"></a>住加行道时。<a id="a-Ab"></a>于无漏根非舍而得。<a id="a-Ac"></a>非灭而起。<a id="a-Ad"></a>若无漏道为加行。<a id="a-Ae"></a>住加行道八无间道八解脱道时。<a id="a-Af"></a>于无漏根非舍而得。<a id="a-Ag"></a>亦灭亦起。<a id="a-Ah"></a>住第九无间道时。<a id="a-Ai"></a>于无漏根亦舍亦得。<a id="a-Aj"></a>亦灭亦起。<a id="a-Ak"></a>信解练根作见至时。<a id="a-Al"></a>若世俗道为加行。<a id="a-Am"></a>住加行道时。<a id="a-An"></a>于无漏根非舍而得。<a id="a-Ao"></a>非灭而起。<a id="a-Ap"></a>若无漏道为加行。<a id="a-Aq"></a>住加行道时。<a id="a-Ar"></a>于无漏根非舍而得。<a id="a-As"></a>亦灭亦起。<a id="a-At"></a>住无间道时。<a id="a-Au"></a>于无漏根亦舍亦得。<a id="a-Av"></a>亦灭亦起。<a id="a-Aw"></a>时解脱阿罗汉练根作不动时。<a id="a-Ax"></a>如离非想非非想处染。<a id="a-Ay"></a>说杂修静虑初刹那时。<a id="a-Az"></a>于无漏根非舍而得。<a id="a-B0"></a>灭而非起。<a id="a-B1"></a>第二刹那时。<a id="a-B2"></a>于无漏根非舍而得。<a id="a-B3"></a>非灭而起。<a id="a-B4"></a>第三刹那时。<a id="a-B5"></a>如初刹那说。<a id="a-B6"></a>若引发五通五无间道三解脱道时。<a id="a-B7"></a>若起无量。<a id="a-B8"></a>世俗解脱。<a id="a-B9"></a>胜处。<a id="a-BA"></a>遍处。<a id="a-BB"></a>不净观。<a id="a-BC"></a>持息念。<a id="a-BD"></a>世俗念住。<a id="a-BE"></a>世俗无碍解。<a id="a-BF"></a>无诤愿智。<a id="a-BG"></a>边际定。<a id="a-BH"></a>空空无愿无愿。<a id="a-BI"></a>无相无相。<a id="a-BJ"></a>入灭定想微细等时。<a id="a-BK"></a>于无漏根非舍而得。<a id="a-BL"></a>非灭非起。<a id="a-BM"></a>若起无漏他心通时。<a id="a-BN"></a>若起无漏念住。<a id="a-BO"></a>无漏解脱。<a id="a-BP"></a>无漏无碍解等时。<a id="a-BQ"></a>于无漏根非舍而得亦灭亦起。<a id="a-BR"></a>若起微微心时。<a id="a-BS"></a>若起闻思慧等时。<a id="a-BT"></a>于无漏根非舍非得。<a id="a-BU"></a>非灭非起。<a id="a-BV"></a>于如是等差别位中随其所应为第四句。<a id="a-BW"></a>是故略说。<a id="a-BX"></a>除前相言。</p>
  <p id="aBY">诸未知当知根。<a id="a-BZ"></a>乃至广说。<a id="a-Ba"></a>问何故作此论。<a id="a-Bb"></a>答为令疑者得决定故。<a id="a-Bc"></a>如品类足说。<a id="a-Bd"></a>云何未知当知根。<a id="a-Be"></a>答未已见谛。<a id="a-Bf"></a>未已现观者。<a id="a-Bg"></a>诸学慧慧根。<a id="a-Bh"></a>若诸根随信随法行。<a id="a-Bi"></a>于未现观四圣谛能现观。<a id="a-Bj"></a>是名未知当知根。<a id="a-Bk"></a>彼文但说现在和合。<a id="a-Bl"></a>能荷担有作用。<a id="a-Bm"></a>未知当知根。<a id="a-Bn"></a>非过去未来。<a id="a-Bo"></a>勿有生疑。<a id="a-Bp"></a>唯现在和合。<a id="a-Bq"></a>能荷担有作用。<a id="a-Br"></a>是未知当知根。<a id="a-Bs"></a>非过去未来。<a id="a-Bt"></a>为令彼疑得决定故。<a id="a-Bu"></a>显在三世皆是此根故作斯论。<a id="a-Bv"></a>诸未知当知根。<a id="a-Bw"></a>彼一切于未现观四圣谛能现观耶。<a id="a-Bx"></a>答应作四句。<a id="a-By"></a>有未知当知根。<a id="a-Bz"></a>彼非于未现观四圣谛能现观。<a id="a-C0"></a>谓未知当知根。<a id="a-C1"></a>在过去或未来。<a id="a-C2"></a>彼有未知当知根相故。<a id="a-C3"></a>亦名未知当知根。<a id="a-C4"></a>然非于未现观四圣谛能现观。<a id="a-C5"></a>过去作用已息。<a id="a-C6"></a>未来作用未起故。<a id="a-C7"></a>有于未现观四圣谛能现观。<a id="a-C8"></a>彼非未知当知根。<a id="a-C9"></a>谓诸非根法于未现观四圣谛能现观此复云何。<a id="a-CA"></a>谓想思触作意。<a id="a-CB"></a>欲胜解惭愧。<a id="a-CC"></a>无贪无嗔轻安。<a id="a-CD"></a>舍不放逸不害。<a id="a-CE"></a>寻伺随心转色心不相应行。<a id="a-CF"></a>如是诸法于未现观四圣谛。<a id="a-CG"></a>虽能现观而非未知当知根。<a id="a-CH"></a>以合九根为此根故。<a id="a-CI"></a>有未知当知根。<a id="a-CJ"></a>彼亦于未现观四圣谛能现观。<a id="a-CK"></a>谓未知当知根于未现观四圣谛能现观。<a id="a-CL"></a>则现在和合能荷担有作用未知当知根。<a id="a-CM"></a>有非未知当知根。<a id="a-CN"></a>彼亦非于未现观四圣谛能现观。<a id="a-CO"></a>谓除前相。<a id="a-CP"></a>则前三句所不摄法为第四句。<a id="a-CQ"></a>此复云何。<a id="a-CR"></a>谓除三世未知当知根自性。<a id="a-CS"></a>及现在此根相应俱有非根法。<a id="a-CT"></a>诸余过去未来此根相应俱有非根法。<a id="a-CU"></a>及已知根具知根俱生品。<a id="a-CV"></a>一切有漏心心所法。<a id="a-CW"></a>余色心不相应行。<a id="a-CX"></a>及无为皆是第四句。<a id="a-CY"></a>故言除前相。<a id="a-CZ"></a>如未知当知根。<a id="a-Ca"></a>已知具知根随其所应广说亦尔。</p>
  <p id="aCb">尽智当言尽智乃至道智耶。<a id="a-Cc"></a>乃至广说。<a id="a-Cd"></a>问何故此中分别三智。<a id="a-Ce"></a>答是本论师意欲尔故。<a id="a-Cf"></a>乃至广说。<a id="a-Cg"></a>答尽智当言尽智。<a id="a-Ch"></a>谓自了知我已遍知苦。<a id="a-Ci"></a>我已永断集。<a id="a-Cj"></a>我已证灭我已修道。<a id="a-Ck"></a>或法智。<a id="a-Cl"></a>谓自了知我已遍知欲界系苦。<a id="a-Cm"></a>我已永断欲界系集。<a id="a-Cn"></a>我已证欲界系诸行灭。<a id="a-Co"></a>我已修断欲界系诸行道。<a id="a-Cp"></a>或类智谓自了知我已遍知色无色界系苦。<a id="a-Cq"></a>我已永断色无色界系集。<a id="a-Cr"></a>我已证色无色界系诸行灭。<a id="a-Cs"></a>我已修断色无色界系诸行道。<a id="a-Ct"></a>或苦智谓自了知我已遍知三界系苦。<a id="a-Cu"></a>或集智谓自了知我已永断三界系集。<a id="a-Cv"></a>或灭智谓自了知我已证三界系诸行灭。<a id="a-Cw"></a>或道智谓自了知我已修断三界系诸行道。<a id="a-Cx"></a>问何故尽智非他心智。<a id="a-Cy"></a>答尽智非见自性。<a id="a-Cz"></a>他心智是见自性故。<a id="a-D0"></a>何故非世俗智。<a id="a-D1"></a>答尽智是无漏。<a id="a-D2"></a>世俗智是有漏故。<a id="a-D3"></a>显自性已当显地。<a id="a-D4"></a>或有寻有伺。<a id="a-D5"></a>谓依未至初静虑。<a id="a-D6"></a>或无寻唯伺。<a id="a-D7"></a>谓依静虑中间。<a id="a-D8"></a>或无寻无伺。<a id="a-D9"></a>谓依上三静虑下三无色。<a id="a-DA"></a>显地已当显相应。<a id="a-DB"></a>或乐根相应。<a id="a-DC"></a>谓依第三静虑。<a id="a-DD"></a>或喜根相应。<a id="a-DE"></a>谓依初二静虑。<a id="a-DF"></a>或舍根相应。<a id="a-DG"></a>谓依未至静虑中间。<a id="a-DH"></a>第四静虑。<a id="a-DI"></a>下三无色。<a id="a-DJ"></a>显相应已当显行相。<a id="a-DK"></a>或无愿相应。<a id="a-DL"></a>谓十行相。<a id="a-DM"></a>或无相相应。<a id="a-DN"></a>谓四行相。<a id="a-DO"></a>问何故尽智非空相应。<a id="a-DP"></a>答空是胜义涉胜义。<a id="a-DQ"></a>尽智是胜义涉世俗故。<a id="a-DR"></a>如说了知我生已尽。<a id="a-DS"></a>涉我解故非空相应。<a id="a-DT"></a>显行相已当显所缘。<a id="a-DU"></a>或缘欲界系。<a id="a-DV"></a>或缘色无色界系。<a id="a-DW"></a>此谓缘苦集。<a id="a-DX"></a>或缘不系。<a id="a-DY"></a>此谓缘灭道。<a id="a-DZ"></a>如尽智。<a id="a-Da"></a>无生智亦尔。<a id="a-Db"></a>然有差别。<a id="a-Dc"></a>谓无生智当言无生智。<a id="a-Dd"></a>谓自了知我不复遍知苦。<a id="a-De"></a>不复永断集不复证灭。<a id="a-Df"></a>不复修道。<a id="a-Dg"></a>无学正见当言无学正见。<a id="a-Dh"></a>谓以四行相知五取蕴。<a id="a-Di"></a>以四行相知五取蕴因。<a id="a-Dj"></a>以四行相知五取蕴灭。<a id="a-Dk"></a>以四行相知断五取蕴道。<a id="a-Dl"></a>或法智。<a id="a-Dm"></a>谓知欲界四谛。<a id="a-Dn"></a>或类智。<a id="a-Do"></a>谓知色无色界四谛。<a id="a-Dp"></a>或他心智。<a id="a-Dq"></a>谓知他无漏心心所法。<a id="a-Dr"></a>或苦集灭道智。<a id="a-Ds"></a>谓别知三界四谛。<a id="a-Dt"></a>问何故无学正见非世俗智。<a id="a-Du"></a>答此无漏彼有漏故。<a id="a-Dv"></a>显自性已地等四问如前说。<a id="a-Dw"></a>差别者。<a id="a-Dx"></a>此亦与空相应。<a id="a-Dy"></a>亦作空非我行相转故。<a id="a-Dz"></a>诸最初尽智。<a id="a-E0"></a>乃至广说。<a id="a-E1"></a>问何故作此论。<a id="a-E2"></a>答前明三智。<a id="a-E3"></a>未辩等无间缘及所缘差别。<a id="a-E4"></a>今欲辩之故作斯论。<a id="a-E5"></a>诸最初尽智。<a id="a-E6"></a>彼一切无间道等无间耶。<a id="a-E7"></a>答如是。<a id="a-E8"></a>以初尽智必从金刚喻定等无间起故。<a id="a-E9"></a>设无间道等无间彼一切尽智耶。<a id="a-EA"></a>答如是。<a id="a-EB"></a>以金刚喻定等无间必起尽智故。<a id="a-EC"></a>诸最初无生智。<a id="a-ED"></a>彼一切尽智等无间耶。<a id="a-EE"></a>答如是。<a id="a-EF"></a>最初无生智必从尽智等无间起故。<a id="a-EG"></a>设尽智等无间彼一切无生智耶。<a id="a-EH"></a>答或尽智。<a id="a-EI"></a>谓时解脱。<a id="a-EJ"></a>或无生智。<a id="a-EK"></a>谓不时解脱。<a id="a-EL"></a>或无学正见。<a id="a-EM"></a>谓时解脱诸缘彼无间道起则缘彼初尽智起耶。<a id="a-EN"></a>答若缘生无间道起则缘彼初尽智起。<a id="a-EO"></a>若不缘生无间道起则不缘彼初尽智起。<a id="a-EP"></a>谓金刚喻定六智相应则灭道法智。<a id="a-EQ"></a>及四类智。<a id="a-ER"></a>最初尽智二智所摄则苦集类智。<a id="a-ES"></a>若金刚喻定苦集类智相应者则与初尽智所缘境共。<a id="a-ET"></a>以俱缘非想非非想处四蕴生故。<a id="a-EU"></a>彼四蕴名生生死摄故。<a id="a-EV"></a>若金刚喻定灭道法类智相应者则与初尽智所缘境异。<a id="a-EW"></a>彼缘三界灭道。<a id="a-EX"></a>此缘有顶苦集故诸缘彼尽智起则缘彼无生智起耶。<a id="a-EY"></a>答如是。<a id="a-EZ"></a>设缘彼无生智起则缘彼尽智起耶。<a id="a-Ea"></a>答如是。<a id="a-Eb"></a>此二智俱以十四行相缘四谛故。</p>
 </body>
</html>