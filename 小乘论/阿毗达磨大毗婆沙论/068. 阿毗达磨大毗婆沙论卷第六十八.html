<!doctype html>
<html id="z3IBVc312N" data-ver="696">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第六十八</h1>
  <h2 id="a2">结蕴第二中有情纳息第三之六</h2>
  <p id="a3">问已离无所有处染信胜解转根作见至时。<a id="a-4"></a>既舍三无色无漏对治道于三地断为亦舍不。<a id="a-5"></a>设尔何失。<a id="a-6"></a>二俱有过。<a id="a-7"></a>所以者何。<a id="a-8"></a>若舍彼断云何不成就彼三地烦恼。<a id="a-9"></a>若不舍者云何舍彼道而不舍断耶。<a id="a-A"></a>答应作是说。<a id="a-B"></a>不舍彼断。<a id="a-C"></a>问既舍彼道如何不舍三地断耶。<a id="a-D"></a>答下三无色地有二对治道。<a id="a-E"></a>一者世俗。<a id="a-F"></a>二者无漏。<a id="a-G"></a>学转根时虽舍彼无漏而不舍世俗。<a id="a-H"></a>由世俗得持彼断故。<a id="a-I"></a>学转根时不失彼断。<a id="a-J"></a>问若世俗道有作用处学转根时可不舍断。<a id="a-K"></a>若世俗道无作用处学转根时宁不舍断。<a id="a-L"></a>如离非想非非想处一品乃至八品染。<a id="a-M"></a>已信胜解转根作见至时。<a id="a-N"></a>彼非想非非想处修所断法断为舍为不舍。<a id="a-O"></a>若舍彼断云何不成就彼地烦恼。<a id="a-P"></a>若不舍者云何舍彼对治而不舍断。<a id="a-Q"></a>有作是说。<a id="a-R"></a>必无分离非想非非想处染而转根者。<a id="a-S"></a>彼若转根或全离染或复全退。<a id="a-T"></a>复有说者。<a id="a-U"></a>亦有分离非想非非想处染而转根者。<a id="a-V"></a>虽舍彼道而不舍断。<a id="a-W"></a>评曰应作是说。<a id="a-X"></a>彼虽舍道亦舍彼断而不成就彼地烦恼。<a id="a-Y"></a>如诸异生已离无所有处染命终生非想非非想处。<a id="a-Z"></a>彼于欲界乃至识无边处若道若断。<a id="a-a"></a>虽皆舍之而不成就彼地烦恼。<a id="a-b"></a>此亦如是故不应难。<a id="a-c"></a>问下地烦恼不依上身可舍道断。<a id="a-d"></a>而不成就下地烦恼。<a id="a-e"></a>上地烦恼亦依下身学转根时既舍道断。<a id="a-f"></a>云何不成就已所断烦恼。<a id="a-g"></a>答分离非想非非想处一品乃至八品染已。<a id="a-h"></a>而转根者离彼染后起如见道无间解脱持彼相续不令复退。<a id="a-i"></a>如异生位已离无所有处染入正性离生。<a id="a-j"></a>得不还果已必不退起先所断结。<a id="a-k"></a>此亦如是故不应难。</p>
  <p id="al">问信胜解转根作见至时。<a id="a-m"></a>用几加行道几无间道几解脱道而转根耶。<a id="a-n"></a>有作是说。<a id="a-o"></a>彼用一加行道九无间道九解脱道而转根。<a id="a-p"></a>评曰彼不应作是说。<a id="a-q"></a>学无漏根非久修习易可转故。<a id="a-r"></a>应作是说。<a id="a-s"></a>彼但用一加行道一无间道一解脱道而转根如见道故。<a id="a-t"></a>问时解脱阿罗汉转根作不动时。<a id="a-u"></a>用几加行道几无间道几解脱道而转根耶。<a id="a-v"></a>有作是说。<a id="a-w"></a>彼用一加行道一无间道一解脱道而转根。<a id="a-x"></a>评曰彼不应作是说。<a id="a-y"></a>以无学根是久修习难可舍故。<a id="a-z"></a>又舍重果更得重果多用功故。<a id="a-10"></a>如人坏舍复造舍时。<a id="a-11"></a>多用功力非如创造。<a id="a-12"></a>应作是说。<a id="a-13"></a>彼用一加行道九无间道九解脱道而转根如修道故。</p>
  <p id="a14">问信胜解转根作见至时。<a id="a-15"></a>加行道等为有漏为无漏耶。<a id="a-16"></a>答彼加行道或有漏或无漏。<a id="a-17"></a>未来所修通有漏及无漏。<a id="a-18"></a>彼无间道一向无漏。<a id="a-19"></a>未来所修亦唯无漏彼解脱道一向无漏。<a id="a-1A"></a>未来所修有作是说。<a id="a-1B"></a>亦唯无漏。<a id="a-1C"></a>复有说者。<a id="a-1D"></a>尔时通修有漏无漏。<a id="a-1E"></a>问时解脱阿罗汉转根作不动时。<a id="a-1F"></a>加行道等为有漏为无漏耶。<a id="a-1G"></a>答彼加行道或有漏或无漏。<a id="a-1H"></a>未来所修通有漏及无漏。<a id="a-1I"></a>九无间道八解脱道一向无漏。<a id="a-1J"></a>未来所修亦唯无漏。<a id="a-1K"></a>第九解脱道一向无漏。<a id="a-1L"></a>未来所修通有漏及无漏。<a id="a-1M"></a>彼于尔时随其所应兼修三界诸善根故。</p>
  <p id="a1N">问信胜解转根作见至时。<a id="a-1O"></a>加行道等为是曾得为未曾得耶。<a id="a-1P"></a>答彼加行道或是曾得或未曾得。<a id="a-1Q"></a>无间解脱道俱唯未曾得。<a id="a-1R"></a>问时解脱阿罗汉转根作不动时。<a id="a-1S"></a>加行道等为是曾得为未曾得耶。<a id="a-1T"></a>答彼加行道或是曾得或未曾得。<a id="a-1U"></a>九无间道九解脱道唯未曾得。</p>
  <p id="a1V">信胜解转根作见至时。<a id="a-1W"></a>加行无间道是信胜解道摄。<a id="a-1X"></a>解脱道是见至道摄。<a id="a-1Y"></a>时解脱阿罗汉转根作不动时。<a id="a-1Z"></a>加行道九无间道八解脱道是时解脱道摄。<a id="a-1a"></a>第九解脱道是不时解脱道摄。<a id="a-1b"></a>信胜解转根作见至时。<a id="a-1c"></a>若住果而转根者。<a id="a-1d"></a>彼加行无间解脱道皆是果道摄。<a id="a-1e"></a>若住胜果道而转根者。<a id="a-1f"></a>彼加行无间道是胜果道摄。<a id="a-1g"></a>解脱道是果道摄。<a id="a-1h"></a>时解脱阿罗汉转根作不动时。<a id="a-1i"></a>彼加行无间解脱道皆是果道摄。<a id="a-1j"></a>彼无胜果道故。<a id="a-1k"></a>信胜解转根作见至时。<a id="a-1l"></a>若住果而转根者。<a id="a-1m"></a>彼舍果道得果道。<a id="a-1n"></a>若住胜果道而转根者。<a id="a-1o"></a>彼舍果道及胜果道唯得果道。<a id="a-1p"></a>时解脱阿罗汉转根作不动时。<a id="a-1q"></a>唯舍果道得果道。<a id="a-1r"></a>无学位无胜果道故。<a id="a-1s"></a>阿罗汉有六种。<a id="a-1t"></a>谓退法思法护法安住法堪达法不动法。<a id="a-1u"></a>退法阿罗汉转根作思法时。<a id="a-1v"></a>彼舍退法根得思法根。<a id="a-1w"></a>思法阿罗汉转根作护法时。<a id="a-1x"></a>彼舍思法根得护法根。<a id="a-1y"></a>护法阿罗汉转根作安住法时。<a id="a-1z"></a>彼舍护法根得安住法根。<a id="a-20"></a>安住法阿罗汉转根作堪达法时。<a id="a-21"></a>彼舍安住法根得堪达法根。<a id="a-22"></a>堪达法阿罗汉转根作不动法时。<a id="a-23"></a>彼舍堪达法根得不动法根。<a id="a-24"></a>如是五位一一皆用一加行道九无间道九解脱道而得转根。<a id="a-25"></a>彼加行道九无间道八解脱道起时有得无舍。<a id="a-26"></a>第九解脱道起时有得有舍。<a id="a-27"></a>谓舍退法等根得思法等根。<a id="a-28"></a>前四位加行无间解脱道。<a id="a-29"></a>及第五位加行无间八解脱道。<a id="a-2A"></a>皆是时解脱道摄。<a id="a-2B"></a>第九解脱道是不时解脱道摄。<a id="a-2C"></a>如无学道有六种性。<a id="a-2D"></a>修道亦有此六种性。<a id="a-2E"></a>谓学退法种性乃至学不动法种性。<a id="a-2F"></a>问信胜解转根作见至时。<a id="a-2G"></a>若住退法种性者。<a id="a-2H"></a>为转退法种性根即得不动法种性根。<a id="a-2I"></a>为转退法种性根但得思法种性根。<a id="a-2J"></a>渐次胜进最后方得不动法种性根。<a id="a-2K"></a>乃至若住安住法种性者。<a id="a-2L"></a>为转安住法种性根即得不动法种性根。<a id="a-2M"></a>为转安住法种性根但得堪达法种性根。<a id="a-2N"></a>复转堪达法种性根方得不动法种性根耶。<a id="a-2O"></a>有作是说。<a id="a-2P"></a>若住退法种性者。<a id="a-2Q"></a>转退法种性根即得不动法种性根。<a id="a-2R"></a>不由渐次胜进方得。<a id="a-2S"></a>乃至若住安住法种性者。<a id="a-2T"></a>转安住法种性根即得不动法种性根。<a id="a-2U"></a>不由渐次胜进方得。<a id="a-2V"></a>所以者何。<a id="a-2W"></a>学位转根异无学位。<a id="a-2X"></a>谓无学位难舍难得要多功用渐次乃成。<a id="a-2Y"></a>学位不尔故顿转得。<a id="a-2Z"></a>评曰彼不应作是说。<a id="a-2a"></a>舍得难易但由无间解脱多少。<a id="a-2b"></a>不由渐顿而有差别。<a id="a-2c"></a>应作是说。<a id="a-2d"></a>若住退法种性者。<a id="a-2e"></a>转退法种性根但得思法种性根。<a id="a-2f"></a>渐次胜进方至不动。<a id="a-2g"></a>乃至若住安住法种性者。<a id="a-2h"></a>转安住法种性根但得堪达法种性根。<a id="a-2i"></a>复转堪达法种性根方得不动法种性根如是五位一一皆用一加行道一无间道一解脱道而得转根。<a id="a-2j"></a>彼加行无间道起时有得无舍。<a id="a-2k"></a>解脱道起时有得有舍。<a id="a-2l"></a>谓舍退法等种性根得思法等种性根。<a id="a-2m"></a>前四位加行无间解脱道。<a id="a-2n"></a>及第五位加行无间道皆是信胜解道摄。<a id="a-2o"></a>第五位解脱道是见至道摄。<a id="a-2p"></a>如修道位有六种性。<a id="a-2q"></a>见道位亦有此六种性。<a id="a-2r"></a>谓学退法种性乃至学不动法种性。<a id="a-2s"></a>然见道位无转根者。<a id="a-2t"></a>所以者何。<a id="a-2u"></a>见道速疾不起意乐一起相续要至修道方有更起余加行故。<a id="a-2v"></a>如见道位有六种性。<a id="a-2w"></a>相应行地亦有此六种性。<a id="a-2x"></a>谓相应行退法种性。<a id="a-2y"></a>乃至相应行不动法种性。<a id="a-2z"></a>此地中有六种性者。<a id="a-30"></a>谓暖顶忍世第一法。<a id="a-31"></a>此是圣道近加行故。<a id="a-32"></a>缘谛行相似圣道故。<a id="a-33"></a>依身及定同见道故。<a id="a-34"></a>前位不尔故不立六种性。<a id="a-35"></a>此相应行地亦有转根义。<a id="a-36"></a>谓转退法暖种性根起思法暖种性根。<a id="a-37"></a>转思法暖种性根起护法暖种性根转护法暖种性根起安住法暖种性根。<a id="a-38"></a>转安住法暖种性根起堪达法暖种性根。<a id="a-39"></a>转堪达法暖种性根起不动法暖种性根。<a id="a-3A"></a>转声闻暖种性根起独觉暖种性根。<a id="a-3B"></a>转声闻独觉暖种性根起佛暖种性根。<a id="a-3C"></a>如说暖位顶位亦尔。<a id="a-3D"></a>忍位有异。<a id="a-3E"></a>谓转退法忍种性根起思法忍种性根。<a id="a-3F"></a>渐次乃至转堪达法忍种性根起不动法忍种性根。<a id="a-3G"></a>转声闻忍种性根。<a id="a-3H"></a>起独觉忍种性根。<a id="a-3I"></a>无转声闻独觉忍种性根起佛忍种性根义。<a id="a-3J"></a>所以者何。<a id="a-3K"></a>忍违恶趣诸得忍性者于诸恶趣得非择灭。<a id="a-3L"></a>菩萨有时乘大愿力生诸恶趣饶益有情故。<a id="a-3M"></a>二乘忍位无趣佛乘理。<a id="a-3N"></a>有余师说。<a id="a-3O"></a>声闻暖顶位有转趣独觉及佛义。<a id="a-3P"></a>独觉暖顶位无转趣佛义。<a id="a-3Q"></a>所以者何。<a id="a-3R"></a>如佛无师自然觉悟独觉亦尔。<a id="a-3S"></a>如佛期心一结跏坐引发一切善功德聚。<a id="a-3T"></a>从不净观乃至发起尽无生智中间相续不起异心独觉亦尔。<a id="a-3U"></a>评曰彼不应作是说。<a id="a-3V"></a>麟角喻独觉暖顶位中可无趣佛义。<a id="a-3W"></a>部行喻者暖顶位中转趣佛乘不违理故。<a id="a-3X"></a>由此前说于理为善。<a id="a-3Y"></a>问相应行地诸转根者。<a id="a-3Z"></a>为有无间解脱道不。<a id="a-3a"></a>有说亦有。<a id="a-3b"></a>谓转退法等种性起思法等种性时。<a id="a-3c"></a>一一别有一加行道九无间道九解脱道。<a id="a-3d"></a>以久修习有漏种性难舍得故。<a id="a-3e"></a>如无学位转无漏根。<a id="a-3f"></a>有余师说。<a id="a-3g"></a>一一但有一加行道一无间道一解脱道修习暖等。<a id="a-3h"></a>非久远故易舍易得。<a id="a-3i"></a>如有学位转无漏根。<a id="a-3j"></a>复有说者。<a id="a-3k"></a>相应地中诸转根者。<a id="a-3l"></a>但起加行数数修习厌劣欣胜。<a id="a-3m"></a>乃至转得胜位种性。<a id="a-3n"></a>无无间道及解脱道。<a id="a-3o"></a>以得胜时不舍劣故非如圣位。<a id="a-3p"></a>诸转根者无成就二品无漏种性故。<a id="a-3q"></a>得胜品时必舍劣品故。<a id="a-3r"></a>须无间及解脱道。<a id="a-3s"></a>评曰相应地中诸转根者。<a id="a-3t"></a>虽不舍劣得胜品根而得胜时劣品种性不现行故亦名为舍。<a id="a-3u"></a>故转退法种性等起思法种性等时。<a id="a-3v"></a>用多加行引一无间一解脱道而得转根亦不违理。<a id="a-3w"></a>修习暖等非久远故有漏加行难成办故。<a id="a-3x"></a>若转趣余乘无无间解脱时经久远乃成办故。<a id="a-3y"></a>世第一法位虽有六种性然不转根一刹那故。<a id="a-3z"></a>前预流果位亦有六种性。<a id="a-40"></a>既有转根亦有退者。<a id="a-41"></a>故有于彼作问答言。<a id="a-42"></a>颇有退预流果而不成就见所断结耶。<a id="a-43"></a>答有。<a id="a-44"></a>谓退胜种性时。<a id="a-45"></a>诸在欲界死生者皆受欲有耶。<a id="a-46"></a>乃至广说。<a id="a-47"></a>问何故作此论。<a id="a-48"></a>为止他宗显正理故。<a id="a-49"></a>谓或有说三界死生皆无中有。<a id="a-4A"></a>为止彼宗显欲色界定有中有无色界无。<a id="a-4B"></a>或复有说。<a id="a-4C"></a>无色界中亦有色故亦有中有如欲色界。<a id="a-4D"></a>为止彼宗显无色界无诸色故亦无中有。<a id="a-4E"></a>或复有执。<a id="a-4F"></a>欲色界中业猛利者即无中有。<a id="a-4G"></a>业迟钝者即有中有。<a id="a-4H"></a>为止彼宗显欲色界皆有中有故作斯论。<a id="a-4I"></a>所说有声显多种义。<a id="a-4J"></a>一行纳息已广说之。<a id="a-4K"></a>此中有声显属众同分有情数五蕴。<a id="a-4L"></a>诸在欲界死生者皆受欲有耶。<a id="a-4M"></a>答应作四句。<a id="a-4N"></a>在欲界死生与受欲有互有宽狭故。<a id="a-4O"></a>有在欲界死生非受欲有。<a id="a-4P"></a>谓欲界没起色界中有。<a id="a-4Q"></a>此通异生及诸圣者。<a id="a-4R"></a>色界中有在欲界起。<a id="a-4S"></a>所以者何。<a id="a-4T"></a>法应如是。<a id="a-4U"></a>若于是处死有蕴灭。<a id="a-4V"></a>即于此处中有蕴生。<a id="a-4W"></a>如种灭处即有芽生法应尔故。<a id="a-4X"></a>此中在欲界死者。<a id="a-4Y"></a>谓欲界死有在欲界灭故。<a id="a-4Z"></a>在欲界生者。<a id="a-4a"></a>谓色界中有在欲界起故。<a id="a-4b"></a>非受欲有者。<a id="a-4c"></a>谓受色有即受色界中有诸蕴。<a id="a-4d"></a>有受欲有非在欲界死生。<a id="a-4e"></a>谓色界殁起欲界中有。<a id="a-4f"></a>此唯异生。<a id="a-4g"></a>欲界中有在色界起。<a id="a-4h"></a>所以者何。<a id="a-4i"></a>法应如是。<a id="a-4j"></a>广说如前。<a id="a-4k"></a>此中受欲有者。<a id="a-4l"></a>谓受欲界中有诸蕴。<a id="a-4m"></a>非在欲界死者。<a id="a-4n"></a>谓色界死有在色界灭故。<a id="a-4o"></a>非在欲界生者。<a id="a-4p"></a>谓欲界中有在色界起故。<a id="a-4q"></a>有在欲界死生亦受欲有。<a id="a-4r"></a>谓欲界殁起欲界中有生有。<a id="a-4s"></a>此通异生及诸圣者。<a id="a-4t"></a>异生于五趣皆得受生。<a id="a-4u"></a>圣者唯于人天有受生义。<a id="a-4v"></a>此中若从死有趣中有时在欲界死者。<a id="a-4w"></a>谓欲界死有在欲界灭故。<a id="a-4x"></a>在欲界生者。<a id="a-4y"></a>谓欲界中有在欲界起故。<a id="a-4z"></a>受欲有者。<a id="a-50"></a>谓受欲界中有诸蕴。<a id="a-51"></a>若从中有趣生有时。<a id="a-52"></a>在欲界死者。<a id="a-53"></a>谓欲界中有在欲界灭故。<a id="a-54"></a>在欲界生者。<a id="a-55"></a>谓欲界生有在欲界起故。<a id="a-56"></a>受欲有者。<a id="a-57"></a>谓受欲界生有诸蕴。<a id="a-58"></a>有非在欲界死生亦非受欲有。<a id="a-59"></a>谓色界殁生色无色界。<a id="a-5A"></a>无色界殁生无色色界。<a id="a-5B"></a>色界殁生色界者。<a id="a-5C"></a>谓生中有及生生有。<a id="a-5D"></a>此通异生及诸圣者。<a id="a-5E"></a>此中若从死有趣中有时非在欲界死者。<a id="a-5F"></a>谓色界死有在色界灭故。<a id="a-5G"></a>非在欲界生者。<a id="a-5H"></a>谓色界中有在色界起故。<a id="a-5I"></a>非受欲有者。<a id="a-5J"></a>谓受色有即受色界中有诸蕴。<a id="a-5K"></a>若从中有趣生有时非在欲界死者。<a id="a-5L"></a>谓色界中有在色界灭故。<a id="a-5M"></a>非在欲界生者。<a id="a-5N"></a>谓色界生有在色界起故。<a id="a-5O"></a>非受欲有者。<a id="a-5P"></a>谓受色有即受色界生有诸蕴。<a id="a-5Q"></a>色界殁生无色界者。<a id="a-5R"></a>谓生生有以无色界无中有故。<a id="a-5S"></a>此通异生及诸圣者。<a id="a-5T"></a>此中非在欲界死者。<a id="a-5U"></a>谓色界死有在色界灭故。<a id="a-5V"></a>非在欲界生者。<a id="a-5W"></a>谓无色界生有在无色界起故。<a id="a-5X"></a>非受欲有者。<a id="a-5Y"></a>谓受无色有即受无色界生有诸蕴。<a id="a-5Z"></a>无色界殁生无色界者。<a id="a-5a"></a>谓生生有。<a id="a-5b"></a>此通异生及诸圣者。<a id="a-5c"></a>此中非在欲界死者。<a id="a-5d"></a>谓无色界死有在无色界灭故。<a id="a-5e"></a>非在欲界生者。<a id="a-5f"></a>谓无色界生有在无色界起故。<a id="a-5g"></a>非受欲有者。<a id="a-5h"></a>谓受无色有即受无色界生有诸蕴。<a id="a-5i"></a>无色界殁生色界者。<a id="a-5j"></a>谓生中有此唯异生。<a id="a-5k"></a>此中非在欲界死者。<a id="a-5l"></a>谓无色界死有在无色界灭故。<a id="a-5m"></a>非在欲界生者。<a id="a-5n"></a>谓色界中有在色界起故非受欲有者。<a id="a-5o"></a>谓受色有即受色界中有诸蕴。<a id="a-5p"></a>诸在色界死生者皆受色有耶。<a id="a-5q"></a>答应作四句。<a id="a-5r"></a>在色界死生与受色有互有宽狭故。<a id="a-5s"></a>有在色界死生非受色有。<a id="a-5t"></a>谓色界殁起欲界中有此唯异生。<a id="a-5u"></a>欲界中有在色界起。<a id="a-5v"></a>此中在色界死者。<a id="a-5w"></a>谓色界死有在色界灭故。<a id="a-5x"></a>在色界生者。<a id="a-5y"></a>谓欲界中有在色界起故。<a id="a-5z"></a>非受色有者。<a id="a-60"></a>谓受欲有即受欲界中有诸蕴。<a id="a-61"></a>有受色有非在色界死生。<a id="a-62"></a>谓欲界殁起色界中有。<a id="a-63"></a>此通异生及诸圣者。<a id="a-64"></a>色界中有在欲界起。<a id="a-65"></a>此中受色有者。<a id="a-66"></a>谓受色界中有诸蕴。<a id="a-67"></a>非在色界死者。<a id="a-68"></a>谓欲界死有在欲界灭故。<a id="a-69"></a>非在色界生者。<a id="a-6A"></a>谓色界中有在欲界起故。<a id="a-6B"></a>有在色界死生亦受色有。<a id="a-6C"></a>谓色界殁起色界中有生有。<a id="a-6D"></a>此通异生及诸圣者。<a id="a-6E"></a>异生生上亦生下一一处容受多生。<a id="a-6F"></a>圣者生上不生下一一处唯受一生。<a id="a-6G"></a>此中若从死有趣中有时在色界死者。<a id="a-6H"></a>谓色界死有在色界灭故。<a id="a-6I"></a>在色界生者谓色界中有在色界起故。<a id="a-6J"></a>受色有者谓受色界中有诸蕴。<a id="a-6K"></a>若从中有趣生有时在色界死者。<a id="a-6L"></a>谓色界中有在色界灭故。<a id="a-6M"></a>在色界生者。<a id="a-6N"></a>谓色界生有在色界起故。<a id="a-6O"></a>受色有者。<a id="a-6P"></a>谓受色界生有诸蕴。<a id="a-6Q"></a>有非在色界死生亦非受色有。<a id="a-6R"></a>谓欲界殁生欲界无色界。<a id="a-6S"></a>无色界殁生无色界欲界。<a id="a-6T"></a>欲界殁生欲界者。<a id="a-6U"></a>谓生中有及生有。<a id="a-6V"></a>此通异生及诸圣者。<a id="a-6W"></a>此中若从死有趣中有时。<a id="a-6X"></a>非在色界死者。<a id="a-6Y"></a>谓欲界死者有在欲界灭故。<a id="a-6Z"></a>非在色界生者。<a id="a-6a"></a>谓欲界中有在欲界起故。<a id="a-6b"></a>非受色有者。<a id="a-6c"></a>谓受欲有即受欲界中有诸蕴。<a id="a-6d"></a>若从中有趣生有时非在色界死者。<a id="a-6e"></a>谓欲界中有在欲界灭故。<a id="a-6f"></a>非在色界生者。<a id="a-6g"></a>谓欲界生有在欲界起故。<a id="a-6h"></a>非受色有者。<a id="a-6i"></a>谓受欲有即受欲界生有诸蕴。<a id="a-6j"></a>欲界殁生无色界者。<a id="a-6k"></a>谓生生有。<a id="a-6l"></a>此通异生及诸圣者。<a id="a-6m"></a>此中非在色界死者。<a id="a-6n"></a>谓欲界死有在欲界灭故。<a id="a-6o"></a>非在色界生者。<a id="a-6p"></a>谓无色界生有在无色界起故。<a id="a-6q"></a>非受色有者。<a id="a-6r"></a>谓受无色有即受无色界生有诸蕴。<a id="a-6s"></a>无色界殁生无色界者。<a id="a-6t"></a>谓生生有。<a id="a-6u"></a>此通异生及诸圣者。<a id="a-6v"></a>此中非在色界死者。<a id="a-6w"></a>谓无色界死有在无色界灭故。<a id="a-6x"></a>非在色界生者谓无色界生有在无色界起故。<a id="a-6y"></a>非受色有者。<a id="a-6z"></a>谓受无色有即受无色界生有诸蕴。<a id="a-70"></a>无色界殁生欲界者。<a id="a-71"></a>谓生中有此唯异生。<a id="a-72"></a>此中非在色界死者。<a id="a-73"></a>谓无色界死有在无色界灭故。<a id="a-74"></a>非在色界生者。<a id="a-75"></a>谓欲界中有在欲界起故。<a id="a-76"></a>非受色有者谓受欲有即受欲界中有诸蕴。<a id="a-77"></a>诸在无色界死生者皆受无色有耶。<a id="a-78"></a>答诸在无色界死生者皆受无色有。<a id="a-79"></a>谓无色界无诸色故。<a id="a-7A"></a>无下中有在彼起义。<a id="a-7B"></a>故不可说在彼死生不受彼有。<a id="a-7C"></a>此通异生及诸圣者。<a id="a-7D"></a>异生生上亦生下一一处容受多生。<a id="a-7E"></a>圣者生上不生下一一处唯受一生有。<a id="a-7F"></a>受无色有非在无色界死而在无色界生。<a id="a-7G"></a>谓欲色界殁生无色界唯生生有。<a id="a-7H"></a>此通异生及诸圣者。<a id="a-7I"></a>此中受无色有者谓受无色界生有诸蕴。<a id="a-7J"></a>非在无色界死者。<a id="a-7K"></a>谓欲色界死有在欲色界灭故。<a id="a-7L"></a>而在无色界生者。<a id="a-7M"></a>谓无色界生有在无色界起故。</p>
  <p id="a7N">诸在欲界死生者有几耶。<a id="a-7O"></a>答四。<a id="a-7P"></a>谓欲色界异生圣者。<a id="a-7Q"></a>此中欲界异生圣者通中有生有。<a id="a-7R"></a>色界异生圣者唯中有。<a id="a-7S"></a>生有不在欲界起故。<a id="a-7T"></a>欲界殁生无色界者。<a id="a-7U"></a>无色界生有不在欲界死处。<a id="a-7V"></a>是故此唯有四。<a id="a-7W"></a>不得说六。<a id="a-7X"></a>无色界生不依色处。<a id="a-7Y"></a>故不可言在欲界起。<a id="a-7Z"></a>诸在色界死生者有几耶。<a id="a-7a"></a>答三。<a id="a-7b"></a>谓欲界异生色界异生圣者。<a id="a-7c"></a>此中欲界异生唯中有。<a id="a-7d"></a>色界异生圣者通中有生有。<a id="a-7e"></a>色界殁生无色界者。<a id="a-7f"></a>无色界生有不依色故不可说彼在色界起。<a id="a-7g"></a>故此唯三。<a id="a-7h"></a>不得说五。<a id="a-7i"></a>诸在无色界死生者有几耶。<a id="a-7j"></a>答二。<a id="a-7k"></a>谓无色界异生圣者中有必依色处起故。<a id="a-7l"></a>无色界殁生欲色界者中有不在无色界起。<a id="a-7m"></a>故此唯二不得说四。<a id="a-7n"></a>诸非在欲界死生者皆非受欲有耶。<a id="a-7o"></a>答应作四句乃至广说。<a id="a-7p"></a>谓前欲界四句中初句作此第二句。<a id="a-7q"></a>第二句作此初句。<a id="a-7r"></a>第三句作此第四句。<a id="a-7s"></a>第四句作此第三句。<a id="a-7t"></a>此中诸义如前应知。<a id="a-7u"></a>诸非在色界死生者皆非受色有耶。<a id="a-7v"></a>答应作四句乃至广说。<a id="a-7w"></a>谓前色界四句中初句作此第二句。<a id="a-7x"></a>第二句作此初句。<a id="a-7y"></a>第三句作此第四句。<a id="a-7z"></a>第四句作此第三句。<a id="a-80"></a>此中诸义如前应知。<a id="a-81"></a>诸非在无色界死生者皆非受无色有耶。<a id="a-82"></a>答诸非在无色界死生者皆非受无色有。<a id="a-83"></a>谓受无色有者必在无色界生故。<a id="a-84"></a>有非受无色有非不在无色界死而非在无色界生。<a id="a-85"></a>谓无色界殁生欲色界。<a id="a-86"></a>此唯异生。<a id="a-87"></a>无色界殁生欲色界中有诸蕴。<a id="a-88"></a>此中非受无色有者。<a id="a-89"></a>谓受欲色有故。<a id="a-8A"></a>非不在无色界死者。<a id="a-8B"></a>谓在无色界死故。<a id="a-8C"></a>而非在无色界生者。<a id="a-8D"></a>谓在欲色界生故。</p>
  <p id="a8E">诸非在欲界死生者有几耶。<a id="a-8F"></a>答五。<a id="a-8G"></a>谓欲界异生色无色界异生圣者。<a id="a-8H"></a>问此应有八云何说五。<a id="a-8I"></a>谓色界殁生色界异生圣者。<a id="a-8J"></a>色界殁生无色界异生圣者。<a id="a-8K"></a>色界殁生欲界异生。<a id="a-8L"></a>无色界殁生无色界异生圣者。<a id="a-8M"></a>无色界殁生色界异生。<a id="a-8N"></a>如是有八宁说五耶。<a id="a-8O"></a>答种类同故但说有五。<a id="a-8P"></a>谓色界殁生色界异生。<a id="a-8Q"></a>及无色界殁生色界异生。<a id="a-8R"></a>此二虽别而色界异生种类同故合说为一。<a id="a-8S"></a>色界殁生无色界异生。<a id="a-8T"></a>及无色界殁生无色界异生。<a id="a-8U"></a>此二虽别而无色界异生种类同故合说为一。<a id="a-8V"></a>色界殁生无色界圣者。<a id="a-8W"></a>及无色界殁生无色界圣者。<a id="a-8X"></a>此二虽别而无色界圣者种类同故合说为一。<a id="a-8Y"></a>余有欲界异生色界圣者各为一故足前为五诸非在色界死生者有几耶。<a id="a-8Z"></a>答六。<a id="a-8a"></a>谓三界异生圣者。<a id="a-8b"></a>问此应有九云何说六。<a id="a-8c"></a>谓欲界殁生欲界异生圣者。<a id="a-8d"></a>欲界殁生色界异生圣者。<a id="a-8e"></a>欲界殁生无色界异生圣者。<a id="a-8f"></a>无色界殁生无色界异生圣者。<a id="a-8g"></a>无色界殁生欲界异生。<a id="a-8h"></a>如是有九宁说六耶。<a id="a-8i"></a>答种类同故但说有六。<a id="a-8j"></a>谓欲界殁生欲界异生。<a id="a-8k"></a>及无色界殁生欲界异生。<a id="a-8l"></a>此二虽别而欲界异生种类同故合说为一。<a id="a-8m"></a>欲界殁生无色界异生。<a id="a-8n"></a>及无色界殁生无色界异生。<a id="a-8o"></a>此二虽别而无色界异生种类同故合说为一。<a id="a-8p"></a>欲界殁生无色界圣者。<a id="a-8q"></a>及无色界殁生无色界圣者。<a id="a-8r"></a>此二虽别而无色界圣者种类同故合说为一。<a id="a-8s"></a>余有欲界圣者色界异生及圣者各为一故足前为六。<a id="a-8t"></a>诸非在无色界死生者有几耶。<a id="a-8u"></a>答四。<a id="a-8v"></a>谓欲色界异生圣者。<a id="a-8w"></a>问此应有七云何说四。<a id="a-8x"></a>谓欲界殁生欲界异生圣者。<a id="a-8y"></a>欲界殁生色界异生圣者。<a id="a-8z"></a>色界殁生色界异生圣者。<a id="a-90"></a>色界殁生欲界异生。<a id="a-91"></a>如是有七宁说四耶。<a id="a-92"></a>答种类同故但说有四。<a id="a-93"></a>谓欲界殁生欲界异生及色界殁生欲界异生。<a id="a-94"></a>此二虽别而欲界异生种类同故合说为一。<a id="a-95"></a>欲界殁生色界异生。<a id="a-96"></a>及色界殁生色界异生。<a id="a-97"></a>此二虽别而色界异生种类同故合说为一。<a id="a-98"></a>欲界殁生色界圣者。<a id="a-99"></a>及色界殁生色界圣者。<a id="a-9A"></a>此二虽别而色界圣者种类同故合说为一。<a id="a-9B"></a>余有欲界圣者足前为四。<a id="a-9C"></a>颇有欲界死不生欲界耶乃至广说。<a id="a-9D"></a>此中所说与前异者。<a id="a-9E"></a>谓遮生有故说不生。<a id="a-9F"></a>设起中有亦说不生。<a id="a-9G"></a>颇有欲界死不生欲界耶。<a id="a-9H"></a>答有。<a id="a-9I"></a>谓起欲色界中有生无色界或般涅槃。<a id="a-9J"></a>起欲色界中有者。<a id="a-9K"></a>谓欲界殁起欲色界中有。<a id="a-9L"></a>虽在欲界起非生有故说不生欲界。<a id="a-9M"></a>生无色界者。<a id="a-9N"></a>谓欲界殁生无色界生有。<a id="a-9O"></a>彼不在欲界故说不生欲界。<a id="a-9P"></a>般涅槃者。<a id="a-9Q"></a>谓欲界殁诸漏尽者便般涅槃。<a id="a-9R"></a>永不生故说不生欲界。<a id="a-9S"></a>余文广释准前应知。<a id="a-9T"></a>问无色界殁生欲色界者。<a id="a-9U"></a>彼二中有何处现在前。<a id="a-9V"></a>有作是说。<a id="a-9W"></a>在第四静虑。<a id="a-9X"></a>评曰彼不应作是说。<a id="a-9Y"></a>所以者何。<a id="a-9Z"></a>若无色界有方处者可作是说。<a id="a-9a"></a>然无色界无有方处。<a id="a-9b"></a>何缘远至第四静虑。<a id="a-9c"></a>有余师说。<a id="a-9d"></a>若从彼殁生无色界即在彼方处中有现在前。<a id="a-9e"></a>彼亦不应作如是说。<a id="a-9f"></a>所以者何若作是说从无色界殁生无色界者云何可尔。<a id="a-9g"></a>应作是说。<a id="a-9h"></a>若欲色界殁生无色界。<a id="a-9i"></a>及无色殁生无色界者。<a id="a-9j"></a>彼无色界殁生欲色界时。<a id="a-9k"></a>彼二中有即当生处而现在前。</p>
  <p id="a9l">诸欲界死不生欲界者有几耶。<a id="a-9m"></a>答六。<a id="a-9n"></a>谓三界异生圣者乃至广说。<a id="a-9o"></a>问何故不说般涅槃者。<a id="a-9p"></a>答应说而不说者当知此义有余。<a id="a-9q"></a>复次此中说死更受生者。<a id="a-9r"></a>般涅槃者死已不生故此不说。<a id="a-9s"></a>复次此纳息内依诸有情补特伽罗而兴问答。<a id="a-9t"></a>般涅槃者舍有情数堕于法数不可施设补特伽罗故此不说。<a id="a-9u"></a>后准应知。</p>
  <p id="a9v">颇有欲界死不生三界耶。<a id="a-9w"></a>答有。<a id="a-9x"></a>谓起欲色界中有或般涅槃乃至广说。<a id="a-9y"></a>此中亦遮生有作论故。<a id="a-9z"></a>起中有及般涅槃者皆名不生。<a id="a-A0"></a>诸欲界死不生三界者有几耶。<a id="a-A1"></a>答四。<a id="a-A2"></a>谓欲色界异生圣者。<a id="a-A3"></a>即欲界殁生欲色界中有中者。<a id="a-A4"></a>诸色界死不生三界者有几耶。<a id="a-A5"></a>答三。<a id="a-A6"></a>谓欲界异生色界异生圣者。<a id="a-A7"></a>即色界殁生欲色界中有中者。<a id="a-A8"></a>诸无色界死不生三界者有几耶。<a id="a-A9"></a>答二谓欲色界异生。<a id="a-AA"></a>即无色界殁生欲色界中有中者。<a id="a-AB"></a>圣者不生下界地故唯说异生。</p>
  <p id="aAC">颇有未离欲染命终不生欲界耶乃至广说。<a id="a-AD"></a>问何故作此论。<a id="a-AE"></a>答为止他宗显正理故。<a id="a-AF"></a>谓或有说唯伏烦恼亦得上生。<a id="a-AG"></a>如譬喻者为遮彼意。<a id="a-AH"></a>显伏烦恼不得上生。<a id="a-AI"></a>要断下地诸烦恼尽方得上生故作斯论。<a id="a-AJ"></a>分别论者拨无中有于此等问极生迷惑。<a id="a-AK"></a>谓未离此地染命终不生此及下地。<a id="a-AL"></a>若信中有于此等问不生迷惑遮生有故。<a id="a-AM"></a>问如何得知未离下染不得生上。<a id="a-AN"></a>答下地烦恼障碍上地诸功德故。<a id="a-AO"></a>未得上地根本功德不生彼故。<a id="a-AP"></a>若执唯伏下地烦恼即得上生。<a id="a-AQ"></a>诸以欲界闻思慧力伏烦恼者彼应不生三界九地。<a id="a-AR"></a>闻思慧力能伏三界九地烦恼令不起故。<a id="a-AS"></a>非修慧力伏诸烦恼令不现行。<a id="a-AT"></a>胜闻思慧以闻思慧分别诸法伏诸烦恼胜修慧故。</p>
  <p id="aAU">诸未离欲染命终不生欲界者有几耶。<a id="a-AV"></a>答二。<a id="a-AW"></a>谓欲界异生圣者未离欲染不上生故。<a id="a-AX"></a>但有欲界住中有中异生圣者。<a id="a-AY"></a>诸未离色染命终不生欲色界者有几耶。<a id="a-AZ"></a>答四。<a id="a-Aa"></a>谓欲色界异生圣者。<a id="a-Ab"></a>问此应有七云何说四。<a id="a-Ac"></a>谓欲界没生欲界异生圣者。<a id="a-Ad"></a>欲界殁生色界异生圣者。<a id="a-Ae"></a>色界殁生色界异生圣者。<a id="a-Af"></a>色界殁生欲界异生。<a id="a-Ag"></a>如是有七宁说四耶。<a id="a-Ah"></a>答种类同故但说有四。<a id="a-Ai"></a>谓欲界殁生欲界异生。<a id="a-Aj"></a>及色界殁生欲界异生。<a id="a-Ak"></a>此二虽别而欲界异生种类同故合说为一。<a id="a-Al"></a>欲界殁生色界异生。<a id="a-Am"></a>及色界殁生色界异生。<a id="a-An"></a>此二虽别而色界异生种类同故合说为一。<a id="a-Ao"></a>欲界殁生色界圣者及色界殁生色界圣者。<a id="a-Ap"></a>此二虽别而色界圣者种类同故合说为一。<a id="a-Aq"></a>余有欲界圣者足前为四。<a id="a-Ar"></a>诸未离无色染命终不生三界者有几耶。<a id="a-As"></a>答四。<a id="a-At"></a>谓欲色界异生圣者。<a id="a-Au"></a>问此应有九云何说四。<a id="a-Av"></a>谓欲界没生欲界异生圣者。<a id="a-Aw"></a>欲界没生色界异生圣者。<a id="a-Ax"></a>色界殁生色界异生圣者。<a id="a-Ay"></a>色界殁生欲界异生。<a id="a-Az"></a>无色界殁生色界异生无色界殁生欲界异生。<a id="a-B0"></a>如是有九宁说四耶。<a id="a-B1"></a>答种类同故但说有四。<a id="a-B2"></a>谓欲界殁生欲界异生。<a id="a-B3"></a>及色无色殁生欲界异生。<a id="a-B4"></a>此三虽别而欲界异生种类同故合说为一。<a id="a-B5"></a>欲界殁生色界异生。<a id="a-B6"></a>及色无色殁生色界异生。<a id="a-B7"></a>此三虽别而色界异生种类同故。<a id="a-B8"></a>合说为一。<a id="a-B9"></a>欲界殁生色界圣者。<a id="a-BA"></a>及色界殁生色界圣者。<a id="a-BB"></a>此二虽别而色界圣者种类同故合说为一。<a id="a-BC"></a>余有欲界圣者足前为四。<a id="a-BD"></a>前来生言皆说中有依遮生有而作论故。</p>
 </body>
</html>