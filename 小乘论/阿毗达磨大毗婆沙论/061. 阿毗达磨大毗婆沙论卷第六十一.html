<!doctype html>
<html id="z3IBVbm12G" data-ver="689">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第六十一</h1>
  <h2 id="a2">结蕴第二中一行纳息第二之六</h2>
  <p id="a3">问为烦恼现在前故退。<a id="a-4"></a>为退已烦恼现在前。<a id="a-5"></a>设尔何失。<a id="a-6"></a>二俱有过。<a id="a-7"></a>所以者何。<a id="a-8"></a>若烦恼现在前故退者。<a id="a-9"></a>品类足说当云何通。<a id="a-A"></a>如说三缘故起欲贪随眠。<a id="a-B"></a>一欲贪随眠未断未遍知。<a id="a-C"></a>二顺欲贪缠法现在前。<a id="a-D"></a>三于彼有非理作意。<a id="a-E"></a>广说乃至。<a id="a-F"></a>起疑随眠应知亦尔。<a id="a-G"></a>契经所说复云何通。<a id="a-H"></a>如说由五因缘令时解脱阿罗汉退。<a id="a-I"></a>谓多营事业。<a id="a-J"></a>乃至身恒多病。<a id="a-K"></a>定蕴所说复云何通。<a id="a-L"></a>如说由非学非无学心退起学法得。<a id="a-M"></a>云何彼是阿罗汉而起烦恼现在前。<a id="a-N"></a>又何等心无间起烦恼现在前。<a id="a-O"></a>若退已烦恼现在前者。<a id="a-P"></a>施设论说当云何通。<a id="a-Q"></a>如说若时心远心刚强起无色界三缠现在前。<a id="a-R"></a>谓贪慢无明。<a id="a-S"></a>而多起慢。<a id="a-T"></a>彼三缠内随一现前。<a id="a-U"></a>应说彼退无色贪尽。<a id="a-V"></a>住色贪尽中。<a id="a-W"></a>识身论说复云何通。<a id="a-X"></a>如说一类补特伽罗无色染污心现在前故。<a id="a-Y"></a>舍无学善根学善根相续。<a id="a-Z"></a>退无学心住学心。<a id="a-a"></a>品类足说复云何通如说云何顺退法。<a id="a-b"></a>谓不善及有覆无记。<a id="a-c"></a>住何等心后烦恼现在前。<a id="a-d"></a>答应作是说。<a id="a-e"></a>烦恼现在前故退。<a id="a-f"></a>问此已善通后诸违难。<a id="a-g"></a>前诸违难当云何通。<a id="a-h"></a>答皆非违难。<a id="a-i"></a>所以者何。<a id="a-j"></a>品类足说三缘故起诸随眠者。<a id="a-k"></a>依未断尽烦恼者说。<a id="a-l"></a>谓起烦恼现在前者。<a id="a-m"></a>或有已断尽自地烦恼。<a id="a-n"></a>或有未断尽自地烦恼。<a id="a-o"></a>彼依未断尽自地烦恼而起烦恼现在前者说。<a id="a-p"></a>又起烦恼现在前者。<a id="a-q"></a>或退或不退。<a id="a-r"></a>彼依不退而起烦恼现在前者说。<a id="a-s"></a>又起烦恼现在前者。<a id="a-t"></a>或染污心无间。<a id="a-u"></a>或不染污心无间。<a id="a-v"></a>彼依染污心无间而起烦恼现在前者说。<a id="a-w"></a>又起烦恼现在前者。<a id="a-x"></a>有具因缘有不具因缘。<a id="a-y"></a>彼依具因缘而起烦恼现在前者说。<a id="a-z"></a>谓诸有情三因缘故起诸烦恼名具因缘。<a id="a-10"></a>一由因力。<a id="a-11"></a>二由境界力。<a id="a-12"></a>三由加行力。<a id="a-13"></a>欲贪随眠未断未遍知者说因力。<a id="a-14"></a>顺欲贪缠法现在前者说境界力。<a id="a-15"></a>于彼有非理作意者说加行力。<a id="a-16"></a>复次为遮外道所说意趣故作是说。<a id="a-17"></a>由三缘故起诸随眠。<a id="a-18"></a>谓外道说专由境界起诸烦恼。<a id="a-19"></a>若有境界烦恼便生。<a id="a-1A"></a>若境界坏烦恼不起。<a id="a-1B"></a>为遮彼意。<a id="a-1C"></a>说诸缠起亦因未断自类随眠。<a id="a-1D"></a>亦由彼有非理作意。<a id="a-1E"></a>契经中说。<a id="a-1F"></a>由五种因缘令时解脱阿罗汉退者。<a id="a-1G"></a>彼于退具说退因缘。<a id="a-1H"></a>如余经说。<a id="a-1I"></a>彼具名彼定蕴所说。<a id="a-1J"></a>由非学非无学心退起学法得者。<a id="a-1K"></a>彼说根退不说果退。<a id="a-1L"></a>复次烦恼相应心亦名非学非无学故。<a id="a-1M"></a>说果退亦不违理。<a id="a-1N"></a>云何彼是阿罗汉而起烦恼现在前者。<a id="a-1O"></a>先是阿罗汉后起烦恼现在前。<a id="a-1P"></a>若起烦恼现在前便非阿罗汉。<a id="a-1Q"></a>如先异生后入圣道。<a id="a-1R"></a>入圣道已便非异生。<a id="a-1S"></a>如先学者后起无学法。<a id="a-1T"></a>起无学法已便非学者。<a id="a-1U"></a>此亦如是于理何违。<a id="a-1V"></a>何等心无间起烦恼现在前者。<a id="a-1W"></a>若毕竟离非想非非想处染。<a id="a-1X"></a>起彼地缠现在前故。<a id="a-1Y"></a>退者即彼地善心无间起烦恼现在前。<a id="a-1Z"></a>若未毕竟离非想非非想处染。<a id="a-1a"></a>起彼地缠现在前故。<a id="a-1b"></a>退者即彼地或善心或染污心无间起烦恼现在前。<a id="a-1c"></a>乃至初静虑应知亦尔。<a id="a-1d"></a>若毕竟离欲界染起欲界缠故。<a id="a-1e"></a>退者即欲界或善心或无覆无记心无间起烦恼现在前。<a id="a-1f"></a>若未毕竟离欲界染起欲界缠故。<a id="a-1g"></a>退者即欲界或善心或染污心或无覆无记心无间起烦恼现在前。<a id="a-1h"></a>此中若未得根本善静虑无色定现在前者。<a id="a-1i"></a>彼不能起色无色界缠现在前故退。<a id="a-1j"></a>但能起欲界缠现在前故退。<a id="a-1k"></a>若得根本善静虑现在前非无色定者。<a id="a-1l"></a>彼不能起无色界缠现在前故退。<a id="a-1m"></a>但能起欲色界缠现在前故退。<a id="a-1n"></a>若得根本善静虑无色定现在前者。<a id="a-1o"></a>彼能起三界缠现在前故退。<a id="a-1p"></a>有余师说。<a id="a-1q"></a>退已烦恼现在前。<a id="a-1r"></a>问此已善通前诸违难。<a id="a-1s"></a>后诸违难当云何通。<a id="a-1t"></a>答皆非违难。<a id="a-1u"></a>所以者何。<a id="a-1v"></a>施设识身二论所说。<a id="a-1w"></a>依觉知位不说退时。<a id="a-1x"></a>谓先虽退而未觉知。<a id="a-1y"></a>烦恼现在前乃觉知故。<a id="a-1z"></a>如有先诵四阿笈摩。<a id="a-20"></a>余务所缠遂便忘失。<a id="a-21"></a>乃至未诵犹不觉知。<a id="a-22"></a>后若诵时方知忘失。<a id="a-23"></a>彼虽先忘而今始觉。<a id="a-24"></a>此亦如是先退后知。<a id="a-25"></a>依知时说故不违理。<a id="a-26"></a>品类足说。<a id="a-27"></a>不善及有覆无记名顺退法者。<a id="a-28"></a>依损善品转远善品故作是说。<a id="a-29"></a>如如烦恼现在前时。<a id="a-2A"></a>如是如是损远善品故说顺退。<a id="a-2B"></a>非谓烦恼现在前时方退。<a id="a-2C"></a>善法先已退故。<a id="a-2D"></a>住何等心后烦恼现在前者。<a id="a-2E"></a>住欲界无覆无记心后烦恼现在前。<a id="a-2F"></a>谓威仪路及工巧处非异熟生性羸劣故。<a id="a-2G"></a>问岂不羸劣弥顺于退。<a id="a-2H"></a>答若于净品其性虽劣而于染品力强胜者住彼便退。<a id="a-2I"></a>退已烦恼即现在前。<a id="a-2J"></a>异熟生心于净染品性俱劣故住彼心时非进非退。<a id="a-2K"></a>有说欲界三无记心随住一种皆有退义。<a id="a-2L"></a>此心无间烦恼现前。<a id="a-2M"></a>然此欲界无覆无记心。<a id="a-2N"></a>有与三界缠相违者。<a id="a-2O"></a>住此心时必不退起三界烦恼。<a id="a-2P"></a>有与欲色界缠相违不与无色界缠相违者。<a id="a-2Q"></a>住此心时虽不退起欲色界烦恼。<a id="a-2R"></a>而容退起无色界烦恼。<a id="a-2S"></a>有与欲界缠相违不与色无色界缠相违者。<a id="a-2T"></a>住此心时虽不退起欲界烦恼。<a id="a-2U"></a>而容退起色无色界烦恼。<a id="a-2V"></a>有与三界缠皆不相违者。<a id="a-2W"></a>住此心时皆容退起三界烦恼。<a id="a-2X"></a>评曰。<a id="a-2Y"></a>此二说中前说为善。<a id="a-2Z"></a>要起烦恼现在前时乃成退失胜功德故此说退位。<a id="a-2a"></a>若退性者不必要起烦恼现前不退无学位有退性者故。<a id="a-2b"></a>问退时为住意地为住五识身耶。<a id="a-2c"></a>答应作是说。<a id="a-2d"></a>住意地退非五识身。<a id="a-2e"></a>问若尔云何通坞陀衍那事。<a id="a-2f"></a>昔有王号坞陀衍那。<a id="a-2g"></a>将诸宫室诣水迹山除去男子纯与女人奏五妓乐。<a id="a-2h"></a>纵意嬉戏乐音清妙香气馚馥。<a id="a-2i"></a>命诸女人露形而舞。<a id="a-2j"></a>时有五百离欲仙人乘神境通经此上过。<a id="a-2k"></a>有见妙色有闻妙声有嗅妙香皆退神通。<a id="a-2l"></a>堕此山上如折翼鸟不复能飞。<a id="a-2m"></a>王见问曰汝等是谁。<a id="a-2n"></a>诸仙答曰。<a id="a-2o"></a>我是仙人。<a id="a-2p"></a>王复问言。<a id="a-2q"></a>汝得非想非非想处根本定不。<a id="a-2r"></a>仙人答言。<a id="a-2s"></a>我等未得。<a id="a-2t"></a>王乃至问汝等为得初静虑不。<a id="a-2u"></a>仙乃至答我等曾得而今已退。<a id="a-2v"></a>时王嗔忿作如是言。<a id="a-2w"></a>不离欲人如何观我宫人婇女。<a id="a-2x"></a>极非所宜。<a id="a-2y"></a>便拔利剑断截五百仙人手足。<a id="a-2z"></a>彼诸仙人有住眼识退者有住耳识退者有住鼻识退者。<a id="a-30"></a>如何言住意地退耶。<a id="a-31"></a>猛喜子事复云何通。<a id="a-32"></a>昔有仙人名猛喜子。<a id="a-33"></a>食时常受胜军王请。<a id="a-34"></a>每至食时乘神通力如雁王飞至王宫上。<a id="a-35"></a>王自承接抱置金床烧香散花恭敬礼拜以妙饮食而供养之。<a id="a-36"></a>仙人食讫除器澡漱咒愿王已飞空而去。<a id="a-37"></a>王于后时以国事故欲诣余处作是念言。<a id="a-38"></a>我行去后谁当如我承事仙人。<a id="a-39"></a>脱不如法仙人性躁。<a id="a-3A"></a>或咒咀我令失王位。<a id="a-3B"></a>或断我命或害国人。<a id="a-3C"></a>便问少女。<a id="a-3D"></a>我行去后汝能如我事仙人耶。<a id="a-3E"></a>女答言能。<a id="a-3F"></a>王遂殷勤约敕少女。<a id="a-3G"></a>令如常法供养仙人。<a id="a-3H"></a>然后乃行营理国事。<a id="a-3I"></a>仙人后日临至食时飞空而来至王宫所。<a id="a-3J"></a>王女承抱置金床上。<a id="a-3K"></a>仙人离染力微劣故触细软触退失神通。<a id="a-3L"></a>如常受供食讫澡漱及咒愿已欲乘空去而不能飞。<a id="a-3M"></a>入王苑中欲修旧道。<a id="a-3N"></a>闻象马等种种喧声虽极作意而不能得。<a id="a-3O"></a>时彼仙人知室罗筏城中士女恒作是念。<a id="a-3P"></a>若大仙人履地行者我等当得接足供养。<a id="a-3Q"></a>彼仙尔时便起矫慧。<a id="a-3R"></a>语王女曰汝告城中。<a id="a-3S"></a>今日仙人履地而出。<a id="a-3T"></a>诸所欲作皆应作之。<a id="a-3U"></a>于是王女即便依教。<a id="a-3V"></a>诸人闻已除去城中瓦砾粪秽扫洒清净。<a id="a-3W"></a>严列幢幡烧香散花作诸音乐庄饰严丽犹如天城。<a id="a-3X"></a>是时仙人步行而出去城不远入林树间。<a id="a-3Y"></a>欲修旧道闻诸鸟声其心惊乱而不能得。<a id="a-3Z"></a>便舍此去诣于河边。<a id="a-3a"></a>复闻水中龙鱼腾跃。<a id="a-3b"></a>心既喧扰而不能修。<a id="a-3c"></a>遂即登山作如是念。<a id="a-3d"></a>我退善品都由有情。<a id="a-3e"></a>设我曾修戒禁苦行当感有翅猫狸之形。<a id="a-3f"></a>水陆空行无脱我者。<a id="a-3g"></a>发恶愿已毒心稍息。<a id="a-3h"></a>须臾复能离八地染后生非想非非想处。<a id="a-3i"></a>有顶寂止甘露门田。<a id="a-3j"></a>八万劫中受闲静乐。<a id="a-3k"></a>业寿尽已还生此间苦法林中。<a id="a-3l"></a>作猫狸兽身及两翅各广五十踰缮那量。<a id="a-3m"></a>以此大身害有情类空行水陆无得免者。<a id="a-3n"></a>从此命终堕无间狱。<a id="a-3o"></a>受诸剧苦难有出期。<a id="a-3p"></a>如是仙人住身识退。<a id="a-3q"></a>如何言住意地退耶。<a id="a-3r"></a>复云何通天帝释事。<a id="a-3s"></a>谓释迦佛未出世时有一仙人名为洲胤。<a id="a-3t"></a>天帝数往咨受法义。<a id="a-3u"></a>后于一时天帝乘辇欲往仙所。<a id="a-3v"></a>阿素落女设芝夫人窃作是念。<a id="a-3w"></a>今天帝释将无舍我欲往其余诸美人所。<a id="a-3x"></a>便先升辇自隐其形令天帝释不知同往。<a id="a-3y"></a>临至仙所回顾见之。<a id="a-3z"></a>因即告言汝何来。<a id="a-40"></a>此仙人不欲见诸女人。<a id="a-41"></a>宜速还宫不应住此。<a id="a-42"></a>设芝推托不欲还宫。<a id="a-43"></a>天帝既忿以华茎击夫人。<a id="a-44"></a>遂以谄媚音谢。<a id="a-45"></a>仙人闻之便生欲爱退胜定故螺髻便堕。<a id="a-46"></a>此即仙人住耳识退。<a id="a-47"></a>如何言住意地退耶。<a id="a-48"></a>答应知此等住意地退。<a id="a-49"></a>由眼等识引令起故作如是说于理无违。<a id="a-4A"></a>尊者僧伽筏苏说曰。<a id="a-4B"></a>住五识退于理何违。<a id="a-4C"></a>五识取境时亦生烦恼故。<a id="a-4D"></a>谓对治力极羸劣者眼见色等亦容退故。<a id="a-4E"></a>评曰应作是说。<a id="a-4F"></a>住意地退非五识身。<a id="a-4G"></a>对违顺境要有分别起烦恼故。<a id="a-4H"></a>由此故说若住意地有六胜事不共五识。<a id="a-4I"></a>一退二离染三死四生五断善根六续善根。</p>
  <p id="a4J">退有三种。<a id="a-4K"></a>一已得退。<a id="a-4L"></a>二未得退。<a id="a-4M"></a>三受用退。<a id="a-4N"></a>已得退者谓先已得诸胜功德遇缘而退。<a id="a-4O"></a>未得退者如伽他说。</p>
  <p id="a4P">我观天世间　　退于圣慧眼</p>
  <p id="a4Q">由耽著名色　　不见四真谛</p>
  <p id="a4R">此颂意说。<a id="a-4S"></a>一切有情若勤方便皆应获得诸圣慧眼。<a id="a-4T"></a>但由耽著名与色故不能精勤修正方便。<a id="a-4U"></a>于四真谛未得现观。<a id="a-4V"></a>于圣慧眼有未得退。<a id="a-4W"></a>又如颂言。</p>
  <p id="a4X">愚夫众所敬　　是则为衰损</p>
  <p id="a4Y">于顶而退堕　　断灭诸善根</p>
  <p id="a4Z">此颂佛依天授而说。<a id="a-4a"></a>谓彼已起暖善根不久当起顶善根。<a id="a-4b"></a>中间贪着胜名利故于顶善根有未得退。<a id="a-4c"></a>从此展转断灭善根。<a id="a-4d"></a>诸如是等名未得退。<a id="a-4e"></a>受用退者。<a id="a-4f"></a>谓于已得诸胜功德不现在前。<a id="a-4g"></a>如佛于已得诸佛功德不现在前。<a id="a-4h"></a>独觉于已得独觉功德不现在前。<a id="a-4i"></a>声闻于已得声闻功德不现在前。<a id="a-4j"></a>余亦应尔。<a id="a-4k"></a>问如是三退佛独觉声闻各有几种。<a id="a-4l"></a>答佛有一种。<a id="a-4m"></a>谓受用退已得诸功德有不现前故。<a id="a-4n"></a>无未得退。<a id="a-4o"></a>住诸有情最胜根故。<a id="a-4p"></a>无已得退诸佛皆是不退法故。<a id="a-4q"></a>独觉有二种。<a id="a-4r"></a>谓未得退及受用退。<a id="a-4s"></a>未得退者未得诸佛最胜根故。<a id="a-4t"></a>受用退者有已得功德不现在前故。<a id="a-4u"></a>无已得退独觉皆是不退法故。<a id="a-4v"></a>声闻乘中不时解脱有二种谓未得退及受用退。<a id="a-4w"></a>未得退者未得诸佛独觉根故。<a id="a-4x"></a>受用退者有已得功德不现在前故。<a id="a-4y"></a>无已得退不时解脱非退法故。<a id="a-4z"></a>时解脱具三种。<a id="a-50"></a>已得退者。<a id="a-51"></a>已得功德有可退故。<a id="a-52"></a>未得退者。<a id="a-53"></a>未得三乘不退根故。<a id="a-54"></a>受用退者。<a id="a-55"></a>有已得功德不现在前故。<a id="a-56"></a>有作是说。<a id="a-57"></a>佛全无退。<a id="a-58"></a>无已得退者诸佛皆是不退法故。<a id="a-59"></a>无未得退者住诸有情最胜根故。<a id="a-5A"></a>无受用退者佛于过去三无数劫。<a id="a-5B"></a>修集百千难行苦行皆为利乐一切有情。<a id="a-5C"></a>得成佛已昼夜六时观有情界无可化者而不饶益。<a id="a-5D"></a>是故诸佛无受用退。<a id="a-5E"></a>虽有功德不现在前非本所期故不名退。<a id="a-5F"></a>独觉唯有一受用退。<a id="a-5G"></a>有已得功德不现在前故。<a id="a-5H"></a>无未得退者于独觉乘根性已定更不求佛胜根性故。<a id="a-5I"></a>无已得退者独觉皆是不退法故。<a id="a-5J"></a>声闻乘中不时解脱亦唯有受用退。<a id="a-5K"></a>有已得功德不现在前故。<a id="a-5L"></a>无未得退者。<a id="a-5M"></a>于声闻乘根性已定更不求佛独觉乘故。<a id="a-5N"></a>无已得退者。<a id="a-5O"></a>不时解脱不退法故。<a id="a-5P"></a>时解脱有二种。<a id="a-5Q"></a>一已得退。<a id="a-5R"></a>已得功德有可退故。<a id="a-5S"></a>二受用退有已得功德不现在前故。<a id="a-5T"></a>无未得退者于时解脱根性已定。<a id="a-5U"></a>不求三乘胜根性故。<a id="a-5V"></a>评曰。<a id="a-5W"></a>此二说中初说为善。<a id="a-5X"></a>诸佛定有受用退故。<a id="a-5Y"></a>独觉声闻于胜根性有钦羡故。<a id="a-5Z"></a>时解脱者有可转作不时解脱如何说彼无未得退。<a id="a-5a"></a>问云何知佛有受用退。<a id="a-5b"></a>答契经说故。<a id="a-5c"></a>如契经说。<a id="a-5d"></a>佛告阿难。<a id="a-5e"></a>如来所得四增上心现法乐住。<a id="a-5f"></a>我说于彼展转有退。<a id="a-5g"></a>如与弟子共集会时。<a id="a-5h"></a>若不动心解脱身作证具足住。<a id="a-5i"></a>我说于彼都无有退。<a id="a-5j"></a>由此知佛有受用退。<a id="a-5k"></a>问此经为说有已得退。<a id="a-5l"></a>为当说有受用退耶。<a id="a-5m"></a>设尔何失。<a id="a-5n"></a>二俱有过。<a id="a-5o"></a>所以者何。<a id="a-5p"></a>若此经说已得退者。<a id="a-5q"></a>四增上心现法乐住亦不应退。<a id="a-5r"></a>诸佛皆是不退法故。<a id="a-5s"></a>若此经说受用退者不动心解脱亦应有退。<a id="a-5t"></a>非一切时现在前故。<a id="a-5u"></a>答此中说佛有受用退。<a id="a-5v"></a>问此已善通前所设难。<a id="a-5w"></a>后所设难当云何通。<a id="a-5x"></a>谓不动心解脱亦应有退。<a id="a-5y"></a>非一切时现在前故。<a id="a-5z"></a>答不动心解脱以成就为胜。<a id="a-60"></a>若得彼法更无所作故。<a id="a-61"></a>虽不现前而不说为退。<a id="a-62"></a>四增上心现法乐住以现行为胜。<a id="a-63"></a>不现前者便说为退。<a id="a-64"></a>有作是说。<a id="a-65"></a>此契经中说。<a id="a-66"></a>未至定名不动心解脱。<a id="a-67"></a>说根本静虑名增上心现法乐住。<a id="a-68"></a>世尊多起未至定现在前。<a id="a-69"></a>非根本静虑。<a id="a-6A"></a>谓食前食后将说法时。<a id="a-6B"></a>及说法竟并说法已入静室时。<a id="a-6C"></a>佛虽于诸定能速疾入。<a id="a-6D"></a>而于最近者数入非余。<a id="a-6E"></a>故佛数数入未至定。<a id="a-6F"></a>如勇健者虽于诸处能速往来。<a id="a-6G"></a>而于近处数数游从非于远处。<a id="a-6H"></a>故作是说。<a id="a-6I"></a>有余师说。<a id="a-6J"></a>此契经中说利益他事名不动心解脱。<a id="a-6K"></a>说自利益事名增上心现法乐住。<a id="a-6L"></a>世尊多起利益他事现在前。<a id="a-6M"></a>非自利益事故作是说。<a id="a-6N"></a>或有说者。<a id="a-6O"></a>此契经中说慈悲名不动心解脱。<a id="a-6P"></a>说喜舍名增上心现法乐住。<a id="a-6Q"></a>世尊多起慈悲现在前。<a id="a-6R"></a>少起喜舍故作是说。<a id="a-6S"></a>复有说者。<a id="a-6T"></a>此契经中说大悲名不动心解脱。<a id="a-6U"></a>说大舍名增上心现法乐住。<a id="a-6V"></a>世尊多起大悲现在前。<a id="a-6W"></a>少起大舍故作是说。<a id="a-6X"></a>尊者妙音作如是说。<a id="a-6Y"></a>此契经中。<a id="a-6Z"></a>说一切结永断遍知名不动心解脱。<a id="a-6a"></a>说一切种有为功德名增上心现法乐住。<a id="a-6b"></a>佛于一切无为功德恒成就故说为不退。<a id="a-6c"></a>佛于一切有为功德有不起者故说有退。<a id="a-6d"></a>有为功德以起现前为胜事故。<a id="a-6e"></a>尊者觉天作如是说。<a id="a-6f"></a>此契经中说能得得名不动心解脱。<a id="a-6g"></a>说所得得名增上心现法乐住。<a id="a-6h"></a>佛于一切所得功德有不现前故说有退。<a id="a-6i"></a>诸能得得恒现在前故说不退。<a id="a-6j"></a>问若佛亦有受用退者此受用退何者最多为佛为独觉为声闻耶。<a id="a-6k"></a>答此受用退佛最为多。<a id="a-6l"></a>非独觉声闻彼功德少故。<a id="a-6m"></a>谓佛一刹那顷功德不现在前有受用退。<a id="a-6n"></a>多于二乘尽众同分于诸功德有受用退。<a id="a-6o"></a>所以者何。<a id="a-6p"></a>如来功德无量无数微妙炽盛最胜清净。<a id="a-6q"></a>过诸世界极微尘量一一功德皆应现前。<a id="a-6r"></a>若不现前有受用退故受用退佛最为多。<a id="a-6s"></a>如转轮王统四洲渚。<a id="a-6t"></a>若一日夜舍自国土有受用退。<a id="a-6u"></a>多余小王尽众同分舍自国土有受用退。<a id="a-6v"></a>前来且说三乘无学于三种退有具不具。<a id="a-6w"></a>学位异生随其所应当准此说。<a id="a-6x"></a>如定蕴说。<a id="a-6y"></a>以何等故上三果有退非预流果耶。<a id="a-6z"></a>且彼文说见所断烦恼。<a id="a-70"></a>于无事起故断已不退。<a id="a-71"></a>云何说彼于无事起。<a id="a-72"></a>谓无处转故云何无处转。<a id="a-73"></a>谓于我转故于胜义谛我毕竟无故彼烦恼断已不退。<a id="a-74"></a>修所断烦恼于有事起故断已有退。<a id="a-75"></a>云何说彼于有事起。<a id="a-76"></a>谓有处转故。<a id="a-77"></a>云何有处转。<a id="a-78"></a>谓于少分净相转故。<a id="a-79"></a>云何名为少分净相。<a id="a-7A"></a>谓于发爪唇齿面目手足指等形显色中有少净相。<a id="a-7B"></a>于中亦有诸不净相观不净相由如理作意。<a id="a-7C"></a>先离烦恼观彼净相。<a id="a-7D"></a>由非理作意起烦恼退。<a id="a-7E"></a>无有少法有我我所可令观彼退无我观。<a id="a-7F"></a>如契经说。<a id="a-7G"></a>一切法无我无有情无命者无养育者无补特伽罗。<a id="a-7H"></a>于此身内空无士夫无能作者无遣作者无能受者无遣受者。<a id="a-7I"></a>纯空行聚。<a id="a-7J"></a>是故一切见所断结圣慧断已皆永不退。<a id="a-7K"></a>是故无退预流果者。<a id="a-7L"></a>复次永断三界见所断结立预流果。<a id="a-7M"></a>无退三界见所断结永断者故。<a id="a-7N"></a>复次永断非想非非想处见所断结立预流果。<a id="a-7O"></a>无退非想非非想处见所断结永断者故。<a id="a-7P"></a>问云何无退彼永断者。<a id="a-7Q"></a>答以彼非想非非想处见所断结。<a id="a-7R"></a>难断难破难可越度。<a id="a-7S"></a>是故断已不可还续。<a id="a-7T"></a>复次以忍对治无事烦恼立预流果。<a id="a-7U"></a>必无退忍起无事结故彼不退。<a id="a-7V"></a>复次由见道力得预流果定无退失见道者故。<a id="a-7W"></a>问因论生论。<a id="a-7X"></a>何故定无退见道者。<a id="a-7Y"></a>答以见道是极速疾道不起期心道。<a id="a-7Z"></a>无容退失如是道故。<a id="a-7a"></a>复次诸瑜伽师入见道已。<a id="a-7b"></a>名堕法河堕大法流堕法彼浪堕法洄澓。<a id="a-7c"></a>尚无暇能起有漏善无覆无记心。<a id="a-7d"></a>况有能起染污心退。<a id="a-7e"></a>如人堕在山谷瀑流随浪漂溺。<a id="a-7f"></a>尚不能据此彼两岸何况能出。<a id="a-7g"></a>复次见道能治三界所有见所断结。<a id="a-7h"></a>无退三界见所断结对治道故。<a id="a-7i"></a>复次见道能治所有非想非非想处见所断结。<a id="a-7j"></a>无退非想非非想处见所断结对治道故。<a id="a-7k"></a>复次见道能治忍所对治无事烦恼。<a id="a-7l"></a>无有退彼对治道故。<a id="a-7m"></a>复次见道创见四圣谛理决了明白。<a id="a-7n"></a>无于此理重迷谬者故必不退。<a id="a-7o"></a>问如至无学位有退住修道。<a id="a-7p"></a>宁无至修位退住见道者。<a id="a-7q"></a>答修道位中有起烦恼现在前义见。<a id="a-7r"></a>道位中无起烦恼现在前义。<a id="a-7s"></a>是故彼此不可为例。<a id="a-7t"></a>复次修道位中容有退者故至无学位有退住修道。<a id="a-7u"></a>见道位中无有退者故至修道位无退住见道。<a id="a-7v"></a>问退阿罗汉果住预流果时。<a id="a-7w"></a>名退不还一来果不。<a id="a-7x"></a>答亦名退彼。<a id="a-7y"></a>所以者何。<a id="a-7z"></a>住彼下故如人从彼第三层舍堕至于地。<a id="a-80"></a>彼人亦说堕初二层此亦如是。<a id="a-81"></a>问本不成就中间二果今何言退。<a id="a-82"></a>答已不成就复不成就故亦名退。<a id="a-83"></a>问如何说彼已不成就复不成就答彼先已远今更远故。<a id="a-84"></a>复次先断尔所烦恼尽故建立二果。<a id="a-85"></a>今还退起尔所烦恼故说彼退。<a id="a-86"></a>复次先断二果所对治得今还退起故说彼退。<a id="a-87"></a>复次先用如是无间解脱。<a id="a-88"></a>断诸烦恼得二果者。<a id="a-89"></a>今还退起所断烦恼令彼二道远而更远故说彼退。<a id="a-8A"></a>复次不还一来果是阿罗汉因故退果时因亦名退。<a id="a-8B"></a>问预流果亦是阿罗汉因。<a id="a-8C"></a>退阿罗汉时预流应退。<a id="a-8D"></a>答此预流果是下圣位。<a id="a-8E"></a>退上果时极住此果。<a id="a-8F"></a>若复退失预流果者。<a id="a-8G"></a>应本得果今还不得。<a id="a-8H"></a>见道位中无住义故。<a id="a-8I"></a>应本见谛今还不见。<a id="a-8J"></a>应本现观今非现观。<a id="a-8K"></a>应本圣者今成异生。<a id="a-8L"></a>欲令无有如是等过故无退失预流果义。<a id="a-8M"></a>复次以预流果是见道证先说见道必无退义。<a id="a-8N"></a>是故无退预流果者。<a id="a-8O"></a>此说位退不说根性。<a id="a-8P"></a>预流果转根亦有退者故退根本沙门果。<a id="a-8Q"></a>若未还得无命终义。<a id="a-8R"></a>若退彼向虽未还得容可命终。<a id="a-8S"></a>所以者何。<a id="a-8T"></a>根本果位易见易施设。<a id="a-8U"></a>谓此是预流果乃至此是阿罗汉果。<a id="a-8V"></a>是故退已若未还得必不命终。<a id="a-8W"></a>向位难见难施设。<a id="a-8X"></a>故从彼退已虽未还得有命终义。<a id="a-8Y"></a>复次根本果位诸瑜伽师于果发起增上庆悦。<a id="a-8Z"></a>如务农者于六月中修治稼穑后收子实积置场中生大庆悦。<a id="a-8a"></a>此亦如是。<a id="a-8b"></a>故退果时生大忧恼。<a id="a-8c"></a>若未还得终不舍命。<a id="a-8d"></a>向中不尔故退彼时虽未还得有命终义。<a id="a-8e"></a>复次根本果位具三因缘。<a id="a-8f"></a>一舍曾得道。<a id="a-8g"></a>二得未曾得道。<a id="a-8h"></a>三证结断一味得。<a id="a-8i"></a>故退果时若未还得必不命终。<a id="a-8j"></a>向即不尔故退彼位虽未还得容可命终。<a id="a-8k"></a>复次根本果位具五因缘。<a id="a-8l"></a>一舍曾得道。<a id="a-8m"></a>二得未曾得道。<a id="a-8n"></a>三证结断一味得。<a id="a-8o"></a>四顿得八智。<a id="a-8p"></a>五一时修十六行相。<a id="a-8q"></a>故退果时若未还得无命终理。<a id="a-8r"></a>向中不尔故退彼时虽未还得有命终义。<a id="a-8s"></a>复次根本果位是瑜伽师最胜安隐稣息之处。<a id="a-8t"></a>故退果时若未还得无命终义。<a id="a-8u"></a>向即不尔故退彼时虽未还得有命终理。<a id="a-8v"></a>复次根本果位所有结断是所作及所作究竟。<a id="a-8w"></a>所有圣道是功用及功用究竟。<a id="a-8x"></a>故退果时若未还得无命终理。<a id="a-8y"></a>向中结断是所作非所作究竟。<a id="a-8z"></a>所有圣道是功用非功用究竟。<a id="a-90"></a>故退向时虽未还得有命终义。<a id="a-91"></a>复次根本果位容诸行者广修圣道故退果时若未还得无命终理。<a id="a-92"></a>向中不容广修圣道故退向已虽未还得有命终义。<a id="a-93"></a>复次根本果位诸瑜伽师能善了知功德过失。<a id="a-94"></a>功德者谓道及道果。<a id="a-95"></a>过失者谓生死因果。<a id="a-96"></a>故退果时若未还得无命终理。<a id="a-97"></a>向中不尔故退彼时虽未还得有命终义。<a id="a-98"></a>复次根本果位诸瑜伽师方能善取四圣谛相。<a id="a-99"></a>向中不尔事未成故。<a id="a-9A"></a>如人道行于四方相未能善取若坐一处方能善取。<a id="a-9B"></a>果向亦然故退果时若未还得无命终理。<a id="a-9C"></a>若退向时虽未还得有命终义。<a id="a-9D"></a>复次根本果位若退失时有证知者故未还得必不命终。<a id="a-9E"></a>退失向时无证知者故未还得有命终义。<a id="a-9F"></a>如村邑中若被劫夺有证知者速可还得。<a id="a-9G"></a>两村邑间若被劫夺无证知者难可还得。<a id="a-9H"></a>复次根本果位诸瑜伽师先广加行安足坚固。<a id="a-9I"></a>由此退时若未还得终不舍命。<a id="a-9J"></a>向中不尔故退彼时若未还得有命终理。<a id="a-9K"></a>预流果先广加行者。<a id="a-9L"></a>谓彼先求解脱果故。<a id="a-9M"></a>精勤修习惠施净戒。<a id="a-9N"></a>不净观持息念念住。<a id="a-9O"></a>闻所成慧。<a id="a-9P"></a>思所成慧。<a id="a-9Q"></a>修所成慧。<a id="a-9R"></a>及暖顶忍世第一法。<a id="a-9S"></a>并见道中十五心顷。<a id="a-9T"></a>即此总名安足坚固。<a id="a-9U"></a>有作是说。<a id="a-9V"></a>从初乃至世第一法名广加行。<a id="a-9W"></a>见道十五心名安足坚固。<a id="a-9X"></a>一来果先广加行者。<a id="a-9Y"></a>谓即前说及离欲染诸加行道六无间道五解脱道即此名为安足坚固。<a id="a-9Z"></a>有作是说。<a id="a-9a"></a>预流果名安足坚固。<a id="a-9b"></a>不还果先广加行者。<a id="a-9c"></a>谓即前说及离欲染诸加行道三无间道二解脱道。<a id="a-9d"></a>即此名为安足坚固。<a id="a-9e"></a>有作是说。<a id="a-9f"></a>一来果名安足坚固。<a id="a-9g"></a>阿罗汉果先广加行者。<a id="a-9h"></a>谓即前说及离初静虑乃至无所有处染。<a id="a-9i"></a>一一地各有诸加行道九无间道九解脱道。<a id="a-9j"></a>并离非想非非想处染诸加行道九无间道八解脱道。<a id="a-9k"></a>即此总名安足坚固。<a id="a-9l"></a>有作是说。<a id="a-9m"></a>不还果名安足坚固。<a id="a-9n"></a>复次根本果位诸瑜伽师。<a id="a-9o"></a>断绝止息一切生分故。<a id="a-9p"></a>退果时若未还得无命终义。<a id="a-9q"></a>向中不尔故退彼时虽未还得有命终理。<a id="a-9r"></a>谓预流果除欲界七生。<a id="a-9s"></a>及色无色界一一处一生。<a id="a-9t"></a>余一切生得非择灭。<a id="a-9u"></a>一来果除欲界二生。<a id="a-9v"></a>及色无色界一一处一生。<a id="a-9w"></a>余一切生得非择灭。<a id="a-9x"></a>不还果除色无色界一一处一生。<a id="a-9y"></a>余一切生得非择灭。<a id="a-9z"></a>阿罗汉果于一切生得非择灭不复生故。<a id="a-A0"></a>复次根本果位诸瑜伽师总集三界见修所断烦恼断得。<a id="a-A1"></a>故退果时若未还得终不舍命。<a id="a-A2"></a>向中不尔故退彼时虽未还得有命终义。<a id="a-A3"></a>谓预流果位总集三界见所断烦恼断得。<a id="a-A4"></a>一来果位总集三界见所断。<a id="a-A5"></a>及欲界修断六品烦恼断得不还果位总集三界见所断。<a id="a-A6"></a>及欲界修所断九品烦恼断得。<a id="a-A7"></a>阿罗汉果位总集三界见修所断一切烦恼断得。<a id="a-A8"></a>复次根本果位是瑜伽师本所求处。<a id="a-A9"></a>故退果已若未还得必不命终。<a id="a-AA"></a>向位不尔故退彼时若未还得有命终义。</p>
  <p id="aAB">若离欲界染或离初静虑染。<a id="a-AC"></a>或复乃至离无所有处染。<a id="a-AD"></a>此后得入正性离生。<a id="a-AE"></a>后若退者决定不起下地缠退但容得起上地缠退所以者何。<a id="a-AF"></a>下地烦恼有漏无漏二对治道所残害故无有势力起彼而退。<a id="a-AG"></a>复次断彼缠后有见道生镇压其上故不能起下地缠退。<a id="a-AH"></a>譬如有人从山堕落堕后复有颓山压上。<a id="a-AI"></a>尚不能动况能起行。<a id="a-AJ"></a>复次断彼缠后有忍智生无有退忍智者故。<a id="a-AK"></a>不能起下地缠退。<a id="a-AL"></a>复次断彼缠后起法类智无有全退法类智者。<a id="a-AM"></a>故不能起下地缠退。<a id="a-AN"></a>复次断彼缠后起增上忍世第一法无退增上忍世第一法者。<a id="a-AO"></a>故不能起下地缠退。<a id="a-AP"></a>复次异生离欲界染乃至离无所有处染时。<a id="a-AQ"></a>地地见修所断烦恼总为一束作九品断。<a id="a-AR"></a>后入见道得圣果已。<a id="a-AS"></a>设起下地烦恼退者。<a id="a-AT"></a>为但得彼修所断结。<a id="a-AU"></a>为亦得彼见所断结。<a id="a-AV"></a>若但得彼修所断结。<a id="a-AW"></a>如何二结同一道断。<a id="a-AX"></a>退彼道时但唯得一。<a id="a-AY"></a>若亦得彼见所断结。<a id="a-AZ"></a>如何得圣果成见所断结。<a id="a-Aa"></a>是故异生随离何地何品染已后。<a id="a-Ab"></a>若得入正性离生得圣果已。<a id="a-Ac"></a>必无还起先时所断烦恼退义。</p>
  <p id="aAd">问如当得阿罗汉果住金刚喻定时。<a id="a-Ae"></a>犹成就非想非非想处下下品结。<a id="a-Af"></a>若退阿罗汉果还起非想非非想处下下品结时。<a id="a-Ag"></a>为亦得成就金刚喻定不。<a id="a-Ah"></a>答不得成就金刚喻定。<a id="a-Ai"></a>所以者何。<a id="a-Aj"></a>金刚喻定用大功力加行作意修习而得。<a id="a-Ak"></a>彼下下品结不由功力加行作意修习而得。<a id="a-Al"></a>是故退时但得彼结不得此定。<a id="a-Am"></a>复次金刚喻定胜进时得。<a id="a-An"></a>彼下下品结退堕时得。<a id="a-Ao"></a>是故退时但得彼结不得此定。<a id="a-Ap"></a>复次金刚喻定现在前时。<a id="a-Aq"></a>违彼结现行不违彼成就。<a id="a-Ar"></a>是故金刚喻定现在前时。<a id="a-As"></a>犹成就彼结。<a id="a-At"></a>非想非非想处下下品结现在前时。<a id="a-Au"></a>违金刚喻定现行亦违成就。<a id="a-Av"></a>是故退起彼品结时必不成就金刚喻定。<a id="a-Aw"></a>复次金刚喻定是无间道。<a id="a-Ax"></a>无住无间道而退者。<a id="a-Ay"></a>亦有无退已住无间道者。<a id="a-Az"></a>有住解脱道而退者。<a id="a-B0"></a>亦有退已住解脱道者。<a id="a-B1"></a>有作是说。<a id="a-B2"></a>亦有住胜进道而退者。<a id="a-B3"></a>及有退已住胜进道者。<a id="a-B4"></a>是故住金刚喻定时成就有顶下下品结。<a id="a-B5"></a>退起有顶下下品结时。<a id="a-B6"></a>必不还得金刚喻定。</p>
 </body>
</html>