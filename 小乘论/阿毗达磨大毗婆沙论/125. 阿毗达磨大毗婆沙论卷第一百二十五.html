<!doctype html>
<html id="z3IBVeQ13I" data-ver="908">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第一百二十五</h1>
  <h2 id="a2">业蕴第四中自业纳息第五之二</h2>
  <p id="a3">若业是自业。<a id="a-4"></a>此业定当受异熟耶。<a id="a-5"></a>答应作四句。<a id="a-6"></a>有业是自业。<a id="a-7"></a>此业定当不受异熟。<a id="a-8"></a>谓业已得今有异熟。<a id="a-9"></a>及业异熟已生正受。<a id="a-A"></a>此业异熟已至最后位。<a id="a-B"></a>此最后言义有多种。<a id="a-C"></a>谓有最后千劫。<a id="a-D"></a>有最后百劫。<a id="a-E"></a>有最后劫。<a id="a-F"></a>有最后千岁。<a id="a-G"></a>有最后百岁。<a id="a-H"></a>有最后岁。<a id="a-I"></a>有最后月。<a id="a-J"></a>有最后昼夜。<a id="a-K"></a>有最后刹那。<a id="a-L"></a>云何最后千劫。<a id="a-M"></a>谓如一业能引非想非非想处八十千劫寿量。<a id="a-N"></a>彼住最后千劫时。<a id="a-O"></a>此业是自业。<a id="a-P"></a>此业定当不受异熟。<a id="a-Q"></a>已至最后异熟位故。<a id="a-R"></a>云何最后百劫。<a id="a-S"></a>谓如一业能引无烦天处十百劫寿量。<a id="a-T"></a>彼住最后百劫时。<a id="a-U"></a>此业是自业此业定当不受异熟。<a id="a-V"></a>已至最后异熟位故。<a id="a-W"></a>云何最后劫。<a id="a-X"></a>谓如一业能引遍净天处六十四劫寿量。<a id="a-Y"></a>彼住最后劫时。<a id="a-Z"></a>此业是自业。<a id="a-a"></a>此业定当不受异熟。<a id="a-b"></a>已至最后异熟位故。<a id="a-c"></a>云何最后千岁。<a id="a-d"></a>谓如一业能引他化自在天处十六千岁寿量。<a id="a-e"></a>彼住最后千岁时。<a id="a-f"></a>此业是自业。<a id="a-g"></a>此业定当不受异熟。<a id="a-h"></a>已至最后异熟位故。<a id="a-i"></a>云何最后百岁。<a id="a-j"></a>谓如一业能引北俱卢洲十百岁寿量。<a id="a-k"></a>彼住最后百岁时。<a id="a-l"></a>此业是自业。<a id="a-m"></a>此业定当不受异熟。<a id="a-n"></a>已至最后异熟位故。<a id="a-o"></a>云何最后岁。<a id="a-p"></a>谓如一业能引南赡部洲百岁寿量。<a id="a-q"></a>彼住最后岁时。<a id="a-r"></a>此业是自业。<a id="a-s"></a>此业定当不受异熟。<a id="a-t"></a>已至最后异熟位故。<a id="a-u"></a>云何最后月。<a id="a-v"></a>谓如一业能引十二月寿量。<a id="a-w"></a>彼住最后月时。<a id="a-x"></a>此业是自业。<a id="a-y"></a>此业定当不受异熟。<a id="a-z"></a>已至最后异熟位故。<a id="a-10"></a>云何最后昼夜。<a id="a-11"></a>谓如一业能引三十昼夜寿量。<a id="a-12"></a>彼住最后昼夜时。<a id="a-13"></a>此业是自业。<a id="a-14"></a>此业定当不受异熟。<a id="a-15"></a>已至最后异熟位故。<a id="a-16"></a>云何最后刹那。<a id="a-17"></a>谓如一业能引百刹那寿量。<a id="a-18"></a>彼住最后刹那时。<a id="a-19"></a>此业是自业。<a id="a-1A"></a>此业定当不受异熟。<a id="a-1B"></a>已至最后异熟位故。<a id="a-1C"></a>有业定当受异熟。<a id="a-1D"></a>此业非自业。<a id="a-1E"></a>谓业非已得今有异熟。<a id="a-1F"></a>及业异熟非已生正受。<a id="a-1G"></a>此业异熟未熟。<a id="a-1H"></a>如无间业已现在前。<a id="a-1I"></a>已牵异熟果未现前若律仪业。<a id="a-1J"></a>若不律仪业。<a id="a-1K"></a>若非律仪非不律仪。<a id="a-1L"></a>诸余身语妙行恶行。<a id="a-1M"></a>若欲界系善不善思。<a id="a-1N"></a>若恶作忧根俱生善思。<a id="a-1O"></a>若诸静虑。<a id="a-1P"></a>无色顺退分。<a id="a-1Q"></a>顺住分。<a id="a-1R"></a>顺胜进分。<a id="a-1S"></a>顺决择分等业。<a id="a-1T"></a>已现在前。<a id="a-1U"></a>已牵异熟。<a id="a-1V"></a>此有三种。<a id="a-1W"></a>谓顺现法受。<a id="a-1X"></a>顺次生受。<a id="a-1Y"></a>顺后次受。<a id="a-1Z"></a>果未现前。<a id="a-1a"></a>有业是自业。<a id="a-1b"></a>此业定当受异熟。<a id="a-1c"></a>谓业已得今有异熟。<a id="a-1d"></a>及业异熟已生正受。<a id="a-1e"></a>此业异熟未至最后位。<a id="a-1f"></a>此最后言义有多种。<a id="a-1g"></a>谓有最后千劫。<a id="a-1h"></a>乃至最后刹那。<a id="a-1i"></a>最后千劫者。<a id="a-1j"></a>谓如一业能引非想非非想处八十千劫寿量。<a id="a-1k"></a>彼住最初千劫时。<a id="a-1l"></a>此业是自业。<a id="a-1m"></a>此业定当受异熟。<a id="a-1n"></a>谓定当受七十九千劫异熟。<a id="a-1o"></a>乃至彼住第七十九千劫时。<a id="a-1p"></a>此业是自业。<a id="a-1q"></a>此业定当受异熟。<a id="a-1r"></a>谓定当受千劫异熟。<a id="a-1s"></a>最后百劫者。<a id="a-1t"></a>谓如一业能引无烦天处十百劫寿量。<a id="a-1u"></a>彼住最初百劫时。<a id="a-1v"></a>此业是自业。<a id="a-1w"></a>此业定当受异熟。<a id="a-1x"></a>谓定当受九百劫异熟。<a id="a-1y"></a>乃至彼住第九百劫时。<a id="a-1z"></a>此业是自业。<a id="a-20"></a>此业定当受异熟。<a id="a-21"></a>谓定当受百劫异熟。<a id="a-22"></a>最后劫者。<a id="a-23"></a>谓有一业能引遍净天处六十四劫寿量。<a id="a-24"></a>彼住最初劫时。<a id="a-25"></a>此业是自业。<a id="a-26"></a>此业定当受异熟。<a id="a-27"></a>谓定当受六十三劫异熟。<a id="a-28"></a>乃至彼住第六十三劫时。<a id="a-29"></a>此业是自业。<a id="a-2A"></a>此业定当受异熟。<a id="a-2B"></a>谓定当受一劫异熟。<a id="a-2C"></a>如是最后千岁。<a id="a-2D"></a>乃至最后刹那。<a id="a-2E"></a>随其所应。<a id="a-2F"></a>广说亦尔。<a id="a-2G"></a>如是诸业果正现前故名为自业。<a id="a-2H"></a>未至最后异熟位故。<a id="a-2I"></a>名定当受异熟。<a id="a-2J"></a>有业非自业。<a id="a-2K"></a>此业定当不受异熟。<a id="a-2L"></a>谓业非已得今有异熟。<a id="a-2M"></a>及业异熟非已生正受。<a id="a-2N"></a>此业异熟已熟。<a id="a-2O"></a>谓诸无间业余众同分中。<a id="a-2P"></a>已消已受。<a id="a-2Q"></a>已作所作。<a id="a-2R"></a>已与果已。<a id="a-2S"></a>无能异熟已熟。<a id="a-2T"></a>如律仪业。<a id="a-2U"></a>若不律仪业。<a id="a-2V"></a>广说乃至。<a id="a-2W"></a>若诸静虑。<a id="a-2X"></a>无色顺退分。<a id="a-2Y"></a>顺住分。<a id="a-2Z"></a>顺胜进分。<a id="a-2a"></a>顺决择分等业。<a id="a-2b"></a>已消已受。<a id="a-2c"></a>已作所作。<a id="a-2d"></a>已与果已。<a id="a-2e"></a>无能异熟已熟。<a id="a-2f"></a>非亦有四句。<a id="a-2g"></a>翻是应知。<a id="a-2h"></a>谓前第二句作此第一句。<a id="a-2i"></a>前第一句作此第二句。<a id="a-2j"></a>前第四句作此第三句。<a id="a-2k"></a>前第三句作此第四句。<a id="a-2l"></a>广说如前。<a id="a-2m"></a>若业成就此业定当受异熟耶。<a id="a-2n"></a>答应作四句。<a id="a-2o"></a>有业成就此业定当不受异熟。<a id="a-2p"></a>谓业过去不善善有漏异熟已熟。<a id="a-2q"></a>此业不失。<a id="a-2r"></a>若业未来不善善有漏已得而定不生。<a id="a-2s"></a>若业无记无漏成就。<a id="a-2t"></a>此中谓业过去不善善有漏异熟已熟。<a id="a-2u"></a>此业不失者。<a id="a-2v"></a>如律仪业。<a id="a-2w"></a>若不律仪业。<a id="a-2x"></a>若非律仪非不律仪。<a id="a-2y"></a>诸余身语妙行恶行。<a id="a-2z"></a>已现在前已牵异熟。<a id="a-30"></a>此有二种。<a id="a-31"></a>谓顺现法受。<a id="a-32"></a>顺不定受。<a id="a-33"></a>果已现前此业不失。<a id="a-34"></a>无前所说诸失缘故。<a id="a-35"></a>若欲界系善不善思。<a id="a-36"></a>若恶作忧根俱生善思。<a id="a-37"></a>已现在前已牵异熟。<a id="a-38"></a>此有四种。<a id="a-39"></a>谓顺现法受等如前说。<a id="a-3A"></a>果已现前此业不失。<a id="a-3B"></a>无前所说诸失缘故。<a id="a-3C"></a>若诸静虑。<a id="a-3D"></a>无色顺退分。<a id="a-3E"></a>乃至顺决择分等业。<a id="a-3F"></a>已现在前已牵异熟。<a id="a-3G"></a>此有四种。<a id="a-3H"></a>谓顺现法受等如前说。<a id="a-3I"></a>果已现前此业不失。<a id="a-3J"></a>无前所说诸失缘故。<a id="a-3K"></a>若业未来不善善有漏已得而定不生者。<a id="a-3L"></a>谓欲界系善不善思。<a id="a-3M"></a>未来已得而定不生定不生故。<a id="a-3N"></a>此业定当不受异熟。<a id="a-3O"></a>若恶作忧根俱生善思。<a id="a-3P"></a>若诸静虑。<a id="a-3Q"></a>无色顺退分。<a id="a-3R"></a>乃至顺决择分等业。<a id="a-3S"></a>未来已得而定不生定不生故。<a id="a-3T"></a>此业定当不受异熟。<a id="a-3U"></a>若业无记无漏成就者。<a id="a-3V"></a>谓无记无漏业。<a id="a-3W"></a>虽成就而性不贞实。<a id="a-3X"></a>及无爱润故。<a id="a-3Y"></a>此业定当不受异熟。<a id="a-3Z"></a>有业定当受异熟。<a id="a-3a"></a>此业不成就。<a id="a-3b"></a>谓业过去不善善有漏异熟未熟。<a id="a-3c"></a>此业已失。<a id="a-3d"></a>若业未来不善善有漏不得而定当生。<a id="a-3e"></a>此中谓业过去不善善有漏异熟未熟。<a id="a-3f"></a>此业已失者。<a id="a-3g"></a>如律仪业。<a id="a-3h"></a>已现在前已牵异熟。<a id="a-3i"></a>此有三种。<a id="a-3j"></a>谓顺现法受。<a id="a-3k"></a>顺次生受。<a id="a-3l"></a>顺后次受。<a id="a-3m"></a>果未现前此业已失。<a id="a-3n"></a>由前所说诸失缘故。<a id="a-3o"></a>若不律仪业。<a id="a-3p"></a>若非律仪非不律仪。<a id="a-3q"></a>诸余身语妙行恶行。<a id="a-3r"></a>若欲界系善不善思。<a id="a-3s"></a>若恶作忧根俱生善思。<a id="a-3t"></a>若诸静虑。<a id="a-3u"></a>无色顺退分。<a id="a-3v"></a>乃至顺决择分等业。<a id="a-3w"></a>已现在前已牵异熟。<a id="a-3x"></a>此有三种。<a id="a-3y"></a>谓顺现法受等如前说。<a id="a-3z"></a>果未现前此业已失。<a id="a-40"></a>由前所说诸失缘故。<a id="a-41"></a>若业未来不善善有漏不得而定当生者。<a id="a-42"></a>谓诸无间业未来未得。<a id="a-43"></a>而定当生。<a id="a-44"></a>定当生故定当受异熟。<a id="a-45"></a>若律仪业。<a id="a-46"></a>若不律仪业。<a id="a-47"></a>若非律仪非不律仪。<a id="a-48"></a>诸余身语妙行恶行。<a id="a-49"></a>若欲界系善不善思。<a id="a-4A"></a>若恶作忧根俱生善思。<a id="a-4B"></a>若诸静虑。<a id="a-4C"></a>无色顺退分。<a id="a-4D"></a>乃至顺决择分等业。<a id="a-4E"></a>未来未得而定当生。<a id="a-4F"></a>定当生故定当受异熟。<a id="a-4G"></a>此有三种。<a id="a-4H"></a>谓顺现法受等如前说。<a id="a-4I"></a>有业成就此业。<a id="a-4J"></a>定当受异熟。<a id="a-4K"></a>谓业过去不善善有漏异熟未熟此业不失。<a id="a-4L"></a>若业未来不善善有漏已得亦定当生。<a id="a-4M"></a>若业现在不善善有漏。<a id="a-4N"></a>此中谓业过去不善善有漏异熟未熟此业不失者。<a id="a-4O"></a>谓诸无间业已现在前已牵异熟。<a id="a-4P"></a>果未现前。<a id="a-4Q"></a>若律仪业。<a id="a-4R"></a>若不律仪业。<a id="a-4S"></a>若非律仪非不律仪。<a id="a-4T"></a>诸余身语妙行恶行。<a id="a-4U"></a>若欲界系善不善思。<a id="a-4V"></a>若恶作忧根俱生善思。<a id="a-4W"></a>若诸静虑。<a id="a-4X"></a>无色顺退分。<a id="a-4Y"></a>乃至顺决择分等业。<a id="a-4Z"></a>已现在前已牵异熟。<a id="a-4a"></a>此有三种。<a id="a-4b"></a>谓顺现法受等如前说。<a id="a-4c"></a>果未现前此业不失。<a id="a-4d"></a>由无前所说诸失缘故。<a id="a-4e"></a>若业未来不善善有漏已得亦定当生者。<a id="a-4f"></a>谓欲界系善不善思。<a id="a-4g"></a>未来已得亦定当生。<a id="a-4h"></a>定当生故定当受异熟。<a id="a-4i"></a>此有三种。<a id="a-4j"></a>谓顺现法受等如前说。<a id="a-4k"></a>若恶作忧根俱生善思。<a id="a-4l"></a>若诸静虑。<a id="a-4m"></a>无色顺退分乃至顺决择分等业。<a id="a-4n"></a>未来已得亦定当生。<a id="a-4o"></a>定当生故定当受异熟。<a id="a-4p"></a>此有三种。<a id="a-4q"></a>谓顺现法受等如前说。<a id="a-4r"></a>若业现在不善善有漏者。<a id="a-4s"></a>谓诸无间业正现在前。<a id="a-4t"></a>若律仪业。<a id="a-4u"></a>若不律仪业。<a id="a-4v"></a>若非律仪。<a id="a-4w"></a>非不律仪。<a id="a-4x"></a>诸余身语妙行恶行。<a id="a-4y"></a>若欲界系善不善思。<a id="a-4z"></a>若恶作忧根俱生善思。<a id="a-50"></a>若诸静虑。<a id="a-51"></a>无色顺退分。<a id="a-52"></a>乃至顺决择分等业。<a id="a-53"></a>正现在前。<a id="a-54"></a>此有三种。<a id="a-55"></a>谓顺现法受等如前说。<a id="a-56"></a>有业不成就此业定当不受异熟。<a id="a-57"></a>谓业过去不善善有漏异熟已熟此业已失。<a id="a-58"></a>若业未来不善善有漏不得亦定不生。<a id="a-59"></a>若业无记无漏不成就。<a id="a-5A"></a>此中谓业过去不善善有漏异熟已熟此业已失者。<a id="a-5B"></a>谓诸无间业余众同分中。<a id="a-5C"></a>已消已受。<a id="a-5D"></a>广说如前。<a id="a-5E"></a>若律仪业。<a id="a-5F"></a>若不律仪业。<a id="a-5G"></a>若非律仪非不律仪。<a id="a-5H"></a>诸余身语妙行恶行。<a id="a-5I"></a>若欲界系善不善思。<a id="a-5J"></a>若恶作忧根俱生善思。<a id="a-5K"></a>若诸静虑。<a id="a-5L"></a>无色顺退分。<a id="a-5M"></a>乃至顺决择分等业。<a id="a-5N"></a>已在过去已消已受。<a id="a-5O"></a>广说如前。<a id="a-5P"></a>此业已失。<a id="a-5Q"></a>由有前说诸失缘故。<a id="a-5R"></a>若业未来不善善有漏不得亦定不生者。<a id="a-5S"></a>谓诸无间业未来未得定当不生。<a id="a-5T"></a>定不生故定当不受异熟。<a id="a-5U"></a>若律仪业。<a id="a-5V"></a>广说乃至。<a id="a-5W"></a>若诸静虑。<a id="a-5X"></a>无色顺退分。<a id="a-5Y"></a>乃至顺决择分等业。<a id="a-5Z"></a>未来未得定当不生。<a id="a-5a"></a>定不生故定当不受异熟。<a id="a-5b"></a>若业无记无漏不成就者。<a id="a-5c"></a>谓由不贞实及无爱润故。<a id="a-5d"></a>或先未得。<a id="a-5e"></a>或得已失故非。<a id="a-5f"></a>亦有四句。<a id="a-5g"></a>翻是应知。<a id="a-5h"></a>谓前第二句作此第一句。<a id="a-5i"></a>前第一句作此第二句。<a id="a-5j"></a>前第四句作此第三句。<a id="a-5k"></a>前第三句作此第四句。<a id="a-5l"></a>广说如前若预流者。<a id="a-5m"></a>有不善业能顺苦受。<a id="a-5n"></a>乃至广说。<a id="a-5o"></a>问何故作此论。<a id="a-5p"></a>答欲令疑者得决定故。<a id="a-5q"></a>如说二因令堕恶趣。<a id="a-5r"></a>谓见所断修所断业。<a id="a-5s"></a>诸预流者。<a id="a-5t"></a>虽已永断见所断业。<a id="a-5u"></a>而未能断修所断业。<a id="a-5v"></a>或有生疑。<a id="a-5w"></a>诸预流者应堕恶趣。<a id="a-5x"></a>或复生疑。<a id="a-5y"></a>彼应已断修所断业。<a id="a-5z"></a>欲令彼疑得决定故。<a id="a-60"></a>显预流者。<a id="a-61"></a>虽未永断修所断业。<a id="a-62"></a>而彼决定不堕恶趣。<a id="a-63"></a>故作斯论。<a id="a-64"></a>若预流者。<a id="a-65"></a>有不善业能顺苦受。<a id="a-66"></a>异熟未熟彼既成就。<a id="a-67"></a>应堕恶趣何道障故而不堕耶。<a id="a-68"></a>答由二部结缚诸有情令堕恶趣。<a id="a-69"></a>谓见所断修所断结。<a id="a-6A"></a>诸预流者。<a id="a-6B"></a>虽未永断修所断结而已永断见所断结。<a id="a-6C"></a>阙一资粮不堕恶趣。<a id="a-6D"></a>如车具二轮有所运载。<a id="a-6E"></a>鸟有二翼能飞虚空阙一不然。<a id="a-6F"></a>此亦如是。<a id="a-6G"></a>故预流者不堕恶趣。<a id="a-6H"></a>随本论文所释如是。<a id="a-6I"></a>然有说者。<a id="a-6J"></a>愚堕恶趣智则不然。<a id="a-6K"></a>一切预流是智者故。<a id="a-6L"></a>凡堕恶趣圣则不然一切预流是圣者故。<a id="a-6M"></a>有恶意乐害意乐者堕恶趣。<a id="a-6N"></a>有善意乐无害意乐者不然一切预流有善意乐无害意乐故。<a id="a-6O"></a>犯戒者堕恶趣。<a id="a-6P"></a>持戒者不然一切预流是持戒者。<a id="a-6Q"></a>由彼已得圣所爱戒坚牢船故。<a id="a-6R"></a>复有说者。<a id="a-6S"></a>一切预流于诸恶趣得非择灭。<a id="a-6T"></a>诸法若得非择灭者。<a id="a-6U"></a>彼法毕竟不现在前。<a id="a-6V"></a>是故预流不堕恶趣。<a id="a-6W"></a>有余师说。<a id="a-6X"></a>若有不见恶行过失妙行功德。<a id="a-6Y"></a>彼堕恶趣一切预流如实知见善恶得失。<a id="a-6Z"></a>由失念故。<a id="a-6a"></a>虽暂起恶业而不堕恶趣。<a id="a-6b"></a>有作是说。<a id="a-6c"></a>萨迦耶见未断未遍知。<a id="a-6d"></a>造恶业者容堕恶趣。<a id="a-6e"></a>一切预流萨迦耶见已断已遍知。<a id="a-6f"></a>虽暂起恶业。<a id="a-6g"></a>而不堕恶趣。<a id="a-6h"></a>如世尊说。<a id="a-6i"></a>若有身见已断已遍知。<a id="a-6j"></a>具五功德。<a id="a-6k"></a>一者障三恶趣。<a id="a-6l"></a>二者遮五无间业。<a id="a-6m"></a>三者解脱种种诸恶见趣。<a id="a-6n"></a>四者无际生死已作分齐。<a id="a-6o"></a>五者临命终时心神明了。<a id="a-6p"></a>有说。<a id="a-6q"></a>预流智腹净故。<a id="a-6r"></a>虽有恶业不堕恶趣。<a id="a-6s"></a>如有二人食不应食。<a id="a-6t"></a>一内火劣所食不消便致大苦。<a id="a-6u"></a>一内火盛所食易消不增大苦。<a id="a-6v"></a>如是异生及预流者。<a id="a-6w"></a>虽俱受境作不善业而诸异生智腹不净。<a id="a-6x"></a>无圣道火故便堕恶趣受诸剧苦。<a id="a-6y"></a>诸预流者智腹净故。<a id="a-6z"></a>于人天中但受微苦。<a id="a-70"></a>有说。<a id="a-71"></a>预流从无量殑伽沙等。<a id="a-72"></a>如来应正等觉圣种中生故。<a id="a-73"></a>虽有恶业不堕恶趣。<a id="a-74"></a>如有二人俱犯王法。<a id="a-75"></a>一是凡庶便致重刑。<a id="a-76"></a>一是王子但遭诃责。<a id="a-77"></a>如是异生及预流者俱作恶业而诸异生非圣种故所造恶业招恶趣苦。<a id="a-78"></a>一切预流是圣种故。<a id="a-79"></a>恶业但招人天轻苦。<a id="a-7A"></a>有说。<a id="a-7B"></a>预流见境过故。<a id="a-7C"></a>虽有恶业不堕恶趣。<a id="a-7D"></a>如有二鱼俱贪钩饵。<a id="a-7E"></a>一无善巧为食吞钩丧失身命。<a id="a-7F"></a>一有善巧以尾击饵接取食之不失身命如是异生及预流者。<a id="a-7G"></a>虽俱受境作不善业。<a id="a-7H"></a>而诸异生无圣智故于所受用不见过失。<a id="a-7I"></a>深生耽着便招重苦。<a id="a-7J"></a>诸预流者有圣智故。<a id="a-7K"></a>于所受用见诸过失。<a id="a-7L"></a>不深耽着但受轻苦。<a id="a-7M"></a>有说。<a id="a-7N"></a>预流具止观故虽有恶业不堕恶趣。<a id="a-7O"></a>如瞿陀与乌俱于水上共食死尸。<a id="a-7P"></a>有人以箭射之。<a id="a-7Q"></a>瞿陀无翼便没水中。<a id="a-7R"></a>乌有翼故即时飞去。<a id="a-7S"></a>如是异生及预流者。<a id="a-7T"></a>虽俱受境作不善业。<a id="a-7U"></a>为无常箭所中射时。<a id="a-7V"></a>异生无止观翼故。<a id="a-7W"></a>即便沉没恶趣水中。<a id="a-7X"></a>预流有止观翼故。<a id="a-7Y"></a>便升天人涅槃空界。<a id="a-7Z"></a>有说。<a id="a-7a"></a>预流及一来者。<a id="a-7b"></a>心调柔故。<a id="a-7c"></a>顺涅槃故。<a id="a-7d"></a>信种坚故。<a id="a-7e"></a>信根深故。<a id="a-7f"></a>虽有恶业不堕恶趣。<a id="a-7g"></a>譬如大海义敕众流。<a id="a-7h"></a>汝今便可漂拔诸树同集我所。<a id="a-7i"></a>众流对曰。<a id="a-7j"></a>余悉能漂唯除杨柳。<a id="a-7k"></a>海问其故。<a id="a-7l"></a>众流复言。<a id="a-7m"></a>柳具二德不可漂至。<a id="a-7n"></a>一盘根深固。<a id="a-7o"></a>二柔软随流。<a id="a-7p"></a>设鼓波涛不能漂拔。<a id="a-7q"></a>如是恶趣义敕惑流汝今可漂。<a id="a-7r"></a>诸受欲者同集我所。<a id="a-7s"></a>惑流对曰。<a id="a-7t"></a>余悉能漂。<a id="a-7u"></a>唯除二果。<a id="a-7v"></a>恶趣问其故。<a id="a-7w"></a>惑流复言。<a id="a-7x"></a>彼具二德不可漂至。<a id="a-7y"></a>一信根深固二心行调柔。<a id="a-7z"></a>鼓业波涛不能漂拔。<a id="a-80"></a>故预流者不堕恶趣。</p>
  <p id="a81">如世尊说。<a id="a-82"></a>我圣弟子应自审记。<a id="a-83"></a>已尽地狱傍生饿鬼崄恶趣坑。<a id="a-84"></a>乃至广说。<a id="a-85"></a>问何故作此论。<a id="a-86"></a>答欲令疑者得决定故。<a id="a-87"></a>如世尊说。<a id="a-88"></a>若有苾刍苾刍尼等。<a id="a-89"></a>能随观察见自身中。<a id="a-8A"></a>有四证净现在前者。<a id="a-8B"></a>应自审记。<a id="a-8C"></a>已尽地狱傍生饿鬼崄恶趣坑。<a id="a-8D"></a>又世尊说。<a id="a-8E"></a>若有多闻诸圣弟子。<a id="a-8F"></a>能随观察见自身中。<a id="a-8G"></a>有四证净现在前者。<a id="a-8H"></a>彼圣弟子应自审记已尽地狱傍生饿鬼崄恶趣坑。<a id="a-8I"></a>有于此疑诸预流者。<a id="a-8J"></a>于自已尽地狱傍生饿鬼等事。<a id="a-8K"></a>有现量智能正知耶。<a id="a-8L"></a>为令彼知诸预流者。<a id="a-8M"></a>于前说事但由比量非现量知故作此论。<a id="a-8N"></a>诸预流者。<a id="a-8O"></a>为有现智能自审知。<a id="a-8P"></a>已尽地狱傍生饿鬼崄恶趣坑。<a id="a-8Q"></a>而自记耶。<a id="a-8R"></a>答不能。<a id="a-8S"></a>若尔彼云何知。<a id="a-8T"></a>答信佛语故。<a id="a-8U"></a>谓世尊说。<a id="a-8V"></a>若有苾刍苾刍尼等。<a id="a-8W"></a>如前广说。<a id="a-8X"></a>又世尊说。<a id="a-8Y"></a>若有多闻诸圣弟子。<a id="a-8Z"></a>广说乃至。<a id="a-8a"></a>已尽地狱傍生饿鬼崄恶趣坑。<a id="a-8b"></a>问此中地狱傍生饿鬼已摄恶趣。<a id="a-8c"></a>何故复说崄恶趣坑。<a id="a-8d"></a>答前广后略。<a id="a-8e"></a>前别后总。<a id="a-8f"></a>前开后合。<a id="a-8g"></a>无重说过。<a id="a-8h"></a>有作是说。<a id="a-8i"></a>地狱言显地狱。<a id="a-8j"></a>傍生言显傍生。<a id="a-8k"></a>饿鬼言显饿鬼。<a id="a-8l"></a>崄恶趣坑言。<a id="a-8m"></a>显扇搋半择迦无形二形。<a id="a-8n"></a>以彼是人中崄恶趣坑故。<a id="a-8o"></a>复有说者。<a id="a-8p"></a>地狱等言显地狱等。<a id="a-8q"></a>崄恶趣坑言显造无间业者。<a id="a-8r"></a>以彼于无间生必堕地狱故。<a id="a-8s"></a>有余师说。<a id="a-8t"></a>地狱等言显地狱等。<a id="a-8u"></a>崄恶趣坑言显断善根者。<a id="a-8v"></a>以彼若不续必堕地狱故。<a id="a-8w"></a>有余师说。<a id="a-8x"></a>地狱等言显地狱等。<a id="a-8y"></a>崄恶趣坑言显不律仪者。<a id="a-8z"></a>以彼当堕诸恶趣故。<a id="a-90"></a>或有说者。<a id="a-91"></a>地狱等言显恶趣果。<a id="a-92"></a>险恶趣坑言显往彼因。<a id="a-93"></a>如世尊说汝等苾刍若见有行三恶行者。<a id="a-94"></a>当知已见地狱傍生饿鬼恶趣。<a id="a-95"></a>有余复说。<a id="a-96"></a>地狱等言显三恶趣。<a id="a-97"></a>崄言重显地狱。<a id="a-98"></a>以地狱中无善异熟不安隐故。<a id="a-99"></a>恶趣言显饿鬼。<a id="a-9A"></a>以彼资具恒时匮乏所趣皆恶故。<a id="a-9B"></a>坑言显傍生。<a id="a-9C"></a>以彼劫成时生劫坏时殁难可出故。<a id="a-9D"></a>有余师言。<a id="a-9E"></a>险言总显三恶趣。<a id="a-9F"></a>以三恶趣极危险故。<a id="a-9G"></a>恶趣言亦总显三恶趣。<a id="a-9H"></a>以彼所趣皆秽恶故。<a id="a-9I"></a>坑言亦总显三恶趣。<a id="a-9J"></a>以彼身心皆极下劣。<a id="a-9K"></a>居鄙秽法如粪坑故。<a id="a-9L"></a>问地狱等处有无量种苦具。<a id="a-9M"></a>现在如何。<a id="a-9N"></a>可言已尽地狱傍生鬼等。<a id="a-9O"></a>答一切圣者不生彼故。<a id="a-9P"></a>更不受彼蕴界处故说名已尽。<a id="a-9Q"></a>非全令彼苦具亦无。<a id="a-9R"></a>方名已尽。<a id="a-9S"></a>问亦有异生不堕恶趣。<a id="a-9T"></a>何故但说圣者已尽。<a id="a-9U"></a>答异生不定。<a id="a-9V"></a>或有不堕。<a id="a-9W"></a>亦有堕者。<a id="a-9X"></a>以不定故不说已尽。<a id="a-9Y"></a>一切圣者决定不堕是故偏说。<a id="a-9Z"></a>问诸预流者于人天趣亦少分尽。<a id="a-9a"></a>何故但说尽地狱等。<a id="a-9b"></a>答诸预流者于人天趣有生不生。<a id="a-9c"></a>于地狱等决定不生是故偏说。<a id="a-9d"></a>又预流者已得四智。<a id="a-9e"></a>谓苦集灭道智。<a id="a-9f"></a>未得尽智无生智故。<a id="a-9g"></a>问何故复作此论。<a id="a-9h"></a>答欲令疑者得决定故。<a id="a-9i"></a>谓有生疑。<a id="a-9j"></a>诸预流者于已尽中但比知故。<a id="a-9k"></a>于四圣谛亦应比知。<a id="a-9l"></a>复有生疑。<a id="a-9m"></a>诸预流者已断见所断烦恼及果故。<a id="a-9n"></a>亦应已得尽无生智。<a id="a-9o"></a>为除彼疑显预流者已得四智。<a id="a-9p"></a>未得尽智及无生智。<a id="a-9q"></a>得四智故于四谛中现智证知。<a id="a-9r"></a>未得尽智无生智故。<a id="a-9s"></a>比知已尽故作斯论。<a id="a-9t"></a>问何故预流未得尽智及无生智。<a id="a-9u"></a>答尽一切生。<a id="a-9v"></a>断一切惑。<a id="a-9w"></a>办一切事。<a id="a-9x"></a>方起尽智及无生智。<a id="a-9y"></a>非预流者尽一切生。<a id="a-9z"></a>断一切惑。<a id="a-A0"></a>办一切事。<a id="a-A1"></a>是故未得尽无生智。<a id="a-A2"></a>有余师说。<a id="a-A3"></a>永尽一切界趣生处生老病死。<a id="a-A4"></a>方可证得尽无生智。<a id="a-A5"></a>非预流者永尽一切界趣生处生老病死。<a id="a-A6"></a>是故未得尽无生智。</p>
  <p id="aA7">如世尊说。<a id="a-A8"></a>由学谋害那伽谛观却后七日憍萨罗家必当殄灭。<a id="a-A9"></a>云何学谋害。<a id="a-AA"></a>乃至广说。<a id="a-AB"></a>问何故作此论。<a id="a-AC"></a>答为欲分别契经义故。<a id="a-AD"></a>如契经说。<a id="a-AE"></a>苾刍当知。<a id="a-AF"></a>以害湿器坏尸罗威。<a id="a-AG"></a>由学谋害那伽谛观却后七日憍萨罗家必当殄灭。<a id="a-AH"></a>云何名为害湿器耶。<a id="a-AI"></a>谓憍萨罗主。<a id="a-AJ"></a>毗卢择迦。<a id="a-AK"></a>放纵痴狂害诸释种。<a id="a-AL"></a>此诸释种是彼母亲。<a id="a-AM"></a>自小已来数同器食。<a id="a-AN"></a>世间说此为湿器。<a id="a-AO"></a>亲彼背此亲而行杀害害湿器亲故。<a id="a-AP"></a>说害湿器言。<a id="a-AQ"></a>有说。<a id="a-AR"></a>应言以害湿面谓诸释种雨泪求哀。<a id="a-AS"></a>不矜湿面而行杀戮。<a id="a-AT"></a>有说。<a id="a-AU"></a>应言以害湿眼。<a id="a-AV"></a>谓诸释种悲泪盈目不生慈哀反害其命。<a id="a-AW"></a>以此业故必当殄灭。<a id="a-AX"></a>云何名曰坏尸罗威。<a id="a-AY"></a>谓坏世俗无漏戒故。<a id="a-AZ"></a>学谋害者。<a id="a-Aa"></a>学谓预流及一来果。<a id="a-Ab"></a>彼行谋害由谋害故令彼王种不久当灭。<a id="a-Ac"></a>云何名曰那伽谛观。<a id="a-Ad"></a>此那伽言目阿罗汉。<a id="a-Ae"></a>诸阿罗汉审谛观彼。<a id="a-Af"></a>或薄伽梵名大那伽。<a id="a-Ag"></a>谓佛世尊当审谛观察。<a id="a-Ah"></a>却后七日憍萨罗家必当殄灭。<a id="a-Ai"></a>学谋害故。<a id="a-Aj"></a>毗卢择迦却后七日种族皆尽。<a id="a-Ak"></a>西方诸师作如是说。<a id="a-Al"></a>由学谋害憍萨罗家第七日中必当殄灭。<a id="a-Am"></a>今欲分别彼契经中所说义故而作斯论。</p>
  <p id="aAn">云何学谋害。<a id="a-Ao"></a>答如有学者。<a id="a-Ap"></a>未离欲染。<a id="a-Aq"></a>他加害时便作念言。<a id="a-Ar"></a>当令衰坏母失爱子。<a id="a-As"></a>问何缘学者被他害耶。<a id="a-At"></a>答由三缘故。<a id="a-Au"></a>谓非时非处非道行故。<a id="a-Av"></a>非时行者。<a id="a-Aw"></a>谓夜分中游于聚落村亭。<a id="a-Ax"></a>关逻为巡候者之所捉获缚录推问种种加害。<a id="a-Ay"></a>非处行者。<a id="a-Az"></a>谓入酒家淫家王家博戏家等。<a id="a-B0"></a>为监察者之所捉获。<a id="a-B1"></a>鞭挞考讯种种苦切。<a id="a-B2"></a>非道行者。<a id="a-B3"></a>谓营农月辄入园田践他苗稼。<a id="a-B4"></a>为守护者之所捉获。<a id="a-B5"></a>加诸苦楚以苦逼故。<a id="a-B6"></a>便作念言。<a id="a-B7"></a>当令衰坏母失爱子。<a id="a-B8"></a>衰坏者谓死灭。<a id="a-B9"></a>母子乖离故名母失爱子。<a id="a-BA"></a>问学者已得不作律仪。<a id="a-BB"></a>何故乃作如是谋害。<a id="a-BC"></a>答彼由苦逼便于自身起如是念。<a id="a-BD"></a>宁当令我衰坏失爱。<a id="a-BE"></a>勿令我为斯苦所逼。<a id="a-BF"></a>不于他身是以无过。<a id="a-BG"></a>有说。<a id="a-BH"></a>于他亦起斯念。<a id="a-BI"></a>然但欲诃责不欲加害。<a id="a-BJ"></a>所以者何。<a id="a-BK"></a>若彼了知由此谋害。<a id="a-BL"></a>下至能杀一蚁卵者。<a id="a-BM"></a>设救自命亦不起此心。<a id="a-BN"></a>故此所念但为诃责。<a id="a-BO"></a>问此学谋害为但作念。<a id="a-BP"></a>为亦发言。<a id="a-BQ"></a>有说。<a id="a-BR"></a>但念而不发言。<a id="a-BS"></a>有说。<a id="a-BT"></a>发言亦无有过。<a id="a-BU"></a>为诃责故非加害故。<a id="a-BV"></a>所以者何。<a id="a-BW"></a>若彼了知由此语业。<a id="a-BX"></a>下至能害一蚁卵者。<a id="a-BY"></a>设救自命尚不起心况起语业。<a id="a-BZ"></a>问若城邑等父母所居。<a id="a-Ba"></a>学者于中起谋害不。<a id="a-Bb"></a>有说。<a id="a-Bc"></a>不起。<a id="a-Bd"></a>有说。<a id="a-Be"></a>亦起。<a id="a-Bf"></a>但为诃责。<a id="a-Bg"></a>广说如前。<a id="a-Bh"></a>又如学者已离欲染。<a id="a-Bi"></a>他加害时从离欲退作是念言。<a id="a-Bj"></a>当令衰坏母失爱子。<a id="a-Bk"></a>问彼为退已发此心言。<a id="a-Bl"></a>为未退时起此谋害。<a id="a-Bm"></a>若彼退已发此心言。<a id="a-Bn"></a>便无威力所作谋害云何速成。<a id="a-Bo"></a>若未退时起此谋害。<a id="a-Bp"></a>既无欲恶。<a id="a-Bq"></a>如何起此谋害心言。<a id="a-Br"></a>答应作是言。<a id="a-Bs"></a>彼必退已。<a id="a-Bt"></a>问既无威力如何速成。<a id="a-Bu"></a>答未离欲时威力微劣。<a id="a-Bv"></a>起多心念谋害方成。<a id="a-Bw"></a>离欲退时胜道余势。<a id="a-Bx"></a>资彼心愿谋害速成。<a id="a-By"></a>有作是说。<a id="a-Bz"></a>彼未退位天龙神鬼敬德归诚。<a id="a-C0"></a>彼遇苦缘退行谋害。<a id="a-C1"></a>天等助力令事速成。<a id="a-C2"></a>问不还退时既行谋害。<a id="a-C3"></a>阿罗汉退亦谋害耶。<a id="a-C4"></a>答无学退时不行谋害。<a id="a-C5"></a>由果殊胜虽暂退时行相作业不同学退。<a id="a-C6"></a>问无学退已谋害尚无。<a id="a-C7"></a>况未退时得有谋害。<a id="a-C8"></a>若尔经说当云何通如说羯洛迦孙驮佛诃叱度使魔罗。<a id="a-C9"></a>应时彼魔陷入地狱。<a id="a-CA"></a>答但为诃责不欲加害。<a id="a-CB"></a>然彼业尽自堕地狱曾闻彼佛将一侍者。<a id="a-CC"></a>名曰至远。<a id="a-CD"></a>入娑罗村次第乞食。<a id="a-CE"></a>时魔度使化作少年。<a id="a-CF"></a>掷石遥打侍者。<a id="a-CG"></a>头破血流被面。<a id="a-CH"></a>随佛后行。<a id="a-CI"></a>时佛右旋如象王。<a id="a-CJ"></a>顾见如是事。<a id="a-CK"></a>诃叱魔言。<a id="a-CL"></a>汝何非分造斯恶业。<a id="a-CM"></a>魔时业尽便堕地狱。<a id="a-CN"></a>故但诃责非欲加害。</p>
  <p id="aCO">问诸学谋害为但自为亦为他耶。<a id="a-CP"></a>答有亦为他。<a id="a-CQ"></a>如昔于此迦湿弥罗国有王都名婫逻吒。<a id="a-CR"></a>去城不远有僧伽蓝。<a id="a-CS"></a>名曰石崖。<a id="a-CT"></a>中有苾刍是阿罗汉。<a id="a-CU"></a>僧伽蓝侧自染袈裟。<a id="a-CV"></a>城中人有失一犊子。<a id="a-CW"></a>寻访至此。<a id="a-CX"></a>遥问苾刍见犊子不。<a id="a-CY"></a>答言不见。<a id="a-CZ"></a>彼渐前行。<a id="a-Ca"></a>苾刍业力令彼人见。<a id="a-Cb"></a>衣似牛皮染汁如血。<a id="a-Cc"></a>煮札似肉器如牛头。<a id="a-Cd"></a>见已惊怒叱言大贼。<a id="a-Ce"></a>如何苾刍盗我犊子而复屠杀。<a id="a-Cf"></a>遂加楚挞缚送王所。<a id="a-Cg"></a>王付法司禁闭牢狱。<a id="a-Ch"></a>以彼业力令诸门人。<a id="a-Ci"></a>虽历多时而无忆者。<a id="a-Cj"></a>恶业尽已彼诸门人皆生忆念。<a id="a-Ck"></a>我师何在寻访乃知禁在牢狱。<a id="a-Cl"></a>便共白王我师无辜枉禁多岁。<a id="a-Cm"></a>愿王照察放我等师。<a id="a-Cn"></a>王敕法司速宜放出。<a id="a-Co"></a>彼阿罗汉在禁多时。<a id="a-Cp"></a>衣坏发长无沙门像。<a id="a-Cq"></a>法司巡察不见苾刍。<a id="a-Cr"></a>寻还白王无此囚类。<a id="a-Cs"></a>门人重启师定在中。<a id="a-Ct"></a>囚絷多年失沙门相。<a id="a-Cu"></a>愿于禁所令宣告言。<a id="a-Cv"></a>谁是沙门王恩放出。<a id="a-Cw"></a>王如其语寻令宣告。<a id="a-Cx"></a>彼阿罗汉恶业既尽。<a id="a-Cy"></a>才闻唤声如睡梦觉。<a id="a-Cz"></a>以神通力上升虚空。<a id="a-D0"></a>犹如雁王翔空而住。<a id="a-D1"></a>王见是已投身闷绝。<a id="a-D2"></a>冷水洒面良久乃稣。<a id="a-D3"></a>自伤无知枉禁圣者。<a id="a-D4"></a>当堕恶趣无有出期。<a id="a-D5"></a>遂与群臣仰空礼谢。<a id="a-D6"></a>唯愿圣者哀恕我愆。<a id="a-D7"></a>时阿罗汉俯而告曰。<a id="a-D8"></a>吾于汝等曾不生嗔。<a id="a-D9"></a>王曰。<a id="a-DA"></a>若然请垂摄受。<a id="a-DB"></a>尊者慈愍下降王宫。<a id="a-DC"></a>王及群臣欢喜赞礼。<a id="a-DD"></a>为剃须发奉上新衣。<a id="a-DE"></a>并彼门人广设供养。<a id="a-DF"></a>香花翼从送往伽蓝。<a id="a-DG"></a>彼门徒中多诸圣者。<a id="a-DH"></a>时阿罗汉勖众而言。<a id="a-DI"></a>以我宿殃横遭拘絷。<a id="a-DJ"></a>勿以恶意。<a id="a-DK"></a>观彼王都。<a id="a-DL"></a>时有勤策得预流果。<a id="a-DM"></a>其身在远不闻此言。<a id="a-DN"></a>后随苾刍入王都邑。<a id="a-DO"></a>见师禁处窃起害心。<a id="a-DP"></a>此非法城抂禁亲教。<a id="a-DQ"></a>绵历岁序备受艰辛。<a id="a-DR"></a>哀哉苦毒诚为难忍。<a id="a-DS"></a>时有非人敬信三宝。<a id="a-DT"></a>知勤策念于此夜中。<a id="a-DU"></a>雨土满城一切堙灭。<a id="a-DV"></a>又即此国昔有王都。<a id="a-DW"></a>名曰善坚去城不远。<a id="a-DX"></a>有僧伽蓝名战主迦。<a id="a-DY"></a>中有苾刍是阿罗汉。<a id="a-DZ"></a>入深静虑不掩户扇。<a id="a-Da"></a>城中有人妻叛投寺。<a id="a-Db"></a>见僧入定藏窜床下。<a id="a-Dc"></a>其夫寻后入寺问僧。<a id="a-Dd"></a>僧不审察。<a id="a-De"></a>答言不见。<a id="a-Df"></a>夫遂遍求床下捉得夫乃嗔骂云。<a id="a-Dg"></a>贼苾刍。<a id="a-Dh"></a>如何沙门辄藏我妇纵情。<a id="a-Di"></a>楚挞缚送王所。<a id="a-Dj"></a>王付法司广如前说。<a id="a-Dk"></a>与前别者。<a id="a-Dl"></a>有晚出家证预流果。<a id="a-Dm"></a>而行谋害非人纵火。<a id="a-Dn"></a>烧灭王都故知亦有为他谋害。</p>
  <p id="aDo">问诸学谋害其体是何。<a id="a-Dp"></a>答嗔相应思是谋害体。<a id="a-Dq"></a>内法名谋害。<a id="a-Dr"></a>外法名意愤。<a id="a-Ds"></a>外仙意愤令村无村。<a id="a-Dt"></a>令城无城。<a id="a-Du"></a>令国无国。<a id="a-Dv"></a>由斯彼触害生命罪。<a id="a-Dw"></a>问何故俱令村等殄灭。<a id="a-Dx"></a>外仙得罪内则不尔答外无圣道。<a id="a-Dy"></a>内有圣道外阙止观。<a id="a-Dz"></a>内具止观。<a id="a-E0"></a>外为加害内为诃责。<a id="a-E1"></a>外亦起加行。<a id="a-E2"></a>内但发心言。<a id="a-E3"></a>是故外仙得罪非内。<a id="a-E4"></a>问诸学谋害必果遂耶。<a id="a-E5"></a>答此不决定。<a id="a-E6"></a>若诸有情造作增长。<a id="a-E7"></a>大威势业异熟现前便不果遂。<a id="a-E8"></a>如昔有一婆罗门王名补沙友憎嫉佛法。<a id="a-E9"></a>焚烧经典。<a id="a-EA"></a>坏窣堵波破僧伽蓝害苾刍众。<a id="a-EB"></a>于迦湿弥罗国一边境中。<a id="a-EC"></a>破五百僧伽蓝况于余处。<a id="a-ED"></a>恶魔方便使鸠叛荼药叉鬼神冥助威势。<a id="a-EE"></a>令所往处无能拒者。<a id="a-EF"></a>渐灭佛法至菩提树。<a id="a-EG"></a>菩提树神名为谛语。<a id="a-EH"></a>作如是念。<a id="a-EI"></a>今此恶王甚大愚暴。<a id="a-EJ"></a>将欲毁坏殑伽沙等诸佛世尊。<a id="a-EK"></a>破恶魔军成妙觉处。<a id="a-EL"></a>即自化现殊胜女身。<a id="a-EM"></a>伫立其前。<a id="a-EN"></a>彼王见已寻生贪染。<a id="a-EO"></a>护法善神遂得其便。<a id="a-EP"></a>杀王及军并恶神众无得免者。<a id="a-EQ"></a>时佛法中有多学者。<a id="a-ER"></a>虽作谋害无一得成。<a id="a-ES"></a>由彼国王福力大故。<a id="a-ET"></a>又如昔者达刺陀王。<a id="a-EU"></a>入迦湿弥罗国。<a id="a-EV"></a>毁灭佛法。<a id="a-EW"></a>杀苾刍众坏窣堵波。<a id="a-EX"></a>破僧伽蓝焚烧经典。<a id="a-EY"></a>尔时彼国有多贤圣。<a id="a-EZ"></a>虽起谋害亦无成者。<a id="a-Ea"></a>由彼恶王福力大故。<a id="a-Eb"></a>由此故说。<a id="a-Ec"></a>若诸有情造作增长大威势业。<a id="a-Ed"></a>异熟现前便不果遂。</p>
 </body>
</html>