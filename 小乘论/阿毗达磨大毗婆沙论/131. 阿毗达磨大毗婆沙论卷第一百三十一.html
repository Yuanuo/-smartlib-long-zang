<!doctype html>
<html id="z3IBVea13O" data-ver="915">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第一百三十一</h1>
  <h2 id="a2">大种蕴第五中大造纳息第一之五</h2>
  <p id="a3">如契经说。<a id="a-4"></a>邬揭罗长者白佛言。<a id="a-5"></a>世尊。<a id="a-6"></a>我于一时自手执杓施僧饮食时。<a id="a-7"></a>有天神空中语我。<a id="a-8"></a>长者当知。<a id="a-9"></a>此阿罗汉果。<a id="a-A"></a>此阿罗汉向此不还果。<a id="a-B"></a>此不还向。<a id="a-C"></a>此一来果。<a id="a-D"></a>此一来向。<a id="a-E"></a>此预流果。<a id="a-F"></a>此预流向。<a id="a-G"></a>此持此犯。<a id="a-H"></a>我于尔时虽闻彼语。<a id="a-I"></a>自省无有不平等心。<a id="a-J"></a>于僧众中等心而施。<a id="a-K"></a>问彼天神者为是谁耶。<a id="a-L"></a>复何因缘来语长者。<a id="a-M"></a>答有作是说。<a id="a-N"></a>是魔众天欲为长者善品留难。<a id="a-O"></a>有说。<a id="a-P"></a>是鬼以虚诳言惑乱长者。<a id="a-Q"></a>有余师说。<a id="a-R"></a>彼是长者常所祭天故来空中。<a id="a-S"></a>示导长者福田差别。<a id="a-T"></a>有余复言。<a id="a-U"></a>彼是长者过去亲属生在天中。<a id="a-V"></a>以诚实言汲引长者。<a id="a-W"></a>问若是长者过去亲属于预流向云何能知。<a id="a-X"></a>见道迅速非其境故。<a id="a-Y"></a>答预流向有二种。<a id="a-Z"></a>一者世俗。<a id="a-a"></a>二者胜义。<a id="a-b"></a>得顺决择分名为世俗。<a id="a-c"></a>已入见道名为胜义。<a id="a-d"></a>住世俗向是彼天境。<a id="a-e"></a>若胜义向舍利子等。<a id="a-f"></a>尚不尽知况彼天等。<a id="a-g"></a>彼天所示但是世俗。<a id="a-h"></a>能受长者所施食故。<a id="a-i"></a>亦有余经说胜义向。<a id="a-j"></a>如世尊告婆拖梨言。<a id="a-k"></a>若有苾刍是俱解脱。<a id="a-l"></a>我设告彼汝来以身于此泞渠为我作彴。<a id="a-m"></a>婆拖梨听于意云何。<a id="a-n"></a>彼闻我命为拒逆不。<a id="a-o"></a>将登蹑时为退避不正践蹈时为转侧不。<a id="a-p"></a>婆拖梨曰不也。<a id="a-q"></a>世尊复告婆拖梨。<a id="a-r"></a>置俱解脱。<a id="a-s"></a>若有苾刍是慧解脱。<a id="a-t"></a>我设告彼乃至广说。<a id="a-u"></a>复置慧解脱说于身证。<a id="a-v"></a>复置身证说于见至。<a id="a-w"></a>复置见至说信胜解置信胜解说随法行。<a id="a-x"></a>置随法行说随信行。<a id="a-y"></a>佛问彼答一一如前。<a id="a-z"></a>有说。<a id="a-10"></a>此经亦说世俗预流果向。<a id="a-11"></a>以见道中不能听受佛语义故。<a id="a-12"></a>评曰此中说胜义向于理为善。<a id="a-13"></a>以说随信随法行故。<a id="a-14"></a>问住见道时无能听受。<a id="a-15"></a>佛说义者无异心故。<a id="a-16"></a>如何世尊以言告彼。<a id="a-17"></a>答世尊依彼志乐而说。<a id="a-18"></a>无如是事为分别故。<a id="a-19"></a>假在见道有异分心。<a id="a-1A"></a>能受如来此言义者。<a id="a-1B"></a>必舍见道作所敕事。<a id="a-1C"></a>佛意呵责婆拖梨言。<a id="a-1D"></a>住见道中尚从我命。<a id="a-1E"></a>况汝远离一切功德。<a id="a-1F"></a>而于我所生违逆心。<a id="a-1G"></a>是故此中说胜义向问长者何故虽闻天语。<a id="a-1H"></a>犹于僧中平等心施。<a id="a-1I"></a>有说。<a id="a-1J"></a>僧众皆是长者一揵椎声所召集故。<a id="a-1K"></a>彼作是念。<a id="a-1L"></a>此皆是我一揵椎声之所召集。<a id="a-1M"></a>无宜于此不等心施。<a id="a-1N"></a>有说。<a id="a-1O"></a>僧众受此饮食皆除饥渴无差别故。<a id="a-1P"></a>彼作是念。<a id="a-1Q"></a>我施饮食为除饥渴。<a id="a-1R"></a>如阿罗汉受我施已饥渴得除。<a id="a-1S"></a>具缚异生受我饮食亦复如是。<a id="a-1T"></a>无宜于此不等心施。<a id="a-1U"></a>有说。<a id="a-1V"></a>长者施僧饮食本意但欲饶益他故。<a id="a-1W"></a>彼作是念。<a id="a-1X"></a>我施饮食为饶益他不欲自利。<a id="a-1Y"></a>如阿罗汉受我饮食所得饶益。<a id="a-1Z"></a>毁戒亦然。<a id="a-1a"></a>是故我今应等心施有说。<a id="a-1b"></a>长者避爱恚故彼作是念。<a id="a-1c"></a>若施不等僧或于我起爱恚心。<a id="a-1d"></a>由此当招不如意果。<a id="a-1e"></a>我即于彼便作怨仇。<a id="a-1f"></a>何得名为真净施主。<a id="a-1g"></a>有说。<a id="a-1h"></a>长者随佛教故彼作是念。<a id="a-1i"></a>如来常说若有于一补特伽罗偏心敬养有五过失。<a id="a-1j"></a>若有一失尚不应为何况于五。<a id="a-1k"></a>有说。<a id="a-1l"></a>长者不望报故。<a id="a-1m"></a>彼作是念。<a id="a-1n"></a>施果异熟唯欲界受。<a id="a-1o"></a>我若命终当生色界。<a id="a-1p"></a>施果于我便为无益。<a id="a-1q"></a>设当有益尚不希求况复无益。<a id="a-1r"></a>故我但应平等心施。<a id="a-1s"></a>有说。<a id="a-1t"></a>长者敬出家故彼作是念。<a id="a-1u"></a>我离欲染得不还果。<a id="a-1v"></a>犹于居家眷属珍财不能弃舍。<a id="a-1w"></a>诸出家者虽有具缚。<a id="a-1x"></a>而于居家眷属财产能弃能舍能不积集。<a id="a-1y"></a>受佛禁戒尽寿修行。<a id="a-1z"></a>纯一圆满清净梵行。<a id="a-20"></a>设有失念毁犯戒者。<a id="a-21"></a>深生惭耻常希清净。<a id="a-22"></a>若在居家不能如是。<a id="a-23"></a>故我于此应等心施。<a id="a-24"></a>有说。<a id="a-25"></a>长者重仪相。<a id="a-26"></a>故彼作是念。<a id="a-27"></a>诸出家人剃发染衣。<a id="a-28"></a>仪相同佛持戒破戒。<a id="a-29"></a>俱令世间瞻睹生福。<a id="a-2A"></a>为作福田故我于中应等心施。<a id="a-2B"></a>有说。<a id="a-2C"></a>长者荷佛恩故彼作是念。<a id="a-2D"></a>我依佛法获得忍智。<a id="a-2E"></a>金刚杵剑摧破二十身见山峰。<a id="a-2F"></a>断截无边恶趣根本。<a id="a-2G"></a>作有边际定趣涅槃。<a id="a-2H"></a>于四谛中慧眼清净。<a id="a-2I"></a>尽下分结出欲淤泥。<a id="a-2J"></a>故我不应于佛弟子。<a id="a-2K"></a>心不平等而行惠施。<a id="a-2L"></a>有说。<a id="a-2M"></a>长者显自所得觉慧坚牢不可转故。<a id="a-2N"></a>彼作是念。<a id="a-2O"></a>我慧坚牢岂随天言轻有转变。<a id="a-2P"></a>故于僧众施心平等。<a id="a-2Q"></a>显己如是故来白佛。</p>
  <p id="a2R">如契经中佛告庆喜。<a id="a-2S"></a>施食有二果无差别。<a id="a-2T"></a>一者菩萨受彼食已。<a id="a-2U"></a>证得无上正等菩提。<a id="a-2V"></a>二者如来受彼食已。<a id="a-2W"></a>入于无余大涅槃界。<a id="a-2X"></a>问初受食者有贪嗔痴。<a id="a-2Y"></a>后受食者贪嗔痴尽。<a id="a-2Z"></a>何缘施果无差别耶。<a id="a-2a"></a>答由思及田有偏胜故。<a id="a-2b"></a>佛依偏胜说果无差。<a id="a-2c"></a>谓初难陀难陀跋罗姊妹二人。<a id="a-2d"></a>闻说菩萨受十六转甘味乳糜。<a id="a-2e"></a>必当得成无上等觉。<a id="a-2f"></a>欢喜踊跃发殊胜思。<a id="a-2g"></a>持上乳糜奉施菩萨。<a id="a-2h"></a>菩萨食已即于是夜。<a id="a-2i"></a>降伏魔军成等正觉。<a id="a-2j"></a>女闻倍喜更起胜思。<a id="a-2k"></a>彼所施田虽非殊胜。<a id="a-2l"></a>由思胜故能招胜果。<a id="a-2m"></a>准陀于佛将涅槃时。<a id="a-2n"></a>见佛身形少如衰变。<a id="a-2o"></a>又闻不久必入涅槃。<a id="a-2p"></a>恋慕不堪其心扰乱。<a id="a-2q"></a>殊胜思愿不能现前。<a id="a-2r"></a>然由胜田能招胜果。<a id="a-2s"></a>佛依此故说无差别。<a id="a-2t"></a>有作是说。<a id="a-2u"></a>欲遮准陀变悔心故。<a id="a-2v"></a>如彼经说。<a id="a-2w"></a>佛告阿难。<a id="a-2x"></a>若彼准陀工巧之子。<a id="a-2y"></a>或他所引或自寻思。<a id="a-2z"></a>于施食中而生变悔。<a id="a-30"></a>于难得事便为不得。<a id="a-31"></a>难得事者所谓诸佛将涅槃时最后供养。<a id="a-32"></a>彼若生变悔者。<a id="a-33"></a>汝便应以六处而劝喻之。<a id="a-34"></a>谓施食因缘能招长寿。<a id="a-35"></a>色力乐誉富贵臣僚。<a id="a-36"></a>我从世尊亲闻是事。<a id="a-37"></a>施食有二果无差别。<a id="a-38"></a>一者菩萨受彼食已。<a id="a-39"></a>证得无上正等菩提。<a id="a-3A"></a>二者如来受彼食已。<a id="a-3B"></a>入于无余大涅槃界。<a id="a-3C"></a>复应告彼准陀。<a id="a-3D"></a>当知于施食中。<a id="a-3E"></a>若生变悔汝于如是难得事中便为不得。<a id="a-3F"></a>如失菩萨将成佛。<a id="a-3G"></a>时奉施乳糜。<a id="a-3H"></a>所生胜福慎莫变悔。<a id="a-3I"></a>由此故言二果无别。<a id="a-3J"></a>有说。<a id="a-3K"></a>二时俱能资益离染身故。<a id="a-3L"></a>谓食于消化时能作食事。<a id="a-3M"></a>佛于后夜成正觉时。<a id="a-3N"></a>彼食消化如成正觉。<a id="a-3O"></a>涅槃亦尔。<a id="a-3P"></a>故说二施果无差别。<a id="a-3Q"></a>有说。<a id="a-3R"></a>初受食已证得佛法。<a id="a-3S"></a>后受食已受用佛法。<a id="a-3T"></a>得修习修说亦如是。<a id="a-3U"></a>有说。<a id="a-3V"></a>初受食已便入一切静虑解脱等持等至。<a id="a-3W"></a>后受食已亦入一切静虑解脱等持等至。<a id="a-3X"></a>有说。<a id="a-3Y"></a>初受食已渡烦恼河。<a id="a-3Z"></a>后受食已渡生死河。<a id="a-3a"></a>有说。<a id="a-3b"></a>初受食已涸烦恼海。<a id="a-3c"></a>后受食已涸生死海。<a id="a-3d"></a>如是拔烦恼树。<a id="a-3e"></a>拔生死树。<a id="a-3f"></a>破烦恼山。<a id="a-3g"></a>破生死山。<a id="a-3h"></a>越烦恼依。<a id="a-3i"></a>越生死依。<a id="a-3j"></a>说亦如是。<a id="a-3k"></a>有说。<a id="a-3l"></a>初受食已弃舍集谛。<a id="a-3m"></a>后受食已弃舍苦谛。<a id="a-3n"></a>有说。<a id="a-3o"></a>初受食已证入道谛。<a id="a-3p"></a>后受食已证入灭谛。<a id="a-3q"></a>有说。<a id="a-3r"></a>初受食已舍集入道。<a id="a-3s"></a>后受食已舍苦入灭。<a id="a-3t"></a>有说。<a id="a-3u"></a>初受食已超越诸漏。<a id="a-3v"></a>后受食已超顺漏法。<a id="a-3w"></a>有说。<a id="a-3x"></a>初受食已超四暴流。<a id="a-3y"></a>后受食已超顺流法。<a id="a-3z"></a>如流顺流说超差别如是。<a id="a-40"></a>扼顺扼取。<a id="a-41"></a>顺取身系顺身系。<a id="a-42"></a>诸盖顺诸盖说超亦尔。<a id="a-43"></a>有说。<a id="a-44"></a>初受食已摧破二魔。<a id="a-45"></a>谓烦恼魔。<a id="a-46"></a>自在天魔。<a id="a-47"></a>后受食已亦破二魔谓蕴魔死魔。<a id="a-48"></a>有说。<a id="a-49"></a>初受食已入有余大涅槃界。<a id="a-4A"></a>后受食已入无余大涅槃界。<a id="a-4B"></a>佛依如是种种因缘。<a id="a-4C"></a>说二种施果无。<a id="a-4D"></a>差别。</p>
  <p data-pb></p>
  <h2 id="a4E">大种蕴第五中缘纳息第二之一</h2>
  <p id="a4F">大种与大种为几缘。<a id="a-4G"></a>如是等章。<a id="a-4H"></a>及解章义。<a id="a-4I"></a>既领会已。<a id="a-4J"></a>当广分别。<a id="a-4K"></a>问何故作此论。<a id="a-4L"></a>答欲止譬喻者所说故。<a id="a-4M"></a>彼说缘性非实有法。<a id="a-4N"></a>问彼何故作是说。<a id="a-4O"></a>答依契经故。<a id="a-4P"></a>如契经说。<a id="a-4Q"></a>无明缘行。<a id="a-4R"></a>行相有异无明一相。<a id="a-4S"></a>如何一相无明为缘生异相行。<a id="a-4T"></a>而缘是实。<a id="a-4U"></a>尊者亦说。<a id="a-4V"></a>缘是诸师假立名号。<a id="a-4W"></a>体非实有。<a id="a-4X"></a>亦为遮止如是所说显示诸缘体是实有。<a id="a-4Y"></a>若诸缘性非实有者。<a id="a-4Z"></a>则一切法皆非实有。<a id="a-4a"></a>以因缘摄一切有为法。<a id="a-4b"></a>等无间缘摄过去现在。<a id="a-4c"></a>除阿罗汉最后心聚。<a id="a-4d"></a>余心心所法。<a id="a-4e"></a>所缘缘增上缘摄一切法故。<a id="a-4f"></a>又若缘性非实有者。<a id="a-4g"></a>应不施设诸法甚深。<a id="a-4h"></a>谓不依因缘观察则诸法性粗浅易知。<a id="a-4i"></a>若以因缘而观察者。<a id="a-4j"></a>则甚深义过四大海。<a id="a-4k"></a>唯佛能知非余所测。<a id="a-4l"></a>又若缘性非实有者。<a id="a-4m"></a>应不施设有三菩提。<a id="a-4n"></a>谓以上智观因缘故得佛菩提。<a id="a-4o"></a>以中智观得独觉菩提。<a id="a-4p"></a>以下智观得声闻菩提。<a id="a-4q"></a>又因缘性非实有者。<a id="a-4r"></a>应不施设有三品慧。<a id="a-4s"></a>谓下品慧应常下品。<a id="a-4t"></a>中应恒中。<a id="a-4u"></a>上应恒上。<a id="a-4v"></a>无实缘力令增减故。<a id="a-4w"></a>若尔便无师徒教习。<a id="a-4x"></a>又师徒性应无改转。<a id="a-4y"></a>尊者妙音亦作是说。<a id="a-4z"></a>若缘非实师不应令弟子觉慧转。<a id="a-50"></a>下作中。<a id="a-51"></a>转中作上。<a id="a-52"></a>无修习缘令增长故。<a id="a-53"></a>师徒教诲应不得成。<a id="a-54"></a>师应常师弟子亦尔。<a id="a-55"></a>由如是等所说理故。<a id="a-56"></a>知缘自性决定实有。<a id="a-57"></a>问若缘实有当云何通譬喻论师所引经义。<a id="a-58"></a>答无明虽一作用有多。<a id="a-59"></a>多用为缘生异相行。<a id="a-5A"></a>以有为法随托众缘。<a id="a-5B"></a>有无量门作用别故。<a id="a-5C"></a>譬如一士而有五能。<a id="a-5D"></a>而不相违彼亦如是。<a id="a-5E"></a>有说。<a id="a-5F"></a>为显诸有为法自性羸劣。<a id="a-5G"></a>不能自起必藉他缘。<a id="a-5H"></a>无实作用无有自在故作斯论。<a id="a-5I"></a>此中自性谓法自体。<a id="a-5J"></a>或云此显所生诸法自性羸劣。<a id="a-5K"></a>以羸劣故有藉四缘。<a id="a-5L"></a>或三或二方得生起。<a id="a-5M"></a>尚无有法藉一缘生况无所藉。<a id="a-5N"></a>如羸病者。<a id="a-5O"></a>必假若四若三若二。<a id="a-5P"></a>所倚任缘而得起转。<a id="a-5Q"></a>尚无假一况全不假。<a id="a-5R"></a>或云此显能生因缘自性羸劣。<a id="a-5S"></a>以羸劣故或四或三或二相资方能生法。<a id="a-5T"></a>如羸劣者。<a id="a-5U"></a>或四或三或二相假能办一事。<a id="a-5V"></a>如契经说。<a id="a-5W"></a>色是无常色之因缘亦无常性。<a id="a-5X"></a>无常所起色云何常。<a id="a-5Y"></a>由诸有为性羸劣故不能自起。<a id="a-5Z"></a>谓彼无力可能自生。<a id="a-5a"></a>由不自生故藉他起。<a id="a-5b"></a>要假缘力方得生故。<a id="a-5c"></a>由藉他缘故无作用。<a id="a-5d"></a>谓法无欲作是念言。<a id="a-5e"></a>我应作谁谁令我作。<a id="a-5f"></a>无作用故则无自在。<a id="a-5g"></a>谓我勿起我勿灭中。<a id="a-5h"></a>诸有为法不自在故。<a id="a-5i"></a>有说。<a id="a-5j"></a>为遣诸缘起愚故作斯论。<a id="a-5k"></a>缘起愚者。<a id="a-5l"></a>谓彼闻说无明缘行。<a id="a-5m"></a>乃至生缘老死。<a id="a-5n"></a>便谓唯此是缘起法今欲决定显示从缘所生。<a id="a-5o"></a>内外诸法皆是缘起。<a id="a-5p"></a>由此等缘故作斯论。</p>
  <p id="a5q">大种与大种为几缘。<a id="a-5r"></a>答。<a id="a-5s"></a>因。<a id="a-5t"></a>增上。<a id="a-5u"></a>因者二因。<a id="a-5v"></a>谓俱有。<a id="a-5w"></a>同类。<a id="a-5x"></a>俱生互相望为俱有因。<a id="a-5y"></a>前生与后生为同类因。<a id="a-5z"></a>增上者谓不碍生。<a id="a-60"></a>及唯无障。<a id="a-61"></a>此依种类总相而说。<a id="a-62"></a>然四大种有十一种。<a id="a-63"></a>谓眼处所依。<a id="a-64"></a>乃至法处所依。<a id="a-65"></a>眼处所依与眼处所依为因。<a id="a-66"></a>增上与余所依但一增上。<a id="a-67"></a>乃至法处所依与法处所依为因。<a id="a-68"></a>增上与余所依但一增上。<a id="a-69"></a>眼处所依大种复有二种。<a id="a-6A"></a>谓左与右左与左所依为因。<a id="a-6B"></a>增上与右所依但一增上。<a id="a-6C"></a>右与右所依为因。<a id="a-6D"></a>增上与左所依但一增。<a id="a-6E"></a>上左眼所依大种复有二种。<a id="a-6F"></a>谓所长养及异熟生。<a id="a-6G"></a>长养与长养为因。<a id="a-6H"></a>增上与异熟生但一增上。<a id="a-6I"></a>异熟与异熟为因。<a id="a-6J"></a>增上与所长养但一增上。<a id="a-6K"></a>异熟大种复有二种。<a id="a-6L"></a>谓善业异熟及不善业异熟。<a id="a-6M"></a>善业异熟与善业异熟为因。<a id="a-6N"></a>增上与不善业异熟但一增上。<a id="a-6O"></a>不善业说亦尔。<a id="a-6P"></a>善业异熟大种复有二种。<a id="a-6Q"></a>谓天及人。<a id="a-6R"></a>天与天为因。<a id="a-6S"></a>增上与人但一增上。<a id="a-6T"></a>人说亦尔。<a id="a-6U"></a>天大种复有二种。<a id="a-6V"></a>谓欲界及色界。<a id="a-6W"></a>欲界与欲界为因。<a id="a-6X"></a>增上与色界但一增上。<a id="a-6Y"></a>色界说亦尔。<a id="a-6Z"></a>色界大种复有四种。<a id="a-6a"></a>谓初静虑乃至第四静虑。<a id="a-6b"></a>初静虑与初静虑为因。<a id="a-6c"></a>增上与余静虑但一增上。<a id="a-6d"></a>乃至第四静虑说亦尔。<a id="a-6e"></a>不善业异熟大种复有三种。<a id="a-6f"></a>谓地狱傍生饿鬼。<a id="a-6g"></a>地狱与地狱为因。<a id="a-6h"></a>增上与余二但一增上。<a id="a-6i"></a>傍生饿鬼说亦尔。<a id="a-6j"></a>如说异熟。<a id="a-6k"></a>长养亦尔。<a id="a-6l"></a>如说左右亦尔。<a id="a-6m"></a>如说眼处所依大种。<a id="a-6n"></a>乃至法处所依大种亦尔。<a id="a-6o"></a>此中异者。<a id="a-6p"></a>谓五外处有自他身。<a id="a-6q"></a>情非情等差别应思。<a id="a-6r"></a>问同趣同地处所差别。<a id="a-6s"></a>展转相望为有因不。<a id="a-6t"></a>答有说。<a id="a-6u"></a>无因。<a id="a-6v"></a>此不应理。<a id="a-6w"></a>应有大种是刹那故。<a id="a-6x"></a>谓五净居所有大种。<a id="a-6y"></a>无始生死曾未起故。<a id="a-6z"></a>诸所造色十一种等准前大种广说应知。<a id="a-70"></a>大种与所造色为几缘。<a id="a-71"></a>答因。<a id="a-72"></a>增上。<a id="a-73"></a>因者五因。<a id="a-74"></a>谓生因。<a id="a-75"></a>依因。<a id="a-76"></a>立因。<a id="a-77"></a>持因。<a id="a-78"></a>养因。<a id="a-79"></a>增上者谓不碍生。<a id="a-7A"></a>及唯无障。<a id="a-7B"></a>有说。<a id="a-7C"></a>大种与所造触为同类因。<a id="a-7D"></a>此不应理。<a id="a-7E"></a>大种所造触非同类故。<a id="a-7F"></a>所造色与所造色为几缘。<a id="a-7G"></a>答因。<a id="a-7H"></a>增上。<a id="a-7I"></a>因者三因。<a id="a-7J"></a>谓俱有。<a id="a-7K"></a>同类。<a id="a-7L"></a>异熟。<a id="a-7M"></a>增上者谓不碍生。<a id="a-7N"></a>及唯无障。<a id="a-7O"></a>此总相说。<a id="a-7P"></a>差别说者准前大种如理应思。<a id="a-7Q"></a>所造色与大种为几缘。<a id="a-7R"></a>答因。<a id="a-7S"></a>增上。<a id="a-7T"></a>因者一因。<a id="a-7U"></a>谓异熟因。<a id="a-7V"></a>增上者。<a id="a-7W"></a>谓不碍生。<a id="a-7X"></a>及唯无障。<a id="a-7Y"></a>有说。<a id="a-7Z"></a>造触与诸大种为同类因。<a id="a-7a"></a>此不应理。<a id="a-7b"></a>造触大种非同类故。</p>
  <p id="a7c">大种与心心所法为几缘。<a id="a-7d"></a>答所缘。<a id="a-7e"></a>增上。<a id="a-7f"></a>所缘者。<a id="a-7g"></a>谓与身识彼相应法。<a id="a-7h"></a>及与意识彼相应法为所缘。<a id="a-7i"></a>身识及相应法。<a id="a-7j"></a>取自相。<a id="a-7k"></a>意识及相应法。<a id="a-7l"></a>取自相共相。<a id="a-7m"></a>增上者如前说。<a id="a-7n"></a>心心所法与心心所法为几缘。<a id="a-7o"></a>答因。<a id="a-7p"></a>等无间。<a id="a-7q"></a>所缘。<a id="a-7r"></a>增上。<a id="a-7s"></a>因者五因。<a id="a-7t"></a>谓相应。<a id="a-7u"></a>俱有。<a id="a-7v"></a>同类。<a id="a-7w"></a>遍行。<a id="a-7x"></a>异熟。<a id="a-7y"></a>等无间者。<a id="a-7z"></a>谓心心所法等无间。<a id="a-80"></a>心心所法现在前。<a id="a-81"></a>所缘者。<a id="a-82"></a>谓心心所法。<a id="a-83"></a>与心心所法为所缘。<a id="a-84"></a>增上者如前说。<a id="a-85"></a>心心所法与大种为几缘。<a id="a-86"></a>答因。<a id="a-87"></a>增上。<a id="a-88"></a>因者。<a id="a-89"></a>一因。<a id="a-8A"></a>谓异熟因。<a id="a-8B"></a>增上者如前说。<a id="a-8C"></a>大种与眼处为几缘。<a id="a-8D"></a>答因。<a id="a-8E"></a>增上。<a id="a-8F"></a>因者五因。<a id="a-8G"></a>谓生等五。<a id="a-8H"></a>增上者如前说。<a id="a-8I"></a>眼处与眼处为几缘。<a id="a-8J"></a>答因增上。<a id="a-8K"></a>因者一因。<a id="a-8L"></a>谓同类因。<a id="a-8M"></a>增上者如前说。<a id="a-8N"></a>眼处与大种为几缘。<a id="a-8O"></a>答一增上。<a id="a-8P"></a>增上义如前说。<a id="a-8Q"></a>如眼处。<a id="a-8R"></a>耳鼻舌身香味处亦尔。<a id="a-8S"></a>大种与色处为几缘。<a id="a-8T"></a>答因。<a id="a-8U"></a>增上。<a id="a-8V"></a>因者五因。<a id="a-8W"></a>谓生等五。<a id="a-8X"></a>增上者如前说。<a id="a-8Y"></a>色处与色处为几缘。<a id="a-8Z"></a>答因。<a id="a-8a"></a>增上。<a id="a-8b"></a>因者二因。<a id="a-8c"></a>谓同类。<a id="a-8d"></a>异熟。<a id="a-8e"></a>增上者如前说。<a id="a-8f"></a>色处与大种为几缘。<a id="a-8g"></a>答因。<a id="a-8h"></a>增上。<a id="a-8i"></a>因者一因。<a id="a-8j"></a>谓异熟因。<a id="a-8k"></a>增上者如前说。<a id="a-8l"></a>如色处。<a id="a-8m"></a>声触处亦尔。<a id="a-8n"></a>总说虽然而义有异。<a id="a-8o"></a>谓大种与声处为因。<a id="a-8p"></a>增上。<a id="a-8q"></a>因者。<a id="a-8r"></a>五因。<a id="a-8s"></a>谓生等五。<a id="a-8t"></a>增上者如前说。<a id="a-8u"></a>声处与声处为因。<a id="a-8v"></a>增上。<a id="a-8w"></a>因者一因。<a id="a-8x"></a>谓同类因。<a id="a-8y"></a>增上者如前说。<a id="a-8z"></a>声处与大种为因。<a id="a-90"></a>增上。<a id="a-91"></a>因者一因。<a id="a-92"></a>谓异熟因。<a id="a-93"></a>增上者如前说。<a id="a-94"></a>大种与触处为因。<a id="a-95"></a>增上。<a id="a-96"></a>因者七因。<a id="a-97"></a>谓生等五。<a id="a-98"></a>及俱有。<a id="a-99"></a>同类增上者如前说。<a id="a-9A"></a>触处与触处为因。<a id="a-9B"></a>增上。<a id="a-9C"></a>因者七因。<a id="a-9D"></a>谓生等五。<a id="a-9E"></a>及俱有。<a id="a-9F"></a>同类。<a id="a-9G"></a>增上者如前说。<a id="a-9H"></a>触处与大种为因。<a id="a-9I"></a>增上。<a id="a-9J"></a>因者二因。<a id="a-9K"></a>谓俱有。<a id="a-9L"></a>同类。<a id="a-9M"></a>增上者如前说。<a id="a-9N"></a>大种与意处为几缘。<a id="a-9O"></a>答所缘。<a id="a-9P"></a>增上。<a id="a-9Q"></a>所缘者谓与身识意识为所缘。<a id="a-9R"></a>身识取自相。<a id="a-9S"></a>意识取自相共相。<a id="a-9T"></a>身识取时若一若多广如前说。<a id="a-9U"></a>意处与意处为几缘。<a id="a-9V"></a>答因。<a id="a-9W"></a>等无间。<a id="a-9X"></a>所缘。<a id="a-9Y"></a>增上。<a id="a-9Z"></a>因者三因。<a id="a-9a"></a>谓同类。<a id="a-9b"></a>遍行。<a id="a-9c"></a>异熟。<a id="a-9d"></a>等无间者。<a id="a-9e"></a>谓意处等无间。<a id="a-9f"></a>意处现在前。<a id="a-9g"></a>所缘者。<a id="a-9h"></a>谓意处与意处为所缘。<a id="a-9i"></a>增上者如前说。<a id="a-9j"></a>此依种类总相而说。<a id="a-9k"></a>然意处有六种。<a id="a-9l"></a>谓眼识。<a id="a-9m"></a>乃至意识。<a id="a-9n"></a>此中眼识与眼识为因。<a id="a-9o"></a>等无间。<a id="a-9p"></a>增上。<a id="a-9q"></a>非所缘。<a id="a-9r"></a>因者二因。<a id="a-9s"></a>谓同类。<a id="a-9t"></a>异熟。<a id="a-9u"></a>等无间者谓眼识等无间。<a id="a-9v"></a>眼识现在前。<a id="a-9w"></a>增上者如前说。<a id="a-9x"></a>非所缘者以眼识唯缘色。<a id="a-9y"></a>眼识非色故。<a id="a-9z"></a>如眼识与眼识。<a id="a-A0"></a>眼识与耳鼻舌身识亦尔。<a id="a-A1"></a>眼识与意识为因等无间。<a id="a-A2"></a>所缘。<a id="a-A3"></a>增上。<a id="a-A4"></a>因者。<a id="a-A5"></a>二因。<a id="a-A6"></a>谓同类。<a id="a-A7"></a>异熟等无间者。<a id="a-A8"></a>谓眼识等无间。<a id="a-A9"></a>意识现在前。<a id="a-AA"></a>所缘者。<a id="a-AB"></a>谓眼识与意识为所缘。<a id="a-AC"></a>增上者如前说。<a id="a-AD"></a>如眼识对六识。<a id="a-AE"></a>耳鼻舌身识对六亦尔意识与意识为因。<a id="a-AF"></a>等无间。<a id="a-AG"></a>所缘。<a id="a-AH"></a>增上。<a id="a-AI"></a>因者三因。<a id="a-AJ"></a>谓同类。<a id="a-AK"></a>遍行。<a id="a-AL"></a>异熟。<a id="a-AM"></a>等无间者。<a id="a-AN"></a>谓意识等无间。<a id="a-AO"></a>意识现在前。<a id="a-AP"></a>所缘者。<a id="a-AQ"></a>谓意识与意识为所缘。<a id="a-AR"></a>增上者如前说。<a id="a-AS"></a>意识与眼识为因。<a id="a-AT"></a>等无间增上。<a id="a-AU"></a>非所缘。<a id="a-AV"></a>因者三因。<a id="a-AW"></a>即同类。<a id="a-AX"></a>遍行。<a id="a-AY"></a>异熟。<a id="a-AZ"></a>等无间者。<a id="a-Aa"></a>谓意识等无间眼识现在前增上者如前说。<a id="a-Ab"></a>非所缘者。<a id="a-Ac"></a>以眼识唯缘色。<a id="a-Ad"></a>意识非色故。<a id="a-Ae"></a>如意识对眼识。<a id="a-Af"></a>意识对余识亦尔。<a id="a-Ag"></a>问眼等五识展转无间现在前不。<a id="a-Ah"></a>答诸瑜伽师说。<a id="a-Ai"></a>眼等五识展转无间不现在前。<a id="a-Aj"></a>皆从意识无间生故。<a id="a-Ak"></a>阿毗达磨诸论师言。<a id="a-Al"></a>眼等五识展转皆得无间而起。<a id="a-Am"></a>若不尔者违根蕴说。<a id="a-An"></a>如彼说。<a id="a-Ao"></a>苦根与苦根为因。<a id="a-Ap"></a>等无间。<a id="a-Aq"></a>增上。<a id="a-Ar"></a>非所缘。<a id="a-As"></a>意处与大种为几缘。<a id="a-At"></a>答因。<a id="a-Au"></a>增上。<a id="a-Av"></a>因者一因。<a id="a-Aw"></a>谓异熟因。<a id="a-Ax"></a>增上者如前说。<a id="a-Ay"></a>大种与法处为几缘。<a id="a-Az"></a>答因。<a id="a-B0"></a>所缘。<a id="a-B1"></a>增上。<a id="a-B2"></a>因者七因。<a id="a-B3"></a>谓生等五。<a id="a-B4"></a>及俱有。<a id="a-B5"></a>同类。<a id="a-B6"></a>所缘者。<a id="a-B7"></a>谓与身识相应法。<a id="a-B8"></a>及意识相应法。<a id="a-B9"></a>为所缘。<a id="a-BA"></a>增上者如前说。<a id="a-BB"></a>法处与法处为几缘。<a id="a-BC"></a>答因。<a id="a-BD"></a>等无间。<a id="a-BE"></a>所缘。<a id="a-BF"></a>增上。<a id="a-BG"></a>因者五因。<a id="a-BH"></a>即相应等五。<a id="a-BI"></a>等无间者。<a id="a-BJ"></a>谓法处等无间。<a id="a-BK"></a>法处现在前。<a id="a-BL"></a>所缘者。<a id="a-BM"></a>谓法处与法处为所缘。<a id="a-BN"></a>增上者如前说。<a id="a-BO"></a>法处与大种为几缘。<a id="a-BP"></a>答因。<a id="a-BQ"></a>增上。<a id="a-BR"></a>因者三因。<a id="a-BS"></a>谓俱有。<a id="a-BT"></a>同类。<a id="a-BU"></a>异熟。<a id="a-BV"></a>增上者如前说。</p>
  <p id="aBW">大种与眼根为几缘。<a id="a-BX"></a>答因。<a id="a-BY"></a>增上。<a id="a-BZ"></a>因者五因。<a id="a-Ba"></a>谓生等五。<a id="a-Bb"></a>增上者如前说。<a id="a-Bc"></a>眼根与大种为几缘。<a id="a-Bd"></a>答一增上。<a id="a-Be"></a>增上义如前说。<a id="a-Bf"></a>如眼根。<a id="a-Bg"></a>耳鼻舌身男女根亦尔。<a id="a-Bh"></a>大种与命根为几缘。<a id="a-Bi"></a>答一增上。<a id="a-Bj"></a>增上义如前说。<a id="a-Bk"></a>命根与大种为几缘。<a id="a-Bl"></a>答一增上。<a id="a-Bm"></a>增上义如前说。<a id="a-Bn"></a>大种与意根为几缘。<a id="a-Bo"></a>答所缘。<a id="a-Bp"></a>增上。<a id="a-Bq"></a>所缘增上义皆如前说。<a id="a-Br"></a>意根与大种为几缘。<a id="a-Bs"></a>答因增上。<a id="a-Bt"></a>因者一因。<a id="a-Bu"></a>谓异熟因。<a id="a-Bv"></a>增上者如前说。<a id="a-Bw"></a>如意根。<a id="a-Bx"></a>乐苦喜忧舍信精进念定慧根亦尔。<a id="a-By"></a>大种与未知当知根为几缘。<a id="a-Bz"></a>答所缘。<a id="a-C0"></a>增上。<a id="a-C1"></a>所缘者。<a id="a-C2"></a>谓诸大种与苦忍苦智。<a id="a-C3"></a>集忍集智。<a id="a-C4"></a>及相应根为所缘。<a id="a-C5"></a>增上者如前说。<a id="a-C6"></a>未知当知根与大种为几缘。<a id="a-C7"></a>答一增上。<a id="a-C8"></a>增上义如前说。<a id="a-C9"></a>如未知当知根。<a id="a-CA"></a>已知根具知根亦尔。<a id="a-CB"></a>问大种对处问答有三。<a id="a-CC"></a>何故对根问答唯二。<a id="a-CD"></a>答彼造论者意欲尔故。<a id="a-CE"></a>谓所造论随彼意欲而造论。<a id="a-CF"></a>但令不违法相。<a id="a-CG"></a>不应责其所以。<a id="a-CH"></a>有说。<a id="a-CI"></a>此是有余之说。<a id="a-CJ"></a>有说。<a id="a-CK"></a>此中现种种文种种说。<a id="a-CL"></a>庄严于义令易解故。<a id="a-CM"></a>有说。<a id="a-CN"></a>此中现二门二略乃至广说。<a id="a-CO"></a>有说。<a id="a-CP"></a>诸根即处所摄。<a id="a-CQ"></a>若说处当知已说根。<a id="a-CR"></a>是以不问。<a id="a-CS"></a>有说。<a id="a-CT"></a>此中广略渐次。<a id="a-CU"></a>谓初四问次三后二。<a id="a-CV"></a>由前广说后可准知。<a id="a-CW"></a>为去繁文渐略而说。<a id="a-CX"></a>问色法于色法有同类因耶。<a id="a-CY"></a>答西方诸师。<a id="a-CZ"></a>譬喻尊者说。<a id="a-Ca"></a>色于色无同类因。<a id="a-Cb"></a>对法诸师说。<a id="a-Cc"></a>色于色有同类因。<a id="a-Cd"></a>如前杂蕴同类因中已广分别。</p>
  <p id="aCe">何故四大种一生一住一灭而不相应。<a id="a-Cf"></a>心心所法一生一住一灭说名相应。<a id="a-Cg"></a>答如四大种或减或增。<a id="a-Ch"></a>心心所法则不如是。<a id="a-Ci"></a>此中生者。<a id="a-Cj"></a>谓生所生。<a id="a-Ck"></a>住者谓住所住。<a id="a-Cl"></a>及异所异。<a id="a-Cm"></a>灭者谓灭所灭。<a id="a-Cn"></a>问诸有为法各有生住灭。<a id="a-Co"></a>何故乃言一生一住一灭。<a id="a-Cp"></a>答有因缘故说各有生住灭。<a id="a-Cq"></a>谓各别有诸相相故非一相。<a id="a-Cr"></a>有因缘故说一生一住一灭。<a id="a-Cs"></a>谓皆不离一刹那时等。<a id="a-Ct"></a>于一时生住灭故。<a id="a-Cu"></a>问四大种体有增减不。<a id="a-Cv"></a>设尔何失二俱有过。<a id="a-Cw"></a>若有增减宁不相离。<a id="a-Cx"></a>所以者何。<a id="a-Cy"></a>若坚物中地极微多。<a id="a-Cz"></a>水火风少。<a id="a-D0"></a>地微随与水等量杂余则相离。<a id="a-D1"></a>乃至动物说亦如是。<a id="a-D2"></a>若无增减水石等物。<a id="a-D3"></a>不应得成坚软等异。<a id="a-D4"></a>答应言大种体有增减。<a id="a-D5"></a>问若尔云何名不相离。<a id="a-D6"></a>答虽有增减而不相离。<a id="a-D7"></a>以展转相资同作所作故。<a id="a-D8"></a>如坚物中虽地微多水火风少。<a id="a-D9"></a>然离水等地微不能作所作事。<a id="a-DA"></a>乃至动物说亦如是。<a id="a-DB"></a>如多村邑共营一事。<a id="a-DC"></a>虽有人数多少不同。<a id="a-DD"></a>而互相须不可相离。<a id="a-DE"></a>问心心所体亦有增减。<a id="a-DF"></a>如何乃言则不如是。<a id="a-DG"></a>谓心所法于三界。<a id="a-DH"></a>三性。<a id="a-DI"></a>有漏。<a id="a-DJ"></a>无漏。<a id="a-DK"></a>诸心聚中有多有少。<a id="a-DL"></a>答由事等故不名增减。<a id="a-DM"></a>若一心中有二想一受等可名增减。<a id="a-DN"></a>然一心中一想一受等故异大种。<a id="a-DO"></a>有说。<a id="a-DP"></a>大种体无增减。<a id="a-DQ"></a>问石等云何坚软等异。<a id="a-DR"></a>答大种势力有增微故。<a id="a-DS"></a>如坚物中四大极微。<a id="a-DT"></a>体数虽等而其势力地极微增。<a id="a-DU"></a>乃至动物说亦如是。<a id="a-DV"></a>如一两盐和一两麨置于舌上。<a id="a-DW"></a>盐生识猛糗生识微。<a id="a-DX"></a>此亦如是。<a id="a-DY"></a>水酢均和生舌识喻。<a id="a-DZ"></a>针锋鸟翮生身识喻。<a id="a-Da"></a>广说亦尔。<a id="a-Db"></a>问心心所法亦用有增微。<a id="a-Dc"></a>如指鬘利根。<a id="a-Dd"></a>蛇奴根钝。<a id="a-De"></a>如何言不如是耶。<a id="a-Df"></a>答如四大种势力粗显。<a id="a-Dg"></a>增微易了是以说之。<a id="a-Dh"></a>心心所法则不如是。<a id="a-Di"></a>由此大种不说相应。<a id="a-Dj"></a>又心心所法皆有所缘。<a id="a-Dk"></a>四大种无所缘。<a id="a-Dl"></a>非无所缘法可说相应。<a id="a-Dm"></a>所以者何。<a id="a-Dn"></a>心心所法。<a id="a-Do"></a>有所依。<a id="a-Dp"></a>有行相。<a id="a-Dq"></a>有发悟故。<a id="a-Dr"></a>必有所缘。<a id="a-Ds"></a>有所缘故恒相应不相离。<a id="a-Dt"></a>四大种与此相违。<a id="a-Du"></a>故无所缘无所缘故。<a id="a-Dv"></a>虽不相离而不相应。<a id="a-Dw"></a>不相离有二种。<a id="a-Dx"></a>一大种不相离共造一色故。<a id="a-Dy"></a>二心心所法不相离共缘一境故。<a id="a-Dz"></a>五蕴虽复同在一身。<a id="a-E0"></a>无此二事非不相离。<a id="a-E1"></a>是故大种不说相应。</p>
  <p id="aE2">问云何得知此四大种恒不相离。<a id="a-E3"></a>答自相作业一切聚中皆可得故。<a id="a-E4"></a>谓坚聚中地界自相现可得故有义极成。<a id="a-E5"></a>于此聚中若无水界。<a id="a-E6"></a>金银锡等应不可销。<a id="a-E7"></a>又水若无彼应分散。<a id="a-E8"></a>若无火界石等相击火不应生。<a id="a-E9"></a>又火若无无能成熟彼应腐败。<a id="a-EA"></a>若无风界应无动摇。<a id="a-EB"></a>又若无风应无增长。<a id="a-EC"></a>于湿聚中水界自相现可得故有义极成。<a id="a-ED"></a>于此聚中若无地界至严寒位应不成冰。<a id="a-EE"></a>又地若无船等应没。<a id="a-EF"></a>若无火界应无暖时。<a id="a-EG"></a>又火若无彼应腐败。<a id="a-EH"></a>若无风界应不动摇。<a id="a-EI"></a>又风若无应无增长。<a id="a-EJ"></a>于暖聚中火界自相现可得故有义极成。<a id="a-EK"></a>于此聚中若无地界灯烛等焰应不可回。<a id="a-EL"></a>又地若无不应持物。<a id="a-EM"></a>若无水界应不生流。<a id="a-EN"></a>又水若无焰不应聚。<a id="a-EO"></a>若无风界应不动摇。<a id="a-EP"></a>又若无风应无增长。<a id="a-EQ"></a>于动聚中风界自相现可得故有义极成。<a id="a-ER"></a>于此聚中若无地界触墙等障应不折回。<a id="a-ES"></a>又地若无应不持物。<a id="a-ET"></a>若无水界应无冷风。<a id="a-EU"></a>又水若无彼应分散。<a id="a-EV"></a>若无火界应无暖风。<a id="a-EW"></a>又火若无彼应腐败。<a id="a-EX"></a>问此四大种其相各异展转相违。<a id="a-EY"></a>云何一时不相离起。<a id="a-EZ"></a>尊者世友作如是说言。<a id="a-Ea"></a>异相相违因缘各别。<a id="a-Eb"></a>非诸相异皆必相违。<a id="a-Ec"></a>诸不相违而相异者。<a id="a-Ed"></a>容俱时起互不相离。<a id="a-Ee"></a>如四大种及香味触青黄色等。<a id="a-Ef"></a>诸有异相而互相违。<a id="a-Eg"></a>必无一时不相离起。<a id="a-Eh"></a>如薪与火。<a id="a-Ei"></a>雹与稼穑。<a id="a-Ej"></a>逻呼月轮。<a id="a-Ek"></a>药病明闇。</p>
 </body>
</html>