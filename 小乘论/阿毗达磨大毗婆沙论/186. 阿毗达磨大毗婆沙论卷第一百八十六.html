<!doctype html>
<html id="z3IBVgC14H" data-ver="986">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第一百八十六</h1>
  <h2 id="a2">定蕴第七中一行纳息第五之四</h2>
  <p id="a3">诸不定彼一切非聪慧无明趣耶乃至广说。<a id="a-4"></a>问何故作此论。<a id="a-5"></a>答为欲分别契经义故。<a id="a-6"></a>如契经说。<a id="a-7"></a>诸有情类有定有不定。<a id="a-8"></a>有聪慧明趣。<a id="a-9"></a>有非聪慧无明趣。<a id="a-A"></a>虽作是说而不分别相摄差别。<a id="a-B"></a>彼经是此论所依根本。<a id="a-C"></a>彼所不说者今尽应说。<a id="a-D"></a>故作斯论。<a id="a-E"></a>问诸不定彼一切非聪慧无明趣耶。<a id="a-F"></a>答诸不定彼一切非聪慧无明趣。<a id="a-G"></a>有非聪慧无明趣而非不定。<a id="a-H"></a>谓邪定。<a id="a-I"></a>问诸定彼一切聪慧明趣耶。<a id="a-J"></a>答诸聪慧明趣彼一切定。<a id="a-K"></a>有定彼非聪慧明趣。<a id="a-L"></a>谓邪定。<a id="a-M"></a>此中非聪慧者谓愚夫异生无圣慧故。<a id="a-N"></a>聪慧者谓诸圣者有圣慧故。<a id="a-O"></a>云何知然。<a id="a-P"></a>契经说故。<a id="a-Q"></a>如契经说。<a id="a-R"></a>佛告苾刍。<a id="a-S"></a>于汝意云何。<a id="a-T"></a>诸有于苦圣谛如实知。<a id="a-U"></a>于苦集圣谛苦灭圣谛。<a id="a-V"></a>趣苦灭行圣谛如实知。<a id="a-W"></a>或有于此不如实知。<a id="a-X"></a>此中说何是聪慧者。<a id="a-Y"></a>苾刍白佛。<a id="a-Z"></a>如我解佛所说义者。<a id="a-a"></a>诸有于苦圣谛。<a id="a-b"></a>乃至于趣苦灭行圣谛如实知名聪慧者。<a id="a-c"></a>非不如实知。<a id="a-d"></a>由此故知圣是聪慧异生非聪慧。<a id="a-e"></a>聪慧者是明趣明所依故。<a id="a-f"></a>非聪慧者是无明趣无明所依故。<a id="a-g"></a>诸不定彼一切非聪慧。<a id="a-h"></a>无明趣者谓诸不定必是异生。<a id="a-i"></a>一切异生皆非聪慧。<a id="a-j"></a>无明趣摄。<a id="a-k"></a>有非聪慧无明趣而非不定。<a id="a-l"></a>谓邪定者谓诸邪定亦必异生。<a id="a-m"></a>彼于邪性定故不名不定。<a id="a-n"></a>诸聪慧明趣彼一切定者。<a id="a-o"></a>谓诸圣者于正性定故说名为定。</p>
  <p id="ap">诸不定彼一切不成就等觉支耶。<a id="a-q"></a>答诸不定彼一切不成就等觉支。<a id="a-r"></a>有不成就等觉支而非不定。<a id="a-s"></a>谓邪定是异生故邪性定故。<a id="a-t"></a>诸定彼一切成就等觉支耶。<a id="a-u"></a>答诸成就等觉支彼一切定。<a id="a-v"></a>有定而不成就等觉支。<a id="a-w"></a>谓邪定如前释。<a id="a-x"></a>有三聚。<a id="a-y"></a>一邪性定聚。<a id="a-z"></a>二正性定聚。<a id="a-10"></a>三不定聚邪性定聚。<a id="a-11"></a>谓成就五无间业。<a id="a-12"></a>正性定聚谓成就学无学法。<a id="a-13"></a>不定聚谓唯成就余有漏法及无为。<a id="a-14"></a>是名三聚自性。<a id="a-15"></a>界者邪性定聚一界少分。<a id="a-16"></a>谓欲界。<a id="a-17"></a>正性定聚三界少分。<a id="a-18"></a>不定聚亦尔。<a id="a-19"></a>趣者邪性定聚一趣少分。<a id="a-1A"></a>谓人。<a id="a-1B"></a>正性定聚二趣少分。<a id="a-1C"></a>谓人天。<a id="a-1D"></a>不定聚三趣全。<a id="a-1E"></a>谓地狱傍生饿鬼。<a id="a-1F"></a>二趣少分。<a id="a-1G"></a>谓人天。<a id="a-1H"></a>生者邪性定聚一生少分。<a id="a-1I"></a>谓胎生。<a id="a-1J"></a>正性定聚二生少分。<a id="a-1K"></a>谓胎生化生。<a id="a-1L"></a>不定聚二生全。<a id="a-1M"></a>谓卵生湿生。<a id="a-1N"></a>二生少分。<a id="a-1O"></a>谓余二生。<a id="a-1P"></a>有说。<a id="a-1Q"></a>邪性定聚三生少分。<a id="a-1R"></a>除化生。<a id="a-1S"></a>正性定聚四生少分不定聚亦尔。<a id="a-1T"></a>处者有说。<a id="a-1U"></a>邪性定聚三处少分。<a id="a-1V"></a>正性定聚五处全。<a id="a-1W"></a>二十四处少分。<a id="a-1X"></a>不定聚五处全。<a id="a-1Y"></a>二十四处少分。<a id="a-1Z"></a>如是说者。<a id="a-1a"></a>诸行有四十处。<a id="a-1b"></a>不定聚十一处全。<a id="a-1c"></a>二十四处少分。<a id="a-1d"></a>譬喻者说。<a id="a-1e"></a>从无间地狱乃至有顶皆有三聚。<a id="a-1f"></a>彼说般涅槃法名正性定聚。<a id="a-1g"></a>不般涅槃法名邪性定聚。<a id="a-1h"></a>不决定者名不定聚。<a id="a-1i"></a>评曰。<a id="a-1j"></a>如前说者好。<a id="a-1k"></a>此依集异门说。<a id="a-1l"></a>若依施设论说。<a id="a-1m"></a>邪性定聚谓五无间业。<a id="a-1n"></a>若彼因彼果彼等流彼异熟及成就彼法补特伽罗。<a id="a-1o"></a>正性定聚谓学无学法。<a id="a-1p"></a>若彼因彼果彼等流。<a id="a-1q"></a>及成就彼法补特伽罗。<a id="a-1r"></a>不定聚谓诸余法。<a id="a-1s"></a>若彼因彼果。<a id="a-1t"></a>彼等流彼异熟。<a id="a-1u"></a>及成就彼法补特伽罗。<a id="a-1v"></a>是名三聚自性。<a id="a-1w"></a>界者如前说。<a id="a-1x"></a>趣者邪性定聚二趣少分。<a id="a-1y"></a>谓地狱及人。<a id="a-1z"></a>正性定聚亦二趣少分。<a id="a-20"></a>谓人天。<a id="a-21"></a>不定聚二趣全。<a id="a-22"></a>谓傍生饿鬼。<a id="a-23"></a>三趣少分。<a id="a-24"></a>谓地狱人天。<a id="a-25"></a>生者邪性定聚二生少分。<a id="a-26"></a>谓胎生化生。<a id="a-27"></a>正性定聚四生少分。<a id="a-28"></a>不定聚亦尔。<a id="a-29"></a>处所分别如应当知。<a id="a-2A"></a>毗奈耶说。<a id="a-2B"></a>世尊于菩提树下建立一切有情为三聚。<a id="a-2C"></a>谓齐尔许名邪定聚。<a id="a-2D"></a>齐尔许名正定聚。<a id="a-2E"></a>齐尔许名不定聚。<a id="a-2F"></a>问为依有情分齐建立。<a id="a-2G"></a>为依法分齐耶。<a id="a-2H"></a>若依有情者。<a id="a-2I"></a>云何非是得有情海边际耶。<a id="a-2J"></a>若依法者。<a id="a-2K"></a>声闻亦能如是建立。<a id="a-2L"></a>佛与声闻有何不共。<a id="a-2M"></a>有说。<a id="a-2N"></a>依有情建立。<a id="a-2O"></a>问若尔。<a id="a-2P"></a>云何非是得有情海边际耶。<a id="a-2Q"></a>答佛得有情海边际亦无有过。<a id="a-2R"></a>然总相得非别相。<a id="a-2S"></a>谓一切有情不出四生。<a id="a-2T"></a>如是而得。<a id="a-2U"></a>有说。<a id="a-2V"></a>依法建立。<a id="a-2W"></a>问若尔。<a id="a-2X"></a>声闻亦能如是建立。<a id="a-2Y"></a>佛与声闻有何不共。<a id="a-2Z"></a>答声闻因从佛闻。<a id="a-2a"></a>佛无师自能建立。<a id="a-2b"></a>是为不共。<a id="a-2c"></a>有说。<a id="a-2d"></a>若三千世界及千岁以来依有情建立。<a id="a-2e"></a>若余世界及余时依法建立。<a id="a-2f"></a>问若佛于菩提树下已建立有情为三聚者。<a id="a-2g"></a>何故复言昼夜六时以佛眼观世间耶。<a id="a-2h"></a>答先虽建立三聚。<a id="a-2i"></a>而未观分位差别。<a id="a-2j"></a>谁于何时从邪定聚入不定聚。<a id="a-2k"></a>谁于何时从不定聚入邪定聚或正定聚。<a id="a-2l"></a>欲知此故复以佛眼昼夜观察。<a id="a-2m"></a>有说。<a id="a-2n"></a>欲显佛于一切时分恒乐思惟利他事故。<a id="a-2o"></a>有说。<a id="a-2p"></a>欲显世尊大悲熏心无懈倦故。<a id="a-2q"></a>尊者世友说曰。<a id="a-2r"></a>有诸有情数数从余世界来生此土。<a id="a-2s"></a>由先未建立故。<a id="a-2t"></a>今以佛眼观之重为建立。<a id="a-2u"></a>尊者觉天说曰。<a id="a-2v"></a>佛以法为师。<a id="a-2w"></a>欲恭敬承事法故。<a id="a-2x"></a>昼夜六时以佛眼观察世间。<a id="a-2y"></a>尊者妙音说曰。<a id="a-2z"></a>佛欲显己所作审谛故。<a id="a-30"></a>虽建立而复观察。</p>
  <p id="a31">诸成就等觉支。<a id="a-32"></a>彼成就无漏法耶。<a id="a-33"></a>答诸成就等觉支彼成就无漏法。<a id="a-34"></a>以等觉支是无漏故。<a id="a-35"></a>有成就无漏法非等觉支。<a id="a-36"></a>谓诸异生。<a id="a-37"></a>以诸异生皆成就非择灭。<a id="a-38"></a>随离何品染亦成就择灭故。<a id="a-39"></a>诸不成就等觉支。<a id="a-3A"></a>彼不成就无漏法耶。<a id="a-3B"></a>答无不成就无漏法。<a id="a-3C"></a>以必成就非择灭故。<a id="a-3D"></a>有不成就等觉支。<a id="a-3E"></a>谓诸异生。<a id="a-3F"></a>以诸异生必不成就有为无漏法故。</p>
  <p id="a3G">诸得等觉支彼得无漏法耶。<a id="a-3H"></a>答诸得等觉支彼得无漏法。<a id="a-3I"></a>有得无漏法非等觉支。<a id="a-3J"></a>谓诸异生。<a id="a-3K"></a>问等觉支言得。<a id="a-3L"></a>是事可尔。<a id="a-3M"></a>入正性离生时未曾得而得故。<a id="a-3N"></a>无漏法云何言得。<a id="a-3O"></a>无有本来不成就非择灭故。<a id="a-3P"></a>有说。<a id="a-3Q"></a>此文但应言得等觉支。<a id="a-3R"></a>不应言得无漏法。<a id="a-3S"></a>有说。<a id="a-3T"></a>此中无漏法有二品。<a id="a-3U"></a>一觉支二择灭。<a id="a-3V"></a>入正性离生时得觉支。<a id="a-3W"></a>随离何品染时得择灭。<a id="a-3X"></a>异生于八地见修所断随离何品皆得择灭。<a id="a-3Y"></a>故作是说。<a id="a-3Z"></a>有说。<a id="a-3a"></a>此中无漏法有三品。<a id="a-3b"></a>一觉支二择灭三非择灭。<a id="a-3c"></a>入正性离生时得觉支。<a id="a-3d"></a>随离何品染时得择灭。<a id="a-3e"></a>随于何时得非择灭。<a id="a-3f"></a>问岂不异生本皆成就非择灭耶。<a id="a-3g"></a>何故言得。<a id="a-3h"></a>答虽本成就而依胜进位中亦可言得。<a id="a-3i"></a>如或以施。<a id="a-3j"></a>或以戒。<a id="a-3k"></a>或以闻。<a id="a-3l"></a>或以思。<a id="a-3m"></a>或以不净观持息念念住。<a id="a-3n"></a>或以暖顶忍世第一法等故。<a id="a-3o"></a>令恶趣等法得非择灭。<a id="a-3p"></a>复次若以种类言之不应言得。<a id="a-3q"></a>若以事差别言之亦可言得。<a id="a-3r"></a>刹那刹那随彼彼事各别得故。<a id="a-3s"></a>诸舍等觉支彼舍无漏法耶。<a id="a-3t"></a>答无全舍等觉支。<a id="a-3u"></a>亦无全舍无漏法。<a id="a-3v"></a>必无圣者还为异生故。<a id="a-3w"></a>亦无有情不成就非择灭故。<a id="a-3x"></a>然非不有随分舍义故言无全舍。<a id="a-3y"></a>诸退等觉支彼退无漏法耶。<a id="a-3z"></a>答无全退等觉支。<a id="a-40"></a>亦无全退无漏法。<a id="a-41"></a>义如前释。<a id="a-42"></a>复次为止摩诃僧祇部说预流果有退。<a id="a-43"></a>及止譬喻者不许有非择灭法。<a id="a-44"></a>故作是说。<a id="a-45"></a>无全舍全退等觉支及无漏法。<a id="a-46"></a>诸未断彼未遍知耶。<a id="a-47"></a>乃至广说。<a id="a-48"></a>此中依二种遍知作论。<a id="a-49"></a>一智遍知。<a id="a-4A"></a>二断遍知。<a id="a-4B"></a>于智遍知中。<a id="a-4C"></a>有说。<a id="a-4D"></a>唯无漏智。<a id="a-4E"></a>有说。<a id="a-4F"></a>通有漏无漏智。<a id="a-4G"></a>诸说唯无漏智者。<a id="a-4H"></a>彼说苦现观时于五所断法由智遍知故名遍知。<a id="a-4I"></a>于见苦所断法由断遍知故名断。<a id="a-4J"></a>集现观时亦尔。<a id="a-4K"></a>差别者说自谛。<a id="a-4L"></a>灭现观时于灭谛由智遍知故名遍知。<a id="a-4M"></a>于见灭所断法由断遍知故名断。<a id="a-4N"></a>道现观时亦尔。<a id="a-4O"></a>差别者说自谛。<a id="a-4P"></a>修道中随起何智于随何所缘法。<a id="a-4Q"></a>由智遍知故名遍知。<a id="a-4R"></a>于随何所断法。<a id="a-4S"></a>由断遍知故名断。<a id="a-4T"></a>是谓此处略毗婆沙。<a id="a-4U"></a>诸未断彼未遍知耶。<a id="a-4V"></a>答诸未遍知彼未断。<a id="a-4W"></a>要由智知乃能断故。<a id="a-4X"></a>有未断非未遍知。<a id="a-4Y"></a>谓苦智遍知故已遍知。<a id="a-4Z"></a>非断遍知故已断此谓苦智已生集智未生。<a id="a-4a"></a>于四所断法由智遍知故已遍知。<a id="a-4b"></a>非断遍知故已断。<a id="a-4c"></a>集智已生灭智未生。<a id="a-4d"></a>于三所断法灭智已生道智未生。<a id="a-4e"></a>于二所断法道智已生未离修所断染。<a id="a-4f"></a>于一所断法由智遍知故已遍知。<a id="a-4g"></a>非断遍知故已断。<a id="a-4h"></a>即彼已离欲界染未离上染。<a id="a-4i"></a>于色无色界修所断法已离色染未离上染。<a id="a-4j"></a>于无色界修所断法由智遍知故已遍知。<a id="a-4k"></a>非断遍知故已断。<a id="a-4l"></a>诸已断彼已遍知耶。<a id="a-4m"></a>答诸已断彼已遍知。<a id="a-4n"></a>谓苦智已生集智未生。<a id="a-4o"></a>于一所断法由智遍知故已遍知。<a id="a-4p"></a>断遍知故已断。<a id="a-4q"></a>集智已生灭智未生。<a id="a-4r"></a>于二所断法灭智已生道智未生。<a id="a-4s"></a>于三所断法道智已生未离修所断染。<a id="a-4t"></a>于四所断法由智遍知故已遍知。<a id="a-4u"></a>断遍知故已断。<a id="a-4v"></a>即彼已离欲界染未离上染。<a id="a-4w"></a>于三界见所断。<a id="a-4x"></a>及欲界修所断法。<a id="a-4y"></a>已离色界染未离上染。<a id="a-4z"></a>于三界见所断。<a id="a-50"></a>及欲色界修所断法尽智已生。<a id="a-51"></a>于三界见修所断法由智遍知故已遍知。<a id="a-52"></a>断遍知故已断。<a id="a-53"></a>有已遍知非已断。<a id="a-54"></a>谓若智遍知故已遍知。<a id="a-55"></a>非断遍知故已断此。<a id="a-56"></a>谓苦智已生集智未生。<a id="a-57"></a>于四所断法等广说如上。<a id="a-58"></a>诸说智遍知通有漏无漏智者。<a id="a-59"></a>彼说顺决择分善根位。<a id="a-5A"></a>于五所断法由智遍知故名遍知。<a id="a-5B"></a>非断遍知故名断。<a id="a-5C"></a>见道修道位如前说。</p>
  <p id="a5D">问岂不念住位中于一切法已名遍知耶。<a id="a-5E"></a>答虽亦名遍知而非胜进。<a id="a-5F"></a>此中说胜进者。<a id="a-5G"></a>若行相与圣道同者名胜进。<a id="a-5H"></a>有说。<a id="a-5I"></a>若闻所成思所成修所成慧。<a id="a-5J"></a>若暖顶忍世第一法。<a id="a-5K"></a>于有漏事遍知自相共相故皆名智遍知。<a id="a-5L"></a>是谓此处略毗婆沙。<a id="a-5M"></a>诸未断彼未遍知耶。<a id="a-5N"></a>答诸未遍知彼未断。<a id="a-5O"></a>以先于彼得智遍知后方于彼断遍知故。<a id="a-5P"></a>有未断非未遍知。<a id="a-5Q"></a>谓若智遍知故已遍知。<a id="a-5R"></a>非断遍知故已断。<a id="a-5S"></a>此谓顺决择分善根已生见道未生。<a id="a-5T"></a>于五所断法由智遍知故已遍知。<a id="a-5U"></a>非断遍知故已断。<a id="a-5V"></a>余广说如上。<a id="a-5W"></a>诸已断彼已遍知耶。<a id="a-5X"></a>答诸已断彼已遍知。<a id="a-5Y"></a>此如前释。<a id="a-5Z"></a>有已遍知非已断。<a id="a-5a"></a>谓若智遍知故已遍知。<a id="a-5b"></a>非断遍知故已断。<a id="a-5c"></a>此谓顺决择分善根已生等。<a id="a-5d"></a>广说如上。<a id="a-5e"></a>异生虽有断而非断遍知。<a id="a-5f"></a>是故不说。<a id="a-5g"></a>以非智遍知所证故。<a id="a-5h"></a>智遍知者唯圣行相故。</p>
  <p id="a5i">诸有此生眼不见色。<a id="a-5j"></a>彼依何法引发天眼耶。<a id="a-5k"></a>乃至广说。<a id="a-5l"></a>问何故作此论。<a id="a-5m"></a>答欲令疑者得决定故。<a id="a-5n"></a>如施设论说。<a id="a-5o"></a>死生智证通云何加行。<a id="a-5p"></a>云何引发死生智证通。<a id="a-5q"></a>谓初修业者于世俗三摩地。<a id="a-5r"></a>已善修习善得自在令起现前。<a id="a-5s"></a>为欲引发天眼通故。<a id="a-5t"></a>先取净镜面相。<a id="a-5u"></a>或日月轮星宫药草灯烛末尼诸光明相。<a id="a-5v"></a>或大火聚烧诸城邑多踰缮那焰洞然相。<a id="a-5w"></a>取是相已由假想作意力。<a id="a-5x"></a>于不见位能起光明。<a id="a-5y"></a>胜解相续引发天眼。<a id="a-5z"></a>有时即于常眼处所有色界大种所造。<a id="a-60"></a>净天眼起能见众色若好若恶。<a id="a-61"></a>乃至广说。<a id="a-62"></a>或有生如是疑。<a id="a-63"></a>诸有此生眼不见色。<a id="a-64"></a>彼便不能引天眼耶。<a id="a-65"></a>为令此疑得决定故。<a id="a-66"></a>显虽此生眼不见色而彼亦能引发天眼。<a id="a-67"></a>故作斯论。<a id="a-68"></a>又施设论说。<a id="a-69"></a>天耳智证通云何加行。<a id="a-6A"></a>云何引发天耳智证通。<a id="a-6B"></a>谓初修业者于世俗三摩地。<a id="a-6C"></a>已善修习善得自在令起现前。<a id="a-6D"></a>为欲引发天耳通故先取象马车声。<a id="a-6E"></a>或钟鼓蠡贝箫笛歌咏赞诵等声。<a id="a-6F"></a>或四大聚互相扣击所发音声。<a id="a-6G"></a>善取如是诸声相已。<a id="a-6H"></a>由假想作意力于离闻时能起诸声。<a id="a-6I"></a>胜解相续引发天耳。<a id="a-6J"></a>有时即于常耳处。<a id="a-6K"></a>所有色界大种所造净天耳起。<a id="a-6L"></a>能闻众声或人非人。<a id="a-6M"></a>乃至广说。<a id="a-6N"></a>由此复有生如是疑。<a id="a-6O"></a>诸有此生耳不闻声。<a id="a-6P"></a>彼应不能引发天耳。<a id="a-6Q"></a>欲令此疑得决定故。<a id="a-6R"></a>显虽此生耳不闻声。<a id="a-6S"></a>而彼亦能引发天耳。<a id="a-6T"></a>故作斯论。<a id="a-6U"></a>诸有此生眼不见色。<a id="a-6V"></a>彼依何法引发天眼耶。<a id="a-6W"></a>答如有一得自性生念。<a id="a-6X"></a>先余生中眼曾见色。<a id="a-6Y"></a>彼依此故引发天眼。<a id="a-6Z"></a>诸有此生耳不闻声。<a id="a-6a"></a>彼依何法引发天耳耶。<a id="a-6b"></a>答如有一得自性生念。<a id="a-6c"></a>先余生中耳曾闻声。<a id="a-6d"></a>彼依此故引发天耳。<a id="a-6e"></a>问诸有获得宿住随念智者。<a id="a-6f"></a>亦能引发天眼天耳此中何故不说。<a id="a-6g"></a>答应说而不说者。<a id="a-6h"></a>当知此义有余。<a id="a-6i"></a>有说。<a id="a-6j"></a>若于生盲者天眼生聋者天耳俱能引发者此中说之。<a id="a-6k"></a>宿住随念智。<a id="a-6l"></a>唯能引发彼类天眼非天耳。<a id="a-6m"></a>所以者何。<a id="a-6n"></a>诸生聋者无宿住随念智故。<a id="a-6o"></a>要由他教此智生故。<a id="a-6p"></a>是以不说。</p>
  <p id="a6q">问何故天眼唯在四根本静虑非近分地耶。<a id="a-6r"></a>答非其田非其器。<a id="a-6s"></a>乃至广说。<a id="a-6t"></a>复次若地有通所依三摩地则有天眼。<a id="a-6u"></a>近分地无通所依三摩地故无天眼。<a id="a-6v"></a>复次若地有支所摄三摩地则有天眼。<a id="a-6w"></a>近分地不尔。<a id="a-6x"></a>有说。<a id="a-6y"></a>若地有乐通行道则有天眼。<a id="a-6z"></a>近分地不尔。<a id="a-70"></a>如是天眼或说唯一。<a id="a-71"></a>谓天眼。<a id="a-72"></a>或说二。<a id="a-73"></a>谓曾得未曾得。<a id="a-74"></a>或说三。<a id="a-75"></a>谓软中上。<a id="a-76"></a>或说四。<a id="a-77"></a>谓四静虑果。<a id="a-78"></a>或说六。<a id="a-79"></a>谓软中上各有曾得未曾得。<a id="a-7A"></a>或说八。<a id="a-7B"></a>谓四静虑果各有曾得未曾得。<a id="a-7C"></a>或说九。<a id="a-7D"></a>谓软软乃至上上。<a id="a-7E"></a>或说十二。<a id="a-7F"></a>谓四静虑果各有软中上。<a id="a-7G"></a>或说十八。<a id="a-7H"></a>谓软软乃至上上各有曾得未曾得。<a id="a-7I"></a>或说二十四。<a id="a-7J"></a>谓四静虑各有前六。<a id="a-7K"></a>或说三十二。<a id="a-7L"></a>谓十六生得。<a id="a-7M"></a>及十六修得。<a id="a-7N"></a>有说。<a id="a-7O"></a>四静虑果各有软中上为十二。<a id="a-7P"></a>复各有五品杂修静虑果为二十。<a id="a-7Q"></a>是谓三十二。<a id="a-7R"></a>或说三十六。<a id="a-7S"></a>谓四静虑果各有软软乃至上上。<a id="a-7T"></a>或说七十二。<a id="a-7U"></a>谓四静虑各有前十八。<a id="a-7V"></a>若以相续及刹那则有无量。<a id="a-7W"></a>今但总说一天眼。<a id="a-7X"></a>如天眼天耳亦尔。<a id="a-7Y"></a>问何故有不同分天眼耳现在前。<a id="a-7Z"></a>而无不同分天鼻舌身现在前耶。<a id="a-7a"></a>答眼耳二根取不至境。<a id="a-7b"></a>欲远见远闻故起不同分天眼耳现前。<a id="a-7c"></a>鼻舌身根唯取至境。<a id="a-7d"></a>于不同分无别用故不起现前。<a id="a-7e"></a>有说。<a id="a-7f"></a>若起不同分鼻舌二根现在前者。<a id="a-7g"></a>则世所嗤诮。<a id="a-7h"></a>云何此人重鼻两舌。<a id="a-7i"></a>若有不同分身根现在前者。<a id="a-7j"></a>世亦嗤诮。<a id="a-7k"></a>云何此人如双生者有两身耶。<a id="a-7l"></a>是故鼻等无不同分。<a id="a-7m"></a>又天眼左右胜劣品类必同。<a id="a-7n"></a>谓非左劣右胜等。<a id="a-7o"></a>又现前时必皆具足。<a id="a-7p"></a>无瞎无阙亦无眩乱及彼同分。<a id="a-7q"></a>余如根蕴触纳息中广说。</p>
  <p id="a7r">问何故异生退时见修所断结增益。<a id="a-7s"></a>世尊弟子退时唯修所断结增益耶。<a id="a-7t"></a>答异生用此道断见所断结。<a id="a-7u"></a>即用此道断修所断结故。<a id="a-7v"></a>彼退时二结俱增益。<a id="a-7w"></a>世尊弟子用此道断见所断结。<a id="a-7x"></a>彼于此道定不退。<a id="a-7y"></a>用余道断修所断结。<a id="a-7z"></a>彼于余道有退有不退。<a id="a-80"></a>世尊弟子设用此道断见所断结。<a id="a-81"></a>即用此道断修所断结者彼亦无退。<a id="a-82"></a>何故作此论。<a id="a-83"></a>答为止拨无退性者意。<a id="a-84"></a>显实有退故作斯论。<a id="a-85"></a>此中诸得以增益名说积集生。<a id="a-86"></a>故有处说得。<a id="a-87"></a>名为近生近彼法生故。<a id="a-88"></a>如施设论说。<a id="a-89"></a>异生欲贪随眠起时有五法起。<a id="a-8A"></a>一者欲贪随眠。<a id="a-8B"></a>二者欲贪随眠近生。<a id="a-8C"></a>三者无明随眠。<a id="a-8D"></a>四者无明随眠近生。<a id="a-8E"></a>五者掉举。<a id="a-8F"></a>此中异生用此道断见所断结。<a id="a-8G"></a>即用此道断修所断结者。<a id="a-8H"></a>谓用九品道俱时断见修所断结故。<a id="a-8I"></a>彼退时二结得俱起。<a id="a-8J"></a>世尊弟子用此道断见所断结者。<a id="a-8K"></a>谓用一品道断见所断结。<a id="a-8L"></a>彼于此道定不退。<a id="a-8M"></a>用余道断修所断结者。<a id="a-8N"></a>谓用九品道断修所断结。<a id="a-8O"></a>彼于余道有退有不退。<a id="a-8P"></a>世尊弟子设用此道断见所断结。<a id="a-8Q"></a>即用此道断修所断结者彼亦无退者。<a id="a-8R"></a>谓设用一品道俱时断见修所断结者彼亦无退。<a id="a-8S"></a>以世尊。<a id="a-8T"></a>弟子见所断结必不退故。<a id="a-8U"></a>不可俱断而别退故。<a id="a-8V"></a>又佛弟子先异生时用九品道俱断见修所断结。<a id="a-8W"></a>今亦不退二道所镇故。<a id="a-8X"></a>复次异生用修道俱时断见修所断结故。<a id="a-8Y"></a>彼退时二结得俱起。<a id="a-8Z"></a>世尊弟子用见道断见所断结。<a id="a-8a"></a>彼于此道定不退。<a id="a-8b"></a>用修道断修所断结。<a id="a-8c"></a>彼于此道有退有不退。<a id="a-8d"></a>余准前说。<a id="a-8e"></a>复次异生用智俱时断见修所断结故。<a id="a-8f"></a>彼退时二结得俱起。<a id="a-8g"></a>世尊弟子用忍断见所断结。<a id="a-8h"></a>彼于此道定不退。<a id="a-8i"></a>用智断修所断结。<a id="a-8j"></a>彼于此道有退有不退。<a id="a-8k"></a>余准前说。<a id="a-8l"></a>复次异生不观谛俱时断见修所断结故。<a id="a-8m"></a>彼退时二结得俱起。<a id="a-8n"></a>世尊弟子观谛断见所断结。<a id="a-8o"></a>彼于此道定不退。<a id="a-8p"></a>或观谛或不观谛断修所断结。<a id="a-8q"></a>彼于此道有退有不退。<a id="a-8r"></a>余准前说。<a id="a-8s"></a>复次异生用起不起道俱时断见修所断结。<a id="a-8t"></a>故彼退时二结得俱起。<a id="a-8u"></a>世尊弟子用不起道断见所断结。<a id="a-8v"></a>彼于此道定不退。<a id="a-8w"></a>用起不起道断修所断结。<a id="a-8x"></a>彼于此道有退有不退。<a id="a-8y"></a>余准前说。<a id="a-8z"></a>复次异生用不猛利道俱时断见修所断结。<a id="a-90"></a>故彼退时二结得俱起。<a id="a-91"></a>世尊弟子用猛利道断见所断结。<a id="a-92"></a>彼于此道定不退。<a id="a-93"></a>用不猛利道断修所断结。<a id="a-94"></a>彼于此道有退有不退。<a id="a-95"></a>余准前说。<a id="a-96"></a>有说。<a id="a-97"></a>异生用有漏道俱时断见修所断结。<a id="a-98"></a>故彼退时二结得俱起。<a id="a-99"></a>世尊弟子用无漏道断见所断结。<a id="a-9A"></a>彼于此道定不退。<a id="a-9B"></a>用有漏无漏道断修所断结。<a id="a-9C"></a>彼于此道有退有不退。<a id="a-9D"></a>然彼说用无漏道断者决定不退。<a id="a-9E"></a>问若尔。<a id="a-9F"></a>应无退阿罗汉果者。<a id="a-9G"></a>以有顶结唯无漏道断故。<a id="a-9H"></a>答若阿罗汉先以有漏道断下八地修所断结者。<a id="a-9I"></a>彼容有退。<a id="a-9J"></a>以根本不坚牢故。<a id="a-9K"></a>若先以无漏道断下八地修所断结者。<a id="a-9L"></a>彼必不退。<a id="a-9M"></a>以根本坚牢故。<a id="a-9N"></a>问何故无有退见道者耶。<a id="a-9O"></a>答以根本坚牢故。<a id="a-9P"></a>云何根本。<a id="a-9Q"></a>谓求解脱者所有若施若戒若修若营佛法僧事。<a id="a-9R"></a>若给侍老病若读诵圣言。<a id="a-9S"></a>为他演说如理作意。<a id="a-9T"></a>若修不净观持息念念住三义观七处善暖顶忍世第一法。<a id="a-9U"></a>如是皆名见道根本。<a id="a-9V"></a>有说。<a id="a-9W"></a>见道猛利捷疾能以一品道断九品结。<a id="a-9X"></a>是故不退。<a id="a-9Y"></a>有说。<a id="a-9Z"></a>见道唯一刹那忍智现前。<a id="a-9a"></a>是故不退。<a id="a-9b"></a>有说。<a id="a-9c"></a>若见道有退即所修梵行不可保信。<a id="a-9d"></a>以退见道为异生故。<a id="a-9e"></a>问所说圣者用余道断修所断结。<a id="a-9f"></a>彼于余道有退有不退者。<a id="a-9g"></a>谁退谁不退耶。<a id="a-9h"></a>答时解脱退。<a id="a-9i"></a>不动法不退。<a id="a-9j"></a>复次钝根者退。<a id="a-9k"></a>利根者不退。<a id="a-9l"></a>复次内因力断者不退。<a id="a-9m"></a>外缘力断者退。<a id="a-9n"></a>有说。<a id="a-9o"></a>不净观为加行断者退。<a id="a-9p"></a>持息念为加行断者不退。<a id="a-9q"></a>有说。<a id="a-9r"></a>若以世俗道断下八地修所断结者有退。<a id="a-9s"></a>若以出世道断者不退。<a id="a-9t"></a>譬如台观基危可倾。<a id="a-9u"></a>牢则不尔。</p>
  <p id="a9v">问何故上三果有退非预流果耶。<a id="a-9w"></a>答修所断结依有事起。<a id="a-9x"></a>谓有净相有不净相。<a id="a-9y"></a>彼由非理作意观净相时。<a id="a-9z"></a>便于不净想退。<a id="a-A0"></a>见所断结。<a id="a-A1"></a>依无事起。<a id="a-A2"></a>无有一法是我我所。<a id="a-A3"></a>可令彼观于无我见退。<a id="a-A4"></a>问何故作此论。<a id="a-A5"></a>答欲止摩诃僧祇部说预流果有退。<a id="a-A6"></a>显预流果决定无退故作斯论。<a id="a-A7"></a>修所断结依有事起者。<a id="a-A8"></a>谓所执取发毛爪等非无世间少分净相。<a id="a-A9"></a>若非理作意思惟此时便于所修不净想退。<a id="a-AA"></a>起先所断修所断结。<a id="a-AB"></a>见所断结依无事起者。<a id="a-AC"></a>谓所执取我我所相毕竟无有。<a id="a-AD"></a>故契经说。<a id="a-AE"></a>法无作用亦无有情命者养者。<a id="a-AF"></a>补特伽罗作者受者。<a id="a-AG"></a>唯集诸行中无有我。<a id="a-AH"></a>如以空拳诳诸童稚。<a id="a-AI"></a>智者了达如见舒指。<a id="a-AJ"></a>是故见无我已必无有退。<a id="a-AK"></a>故无退失预流果者。</p>
  <p id="aAL">退上三果时。<a id="a-AM"></a>诸所得无漏根力觉支道支。<a id="a-AN"></a>乃至广说。<a id="a-AO"></a>问何故作此论。<a id="a-AP"></a>答为止尊者设摩达多说退阿罗汉果时。<a id="a-AQ"></a>唯得未来先所舍学法不得过去。<a id="a-AR"></a>所以者何。<a id="a-AS"></a>以彼毕竟不现前故。<a id="a-AT"></a>今欲显退阿罗汉果时。<a id="a-AU"></a>得过去未来先所舍学法。<a id="a-AV"></a>过去虽不可现前而可成就。<a id="a-AW"></a>由此因缘故作斯论。<a id="a-AX"></a>退上三果时诸所得无漏根力觉支道支。<a id="a-AY"></a>当言曾得得未曾得得耶。<a id="a-AZ"></a>答当言曾得得。<a id="a-Aa"></a>谓先得果时舍。<a id="a-Ab"></a>今退时还得故。<a id="a-Ac"></a>诸未曾得圣道唯胜进时得故。</p>
  <p id="aAd">无色界殁生欲界时诸所得蕴界处。<a id="a-Ae"></a>乃至广说。<a id="a-Af"></a>问何故作此论。<a id="a-Ag"></a>答亦为遮止设摩达多说无色界殁生欲界时。<a id="a-Ah"></a>唯得先所舍未来法不得过去。<a id="a-Ai"></a>所以者何。<a id="a-Aj"></a>以彼毕竟不现前故。<a id="a-Ak"></a>今欲显无色界殁生欲界时。<a id="a-Al"></a>得过去未来先所舍法故作斯论。<a id="a-Am"></a>若不尔者从无色界殁生欲界初结生时。<a id="a-An"></a>但应成就二世生死。<a id="a-Ao"></a>然无有情但成就二世生死者。<a id="a-Ap"></a>决定成就三世有漏法故。<a id="a-Aq"></a>无色界殁生欲界时。<a id="a-Ar"></a>诸所得蕴界处善不善无记根。<a id="a-As"></a>结缚随眠随烦恼缠。<a id="a-At"></a>当言曾得得未曾得得耶。<a id="a-Au"></a>答应言善染污法曾得得。<a id="a-Av"></a>异熟法未曾得得。<a id="a-Aw"></a>善染污法曾得得者。<a id="a-Ax"></a>善谓生得善四蕴。<a id="a-Ay"></a>有说。<a id="a-Az"></a>亦得串习闻思所成四蕴。<a id="a-B0"></a>此诸善法先由越界地故舍。<a id="a-B1"></a>今界地来还故得染污。<a id="a-B2"></a>谓不善有覆无记四蕴此染污法。<a id="a-B3"></a>先由离染故舍。<a id="a-B4"></a>今界地来还故得。<a id="a-B5"></a>问威仪路工巧处四蕴串习者亦应得。<a id="a-B6"></a>何故不说。<a id="a-B7"></a>答应说而不说者。<a id="a-B8"></a>当知此义有余。<a id="a-B9"></a>有说。<a id="a-BA"></a>无覆无记法中多分不得。<a id="a-BB"></a>谓异熟生通果全及余少分。<a id="a-BC"></a>故虽少得而亦不说。<a id="a-BD"></a>有余师说。<a id="a-BE"></a>串习者亦不得。<a id="a-BF"></a>以羸劣故。<a id="a-BG"></a>异熟法未曾得得者。<a id="a-BH"></a>谓无始来未曾得唯现在成就故。<a id="a-BI"></a>问长养诸蕴亦未曾得得何故不说耶。<a id="a-BJ"></a>答应说而不说者。<a id="a-BK"></a>当知此义有余。<a id="a-BL"></a>复次若说异熟应知亦已说长养。<a id="a-BM"></a>以长养防护异熟。<a id="a-BN"></a>如人重人。<a id="a-BO"></a>如墙重墙。<a id="a-BP"></a>必相随故。<a id="a-BQ"></a>尔时亦有等流法未曾得得。<a id="a-BR"></a>如异生性等以少故不说。<a id="a-BS"></a>无色界殁生色界时诸所得蕴界处。<a id="a-BT"></a>善无记。<a id="a-BU"></a>根结缚随眠随烦恼缠。<a id="a-BV"></a>当言曾得得未曾得得耶。<a id="a-BW"></a>答应言善染污法曾得得。<a id="a-BX"></a>异熟法未曾得得。<a id="a-BY"></a>善染污法曾得得者。<a id="a-BZ"></a>善谓生得善四蕴。<a id="a-Ba"></a>加行善五蕴。<a id="a-Bb"></a>此诸善法先由越界地故舍。<a id="a-Bc"></a>今界地来还故得。<a id="a-Bd"></a>染污谓有覆无记四蕴。<a id="a-Be"></a>此染污法先由离染故舍。<a id="a-Bf"></a>今界地来还故得。<a id="a-Bg"></a>无覆无记法中通果四蕴亦曾得得。<a id="a-Bh"></a>以少故不说。<a id="a-Bi"></a>长养及等流如前释。<a id="a-Bj"></a>色界殁生欲界时诸所得蕴界处等。<a id="a-Bk"></a>如无色界殁生欲界说。<a id="a-Bl"></a>此中解释亦如前应知。</p>
  <p id="aBm">依初静虑引发神境通道时。<a id="a-Bn"></a>彼极远至何处耶。<a id="a-Bo"></a>答乃至梵世。<a id="a-Bp"></a>依初静虑引发天耳通道时。<a id="a-Bq"></a>彼极远闻何系声耶。<a id="a-Br"></a>答乃至梵世。<a id="a-Bs"></a>依初静虑引发他心通道时。<a id="a-Bt"></a>彼极远知何系心心所法耶。<a id="a-Bu"></a>答乃至梵世。<a id="a-Bv"></a>依初静虑引发宿住随念通道时。<a id="a-Bw"></a>彼极远忆何系宿住事耶。<a id="a-Bx"></a>答乃至梵世。<a id="a-By"></a>依初静虑引发天眼通道时。<a id="a-Bz"></a>彼极远见何系色耶。<a id="a-C0"></a>答乃至梵世。<a id="a-C1"></a>如依初静虑乃至依第四静虑。<a id="a-C2"></a>各随自处广说亦尔。<a id="a-C3"></a>问何故作此论。<a id="a-C4"></a>答欲令疑者得决定故。<a id="a-C5"></a>如素怛缆毗奈耶说。<a id="a-C6"></a>具神通者乃至梵世身自在转。<a id="a-C7"></a>或有生如是疑。<a id="a-C8"></a>神通自在但至梵世非至上地。<a id="a-C9"></a>欲令此疑得决定故。<a id="a-CA"></a>说乃至依第四静虑所起神通。<a id="a-CB"></a>乃至广果或色究竟身自在转故作斯论。<a id="a-CC"></a>问若尔。<a id="a-CD"></a>素怛缆毗奈耶说当云何通。<a id="a-CE"></a>答若处有自地身表者。<a id="a-CF"></a>世尊说之。<a id="a-CG"></a>第二静虑以上无自地身表。<a id="a-CH"></a>是以不说。<a id="a-CI"></a>有说。<a id="a-CJ"></a>彼中佛说最初所得上地非初所得。<a id="a-CK"></a>有说。<a id="a-CL"></a>梵世言摄四静虑以皆有支所摄受清净三摩地故。<a id="a-CM"></a>问乃至初静虑有语表故。<a id="a-CN"></a>依初静虑发天耳闻彼声上地既无语表。<a id="a-CO"></a>依第二静虑等引发天耳闻何等声耶。<a id="a-CP"></a>答如生初静虑者依初静虑语表业等起心发语。<a id="a-CQ"></a>如是生上三静虑者亦依初静虑语表业等起心发语。<a id="a-CR"></a>即是彼地天耳所闻。<a id="a-CS"></a>有说。<a id="a-CT"></a>上地虽无语表声。<a id="a-CU"></a>而有余声是彼所闻。<a id="a-CV"></a>故无有失。<a id="a-CW"></a>问若生欲界依初静虑发天耳通。<a id="a-CX"></a>能闻上三静虑诸天语表声不。<a id="a-CY"></a>有说不闻。<a id="a-CZ"></a>以处远故。<a id="a-Ca"></a>或微细故。<a id="a-Cb"></a>有说。<a id="a-Cc"></a>若极作意者亦能闻。<a id="a-Cd"></a>以是同地法故。<a id="a-Ce"></a>问随依何静虑发神境通能至何处。<a id="a-Cf"></a>答依初静虑发者能至梵世。<a id="a-Cg"></a>乃至依第四静虑发者能至广果或色究竟声闻不作意傍极小千世界。<a id="a-Ch"></a>作意极中千世界。<a id="a-Ci"></a>独觉不作意极中千世界。<a id="a-Cj"></a>作意极大千世界佛不作意极大千世界。<a id="a-Ck"></a>作意能极无边世界。<a id="a-Cl"></a>如神境通四通亦尔。<a id="a-Cm"></a>广释六通如大种蕴。</p>
  <p id="aCn">若于苦思惟苦得阿罗汉果。<a id="a-Co"></a>彼思惟何系苦。<a id="a-Cp"></a>答无色界系苦。<a id="a-Cq"></a>此随界总说。<a id="a-Cr"></a>若随地者应言非想非非想处系苦即苦类智。<a id="a-Cs"></a>若于集思惟集得阿罗汉果彼思惟何系集。<a id="a-Ct"></a>答无色界系集。<a id="a-Cu"></a>此亦随界总说。<a id="a-Cv"></a>若随地者应言非想非非想处系集即集类智。<a id="a-Cw"></a>若于灭思惟灭得阿罗汉果。<a id="a-Cx"></a>彼思惟何系诸行灭。<a id="a-Cy"></a>答或欲界系。<a id="a-Cz"></a>或色无色界系。<a id="a-D0"></a>诸行灭即灭法智灭类智。<a id="a-D1"></a>若于道思惟道得阿罗汉果。<a id="a-D2"></a>彼思惟何系诸行能断道。<a id="a-D3"></a>答或欲界或色无色界系。<a id="a-D4"></a>诸行能断道即道法智道类智。<a id="a-D5"></a>如是六智各四行相作无间道。<a id="a-D6"></a>断非想非非想处下下品烦恼与金刚喻三摩地俱。<a id="a-D7"></a>此能证得阿罗汉果金刚喻三摩地。<a id="a-D8"></a>广说如杂蕴第三纳息。<a id="a-D9"></a>杂色无色修所断染皆用六智为无间道。<a id="a-DA"></a>谓四类智灭道法智此说无漏道。<a id="a-DB"></a>若有漏道唯世俗智。<a id="a-DC"></a>彼不遍故非此所说。<a id="a-DD"></a>依初静虑起苦类智无间道时。<a id="a-DE"></a>有唯缘自地苦。<a id="a-DF"></a>有唯缘第二静虑苦乃至有唯缘非想非非想处苦无合缘二。<a id="a-DG"></a>乃至缘八。<a id="a-DH"></a>粗细异故地别断故。<a id="a-DI"></a>如苦类智集类智亦尔。<a id="a-DJ"></a>起灭类智无间道时。<a id="a-DK"></a>有唯缘自地诸行灭。<a id="a-DL"></a>有唯缘第二静虑诸行灭。<a id="a-DM"></a>乃至有唯缘非想非非想处诸行灭有合缘二。<a id="a-DN"></a>乃至缘八。<a id="a-DO"></a>等微妙故。<a id="a-DP"></a>皆违染故。<a id="a-DQ"></a>起道类智无间道时。<a id="a-DR"></a>皆缘九地类智品道互相因故。<a id="a-DS"></a>种类等故。<a id="a-DT"></a>起灭法智无间道时。<a id="a-DU"></a>唯缘欲界诸行灭。<a id="a-DV"></a>起道法智无间道时。<a id="a-DW"></a>皆缘六地法智品道。<a id="a-DX"></a>如依初静虑。<a id="a-DY"></a>乃至依无所有处亦尔。<a id="a-DZ"></a>差别者依三无色无二法智不缘下灭。<a id="a-Da"></a>此中一切地不缘下苦集。<a id="a-Db"></a>已离下染起无用故。</p>
  <p id="aDc">依初静虑起无间道离初静虑染时。<a id="a-Dd"></a>苦集类智唯缘初静虑苦集。<a id="a-De"></a>灭类智有唯缘初静虑诸行灭。<a id="a-Df"></a>有缘初第二静虑诸行灭。<a id="a-Dg"></a>有缘初第二第三静虑诸行灭。<a id="a-Dh"></a>有缘初第二第三第四静虑诸行灭。<a id="a-Di"></a>有缘初静虑乃至空无边处诸行灭。<a id="a-Dj"></a>有缘初静虑乃至识无边处诸行灭。<a id="a-Dk"></a>有缘初静虑乃至无所有处诸行灭。<a id="a-Dl"></a>有缘初静虑乃至非想非非想处诸行灭。<a id="a-Dm"></a>道类智总缘九地类智品道。<a id="a-Dn"></a>灭法智唯缘欲界诸行灭。<a id="a-Do"></a>道法智总缘六地法智品道。<a id="a-Dp"></a>依初静虑起无间道。<a id="a-Dq"></a>离第二静虑染时。<a id="a-Dr"></a>苦集类智唯缘第二静虑苦集灭类智。<a id="a-Ds"></a>有唯缘初静虑诸行灭。<a id="a-Dt"></a>有唯缘第二静虑诸行灭。<a id="a-Du"></a>有缘初第二静虑诸行灭。<a id="a-Dv"></a>有缘第二第三静虑诸行灭。<a id="a-Dw"></a>有缘初第二第三静虑诸行灭。<a id="a-Dx"></a>有缘第二第三第四静虑诸行灭。<a id="a-Dy"></a>有缘初第二第三第四静虑诸行灭。<a id="a-Dz"></a>有缘第二静虑乃至空无边处诸行灭。<a id="a-E0"></a>有缘初静虑乃至空无边处诸行灭。<a id="a-E1"></a>有缘第二静虑乃至识无边处诸行灭。<a id="a-E2"></a>有缘初静虑乃至识无边处诸行灭。<a id="a-E3"></a>有缘第二静虑乃至无所有处诸行灭。<a id="a-E4"></a>有缘初静虑乃至无所有处诸行灭。<a id="a-E5"></a>有缘第二静虑乃至非想非非想处诸行灭。<a id="a-E6"></a>有缘初静虑乃至非想非非想处诸行灭。<a id="a-E7"></a>道类智灭道法智如前说。<a id="a-E8"></a>依初静虑起无间道离第二静虑染时。<a id="a-E9"></a>苦集类智唯缘第三静虑苦集灭类智。<a id="a-EA"></a>有唯缘初静虑诸行灭。<a id="a-EB"></a>有唯缘第二静虑诸行灭。<a id="a-EC"></a>有唯缘第三静虑诸行灭。<a id="a-ED"></a>有缘初第二静虑诸行灭。<a id="a-EE"></a>有缘第二第三静虑诸行灭。<a id="a-EF"></a>有缘第三第四静虑诸行灭。<a id="a-EG"></a>有缘初第二第三静虑诸行灭。<a id="a-EH"></a>有缘第二第三第四静虑诸行灭。<a id="a-EI"></a>有缘第三第四静虑空无边处诸行灭。<a id="a-EJ"></a>有缘初第二第三第四静虑诸行灭。<a id="a-EK"></a>有缘第二静虑乃至空无边处诸行灭。<a id="a-EL"></a>有缘第三静虑乃至识无边处诸行灭。<a id="a-EM"></a>有缘初静虑乃至空无边处诸行灭。<a id="a-EN"></a>有缘第二静虑乃至识无边处诸行灭。<a id="a-EO"></a>有缘第三静虑乃至无所有处诸行灭。<a id="a-EP"></a>有缘初静虑乃至识无边处诸行灭。<a id="a-EQ"></a>有缘第二静虑乃至无所有处诸行灭。<a id="a-ER"></a>有缘第三静虑乃至非想非非想处诸行灭。<a id="a-ES"></a>有缘初静虑乃至无所有处诸行灭。<a id="a-ET"></a>有缘第二静虑乃至非想非非想处诸行灭。<a id="a-EU"></a>有缘初静虑乃至非想非非想处诸行灭。<a id="a-EV"></a>道类智灭道法智如前说。<a id="a-EW"></a>依初静虑起无间道离第四静虑染时。<a id="a-EX"></a>苦集类智唯缘第四静虑苦集。<a id="a-EY"></a>灭类智有唯缘初静虑诸行灭。<a id="a-EZ"></a>乃至有唯缘第四静虑诸行灭。<a id="a-Ea"></a>有缘初第二静虑诸行灭。<a id="a-Eb"></a>有缘第二第三静虑诸行灭。<a id="a-Ec"></a>有缘第三第四静虑诸行灭。<a id="a-Ed"></a>有缘第四静虑空无边处诸行灭。<a id="a-Ee"></a>有缘初第二第三静虑诸行灭。<a id="a-Ef"></a>有缘第二第三第四静虑诸行灭。<a id="a-Eg"></a>有缘第三第四静虑空无边处诸行灭。<a id="a-Eh"></a>有缘第四静虑空识无边处诸行灭。<a id="a-Ei"></a>有缘初乃至第四静虑诸行灭。<a id="a-Ej"></a>有缘第二静虑乃至空无边处诸行灭。<a id="a-Ek"></a>有缘第三静虑乃至识无边处诸行灭。<a id="a-El"></a>有缘第四静虑乃至无所有处诸行灭。<a id="a-Em"></a>五六七八地合缘如前说。<a id="a-En"></a>道类智灭道法智亦如前说。<a id="a-Eo"></a>依初静虑起无间道离空无边处染时。<a id="a-Ep"></a>苦集类智唯缘空无边处苦集。<a id="a-Eq"></a>灭类智有唯缘初静虑诸行灭。<a id="a-Er"></a>乃至有唯缘空无边处诸行灭。<a id="a-Es"></a>有缘初第二静虑诸行灭。<a id="a-Et"></a>有缘第二第三静虑诸行灭。<a id="a-Eu"></a>有缘第三第四静虑诸行灭。<a id="a-Ev"></a>有缘第四静虑空无边处诸行灭。<a id="a-Ew"></a>有缘空识无边处诸行灭。<a id="a-Ex"></a>有缘初第二第三静虑诸行灭。<a id="a-Ey"></a>有缘第二第三第四静虑诸行灭。<a id="a-Ez"></a>有缘第三第四静虑空无边处诸行灭。<a id="a-F0"></a>有缘第四静虑空识无边处诸行灭。<a id="a-F1"></a>有缘空识无边处无所有处诸行灭。<a id="a-F2"></a>四五六七八地合缘如前说。<a id="a-F3"></a>道类智灭道法智亦如前说。<a id="a-F4"></a>依初静虑起无间道离识无边处染时。<a id="a-F5"></a>苦集类智唯缘识无边处苦集。<a id="a-F6"></a>灭类智有唯缘初静虑诸行灭。<a id="a-F7"></a>乃至有唯缘识无边处诸行灭。<a id="a-F8"></a>有缘初第二静虑诸行灭。<a id="a-F9"></a>有缘第二第三静虑诸行灭。<a id="a-FA"></a>有缘第三第四静虑诸行灭。<a id="a-FB"></a>有缘第四静虑空无边处诸行灭。<a id="a-FC"></a>有缘空识无边处诸行灭。<a id="a-FD"></a>有缘识无边处无所有处诸行灭。<a id="a-FE"></a>有缘初第二第三静虑诸行灭。<a id="a-FF"></a>有缘第二第三第四静虑诸行灭。<a id="a-FG"></a>有缘第三第四静虑空无边处诸行灭。<a id="a-FH"></a>有缘第四静虑空识无边处诸行灭。<a id="a-FI"></a>有缘空识无边处无所有处诸行灭。<a id="a-FJ"></a>有缘识无边处无所有处非想非非想处诸行灭。<a id="a-FK"></a>四五六七八地合缘如前说。<a id="a-FL"></a>道类智灭道法智亦如前说。<a id="a-FM"></a>依初静虑起无间道离无所有处染时。<a id="a-FN"></a>苦集类智唯缘无所有处苦集。<a id="a-FO"></a>灭类智有唯缘初静虑诸行灭。<a id="a-FP"></a>乃至有唯缘无所有处诸行灭。<a id="a-FQ"></a>有缘初第二静虑诸行灭。<a id="a-FR"></a>有缘第二第三静虑诸行灭。<a id="a-FS"></a>有缘第三第四静虑诸行灭。<a id="a-FT"></a>有缘第四静虑空无边处诸行灭。<a id="a-FU"></a>有缘空识无边处诸行灭。<a id="a-FV"></a>有缘识无边处无所有处诸行灭。<a id="a-FW"></a>有缘无所有处非想非非想处诸行灭。<a id="a-FX"></a>三四五六七八地合缘如前说。<a id="a-FY"></a>道类智灭道法智亦如前说。<a id="a-FZ"></a>依初静虑起无间道离非想非非想处染时。<a id="a-Fa"></a>苦集类智唯缘非想非非想处苦集。<a id="a-Fb"></a>灭类智有唯缘初静虑诸行灭。<a id="a-Fc"></a>乃至有唯缘非想非非想处诸行灭。<a id="a-Fd"></a>二三四五六七八地合缘如前说。<a id="a-Fe"></a>道类智灭道法智亦如前说。<a id="a-Ff"></a>如是依第二静虑起无间道离第二静虑乃至非想非非想处染。<a id="a-Fg"></a>乃至依无所有处起无间道。<a id="a-Fh"></a>离无所有处及非想非非想处染。<a id="a-Fi"></a>如其所应皆当广说。<a id="a-Fj"></a>有差别者。<a id="a-Fk"></a>三无色地。<a id="a-Fl"></a>除二法智。<a id="a-Fm"></a>及不能缘下地灭。<a id="a-Fn"></a>如是即说生欲界者。<a id="a-Fo"></a>若生色无色界一切法智皆不现起。<a id="a-Fp"></a>生彼上地不缘下灭。<a id="a-Fq"></a>如无间道。<a id="a-Fr"></a>解脱道亦尔。<a id="a-Fs"></a>唯除离非想非非想处下下品染解脱道。<a id="a-Ft"></a>唯容得有苦集类智。</p>
 </body>
</html>