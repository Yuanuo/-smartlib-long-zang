<!doctype html>
<html id="z3IBVeY13N" data-ver="738">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第一百三十</h1>
  <h2 id="a2">大种蕴第五中大造纳息第一之四</h2>
  <p id="a3">问如是四食。<a id="a-4"></a>几牵当有令现在前。<a id="a-5"></a>几持今有令相续住。<a id="a-6"></a>有作是说。<a id="a-7"></a>一牵当有令现在前。<a id="a-8"></a>谓意思食。<a id="a-9"></a>三持今有令相续住。<a id="a-A"></a>谓余三食。<a id="a-B"></a>或有说者。<a id="a-C"></a>二牵当有。<a id="a-D"></a>谓意思识。<a id="a-E"></a>二持今有谓余二食。<a id="a-F"></a>有余师说。<a id="a-G"></a>三牵当有。<a id="a-H"></a>谓触思识。<a id="a-I"></a>一持今有。<a id="a-J"></a>所谓段食。<a id="a-K"></a>如是说者。<a id="a-L"></a>四食尽牵当有令现在前。<a id="a-M"></a>尽持今有令相续住。</p>
  <p id="aN">问诸食于有。<a id="a-O"></a>几未生令生几生已长养。<a id="a-P"></a>有作是说。<a id="a-Q"></a>诸食于有。<a id="a-R"></a>一未生令生。<a id="a-S"></a>谓意思食。<a id="a-T"></a>三生已长养。<a id="a-U"></a>谓余三食。<a id="a-V"></a>复有说者。<a id="a-W"></a>二未生令生。<a id="a-X"></a>谓意思识。<a id="a-Y"></a>二生已长养。<a id="a-Z"></a>谓余二食。<a id="a-a"></a>有余师说。<a id="a-b"></a>三未生令生。<a id="a-c"></a>谓触思识。<a id="a-d"></a>一生已长养。<a id="a-e"></a>所谓段食。<a id="a-f"></a>如是说者四食于有。<a id="a-g"></a>皆未生令生生已长养。<a id="a-h"></a>问何食于何法食事偏增。<a id="a-i"></a>答段食养色根大种胜故。<a id="a-j"></a>于色根大种食事偏增。<a id="a-k"></a>触食养心心所胜故。<a id="a-l"></a>于心心所食事偏增。<a id="a-m"></a>思食养后有胜故。<a id="a-n"></a>于诸后有食事偏增。<a id="a-o"></a>识食养名色胜故。<a id="a-p"></a>于诸名色食事偏增问如说牵有义是食义等。<a id="a-q"></a>此言为是因义。<a id="a-r"></a>是缘义耶。<a id="a-s"></a>设尔何失。<a id="a-t"></a>二俱有过若是因义者。<a id="a-u"></a>外香味触于内诸处五因皆无。<a id="a-v"></a>云何为食。<a id="a-w"></a>若是缘义者除内自性。<a id="a-x"></a>余法皆是此增上缘。<a id="a-y"></a>何故但说四种为食。<a id="a-z"></a>有说。<a id="a-10"></a>是因义。<a id="a-11"></a>问若尔外香味触于内诸处五因皆无。<a id="a-12"></a>云何为食。<a id="a-13"></a>答外香味触为觉发因。<a id="a-14"></a>令内香等得成食事。<a id="a-15"></a>内香味触于内诸处。<a id="a-16"></a>有因义故说之为食。<a id="a-17"></a>谓眼唯以触处为食。<a id="a-18"></a>耳鼻舌身色声亦尔。<a id="a-19"></a>香用香处触处为食。<a id="a-1A"></a>味以味处触处为食。<a id="a-1B"></a>触处唯以触处为食。<a id="a-1C"></a>心心所法三食为食。<a id="a-1D"></a>此中因义如理应思。<a id="a-1E"></a>有说。<a id="a-1F"></a>是缘义。<a id="a-1G"></a>问若尔除内自性。<a id="a-1H"></a>余法皆是此增上缘。<a id="a-1I"></a>何故但说四种为食。<a id="a-1J"></a>答于内诸处增上缘法。<a id="a-1K"></a>有亲有疏。<a id="a-1L"></a>有近有远。<a id="a-1M"></a>有合不合。<a id="a-1N"></a>有在此生。<a id="a-1O"></a>有在余生。<a id="a-1P"></a>诸亲近合。<a id="a-1Q"></a>在此生者。<a id="a-1R"></a>说之为食。<a id="a-1S"></a>疏远不合在余生者不说为食。<a id="a-1T"></a>故食唯四。<a id="a-1U"></a>此四皆于内十二处能为食事。<a id="a-1V"></a>然有增微如前所说。</p>
  <p id="a1W">问何故色处不立为食。<a id="a-1X"></a>有作是说。<a id="a-1Y"></a>无食相故。<a id="a-1Z"></a>有说。<a id="a-1a"></a>色处取时粗重若于取时细轻者名食。<a id="a-1b"></a>要微细转滋养身故。<a id="a-1c"></a>有说。<a id="a-1d"></a>色处不至而取。<a id="a-1e"></a>食唯至取。<a id="a-1f"></a>非身不合成食事故。<a id="a-1g"></a>有说。<a id="a-1h"></a>色处至变坏位食事方成。<a id="a-1i"></a>谓水所浸烂。<a id="a-1j"></a>火所熟变。<a id="a-1k"></a>风所动摇。<a id="a-1l"></a>然后方成食。<a id="a-1m"></a>所作事非色未变。<a id="a-1n"></a>得名为食。<a id="a-1o"></a>故色非食香等不尔。<a id="a-1p"></a>有余师说。<a id="a-1q"></a>若色是食。<a id="a-1r"></a>眼见色时应除饥渴。<a id="a-1s"></a>若然施主所费则为唐捐。<a id="a-1t"></a>有余复言。<a id="a-1u"></a>若色是食。<a id="a-1v"></a>诸出家者眼见色时应犯远离非时食法。<a id="a-1w"></a>或有说者。<a id="a-1x"></a>若色是食则色界天应受段食取诸色故。<a id="a-1y"></a>当知后三所说乖理。<a id="a-1z"></a>香触亦有如斯过故。<a id="a-20"></a>应知前四所说者好。<a id="a-21"></a>问若色非食经云何通。<a id="a-22"></a>如世尊言。<a id="a-23"></a>长者汝所施食。<a id="a-24"></a>色香味具甚为妙好。<a id="a-25"></a>答色虽非食。<a id="a-26"></a>为欲发起施主思故佛作是说。<a id="a-27"></a>谓佛赞美所施食时。<a id="a-28"></a>施主便发殊胜思愿。<a id="a-29"></a>快哉如来赞受我食。<a id="a-2A"></a>我当必获殊胜福利。<a id="a-2B"></a>问若赞色具色非食者。<a id="a-2C"></a>亦赞香等俱应非食。<a id="a-2D"></a>彼既是食此亦应然。<a id="a-2E"></a>答佛于此中不欲简别是食非食。<a id="a-2F"></a>但欲发起施主思愿说此契经。<a id="a-2G"></a>若此赞说即是食者触非所赞便应非食。</p>
  <p id="a2H">问段食是何义。<a id="a-2I"></a>答分段而食故名段食。<a id="a-2J"></a>问若尔所饮吮等非段食耶。<a id="a-2K"></a>答从多分说是故无过。<a id="a-2L"></a>复有说者。<a id="a-2M"></a>饮吮等时亦作分段。<a id="a-2N"></a>有余师言。<a id="a-2O"></a>从初而说。<a id="a-2P"></a>谓劫初时人受用地味。<a id="a-2Q"></a>皆作分段而吞啖之因名段食。</p>
  <p id="a2R">问佛说段食。<a id="a-2S"></a>有粗有细云何应知粗细差别。<a id="a-2T"></a>答集异门说。<a id="a-2U"></a>段食粗细互相观待而可了知。<a id="a-2V"></a>谓水族中小为大食。<a id="a-2W"></a>传相观待粗细得成。<a id="a-2X"></a>如底民耆罗耆罗所食是粗。<a id="a-2Y"></a>底民耆罗所食为细。<a id="a-2Z"></a>底民耆罗所食是粗。<a id="a-2a"></a>底民所食为细。<a id="a-2b"></a>底民所食是粗。<a id="a-2c"></a>大鱼龟鳖及末羯罗失兽摩罗等所食为细。<a id="a-2d"></a>大鱼鳖等所食是粗。<a id="a-2e"></a>余水行虫所食为细。<a id="a-2f"></a>诸陆族中象马驼等所食是粗。<a id="a-2g"></a>羊鹿猪等所食为细。<a id="a-2h"></a>羊鹿猪等所食是粗。<a id="a-2i"></a>兔猫狸等所食为细。<a id="a-2j"></a>兔猫狸等所食是粗。<a id="a-2k"></a>余陆行虫所食为细。<a id="a-2l"></a>空行族中诸妙翅鸟所食是粗。<a id="a-2m"></a>鹅雁孔雀鹦鹉舍利命命鸟等所食为细。<a id="a-2n"></a>鹅雁孔雀等所食是粗。<a id="a-2o"></a>余空行类所食为细。<a id="a-2p"></a>有作是说。<a id="a-2q"></a>若诸有情以草木等而为食者所食是粗。<a id="a-2r"></a>以饼饭等而为食者所食是细。<a id="a-2s"></a>有余师说。<a id="a-2t"></a>以饼饭等而为食者所食是粗。<a id="a-2u"></a>以酥油等而为食者所食是细。<a id="a-2v"></a>有余复说。<a id="a-2w"></a>面门吞啖诸食是粗。<a id="a-2x"></a>脐毛孔入诸食为细。<a id="a-2y"></a>谓胎藏中诸有情类食从脐入。<a id="a-2z"></a>唯诸菩萨食从一切毛孔而入。<a id="a-30"></a>有作是言。<a id="a-31"></a>若食啖已有等流者此食是粗。<a id="a-32"></a>无等流者此食为细。<a id="a-33"></a>如苏陀味香为食等。</p>
  <p id="a34">问触思识食有粗细不。<a id="a-35"></a>若有者何故契经唯说段食有粗细。<a id="a-36"></a>若无者何故段食有粗细非余耶。<a id="a-37"></a>答触思识食亦有粗细。<a id="a-38"></a>界地相待故。<a id="a-39"></a>谓欲界是粗色界为细。<a id="a-3A"></a>色界是粗。<a id="a-3B"></a>无色界为细。<a id="a-3C"></a>初静虑是粗。<a id="a-3D"></a>第二静虑为细。<a id="a-3E"></a>乃至无所有处是粗。<a id="a-3F"></a>非想非非想处为细。<a id="a-3G"></a>问若尔何故契经不说。<a id="a-3H"></a>答应说而不说者当知此义有余。<a id="a-3I"></a>有说。<a id="a-3J"></a>契经举初显后。<a id="a-3K"></a>已说段食有粗细当知余食亦有粗细有说。<a id="a-3L"></a>段食由四因缘。<a id="a-3M"></a>有多少故粗细可知。<a id="a-3N"></a>余食不尔。<a id="a-3O"></a>一追求故。<a id="a-3P"></a>二积集故。<a id="a-3Q"></a>三受用故。<a id="a-3R"></a>四等流故。<a id="a-3S"></a>追求故者。<a id="a-3T"></a>谓诸有情追求段食。<a id="a-3U"></a>有多有少。<a id="a-3V"></a>所求多者是粗所求少者为细。<a id="a-3W"></a>积集故者。<a id="a-3X"></a>谓诸有情积集段食有多有少所集多者是粗所集少者是细。<a id="a-3Y"></a>受用故者。<a id="a-3Z"></a>谓诸有情受用段食有多有少。<a id="a-3a"></a>所受多者是粗所受少者是细。<a id="a-3b"></a>等流故者。<a id="a-3c"></a>谓诸有情段食等流有多有少。<a id="a-3d"></a>等流多者所食是粗等流少者所食是细。<a id="a-3e"></a>有说。<a id="a-3f"></a>段食观待诸处可说粗细余食不尔。<a id="a-3g"></a>谓香味触观待色声可说为细。<a id="a-3h"></a>观待意法可说为粗触思识三意法处摄。<a id="a-3i"></a>此于诸处唯细非粗无异观待不说粗细。</p>
  <p id="a3j">问于何界有几食。<a id="a-3k"></a>答欲界具四段食偏增。<a id="a-3l"></a>色界有三。<a id="a-3m"></a>触食偏增。<a id="a-3n"></a>无色亦三。<a id="a-3o"></a>下三无色思食偏增。<a id="a-3p"></a>非想非非想处识食偏增。<a id="a-3q"></a>有说。<a id="a-3r"></a>非想非非想处亦思食增。<a id="a-3s"></a>一思能感八十千劫寿量果故。<a id="a-3t"></a>问于何趣有几食。<a id="a-3u"></a>答地狱具四。<a id="a-3v"></a>识食偏增。<a id="a-3w"></a>问地狱之中有何段食。<a id="a-3x"></a>答饮镕铜汁。<a id="a-3y"></a>吞热铁丸。<a id="a-3z"></a>以为段食。<a id="a-40"></a>问夫为食者有所滋益。<a id="a-41"></a>此物入身烧唇舌齶咽喉胸腹。<a id="a-42"></a>从下出已焰赫转增举身燋然。<a id="a-43"></a>云何名食。<a id="a-44"></a>答虽为烧恼而有食相。<a id="a-45"></a>初入身时暂除饥渴故。<a id="a-46"></a>傍生具四。<a id="a-47"></a>随一偏增。<a id="a-48"></a>种类处所有差别故。<a id="a-49"></a>鬼趣具四。<a id="a-4A"></a>思食偏增。<a id="a-4B"></a>曾闻一时尊者满愿为乞食故。<a id="a-4C"></a>将入布色羯逻伐底城。<a id="a-4D"></a>于城门前忽然见一老饿鬼女。<a id="a-4E"></a>问言汝今何为住此鬼女反问尊见我耶。<a id="a-4F"></a>尊答如是。<a id="a-4G"></a>鬼女便曰。<a id="a-4H"></a>我夫入城希此城中有长者等痈肿溃烂。<a id="a-4I"></a>当因挤搦收取脓血还共食之。<a id="a-4J"></a>为是我今于此住待。<a id="a-4K"></a>复问汝夫入来久近。<a id="a-4L"></a>鬼女答曰。<a id="a-4M"></a>饥渴所迷不忆我夫入城久近。<a id="a-4N"></a>然唯记此城边大河。<a id="a-4O"></a>七移城南七移城北。<a id="a-4P"></a>于今未还。<a id="a-4Q"></a>尊者愍伤悒然舍去。<a id="a-4R"></a>如是鬼女饥渴多时。<a id="a-4S"></a>希望所持身相续住。<a id="a-4T"></a>故知鬼趣思食偏增。<a id="a-4U"></a>人及欲天皆具四食。<a id="a-4V"></a>然彼种类段食偏增。<a id="a-4W"></a>色无色天如界中说。</p>
  <p id="a4X">问于何生有几食。<a id="a-4Y"></a>答卵生具四。<a id="a-4Z"></a>触食偏增。<a id="a-4a"></a>有说思食增。<a id="a-4b"></a>云何知然。<a id="a-4c"></a>如集异门说。<a id="a-4d"></a>海中有兽时出海滨。<a id="a-4e"></a>于沙潬中产生诸卵。<a id="a-4f"></a>以沙埋覆还入海中。<a id="a-4g"></a>彼在卵[穀-禾+卵]。<a id="a-4h"></a>忆念母故身不烂坏。<a id="a-4i"></a>谓忆念母先孚暖时所有触故。<a id="a-4j"></a>若忘其母身便烂坏。<a id="a-4k"></a>有余师说。<a id="a-4l"></a>若母忆念卵中子者卵则不坏。<a id="a-4m"></a>母若忘之彼卵便坏。<a id="a-4n"></a>此不应理。<a id="a-4o"></a>所以者何。<a id="a-4p"></a>勿以他食能持自命。<a id="a-4q"></a>是故前说于理为善。<a id="a-4r"></a>胎生具四。<a id="a-4s"></a>段食偏增。<a id="a-4t"></a>湿生具四。<a id="a-4u"></a>触食偏增。<a id="a-4v"></a>化生具四。<a id="a-4w"></a>随一偏增。<a id="a-4x"></a>种类处所有差别故。</p>
  <p id="a4y">所说食声有二差别。<a id="a-4z"></a>一世俗。<a id="a-50"></a>二胜义。<a id="a-51"></a>世俗者如世间言。<a id="a-52"></a>有残食瓶无残食瓶。<a id="a-53"></a>又如世间说城邑食。<a id="a-54"></a>所谓此食出吉祥城此食出呾叉翅罗城。<a id="a-55"></a>此食出奢羯罗城。<a id="a-56"></a>此食出寂静宫。<a id="a-57"></a>如是等又如赞者说诸食名。<a id="a-58"></a>谓剌雉多食。<a id="a-59"></a>牟地多食。<a id="a-5A"></a>佛所赞食。<a id="a-5B"></a>四方食等。<a id="a-5C"></a>又如经说。<a id="a-5D"></a>顺食逆食。<a id="a-5E"></a>言顺食者。<a id="a-5F"></a>如世尊言。<a id="a-5G"></a>苾刍当知一切有食。<a id="a-5H"></a>谓天暴雨其滴洪澍诸山。<a id="a-5I"></a>溪谷最先盈满。<a id="a-5J"></a>溪谷满已小沟涧满。<a id="a-5K"></a>小沟涧满已。<a id="a-5L"></a>大沟涧满。<a id="a-5M"></a>大沟涧满已。<a id="a-5N"></a>小江河满。<a id="a-5O"></a>小江河满已。<a id="a-5P"></a>大江河满。<a id="a-5Q"></a>大江河满已。<a id="a-5R"></a>大海盈满。<a id="a-5S"></a>言逆食者。<a id="a-5T"></a>如世尊言。<a id="a-5U"></a>苾刍当知一切有食。<a id="a-5V"></a>大海有食。<a id="a-5W"></a>谓大江河。<a id="a-5X"></a>大江河有食。<a id="a-5Y"></a>谓小江河小江河有食。<a id="a-5Z"></a>谓大沟涧。<a id="a-5a"></a>大沟涧有食。<a id="a-5b"></a>谓小沟涧。<a id="a-5c"></a>小沟涧有食。<a id="a-5d"></a>所谓溪谷。<a id="a-5e"></a>溪谷有食。<a id="a-5f"></a>谓天暴雨。<a id="a-5g"></a>胜义食者。<a id="a-5h"></a>谓此四食真实资益诸有情故。</p>
  <p id="a5i">问诸段皆食耶。<a id="a-5j"></a>答应作四句。<a id="a-5k"></a>有段非食。<a id="a-5l"></a>谓以段为缘。<a id="a-5m"></a>不能长益诸根大种。<a id="a-5n"></a>有食非段谓。<a id="a-5o"></a>以触思识为缘。<a id="a-5p"></a>而能长益诸根大种。<a id="a-5q"></a>有段亦食。<a id="a-5r"></a>谓以段为缘。<a id="a-5s"></a>而能长益诸根大种。<a id="a-5t"></a>有非段非食。<a id="a-5u"></a>谓以触思识为缘。<a id="a-5v"></a>不能长益诸根大种。<a id="a-5w"></a>如段食有四句。<a id="a-5x"></a>如是识思触食各有四句。<a id="a-5y"></a>皆应广说。<a id="a-5z"></a>如是差别成十六句。<a id="a-60"></a>问不能长益诸根大种便非食耶。<a id="a-61"></a>答如是。<a id="a-62"></a>所以者何。<a id="a-63"></a>前说长益是食相故。<a id="a-64"></a>问今现见有食已痛逼。<a id="a-65"></a>乃至或令舍于身担。<a id="a-66"></a>云何长益是食相耶。<a id="a-67"></a>答虽所饮食有损有益。<a id="a-68"></a>但今说食谓益非损。<a id="a-69"></a>益有二时。<a id="a-6A"></a>一初食时。<a id="a-6B"></a>二消化时。<a id="a-6C"></a>或有消化时损。<a id="a-6D"></a>初食时益。<a id="a-6E"></a>如食美毒此亦名食或有初食时损。<a id="a-6F"></a>消化时益。<a id="a-6G"></a>如服苦药此亦名食。<a id="a-6H"></a>由此二种随于一时作食事故。<a id="a-6I"></a>皆得名食。<a id="a-6J"></a>故说长益名为食相。<a id="a-6K"></a>有说彼类食已初虽不安。<a id="a-6L"></a>后变吐时还能为益。<a id="a-6M"></a>故先所说食自相成。<a id="a-6N"></a>经说苾刍如是四食。<a id="a-6O"></a>能令部多有情安住。<a id="a-6P"></a>及能摄益求有有情。<a id="a-6Q"></a>问此经所说部多求有二种有情云何差别。<a id="a-6R"></a>答住本有名部多。<a id="a-6S"></a>住中有名求有。<a id="a-6T"></a>于六处门求当有故。<a id="a-6U"></a>有说圣名部多。<a id="a-6V"></a>异生名求有。<a id="a-6W"></a>彼类多求当来有故。<a id="a-6X"></a>有说。<a id="a-6Y"></a>无学名部多。<a id="a-6Z"></a>学名求有。<a id="a-6a"></a>彼容希求当来有故。<a id="a-6b"></a>问部多有情亦可摄益。<a id="a-6c"></a>求有有情亦可安住。<a id="a-6d"></a>如何但说能令部多有情安住。<a id="a-6e"></a>及能摄益求有有情。<a id="a-6f"></a>答此契经文俱应作二种说。<a id="a-6g"></a>而不说者当知此义有余。<a id="a-6h"></a>有说。<a id="a-6i"></a>此中欲以种种文种种说庄严于义令易解故。<a id="a-6j"></a>有说。<a id="a-6k"></a>此中欲现二门二略。<a id="a-6l"></a>乃至广说。<a id="a-6m"></a>有说。<a id="a-6n"></a>本有安住最经多时。<a id="a-6o"></a>圣与无学求暂安住。<a id="a-6p"></a>于此义显说安住言。<a id="a-6q"></a>余不如是不说安住。</p>
  <p id="a6r">经说苾刍如是四食。<a id="a-6s"></a>是众病本。<a id="a-6t"></a>是痈疮本。<a id="a-6u"></a>是毒箭本。<a id="a-6v"></a>是老死因。<a id="a-6w"></a>是老死缘。<a id="a-6x"></a>问食亦能为安乐根本。<a id="a-6y"></a>如世尊说。<a id="a-6z"></a>道依资粮涅槃依道。<a id="a-70"></a>由道乐故得乐涅槃。<a id="a-71"></a>道之资粮食为上首。<a id="a-72"></a>何故说是病等本耶。<a id="a-73"></a>答为止有情食段欲故。<a id="a-74"></a>彼由贪食起诸恶行招感剧苦。<a id="a-75"></a>是故世尊作如是说。<a id="a-76"></a>设诸段食唯现乐因。<a id="a-77"></a>智者尚应不生耽嗜。<a id="a-78"></a>以起恶业招当苦故。<a id="a-79"></a>况为现身众病本等。<a id="a-7A"></a>是故智者不应染着。<a id="a-7B"></a>佛为此故说是契经。</p>
  <p id="a7C">经说苾刍应观段食如旷野子肉。<a id="a-7D"></a>应观触食如新剥皮牛。<a id="a-7E"></a>应观思食如火坑炎炭。<a id="a-7F"></a>应观识食如三百利鉾。<a id="a-7G"></a>问云何苾刍应观段食如旷野子肉。<a id="a-7H"></a>答譬如夫妻唯有一子。<a id="a-7I"></a>面貌端正怜爱情深。<a id="a-7J"></a>值国饥荒欲诣他土。<a id="a-7K"></a>行至旷野遂绝糇粮。<a id="a-7L"></a>前路尚遥不食数日。<a id="a-7M"></a>皆困将死。<a id="a-7N"></a>其夫窃念。<a id="a-7O"></a>路远粮绝命在须臾。<a id="a-7P"></a>我等三人理不俱济。<a id="a-7Q"></a>岂得相守俱丧。<a id="a-7R"></a>此中今若一人充食。<a id="a-7S"></a>则死一存二犹胜俱亡。<a id="a-7T"></a>若以我供虑妻志渜悲恨自绝不能出难。<a id="a-7U"></a>若以妻供恐儿失母亦不存活。<a id="a-7V"></a>便为两失。<a id="a-7W"></a>然所爱子我等所生。<a id="a-7X"></a>夫妻若存子容可得。<a id="a-7Y"></a>宜舍子命度兹旷野。<a id="a-7Z"></a>作是念已悲不自胜。<a id="a-7a"></a>妻便怪之前问其故。<a id="a-7b"></a>夫乃具以所念告之。<a id="a-7c"></a>妻闻哽咽闷绝擗地。<a id="a-7d"></a>良久乃稣号哭呼天称冤酷毒夫乃徐喻久而许之。<a id="a-7e"></a>于是夫妻抱子呜唼。<a id="a-7f"></a>失声悲叫何期苦哉。<a id="a-7g"></a>涕咽多时乃尽子命。<a id="a-7h"></a>破析为脯充路资粮。<a id="a-7i"></a>每欲食时夫妻相哭。<a id="a-7j"></a>称言子子雨泪而食。<a id="a-7k"></a>食已嗟惋自责自咎。<a id="a-7l"></a>然彼夫妻自初筹议。<a id="a-7m"></a>乃至食已随路行时。<a id="a-7n"></a>曾无欢情唯念爱子。<a id="a-7o"></a>如是行者住空闲处。<a id="a-7p"></a>终不放逸正思惟妻。<a id="a-7q"></a>生一可爱妙善法子。<a id="a-7r"></a>心常念之初无舍离。<a id="a-7s"></a>厌生死境趣涅槃方。<a id="a-7t"></a>于长时修资缘匮乏。<a id="a-7u"></a>为持圣道所依苦身。<a id="a-7v"></a>舍所专修入城乞食。<a id="a-7w"></a>与不放逸正思惟俱。<a id="a-7x"></a>自舍空闲乃至食已。<a id="a-7y"></a>曾无染着欢乐之心。<a id="a-7z"></a>唯念所舍专修之法。<a id="a-80"></a>苾刍如是于段食中。<a id="a-81"></a>应观如前旷野子肉。<a id="a-82"></a>若于段食已断遍知者。<a id="a-83"></a>于五欲爱亦断遍知。<a id="a-84"></a>同一制伏一对治故。<a id="a-85"></a>若五欲爱已断遍知。<a id="a-86"></a>则无一结未断遍知。<a id="a-87"></a>能系缚彼还生欲界。<a id="a-88"></a>此依离欲爱得不还果。<a id="a-89"></a>顺下分结尽密意而说。<a id="a-8A"></a>问云何苾刍应观触食如新剥皮牛。<a id="a-8B"></a>答假如其牛有过于主。<a id="a-8C"></a>欲令苦故生剥去皮。<a id="a-8D"></a>其牛尔时以无皮故。<a id="a-8E"></a>随所住止若地若空。<a id="a-8F"></a>所有诸虫竞来唼食。<a id="a-8G"></a>为去虫故揩触蕃篱草木壁等转增苦痛。<a id="a-8H"></a>彼牛尔时宁有少乐。<a id="a-8I"></a>触与未触皆受大苦。<a id="a-8J"></a>如是诸有宁有少乐。<a id="a-8K"></a>生与未生无不皆苦。<a id="a-8L"></a>苾刍如是应观触食。<a id="a-8M"></a>犹如所说新剥皮牛。<a id="a-8N"></a>若于触食已断遍知者。<a id="a-8O"></a>便于三受亦断遍知。<a id="a-8P"></a>诸受以触为缘生故。<a id="a-8Q"></a>如经言触缘受。<a id="a-8R"></a>若于三受已断遍知。<a id="a-8S"></a>则所作已办故应思择求断触食。<a id="a-8T"></a>此依越有顶得阿罗汉果。<a id="a-8U"></a>一切结尽密意而说。</p>
  <p id="a8V">云何苾刍应观思食如火坑焰炭。<a id="a-8W"></a>答如近城邑有大火坑。<a id="a-8X"></a>无焰无烟焰炭盈满。<a id="a-8Y"></a>有不愚稚非騃智人见已念言。<a id="a-8Z"></a>此大火坑焰炭盈满。<a id="a-8a"></a>我若堕者必死无疑。<a id="a-8b"></a>作是念已便起思愿。<a id="a-8c"></a>求欲远之即便舍去。<a id="a-8d"></a>诸有痴幼顽无智人见已念言。<a id="a-8e"></a>此坑之中红赫可爱。<a id="a-8f"></a>便即投趣受苦命终。<a id="a-8g"></a>如彼智者见大火坑怖而远避。<a id="a-8h"></a>如是诸圣于后有思深生厌舍。<a id="a-8i"></a>如无智者投大火坑受苦丧命。<a id="a-8j"></a>如是异生起后有思。<a id="a-8k"></a>受无边苦失于慧命。<a id="a-8l"></a>苾刍如是应观思食。<a id="a-8m"></a>如上所说焰炭火坑。<a id="a-8n"></a>若于思食已断遍知者。<a id="a-8o"></a>便于三爱亦断遍知。<a id="a-8p"></a>以彼三爱是起因故。<a id="a-8q"></a>如契经说。<a id="a-8r"></a>业为因故生。<a id="a-8s"></a>爱为因故起。<a id="a-8t"></a>若于三爱已断遍知。<a id="a-8u"></a>则所作已办故应思择求断思食。<a id="a-8v"></a>此亦依越有顶得阿罗汉果一切结尽密意而说。</p>
  <p id="a8w">问云何苾刍应观识食如三百利鉾。<a id="a-8x"></a>答假如有人于日初分被百鉾[矛*(替-曰+貝)]。<a id="a-8y"></a>日中分时亦百鉾[矛*(替-曰+貝)]。<a id="a-8z"></a>于日后分亦百鉾[矛*(替-曰+貝)]。<a id="a-90"></a>如是日日受三百鉾。<a id="a-91"></a>乃至尽寿。<a id="a-92"></a>其人尔时举体皆疮。<a id="a-93"></a>无少完全如芥子许。<a id="a-94"></a>如是行者于日日中。<a id="a-95"></a>恒为三百异境所引。<a id="a-96"></a>如利鉾心于所专修。<a id="a-97"></a>而为侵害乃至尽寿。<a id="a-98"></a>令所修习多诸疮疣。<a id="a-99"></a>苾刍如是应观识食。<a id="a-9A"></a>如上所说三百利鉾。<a id="a-9B"></a>若于识食已断遍知者。<a id="a-9C"></a>则于名色亦断遍知。<a id="a-9D"></a>以识是彼名色缘故。<a id="a-9E"></a>如契经说识缘名色。<a id="a-9F"></a>若于名色已断遍知。<a id="a-9G"></a>则所作已办故应思择求断识食。<a id="a-9H"></a>此依越有顶得阿罗汉果一切结尽密意而说。</p>
  <p id="a9I">问余食亦如三百鉾不。<a id="a-9J"></a>若亦如三百鉾者。<a id="a-9K"></a>何故但说观识食耶。<a id="a-9L"></a>若不如三百鉾者。<a id="a-9M"></a>何故唯识食如三百鉾非余食耶。<a id="a-9N"></a>答余食亦应如三百鉾。<a id="a-9O"></a>如以此观识食。<a id="a-9P"></a>亦应以此观余三食。<a id="a-9Q"></a>而契经但说观识食者。<a id="a-9R"></a>当知此是有余之说。<a id="a-9S"></a>有说。<a id="a-9T"></a>此经示最后边。<a id="a-9U"></a>显前所说诸食亦尔。<a id="a-9V"></a>有余师言。<a id="a-9W"></a>心性刚强最难调伏。<a id="a-9X"></a>佛为呵责以三百鉾而为譬喻。<a id="a-9Y"></a>余食自以余门说喻。<a id="a-9Z"></a>有说此经随显胜说。<a id="a-9a"></a>是故无过。<a id="a-9b"></a>前三喻中理有通者皆以此释。<a id="a-9c"></a>如契经说。<a id="a-9d"></a>此吠罗摩婆罗门。<a id="a-9e"></a>以如是诸妙饮食。<a id="a-9f"></a>布施摩诃娑罗婆罗门众。<a id="a-9g"></a>有以饮食布施赡部林中异生。<a id="a-9h"></a>此获施福果大于彼。<a id="a-9i"></a>问此契经中为说何等。<a id="a-9j"></a>名为赡部林中异生。<a id="a-9k"></a>有作是说。<a id="a-9l"></a>赡部洲中诸有腹者皆此所说。<a id="a-9m"></a>有说。<a id="a-9n"></a>诸有外仙已离欲染是此所说。<a id="a-9o"></a>有言此是近佛菩萨。<a id="a-9p"></a>理不应然。<a id="a-9q"></a>诸有布施近佛菩萨所获施福。<a id="a-9r"></a>胜施俱胝阿罗汉众。<a id="a-9s"></a>如是说者。<a id="a-9t"></a>此说已得顺决择分善根异生。<a id="a-9u"></a>其德胜彼婆罗门故。<a id="a-9v"></a>此经复言。<a id="a-9w"></a>若以饮食布施赡部林中异生。<a id="a-9x"></a>有以饮食施一预流。<a id="a-9y"></a>此获施福果大于彼。<a id="a-9z"></a>由此已断诸恶见故。<a id="a-A0"></a>三结尽故。<a id="a-A1"></a>离见所断恶趣因故。<a id="a-A2"></a>作有边际故。<a id="a-A3"></a>得预流果故。<a id="a-A4"></a>此经复言。<a id="a-A5"></a>若以饮食施百预流。<a id="a-A6"></a>有以饮食施一一来。<a id="a-A7"></a>此获施福果大于彼。<a id="a-A8"></a>离修所断恶趣因故。<a id="a-A9"></a>薄贪嗔痴故。<a id="a-AA"></a>得一来果故。<a id="a-AB"></a>此经复言。<a id="a-AC"></a>若以饮食施百一来。<a id="a-AD"></a>有以饮食施一不还。<a id="a-AE"></a>此获施福果大于彼。<a id="a-AF"></a>由此已断顺下分结故。<a id="a-AG"></a>越欲界生故。<a id="a-AH"></a>得不还果故。<a id="a-AI"></a>此经复言。<a id="a-AJ"></a>若以饮食施百不还。<a id="a-AK"></a>有以饮食施一阿罗汉。<a id="a-AL"></a>此获施福果大于彼。<a id="a-AM"></a>由此已断一切结故。<a id="a-AN"></a>越有顶生故。<a id="a-AO"></a>得阿罗汉果故。<a id="a-AP"></a>此经复言。<a id="a-AQ"></a>若以饮食施百阿罗汉。<a id="a-AR"></a>有以饮食施一独觉。<a id="a-AS"></a>此获施福果大于彼。<a id="a-AT"></a>自能觉故。<a id="a-AU"></a>此经复言。<a id="a-AV"></a>若以饮食施百独觉。<a id="a-AW"></a>有以饮食施一如来。<a id="a-AX"></a>此获施福果大于彼。<a id="a-AY"></a>自能遍觉故。<a id="a-AZ"></a>亦能觉他故。<a id="a-Aa"></a>此经复言。<a id="a-Ab"></a>若以饮食奉施如来。<a id="a-Ac"></a>有造僧伽蓝施四方僧众。<a id="a-Ad"></a>此获施福果大于彼。<a id="a-Ae"></a>以僧伽蓝无障碍故。<a id="a-Af"></a>问施佛功德胜于施僧。<a id="a-Ag"></a>此中施福皆先举劣后举其胜。<a id="a-Ah"></a>何故此中先佛后僧。<a id="a-Ai"></a>答即以是故先佛后僧。<a id="a-Aj"></a>所以者何。<a id="a-Ak"></a>若声闻僧便不摄佛。<a id="a-Al"></a>若四方僧则亦摄佛。<a id="a-Am"></a>是福田僧苾刍僧故。<a id="a-An"></a>若唯施佛但佛应受。<a id="a-Ao"></a>僧众不受故福为劣。<a id="a-Ap"></a>若施僧众。<a id="a-Aq"></a>僧众与佛俱应纳受故福为胜。<a id="a-Ar"></a>无障碍故。<a id="a-As"></a>获福无限故。<a id="a-At"></a>虽所举先佛后僧。<a id="a-Au"></a>而犹得名先劣后胜。</p>
  <p id="aAv">问所得果胜亦由胜思。<a id="a-Aw"></a>何故世尊唯赞田胜。<a id="a-Ax"></a>答世尊所化有二差别。<a id="a-Ay"></a>一信慧具足。<a id="a-Az"></a>二有信无慧。<a id="a-B0"></a>于信慧具佛不赞田。<a id="a-B1"></a>彼自能知田非田故。<a id="a-B2"></a>于信无慧佛则赞田。<a id="a-B3"></a>彼不能知田非田故。<a id="a-B4"></a>然彼施果。<a id="a-B5"></a>或有欲令思胜故胜。<a id="a-B6"></a>或有欲令田胜故胜。<a id="a-B7"></a>而实果胜俱由二种。<a id="a-B8"></a>由此得成四句差别。<a id="a-B9"></a>谓有由田不由思胜。<a id="a-BA"></a>或有由思不由田胜。<a id="a-BB"></a>或有俱由二种故胜。<a id="a-BC"></a>或由二种俱劣故劣。<a id="a-BD"></a>问佛施舍利子。<a id="a-BE"></a>舍利子施佛。<a id="a-BF"></a>此二施福何者为多。<a id="a-BG"></a>答诸有欲令果由思胜者。<a id="a-BH"></a>彼说佛施福多。<a id="a-BI"></a>以佛施思于现前位。<a id="a-BJ"></a>舍利子等尚不能知。<a id="a-BK"></a>何况能及。<a id="a-BL"></a>诸有欲令果由田胜者。<a id="a-BM"></a>彼说舍利子施福多。<a id="a-BN"></a>以佛福田三界中最胜故。</p>
  <p id="aBO">问预流果向为可施不。<a id="a-BP"></a>若可施者。<a id="a-BQ"></a>前经何故不说。<a id="a-BR"></a>若不可施余经所说复云何通。<a id="a-BS"></a>如说。</p>
  <p id="aBT">四向与四果　　是真福田僧</p>
  <p id="aBU">具戒慧等持　　施者获大果</p>
  <p id="aBV">有说可施。<a id="a-BW"></a>谓衣服等非诸饮食。<a id="a-BX"></a>问若可施者。<a id="a-BY"></a>前经何故不说。<a id="a-BZ"></a>答前所引经说施饮食。<a id="a-Ba"></a>非衣服等是故不说。<a id="a-Bb"></a>有说。<a id="a-Bc"></a>此向亦可施食。<a id="a-Bd"></a>但有摄取而无受用。<a id="a-Be"></a>谓毗呵罗中有入见道者。<a id="a-Bf"></a>余人为受所施食分。<a id="a-Bg"></a>或将食时有入见道。<a id="a-Bh"></a>施主以食置其膝上。<a id="a-Bi"></a>或复安置曼荼罗中。<a id="a-Bj"></a>问前所引经何故不说。<a id="a-Bk"></a>答彼经唯说能受用者。<a id="a-Bl"></a>此据摄取故不相违。<a id="a-Bm"></a>有余师言。<a id="a-Bn"></a>此向不可施是故前经不说。<a id="a-Bo"></a>问若尔者所引经颂当云何通。<a id="a-Bp"></a>答彼颂欲显补特伽罗由道差别成福田义。<a id="a-Bq"></a>谓显成就无漏道者施获大果名真福田。<a id="a-Br"></a>不说尔时能受他施。<a id="a-Bs"></a>前问可施不可施者。<a id="a-Bt"></a>意问能受不能受故。</p>
 </body>
</html>