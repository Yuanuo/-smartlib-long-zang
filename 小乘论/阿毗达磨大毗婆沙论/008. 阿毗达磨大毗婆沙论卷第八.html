<!doctype html>
<html id="z3IBVaG11P" data-ver="1012">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第八</h1>
  <h2 id="a2">杂蕴第一中世第一法纳息第一之七</h2>
  <p id="a3">此二十句。<a id="a-4"></a>萨迦耶见。<a id="a-5"></a>几我见几我所见。<a id="a-6"></a>乃至广说。<a id="a-7"></a>问何故作此论。<a id="a-8"></a>答为欲分别契经义故。<a id="a-9"></a>谓诸经中。<a id="a-A"></a>佛说有二十句萨迦耶见。<a id="a-B"></a>尊者舍利子。<a id="a-C"></a>于池喻经中。<a id="a-D"></a>虽略分别此二十句萨迦耶见。<a id="a-E"></a>而皆未说几是我见几我所见。<a id="a-F"></a>彼经是此论所依根本。<a id="a-G"></a>彼所未说者。<a id="a-H"></a>今欲说之故作斯论。<a id="a-I"></a>复次为止他宗显正义故。<a id="a-J"></a>谓譬喻者。<a id="a-K"></a>作如是说。<a id="a-L"></a>萨迦耶见无实所缘。<a id="a-M"></a>彼作是言。<a id="a-N"></a>萨迦耶见计我我所。<a id="a-O"></a>于胜义中无我我所。<a id="a-P"></a>如人见绳谓是蛇。<a id="a-Q"></a>见杌谓是人等。<a id="a-R"></a>此亦如是故无所缘。<a id="a-S"></a>为止彼执。<a id="a-T"></a>显示此见实有所缘。<a id="a-U"></a>故作斯论。<a id="a-V"></a>问于胜义中无我我所。<a id="a-W"></a>云何此见实有所缘。<a id="a-X"></a>答萨迦耶见。<a id="a-Y"></a>缘五取蕴计我我所。<a id="a-Z"></a>如缘绳杌谓是蛇人。<a id="a-a"></a>行相颠倒非无所缘。<a id="a-b"></a>以五取蕴是实有故。<a id="a-c"></a>此二十句萨迦耶见。<a id="a-d"></a>几我见几我所见耶。<a id="a-e"></a>答五我见。<a id="a-f"></a>谓等随观色是我。<a id="a-g"></a>受想行识是我。<a id="a-h"></a>十五我所见。<a id="a-i"></a>谓等随观我有色。<a id="a-j"></a>色是我所。<a id="a-k"></a>我在色中。<a id="a-l"></a>我有受想行识。<a id="a-m"></a>受想行识是我所。<a id="a-n"></a>我在受想行识中。<a id="a-o"></a>问如我见行相。<a id="a-p"></a>缘五取蕴。<a id="a-q"></a>有五我所见行相。<a id="a-r"></a>缘五取蕴亦应有五。<a id="a-s"></a>何故乃说有十五耶。<a id="a-t"></a>答我见行相。<a id="a-u"></a>缘五取蕴无差别故。<a id="a-v"></a>但有五种。<a id="a-w"></a>我所见行相。<a id="a-x"></a>缘五取蕴有差别故。<a id="a-y"></a>有十五种。<a id="a-z"></a>谓我众具于一一蕴。<a id="a-10"></a>皆有三种差别相故。<a id="a-11"></a>然此萨迦耶见。<a id="a-12"></a>或应说一。<a id="a-13"></a>谓五见中萨迦耶见。<a id="a-14"></a>或应说二。<a id="a-15"></a>谓我我所行相差别。<a id="a-16"></a>说为我见及我所见。<a id="a-17"></a>或应说三。<a id="a-18"></a>谓欲色无色三界别故。<a id="a-19"></a>或应说五。<a id="a-1A"></a>谓缘五蕴有差别故。<a id="a-1B"></a>或应说六。<a id="a-1C"></a>谓于三界各有我见我所见故。<a id="a-1D"></a>或应说九。<a id="a-1E"></a>谓从欲界乃至非想非非想处。<a id="a-1F"></a>九地别故。<a id="a-1G"></a>或应说十。<a id="a-1H"></a>谓缘五蕴各有我见我所见故。<a id="a-1I"></a>或应说十二。<a id="a-1J"></a>谓缘十二处有差别故。<a id="a-1K"></a>或应说十八。<a id="a-1L"></a>谓于九地各有我见我所见故。<a id="a-1M"></a>又缘十八界有差别故。<a id="a-1N"></a>或应说二十。<a id="a-1O"></a>谓分别缘蕴。<a id="a-1P"></a>我具行相差别。<a id="a-1Q"></a>不分别所起处。<a id="a-1R"></a>如等随观。<a id="a-1S"></a>色是我我有色。<a id="a-1T"></a>色是我所。<a id="a-1U"></a>我在色中。<a id="a-1V"></a>受想行识亦尔。<a id="a-1W"></a>五蕴各四故有二十。<a id="a-1X"></a>或应说二十四。<a id="a-1Y"></a>谓缘十二处。<a id="a-1Z"></a>各有我见我所见故。<a id="a-1a"></a>或应说三十六。<a id="a-1b"></a>谓缘十八界。<a id="a-1c"></a>各有我见我所见故。<a id="a-1d"></a>或应说四十八。<a id="a-1e"></a>谓分别缘处。<a id="a-1f"></a>我具行相差别。<a id="a-1g"></a>不分别所起处。<a id="a-1h"></a>如等随观。<a id="a-1i"></a>眼处是我我有眼处。<a id="a-1j"></a>眼处是我所。<a id="a-1k"></a>我在眼处中。<a id="a-1l"></a>余十一处亦尔。<a id="a-1m"></a>十二处各四故有四十八。<a id="a-1n"></a>或应说六十五。<a id="a-1o"></a>谓分别缘蕴。<a id="a-1p"></a>我具行相差别。<a id="a-1q"></a>亦分别所起处。<a id="a-1r"></a>如等随观。<a id="a-1s"></a>色是我受是我。<a id="a-1t"></a>璎珞是我。<a id="a-1u"></a>僮仆是我器。<a id="a-1v"></a>如受有三。<a id="a-1w"></a>想行识亦尔。<a id="a-1x"></a>四三十二并观色是我。<a id="a-1y"></a>总有十三。<a id="a-1z"></a>如观色是我有十三。<a id="a-20"></a>受想行识亦尔。<a id="a-21"></a>五种十三。<a id="a-22"></a>为六十五。<a id="a-23"></a>或应说七十二。<a id="a-24"></a>谓分别缘界。<a id="a-25"></a>我具行相差别。<a id="a-26"></a>不分别所起处。<a id="a-27"></a>如等随观。<a id="a-28"></a>眼界是我我有眼界。<a id="a-29"></a>眼界是我所。<a id="a-2A"></a>我在眼界中。<a id="a-2B"></a>余十七界亦尔。<a id="a-2C"></a>十八界各四故有七十二。<a id="a-2D"></a>或应说四百八。<a id="a-2E"></a>谓分别缘处。<a id="a-2F"></a>我具行相差别。<a id="a-2G"></a>亦分别所起处。<a id="a-2H"></a>如等随观。<a id="a-2I"></a>眼处是我。<a id="a-2J"></a>色处是我。<a id="a-2K"></a>璎珞是我。<a id="a-2L"></a>僮仆是我器。<a id="a-2M"></a>如色处有三。<a id="a-2N"></a>余十处亦尔。<a id="a-2O"></a>十一种三。<a id="a-2P"></a>有三十三。<a id="a-2Q"></a>并观眼处是我。<a id="a-2R"></a>总有三十四。<a id="a-2S"></a>如观眼处是我有三十四。<a id="a-2T"></a>余十一处亦尔。<a id="a-2U"></a>十二种三十四。<a id="a-2V"></a>为四百八。<a id="a-2W"></a>或应说九百三十六。<a id="a-2X"></a>谓分别缘界。<a id="a-2Y"></a>我具行相差别。<a id="a-2Z"></a>亦分别所起处。<a id="a-2a"></a>如等随观。<a id="a-2b"></a>眼界是我。<a id="a-2c"></a>色界是我。<a id="a-2d"></a>璎珞是我。<a id="a-2e"></a>僮仆是我器。<a id="a-2f"></a>如色界有三。<a id="a-2g"></a>余十六界亦尔。<a id="a-2h"></a>十七种三。<a id="a-2i"></a>有五十一。<a id="a-2j"></a>并观眼界是我。<a id="a-2k"></a>总有五十二。<a id="a-2l"></a>十八种五十二。<a id="a-2m"></a>为九百三十六。<a id="a-2n"></a>如是缘蕴行相。<a id="a-2o"></a>界地分别。<a id="a-2p"></a>缘处行相。<a id="a-2q"></a>界地分别。<a id="a-2r"></a>缘界行相。<a id="a-2s"></a>界地分别。<a id="a-2t"></a>若以相续。<a id="a-2u"></a>若以世若以刹那。<a id="a-2v"></a>分别则有无量萨迦耶见。<a id="a-2w"></a>此中且说分别缘蕴我具行相差别。<a id="a-2x"></a>不分别所起处故。<a id="a-2y"></a>但有二十句萨迦耶见。<a id="a-2z"></a>问何故此中但依缘蕴。<a id="a-30"></a>说二十句萨迦耶见。<a id="a-31"></a>非界处耶。<a id="a-32"></a>答彼作论者。<a id="a-33"></a>意欲尔故。<a id="a-34"></a>乃至广说。<a id="a-35"></a>复次亦应依界处说。<a id="a-36"></a>而不说者。<a id="a-37"></a>当知此义有余。<a id="a-38"></a>复次蕴在初故且依蕴说。<a id="a-39"></a>界处不尔。<a id="a-3A"></a>复次此中。<a id="a-3B"></a>不应问作论者。<a id="a-3C"></a>以作论者依经造论。<a id="a-3D"></a>佛于经中但依蕴说萨迦耶见有二十句。<a id="a-3E"></a>故作论者依之造论问若尔置作论者。<a id="a-3F"></a>应问。<a id="a-3G"></a>何故世尊。<a id="a-3H"></a>但依蕴说萨迦耶见有二十句。<a id="a-3I"></a>非界处耶。<a id="a-3J"></a>答观所化故。<a id="a-3K"></a>谓佛观察所化有情。<a id="a-3L"></a>若依蕴说萨迦耶见有二十句。<a id="a-3M"></a>便得解了能办所作。<a id="a-3N"></a>非依界处。<a id="a-3O"></a>设依界处。<a id="a-3P"></a>彼得解了能办所作。<a id="a-3Q"></a>佛亦说之。<a id="a-3R"></a>但不如是。<a id="a-3S"></a>故不为说。<a id="a-3T"></a>复次萨迦耶见多缘蕴。<a id="a-3U"></a>非界处故偏说之。<a id="a-3V"></a>问何故此中。<a id="a-3W"></a>但说萨迦耶见有二十句。<a id="a-3X"></a>不说余见耶。<a id="a-3Y"></a>答彼作论者。<a id="a-3Z"></a>意欲尔故。<a id="a-3a"></a>乃至广说。<a id="a-3b"></a>复次应知此中是有余说。<a id="a-3c"></a>谓亦应说边执见有二十。<a id="a-3d"></a>邪见有八十。<a id="a-3e"></a>见取亦尔。<a id="a-3f"></a>戒禁取有四十。<a id="a-3g"></a>而不说者当知有余。<a id="a-3h"></a>复次萨迦耶见。<a id="a-3i"></a>于五见中最为上首。<a id="a-3j"></a>是以偏说。<a id="a-3k"></a>复次萨迦耶见。<a id="a-3l"></a>是十种空近所对治。<a id="a-3m"></a>所以偏说。<a id="a-3n"></a>十种空者。<a id="a-3o"></a>谓内空。<a id="a-3p"></a>外空。<a id="a-3q"></a>内外空。<a id="a-3r"></a>有为空。<a id="a-3s"></a>无为空。<a id="a-3t"></a>散坏空。<a id="a-3u"></a>本性空。<a id="a-3v"></a>无际空。<a id="a-3w"></a>胜义空。<a id="a-3x"></a>空空。<a id="a-3y"></a>问二十句者。<a id="a-3z"></a>句是何义。<a id="a-40"></a>答是自性义。<a id="a-41"></a>谓此见有二十自性。<a id="a-42"></a>问等随观色是我。<a id="a-43"></a>受想行识是我者。<a id="a-44"></a>云何等随观色是我。<a id="a-45"></a>受想行识是我耶。<a id="a-46"></a>答诸所有色。<a id="a-47"></a>若四大种。<a id="a-48"></a>若四大种所造。<a id="a-49"></a>彼一切等随观是我。<a id="a-4A"></a>乃至识随所应当说。<a id="a-4B"></a>问萨迦耶见。<a id="a-4C"></a>唯有漏缘非无漏。<a id="a-4D"></a>自界地缘非他界地。<a id="a-4E"></a>自界地中亦非一切一时而缘。<a id="a-4F"></a>何故言彼一切等随观是我耶。<a id="a-4G"></a>答此一切言是少分一切。<a id="a-4H"></a>非一切一切。<a id="a-4I"></a>故无有失。<a id="a-4J"></a>复次此一切言。<a id="a-4K"></a>依自所行境界而说。<a id="a-4L"></a>是以无过。<a id="a-4M"></a>问颇有于一蕴执我我所耶。<a id="a-4N"></a>答有。<a id="a-4O"></a>谓色蕴行蕴中。<a id="a-4P"></a>各有多法。<a id="a-4Q"></a>执一为我。<a id="a-4R"></a>余为我所。<a id="a-4S"></a>受想识蕴。<a id="a-4T"></a>虽无多类。<a id="a-4U"></a>而有种种差别自性。<a id="a-4V"></a>是故亦得计一为我余为我所。<a id="a-4W"></a>等随观我有色。<a id="a-4X"></a>乃至广说者。<a id="a-4Y"></a>云何等随观我有色。<a id="a-4Z"></a>答于余四蕴。<a id="a-4a"></a>展转随执一是我已。<a id="a-4b"></a>然后于色执为我有。<a id="a-4c"></a>如人有财有璎珞等。<a id="a-4d"></a>云何等随观色是我所。<a id="a-4e"></a>答于余四蕴。<a id="a-4f"></a>展转随执一是我已。<a id="a-4g"></a>然后于色执为我所。<a id="a-4h"></a>如人有侍有僮仆等。<a id="a-4i"></a>云何等随观我在色中。<a id="a-4j"></a>答于余四蕴。<a id="a-4k"></a>展转随执一是我已。<a id="a-4l"></a>然后于色执为我器我处。<a id="a-4m"></a>其中如油在麻中。<a id="a-4n"></a>腻在抟中。<a id="a-4o"></a>蛇在箧中。<a id="a-4p"></a>刀在鞘中。<a id="a-4q"></a>酥在酪中。<a id="a-4r"></a>血在身中等。<a id="a-4s"></a>如等随观色有此三种。<a id="a-4t"></a>乃至等随观识应知亦尔。<a id="a-4u"></a>问执受等是我在于色中。<a id="a-4v"></a>是事可尔。<a id="a-4w"></a>以色是粗受等细故。<a id="a-4x"></a>执色是我在受等中。<a id="a-4y"></a>云何可尔。<a id="a-4z"></a>以粗法不应在细中故。<a id="a-50"></a>胁尊者言。<a id="a-51"></a>理不应责无明者愚盲者堕坑。<a id="a-52"></a>有余师说。<a id="a-53"></a>若执色是我在受等中者。<a id="a-54"></a>彼执色细受等是粗是故尊者世友说曰。<a id="a-55"></a>遍四大种造色身中。<a id="a-56"></a>随与触合皆能生受。<a id="a-57"></a>此说何义。<a id="a-58"></a>此说身中遍能起触。<a id="a-59"></a>亦遍生受。<a id="a-5A"></a>彼作是念。<a id="a-5B"></a>从足至顶既遍有受。<a id="a-5C"></a>故知色我在于受中。<a id="a-5D"></a>大德说曰。<a id="a-5E"></a>一切身分皆能生受。<a id="a-5F"></a>彼作是念。<a id="a-5G"></a>受遍身有身之一分。<a id="a-5H"></a>是我非余。<a id="a-5I"></a>是故受中得容色我。<a id="a-5J"></a>如受乃至识亦如是。<a id="a-5K"></a>问为有缘一极微起萨迦耶见不。<a id="a-5L"></a>设尔何失。<a id="a-5M"></a>若有者此应是正见非萨迦耶见。<a id="a-5N"></a>所以者何。<a id="a-5O"></a>要真实行智。<a id="a-5P"></a>方见极微故。<a id="a-5Q"></a>若无者六法论说。<a id="a-5R"></a>当云何通。<a id="a-5S"></a>如彼论说。<a id="a-5T"></a>极微是常各别住故。<a id="a-5U"></a>此各别住。<a id="a-5V"></a>非无常因。<a id="a-5W"></a>是故极微决定常住。<a id="a-5X"></a>彼说云何。<a id="a-5Y"></a>证此见缘极微。<a id="a-5Z"></a>彼说边执见缘极微为境。<a id="a-5a"></a>证有身见亦缘极微。<a id="a-5b"></a>身边二见所缘一故。<a id="a-5c"></a>答无缘一极微起萨迦耶见。<a id="a-5d"></a>问若尔六法论说当云何通。<a id="a-5e"></a>答彼论所说不顺正理。<a id="a-5f"></a>不可引证此缘极微。<a id="a-5g"></a>谓彼论中更说多种不顺理因。<a id="a-5h"></a>不可为证。<a id="a-5i"></a>有余师说。<a id="a-5j"></a>有缘一极微起萨迦耶见。<a id="a-5k"></a>问若尔此应是正见非萨迦耶见。<a id="a-5l"></a>答此约所缘故说有。<a id="a-5m"></a>非约现起故说有。<a id="a-5n"></a>评曰。<a id="a-5o"></a>彼说非理。<a id="a-5p"></a>所以者何。<a id="a-5q"></a>如何此见。<a id="a-5r"></a>能住所缘。<a id="a-5s"></a>而不能起。<a id="a-5t"></a>是故前说于理为胜。<a id="a-5u"></a>问为有俱时总缘五蕴执为我不。<a id="a-5v"></a>设尔何失。<a id="a-5w"></a>若有者六法论说。<a id="a-5x"></a>当云何通。<a id="a-5y"></a>如彼论说。<a id="a-5z"></a>我体唯一无有五种。<a id="a-60"></a>若有俱时总缘五蕴执为我者。<a id="a-61"></a>我应有五。<a id="a-62"></a>然蕴自相五种各别。<a id="a-63"></a>彼所执我相无差别。<a id="a-64"></a>以所执我无有细分。<a id="a-65"></a>无差别相。<a id="a-66"></a>常住不变。<a id="a-67"></a>生老病死不能坏故。<a id="a-68"></a>若无者谛语经说当云何通。<a id="a-69"></a>如彼经说。<a id="a-6A"></a>谛语外道白佛言。<a id="a-6B"></a>乔答摩。<a id="a-6C"></a>我说色是我。<a id="a-6D"></a>受想行识是我。<a id="a-6E"></a>有作是说。<a id="a-6F"></a>无有俱时总缘五蕴执为我者。<a id="a-6G"></a>问若尔六法论说。<a id="a-6H"></a>便为善通。<a id="a-6I"></a>谛语经说当云何通。<a id="a-6J"></a>答彼憍慢故作非理说。<a id="a-6K"></a>实无此执。<a id="a-6L"></a>复次彼欲试佛故作如是不顺理言。<a id="a-6M"></a>谓彼闻佛有胜智见。<a id="a-6N"></a>心不定信。<a id="a-6O"></a>作是念言。<a id="a-6P"></a>我今当试有此事不。<a id="a-6Q"></a>故作是说。<a id="a-6R"></a>复次彼心惊怖故。<a id="a-6S"></a>作如是不顺理说。<a id="a-6T"></a>谓彼先设多种方便。<a id="a-6U"></a>来诣佛所欲兴论议。<a id="a-6V"></a>既是世尊身有殊胜大论师相。<a id="a-6W"></a>谓颔轮如师子。<a id="a-6X"></a>眼睫如牛王。<a id="a-6Y"></a>其牙纤利具四十齿。<a id="a-6Z"></a>梵音深妙。<a id="a-6a"></a>令人乐闻。<a id="a-6b"></a>彼见是已恐堕负处生大怖畏故作是说。<a id="a-6c"></a>复次佛威神力映蔽彼心。<a id="a-6d"></a>故作如是不顺理说。<a id="a-6e"></a>谓彼外道为论议故来诣佛所。<a id="a-6f"></a>既见世尊威德炽盛。<a id="a-6g"></a>梵释护世尚不能睹。<a id="a-6h"></a>见已惊惶故作是说。<a id="a-6i"></a>复次天龙药叉。<a id="a-6j"></a>威神力故。<a id="a-6k"></a>令作如是不顺理说。<a id="a-6l"></a>谓有信佛天龙药叉。<a id="a-6m"></a>作如是念。<a id="a-6n"></a>此恶外道结构言词欲恼乱佛。<a id="a-6o"></a>当以势力扰乱其心。<a id="a-6p"></a>令违理说速堕负处。<a id="a-6q"></a>如邬波梨欲来骂佛。<a id="a-6r"></a>天神威力扰乱其心。<a id="a-6s"></a>翻成赞叹。<a id="a-6t"></a>此亦如是。<a id="a-6u"></a>复有说者。<a id="a-6v"></a>有于一时总缘五蕴而起我执。<a id="a-6w"></a>问若尔谛语经说便为善通。<a id="a-6x"></a>六法论说当云何通答彼于五蕴起一合想。<a id="a-6y"></a>执为一我故无有失。<a id="a-6z"></a>问若尔彼执何为我所。<a id="a-70"></a>答若执内蕴为我。<a id="a-71"></a>彼执外蕴为我所。<a id="a-72"></a>若执外蕴为我。<a id="a-73"></a>彼执内蕴为我所。<a id="a-74"></a>故亦无失。<a id="a-75"></a>问有五蕴外执有我不。<a id="a-76"></a>设尔何失。<a id="a-77"></a>若有者。<a id="a-78"></a>契经所说当云何通。<a id="a-79"></a>如契经说。<a id="a-7A"></a>诸有沙门或婆罗门。<a id="a-7B"></a>施设有我。<a id="a-7C"></a>一切皆缘五聚蕴起。<a id="a-7D"></a>若无者。<a id="a-7E"></a>云何说有第六我见。<a id="a-7F"></a>答无五蕴外执有我者。<a id="a-7G"></a>问若尔云何说有第六我见。<a id="a-7H"></a>答于思行蕴所起我见。<a id="a-7I"></a>于余行蕴所起我见。<a id="a-7J"></a>各别建立故有六种。<a id="a-7K"></a>问梵网经说。<a id="a-7L"></a>六十二见趣。<a id="a-7M"></a>一切皆以有身见为本。<a id="a-7N"></a>师子吼经说。<a id="a-7O"></a>诸有沙门或婆罗门。<a id="a-7P"></a>多种异见皆依二见。<a id="a-7Q"></a>谓依有见及无有见。<a id="a-7R"></a>此二经说有何差别。<a id="a-7S"></a>答依等起故说诸见趣以有身见为本。<a id="a-7T"></a>依推求故说诸异见。<a id="a-7U"></a>依有无有见。<a id="a-7V"></a>复次萨迦耶见。<a id="a-7W"></a>能引发诸见趣。<a id="a-7X"></a>有无有见能守护诸异见。<a id="a-7Y"></a>是谓二经所说差别。<a id="a-7Z"></a>若非常常见。<a id="a-7a"></a>于五见何见摄。<a id="a-7b"></a>何见所断。<a id="a-7c"></a>乃至广说。<a id="a-7d"></a>问何故作此论。<a id="a-7e"></a>答此诸见趣于生死中。<a id="a-7f"></a>与诸有情作大系缚。<a id="a-7g"></a>作大衰患作大损伏。<a id="a-7h"></a>由有此故。<a id="a-7i"></a>令诸有情数于欲界色无色界受多苦恼轮转生死。<a id="a-7j"></a>远离慧明入母胎藏。<a id="a-7k"></a>住在生藏熟藏中间受诸迫迮。<a id="a-7l"></a>如重罪人禁在囹圄。<a id="a-7m"></a>欲令有情觉知如是见趣过失勤求解脱。<a id="a-7n"></a>故作此论。<a id="a-7o"></a>犹如世间系缚衰患损伏之处。<a id="a-7p"></a>人若不知不能远避。<a id="a-7q"></a>人若知之即能远避。<a id="a-7r"></a>此亦如是。<a id="a-7s"></a>此论杂蕴智蕴见蕴。<a id="a-7t"></a>皆以二事寻求见趣。<a id="a-7u"></a>一以自性。<a id="a-7v"></a>二以对治。<a id="a-7w"></a>以自性者。<a id="a-7x"></a>谓如是见于五见何见摄。<a id="a-7y"></a>以对治者。<a id="a-7z"></a>谓如是见。<a id="a-80"></a>何见所断。<a id="a-81"></a>生智论中。<a id="a-82"></a>亦以此二事。<a id="a-83"></a>寻求见趣。<a id="a-84"></a>如彼论说外道谤佛言。<a id="a-85"></a>沙门乔答摩。<a id="a-86"></a>是大幻者诳惑世间。<a id="a-87"></a>然世尊道已超于幻。<a id="a-88"></a>彼言。<a id="a-89"></a>是幻者是谤道邪见。<a id="a-8A"></a>见道所断。<a id="a-8B"></a>谤道邪见者。<a id="a-8C"></a>显彼自性。<a id="a-8D"></a>彼谤世尊超幻道故。<a id="a-8E"></a>见道所断者。<a id="a-8F"></a>显彼对治道。<a id="a-8G"></a>忍智生永断彼故。<a id="a-8H"></a>又彼论说。<a id="a-8I"></a>有作是言。<a id="a-8J"></a>世尊何故。<a id="a-8K"></a>悭阿罗汉。<a id="a-8L"></a>然世尊道已超于悭。<a id="a-8M"></a>彼言。<a id="a-8N"></a>是悭者是谤道邪见见道所断。<a id="a-8O"></a>此中二事如前应知。<a id="a-8P"></a>又于问论梵网经中。<a id="a-8Q"></a>复以一事寻求见趣。<a id="a-8R"></a>谓如是见由何而起。<a id="a-8S"></a>如是总说。<a id="a-8T"></a>便以三事。<a id="a-8U"></a>寻求见趣。<a id="a-8V"></a>一以自性。<a id="a-8W"></a>二以对治。<a id="a-8X"></a>三以等起。<a id="a-8Y"></a>胁尊者言。<a id="a-8Z"></a>不应如是寻求见趣。<a id="a-8a"></a>如不应责无明者愚盲者堕坑。<a id="a-8b"></a>评曰。<a id="a-8c"></a>应以三事寻求见趣。<a id="a-8d"></a>所以者何。<a id="a-8e"></a>若以三事寻求见趣。<a id="a-8f"></a>则具缚异生。<a id="a-8g"></a>亦毕竟不起。<a id="a-8h"></a>如以圣道永断遍知。<a id="a-8i"></a>此中应广说实法师因缘。<a id="a-8j"></a>谓昔在此迦湿弥罗国中。<a id="a-8k"></a>有一阿练若处。<a id="a-8l"></a>诸瑜伽师。<a id="a-8m"></a>共会一处。<a id="a-8n"></a>论说诸见。<a id="a-8o"></a>作如是言。<a id="a-8p"></a>圣者于此无量过患。<a id="a-8q"></a>诸恶见趣。<a id="a-8r"></a>永不现行。<a id="a-8s"></a>甚为希有。<a id="a-8t"></a>时彼众内。<a id="a-8u"></a>有一法师。<a id="a-8v"></a>名达腊婆。<a id="a-8w"></a>谓众人曰。<a id="a-8x"></a>圣者于此诸恶见趣。<a id="a-8y"></a>已断遍知。<a id="a-8z"></a>永不现前。<a id="a-90"></a>有何希有。<a id="a-91"></a>如我今者。<a id="a-92"></a>具缚异生。<a id="a-93"></a>以此三事。<a id="a-94"></a>寻求见趣。<a id="a-95"></a>设我后际流转生死。<a id="a-96"></a>如前际来。<a id="a-97"></a>所经劫数。<a id="a-98"></a>于此见趣更不现行。<a id="a-99"></a>乃为希有。<a id="a-9A"></a>尔时众中有阿罗汉。<a id="a-9B"></a>作如是念。<a id="a-9C"></a>具缚异生。<a id="a-9D"></a>乃能于此贤圣众中。<a id="a-9E"></a>作师子吼。<a id="a-9F"></a>甚为希有。<a id="a-9G"></a>吾当后时验彼所言。<a id="a-9H"></a>为实非实。<a id="a-9I"></a>然所积财必归于尽。<a id="a-9J"></a>一切高贵必当堕落。<a id="a-9K"></a>一切合会必当别离。<a id="a-9L"></a>一切寿命必归于死。<a id="a-9M"></a>此实法师。<a id="a-9N"></a>后命终已。<a id="a-9O"></a>还生本国婆罗门家。<a id="a-9P"></a>彼阿罗汉天眼见之。<a id="a-9Q"></a>数往其家而问安不。<a id="a-9R"></a>如是荏苒至年长大。<a id="a-9S"></a>时阿罗汉为试验之。<a id="a-9T"></a>取彼严具而问之言。<a id="a-9U"></a>此是谁许。<a id="a-9V"></a>彼默不答。<a id="a-9W"></a>其母谓曰。<a id="a-9X"></a>儿今何故不答师问。<a id="a-9Y"></a>彼白母言。<a id="a-9Z"></a>师所问者。<a id="a-9a"></a>世间所无当云何答。<a id="a-9b"></a>母曰。<a id="a-9c"></a>世间无何等物。<a id="a-9d"></a>彼言。<a id="a-9e"></a>无我。<a id="a-9f"></a>所以者何。<a id="a-9g"></a>以一切行皆无我。<a id="a-9h"></a>无有情无命者。<a id="a-9i"></a>无补特伽罗。<a id="a-9j"></a>无生者无养育者。<a id="a-9k"></a>无作者无受者。<a id="a-9l"></a>唯空行聚故不应答。<a id="a-9m"></a>时阿罗汉闻已叹言。<a id="a-9n"></a>甚为希有。<a id="a-9o"></a>虽经生死。<a id="a-9p"></a>而诸见趣犹不现行。<a id="a-9q"></a>汝于前世贤圣众中作师子吼。<a id="a-9r"></a>具缚异生。<a id="a-9s"></a>若以三事寻求见趣。<a id="a-9t"></a>设经多劫亦不现前。<a id="a-9u"></a>斯言有实。<a id="a-9v"></a>是故应以所说三事寻求见趣。<a id="a-9w"></a>有大饶益。</p>
  <p id="a9x">若非常常见。<a id="a-9y"></a>于五见何见摄。<a id="a-9z"></a>何见所断。<a id="a-A0"></a>答边执见常见摄。<a id="a-A1"></a>见苦所断。<a id="a-A2"></a>问何谓非常。<a id="a-A3"></a>答诸有为法。<a id="a-A4"></a>问何缘外道计彼为常。<a id="a-A5"></a>答由二缘故。<a id="a-A6"></a>一见诸色法相似相续故。<a id="a-A7"></a>二见心心所法忆本事故。<a id="a-A8"></a>见诸色法相似相续故者。<a id="a-A9"></a>谓彼外道见老时色似小时色。<a id="a-AA"></a>见今日色似昨日色。<a id="a-AB"></a>便作是念。<a id="a-AC"></a>即小时色转至老时。<a id="a-AD"></a>即昨日色转至今日。<a id="a-AE"></a>见心心所法忆本事故者。<a id="a-AF"></a>谓彼外道见小时所作所习所受。<a id="a-AG"></a>老时能忆见。<a id="a-AH"></a>昨日所作所习所受。<a id="a-AI"></a>今日能忆便作是念。<a id="a-AJ"></a>老时心心所法。<a id="a-AK"></a>即小时心心所法。<a id="a-AL"></a>今日心心所法。<a id="a-AM"></a>即昨日心心所法。<a id="a-AN"></a>由此二缘故彼外道于五取蕴妄计为常。<a id="a-AO"></a>尊者世友作如是说。<a id="a-AP"></a>彼诸外道于五取蕴相似相续覆故。<a id="a-AQ"></a>不知非常威仪。<a id="a-AR"></a>将摄覆故不知是苦。<a id="a-AS"></a>薄皮庄饰覆故。<a id="a-AT"></a>不知不净作用。<a id="a-AU"></a>我执覆故不知无我。<a id="a-AV"></a>由此外道起常等见。<a id="a-AW"></a>此中边执见常见摄者显彼自性。<a id="a-AX"></a>此于常断二边执中常边摄故。<a id="a-AY"></a>见苦所断者。<a id="a-AZ"></a>显彼对治。<a id="a-Aa"></a>见苦谛时永断彼故。<a id="a-Ab"></a>谓于苦谛忍智。<a id="a-Ac"></a>若生如是种类。<a id="a-Ad"></a>不正寻思不正分别。<a id="a-Ae"></a>颠倒见不平等取。<a id="a-Af"></a>永断止息。<a id="a-Ag"></a>如草端露日照则销。<a id="a-Ah"></a>彼亦如是以迷苦生见苦便断。<a id="a-Ai"></a>问善说法者。<a id="a-Aj"></a>亦说诸法常有实体性相我事。<a id="a-Ak"></a>何故所见不名为恶。<a id="a-Al"></a>外道亦然。<a id="a-Am"></a>独称恶见。<a id="a-An"></a>答善说法者。<a id="a-Ao"></a>虽说诸法有实体等。<a id="a-Ap"></a>而无作用。<a id="a-Aq"></a>外道所说兼有作用。<a id="a-Ar"></a>有说。<a id="a-As"></a>善说法者。<a id="a-At"></a>唯说诸法暂起作用。<a id="a-Au"></a>彼说诸法数起作用。<a id="a-Av"></a>有说。<a id="a-Aw"></a>善说法者。<a id="a-Ax"></a>宣说诸法为生所生。<a id="a-Ay"></a>为老所老。<a id="a-Az"></a>为灭所灭。<a id="a-B0"></a>彼说诸法非生所生。<a id="a-B1"></a>非老所老。<a id="a-B2"></a>非灭所灭。<a id="a-B3"></a>有说。<a id="a-B4"></a>善说法者。<a id="a-B5"></a>宣说诸法流转三世。<a id="a-B6"></a>彼说诸法不经于世。<a id="a-B7"></a>有说。<a id="a-B8"></a>善说法者宣说诸法。<a id="a-B9"></a>依因托缘和合而生。<a id="a-BA"></a>彼说诸法非因缘生。<a id="a-BB"></a>有说。<a id="a-BC"></a>善说法者。<a id="a-BD"></a>宣说诸法生灭相应。<a id="a-BE"></a>有因有缘有为相合。<a id="a-BF"></a>彼说不尔。<a id="a-BG"></a>由如是等种种因缘。<a id="a-BH"></a>善说法者。<a id="a-BI"></a>所见非恶。<a id="a-BJ"></a>外道所起独称恶见。<a id="a-BK"></a>问若于非常起常见者。<a id="a-BL"></a>决定诽谤无常因缘。<a id="a-BM"></a>彼见云何不名邪见。<a id="a-BN"></a>答无行相转立邪见名。<a id="a-BO"></a>彼见不然故非邪见。<a id="a-BP"></a>有说。<a id="a-BQ"></a>坏实事者立邪见名。<a id="a-BR"></a>彼乃增益故非邪见。<a id="a-BS"></a>问何故此见名边执见。<a id="a-BT"></a>答执常边故断常乖中俱名为边。<a id="a-BU"></a>执二边见名边执见。<a id="a-BV"></a>如世尊告迦多衍那。<a id="a-BW"></a>若以正智观世是集。<a id="a-BX"></a>言无所有则更不行。<a id="a-BY"></a>无所有者即是断见。<a id="a-BZ"></a>若以正智观世是灭。<a id="a-Ba"></a>言有所有则更不行。<a id="a-Bb"></a>有所有者即是常见。<a id="a-Bc"></a>谓观有情未来蕴起故非是断。<a id="a-Bd"></a>现在蕴灭故非是常。<a id="a-Be"></a>复次起我见者。<a id="a-Bf"></a>犹是边鄙世所诃责。<a id="a-Bg"></a>况复于我执有断常。<a id="a-Bh"></a>此执边鄙极可诃故名边执见。</p>
  <p id="aBi">若常非常见。<a id="a-Bj"></a>于五见何见摄。<a id="a-Bk"></a>何见所断。<a id="a-Bl"></a>答邪见摄。<a id="a-Bm"></a>见灭所断。<a id="a-Bn"></a>问何谓为常。<a id="a-Bo"></a>答寂灭涅槃。<a id="a-Bp"></a>问何缘外道计彼非常。<a id="a-Bq"></a>答外道执有四种解脱。<a id="a-Br"></a>一名无身。<a id="a-Bs"></a>二名无边意。<a id="a-Bt"></a>三名净聚。<a id="a-Bu"></a>四名世间窣堵波。<a id="a-Bv"></a>无身者。<a id="a-Bw"></a>谓空无边处。<a id="a-Bx"></a>无边意者。<a id="a-By"></a>谓识无边处。<a id="a-Bz"></a>净聚者。<a id="a-C0"></a>谓无所有处。<a id="a-C1"></a>世间窣堵波者。<a id="a-C2"></a>谓非想非非想处。<a id="a-C3"></a>然四无色虽久还退。<a id="a-C4"></a>彼作是念。<a id="a-C5"></a>我等解脱既有退堕。<a id="a-C6"></a>当知释种所说涅槃亦有退堕。<a id="a-C7"></a>故于涅槃起非常见。<a id="a-C8"></a>此中邪见摄者。<a id="a-C9"></a>显彼自性。<a id="a-CA"></a>以彼拨无常涅槃故。<a id="a-CB"></a>见灭所断者。<a id="a-CC"></a>显彼对治。<a id="a-CD"></a>见灭谛时永断彼故。<a id="a-CE"></a>余如前说。<a id="a-CF"></a>问为有邪见。<a id="a-CG"></a>能于寂灭涅槃。<a id="a-CH"></a>起非常行相不。<a id="a-CI"></a>设尔何失。<a id="a-CJ"></a>若有者品类足说。<a id="a-CK"></a>当云何通。<a id="a-CL"></a>如彼说。<a id="a-CM"></a>云何邪见。<a id="a-CN"></a>谓谤因谤果。<a id="a-CO"></a>谤作用坏实事。<a id="a-CP"></a>诸忍乐慧观见。<a id="a-CQ"></a>若无者此中所说。<a id="a-CR"></a>当云何通。<a id="a-CS"></a>如说。<a id="a-CT"></a>若常非常见邪见摄。<a id="a-CU"></a>见灭所断。<a id="a-CV"></a>答应作是说。<a id="a-CW"></a>有此邪见。<a id="a-CX"></a>问品类足说当云何通。<a id="a-CY"></a>答彼说邪见行相不尽。<a id="a-CZ"></a>谓有所余烦恼行相。<a id="a-Ca"></a>彼不说故。<a id="a-Cb"></a>有说。<a id="a-Cc"></a>摄在彼所说中。<a id="a-Cd"></a>谓谤因者谤集谛。<a id="a-Ce"></a>谤果者谤苦谛。<a id="a-Cf"></a>谤作用者谤道谛。<a id="a-Cg"></a>坏实事者谤灭谛。<a id="a-Ch"></a>有说。<a id="a-Ci"></a>谤因谤果谤作用者。<a id="a-Cj"></a>各谤三谛。<a id="a-Ck"></a>坏实事者。<a id="a-Cl"></a>唯谤灭谛。<a id="a-Cm"></a>有余师说。<a id="a-Cn"></a>无此邪见。<a id="a-Co"></a>问此中所说。<a id="a-Cp"></a>当云何通。<a id="a-Cq"></a>答涅槃中有常相。<a id="a-Cr"></a>若谤无涅槃。<a id="a-Cs"></a>亦谤此常相。<a id="a-Ct"></a>如指中有四处。<a id="a-Cu"></a>若拨无指。<a id="a-Cv"></a>亦拨四处。<a id="a-Cw"></a>有说。<a id="a-Cx"></a>义准故作是说。<a id="a-Cy"></a>谓诸外道唯执有蕴是常住法。<a id="a-Cz"></a>涅槃非蕴是故义准。<a id="a-D0"></a>彼定拨无。<a id="a-D1"></a>由此说有常非常见。<a id="a-D2"></a>然无邪见。<a id="a-D3"></a>能于寂灭涅槃。<a id="a-D4"></a>实起无常行相。</p>
  <p id="aD5">若苦乐见。<a id="a-D6"></a>于五见何见摄。<a id="a-D7"></a>何见所断。<a id="a-D8"></a>答取劣法为胜。<a id="a-D9"></a>见取摄。<a id="a-DA"></a>见苦所断。<a id="a-DB"></a>问何谓为苦。<a id="a-DC"></a>答诸有漏法。<a id="a-DD"></a>问何缘外道计彼为乐。<a id="a-DE"></a>答愚于少时适意事故。<a id="a-DF"></a>如疲暂息。<a id="a-DG"></a>寒暂得暖。<a id="a-DH"></a>热暂得冷。<a id="a-DI"></a>饥暂得食。<a id="a-DJ"></a>渴暂得饮。<a id="a-DK"></a>便作是念。<a id="a-DL"></a>我今受乐。<a id="a-DM"></a>然诸蕴中。<a id="a-DN"></a>有少分乐如量而取亦非颠倒。<a id="a-DO"></a>外道于中增益而取同究竟乐。<a id="a-DP"></a>故成颠倒。<a id="a-DQ"></a>此中取劣法为胜。<a id="a-DR"></a>见取摄者显彼自性。<a id="a-DS"></a>取苦苦等为妙乐故。<a id="a-DT"></a>见苦所断者显彼对治。<a id="a-DU"></a>见苦谛时永断彼故。<a id="a-DV"></a>余如前说。<a id="a-DW"></a>问何故取苦为乐名为见取。<a id="a-DX"></a>取无常为常非见取耶。<a id="a-DY"></a>答取苦为乐者。<a id="a-DZ"></a>一向取劣法为胜故。<a id="a-Da"></a>名见取。<a id="a-Db"></a>取无常为常者。<a id="a-Dc"></a>非一向取劣法为胜故非见取。<a id="a-Dd"></a>以常法中胜不胜法同为一聚。<a id="a-De"></a>如虚空非择灭。<a id="a-Df"></a>是无记故不名胜法。<a id="a-Dg"></a>复有说者。<a id="a-Dh"></a>于诸蕴中有少分乐。<a id="a-Di"></a>由观彼故取苦为乐名为见取。<a id="a-Dj"></a>非诸蕴中有少分常可观彼故。<a id="a-Dk"></a>取无常为常亦名见取。<a id="a-Dl"></a>所以者何。<a id="a-Dm"></a>色等五蕴刹那性故。<a id="a-Dn"></a>体虚幻故。<a id="a-Do"></a>暂时住故。<a id="a-Dp"></a>临灭坏故。<a id="a-Dq"></a>如说。<a id="a-Dr"></a>云何灭时法。<a id="a-Ds"></a>谓现在法。<a id="a-Dt"></a>故取无常为常住者。<a id="a-Du"></a>名边执见。<a id="a-Dv"></a>不名见取。<a id="a-Dw"></a>若乐苦见。<a id="a-Dx"></a>于五见何见摄。<a id="a-Dy"></a>何见所断。<a id="a-Dz"></a>答邪见摄。<a id="a-E0"></a>见灭所断。<a id="a-E1"></a>问何谓为乐。<a id="a-E2"></a>答胜义乐唯涅槃。<a id="a-E3"></a>问何缘外道谓涅槃苦。<a id="a-E4"></a>答彼作是说。<a id="a-E5"></a>一根坏时。<a id="a-E6"></a>尚生于苦。<a id="a-E7"></a>况涅槃中诸根皆坏。<a id="a-E8"></a>是故涅槃必是极苦。<a id="a-E9"></a>对彼尊者世友说言。<a id="a-EA"></a>根是苦因。<a id="a-EB"></a>若一根在犹能生苦。<a id="a-EC"></a>况有多根。<a id="a-ED"></a>唯涅槃中诸根皆灭。<a id="a-EE"></a>无苦因故乃是极乐。<a id="a-EF"></a>此中邪见摄者显彼自性。<a id="a-EG"></a>谤涅槃故。<a id="a-EH"></a>见灭所断者。<a id="a-EI"></a>显彼对治。<a id="a-EJ"></a>见灭谛时永断彼故。<a id="a-EK"></a>余如前说。<a id="a-EL"></a>问道谛亦乐。<a id="a-EM"></a>如契经说。<a id="a-EN"></a>道依资粮。<a id="a-EO"></a>涅槃依道。<a id="a-EP"></a>由道乐故。<a id="a-EQ"></a>得涅槃乐。<a id="a-ER"></a>何故唯说见灭所断。<a id="a-ES"></a>答应知此中是有余说。<a id="a-ET"></a>谓应说言。<a id="a-EU"></a>若乐苦见是邪见摄。<a id="a-EV"></a>此有二种。<a id="a-EW"></a>若谓灭为苦见灭所断。<a id="a-EX"></a>若谓道为苦见道所断。<a id="a-EY"></a>而不说者有别意趣。<a id="a-EZ"></a>谓无漏道虽亦是乐而属二分。<a id="a-Ea"></a>属乐分者得涅槃故。<a id="a-Eb"></a>属苦分者是无常故。<a id="a-Ec"></a>如契经说。<a id="a-Ed"></a>无常故苦。<a id="a-Ee"></a>复有说者。<a id="a-Ef"></a>道谛非乐。<a id="a-Eg"></a>得涅槃故假说为乐。<a id="a-Eh"></a>如说。<a id="a-Ei"></a>由乐至乐涅槃。<a id="a-Ej"></a>故此唯说见灭所断。<a id="a-Ek"></a>问为有邪见能于涅槃起苦行相不。<a id="a-El"></a>设尔何失。<a id="a-Em"></a>此中难通。<a id="a-En"></a>广如前非常说。</p>
  <p id="aEo">若不净净见。<a id="a-Ep"></a>于五见何见摄何见所断。<a id="a-Eq"></a>答取劣法为胜见取摄。<a id="a-Er"></a>见苦所断。<a id="a-Es"></a>问何谓不净。<a id="a-Et"></a>答诸有漏法。<a id="a-Eu"></a>问何缘外道计彼为净。<a id="a-Ev"></a>答愚于少时鲜净事故。<a id="a-Ew"></a>如治发爪口齿皮等。<a id="a-Ex"></a>令显形色暂时鲜净。<a id="a-Ey"></a>便作是念。<a id="a-Ez"></a>我身清净。<a id="a-F0"></a>然诸蕴中有少分净。<a id="a-F1"></a>如量而取亦非颠倒。<a id="a-F2"></a>外道于中增益而取。<a id="a-F3"></a>同究竟净故成颠倒。<a id="a-F4"></a>此中取劣法为胜。<a id="a-F5"></a>见取摄者显彼自性。<a id="a-F6"></a>取粪秽等为真净故。<a id="a-F7"></a>见苦所断者显彼对治。<a id="a-F8"></a>见苦谛时永断彼故。<a id="a-F9"></a>余如前说。<a id="a-FA"></a>问现见九孔不净常流。<a id="a-FB"></a>如何外道执身是净。<a id="a-FC"></a>答彼作是念。<a id="a-FD"></a>已流出者。<a id="a-FE"></a>虽是不净未流出者必应是净。<a id="a-FF"></a>如坚叔迦树花红赤似肉。<a id="a-FG"></a>野干蹲下望之作如是念。<a id="a-FH"></a>我于今者定当食肉。<a id="a-FI"></a>须臾彼花有堕地者。<a id="a-FJ"></a>便走嗅之乃知非肉。<a id="a-FK"></a>复作是念。<a id="a-FL"></a>已堕地者虽非是肉。<a id="a-FM"></a>余未堕者必应是肉。<a id="a-FN"></a>外道亦尔。<a id="a-FO"></a>无明所迷故作是执。<a id="a-FP"></a>诸有漏法由二义故。<a id="a-FQ"></a>说名不净。<a id="a-FR"></a>一由烦恼。<a id="a-FS"></a>二由境界。<a id="a-FT"></a>诸染污法具由二义。<a id="a-FU"></a>不染污法但由境界。<a id="a-FV"></a>问若尔云何有漏善法亦名清净。<a id="a-FW"></a>答少分净故。<a id="a-FX"></a>谓彼虽是有垢有过有毒有浊。<a id="a-FY"></a>而违烦恼不杂烦恼坏烦恼故。<a id="a-FZ"></a>复有说者。<a id="a-Fa"></a>诸无漏法是胜义净。<a id="a-Fb"></a>有漏善法牵引顺彼故亦名净。<a id="a-Fc"></a>问善说法者。<a id="a-Fd"></a>于有漏法亦说有净。<a id="a-Fe"></a>如三净业而不名恶。<a id="a-Ff"></a>何故外道说彼为净便名恶见。<a id="a-Fg"></a>答善说法者。<a id="a-Fh"></a>唯说妙行为净。<a id="a-Fi"></a>外道总说妙行恶行为净。<a id="a-Fj"></a>复次善说法者唯说善根为净。<a id="a-Fk"></a>外道总说善不善根为净。<a id="a-Fl"></a>复次善说法者唯说对治。<a id="a-Fm"></a>结缚随眼。<a id="a-Fn"></a>随烦恼缠诸法为净。<a id="a-Fo"></a>外道亦说结等为净。<a id="a-Fp"></a>复次善说法者。<a id="a-Fq"></a>说有漏法有少分净。<a id="a-Fr"></a>外道说彼为究竟净。<a id="a-Fs"></a>是故外道所说是恶。<a id="a-Ft"></a>善说法者不名恶见。</p>
  <p id="aFu">若净不净见。<a id="a-Fv"></a>于五见何见摄。<a id="a-Fw"></a>何见所断。<a id="a-Fx"></a>答邪见摄。<a id="a-Fy"></a>此有二种。<a id="a-Fz"></a>若谓灭为不净见灭所断。<a id="a-G0"></a>若谓道为不净见道所断。<a id="a-G1"></a>问何谓为净。<a id="a-G2"></a>答灭道二谛。<a id="a-G3"></a>问何缘外道计灭道谛为不净耶。<a id="a-G4"></a>答彼说烦恼是真不净。<a id="a-G5"></a>圣道断之便成不净。<a id="a-G6"></a>道所得灭亦成不净。<a id="a-G7"></a>如以刀水割洗秽物。<a id="a-G8"></a>便成不净。<a id="a-G9"></a>以此刀水割洗余物。<a id="a-GA"></a>亦成不净。<a id="a-GB"></a>灭道亦然故应不净。<a id="a-GC"></a>此中邪见摄者显彼自性。<a id="a-GD"></a>诽谤灭道是不净故。<a id="a-GE"></a>见灭道所断者显彼对治。<a id="a-GF"></a>见灭道时永断彼故。<a id="a-GG"></a>余如前说。<a id="a-GH"></a>问为有见能于灭道二谛起不净行相不。<a id="a-GI"></a>设尔何失。<a id="a-GJ"></a>此中难通广如前说。</p>
 </body>
</html>