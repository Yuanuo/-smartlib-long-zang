<!doctype html>
<html id="z3IBVc212M" data-ver="726">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第六十七</h1>
  <h2 id="a2">结蕴第二中有情纳息第三之五</h2>
  <p id="a3">诸不还者所成就无漏法。<a id="a-4"></a>此法不还果摄耶。<a id="a-5"></a>答或摄或不摄。<a id="a-6"></a>义不定故。<a id="a-7"></a>云何摄。<a id="a-8"></a>答有为无为不还果已得不失。<a id="a-9"></a>有为不还果者。<a id="a-A"></a>谓道类智等。<a id="a-B"></a>或离欲染第九解脱道等及彼眷属。<a id="a-C"></a>无为不还果者。<a id="a-D"></a>谓三界见所断法断。<a id="a-E"></a>及欲界修所断法断。<a id="a-F"></a>已得者。<a id="a-G"></a>谓信胜解已得信胜解不还果摄种性诸根。<a id="a-H"></a>见至已得见至不还果摄种性诸根。<a id="a-I"></a>及已得三界见所断法断。<a id="a-J"></a>并欲界修所断法断。<a id="a-K"></a>不失者。<a id="a-L"></a>谓信胜解不转根作见至故。<a id="a-M"></a>不失信胜解不还果摄种性诸根。<a id="a-N"></a>或不退失此及欲界修所断。<a id="a-O"></a>法断。<a id="a-P"></a>云何不摄。<a id="a-Q"></a>答诸不还者所得胜进无漏根等有为法。<a id="a-R"></a>及彼所证诸结尽。<a id="a-S"></a>并不还者所成就非择灭。<a id="a-T"></a>诸不还者所得胜进无漏根等有为法者。<a id="a-U"></a>谓离初静虑乃至非想非非想处染。<a id="a-V"></a>诸加行道无间道。<a id="a-W"></a>及有学解脱道胜进道。<a id="a-X"></a>如是无漏法。<a id="a-Y"></a>不还者虽成就。<a id="a-Z"></a>而非不还果所摄。<a id="a-a"></a>以胜果道非果摄故。<a id="a-b"></a>及彼所证诸结尽者。<a id="a-c"></a>谓初静虑乃至无所有处。<a id="a-d"></a>各九品修所断法断。<a id="a-e"></a>及非想非非想处前八品修所断法断。<a id="a-f"></a>是胜果道所证断故。<a id="a-g"></a>如胜果道非此果摄。<a id="a-h"></a>并不还者所成就非择灭者。<a id="a-i"></a>谓不还者于三界及无漏法得非择灭。<a id="a-j"></a>彼虽成就此非择灭。<a id="a-k"></a>而此非择灭非不还果摄。<a id="a-l"></a>所以者何。<a id="a-m"></a>非择灭是无记。<a id="a-n"></a>不还果是善故。<a id="a-o"></a>设法不还果摄。<a id="a-p"></a>此是无漏法耶。<a id="a-q"></a>答如是。<a id="a-r"></a>谓有为无为不还果。<a id="a-s"></a>俱是无漏故。<a id="a-t"></a>诸阿罗汉所成就无漏法。<a id="a-u"></a>此法阿罗汉果摄耶。<a id="a-v"></a>答或摄或不摄。<a id="a-w"></a>义不定故。<a id="a-x"></a>云何摄。<a id="a-y"></a>答有为无为阿罗汉果已得不失。<a id="a-z"></a>有为阿罗汉果者。<a id="a-10"></a>谓尽智无生智无学正见及彼眷属。<a id="a-11"></a>无为阿罗汉果者。<a id="a-12"></a>谓三界见修所断法断。<a id="a-13"></a>已得者。<a id="a-14"></a>谓时解脱已得时解脱阿罗汉果摄种性诸根。<a id="a-15"></a>不时解脱已得不时解脱阿罗汉果摄种性诸根。<a id="a-16"></a>及已得三界见修所断法断。<a id="a-17"></a>不失者。<a id="a-18"></a>谓时解脱不转根作不时解脱故。<a id="a-19"></a>不失时解脱阿罗汉果摄种性诸根。<a id="a-1A"></a>或不退失此及三界修所断法断。<a id="a-1B"></a>云何不摄。<a id="a-1C"></a>答阿罗汉所成就非择灭。<a id="a-1D"></a>谓阿罗汉于三界及无漏法得非择灭。<a id="a-1E"></a>彼虽成就此非择灭。<a id="a-1F"></a>而此非择灭非阿罗汉果摄。<a id="a-1G"></a>所以者何。<a id="a-1H"></a>非择灭是无记。<a id="a-1I"></a>阿罗汉果是善故。<a id="a-1J"></a>设法阿罗汉果摄。<a id="a-1K"></a>此是无漏法耶。<a id="a-1L"></a>答如是。<a id="a-1M"></a>谓有为无为阿罗汉果俱是无漏故。</p>
  <p id="a1N">诸法预流者成就。<a id="a-1O"></a>此法预流果摄耶。<a id="a-1P"></a>答应作四句。<a id="a-1Q"></a>此成就果摄互有宽狭故。<a id="a-1R"></a>有法预流者成就非预流果摄。<a id="a-1S"></a>谓预流者所得胜进无漏根等有为法。<a id="a-1T"></a>及彼所证诸结尽。<a id="a-1U"></a>并预流者所成就非择灭有漏法。<a id="a-1V"></a>此中有四法。<a id="a-1W"></a>前三如前说。<a id="a-1X"></a>彼所成就有漏法者总有三种。<a id="a-1Y"></a>谓善染污无覆无记。<a id="a-1Z"></a>善复有二。<a id="a-1a"></a>谓加行善及生得善。<a id="a-1b"></a>染污谓三界修所断染法。<a id="a-1c"></a>无覆无记谓威仪路工巧处异熟生。<a id="a-1d"></a>如是诸法预流者成就非预流果摄。<a id="a-1e"></a>果唯无漏。<a id="a-1f"></a>此有漏故。<a id="a-1g"></a>有法预流果摄非预流者成就。<a id="a-1h"></a>谓预流果未得已失。<a id="a-1i"></a>未得者。<a id="a-1j"></a>谓信胜解未得见至预流果摄种性诸根。<a id="a-1k"></a>及见至不得信胜解预流果摄种性诸根。<a id="a-1l"></a>已失者。<a id="a-1m"></a>谓信胜解转根作见至故。<a id="a-1n"></a>失信胜解预流果摄种性诸根。<a id="a-1o"></a>或有退失。<a id="a-1p"></a>有法预流者成就亦预流果摄。<a id="a-1q"></a>谓预流果已得不失。<a id="a-1r"></a>应知此中义如前说。<a id="a-1s"></a>有法非预流者成就亦非预流果摄。<a id="a-1t"></a>谓除前相。<a id="a-1u"></a>此中相声即名所表。<a id="a-1v"></a>谓若法已称已说名所表者作前三句。<a id="a-1w"></a>此中除之若法未称未说名所表者作第四句。<a id="a-1x"></a>此复云何。<a id="a-1y"></a>谓善染污无覆无记。<a id="a-1z"></a>善有二种。<a id="a-20"></a>谓有漏及无漏。<a id="a-21"></a>有漏善者。<a id="a-22"></a>谓预流者所不成就加行离染生得善。<a id="a-23"></a>无漏善者。<a id="a-24"></a>谓预流者所不成就下位上位一切圣道。<a id="a-25"></a>及所未得上位择灭。<a id="a-26"></a>染污者。<a id="a-27"></a>谓三界见所断染法。<a id="a-28"></a>及预流者已断欲界修所断染法。<a id="a-29"></a>无覆无记者。<a id="a-2A"></a>谓预流者所不成就威仪路工巧处异熟生。<a id="a-2B"></a>及一切变化心等。<a id="a-2C"></a>如是诸法是第四句。<a id="a-2D"></a>诸法一来者成就此法一来果摄耶。<a id="a-2E"></a>答应作四句。<a id="a-2F"></a>此成就果摄互有宽狭故。<a id="a-2G"></a>有法一来者成就非一来果摄。<a id="a-2H"></a>谓一来者所得胜进无漏根等有为法。<a id="a-2I"></a>及彼所证诸结尽。<a id="a-2J"></a>并一来者所成就非择灭有漏法。<a id="a-2K"></a>此中有四法。<a id="a-2L"></a>前三如前说。<a id="a-2M"></a>彼所成就有漏法者总有三种。<a id="a-2N"></a>谓善染污无覆无记。<a id="a-2O"></a>善复有二。<a id="a-2P"></a>谓加行善及生得善。<a id="a-2Q"></a>染污谓欲界后三品修所断染法。<a id="a-2R"></a>及色无色界修所断染法。<a id="a-2S"></a>无覆无记谓威仪路工巧处异熟生。<a id="a-2T"></a>如是诸法。<a id="a-2U"></a>一来者成就。<a id="a-2V"></a>非一来果摄。<a id="a-2W"></a>果唯无漏。<a id="a-2X"></a>此有漏故。<a id="a-2Y"></a>有法一来果摄非一来者成就。<a id="a-2Z"></a>谓一来果未得已失。<a id="a-2a"></a>未得者。<a id="a-2b"></a>谓信胜解未得见至一来果摄种性诸根。<a id="a-2c"></a>及见至不得信胜解一来果摄种性诸根。<a id="a-2d"></a>已失者。<a id="a-2e"></a>谓信胜解转根作见至故。<a id="a-2f"></a>失信胜解一来果摄种性诸根。<a id="a-2g"></a>或有退失。<a id="a-2h"></a>有法一来者成就亦一来果摄。<a id="a-2i"></a>谓一来果已得不失。<a id="a-2j"></a>应知此中义如前说。<a id="a-2k"></a>有法非一来者成就亦非一来果摄。<a id="a-2l"></a>谓除前相。<a id="a-2m"></a>此中相声即名所表。<a id="a-2n"></a>谓若法已称已说名所表者作前三句。<a id="a-2o"></a>此中除之。<a id="a-2p"></a>若法未称未说名所表者作第四句。<a id="a-2q"></a>此复云何。<a id="a-2r"></a>谓善染污无覆无记。<a id="a-2s"></a>善有二种。<a id="a-2t"></a>谓有漏及无漏。<a id="a-2u"></a>有漏善者。<a id="a-2v"></a>谓一来者所不成就加行离染生得善。<a id="a-2w"></a>无漏善者。<a id="a-2x"></a>谓一来者所不成就下位上位一切圣道。<a id="a-2y"></a>及所未得上位择灭。<a id="a-2z"></a>染污者。<a id="a-30"></a>谓三界见所断染法。<a id="a-31"></a>及一来者已断欲界修所断染法。<a id="a-32"></a>无覆无记者。<a id="a-33"></a>谓一来者所不成就威仪路工巧处异熟生。<a id="a-34"></a>及一切变化心等。<a id="a-35"></a>如是诸法是第四句。<a id="a-36"></a>诸法不还者成就。<a id="a-37"></a>此法不还果摄耶。<a id="a-38"></a>答应作四句。<a id="a-39"></a>此成就果摄互有宽狭故。<a id="a-3A"></a>有法不还者成就非不还果摄。<a id="a-3B"></a>谓不还者所得胜进无漏根等有为法。<a id="a-3C"></a>及彼所证诸结尽。<a id="a-3D"></a>并不还者所成就非择灭有漏法。<a id="a-3E"></a>此中有四法。<a id="a-3F"></a>前三如前说。<a id="a-3G"></a>彼所成就有漏法者总有三种。<a id="a-3H"></a>谓善染污无覆无记。<a id="a-3I"></a>善复有三。<a id="a-3J"></a>谓加行离染生得善。<a id="a-3K"></a>染污。<a id="a-3L"></a>谓色无色界修所断染法。<a id="a-3M"></a>无覆无记。<a id="a-3N"></a>谓威仪路工巧处异熟生及变化心等。<a id="a-3O"></a>如是诸法。<a id="a-3P"></a>不还者成就。<a id="a-3Q"></a>非不还果摄。<a id="a-3R"></a>果唯无漏。<a id="a-3S"></a>此有漏故。<a id="a-3T"></a>有法不还果摄。<a id="a-3U"></a>非不还者成就。<a id="a-3V"></a>谓不还果未得已失。<a id="a-3W"></a>未得者。<a id="a-3X"></a>谓信胜解未得见至不还果摄种性诸根。<a id="a-3Y"></a>及见至不得信胜解不还果摄种性诸根。<a id="a-3Z"></a>已失者。<a id="a-3a"></a>谓信胜解转根作见至故。<a id="a-3b"></a>失信胜解不还果摄种性诸根。<a id="a-3c"></a>或有退失。<a id="a-3d"></a>有法不还者成就亦不还果摄。<a id="a-3e"></a>谓不还果已得不失。<a id="a-3f"></a>应知此中义如前说。<a id="a-3g"></a>有法非不还者成就亦非不还果摄。<a id="a-3h"></a>谓除前相。<a id="a-3i"></a>此中相声即名所表。<a id="a-3j"></a>谓若法已称已说名所表者作前三句。<a id="a-3k"></a>此中除之。<a id="a-3l"></a>若法未称未说名所表者作第四句。<a id="a-3m"></a>此复云何。<a id="a-3n"></a>谓善染污无覆无记。<a id="a-3o"></a>善有二种。<a id="a-3p"></a>谓有漏及无漏。<a id="a-3q"></a>有漏善者。<a id="a-3r"></a>谓不还果所不成就加行离染生得善。<a id="a-3s"></a>无漏善者。<a id="a-3t"></a>谓不还者所不成就下位上位一切圣道。<a id="a-3u"></a>及所未得上位择灭。<a id="a-3v"></a>染污者。<a id="a-3w"></a>谓三界见所断染法。<a id="a-3x"></a>及欲界修所断染法。<a id="a-3y"></a>无覆无记者。<a id="a-3z"></a>谓不还者所不成就威仪路工巧处异熟生及变化心等。<a id="a-40"></a>如是诸法是第四句。<a id="a-41"></a>诸法阿罗汉成就。<a id="a-42"></a>此法阿罗汉果摄耶。<a id="a-43"></a>答应作四句。<a id="a-44"></a>此成就果摄互有宽狭故。<a id="a-45"></a>有法阿罗汉成就非阿罗汉果摄。<a id="a-46"></a>谓阿罗汉所成就非择灭有漏法。<a id="a-47"></a>彼所成就非择灭者。<a id="a-48"></a>如前广说。<a id="a-49"></a>彼所成就有漏法者总有二种。<a id="a-4A"></a>谓善及无覆无记。<a id="a-4B"></a>善有三种。<a id="a-4C"></a>谓加行离染生得善。<a id="a-4D"></a>无覆无记。<a id="a-4E"></a>谓威仪路工巧处异熟生及变化心等。<a id="a-4F"></a>如是诸法。<a id="a-4G"></a>阿罗汉成就。<a id="a-4H"></a>非阿罗汉果摄。<a id="a-4I"></a>果唯无漏。<a id="a-4J"></a>此有漏故。<a id="a-4K"></a>有法阿罗汉果摄非阿罗汉成就。<a id="a-4L"></a>谓阿罗汉果未得已失。<a id="a-4M"></a>未得者。<a id="a-4N"></a>谓时解脱未得不时解脱阿罗汉果摄种性诸根。<a id="a-4O"></a>及不时解脱不得时解脱阿罗汉果摄种性诸根。<a id="a-4P"></a>已失者。<a id="a-4Q"></a>谓时解脱转根作不时解脱故。<a id="a-4R"></a>失时解脱阿罗汉果摄种性诸根。<a id="a-4S"></a>或有退失。<a id="a-4T"></a>有法阿罗汉成就亦阿罗汉果摄。<a id="a-4U"></a>谓阿罗汉果已得不失。<a id="a-4V"></a>应知此中义如前说。<a id="a-4W"></a>有法非阿罗汉成就亦非阿罗汉果摄。<a id="a-4X"></a>谓除前相。<a id="a-4Y"></a>此中相声即名所表。<a id="a-4Z"></a>谓若法已称已说名所表者作前三句。<a id="a-4a"></a>此中除之。<a id="a-4b"></a>若法未称未说名所表者作第四句。<a id="a-4c"></a>此复云何。<a id="a-4d"></a>谓善染污无覆无记。<a id="a-4e"></a>善有二种。<a id="a-4f"></a>谓有漏及无漏。<a id="a-4g"></a>有漏善者。<a id="a-4h"></a>谓阿罗汉所不成就加行离染生得善。<a id="a-4i"></a>无漏善者。<a id="a-4j"></a>谓诸学法。<a id="a-4k"></a>染污者。<a id="a-4l"></a>谓三界见修所断染法。<a id="a-4m"></a>无覆无记者。<a id="a-4n"></a>谓阿罗汉所不成就威仪路工巧处异熟生及变化心等。<a id="a-4o"></a>如是诸法是第四句。</p>
  <p id="a4p">问信胜解为转根作见至不。<a id="a-4q"></a>设尔何失。<a id="a-4r"></a>二俱有过。<a id="a-4s"></a>所以者何。<a id="a-4t"></a>若信胜解转根作见至者。<a id="a-4u"></a>后根蕴中何故不说。<a id="a-4v"></a>如彼说若舍无漏根。<a id="a-4w"></a>得无漏根彼皆从果至果耶。<a id="a-4x"></a>答若从果至果。<a id="a-4y"></a>彼皆舍无漏根得无漏根。<a id="a-4z"></a>有舍无漏根得无漏根非从果至果谓现观边道类智现在前时。<a id="a-50"></a>及时解脱阿罗汉练根作不动时。<a id="a-51"></a>此本论师有何劳倦而不说。<a id="a-52"></a>信胜解练根作见至时。<a id="a-53"></a>若信胜解不转根作见至者。<a id="a-54"></a>此中所说当云何通。<a id="a-55"></a>如此说。<a id="a-56"></a>有法预流果摄非预流者成就。<a id="a-57"></a>谓预流果未得已失。<a id="a-58"></a>若信胜解不转根作见至者。<a id="a-59"></a>如何预流果有得已而失耶。<a id="a-5A"></a>后智蕴说复云何通。<a id="a-5B"></a>如彼说。<a id="a-5C"></a>预流者于三三摩地未来皆成就过去。<a id="a-5D"></a>若已灭不失即成就现在。<a id="a-5E"></a>若现在前即成就。<a id="a-5F"></a>若信胜解不转根作见至者。<a id="a-5G"></a>如何预流者有三摩地已灭而失。<a id="a-5H"></a>为简彼故说有已灭而不失耶。<a id="a-5I"></a>识身论说复云何通。<a id="a-5J"></a>如彼说有过去无学心是已了非今了非当了。<a id="a-5K"></a>谓时解脱阿罗汉退阿罗汉果作信胜解。<a id="a-5L"></a>彼练根作见至已还得阿罗汉果。<a id="a-5M"></a>彼时解脱道所摄无学心。<a id="a-5N"></a>是已成就非今成就非当成就。<a id="a-5O"></a>彼于成就施设了声。<a id="a-5P"></a>是已了者是已成就非今了者非今成就。<a id="a-5Q"></a>非当了者非当成就。<a id="a-5R"></a>若信胜解不转根作见至者。<a id="a-5S"></a>如何彼说时解脱阿罗汉退阿罗汉果作信胜解。<a id="a-5T"></a>练根作见至已还得阿罗汉果耶。<a id="a-5U"></a>答应作是说。<a id="a-5V"></a>有信胜解转根作见至。</p>
  <p id="a5W">问若尔。<a id="a-5X"></a>善通后所设难。<a id="a-5Y"></a>后根蕴中何故不说。<a id="a-5Z"></a>答后根蕴中应作是说。<a id="a-5a"></a>有舍无漏根得无漏根非从果至果谓现观边道类智现在前时。<a id="a-5b"></a>信胜解练根作见至时。<a id="a-5c"></a>退法等练根作思法等时。<a id="a-5d"></a>及时解脱练根作不动时。<a id="a-5e"></a>而不作是说者。<a id="a-5f"></a>有别意趣。<a id="a-5g"></a>谓彼举始举终。<a id="a-5h"></a>影显中故说。<a id="a-5i"></a>现观边道类智现在前时者。<a id="a-5j"></a>即是举始说时解脱练根作不动时者。<a id="a-5k"></a>即是举终。<a id="a-5l"></a>由举始终。<a id="a-5m"></a>影显中间。<a id="a-5n"></a>有信胜解练根作见至时。<a id="a-5o"></a>若学位中无练根义至无学位亦应如是。<a id="a-5p"></a>如学位中无救护无势力。<a id="a-5q"></a>无学位中亦应尔。<a id="a-5r"></a>故亦显有退法等转根作思法等。<a id="a-5s"></a>如举始终如是。<a id="a-5t"></a>举初入已度加行究竟应知亦尔。<a id="a-5u"></a>尊者僧伽筏苏说曰。<a id="a-5v"></a>信胜解练根作见至。<a id="a-5w"></a>即摄在根蕴所说中。<a id="a-5x"></a>即是从果至果摄故。<a id="a-5y"></a>谓预流者修习练根加行道已趣一来果。<a id="a-5z"></a>若得一来果即名转根。<a id="a-60"></a>得果与转根时。<a id="a-61"></a>无差别。<a id="a-62"></a>若一来者修习练根加行道已趣不还果。<a id="a-63"></a>若得不还果即名转根。<a id="a-64"></a>得果与转根时无差别。<a id="a-65"></a>问何故无有得预流果阿罗汉果即名练根。<a id="a-66"></a>彼作是答。<a id="a-67"></a>出过欲界是无始来数数旧法。<a id="a-68"></a>无一有情于欲界染未曾离故。<a id="a-69"></a>由此得有求转根者倍离全离欲界染故。<a id="a-6A"></a>得二果时亦即转根。<a id="a-6B"></a>出过有顶。<a id="a-6C"></a>非无始来数数旧法。<a id="a-6D"></a>无一有情于有顶染曾已离故。<a id="a-6E"></a>由此无有求转根者分离全离有顶染故。<a id="a-6F"></a>得二果时亦即转根。<a id="a-6G"></a>问如汝所说学位练根进得二果。<a id="a-6H"></a>即是从果至果摄故不别说者。<a id="a-6I"></a>无学位中有六种性转退法作思法。<a id="a-6J"></a>乃至转安住作堪达时。<a id="a-6K"></a>后根蕴中何故不说。<a id="a-6L"></a>但说时解脱练根作不动耶。<a id="a-6M"></a>彼作是答。<a id="a-6N"></a>此亦摄在根蕴说中。<a id="a-6O"></a>所以者何。<a id="a-6P"></a>转退法作思法时不舍退法根而得思法根。<a id="a-6Q"></a>乃至转安住作堪达时不舍前四根而得堪达根。<a id="a-6R"></a>若转堪达作不动时顿舍前五根得不动根故。<a id="a-6S"></a>彼但说时解脱练根作不动时。<a id="a-6T"></a>舍无漏根得无漏根非从果至果。<a id="a-6U"></a>不说转退法等作思法等。<a id="a-6V"></a>评曰。<a id="a-6W"></a>彼不应作是说。<a id="a-6X"></a>所以者何。<a id="a-6Y"></a>尚无有一成就二根。<a id="a-6Z"></a>况有成就五品根者。<a id="a-6a"></a>又不还者修习练根加行道已虽不能得阿罗汉果。<a id="a-6b"></a>何故不能转作见至。<a id="a-6c"></a>诸异生辈虽不得果而有转根。<a id="a-6d"></a>何缘圣者离得果时无转根义。<a id="a-6e"></a>离染转根加行各别。<a id="a-6f"></a>如何离染得二果时亦即转根。<a id="a-6g"></a>故后根蕴举始举终影显中故。<a id="a-6h"></a>不说信胜解练根作见至。<a id="a-6i"></a>亦不说退法等练根作思法等。<a id="a-6j"></a>有余师说。<a id="a-6k"></a>无信胜解转根作见至。</p>
  <p id="a6l">问若尔善通根蕴所说。<a id="a-6m"></a>此中所说当云何通。<a id="a-6n"></a>如此说有预流果未得已失。<a id="a-6o"></a>若信胜解不转根作见至者。<a id="a-6p"></a>如何预流果有得已而失耶。<a id="a-6q"></a>彼于此中有作是说。<a id="a-6r"></a>不成就过去未来得。<a id="a-6s"></a>有作是说。<a id="a-6t"></a>有成就过去未来得。<a id="a-6u"></a>若作是说。<a id="a-6v"></a>不成就过去未来得者。<a id="a-6w"></a>彼说预流果得在未来名未得。<a id="a-6x"></a>在过去名已失。<a id="a-6y"></a>在现在名成就。<a id="a-6z"></a>若作是说。<a id="a-70"></a>有成就过去未来得者。<a id="a-71"></a>彼说预流果有三种。<a id="a-72"></a>谓下中上。<a id="a-73"></a>若初住下预流果时于中上预流果名未得。<a id="a-74"></a>于下品预流果名成就。<a id="a-75"></a>不应说已失无所已失故。<a id="a-76"></a>若初住中预流果时于上预流果名未得。<a id="a-77"></a>于下预流果名已失。<a id="a-78"></a>于中预流果名成就。<a id="a-79"></a>若初住上预流果时于中下预流果名已失。<a id="a-7A"></a>于上预流果名成就。<a id="a-7B"></a>不应说未得无所未得故。<a id="a-7C"></a>问若初住中预流果者于下未得。<a id="a-7D"></a>若初住上预流果者于中下俱未得。<a id="a-7E"></a>如何说已失耶。<a id="a-7F"></a>彼作是答。<a id="a-7G"></a>超过彼故说名已失。<a id="a-7H"></a>谓彼先时有可得义今至胜位已超过彼更不可得故名已失。<a id="a-7I"></a>由斯理趣虽信胜解无有转根作见至者。<a id="a-7J"></a>而得说预流果有未得已失义。<a id="a-7K"></a>后智蕴说复云何通。<a id="a-7L"></a>如彼说预流者于三三摩地未来皆成就过去。<a id="a-7M"></a>若已灭不失即成就现在。<a id="a-7N"></a>若现在前即成就。<a id="a-7O"></a>若信胜解不转根作见至者。<a id="a-7P"></a>如何预流者有三三摩地已灭而失。<a id="a-7Q"></a>为简彼故说有已灭而不失耶。<a id="a-7R"></a>彼作是答。<a id="a-7S"></a>后智蕴中应作是说。<a id="a-7T"></a>预流者于三三摩地未来皆成就过去已灭即成就。<a id="a-7U"></a>不应说不失而说不失者是诵者错谬。<a id="a-7V"></a>识身论说复云何通。<a id="a-7W"></a>如彼说时解脱阿罗汉退阿罗汉果作信胜解。<a id="a-7X"></a>练根作见至已还得阿罗汉果彼作是答。<a id="a-7Y"></a>我不能通识身论文极明了故。<a id="a-7Z"></a>评曰既不能通识身论说。<a id="a-7a"></a>又前损减智蕴论文。<a id="a-7b"></a>虽通此文亦不应理。<a id="a-7c"></a>故应信受有信胜解能转根作见至。<a id="a-7d"></a>若有学位不能转根。<a id="a-7e"></a>无学位中亦应不转如有学位。<a id="a-7f"></a>无救护无势力。<a id="a-7g"></a>无学位中亦应尔。<a id="a-7h"></a>故尊者佛护作如是说。<a id="a-7i"></a>信胜解转根作见至有六事不共。<a id="a-7j"></a>一者在欲界不在色无色界。<a id="a-7k"></a>二者依静虑不依无色定。<a id="a-7l"></a>三者用无漏道不用世俗道。<a id="a-7m"></a>四者用法智不用类智。<a id="a-7n"></a>五者是已退非未退。<a id="a-7o"></a>六者住果非住胜果道。<a id="a-7p"></a>问彼何故在欲界非在色无色界耶。<a id="a-7q"></a>彼作是答。<a id="a-7r"></a>由说法力方能转根。<a id="a-7s"></a>唯欲界中有说者故。<a id="a-7t"></a>问彼何故依静虑不依无色定耶。<a id="a-7u"></a>彼作是答。<a id="a-7v"></a>学位练根要依得果地。<a id="a-7w"></a>无依无色定得学果者。<a id="a-7x"></a>故学转根不依无色。<a id="a-7y"></a>问彼何故用无漏道不用世俗道耶。<a id="a-7z"></a>彼作是答。<a id="a-80"></a>要猛利道方能转根。<a id="a-81"></a>世俗道钝故彼不用。<a id="a-82"></a>问彼何故唯用法智不用类智。<a id="a-83"></a>彼作是答。<a id="a-84"></a>要生欲界方能转根。<a id="a-85"></a>欲界唯得法智自在。<a id="a-86"></a>故彼不用类智转根。<a id="a-87"></a>问彼何故是已退者。<a id="a-88"></a>非未退者。<a id="a-89"></a>彼作是答。<a id="a-8A"></a>厌患退者方求练根。<a id="a-8B"></a>要曾退已而有厌患。<a id="a-8C"></a>故未退者无转根义。<a id="a-8D"></a>问彼何故住果非住胜果道。<a id="a-8E"></a>彼作是答。<a id="a-8F"></a>若住胜果道而练根者。<a id="a-8G"></a>应练根时舍多道得少道。<a id="a-8H"></a>彼应名退不名为进。<a id="a-8I"></a>故唯住果有转根义。<a id="a-8J"></a>以练根时唯得果故。</p>
  <p id="a8K">阿毗达磨诸论师言。<a id="a-8L"></a>学转根时于彼六事。<a id="a-8M"></a>三事应理三事不可。<a id="a-8N"></a>谓彼所说学位转根在欲界非在色无色界者此事应理。<a id="a-8O"></a>唯欲界有转根义故。<a id="a-8P"></a>又彼所说彼依静虑不依无色定者此亦应理。<a id="a-8Q"></a>唯依静虑得学果故。<a id="a-8R"></a>又彼所说彼用无漏道不用世俗道者此亦应理。<a id="a-8S"></a>学位练根如见道故。<a id="a-8T"></a>然彼所言彼用法智不用类智者此事不可。<a id="a-8U"></a>所以者何。<a id="a-8V"></a>义不定故。<a id="a-8W"></a>谓生欲界或有于法智得自在非类智。<a id="a-8X"></a>或有于类智得自在非法智故。<a id="a-8Y"></a>又彼所言是已退者非未退者。<a id="a-8Z"></a>此亦不可。<a id="a-8a"></a>所以者何。<a id="a-8b"></a>义不定故。<a id="a-8c"></a>谓或已退或复未退然怖畏退或求胜根而练根故。<a id="a-8d"></a>又彼所言彼住果非住胜果道者此亦不可。<a id="a-8e"></a>所以者何。<a id="a-8f"></a>义不定故。<a id="a-8g"></a>谓学练根或住果位或住胜果道求利根故或畏退故。<a id="a-8h"></a>问若住胜果道而转根者舍多道得少道岂非退耶。<a id="a-8i"></a>答彼求利根不求多道故无有失。<a id="a-8j"></a>如多铜铁贸少金银岂名失利。</p>
  <p id="a8k">问于欲界内何处转根。<a id="a-8l"></a>为但人中为亦天上。<a id="a-8m"></a>答唯在人中受教胜故。<a id="a-8n"></a>又畏退故。<a id="a-8o"></a>问人四洲内何处转根。<a id="a-8p"></a>尊者窭沙筏摩说曰。<a id="a-8q"></a>唯赡部洲有转根义。<a id="a-8r"></a>赡部洲人根猛利故。<a id="a-8s"></a>评曰应作是说。<a id="a-8t"></a>人三洲内皆得转根。<a id="a-8u"></a>除北俱卢无胜德故。<a id="a-8v"></a>问为依男身有转根义为亦依女。<a id="a-8w"></a>有作是说。<a id="a-8x"></a>唯依男身有转根义。<a id="a-8y"></a>男身功德胜女人故。<a id="a-8z"></a>评曰应作是说。<a id="a-90"></a>诸转根者亦依男身亦依女身。<a id="a-91"></a>以依女身亦能发起胜功德故。<a id="a-92"></a>问随依何地先得学果后即依彼而转根耶。<a id="a-93"></a>有说即依彼学者转根。<a id="a-94"></a>亦有依余地然胜非劣。<a id="a-95"></a>谓初二果依未至定得果转根不依余地。<a id="a-96"></a>若不还果依彼地得即依彼地而后转根。<a id="a-97"></a>或依余地然胜非劣。<a id="a-98"></a>诸不还者极少成就三地果。<a id="a-99"></a>极多成就六地果。<a id="a-9A"></a>谓次第者离欲界染第九解脱道时。<a id="a-9B"></a>彼成就三地不还果。<a id="a-9C"></a>即未至定初静虑及静虑中间。<a id="a-9D"></a>若已离欲染即依此三地入正性离生者。<a id="a-9E"></a>彼道类智时亦即成就此三地不还果。<a id="a-9F"></a>若依第二静虑入正性离生者。<a id="a-9G"></a>彼道类智时成就四地不还果。<a id="a-9H"></a>谓前三地及第二静虑。<a id="a-9I"></a>若依第三静虑入正性离生者。<a id="a-9J"></a>彼道类智时成就五地不还果。<a id="a-9K"></a>谓前四地及第三静虑。<a id="a-9L"></a>若依第四静虑入正性离生者。<a id="a-9M"></a>彼道类智时成就六地不还果。<a id="a-9N"></a>谓前五地及第四静虑。<a id="a-9O"></a>依初三地得不还果已。<a id="a-9P"></a>即依此三地而转根者。<a id="a-9Q"></a>彼舍三地不还果。<a id="a-9R"></a>得三地不还果。<a id="a-9S"></a>即彼若依第二静虑而转根者。<a id="a-9T"></a>彼舍三地不还果得四地不还果。<a id="a-9U"></a>即彼若依第三静虑而转根者。<a id="a-9V"></a>彼舍三地不还果。<a id="a-9W"></a>得五地不还果。<a id="a-9X"></a>即彼若依第四静虑而转根者。<a id="a-9Y"></a>彼舍三地不还果。<a id="a-9Z"></a>得六地不还果。<a id="a-9a"></a>若依第二静虑得不还果已即依第二静虑而转根者。<a id="a-9b"></a>彼舍四地不还果得四地不还果。<a id="a-9c"></a>即彼若依第三静虑而转根者。<a id="a-9d"></a>彼舍四地不还果。<a id="a-9e"></a>得五地不还果。<a id="a-9f"></a>即彼若依第四静虑而转根者。<a id="a-9g"></a>彼舍四地不还果。<a id="a-9h"></a>得六地不还果。<a id="a-9i"></a>若依第三静虑得不还果已。<a id="a-9j"></a>即依第三静虑而转根者。<a id="a-9k"></a>彼舍五地不还果。<a id="a-9l"></a>得五地不还果。<a id="a-9m"></a>即彼若依第四静虑而转根者。<a id="a-9n"></a>彼舍五地不还果。<a id="a-9o"></a>得六地不还果。<a id="a-9p"></a>若依第四静虑得不还果已。<a id="a-9q"></a>即依第四静虑而转根者。<a id="a-9r"></a>彼舍六地不还果。<a id="a-9s"></a>得六地不还果。<a id="a-9t"></a>无依上地得不还果后依下地而转根者。<a id="a-9u"></a>所以者何。<a id="a-9v"></a>勿舍多道得少道故。<a id="a-9w"></a>应名损减不名增益。<a id="a-9x"></a>或有说者。<a id="a-9y"></a>有依上地得不还果后依下地而转根者。<a id="a-9z"></a>彼作是说。<a id="a-A0"></a>依第四静虑得不还果已若依第三静虑而转根者。<a id="a-A1"></a>彼舍六地不还果。<a id="a-A2"></a>得五地不还果。<a id="a-A3"></a>即彼若依第二静虑而转根者。<a id="a-A4"></a>彼舍六地不还果。<a id="a-A5"></a>得四地不还果。<a id="a-A6"></a>即彼若依初静虑等三地而转根者。<a id="a-A7"></a>彼舍六地不还果。<a id="a-A8"></a>得三地不还果。<a id="a-A9"></a>依第三静虑得不还果已。<a id="a-AA"></a>若依第二静虑而转根者。<a id="a-AB"></a>彼舍五地不还果。<a id="a-AC"></a>得四地不还果。<a id="a-AD"></a>即彼若依初静虑等三地而转根者。<a id="a-AE"></a>彼舍五地不还果。<a id="a-AF"></a>得三地不还果。<a id="a-AG"></a>依第二静虑得不还果已。<a id="a-AH"></a>若依初静虑等三地而转根者。<a id="a-AI"></a>彼舍四地不还果。<a id="a-AJ"></a>得三地不还果。<a id="a-AK"></a>此中但说与前异者。<a id="a-AL"></a>依自上地而转根者舍得多少如前应知。<a id="a-AM"></a>问若依上地得不还果后依下地而转根者。<a id="a-AN"></a>既舍多道得少道故。<a id="a-AO"></a>应名损减岂是增益。<a id="a-AP"></a>答彼求利根不求多道舍多得少亦无有过。<a id="a-AQ"></a>如多贱货贸少贵珍。<a id="a-AR"></a>乃名增益不名损减。<a id="a-AS"></a>依果说已若依道说诸不还者。<a id="a-AT"></a>未离初静虑染若依初静虑等三地而转根者。<a id="a-AU"></a>彼舍三地圣道。<a id="a-AV"></a>得三地圣道。<a id="a-AW"></a>已离初静虑染未离第二静虑染。<a id="a-AX"></a>若依初静虑等三地而转根者。<a id="a-AY"></a>彼舍四地圣道。<a id="a-AZ"></a>得三地圣道。<a id="a-Aa"></a>已离第二静虑染未离第三静虑染。<a id="a-Ab"></a>若依初静虑等三地而转根者。<a id="a-Ac"></a>彼舍五地圣道得三地圣道。<a id="a-Ad"></a>已离第三静虑染未离第四静虑染。<a id="a-Ae"></a>若依初静虑等三地而转根者。<a id="a-Af"></a>彼舍六地圣道得三地圣道。<a id="a-Ag"></a>已离第四静虑染未离空无边处染。<a id="a-Ah"></a>若依初静虑等三地而转根者。<a id="a-Ai"></a>彼舍七地圣道。<a id="a-Aj"></a>得三地圣道。<a id="a-Ak"></a>已离空无边处染未离识无边处染。<a id="a-Al"></a>若依初静虑等三地而转根者。<a id="a-Am"></a>彼舍八地圣道得三地圣道。<a id="a-An"></a>已离识无边处染。<a id="a-Ao"></a>若依初静虑等三地而转根者。<a id="a-Ap"></a>彼舍九地圣道。<a id="a-Aq"></a>得三地圣道。<a id="a-Ar"></a>未离第二静虑染。<a id="a-As"></a>若依第二静虑而转根者。<a id="a-At"></a>彼舍四地圣道得四地圣道。<a id="a-Au"></a>已离第二静虑染未离第三静虑染。<a id="a-Av"></a>若依第二静虑而转根者彼舍五地圣道得四地圣道。<a id="a-Aw"></a>乃至已离识无边处染。<a id="a-Ax"></a>若依第二静虑而转根者。<a id="a-Ay"></a>彼舍九地圣道得四地圣道。<a id="a-Az"></a>未离第三静虑染。<a id="a-B0"></a>若依第三静虑而转根者。<a id="a-B1"></a>彼舍五地圣道得五地圣道。<a id="a-B2"></a>已离第三静虑染未离第四静虑染。<a id="a-B3"></a>若依第三静虑而转根者。<a id="a-B4"></a>彼舍六地圣道得五地圣道。<a id="a-B5"></a>乃至已离识无边处染。<a id="a-B6"></a>若依第三静虑而转根者。<a id="a-B7"></a>彼舍九地圣道得五地圣道。<a id="a-B8"></a>未离第四静虑染。<a id="a-B9"></a>若依第四静虑而转根者。<a id="a-BA"></a>彼舍六地圣道得六地圣道。<a id="a-BB"></a>已离第四静虑染未离空无边处染。<a id="a-BC"></a>若依第四静虑而转根者。<a id="a-BD"></a>彼舍七地圣道得六地圣道。<a id="a-BE"></a>乃至已离识无边处染。<a id="a-BF"></a>若依第四静虑而转根者。<a id="a-BG"></a>彼舍九地圣道得六地圣道。<a id="a-BH"></a>已离初静虑等染。<a id="a-BI"></a>若依第二静虑等而转根者。<a id="a-BJ"></a>舍得多少如理应思。<a id="a-BK"></a>无依无色而转根者。<a id="a-BL"></a>学果不依无色定故。<a id="a-BM"></a>应作是说。<a id="a-BN"></a>若于上地已得自在而依下地学转根等。<a id="a-BO"></a>亦得上地无漏果道。<a id="a-BP"></a>然转根时不得无色彼定无有不还果故。<a id="a-BQ"></a>此中应作颇设问答。<a id="a-BR"></a>颇有圣者舍九地圣道得六地圣道而名为进不名退耶。<a id="a-BS"></a>答有谓已离识无边处染。<a id="a-BT"></a>信胜解依第四静虑而转根时。<a id="a-BU"></a>颇有圣者已离无所有处染而但成就一地圣道耶。<a id="a-BV"></a>答有。<a id="a-BW"></a>谓已离无所有处染。<a id="a-BX"></a>依未至定入正性离生。<a id="a-BY"></a>彼见道中十五心顷。<a id="a-BZ"></a>颇有不还者已离无所有处染。<a id="a-Ba"></a>唯成就三地无漏果道耶。<a id="a-Bb"></a>答有。<a id="a-Bc"></a>谓已离无所有处染。<a id="a-Bd"></a>信胜解于上地不得自在。<a id="a-Be"></a>依未至定或初静虑或静虑中间转根作见至时。<a id="a-Bf"></a>颇有身证者不成就无漏无色定耶。<a id="a-Bg"></a>答有。<a id="a-Bh"></a>谓身证信胜解转根作见至时。</p>
 </body>
</html>