<!doctype html>
<html id="z3IBVeW13L" data-ver="791">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第一百二十八</h1>
  <h2 id="a2">大种蕴第五中大造纳息第一之二</h2>
  <p id="a3">大种所造处。<a id="a-4"></a>几有见。<a id="a-5"></a>几无见。<a id="a-6"></a>问何故不问几有色几无色。<a id="a-7"></a>答彼作论者意欲尔故。<a id="a-8"></a>随彼意欲而造论。<a id="a-9"></a>但不违法性便不应责有说。<a id="a-A"></a>所造无无色故。<a id="a-B"></a>不得问言几有色。<a id="a-C"></a>几无色问亦无无为。<a id="a-D"></a>后不应问几有为几无为。<a id="a-E"></a>答亦不应问。<a id="a-F"></a>而后问者当知彼是有余之说。<a id="a-G"></a>有说。<a id="a-H"></a>欲以种种文种种说。<a id="a-I"></a>庄严于义令易解故。<a id="a-J"></a>复次欲以二门二阶二略二明二炬二影二光互相显示。<a id="a-K"></a>如无所造是无色故不问。<a id="a-L"></a>如是无所造是无为故亦不应问。<a id="a-M"></a>如无所造是无为而得问。<a id="a-N"></a>如是虽无所造是无色亦应问。<a id="a-O"></a>如是二门互相影示。<a id="a-P"></a>令知前后问答理通。<a id="a-Q"></a>有余师言。<a id="a-R"></a>此中分别所造诸色几有见等。<a id="a-S"></a>既举所造诸色为章。<a id="a-T"></a>宁复可问几有色等。<a id="a-U"></a>以诸色言即显有色。<a id="a-V"></a>色体皆有变碍义故。<a id="a-W"></a>有彼色义故名有色。<a id="a-X"></a>非如有衣及有子等。</p>
  <p id="aY">大种所造处几有见。<a id="a-Z"></a>答一谓色处。<a id="a-a"></a>问何故色处名为有见。<a id="a-b"></a>答眼根名见有见用故。<a id="a-c"></a>所见色处有能见眼故名有见。<a id="a-d"></a>如有主等或复见者。<a id="a-e"></a>是能显示色处相粗。<a id="a-f"></a>可相显示在此在彼相状差别。<a id="a-g"></a>所显示色有能显示故名有见。<a id="a-h"></a>如有名等。<a id="a-i"></a>或复见者是诸影像。<a id="a-j"></a>唯有色处可有影像故名有见。<a id="a-k"></a>余则不尔。<a id="a-l"></a>几无见。<a id="a-m"></a>答八二少分。<a id="a-n"></a>八者谓眼耳鼻舌身声香味处。<a id="a-o"></a>二少分者。<a id="a-p"></a>谓触处法处。<a id="a-q"></a>虽诸触处皆无见摄。<a id="a-r"></a>而非一切是所造色。<a id="a-s"></a>若所造色亦无见者。<a id="a-t"></a>是此所问余非所问故说少分。<a id="a-u"></a>法处亦尔。<a id="a-v"></a>大种所造处几有对。<a id="a-w"></a>答九一少分。<a id="a-x"></a>九者谓五内处及外四处。<a id="a-y"></a>一少分者谓触处。<a id="a-z"></a>虽诸触处皆有对摄。<a id="a-10"></a>而非一切是所造色。<a id="a-11"></a>若所造色亦有对者。<a id="a-12"></a>是此所问余非所问故说少分。<a id="a-13"></a>几无对。<a id="a-14"></a>答一少分谓法处。<a id="a-15"></a>虽诸法处皆无对摄。<a id="a-16"></a>而非一切是所造色。<a id="a-17"></a>若所造色亦无对者。<a id="a-18"></a>是此所问余非所问故说少分。<a id="a-19"></a>然有对有三种一障碍有对。<a id="a-1A"></a>谓十色处。<a id="a-1B"></a>二境界有对谓五色根及心心所。<a id="a-1C"></a>三所缘有对。<a id="a-1D"></a>谓心心所。<a id="a-1E"></a>此中说障碍有对非余。</p>
  <p id="a1F">大种所造处几有漏。<a id="a-1G"></a>答九二少分。<a id="a-1H"></a>九者如前说。<a id="a-1I"></a>二少分者。<a id="a-1J"></a>谓触处法处。<a id="a-1K"></a>虽诸触处皆有漏摄。<a id="a-1L"></a>而非一切是所造色。<a id="a-1M"></a>若所造色亦有漏者。<a id="a-1N"></a>是此所问余非所问故说少分。<a id="a-1O"></a>非诸法处。<a id="a-1P"></a>皆有漏摄。<a id="a-1Q"></a>亦非一切是所造色。<a id="a-1R"></a>若所造色亦有漏者。<a id="a-1S"></a>是此所问余非所问故说少分。<a id="a-1T"></a>几无漏。<a id="a-1U"></a>答一少分谓法处。<a id="a-1V"></a>非诸法处皆无漏摄。<a id="a-1W"></a>亦非一切是所造色。<a id="a-1X"></a>若所造色亦无漏者。<a id="a-1Y"></a>是此所问余非所问故说少分。</p>
  <p id="a1Z">大种所造处几有为。<a id="a-1a"></a>答九二少分。<a id="a-1b"></a>九者如前说。<a id="a-1c"></a>二少分者。<a id="a-1d"></a>谓触处法处。<a id="a-1e"></a>虽诸触处皆有为摄。<a id="a-1f"></a>而非一切是所造色。<a id="a-1g"></a>若所造色亦有为者。<a id="a-1h"></a>是此所问余非所问故说少分。<a id="a-1i"></a>非诸法处皆有为摄。<a id="a-1j"></a>亦非一切是所造色。<a id="a-1k"></a>若所造色亦有为者。<a id="a-1l"></a>是此所问余非所问故说少分。<a id="a-1m"></a>几无为。<a id="a-1n"></a>答无。<a id="a-1o"></a>彼皆有为故。</p>
  <p id="a1p">大种所造处几过去。<a id="a-1q"></a>答十一少分。<a id="a-1r"></a>谓除意处。<a id="a-1s"></a>虽诸眼处皆所造摄。<a id="a-1t"></a>而非一切皆在过去。<a id="a-1u"></a>有在未来现在世故。<a id="a-1v"></a>若是所造亦过去者。<a id="a-1w"></a>是此所问余非所问故说少分。<a id="a-1x"></a>耳鼻舌身色声香味处亦尔。<a id="a-1y"></a>非诸触处皆所造摄。<a id="a-1z"></a>亦非一切皆在过去。<a id="a-20"></a>若是所造亦过去者。<a id="a-21"></a>是此所问余非所问故说少分。<a id="a-22"></a>法处亦尔。<a id="a-23"></a>如说过去。<a id="a-24"></a>未来现在说亦如是。<a id="a-25"></a>有数等故。</p>
  <p id="a26">大种所造处几善。<a id="a-27"></a>答三少分。<a id="a-28"></a>谓色声法处虽诸色处皆所造摄。<a id="a-29"></a>而非一切皆是善性。<a id="a-2A"></a>若是所造亦善性者。<a id="a-2B"></a>是此所问余非所问故说少分。<a id="a-2C"></a>声处亦尔。<a id="a-2D"></a>非诸法处皆所造摄。<a id="a-2E"></a>亦非一切皆是善性。<a id="a-2F"></a>若是所造亦善性者。<a id="a-2G"></a>是此所问余非所问故说少分。<a id="a-2H"></a>几不善。<a id="a-2I"></a>答三少分如前说。<a id="a-2J"></a>几无记。<a id="a-2K"></a>答七三少分。<a id="a-2L"></a>七者谓五内处及香味处。<a id="a-2M"></a>三少分者。<a id="a-2N"></a>谓色声触处。<a id="a-2O"></a>虽诸色处皆所造摄。<a id="a-2P"></a>而非一切皆是无记。<a id="a-2Q"></a>若是所造亦无记者。<a id="a-2R"></a>是此所问余非所问故说少分。<a id="a-2S"></a>声处亦尔。<a id="a-2T"></a>虽诸触处皆无记摄。<a id="a-2U"></a>而非一切皆是所造。<a id="a-2V"></a>若是无记亦所造者。<a id="a-2W"></a>是此所问余非所问故说少分。</p>
  <p id="a2X">大种所造处几欲界系。<a id="a-2Y"></a>答二九少分。<a id="a-2Z"></a>二者谓香味处。<a id="a-2a"></a>九少分者。<a id="a-2b"></a>谓五内处。<a id="a-2c"></a>及色声触法处。<a id="a-2d"></a>虽诸眼处皆所造摄。<a id="a-2e"></a>而非一切皆欲界系。<a id="a-2f"></a>若是所造亦欲界系者。<a id="a-2g"></a>是此所问余非所问故说少分。<a id="a-2h"></a>耳鼻舌身色声处亦尔。<a id="a-2i"></a>非诸触处皆所造摄。<a id="a-2j"></a>亦非一切皆欲界系。<a id="a-2k"></a>若是所造亦欲界系者。<a id="a-2l"></a>是此所问余非所问故说少分。<a id="a-2m"></a>法处亦尔。<a id="a-2n"></a>几色界系。<a id="a-2o"></a>答九少分如前说。<a id="a-2p"></a>几无色界系。<a id="a-2q"></a>答无。<a id="a-2r"></a>彼无色故。</p>
  <p id="a2s">大种所造处几学。<a id="a-2t"></a>答一少分。<a id="a-2u"></a>谓法处。<a id="a-2v"></a>非诸法处皆学所摄。<a id="a-2w"></a>亦非一切皆是所造。<a id="a-2x"></a>若是所造亦学摄者。<a id="a-2y"></a>是此所问余非所问故说少分。<a id="a-2z"></a>几无学。<a id="a-30"></a>答一少分如前说。<a id="a-31"></a>几非学非无学。<a id="a-32"></a>答九二少分。<a id="a-33"></a>九者谓内五处。<a id="a-34"></a>及外四处。<a id="a-35"></a>二少分者。<a id="a-36"></a>谓触处法处。<a id="a-37"></a>虽诸触处皆非学非无学摄。<a id="a-38"></a>而非一切皆是所造。<a id="a-39"></a>若是非学非无学亦所造者。<a id="a-3A"></a>是此所问余非所问故说少分。<a id="a-3B"></a>非诸法处皆非学非无学摄。<a id="a-3C"></a>亦非一切皆是所造。<a id="a-3D"></a>若是非学非无学。<a id="a-3E"></a>亦所造者。<a id="a-3F"></a>是此所问余非所问故说少分。</p>
  <p id="a3G">大种所造处几见所断。<a id="a-3H"></a>答无。<a id="a-3I"></a>必无诸色见所断故。<a id="a-3J"></a>几修所断。<a id="a-3K"></a>答九二少分。<a id="a-3L"></a>九者如前说。<a id="a-3M"></a>二少分者。<a id="a-3N"></a>谓触处法处。<a id="a-3O"></a>虽诸触处皆修所断摄。<a id="a-3P"></a>而非一切皆是所造。<a id="a-3Q"></a>若修所断亦所造者。<a id="a-3R"></a>是此所问余非所问故说少分。<a id="a-3S"></a>非诸法处皆修所断摄。<a id="a-3T"></a>亦非一切皆是所造。<a id="a-3U"></a>若修所断亦所造者。<a id="a-3V"></a>是此所问余非所问故说少分。<a id="a-3W"></a>几不断。<a id="a-3X"></a>答一少分。<a id="a-3Y"></a>谓法处。<a id="a-3Z"></a>非诸法处皆不断摄。<a id="a-3a"></a>亦非一切皆是所造。<a id="a-3b"></a>若是所造亦不断者。<a id="a-3c"></a>是此所问余非所问故说少分。</p>
  <p id="a3d">若成就大种彼所造色耶。<a id="a-3e"></a>答诸成就大种。<a id="a-3f"></a>彼成就所造色。<a id="a-3g"></a>有成就所造色非大种。<a id="a-3h"></a>谓诸圣者生无色界。<a id="a-3i"></a>谁成就大种及所造色。<a id="a-3j"></a>谓欲色界一切有情。<a id="a-3k"></a>此则总说。<a id="a-3l"></a>若别说者。<a id="a-3m"></a>或有有情。<a id="a-3n"></a>成多大种及多造色。<a id="a-3o"></a>或有有情。<a id="a-3p"></a>成少大种及少造色。<a id="a-3q"></a>成多大种及多造色者。<a id="a-3r"></a>如大海中有诸有情所得身形。<a id="a-3s"></a>或百二百三百四百五六七百踰缮那量。<a id="a-3t"></a>如曷逻呼阿素洛王所得身形其量广大。<a id="a-3u"></a>如色究竟所得身形。<a id="a-3v"></a>一万六千踰缮那量。<a id="a-3w"></a>成少大种及少造色者。<a id="a-3x"></a>犹如蚊蠛水中虫等。<a id="a-3y"></a>乃至极细非人眼境。<a id="a-3z"></a>问何故圣者生无色界。<a id="a-40"></a>唯成就造色非大种耶。<a id="a-41"></a>答彼界无色。<a id="a-42"></a>又不成就他界大种。<a id="a-43"></a>以有漏法越地舍故。<a id="a-44"></a>造色不尔通无漏故异地成就。<a id="a-45"></a>无有圣者不成就无漏戒。<a id="a-46"></a>是故圣生彼界唯成就造色。<a id="a-47"></a>于中学成就学随转色。<a id="a-48"></a>无学成就无学随转色。</p>
  <p id="a49">若不成就大种。<a id="a-4A"></a>彼所造色耶。<a id="a-4B"></a>答诸不成就所造色。<a id="a-4C"></a>彼不成就大种。<a id="a-4D"></a>有不成就大种非所造色。<a id="a-4E"></a>谓诸圣者生无色界。<a id="a-4F"></a>谁不成就所造色及大种。<a id="a-4G"></a>谓生无色界一切异生。<a id="a-4H"></a>彼界无有一切色故。<a id="a-4I"></a>又不成就下界色故有漏诸色生上失故。<a id="a-4J"></a>无漏诸色彼未得故。<a id="a-4K"></a>问顺前句中何所不摄。<a id="a-4L"></a>而复顺立顺后句耶。<a id="a-4M"></a>答顺前句中唯摄欲色界一切有情。<a id="a-4N"></a>及摄无色界一切圣者。<a id="a-4O"></a>未摄无色界一切异生。<a id="a-4P"></a>为欲摄彼故复立顺后句。</p>
  <p id="a4Q">若成就大种彼善色耶。<a id="a-4R"></a>答应作四句。<a id="a-4S"></a>有成就大种非善色。<a id="a-4T"></a>谓处卵[穀-禾+卵]。<a id="a-4U"></a>若诸异生住胎藏中。<a id="a-4V"></a>若生欲界住不律仪。<a id="a-4W"></a>及非律仪非不律仪。<a id="a-4X"></a>无善身语表。<a id="a-4Y"></a>设有而失。<a id="a-4Z"></a>彼处卵[穀-禾+卵]。<a id="a-4a"></a>住胎异生前生所有表无表色。<a id="a-4b"></a>由失所依众同分故一切已舍。<a id="a-4c"></a>今于此位未能起表。<a id="a-4d"></a>又无入定理故。<a id="a-4e"></a>不成就一切善色。<a id="a-4f"></a>问何故此位未能起表。<a id="a-4g"></a>答以所依身极羸弱故。<a id="a-4h"></a>要身强盛能起表业。<a id="a-4i"></a>又此位心极微劣故。<a id="a-4j"></a>心粗胜者能发表业。<a id="a-4k"></a>又此位心内门转故。<a id="a-4l"></a>心外门转能起表业。<a id="a-4m"></a>又此位中胎卵迫迮尚不能动。<a id="a-4n"></a>况能起表。<a id="a-4o"></a>然有时胎动转者。<a id="a-4p"></a>此由风力非心所为。<a id="a-4q"></a>表业必由心力所起。<a id="a-4r"></a>问何缘此位无入定理耶。<a id="a-4s"></a>答此位身心俱羸劣故。<a id="a-4t"></a>又无入定加行缘故。<a id="a-4u"></a>得忍异生命终舍忍。<a id="a-4v"></a>如前业蕴已广决择。<a id="a-4w"></a>四生广说亦如业蕴。<a id="a-4x"></a>若生欲界住不律仪及非律仪非不律仪无善身语表者。<a id="a-4y"></a>谓睡眠醉闷。<a id="a-4z"></a>及舍加行不求起表。<a id="a-50"></a>设有而失者。<a id="a-51"></a>谓由三缘故失。<a id="a-52"></a>一意乐息。<a id="a-53"></a>二舍加行。<a id="a-54"></a>三限势过。<a id="a-55"></a>此亦如业蕴广说。<a id="a-56"></a>有成就善色非大种。<a id="a-57"></a>谓诸圣者生无色界。<a id="a-58"></a>是圣者故成就善色生无色故。<a id="a-59"></a>不成就大种。<a id="a-5A"></a>彼诸圣者通学无学。<a id="a-5B"></a>学成学善色。<a id="a-5C"></a>无学成无学善色。<a id="a-5D"></a>有成就大种亦善色。<a id="a-5E"></a>谓诸圣者住胎藏中。<a id="a-5F"></a>若生欲界住律仪。<a id="a-5G"></a>若住不律仪。<a id="a-5H"></a>及非律仪非不律仪。<a id="a-5I"></a>现有善身语表。<a id="a-5J"></a>或先有不失。<a id="a-5K"></a>若生色界住胎圣者。<a id="a-5L"></a>定成有漏无漏无表道力强故。<a id="a-5M"></a>若生欲界住律仪者。<a id="a-5N"></a>谓随所应住三律仪。<a id="a-5O"></a>住不律仪及非律仪非不律仪。<a id="a-5P"></a>现有善身语表者。<a id="a-5Q"></a>谓不睡眠。<a id="a-5R"></a>不醉。<a id="a-5S"></a>不闷。<a id="a-5T"></a>不舍加行。<a id="a-5U"></a>求起表业。<a id="a-5V"></a>或先有不失者。<a id="a-5W"></a>谓三缘故如前说。<a id="a-5X"></a>若生色界者彼定成就静虑律仪故。<a id="a-5Y"></a>有善色有非成就大种及善色。<a id="a-5Z"></a>谓诸异生生无色界。<a id="a-5a"></a>生无色故不成大种。<a id="a-5b"></a>有漏善色越界舍故。<a id="a-5c"></a>无漏善色彼未得故若成就大种彼不善色耶。<a id="a-5d"></a>答诸成就不善色。<a id="a-5e"></a>彼定成就大种。<a id="a-5f"></a>有成就大种。<a id="a-5g"></a>非不善色。<a id="a-5h"></a>谓处卵[穀-禾+卵]及住胎藏。<a id="a-5i"></a>若生欲界住律仪。<a id="a-5j"></a>及非律仪非不律仪。<a id="a-5k"></a>无不善身语表。<a id="a-5l"></a>设有而失。<a id="a-5m"></a>若生色界。<a id="a-5n"></a>谓若成就不善色者定在欲界。<a id="a-5o"></a>无在欲界不成大种必有身故。<a id="a-5p"></a>由此得为顺后句。<a id="a-5q"></a>答释余文句准上应知。</p>
  <p id="a5r">若成就大种彼有覆无记色耶。<a id="a-5s"></a>答诸成就有覆无记色彼定成就大种。<a id="a-5t"></a>有成就大种非有覆无记色。<a id="a-5u"></a>谓生欲界若生色界。<a id="a-5v"></a>现无有覆无记身语表。<a id="a-5w"></a>谓若成就有覆无记色者定在色界。<a id="a-5x"></a>无有在色界不成大种必有身故。<a id="a-5y"></a>由此得为顺后句。<a id="a-5z"></a>答无有生欲界起有覆无记表。<a id="a-60"></a>善染表业依自他身故。<a id="a-61"></a>若成就大种彼无覆无记色耶。<a id="a-62"></a>答如是。<a id="a-63"></a>设成就无覆无记色。<a id="a-64"></a>彼大种耶。<a id="a-65"></a>答如是。<a id="a-66"></a>以成就大种者必成就身根等故。<a id="a-67"></a>若成就身根等者必成就大种故。<a id="a-68"></a>生欲色界一切有情。<a id="a-69"></a>皆成就大种及无覆无记色故。<a id="a-6A"></a>生无色界二俱无故。<a id="a-6B"></a>若成就大种彼善不善色耶。<a id="a-6C"></a>答有成就大种非善不善色。<a id="a-6D"></a>谓处卵[穀-禾+卵]。<a id="a-6E"></a>若诸异生住胎藏中。<a id="a-6F"></a>若生欲界住非律仪非不律仪。<a id="a-6G"></a>无善不善身语表。<a id="a-6H"></a>设有而失。<a id="a-6I"></a>有成就大种亦善色非不善色。<a id="a-6J"></a>谓诸圣者住胎藏中。<a id="a-6K"></a>若生欲界住律仪。<a id="a-6L"></a>无不善身语表。<a id="a-6M"></a>设有而失。<a id="a-6N"></a>若住非律仪非不律仪。<a id="a-6O"></a>现有善身语表。<a id="a-6P"></a>或先有不失。<a id="a-6Q"></a>无不善身语表。<a id="a-6R"></a>设有而失。<a id="a-6S"></a>若生色界有成就大种。<a id="a-6T"></a>亦不善色非善色。<a id="a-6U"></a>谓生欲界住不律仪。<a id="a-6V"></a>无善身语表。<a id="a-6W"></a>设有而失。<a id="a-6X"></a>若住非律仪非不律仪。<a id="a-6Y"></a>现有不善身语表。<a id="a-6Z"></a>或先有不失。<a id="a-6a"></a>无善身语表。<a id="a-6b"></a>设有而失。<a id="a-6c"></a>有成就大种亦善不善色。<a id="a-6d"></a>谓生欲界住律仪。<a id="a-6e"></a>现有不善身语表或先有不失。<a id="a-6f"></a>若住不律仪。<a id="a-6g"></a>现有善身语表。<a id="a-6h"></a>或先有不失。<a id="a-6i"></a>若住非律仪非不律仪。<a id="a-6j"></a>现有善不善身语表。<a id="a-6k"></a>或先有不失。<a id="a-6l"></a>设成就善不善色彼大种耶。<a id="a-6m"></a>答如是。<a id="a-6n"></a>谓成就善不善色者必在欲界。<a id="a-6o"></a>在欲界者定成就大种故。<a id="a-6p"></a>若成就大种彼善有覆无记色耶。<a id="a-6q"></a>答有成就大种非善有覆无记色。<a id="a-6r"></a>谓处卵[穀-禾+卵]。<a id="a-6s"></a>若诸异生住胎藏中。<a id="a-6t"></a>若生欲界住不律仪及非律仪非不律仪。<a id="a-6u"></a>无善身语表。<a id="a-6v"></a>设有而失。<a id="a-6w"></a>有成就大种亦善色非有覆无记色。<a id="a-6x"></a>谓诸圣者住胎藏中。<a id="a-6y"></a>若生欲界住律仪。<a id="a-6z"></a>若住不律仪及非律仪非不律仪。<a id="a-70"></a>现有善身语表。<a id="a-71"></a>或先有不失。<a id="a-72"></a>若生色界现无有覆无记身语表。<a id="a-73"></a>有成就大种亦善有覆无记色。<a id="a-74"></a>谓生色界现有有覆无记身语表。<a id="a-75"></a>设成就善有覆无记色彼大种耶。<a id="a-76"></a>答如是。<a id="a-77"></a>谓成就善有覆无记色者必在色界。<a id="a-78"></a>在色界者定成就大种故。</p>
  <p id="a79">若成就大种彼善无覆无记色耶。<a id="a-7A"></a>答有成就大种亦无覆无记色非善色。<a id="a-7B"></a>谓处卵[穀-禾+卵]。<a id="a-7C"></a>若诸异生住胎藏中。<a id="a-7D"></a>若生欲界住不律仪。<a id="a-7E"></a>及非律仪非不律仪。<a id="a-7F"></a>无善身语表。<a id="a-7G"></a>设有而失。<a id="a-7H"></a>有成就大种亦善无覆无记色。<a id="a-7I"></a>谓诸圣者住胎藏中。<a id="a-7J"></a>若生欲界住律仪。<a id="a-7K"></a>若住不律仪。<a id="a-7L"></a>及非律仪非不律仪。<a id="a-7M"></a>现有善身语表。<a id="a-7N"></a>或先有不失。<a id="a-7O"></a>若生色界。<a id="a-7P"></a>设成就善无覆无记色。<a id="a-7Q"></a>彼大种耶。<a id="a-7R"></a>答如是。<a id="a-7S"></a>谓成就善无覆无记色者。<a id="a-7T"></a>必在欲色界。<a id="a-7U"></a>在欲色界者。<a id="a-7V"></a>定成就大种故。</p>
  <p id="a7W">若成就大种彼不善有覆无记色耶。<a id="a-7X"></a>答无。<a id="a-7Y"></a>谓成就不善色者必在欲界。<a id="a-7Z"></a>成就有覆无记色者必在色界。<a id="a-7a"></a>无一有情俱生二界故。</p>
  <p id="a7b">若成就大种彼不善无覆无记色耶。<a id="a-7c"></a>答有成就大种。<a id="a-7d"></a>亦无覆无记色。<a id="a-7e"></a>非不善色。<a id="a-7f"></a>谓处卵[穀-禾+卵]。<a id="a-7g"></a>及住胎中。<a id="a-7h"></a>若生欲界住律仪。<a id="a-7i"></a>及非律仪非不律仪。<a id="a-7j"></a>无不善身语表。<a id="a-7k"></a>设有而失。<a id="a-7l"></a>若生色界有成就大种。<a id="a-7m"></a>亦不善无覆无记色。<a id="a-7n"></a>谓生欲界住不律仪。<a id="a-7o"></a>若住律仪。<a id="a-7p"></a>及非律仪非不律仪。<a id="a-7q"></a>现有不善身语表。<a id="a-7r"></a>或先有不失设成就不善无覆无记色彼大种耶。<a id="a-7s"></a>答如是。<a id="a-7t"></a>谓成就不善无覆无记色者。<a id="a-7u"></a>必在欲界。<a id="a-7v"></a>在欲界者定成就大种故。<a id="a-7w"></a>若成就大种彼有覆无记无覆无记色耶。<a id="a-7x"></a>答有成就大种。<a id="a-7y"></a>亦无覆无记色。<a id="a-7z"></a>非有覆无记色。<a id="a-80"></a>谓生欲界。<a id="a-81"></a>若生色界。<a id="a-82"></a>现无有覆无记身语表。<a id="a-83"></a>有成就大种。<a id="a-84"></a>亦有覆无记无覆无记色。<a id="a-85"></a>谓生色界现有有覆无记身语表。<a id="a-86"></a>设成就有覆无记无覆无记色彼大种耶。<a id="a-87"></a>答如是。<a id="a-88"></a>谓成就此二无记色者。<a id="a-89"></a>必在色界。<a id="a-8A"></a>在色界者定成就大种故若成就大种彼善不善有覆无记色耶。<a id="a-8B"></a>答无。<a id="a-8C"></a>谓成就善不善色者必在欲界。<a id="a-8D"></a>成就善有覆无记色者。<a id="a-8E"></a>必在色界。<a id="a-8F"></a>无一有情俱生二界故。</p>
  <p id="a8G">若成就大种。<a id="a-8H"></a>彼善不善无覆无记色耶。<a id="a-8I"></a>答有成就大种。<a id="a-8J"></a>亦无覆无记色。<a id="a-8K"></a>非善不善色。<a id="a-8L"></a>谓处卵[穀-禾+卵]。<a id="a-8M"></a>若诸异生住胎藏中。<a id="a-8N"></a>若生欲界住非律仪非不律仪。<a id="a-8O"></a>无善不善身语表。<a id="a-8P"></a>设有而失。<a id="a-8Q"></a>有成就大种亦善无覆无记色。<a id="a-8R"></a>非不善色。<a id="a-8S"></a>谓诸圣者住胎藏中。<a id="a-8T"></a>若生欲界住律仪。<a id="a-8U"></a>无不善身语表。<a id="a-8V"></a>设有而失。<a id="a-8W"></a>若住非律仪非不律仪。<a id="a-8X"></a>现有善身语表。<a id="a-8Y"></a>或先有不失。<a id="a-8Z"></a>无不善身语表。<a id="a-8a"></a>设有而失。<a id="a-8b"></a>若生色界有成就大种。<a id="a-8c"></a>亦不善无覆无记色非善色。<a id="a-8d"></a>谓生欲界住不律仪。<a id="a-8e"></a>无善身语表。<a id="a-8f"></a>设有而失。<a id="a-8g"></a>若住非律仪非不律仪。<a id="a-8h"></a>现有不善身语表。<a id="a-8i"></a>或先有不失。<a id="a-8j"></a>无善身语表。<a id="a-8k"></a>设有而失。<a id="a-8l"></a>有成就大种亦善不善无覆无记色。<a id="a-8m"></a>谓生欲界住律仪。<a id="a-8n"></a>现有不善身语表。<a id="a-8o"></a>或先有不失。<a id="a-8p"></a>若住不律仪。<a id="a-8q"></a>现有善身语表。<a id="a-8r"></a>或先有不失。<a id="a-8s"></a>若住非律仪非不律仪。<a id="a-8t"></a>现有善不善身语表。<a id="a-8u"></a>或先有不失。<a id="a-8v"></a>设成就善不善无覆无记色。<a id="a-8w"></a>彼大种耶。<a id="a-8x"></a>答如是。<a id="a-8y"></a>谓成就此三色者。<a id="a-8z"></a>必在欲界。<a id="a-90"></a>在欲界者定成就大种故。</p>
  <p id="a91">若成就大种彼善有覆无记无覆无记色耶。<a id="a-92"></a>答有成就大种亦无覆无记色。<a id="a-93"></a>非善有覆无记色。<a id="a-94"></a>谓处卵[穀-禾+卵]。<a id="a-95"></a>若诸异生住胎藏中。<a id="a-96"></a>若生欲界住不律仪。<a id="a-97"></a>及非律仪非不律仪。<a id="a-98"></a>无善身语表。<a id="a-99"></a>设有而失。<a id="a-9A"></a>有成就大种亦善无覆无记色。<a id="a-9B"></a>非有覆无记色。<a id="a-9C"></a>谓诸圣者住胎藏中。<a id="a-9D"></a>若生欲界住律仪。<a id="a-9E"></a>若住不律仪及非律仪非不律仪。<a id="a-9F"></a>现有善身语表。<a id="a-9G"></a>或先有不失。<a id="a-9H"></a>若生色界现无有覆无记身语表。<a id="a-9I"></a>有成就大种亦善有覆无记无覆无记色。<a id="a-9J"></a>谓生色界现有有覆无记身语表。<a id="a-9K"></a>设成就善有覆无记无覆无记色。<a id="a-9L"></a>彼大种耶。<a id="a-9M"></a>答如是。<a id="a-9N"></a>谓成就此三色者。<a id="a-9O"></a>必在色界。<a id="a-9P"></a>在色界者定成就大种故。</p>
  <p id="a9Q">若成就大种。<a id="a-9R"></a>彼不善有覆无记无覆无记色耶。<a id="a-9S"></a>答无。<a id="a-9T"></a>谓成就不善无覆无记色者。<a id="a-9U"></a>必在欲界。<a id="a-9V"></a>成就有覆无记无覆无记色者。<a id="a-9W"></a>必在色界。<a id="a-9X"></a>无一有情俱生二界故。</p>
  <p id="a9Y">若成就大种。<a id="a-9Z"></a>彼善不善有覆无记无覆无记色耶。<a id="a-9a"></a>答无。<a id="a-9b"></a>谓成就善不善无覆无记色者。<a id="a-9c"></a>必在欲界。<a id="a-9d"></a>成就善有覆无记无覆无记色者。<a id="a-9e"></a>必在色界。<a id="a-9f"></a>无一有情俱生二界故若成就善色彼不善色耶。<a id="a-9g"></a>答应作四句。<a id="a-9h"></a>有成就善色非不善色。<a id="a-9i"></a>谓诸圣者住胎藏中。<a id="a-9j"></a>若生欲界住律仪。<a id="a-9k"></a>无不善身语表设有而失。<a id="a-9l"></a>若住非律仪非不律仪。<a id="a-9m"></a>现有善身语表。<a id="a-9n"></a>或先有不失。<a id="a-9o"></a>无不善身语表。<a id="a-9p"></a>设有而失。<a id="a-9q"></a>若生色界若诸圣者。<a id="a-9r"></a>生无色界。<a id="a-9s"></a>有成就不善色非善色。<a id="a-9t"></a>谓生欲界住不律仪。<a id="a-9u"></a>无善身语表。<a id="a-9v"></a>设有而失。<a id="a-9w"></a>若住非律仪非不律仪。<a id="a-9x"></a>现有不善身语表。<a id="a-9y"></a>或先有不失。<a id="a-9z"></a>无善身语表。<a id="a-A0"></a>设有而失。<a id="a-A1"></a>有成就善色亦不善色。<a id="a-A2"></a>谓生欲界住律仪。<a id="a-A3"></a>现有不善身语表。<a id="a-A4"></a>或先有不失。<a id="a-A5"></a>若住不律仪。<a id="a-A6"></a>现有善身语表。<a id="a-A7"></a>或先有不失。<a id="a-A8"></a>若住非律仪非不律仪。<a id="a-A9"></a>现有善不善身语表。<a id="a-AA"></a>或先有不失。<a id="a-AB"></a>有非成就善色。<a id="a-AC"></a>及不善色。<a id="a-AD"></a>谓处卵[穀-禾+卵]。<a id="a-AE"></a>若诸异生住胎藏中。<a id="a-AF"></a>若生欲界住非律仪非不律仪。<a id="a-AG"></a>无善不善身语表。<a id="a-AH"></a>设有而失。<a id="a-AI"></a>若诸异生生无色界。</p>
  <p id="aAJ">若成就善色。<a id="a-AK"></a>彼有覆无记色耶。<a id="a-AL"></a>答诸成就有覆无记色。<a id="a-AM"></a>彼定成就善色。<a id="a-AN"></a>或成就善色。<a id="a-AO"></a>非有覆无记色。<a id="a-AP"></a>谓诸圣者住胎藏中。<a id="a-AQ"></a>若生欲界住律仪。<a id="a-AR"></a>若住不律仪及非律仪非不律仪。<a id="a-AS"></a>现有善身语表。<a id="a-AT"></a>或先有不失。<a id="a-AU"></a>若生色界现无有覆无记身语表。<a id="a-AV"></a>若诸圣者生无色界。<a id="a-AW"></a>若成就善色彼无覆无记色耶。<a id="a-AX"></a>答应作四句。<a id="a-AY"></a>有成就善色。<a id="a-AZ"></a>非无覆无记色。<a id="a-Aa"></a>谓诸圣者生无色界。<a id="a-Ab"></a>有成就无覆无记色非善色。<a id="a-Ac"></a>谓处卵[穀-禾+卵]。<a id="a-Ad"></a>若诸异生住胎藏中。<a id="a-Ae"></a>若生欲界住不律仪及非律仪非不律仪。<a id="a-Af"></a>无善身语表。<a id="a-Ag"></a>设有而失。<a id="a-Ah"></a>有成就善色。<a id="a-Ai"></a>亦无覆无记色。<a id="a-Aj"></a>谓诸圣者住胎藏中。<a id="a-Ak"></a>若生欲界住律仪。<a id="a-Al"></a>若住不律仪及非律仪非不律仪。<a id="a-Am"></a>现有善身语表。<a id="a-An"></a>或先有不失。<a id="a-Ao"></a>若生色界有非成就善色。<a id="a-Ap"></a>及无覆无记色。<a id="a-Aq"></a>谓诸异生生无色界。</p>
  <p id="aAr">若成就善色。<a id="a-As"></a>彼不善有覆无记色耶。<a id="a-At"></a>答无。<a id="a-Au"></a>谓成就不善色者。<a id="a-Av"></a>必在欲界。<a id="a-Aw"></a>成就有覆无记色者。<a id="a-Ax"></a>必在色界。<a id="a-Ay"></a>无一有情俱生二界故若成就善色。<a id="a-Az"></a>彼不善无覆无记色耶。<a id="a-B0"></a>答有成就善色。<a id="a-B1"></a>非不善无覆无记色。<a id="a-B2"></a>谓诸圣者生无色界。<a id="a-B3"></a>有成就善色亦无覆无记色。<a id="a-B4"></a>非不善色。<a id="a-B5"></a>谓诸圣者住胎藏中。<a id="a-B6"></a>若生欲界住律仪。<a id="a-B7"></a>无不善身语表。<a id="a-B8"></a>设有而失。<a id="a-B9"></a>若住非律仪非不律仪。<a id="a-BA"></a>现有善身语表。<a id="a-BB"></a>或先有不失。<a id="a-BC"></a>无不善身语表。<a id="a-BD"></a>设有而失。<a id="a-BE"></a>若生色界。<a id="a-BF"></a>有成就善色亦不善无覆无记色。<a id="a-BG"></a>谓生欲界住律仪。<a id="a-BH"></a>现有不善身语表。<a id="a-BI"></a>或先有不失。<a id="a-BJ"></a>若住不律仪。<a id="a-BK"></a>现有善身语表。<a id="a-BL"></a>或先有不失。<a id="a-BM"></a>若住非律仪非不律仪。<a id="a-BN"></a>现有善不善身语表。<a id="a-BO"></a>或先有不失。<a id="a-BP"></a>设成就不善无覆无记色彼善色耶。<a id="a-BQ"></a>答或成就。<a id="a-BR"></a>或不成就。<a id="a-BS"></a>云何成就。<a id="a-BT"></a>即如上说。<a id="a-BU"></a>云何不成就。<a id="a-BV"></a>谓生欲界住不律仪。<a id="a-BW"></a>无善身语表。<a id="a-BX"></a>设有而失。<a id="a-BY"></a>若住非律仪非不律仪。<a id="a-BZ"></a>现有不善身语表。<a id="a-Ba"></a>或先有不失。<a id="a-Bb"></a>无善身语表。<a id="a-Bc"></a>设有而失。</p>
  <p id="aBd">若成就善色彼有覆无记无覆无记色耶。<a id="a-Be"></a>答有成就善色。<a id="a-Bf"></a>非有覆无记无覆无记色。<a id="a-Bg"></a>谓诸圣者生无色界。<a id="a-Bh"></a>有成就善色亦无覆无记色。<a id="a-Bi"></a>非有覆无记色。<a id="a-Bj"></a>谓诸圣者住胎藏中。<a id="a-Bk"></a>若生欲界住律仪。<a id="a-Bl"></a>若住不律仪及非律仪非不律仪。<a id="a-Bm"></a>现有善身语表。<a id="a-Bn"></a>或先有不失。<a id="a-Bo"></a>若生色界现无有覆无记身语表。<a id="a-Bp"></a>有成就善色亦有覆无记无覆无记色。<a id="a-Bq"></a>谓生色界现有有覆无记身语表。<a id="a-Br"></a>设成就有覆无记无覆无记色。<a id="a-Bs"></a>彼善色耶。<a id="a-Bt"></a>答如是。<a id="a-Bu"></a>谓成就有覆无记无覆无记色者。<a id="a-Bv"></a>必在色界。<a id="a-Bw"></a>在色界者定成就善色故。<a id="a-Bx"></a>若成就善色。<a id="a-By"></a>彼不善有覆无记无覆无记色耶。<a id="a-Bz"></a>答无。<a id="a-C0"></a>谓成就不善无覆无记色者。<a id="a-C1"></a>必在欲界。<a id="a-C2"></a>成就有覆无记无覆无记色者。<a id="a-C3"></a>必在色界。<a id="a-C4"></a>无一有情俱生二界故若成就不善色。<a id="a-C5"></a>彼有覆无记色耶。<a id="a-C6"></a>答无。<a id="a-C7"></a>谓成就不善色者。<a id="a-C8"></a>必在欲界。<a id="a-C9"></a>成就有覆无记色者。<a id="a-CA"></a>必在色界。<a id="a-CB"></a>无一有情俱生二界故若成就不善色。<a id="a-CC"></a>彼无覆无记色耶。<a id="a-CD"></a>答诸成就不善色。<a id="a-CE"></a>彼定成就无覆无记色。<a id="a-CF"></a>有成就无覆无记色。<a id="a-CG"></a>非不善色。<a id="a-CH"></a>谓处卵[穀-禾+卵]。<a id="a-CI"></a>及住胎中。<a id="a-CJ"></a>若生欲界住律仪及非律仪非不律仪。<a id="a-CK"></a>无不善身语表。<a id="a-CL"></a>设有而失。<a id="a-CM"></a>若生色界若成就不善色。<a id="a-CN"></a>彼有覆无记无覆无记色耶。<a id="a-CO"></a>答无。<a id="a-CP"></a>如上说。</p>
  <p id="aCQ">若成就有覆无记色。<a id="a-CR"></a>彼无覆无记色耶。<a id="a-CS"></a>答诸成就有覆无记色。<a id="a-CT"></a>彼定成就无覆无记色。<a id="a-CU"></a>有成就无覆无记色。<a id="a-CV"></a>非有覆无记色。<a id="a-CW"></a>谓生欲界。<a id="a-CX"></a>若生色界。<a id="a-CY"></a>现无有覆无记身语表。<a id="a-CZ"></a>如上所说总略义者。<a id="a-Ca"></a>谓四大种生欲色界必定成就。<a id="a-Cb"></a>生无色界定不成就。<a id="a-Cc"></a>无覆无记色亦尔。<a id="a-Cd"></a>善色生色界定成就。<a id="a-Ce"></a>生欲无色界。<a id="a-Cf"></a>或成就或不成就。<a id="a-Cg"></a>不善色生色无色界定不成就。<a id="a-Ch"></a>生欲界或成就或不成就。<a id="a-Ci"></a>有覆无记色。<a id="a-Cj"></a>生欲无色界定不成就。<a id="a-Ck"></a>生色界或成就或不成就。</p>
 </body>
</html>