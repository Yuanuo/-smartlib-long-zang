<!doctype html>
<html id="z3IBVbB11u" data-ver="772">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第三十九</h1>
  <h2 id="a2">杂蕴第一中相纳息第六之二</h2>
  <p id="a3">如世尊说有三有为之有为相。<a id="a-4"></a>有为之起亦可了知。<a id="a-5"></a>尽及住异亦可了知。<a id="a-6"></a>一刹那中云何起。<a id="a-7"></a>答生云何尽。<a id="a-8"></a>答无常。<a id="a-9"></a>云何住异。<a id="a-A"></a>答老。<a id="a-B"></a>问何故作此论。<a id="a-C"></a>答为欲分别契经义故。<a id="a-D"></a>谓契经说有三有为之有为相。<a id="a-E"></a>乃至广说。<a id="a-F"></a>虽作是说而不显示云何起尽云何住异经是此论所依根本。<a id="a-G"></a>彼不说者今应说之。<a id="a-H"></a>复次为止他宗显正义故。<a id="a-I"></a>谓或有执三有为相非一刹那。<a id="a-J"></a>如譬喻者彼作是说。<a id="a-K"></a>若一刹那有三相者。<a id="a-L"></a>则应一法一时亦生亦老亦灭。<a id="a-M"></a>然无此理互相违故。<a id="a-N"></a>应说诸法初起名生。<a id="a-O"></a>后尽名灭。<a id="a-P"></a>中熟名老。<a id="a-Q"></a>为遮彼执显一刹那具有三相。<a id="a-R"></a>问若如是者。<a id="a-S"></a>则应一法一时亦生亦老亦灭答作用时异故不相违。<a id="a-T"></a>谓法生时生有作用。<a id="a-U"></a>灭时老灭方有作用。<a id="a-V"></a>体虽同时用有先后。<a id="a-W"></a>一法生灭作用究竟名一刹那故无有失。<a id="a-X"></a>或生灭位非一刹那。<a id="a-Y"></a>然一刹那具有三体故。<a id="a-Z"></a>说三相同一刹那。<a id="a-a"></a>由此因缘故作斯论问诸行自性有转变不。<a id="a-b"></a>设尔何失。<a id="a-c"></a>若有转变云何诸法不舍自相。<a id="a-d"></a>若无转变云何此中说有住异。<a id="a-e"></a>答应说诸行自性无有转变。<a id="a-f"></a>问若尔何故此中说有住异。<a id="a-g"></a>答此中住异是老别名。<a id="a-h"></a>非谓转变。<a id="a-i"></a>如生名起无常名尽老名住异应知亦然。<a id="a-j"></a>复次有因缘故说无转变。<a id="a-k"></a>有因缘故说有转变。<a id="a-l"></a>有因缘故无转变者。<a id="a-m"></a>谓一切法各住自体。<a id="a-n"></a>自我自物自性自相无有转变。<a id="a-o"></a>有因缘故有转变者。<a id="a-p"></a>谓有为法得势时生。<a id="a-q"></a>失势时灭。<a id="a-r"></a>得力时生。<a id="a-s"></a>失力时灭。<a id="a-t"></a>得士用时生。<a id="a-u"></a>失士用时灭。<a id="a-v"></a>得增上时生。<a id="a-w"></a>失增上时灭。<a id="a-x"></a>得功能时生。<a id="a-y"></a>失功能时灭。<a id="a-z"></a>炽盛时生。<a id="a-10"></a>萎歇时灭。<a id="a-11"></a>增进时生。<a id="a-12"></a>衰退时灭。<a id="a-13"></a>兴举时生。<a id="a-14"></a>堕落时灭。<a id="a-15"></a>猛利时生迟钝时灭。<a id="a-16"></a>滋茂时生。<a id="a-17"></a>枯瘁时灭。<a id="a-18"></a>和合时生。<a id="a-19"></a>离散时灭。<a id="a-1A"></a>故有转变。<a id="a-1B"></a>复次转变有二种。<a id="a-1C"></a>一者自体转变。<a id="a-1D"></a>二者作用转变。<a id="a-1E"></a>若依自体转变说者。<a id="a-1F"></a>应言诸行无有转变。<a id="a-1G"></a>以彼自体无改易故。<a id="a-1H"></a>若依作用转变说者。<a id="a-1I"></a>应言诸行亦有转变。<a id="a-1J"></a>谓法未来未有作用。<a id="a-1K"></a>若至现在便有作用。<a id="a-1L"></a>若入过去作用已息。<a id="a-1M"></a>故有转变。<a id="a-1N"></a>复次转变有二种。<a id="a-1O"></a>一者自体转变。<a id="a-1P"></a>二者功能转变。<a id="a-1Q"></a>若依自体转变说者。<a id="a-1R"></a>应言诸行无有转变。<a id="a-1S"></a>以彼自体无改易故若依功能转变说者。<a id="a-1T"></a>应言诸行亦有转变。<a id="a-1U"></a>谓未来世有生等功能现在世有灭等功能。<a id="a-1V"></a>过去世有与果功能。<a id="a-1W"></a>故有转变复次转变有二种。<a id="a-1X"></a>一者物转变。<a id="a-1Y"></a>二者世转变。<a id="a-1Z"></a>若依物转变说者。<a id="a-1a"></a>应言诸行无有转变以物恒时无改易故。<a id="a-1b"></a>若依世转变说者。<a id="a-1c"></a>应言诸行亦有转变。<a id="a-1d"></a>谓有未来现在过去世改易故。<a id="a-1e"></a>既有转变说有异相无违理失问诸有为相于有为法。<a id="a-1f"></a>为是自相为共相耶。<a id="a-1g"></a>设尔何失。<a id="a-1h"></a>若是自相云何一法而有四相。<a id="a-1i"></a>若是共相云何一切有为法各各别有四相耶。<a id="a-1j"></a>有作是说。<a id="a-1k"></a>此是自相。<a id="a-1l"></a>问若尔云何一法有四相耶。<a id="a-1m"></a>答一法四相亦无有失。<a id="a-1n"></a>如一色法有多种相。<a id="a-1o"></a>所谓如病如痈如箭。<a id="a-1p"></a>乃至广说百四十相。<a id="a-1q"></a>然此自相非如四大种坚湿暖动相。<a id="a-1r"></a>但一一法各各别有生住异灭故名自相。<a id="a-1s"></a>复次自相有二种。<a id="a-1t"></a>一者主自相。<a id="a-1u"></a>二者客自相。<a id="a-1v"></a>此有为相是有为法客自相非主自相。<a id="a-1w"></a>故一法有四相亦无有失。<a id="a-1x"></a>复次自相有二种。<a id="a-1y"></a>一者本性自相。<a id="a-1z"></a>二者他合自相。<a id="a-20"></a>此有为相是有为法。<a id="a-21"></a>他合自相。<a id="a-22"></a>非本性自相故一法有四相亦无有失。<a id="a-23"></a>有余师说。<a id="a-24"></a>此是共相。<a id="a-25"></a>问若尔云何一切有为法各各别有四相耶。<a id="a-26"></a>答以相似故名为共相。<a id="a-27"></a>如一法上有生等四。<a id="a-28"></a>余法亦然非如一缕贯在众花故名共相。<a id="a-29"></a>复有说者。<a id="a-2A"></a>此非自相亦非共相。<a id="a-2B"></a>诸有为法生住异灭名义同故体各别故。<a id="a-2C"></a>然此生等是法标印。<a id="a-2D"></a>若有此者知是有为。<a id="a-2E"></a>如大士相于彼大士。<a id="a-2F"></a>不名自相亦非共相但是标印。<a id="a-2G"></a>若有此者知是大士。<a id="a-2H"></a>生等亦然评曰。<a id="a-2I"></a>应作是说。<a id="a-2J"></a>此是共相。<a id="a-2K"></a>然共相有二种。<a id="a-2L"></a>一者自体共相。<a id="a-2M"></a>谓一一有为法自体各有生等四义。<a id="a-2N"></a>二者和合共相。<a id="a-2O"></a>谓一一有为法各与生等四相和合。<a id="a-2P"></a>此四但是和合共相问生相复有余生相不。<a id="a-2Q"></a>设尔何失。<a id="a-2R"></a>若有者此复有余。<a id="a-2S"></a>此复有余如是展转应成无穷。<a id="a-2T"></a>若无者谁生此生而生他耶。<a id="a-2U"></a>答应作是说。<a id="a-2V"></a>生复有生。<a id="a-2W"></a>问若尔生相应成无穷。<a id="a-2X"></a>有作是说。<a id="a-2Y"></a>许此无穷亦无有失。<a id="a-2Z"></a>三世宽博岂无住处。<a id="a-2a"></a>由是因缘生死难断难破难越众苦生长连锁无穷。<a id="a-2b"></a>又同一刹那故无无穷失。<a id="a-2c"></a>有余师说。<a id="a-2d"></a>诸行生时三法俱起。<a id="a-2e"></a>一者法二者生三者生生。<a id="a-2f"></a>此中生能生二法。<a id="a-2g"></a>谓法及生生。<a id="a-2h"></a>生生唯生一法。<a id="a-2i"></a>谓生。<a id="a-2j"></a>由此道理无无穷失。<a id="a-2k"></a>问何故生能生二法。<a id="a-2l"></a>生生唯生生耶。<a id="a-2m"></a>答法性尔故不应为难。<a id="a-2n"></a>如诸女人有生二子有生一子。<a id="a-2o"></a>岂应为难评曰。<a id="a-2p"></a>应作是说。<a id="a-2q"></a>诸行生时九法俱起。<a id="a-2r"></a>一者法。<a id="a-2s"></a>二者生。<a id="a-2t"></a>三者生生。<a id="a-2u"></a>四者住。<a id="a-2v"></a>五者住住。<a id="a-2w"></a>六者异。<a id="a-2x"></a>七者异异。<a id="a-2y"></a>八者灭。<a id="a-2z"></a>九者灭灭。<a id="a-30"></a>此中生能生八法。<a id="a-31"></a>谓法及三相四随相。<a id="a-32"></a>生生唯生一法。<a id="a-33"></a>谓生由此道理无无穷失。<a id="a-34"></a>问何故生能生八法。<a id="a-35"></a>生生唯生生耶。<a id="a-36"></a>答法性尔故不应为难。<a id="a-37"></a>如鸡犬等有生八子有生一子。<a id="a-38"></a>岂应为难。<a id="a-39"></a>如生与生生。<a id="a-3A"></a>住与住住。<a id="a-3B"></a>异与异异。<a id="a-3C"></a>灭与灭灭。<a id="a-3D"></a>应知亦尔。<a id="a-3E"></a>问诸行起时除其自性余有为法皆有作用能生此法。<a id="a-3F"></a>何故唯说生能生此法耶。<a id="a-3G"></a>答诸行起时生正能生。<a id="a-3H"></a>余但佐助故但说生能生此法。<a id="a-3I"></a>如女产时虽有诸女而为佐助母正生故独名产者。<a id="a-3J"></a>尊者世友作如是说。<a id="a-3K"></a>要有生故此法得生故但说生能生此法。<a id="a-3L"></a>此义有余亦待余缘此法生故。<a id="a-3M"></a>复作是说。<a id="a-3N"></a>若无生者此法不生故但说生能生此法。<a id="a-3O"></a>此亦有余。<a id="a-3P"></a>若无余缘法不生故。<a id="a-3Q"></a>大德说曰。<a id="a-3R"></a>生相胜故说生能生。<a id="a-3S"></a>谓法起时虽有余缘而生最胜。<a id="a-3T"></a>如伎书画染衣等时虽有余缘而说胜者。<a id="a-3U"></a>如但说生能生此法故名生相。<a id="a-3V"></a>住异灭相应知亦然。</p>
  <p id="a3W">问诸有为法有住相不。<a id="a-3X"></a>设尔何失。<a id="a-3Y"></a>若有者有为相中何故不说。<a id="a-3Z"></a>如世尊说有三有为之有为相不说有四。<a id="a-3a"></a>又契经说复云何通。<a id="a-3b"></a>如说苾刍诸行。<a id="a-3c"></a>不住若无者此前所说当云何通。<a id="a-3d"></a>如说色法生住老无常当言色耶。<a id="a-3e"></a>非色耶。<a id="a-3f"></a>乃至广说。<a id="a-3g"></a>品类足说复云何通。<a id="a-3h"></a>如说云何生谓诸行起。<a id="a-3i"></a>云何住。<a id="a-3j"></a>谓诸行生已不坏。<a id="a-3k"></a>云何老谓诸行熟。<a id="a-3l"></a>云何无常谓诸行生已坏。<a id="a-3m"></a>答应作是说。<a id="a-3n"></a>有为法有住相。<a id="a-3o"></a>问若尔有为相中何故不说。<a id="a-3p"></a>答契经应说有四有为之有为相。<a id="a-3q"></a>而不说者应知彼是有余之说。<a id="a-3r"></a>复次诸有为法实有住相。<a id="a-3s"></a>似无为故佛不说在有为相中。<a id="a-3t"></a>复次若法能令诸行损减。<a id="a-3u"></a>世尊说在有为相中。<a id="a-3v"></a>住相能令诸行增益故不说在有为相中。<a id="a-3w"></a>问生亦能令诸行增益。<a id="a-3x"></a>何故说在有为相中。<a id="a-3y"></a>答生最能令诸行损减非老无常。<a id="a-3z"></a>所以者何。<a id="a-40"></a>若生不引令入现在。<a id="a-41"></a>老何所衰。<a id="a-42"></a>无常宁灭。<a id="a-43"></a>由生引行令入现在故。<a id="a-44"></a>老能衰。<a id="a-45"></a>无常能灭。<a id="a-46"></a>故生最能损减诸行。<a id="a-47"></a>譬如有人隐在稠林。<a id="a-48"></a>有三怨敌欲为损害。<a id="a-49"></a>一从稠林牵之令出。<a id="a-4A"></a>一损其力。<a id="a-4B"></a>一断彼命。<a id="a-4C"></a>若一不从稠林牵出。<a id="a-4D"></a>二何损害。<a id="a-4E"></a>三相于行应知亦然。<a id="a-4F"></a>复次若法能令诸行和合及令散坏世尊说在有为相中。<a id="a-4G"></a>生相能令诸行和合。<a id="a-4H"></a>异灭能令诸行散坏。<a id="a-4I"></a>住相不尔故不说在有为相中。<a id="a-4J"></a>复次若法能令诸行历世。<a id="a-4K"></a>世尊说在有为相中。<a id="a-4L"></a>生相令行从未来世入现在世。<a id="a-4M"></a>异灭令行从现在世入过去世。<a id="a-4N"></a>住相不尔。<a id="a-4O"></a>故不说在有为相中。<a id="a-4P"></a>复次标别有为名有为相。<a id="a-4Q"></a>住相堕在无为部中。<a id="a-4R"></a>故佛不说名有为相。<a id="a-4S"></a>有说彼经亦说住相。<a id="a-4T"></a>如彼经说。<a id="a-4U"></a>尽及住异亦可了知。<a id="a-4V"></a>住即住相。<a id="a-4W"></a>问何故但说有三有为之有为相。<a id="a-4X"></a>答住异合立故但说三。<a id="a-4Y"></a>世尊欲令厌有为法欣求寂灭故于彼经住异合说。</p>
  <p id="a4Z">如示室利与黑耳俱。<a id="a-4a"></a>令诸有情住异俱舍。<a id="a-4b"></a>问契经所说复云何通。<a id="a-4c"></a>如说苾刍诸行不住。<a id="a-4d"></a>答不久住故说不住言。<a id="a-4e"></a>非谓全无刹那住相。<a id="a-4f"></a>尊者世友作是释言。<a id="a-4g"></a>契经但遮刹那后住说不住言。<a id="a-4h"></a>非谓诸行无刹那住。<a id="a-4i"></a>若全无住。<a id="a-4j"></a>世尊不应建立施设世及刹那。<a id="a-4k"></a>复作是释。<a id="a-4l"></a>刹那住相微细难知难可施设故说不住。<a id="a-4m"></a>谓刹那量是佛所知非诸声闻独觉等境。<a id="a-4n"></a>如乘神通屈伸臂顷从此处没至色究竟于其中间非不相续可有从此往至彼义亦非一法移转至彼。<a id="a-4o"></a>又无从此越至彼义。<a id="a-4p"></a>是故决定刹那刹那生灭相续。<a id="a-4q"></a>从此至彼于其中间诸刹那量最极微细唯佛能知。<a id="a-4r"></a>由此故言诸行不住。<a id="a-4s"></a>大德释曰。<a id="a-4t"></a>诸行生已虽少时住而老无常速即损灭故言不住。<a id="a-4u"></a>有作是说。<a id="a-4v"></a>有为法无住相。<a id="a-4w"></a>问此前所说当云何通。<a id="a-4x"></a>如说色法生住老无常。<a id="a-4y"></a>乃至广说。<a id="a-4z"></a>答此前应说色法生老无常。<a id="a-50"></a>乃至广说。<a id="a-51"></a>不应言住而言住者。<a id="a-52"></a>应知此住是老别名。<a id="a-53"></a>如生名起无常名尽老名为住应知亦尔。<a id="a-54"></a>故三相中老名住异。<a id="a-55"></a>问品类足说复云何通。<a id="a-56"></a>如说云何住谓诸行生已不坏。<a id="a-57"></a>答彼论所说我不能通。<a id="a-58"></a>评曰。<a id="a-59"></a>既不能通应信有住。<a id="a-5A"></a>由住相力诸行生已能取自果能取所缘。<a id="a-5B"></a>由异灭力一刹那后无复作用。<a id="a-5C"></a>若无住相诸行应无因果相续。<a id="a-5D"></a>心心所法应无所缘。<a id="a-5E"></a>故必有住。<a id="a-5F"></a>问言异相者。<a id="a-5G"></a>为灭坏故名为异相。<a id="a-5H"></a>为转变故名异相耶。<a id="a-5I"></a>设尔何失。<a id="a-5J"></a>若灭坏故名异相者。<a id="a-5K"></a>应有为相但有三种。<a id="a-5L"></a>异即灭故。<a id="a-5M"></a>若转变故名异相者。<a id="a-5N"></a>应同转变外道所宗。<a id="a-5O"></a>答应作是说。<a id="a-5P"></a>非灭坏故及转变故名为异相。<a id="a-5Q"></a>然令诸行作用损败。<a id="a-5R"></a>作用朽故作用羸弱。<a id="a-5S"></a>作用衰瘁。<a id="a-5T"></a>作用慢缓。<a id="a-5U"></a>故名异相。<a id="a-5V"></a>有作是说。<a id="a-5W"></a>令转变故名为异相问若尔应同转变外道所立宗义。<a id="a-5X"></a>答彼执诸行相续转时前位不灭转变为后。<a id="a-5Y"></a>如薪成灰乳为酪等。<a id="a-5Z"></a>今说诸行相续转时前灭后生而有转变。<a id="a-5a"></a>谓有为法生时势盛。<a id="a-5b"></a>灭时势衰。<a id="a-5c"></a>生时力强。<a id="a-5d"></a>灭时力劣。<a id="a-5e"></a>生时名新。<a id="a-5f"></a>灭时名故。<a id="a-5g"></a>生时滋茂。<a id="a-5h"></a>灭时枯瘁。<a id="a-5i"></a>生时和合灭时离散生时兴举灭时堕落。<a id="a-5j"></a>生时猛利。<a id="a-5k"></a>灭时迟钝。<a id="a-5l"></a>生时得作用。<a id="a-5m"></a>灭时失作用。<a id="a-5n"></a>生时得增上灭时失增上。<a id="a-5o"></a>生时得功能。<a id="a-5p"></a>灭时失功能。<a id="a-5q"></a>生时炽盛。<a id="a-5r"></a>灭时萎歇。<a id="a-5s"></a>生时增进灭时退减生时得士用。<a id="a-5t"></a>灭时失士用。<a id="a-5u"></a>生时未熟。<a id="a-5v"></a>灭时已熟故名转变非同外道问诸有为相与所相法。<a id="a-5w"></a>为同为异设尔何失。<a id="a-5x"></a>若同者云何四不为一。<a id="a-5y"></a>一不为四。<a id="a-5z"></a>又取一时应作四解。<a id="a-60"></a>若异者云何不以余相为相。<a id="a-61"></a>有作是说。<a id="a-62"></a>相所相同。<a id="a-63"></a>问若尔云何四不为一。<a id="a-64"></a>一不为四。<a id="a-65"></a>又取一时应作四解。<a id="a-66"></a>答相虽有四而体是一。<a id="a-67"></a>于一自体有多相故。<a id="a-68"></a>于一所缘作四种解理亦无违。<a id="a-69"></a>如于一物起无常等多行相故。<a id="a-6A"></a>有余师说。<a id="a-6B"></a>相所相异。<a id="a-6C"></a>问若尔云何不以余相为相。<a id="a-6D"></a>答无如是失能相所相从无始来互相属故。<a id="a-6E"></a>复次能相所相从无始来恒和合故。<a id="a-6F"></a>不相离故。<a id="a-6G"></a>常相随故。<a id="a-6H"></a>相杂住故。<a id="a-6I"></a>尊者世友作如是说。<a id="a-6J"></a>相所相异。<a id="a-6K"></a>然诸能相依所相起。<a id="a-6L"></a>如烟依火。<a id="a-6M"></a>是故不以余相为相。<a id="a-6N"></a>复次能相既是所相过患。<a id="a-6O"></a>虽不相离而相不同如病既是人之过患虽不相离而相各别。<a id="a-6P"></a>若病与人相不异者。<a id="a-6Q"></a>其病若愈人亦应无。<a id="a-6R"></a>大德说曰。<a id="a-6S"></a>佛说生等是有为之相故知相属而相不同。<a id="a-6T"></a>如舍等属人而相有异问若一切刹那皆有老相何不一切时首生白发答此难非理老相白发不相即故。<a id="a-6U"></a>白发是色有见有对。<a id="a-6V"></a>老相非色无见无对。<a id="a-6W"></a>二体既异如何难言有老相时即有白发。<a id="a-6X"></a>复次老与少壮或有相违或不相违。<a id="a-6Y"></a>若相违者首生白发。<a id="a-6Z"></a>不相违者不生白发。<a id="a-6a"></a>复次若增益大种多损减大种少者不生白发。<a id="a-6b"></a>若损减大种多增益大种少者首生白发。<a id="a-6c"></a>复次气势强者不生白发。<a id="a-6d"></a>气势弱者首生白发。<a id="a-6e"></a>复次白发不由老相故起。<a id="a-6f"></a>但众同分将欲尽时有此异熟可厌相起。<a id="a-6g"></a>如酒油等将欲尽时法尔于中有滓秽起。<a id="a-6h"></a>问何界趣处有白发耶。<a id="a-6i"></a>答在欲界有非色无色。<a id="a-6j"></a>地狱趣无。<a id="a-6k"></a>傍生鬼有。<a id="a-6l"></a>人三洲有。<a id="a-6m"></a>除北俱卢。<a id="a-6n"></a>彼无如是可厌相故。<a id="a-6o"></a>乘纯净业而生彼故。<a id="a-6p"></a>由杂秽业白发生故。<a id="a-6q"></a>问如是白发何等人有。<a id="a-6r"></a>答异生圣者皆有白发。<a id="a-6s"></a>诸圣者中从预流果乃至独觉皆有白发唯除世尊。<a id="a-6t"></a>佛无此等可厌相故。<a id="a-6u"></a>以白发等是滓秽故。<a id="a-6v"></a>诸佛皆无发希发白皮缓皮皱音声破坏解支节苦。<a id="a-6w"></a>亦无心乱渐舍诸根般涅槃时诸根顿灭问佛田何业得此果耶。<a id="a-6x"></a>答先菩萨时三无数劫修集种种难行苦行所起善业。<a id="a-6y"></a>后后刹那转增转盛。<a id="a-6z"></a>信慧坚猛诸所施为。<a id="a-70"></a>无萎歇故。<a id="a-71"></a>由此善业为相似因。<a id="a-72"></a>今受如斯相似胜果。<a id="a-73"></a>故无发白面皱等事问若一切刹那皆有无常相者。<a id="a-74"></a>何不一切时皆有尸骸相现。<a id="a-75"></a>答若有根身灭有根身生者无尸骸相现。<a id="a-76"></a>若有根身灭无根身生者有尸骸相现。<a id="a-77"></a>复次若有心身灭有心身生者无尸骸相现。<a id="a-78"></a>若有心身灭无心身生者有尸骸相现。<a id="a-79"></a>复次若有情数身灭有情数身生者无尸骸相现。<a id="a-7A"></a>若有情数身灭无情数身生者有尸骸相现。<a id="a-7B"></a>复次若有执受身灭有执受身生者无尸骸相现若有执受身灭无执受身生者有尸骸相现。<a id="a-7C"></a>复次由诸有情业增上力命终后有尸骸相现。<a id="a-7D"></a>谓诸有情须受用彼皮肉筋骨发毛爪齿蹄角等故。<a id="a-7E"></a>由诸有情业增上力活时未有尸骸相现。<a id="a-7F"></a>谓一昼夜总有六十四亿九万九千九百八十刹那五蕴生灭。<a id="a-7G"></a>若一一刹那皆有尸骸相现者则一有情尸骸大地无容受处。<a id="a-7H"></a>既不埋殡深为可恶诸有情类逃避无方故。<a id="a-7I"></a>由有情业增上力活时未有尸骸相现。<a id="a-7J"></a>问化生有情于命终后何故无有尸骸相现。<a id="a-7K"></a>答以彼受生及命终时诸根身分顿得舍故。<a id="a-7L"></a>如人水中暂出暂没。<a id="a-7M"></a>不可知彼没何所至出何所从。<a id="a-7N"></a>故化生死后无尸骸相现复次化生有情其身轻妙。<a id="a-7O"></a>犹如火焰云雾电光灭则无余故无尸现。<a id="a-7P"></a>复次大种多者无有尸骸。<a id="a-7Q"></a>彼造色多故无尸骸。<a id="a-7R"></a>复次非根多者死有尸骸。<a id="a-7S"></a>彼根法多故无尸骸。<a id="a-7T"></a>复次发毛爪等可舍法多者死有尸骸。<a id="a-7U"></a>化生有情可舍法少故无尸骸。<a id="a-7V"></a>复次览精血等以成身者死有尸骸。<a id="a-7W"></a>化生不尔故无尸骸。</p>
  <p id="a7X">问诸有为法生时。<a id="a-7Y"></a>为体是生法故生。<a id="a-7Z"></a>为与生相合故生耶。<a id="a-7a"></a>设尔何失。<a id="a-7b"></a>若体是生法故生者。<a id="a-7c"></a>生相则应无用。<a id="a-7d"></a>若与生相合故生者。<a id="a-7e"></a>则无为法生相合故亦应可生。<a id="a-7f"></a>答应作是说。<a id="a-7g"></a>体是生法故生。<a id="a-7h"></a>问若尔生相则应无用。<a id="a-7i"></a>答虽体是生法若无生相合者则不可生。<a id="a-7j"></a>故彼生时由生相合生相是彼生胜因故如可破法破因能破及可断法断因能断。<a id="a-7k"></a>故可生法生相能生。<a id="a-7l"></a>有作是说。<a id="a-7m"></a>与生相合故生问若尔无为与生相合亦应可生。<a id="a-7n"></a>答无为无有生相合义故不可生。<a id="a-7o"></a>如虚空等。<a id="a-7p"></a>无破因合故不可破。<a id="a-7q"></a>无断因合故不可断。<a id="a-7r"></a>无生相合故不可生应知亦尔。<a id="a-7s"></a>生相与彼未尝合故。<a id="a-7t"></a>有为住异二种问答应知亦尔。<a id="a-7u"></a>问诸有为法灭时。<a id="a-7v"></a>为体是无常法故灭为与无常相合故灭耶设尔何失。<a id="a-7w"></a>若体是无常法故灭者则无常相应成无用。<a id="a-7x"></a>若与无常相合故灭者。<a id="a-7y"></a>则无为法无常合故亦应可灭答应作是说体是无常法故灭。<a id="a-7z"></a>问若尔无常相则应无用。<a id="a-80"></a>答虽体是无常法。<a id="a-81"></a>若无无常相合者则不可灭。<a id="a-82"></a>故彼灭时由无常合。<a id="a-83"></a>无常是彼灭胜因故。<a id="a-84"></a>如可生法生因能生此亦如是。<a id="a-85"></a>有作是说。<a id="a-86"></a>与无常相合故灭。<a id="a-87"></a>问若尔无为与无常合应亦可灭。<a id="a-88"></a>答无为无有无常合义故不可灭。<a id="a-89"></a>如虚空等无生相合故不可生。<a id="a-8A"></a>此亦如是无常与彼未尝合故。<a id="a-8B"></a>有余师说。<a id="a-8C"></a>有为体是生住异灭若无四相则不可知。<a id="a-8D"></a>犹如闇中有瓶衣等。<a id="a-8E"></a>若无灯照则不可知。<a id="a-8F"></a>此亦如是。<a id="a-8G"></a>故有为相是彼了因。<a id="a-8H"></a>评曰。<a id="a-8I"></a>应知此中初说为善问如有为法有有为相。<a id="a-8J"></a>无为亦有无为相耶。<a id="a-8K"></a>设尔何失。<a id="a-8L"></a>若有者云何无为名非聚法。<a id="a-8M"></a>若无者品类足说当云何通。<a id="a-8N"></a>如说云何不生不住不灭法。<a id="a-8O"></a>谓一切无为法。<a id="a-8P"></a>答应作是说诸无为法无无为相问若尔品类足说当云何通。<a id="a-8Q"></a>答翻对有为故作是说。<a id="a-8R"></a>谓有为法有生住灭。<a id="a-8S"></a>无为异彼说不生等。<a id="a-8T"></a>非谓别有不生等相如契经说。<a id="a-8U"></a>佛告苾刍。<a id="a-8V"></a>汝等有生有老有死有没有出。<a id="a-8W"></a>所以者何。<a id="a-8X"></a>汝等诸行犹如幻事阳焰等故。<a id="a-8Y"></a>问此中所说生出死没有何差别。<a id="a-8Z"></a>有作是说无有差别。<a id="a-8a"></a>生即是出死即是没。<a id="a-8b"></a>一切皆是刹那性故。<a id="a-8c"></a>尊者世友作如是说。<a id="a-8d"></a>入母胎时名生出母胎时名出。<a id="a-8e"></a>诸蕴熟时名没。<a id="a-8f"></a>舍诸蕴时名死。<a id="a-8g"></a>胁尊者曰。<a id="a-8h"></a>中有诸蕴得时名出。<a id="a-8i"></a>舍时名没。<a id="a-8j"></a>生分诸蕴得时名生。<a id="a-8k"></a>舍时名死。<a id="a-8l"></a>尊者妙音作如是说。<a id="a-8m"></a>胎卵湿生诸蕴起时名生诸根渐生故坏时名死有余尸骸故。<a id="a-8n"></a>化生诸蕴起时名出诸根顿出故。<a id="a-8o"></a>坏时名没无余尸骸故。<a id="a-8p"></a>大德说曰。<a id="a-8q"></a>于诸趣中初受生时名生。<a id="a-8r"></a>命根尽时名死。<a id="a-8s"></a>中间诸蕴刹那生时名出。<a id="a-8t"></a>刹那灭时名没。<a id="a-8u"></a>尊者觉天作如是说。<a id="a-8v"></a>有色有情生时名生。<a id="a-8w"></a>死时名死。<a id="a-8x"></a>无色有情生时名出。<a id="a-8y"></a>死时名没。<a id="a-8z"></a>是谓生出死没差别。</p>
  <p data-pb></p>
  <h2 id="a90">杂蕴第一中无义纳息第七之一</h2>
  <p id="a91">如世尊说。</p>
  <p id="a92">修诸余苦行　　当知无义俱</p>
  <p id="a93">彼不获利安　　如陆挥船掉</p>
  <p id="a94">如是等章及解章义既领会已。<a id="a-95"></a>次应广释。<a id="a-96"></a>问何故作此论。<a id="a-97"></a>答为欲分别契经义故。<a id="a-98"></a>虽一切论皆为释经。<a id="a-99"></a>然此纳息释多经义。<a id="a-9A"></a>谓契经说世尊住在邬卢频螺池边泥烂缮那河侧菩提树下。<a id="a-9B"></a>成佛未久为诸声闻略说法要。<a id="a-9C"></a>告诸苾刍我已解脱无义苦行得解脱彼甚为善哉。<a id="a-9D"></a>自正愿力速证无上佛菩提故。<a id="a-9E"></a>时诸苾刍闻佛所说欢喜踊跃恭敬尊重。<a id="a-9F"></a>摄心属耳听受法要尔时恶魔作如是念。<a id="a-9G"></a>今彼沙门乔答摩种。<a id="a-9H"></a>菩提树下为众说法。<a id="a-9I"></a>其诸声闻恭敬听受。<a id="a-9J"></a>我今应往为作留难。<a id="a-9K"></a>便自化作摩纳婆身。<a id="a-9L"></a>来至佛前说伽他曰。</p>
  <p id="a9M">仁今舍苦行　　古仙真净道</p>
  <p id="a9N">更修余秽道　　必不获清净</p>
  <p id="a9O">此中义者。<a id="a-9P"></a>谓彼恶魔于诸天身作真净想。<a id="a-9Q"></a>于昔外道所修苦行。<a id="a-9R"></a>起能证得真净道想故。<a id="a-9S"></a>白佛言。<a id="a-9T"></a>仁今何故舍旧诸仙能得真净苦行妙道。<a id="a-9U"></a>修余鄙秽逸乐道耶。<a id="a-9V"></a>此必不能获得清净宜时速舍。<a id="a-9W"></a>故佛为彼说此颂言修诸余苦行。<a id="a-9X"></a>乃至广说。<a id="a-9Y"></a>此颂意言。<a id="a-9Z"></a>非我于彼外道苦行不能修故而弃舍之。<a id="a-9a"></a>但审观察如是苦行。<a id="a-9b"></a>毕竟不能断诸烦恼得真义利。<a id="a-9c"></a>故我舍之更修真实处中妙行。<a id="a-9d"></a>由斯已证无上菩提能拔众生生死剧苦。<a id="a-9e"></a>此颂义者。<a id="a-9f"></a>外道所修种种苦行。<a id="a-9g"></a>在正法外故说诸余。<a id="a-9h"></a>有说。<a id="a-9i"></a>应言下贱苦行。<a id="a-9j"></a>谓诸苦行略有二种。<a id="a-9k"></a>一者上胜。<a id="a-9l"></a>谓八圣道及彼眷属。<a id="a-9m"></a>二者下贱。<a id="a-9n"></a>谓诸外道所修苦行。<a id="a-9o"></a>杂我执故立下贱名复次彼诸外道所修苦行。<a id="a-9p"></a>为求世间生死苦果。<a id="a-9q"></a>以果劣故立下贱名。<a id="a-9r"></a>有说应言不死苦行。<a id="a-9s"></a>言不死者是天别名。<a id="a-9t"></a>即呼天魔名为不死。<a id="a-9u"></a>魔崇如是外道苦行故。<a id="a-9v"></a>此名为不死苦行。<a id="a-9w"></a>复次诸外道等希求天中诸妙欲乐。<a id="a-9x"></a>修此苦行故说名为不死苦行。<a id="a-9y"></a>次言当知无义俱者。<a id="a-9z"></a>修彼苦行当知能引此世他世诸衰损事名无义俱。<a id="a-A0"></a>复言彼不获利安者。<a id="a-A1"></a>重释前义。<a id="a-A2"></a>利谓利益。<a id="a-A3"></a>安谓安乐彼诸苦行不能永断诸烦恼故。<a id="a-A4"></a>不能引生殊胜善故。<a id="a-A5"></a>不获究竟利益安乐。<a id="a-A6"></a>如在陆地挥船掉者。<a id="a-A7"></a>唐设劬劳终无所遂。<a id="a-A8"></a>外道苦行当知亦尔。<a id="a-A9"></a>虽勤修习不获利安。<a id="a-AA"></a>时彼天魔复请佛曰。<a id="a-AB"></a>若此苦行不获利安。<a id="a-AC"></a>佛修何道得真清净。<a id="a-AD"></a>世尊告曰。</p>
  <p id="aAE">我修戒定慧　　处中真净道</p>
  <p id="aAF">得究竟净果　　及无上菩提</p>
  <p id="aAG">契经虽作是说而不分别其义。<a id="a-AH"></a>经是此论所依根本。<a id="a-AI"></a>彼所不分别者今应尽分别之故作斯论。<a id="a-AJ"></a>何故世尊作如是说。<a id="a-AK"></a>修余苦行无义俱耶。<a id="a-AL"></a>答彼行趣死近死至死非如是苦行能超越死故。<a id="a-AM"></a>谓诸有情为欲超越老死海故修彼苦行。<a id="a-AN"></a>然彼苦行从见趣起倍令沉没老死海故。<a id="a-AO"></a>佛说修彼与无义俱。<a id="a-AP"></a>生老死三遍在诸有。<a id="a-AQ"></a>老死正是有情所厌死起厌强故此偏说。<a id="a-AR"></a>尊者妙音作如是说。<a id="a-AS"></a>一切流转皆名无义。<a id="a-AT"></a>一切还灭皆名有义。<a id="a-AU"></a>如是苦行从见趣起违背还灭。<a id="a-AV"></a>随顺流转。<a id="a-AW"></a>故说修彼与无义俱。<a id="a-AX"></a>大德说曰。<a id="a-AY"></a>三恶趣苦皆名无义。<a id="a-AZ"></a>善趣解脱皆名有义。<a id="a-Aa"></a>如是苦行邪方便起。<a id="a-Ab"></a>违善趣等。<a id="a-Ac"></a>顺恶趣苦故。<a id="a-Ad"></a>说修彼与无义俱。<a id="a-Ae"></a>尊者世友作如是说。<a id="a-Af"></a>如是苦行能令众生堕在生死。<a id="a-Ag"></a>恒受诸界诸趣诸生诸处众苦。<a id="a-Ah"></a>故说修彼与无义俱。<a id="a-Ai"></a>又世尊说结加趺坐端身正愿住对面念。<a id="a-Aj"></a>乃至广说。<a id="a-Ak"></a>问何故作此论。<a id="a-Al"></a>答为欲分别契经义故。<a id="a-Am"></a>如契经说有诸苾刍。<a id="a-An"></a>居阿练若。<a id="a-Ao"></a>或在树下。<a id="a-Ap"></a>或在静室结加趺坐。<a id="a-Aq"></a>端身正愿住对面念。<a id="a-Ar"></a>乃至广说。<a id="a-As"></a>契经虽作是说。<a id="a-At"></a>而不分别其义。<a id="a-Au"></a>经是此论所依根本。<a id="a-Av"></a>彼不说者今欲说之故作斯论。<a id="a-Aw"></a>问诸威仪中皆得修善。<a id="a-Ax"></a>何故但说结加趺坐。<a id="a-Ay"></a>答此是贤圣常威仪故。<a id="a-Az"></a>谓过去未来过殑伽沙数量诸佛及佛弟子皆住此威仪而入定故。<a id="a-B0"></a>复次如是威仪顺善品故。<a id="a-B1"></a>谓若行住身速疲劳。<a id="a-B2"></a>若倚卧时便增惛睡。<a id="a-B3"></a>唯结加坐无斯过失。<a id="a-B4"></a>故能修习殊胜善品。<a id="a-B5"></a>复次如是威仪违恶法故。<a id="a-B6"></a>谓余威仪顺淫欲等诸不善法。<a id="a-B7"></a>唯结加坐能违彼故。<a id="a-B8"></a>复次如是威仪引人天等入正法故。<a id="a-B9"></a>谓余威仪不能引导人天龙鬼阿素洛等令入佛法。<a id="a-BA"></a>如结加坐威仪者故。<a id="a-BB"></a>复次如是威仪生人天等敬信心故。<a id="a-BC"></a>谓余威仪不能发起人天龙鬼阿素洛等敬信之心。<a id="a-BD"></a>如结加坐威仪者故。<a id="a-BE"></a>设此威仪生恶寻伺为生他善尚应住之。<a id="a-BF"></a>况自顺生殊胜善品。<a id="a-BG"></a>复次唯依此威仪证得无上佛菩提故。<a id="a-BH"></a>谓依余威仪亦能证得二乘菩提。<a id="a-BI"></a>不能证得佛菩提故。<a id="a-BJ"></a>复次住此威仪怖魔军故。<a id="a-BK"></a>谓佛昔于菩提树下结加趺坐破二魔军。<a id="a-BL"></a>谓自在天及诸烦恼故。<a id="a-BM"></a>令魔众见此威仪即便惊恐多分退散。<a id="a-BN"></a>复次此是不共外道法故。<a id="a-BO"></a>谓余威仪外道亦有。<a id="a-BP"></a>唯结加坐外道无故。<a id="a-BQ"></a>复次结加趺坐顺修定故。<a id="a-BR"></a>谓诸散善住余威仪皆能修习。<a id="a-BS"></a>若修定善唯结加坐最为随顺。<a id="a-BT"></a>由如是等种种因缘。<a id="a-BU"></a>是故但说结如趺坐。<a id="a-BV"></a>问结加趺坐义何谓耶。<a id="a-BW"></a>答是相周圆而安坐义。<a id="a-BX"></a>声论者曰。<a id="a-BY"></a>以两足趺加致两髀。<a id="a-BZ"></a>如龙盘结端坐思惟。<a id="a-Ba"></a>是故名为结加趺坐。<a id="a-Bb"></a>胁尊者言。<a id="a-Bc"></a>重垒两足左右交盘正观境界名结加坐。<a id="a-Bd"></a>唯此威仪顺修定故。<a id="a-Be"></a>大德说曰。<a id="a-Bf"></a>此是贤圣吉祥坐故名结加坐。<a id="a-Bg"></a>问端身者是何义。<a id="a-Bh"></a>答是身正直而安坐义。<a id="a-Bi"></a>问正愿者是何义。<a id="a-Bj"></a>答是顺善品而注心义。<a id="a-Bk"></a>问住对面念是何义耶。<a id="a-Bl"></a>答面谓定境。<a id="a-Bm"></a>对谓现瞩。<a id="a-Bn"></a>此念令心现瞩定境。<a id="a-Bo"></a>无倒明了名对面念。<a id="a-Bp"></a>复次面谓烦恼。<a id="a-Bq"></a>对谓对治。<a id="a-Br"></a>此念对治能为生死上首烦恼名对面念。<a id="a-Bs"></a>复次面谓自面。<a id="a-Bt"></a>对谓对瞩此念令心对瞩自面。<a id="a-Bu"></a>而观余境名对面念。<a id="a-Bv"></a>问何故系念在自面耶。<a id="a-Bw"></a>答无始时来男为女色。<a id="a-Bx"></a>女为男色。<a id="a-By"></a>多分依面故观自面伏诸烦恼。<a id="a-Bz"></a>复次有情贪心多依面上眉眼唇齿耳鼻等生非余身支故。<a id="a-C0"></a>观自面伏除贪欲。<a id="a-C1"></a>复次面有七孔不净常流。<a id="a-C2"></a>生厌离心过余身分。<a id="a-C3"></a>故观自面而修厌舍。<a id="a-C4"></a>复次自面见希不多起爱故彼系念在面非余。<a id="a-C5"></a>若不照时自不见故。<a id="a-C6"></a>复次修观行者多乐观察十二处相。<a id="a-C7"></a>面上恒有九处差别。<a id="a-C8"></a>是故观之。<a id="a-C9"></a>有亦说为住背面念对背二义俱理无违。<a id="a-CA"></a>所以者何。<a id="a-CB"></a>由此念力弃背杂染。<a id="a-CC"></a>对向清净故。<a id="a-CD"></a>弃背生死。<a id="a-CE"></a>对向涅槃故。<a id="a-CF"></a>弃背流转。<a id="a-CG"></a>对向还灭故。<a id="a-CH"></a>弃背五欲。<a id="a-CI"></a>对向定境故。<a id="a-CJ"></a>弃背萨迦耶见。<a id="a-CK"></a>对向空解脱门故。<a id="a-CL"></a>弃背我执。<a id="a-CM"></a>对向无我故。<a id="a-CN"></a>弃背邪法。<a id="a-CO"></a>对向正法故。<a id="a-CP"></a>由是对背俱理无违。<a id="a-CQ"></a>安住此念者。<a id="a-CR"></a>名住对面念。</p>
 </body>
</html>