<!doctype html>
<html id="z3IBVe713D" data-ver="1006">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第一百二十</h1>
  <h2 id="a2">业蕴第四中害生纳息第三之三</h2>
  <p id="a3">问别解脱律仪。<a id="a-4"></a>为但从所能有情处得。<a id="a-5"></a>为亦从非所能处得耶。<a id="a-6"></a>若但从所能处得者。<a id="a-7"></a>则此律仪应有增减。<a id="a-8"></a>谓从非所能处。<a id="a-9"></a>生所能处时律仪应增。<a id="a-A"></a>即从所能处生。<a id="a-B"></a>非所能处时律仪应减。<a id="a-C"></a>又此律仪应少分处受。<a id="a-D"></a>而世尊说无少分受。<a id="a-E"></a>又应成立离系所宗。<a id="a-F"></a>谓彼外道为诱他故作如是言。<a id="a-G"></a>善来男子。<a id="a-H"></a>有众生去此过百踰缮那。<a id="a-I"></a>若起善心弃舍刀杖誓不害彼。<a id="a-J"></a>于彼便得不杀律仪。<a id="a-K"></a>若言亦从非所能处得者。<a id="a-L"></a>法救论所说当云何通。<a id="a-M"></a>如彼说。<a id="a-N"></a>尸罗从所能处得。<a id="a-O"></a>慈从所能非所能处得。<a id="a-P"></a>答应作是说。<a id="a-Q"></a>律仪从所能非所能处得。<a id="a-R"></a>问前三种难此为善通。<a id="a-S"></a>法救论云何通耶。<a id="a-T"></a>答当知彼尊者以密意说。<a id="a-U"></a>佛亦以密意说诸契经。<a id="a-V"></a>况彼尊者无密意言。<a id="a-W"></a>密意者何。<a id="a-X"></a>谓彼尊者说现在世蕴界处名为所能。<a id="a-Y"></a>过去未来名非所能。<a id="a-Z"></a>别解脱戒名曰尸罗。<a id="a-a"></a>静虑无漏二戒名慈。<a id="a-b"></a>彼说别解脱戒。<a id="a-c"></a>唯于现在有情数蕴界处得。<a id="a-d"></a>不于过未。<a id="a-e"></a>以过去未来堕法数故。<a id="a-f"></a>静虑无漏二种律仪。<a id="a-g"></a>通于三世蕴界处得。<a id="a-h"></a>故彼所说理亦无违。<a id="a-i"></a>是故别解脱律仪。<a id="a-j"></a>与静虑无漏二种律仪有差别相。<a id="a-k"></a>谓别解脱律仪唯于现在有情处得。<a id="a-l"></a>静虑无漏二种律仪通于三世境界处得。<a id="a-m"></a>别解脱律仪。<a id="a-n"></a>通于业道根本加行后起处得。<a id="a-o"></a>静虑无漏二种律仪。<a id="a-p"></a>唯于业道根本处得。<a id="a-q"></a>由此差别应作四句。<a id="a-r"></a>有蕴界处于彼得别解脱律仪。<a id="a-s"></a>非静虑无漏。<a id="a-t"></a>谓现在业道加行后起。<a id="a-u"></a>有蕴界处于彼得静虑无漏律仪。<a id="a-v"></a>非别解脱。<a id="a-w"></a>谓过去未来根本业道。<a id="a-x"></a>有蕴界处于彼得别解脱律仪。<a id="a-y"></a>亦静虑无漏。<a id="a-z"></a>谓现在世根本业道。<a id="a-10"></a>有蕴界处不从彼得别解脱律仪。<a id="a-11"></a>亦非静虑无漏。<a id="a-12"></a>谓过去未来业道加行后起。<a id="a-13"></a>问若别解脱律仪。<a id="a-14"></a>唯于现在有情处得。<a id="a-15"></a>非于去来蕴界处者。<a id="a-16"></a>则诸如来应正等觉律仪不等。<a id="a-17"></a>所以者何。<a id="a-18"></a>过去诸佛出现世时。<a id="a-19"></a>无量有情为律仪境。<a id="a-1A"></a>彼有情类已入涅槃。<a id="a-1B"></a>释迦牟尼于彼境上不得律仪。<a id="a-1C"></a>今释迦佛出现世时。<a id="a-1D"></a>无量有情为律仪境。<a id="a-1E"></a>彼有情类已入涅槃。<a id="a-1F"></a>慈氏如来于彼境上不得律仪。<a id="a-1G"></a>境有宽狭律仪亦尔。<a id="a-1H"></a>岂非诸佛律仪不等。<a id="a-1I"></a>答应作是说。<a id="a-1J"></a>律仪境界虽有多少。<a id="a-1K"></a>而律仪体前后无异。<a id="a-1L"></a>俱从一切有情境处总发得故。<a id="a-1M"></a>有作是说。<a id="a-1N"></a>三世如来律仪不等亦无有失。<a id="a-1O"></a>问若尔施设论说当云何通。<a id="a-1P"></a>如彼说一切如来应正等觉皆悉平等。<a id="a-1Q"></a>答由三事等故名平等。<a id="a-1R"></a>一修行等。<a id="a-1S"></a>谓诸如来皆于过去三无数劫。<a id="a-1T"></a>勤修四种波罗蜜多。<a id="a-1U"></a>究竟圆满得菩提故。<a id="a-1V"></a>二利益等。<a id="a-1W"></a>谓诸如来等于无量应化有情。<a id="a-1X"></a>作利乐事皆究竟故。<a id="a-1Y"></a>三法身等。<a id="a-1Z"></a>谓诸如来皆得十力四无所畏。<a id="a-1a"></a>三念住大悲十八不共法等胜功德故。<a id="a-1b"></a>由此三义故言平等。<a id="a-1c"></a>非律仪体无多少异。<a id="a-1d"></a>又由根等故说等言。<a id="a-1e"></a>以一切如来皆住上品根故。<a id="a-1f"></a>又由戒等。<a id="a-1g"></a>一切如来皆得上品戒故。<a id="a-1h"></a>有余师说。<a id="a-1i"></a>一切如来应正等觉所有律仪。<a id="a-1j"></a>皆于一切有情处得故说等言。<a id="a-1k"></a>非体无异。<a id="a-1l"></a>谓过去佛律仪所从诸有情境。<a id="a-1m"></a>设今犹在释迦牟尼。<a id="a-1n"></a>从彼境上亦得律仪。<a id="a-1o"></a>然无此理。<a id="a-1p"></a>释迦如来应正等觉律仪所从诸有情境。<a id="a-1q"></a>设当在者慈氏如来。<a id="a-1r"></a>从彼境上亦得律仪。<a id="a-1s"></a>然无此理。<a id="a-1t"></a>故说等言亦无有失。<a id="a-1u"></a>然诸律仪应说有一。<a id="a-1v"></a>如说。<a id="a-1w"></a>戒蕴戒修戒学。<a id="a-1x"></a>或应说二。<a id="a-1y"></a>谓表无表。<a id="a-1z"></a>或应说三。<a id="a-20"></a>谓下中上。<a id="a-21"></a>或从无贪无嗔无痴所生差别。<a id="a-22"></a>或应说四。<a id="a-23"></a>谓身语业各有表无表。<a id="a-24"></a>或应说六。<a id="a-25"></a>谓表无表各有下中上。<a id="a-26"></a>或三根所生。<a id="a-27"></a>或应说七。<a id="a-28"></a>谓离断生命乃至离杂秽语。<a id="a-29"></a>或应说九。<a id="a-2A"></a>谓从下下乃至上上。<a id="a-2B"></a>或应说十二。<a id="a-2C"></a>谓身语表无表各有三品或三根生。<a id="a-2D"></a>或应说十四。<a id="a-2E"></a>谓离断生命乃至离杂秽语。<a id="a-2F"></a>各有表无表。<a id="a-2G"></a>或应说十八。<a id="a-2H"></a>谓表无表各有九品。<a id="a-2I"></a>或应说二十一。<a id="a-2J"></a>谓离断生命乃至离杂秽语皆有三品或三根生。<a id="a-2K"></a>或应说四十二。<a id="a-2L"></a>谓离断生命乃至离杂秽语。<a id="a-2M"></a>各有表无表皆从三品或三根生。<a id="a-2N"></a>若以相续刹那分别。<a id="a-2O"></a>则有无量律仪。<a id="a-2P"></a>今总说七种。<a id="a-2Q"></a>谓离断生命乃至离杂秽语。<a id="a-2R"></a>此中有说。<a id="a-2S"></a>彼七支戒一一于一切有情处得而所得是一。<a id="a-2T"></a>彼说于一有情所犯一支戒时。<a id="a-2U"></a>于一切有情处此一支戒断。<a id="a-2V"></a>余六犹转。<a id="a-2W"></a>此即善通世尊所说。<a id="a-2X"></a>若犯学处。<a id="a-2Y"></a>非苾刍。<a id="a-2Z"></a>非沙门。<a id="a-2a"></a>非释种子。<a id="a-2b"></a>有说。<a id="a-2c"></a>此七支戒。<a id="a-2d"></a>一一于一切有情处得而所得各异。<a id="a-2e"></a>如有情数量所得戒亦尔。<a id="a-2f"></a>彼说于一有情所。<a id="a-2g"></a>犯一支戒时。<a id="a-2h"></a>即此一有情处一支戒断余六犹转。<a id="a-2i"></a>余有情处七支皆转。<a id="a-2j"></a>问若尔云何通世尊所说。<a id="a-2k"></a>若犯学处非苾刍等。<a id="a-2l"></a>答依胜义苾刍言非苾刍。<a id="a-2m"></a>以不能趣彼故。<a id="a-2n"></a>有余师说。<a id="a-2o"></a>别解脱律仪。<a id="a-2p"></a>随因差别成二十一。<a id="a-2q"></a>此中有说。<a id="a-2r"></a>二十一种。<a id="a-2s"></a>一一于一切有情处得。<a id="a-2t"></a>而所得不异。<a id="a-2u"></a>彼说由贪烦恼。<a id="a-2v"></a>于一有情所犯一支戒时。<a id="a-2w"></a>于一切有情处无贪所生一支戒断。<a id="a-2x"></a>余二十种如先犹转。<a id="a-2y"></a>此则善通世尊所说。<a id="a-2z"></a>若犯学处非苾刍等。<a id="a-30"></a>有说。<a id="a-31"></a>此二十一种一一于一切有情处得。<a id="a-32"></a>而所得各异。<a id="a-33"></a>如有情数量所得戒亦尔。<a id="a-34"></a>彼说由贪烦恼于一有情所犯一支戒时。<a id="a-35"></a>即此一有情处无贪所生一支戒断。<a id="a-36"></a>余二十种如先犹转。<a id="a-37"></a>余有情处二十一种具足皆转。<a id="a-38"></a>问若尔云何通世尊所说。<a id="a-39"></a>若犯学处非苾刍等。<a id="a-3A"></a>答依胜义苾刍言非苾刍。<a id="a-3B"></a>如前说。<a id="a-3C"></a>依如是理故作是说。<a id="a-3D"></a>宁作出家犯诸学处。<a id="a-3E"></a>不为五戒邬波索迦。<a id="a-3F"></a>所以者何。<a id="a-3G"></a>彼若毁犯五种学处身中便空。<a id="a-3H"></a>诸出家者设犯五处而更有余众多犹转。<a id="a-3I"></a>迦湿弥罗国诸论师言。<a id="a-3J"></a>虽犯律仪而律仪不断。<a id="a-3K"></a>如法悔除还名持戒。<a id="a-3L"></a>无有顿受别舍得故。<a id="a-3M"></a>未悔除位具得二名。<a id="a-3N"></a>若已悔除但名持戒。</p>
  <p id="a3O">问于外物中得律仪不。<a id="a-3P"></a>若有得者。<a id="a-3Q"></a>所得律仪应有增减。<a id="a-3R"></a>谓生草枯时酒味坏时应减。<a id="a-3S"></a>即彼生时熟时应增。<a id="a-3T"></a>如是等事其类寔繁。<a id="a-3U"></a>是故律仪应有增减。<a id="a-3V"></a>若无得者即此律仪境应少分处受。<a id="a-3W"></a>而世尊说。<a id="a-3X"></a>如是律仪无少分受。<a id="a-3Y"></a>又断生草等悔除应无用。<a id="a-3Z"></a>有作是说。<a id="a-3a"></a>虽有得者而不名律仪。<a id="a-3b"></a>但是顺律仪法。<a id="a-3c"></a>问此顺律仪法为是律仪摄。<a id="a-3d"></a>为非律仪摄。<a id="a-3e"></a>若是律仪摄说为律仪。<a id="a-3f"></a>或说顺律仪竟有何异。<a id="a-3g"></a>若非律仪摄。<a id="a-3h"></a>此有何相而言顺律仪非律仪摄。<a id="a-3i"></a>如是说者。<a id="a-3j"></a>于外法中亦得律仪。<a id="a-3k"></a>问若尔律仪应有增减。<a id="a-3l"></a>答无增减。<a id="a-3m"></a>以总得故。<a id="a-3n"></a>谓此律仪总于一切生草等上得一无表。<a id="a-3o"></a>而世间无有无生草等时。<a id="a-3p"></a>总于一切蒲桃等酒。<a id="a-3q"></a>则不坏时得一无表。<a id="a-3r"></a>世间无有无诸酒时。<a id="a-3s"></a>是故律仪无有增减。<a id="a-3t"></a>余亦如是。<a id="a-3u"></a>问别解脱律仪由何等心得。<a id="a-3v"></a>答由普于一切有情。<a id="a-3w"></a>起善意乐。<a id="a-3x"></a>无损害心得。<a id="a-3y"></a>若起此心于某处受某处。<a id="a-3z"></a>不受不得律仪。<a id="a-40"></a>由此律仪遍于一切所应受处。<a id="a-41"></a>得防护故。<a id="a-42"></a>是故说。<a id="a-43"></a>若此律仪有方域者大地所不受。<a id="a-44"></a>由此律仪于有情处得。<a id="a-45"></a>有情界多地界少故。</p>
  <p id="a46">若成就身彼成就身业耶。<a id="a-47"></a>答应作四句。<a id="a-48"></a>有成就身非身业。<a id="a-49"></a>谓处卵[穀-禾+卵]。<a id="a-4A"></a>若诸异生住胎脏中。<a id="a-4B"></a>若生欲界住非律仪非不律仪都无身表。<a id="a-4C"></a>设有而失彼住卵[穀-禾+卵]及胎脏中者。<a id="a-4D"></a>虽成就身未能发表。<a id="a-4E"></a>先所发表死时已失。<a id="a-4F"></a>此表依前众同分故。<a id="a-4G"></a>问何故此位未能发表。<a id="a-4H"></a>答以身微劣未能与表为所依故。<a id="a-4I"></a>有余师言。<a id="a-4J"></a>粗心能发身语表业。<a id="a-4K"></a>彼心细故。<a id="a-4L"></a>又外门心能发表业。<a id="a-4M"></a>尔时彼心内门转故。<a id="a-4N"></a>又外事心能发表业。<a id="a-4O"></a>彼心缘内事起故不能发表。<a id="a-4P"></a>有说。<a id="a-4Q"></a>此位中迫迮不得自在。<a id="a-4R"></a>尚不能动。<a id="a-4S"></a>况起表业。<a id="a-4T"></a>如为怨贼缚置笼中挂龙牙上。<a id="a-4U"></a>尚不能动。<a id="a-4V"></a>况有所趣。<a id="a-4W"></a>问若尔何故亦说胎中有转动耶。<a id="a-4X"></a>答风力所转非心所为。<a id="a-4Y"></a>表业必由心力所起。<a id="a-4Z"></a>若生欲界住非律仪非不律仪无身表者。<a id="a-4a"></a>谓眠醉闷舍诸加行不求起表。<a id="a-4b"></a>设有而失者。<a id="a-4c"></a>谓三缘故虽起表而失。<a id="a-4d"></a>一意乐息故。<a id="a-4e"></a>二舍加行故。<a id="a-4f"></a>三限势过故。<a id="a-4g"></a>有成就身业非身。<a id="a-4h"></a>谓诸圣者生无色界。<a id="a-4i"></a>此中学成就学随转身业。<a id="a-4j"></a>无学成就无学随转身业。<a id="a-4k"></a>生无色故不成就身。<a id="a-4l"></a>有成就身亦身业。<a id="a-4m"></a>谓诸圣者住胎脏中。<a id="a-4n"></a>若生欲界住律仪。<a id="a-4o"></a>若住不律仪。<a id="a-4p"></a>若住非律仪非不律仪。<a id="a-4q"></a>现有身表。<a id="a-4r"></a>或先有不失。<a id="a-4s"></a>若生色界此中圣者。<a id="a-4t"></a>住胎脏中时亦未能起表。<a id="a-4u"></a>但成就静虑无漏无表。<a id="a-4v"></a>若生欲界住律仪者。<a id="a-4w"></a>谓于三种律仪。<a id="a-4x"></a>或一或二或具而住。<a id="a-4y"></a>即别解脱静虑无漏。<a id="a-4z"></a>住不律仪者。<a id="a-50"></a>谓屠羊等。<a id="a-51"></a>住非律仪非不律仪现有身表者。<a id="a-52"></a>谓不眠不醉不闷不舍加行求起表业。<a id="a-53"></a>或先有不失者。<a id="a-54"></a>谓三缘故。<a id="a-55"></a>先所起表不失。<a id="a-56"></a>一意乐不息故。<a id="a-57"></a>二不舍加行故。<a id="a-58"></a>三限势未过故。<a id="a-59"></a>此说由殷重信或猛利缠。<a id="a-5A"></a>起表无表乃至未舍。<a id="a-5B"></a>若生色界者彼决定成就身无表业。<a id="a-5C"></a>或亦成就身表。<a id="a-5D"></a>有非成就身亦非身业。<a id="a-5E"></a>谓诸异生生无色界。<a id="a-5F"></a>彼无色故不成就身。<a id="a-5G"></a>异生故不成就身业。<a id="a-5H"></a>有漏者度界地已舍故。<a id="a-5I"></a>无漏者未得故。<a id="a-5J"></a>问何故有漏色业度界地舍非无漏耶。<a id="a-5K"></a>答有漏色业被缚有系。<a id="a-5L"></a>无漏色业解脱离系故。<a id="a-5M"></a>有说。<a id="a-5N"></a>有漏色业堕界堕地。<a id="a-5O"></a>无漏堕地而不堕界故。<a id="a-5P"></a>有说。<a id="a-5Q"></a>有漏色业同类大种造。<a id="a-5R"></a>能造所造俱有漏故。<a id="a-5S"></a>无漏色业异类大种造。<a id="a-5T"></a>大种有漏业无漏故。<a id="a-5U"></a>由此因缘度界地时。<a id="a-5V"></a>有漏业舍。<a id="a-5W"></a>无漏不舍。</p>
  <p id="a5X">问得忍异生命终时。<a id="a-5Y"></a>舍忍法不。<a id="a-5Z"></a>若舍者何故不堕恶趣。<a id="a-5a"></a>又若舍者何故异生命终时舍。<a id="a-5b"></a>圣者不舍。<a id="a-5c"></a>若不舍者。<a id="a-5d"></a>何故此文及大种蕴皆不说耶。<a id="a-5e"></a>答应言舍。<a id="a-5f"></a>问若尔彼何故不堕恶趣。<a id="a-5g"></a>答由此善根势力大故。<a id="a-5h"></a>自有善根势力微劣。<a id="a-5i"></a>虽复成就不障恶趣。<a id="a-5j"></a>况不成就。<a id="a-5k"></a>如生得善或有善根势力强盛。<a id="a-5l"></a>虽不成就而障恶趣。<a id="a-5m"></a>况复成就如此忍法。<a id="a-5n"></a>是故虽舍不堕恶趣。<a id="a-5o"></a>复有说者。<a id="a-5p"></a>由此善根身中生故。<a id="a-5q"></a>令招恶趣诸业烦恼远离。<a id="a-5r"></a>于身毕竟不起。<a id="a-5s"></a>因尚不起。<a id="a-5t"></a>况堕恶趣。<a id="a-5u"></a>如人秋时服于下药。<a id="a-5v"></a>药虽不住彼人身中。<a id="a-5w"></a>而彼身中病亦不生。<a id="a-5x"></a>此亦如是。<a id="a-5y"></a>复有说者。<a id="a-5z"></a>由此善根势力威猛熏习身故。<a id="a-60"></a>令招恶趣诸业烦恼。<a id="a-61"></a>于此身中永不复起。<a id="a-62"></a>因不起故不堕恶趣。<a id="a-63"></a>如师子王所居窟穴。<a id="a-64"></a>王虽不在余气尚存。<a id="a-65"></a>诸小禽兽无能入者。<a id="a-66"></a>此亦如是。<a id="a-67"></a>复次此善根身中如主。<a id="a-68"></a>势力强盛。<a id="a-69"></a>不善如客势力衰微。<a id="a-6A"></a>复次此善根意乐增上。<a id="a-6B"></a>乐断恶法乐修善法。<a id="a-6C"></a>复次此善根身中生已一切恶趣得非择灭。<a id="a-6D"></a>非择灭法无有生者。<a id="a-6E"></a>是以不堕。<a id="a-6F"></a>复次由此善根身中生故。<a id="a-6G"></a>令彼行者堕大法流。<a id="a-6H"></a>由如此义不堕恶趣。<a id="a-6I"></a>复有说者。<a id="a-6J"></a>由此善根邻近圣道。<a id="a-6K"></a>依圣道力不堕恶趣。<a id="a-6L"></a>如怖怨贼依附于王。<a id="a-6M"></a>依王力故令诸怨贼不敢正视。<a id="a-6N"></a>况能为害。<a id="a-6O"></a>此亦如是。<a id="a-6P"></a>近圣道故令招恶趣诸业烦恼尚不现行。<a id="a-6Q"></a>况堕恶趣。<a id="a-6R"></a>复有说者。<a id="a-6S"></a>由此善根守护圣者所住身器。<a id="a-6T"></a>义言此身圣道当住。<a id="a-6U"></a>能招恶趣诸业烦恼应永远离。<a id="a-6V"></a>如有胜处王应居止所。<a id="a-6W"></a>司守掌余无能住。<a id="a-6X"></a>此亦如是。<a id="a-6Y"></a>复有说者。<a id="a-6Z"></a>由此善根身中生。<a id="a-6a"></a>故令彼行者定处人天不居恶趣。<a id="a-6b"></a>如富贵者定居胜处不居卑陋。<a id="a-6c"></a>此亦如是。<a id="a-6d"></a>有说。<a id="a-6e"></a>此善根加行正胜。<a id="a-6f"></a>令招恶趣诸业烦恼势力衰微。<a id="a-6g"></a>不复能招恶趣异熟。<a id="a-6h"></a>是故虽舍不堕恶趣。<a id="a-6i"></a>有说。<a id="a-6j"></a>由此善根增上力故。<a id="a-6k"></a>令彼行者见恶行过失妙行功德。<a id="a-6l"></a>由此恶业必不复生。<a id="a-6m"></a>况堕恶趣。<a id="a-6n"></a>有说。<a id="a-6o"></a>由此善根增上力故。<a id="a-6p"></a>令彼行者住善意乐。<a id="a-6q"></a>见生死过涅槃胜德。<a id="a-6r"></a>不造恶业不堕恶趣。<a id="a-6s"></a>有说。<a id="a-6t"></a>由此善根增上力故。<a id="a-6u"></a>令彼行者其心调柔随顺涅槃信根深固。<a id="a-6v"></a>由此虽舍不堕恶趣。<a id="a-6w"></a>尊者妙音说曰。<a id="a-6x"></a>由此善根增上力故。<a id="a-6y"></a>令彼行者意乐殊胜。<a id="a-6z"></a>于般涅槃心常随顺趣向临入。<a id="a-70"></a>欲乐忍可希求敬爱。<a id="a-71"></a>由此因缘不造恶业。<a id="a-72"></a>是故虽舍不堕恶趣。<a id="a-73"></a>问何故异生命终时舍所得忍法。<a id="a-74"></a>圣者不舍。<a id="a-75"></a>答异生无有无漏对治。<a id="a-76"></a>以自持御故此善根命终时舍。<a id="a-77"></a>圣有无漏对治。<a id="a-78"></a>以自持御。<a id="a-79"></a>是故不舍。<a id="a-7A"></a>有说异生定力羸劣势不坚牢。<a id="a-7B"></a>以有漏故。<a id="a-7C"></a>如无胶水杂诸彩色随所画物。<a id="a-7D"></a>不得久住。<a id="a-7E"></a>是以故舍。<a id="a-7F"></a>圣者无漏定力坚强。<a id="a-7G"></a>持此善根命终不舍。<a id="a-7H"></a>所说譬喻翻上应知。<a id="a-7I"></a>有说。<a id="a-7J"></a>异生无胜止观故命终舍。<a id="a-7K"></a>圣者相违命终不舍。<a id="a-7L"></a>有余师说。<a id="a-7M"></a>异生命终亦不舍忍。<a id="a-7N"></a>问若尔此文及大种蕴何故不说。<a id="a-7O"></a>答应说而不说者。<a id="a-7P"></a>当知此义有余。<a id="a-7Q"></a>有说。<a id="a-7R"></a>已说在第三句中。<a id="a-7S"></a>谓诸圣者住胎脏中成身及业。<a id="a-7T"></a>圣有二种。<a id="a-7U"></a>一世俗。<a id="a-7V"></a>二胜义。<a id="a-7W"></a>得此善根名世俗圣。<a id="a-7X"></a>若入圣道名胜义圣。<a id="a-7Y"></a>发心出家尚名圣者。<a id="a-7Z"></a>况得忍法。<a id="a-7a"></a>有余师说。<a id="a-7b"></a>此不决定异生命终有舍不舍。<a id="a-7c"></a>若于忍法恒时加行殷重。<a id="a-7d"></a>加行修习坚牢。<a id="a-7e"></a>彼命终时不舍忍法。<a id="a-7f"></a>若不尔者命终时舍。<a id="a-7g"></a>如所听习。<a id="a-7h"></a>若极淳熟经久不忘不尔便忘。<a id="a-7i"></a>如慈授子于初生时便能唱言。<a id="a-7j"></a>结有二部乃至广说。<a id="a-7k"></a>如是说者。<a id="a-7l"></a>异生命终定舍忍法。<a id="a-7m"></a>善根劣故异生依此地起此类善根。<a id="a-7n"></a>命终还生此地。<a id="a-7o"></a>舍同分故尚决定舍。<a id="a-7p"></a>况色界法经欲界生而当不舍。</p>
  <p id="a7q">契经中说。<a id="a-7r"></a>生有四种。<a id="a-7s"></a>谓卵生。<a id="a-7t"></a>胎生。<a id="a-7u"></a>湿生。<a id="a-7v"></a>化生。<a id="a-7w"></a>云何卵生。<a id="a-7x"></a>谓诸有情由卵[穀-禾+卵]生。<a id="a-7y"></a>当住卵[穀-禾+卵]。<a id="a-7z"></a>已住今住卵[穀-禾+卵]。<a id="a-80"></a>盛裹破坏卵[穀-禾+卵]生等生起现起出已出。<a id="a-81"></a>谓鹅雁孔雀。<a id="a-82"></a>鹦鹉舍利迦。<a id="a-83"></a>俱枳罗命命鸟等。<a id="a-84"></a>及一类龙。<a id="a-85"></a>一类妙翅。<a id="a-86"></a>一类人趣。<a id="a-87"></a>复有所余由卵[穀-禾+卵]生。<a id="a-88"></a>广说如上。<a id="a-89"></a>是名卵生。<a id="a-8A"></a>云何胎生。<a id="a-8B"></a>谓诸有情由胎膜生。<a id="a-8C"></a>当住胎膜。<a id="a-8D"></a>已住今住胎膜。<a id="a-8E"></a>盛裹破坏胎膜生等。<a id="a-8F"></a>生起现起出已出。<a id="a-8G"></a>谓象马牛羊驼驴鹿等。<a id="a-8H"></a>及一类龙。<a id="a-8I"></a>一类妙翅。<a id="a-8J"></a>一类鬼。<a id="a-8K"></a>一类人趣。<a id="a-8L"></a>复有所余由胎膜生。<a id="a-8M"></a>广说如上。<a id="a-8N"></a>是名胎生。<a id="a-8O"></a>云何湿生。<a id="a-8P"></a>谓诸有情由湿气生。<a id="a-8Q"></a>或依草木诸叶窟聚。<a id="a-8R"></a>或依腐肉食粪秽等。<a id="a-8S"></a>或依陂池河海展转相润相逼相依生等。<a id="a-8T"></a>生起现起出已出。<a id="a-8U"></a>谓蚊蚋蠛蠓。<a id="a-8V"></a>百足蚰蜒蚑行蜂等。<a id="a-8W"></a>及一类龙。<a id="a-8X"></a>一类妙翅。<a id="a-8Y"></a>一类人趣。<a id="a-8Z"></a>复有所余由湿气生。<a id="a-8a"></a>广说如上。<a id="a-8b"></a>是名湿生。<a id="a-8c"></a>云何化生。<a id="a-8d"></a>谓诸有情生无所托诸根无缺支体圆具依处顿生顿起顿出。<a id="a-8e"></a>谓诸地狱天趣。<a id="a-8f"></a>一切中有。<a id="a-8g"></a>及一类龙。<a id="a-8h"></a>一类妙翅。<a id="a-8i"></a>一类鬼。<a id="a-8j"></a>一类人趣。<a id="a-8k"></a>复有所余诸有情类生无所托。<a id="a-8l"></a>广说如上。<a id="a-8m"></a>是名化生。<a id="a-8n"></a>问欲界天中诸妙色鸟。<a id="a-8o"></a>为卵生为化生耶。<a id="a-8p"></a>若卵生者。<a id="a-8q"></a>彼命终已应有尸骸。<a id="a-8r"></a>是则诸天应见秽色。<a id="a-8s"></a>然诸天众于六处门常对妙境。<a id="a-8t"></a>如契经说。<a id="a-8u"></a>彼眼所见一切可爱适意平等。<a id="a-8v"></a>乃至意所知亦尔。<a id="a-8w"></a>若是化生。<a id="a-8x"></a>前化生中何故不说。<a id="a-8y"></a>答彼皆卵生。<a id="a-8z"></a>问若尔彼命终已应有尸骸。<a id="a-90"></a>云何诸天见秽色耶。<a id="a-91"></a>答彼命终未久有暴风飘举其尸远弃他处。<a id="a-92"></a>有余师说。<a id="a-93"></a>彼皆化生。<a id="a-94"></a>问前化生中何故不说。<a id="a-95"></a>答应说而不说者。<a id="a-96"></a>当知此义有余。<a id="a-97"></a>有说彼已摄在前所说一类妙翅鸟中。<a id="a-98"></a>是以无过。<a id="a-99"></a>问如是四生以何为自性。<a id="a-9A"></a>答四蕴五蕴以为自性。<a id="a-9B"></a>谓欲色界五蕴。<a id="a-9C"></a>无色界四蕴。<a id="a-9D"></a>此中有说。<a id="a-9E"></a>唯异熟蕴以为自性。<a id="a-9F"></a>有说亦通长养。<a id="a-9G"></a>是名四生自性。<a id="a-9H"></a>已说自性。<a id="a-9I"></a>所以今当说。<a id="a-9J"></a>问何故名生。<a id="a-9K"></a>答诸有情类和合而起故名为生。<a id="a-9L"></a>问三界五趣皆和合起。<a id="a-9M"></a>亦名为生。<a id="a-9N"></a>何独此四。<a id="a-9O"></a>答此四唯令有情数起。<a id="a-9P"></a>亦遍摄有情数。<a id="a-9Q"></a>界趣不尔。<a id="a-9R"></a>以界虽遍有情数。<a id="a-9S"></a>而非但有情数起通非情故。<a id="a-9T"></a>趣虽但有情起。<a id="a-9U"></a>而非遍有情数。<a id="a-9V"></a>不摄中有故。<a id="a-9W"></a>由此但四说名为生。<a id="a-9X"></a>问生是何义。<a id="a-9Y"></a>答有情现义是生义。<a id="a-9Z"></a>有情起义有情出义。<a id="a-9a"></a>是生义。</p>
  <p id="a9b">问于何界趣。<a id="a-9c"></a>有几生可得。<a id="a-9d"></a>答于欲界中四生可得。<a id="a-9e"></a>色无色界唯有化生。<a id="a-9f"></a>彼受生时无所托故。<a id="a-9g"></a>于五趣中天及地狱。<a id="a-9h"></a>唯有化生。<a id="a-9i"></a>有说。<a id="a-9j"></a>鬼趣亦唯化生。<a id="a-9k"></a>有说。<a id="a-9l"></a>鬼趣亦有胎生。<a id="a-9m"></a>如饿鬼女白目连曰。</p>
  <p id="a9n">我夜生五子　　随生皆自食</p>
  <p id="a9o">昼生五亦然　　虽尽而无饱</p>
  <p id="a9p">傍生人趣皆具四生。<a id="a-9q"></a>人卵生者。<a id="a-9r"></a>昔于此洲有商人。<a id="a-9s"></a>入海得一雌鹤。<a id="a-9t"></a>形色伟丽奇而悦之。<a id="a-9u"></a>遂生二卵。<a id="a-9v"></a>于后卵开出二童子端正聪慧。<a id="a-9w"></a>年长出家。<a id="a-9x"></a>皆得阿罗汉果。<a id="a-9y"></a>小者名邬波世罗。<a id="a-9z"></a>大者名世罗。<a id="a-A0"></a>又如毗舍佉母生三十二卵。<a id="a-A1"></a>般遮罗王妃生五百卵等。<a id="a-A2"></a>人胎生者如今世人。<a id="a-A3"></a>湿生者。<a id="a-A4"></a>如曼驮多遮卢。<a id="a-A5"></a>邬波遮卢。<a id="a-A6"></a>鸽鬘庵罗卫等。<a id="a-A7"></a>人化生者。<a id="a-A8"></a>如劫初人。<a id="a-A9"></a>四生有情皆受生已。<a id="a-AA"></a>容得圣法。<a id="a-AB"></a>得圣法已。<a id="a-AC"></a>必更不受卵湿二生。<a id="a-AD"></a>问何故尔耶。<a id="a-AE"></a>答卵湿二生性多愚昧。<a id="a-AF"></a>圣者聪慧故不受彼生。<a id="a-AG"></a>有说。<a id="a-AH"></a>湿卵二生法尔与圣性相违故。<a id="a-AI"></a>圣者不受。<a id="a-AJ"></a>有余师说。<a id="a-AK"></a>彼二生类多恶意乐多害意乐。<a id="a-AL"></a>圣者不尔。<a id="a-AM"></a>意乐唯善。<a id="a-AN"></a>有说。<a id="a-AO"></a>彼二生类多行恶戒沉溺苦海。<a id="a-AP"></a>圣者已得圣所爱戒坚固浮囊能越度彼。<a id="a-AQ"></a>有说。<a id="a-AR"></a>卵湿二生是傍生类。<a id="a-AS"></a>圣者已得彼非择灭。<a id="a-AT"></a>有说。<a id="a-AU"></a>卵湿二生多相迫迮。<a id="a-AV"></a>圣者不尔。<a id="a-AW"></a>多宽太业。<a id="a-AX"></a>由如此义圣者不受彼二生类。<a id="a-AY"></a>有余师说。<a id="a-AZ"></a>圣乐独处厌怖重生。<a id="a-Aa"></a>而湿生者类多繁杂。<a id="a-Ab"></a>诸卵生者类经再生。<a id="a-Ac"></a>谓出母胎及出卵[穀-禾+卵]。<a id="a-Ad"></a>故世间说梵志沙门。<a id="a-Ae"></a>鸟名再生。<a id="a-Af"></a>象名再饮。<a id="a-Ag"></a>是以圣者不受彼生。<a id="a-Ah"></a>有余师说。<a id="a-Ai"></a>卵湿二生多无依怙。<a id="a-Aj"></a>圣者成就胜依怙法故不受彼生。<a id="a-Ak"></a>由此有如是说。<a id="a-Al"></a>若庵罗卫有胜依怙则不应为摩健地迦之所陵辱。<a id="a-Am"></a>尊者妙音说曰。<a id="a-An"></a>父所生趣子还生中。<a id="a-Ao"></a>此说意言。<a id="a-Ap"></a>如近佛地诸大菩萨。<a id="a-Aq"></a>是众圣之父。<a id="a-Ar"></a>彼定不受卵湿二生。<a id="a-As"></a>得果圣子亦复如是。<a id="a-At"></a>由此所说诸因缘故。<a id="a-Au"></a>圣必不受卵湿二生。</p>
  <p id="aAv">问如是四生何者最广。<a id="a-Aw"></a>有作是说。<a id="a-Ax"></a>卵生最广如闻。<a id="a-Ay"></a>外国诸山谷中。<a id="a-Az"></a>随所在处卵皆充满。<a id="a-B0"></a>象等践蹋都不觉知。<a id="a-B1"></a>有余师言。<a id="a-B2"></a>胎生最广。<a id="a-B3"></a>如闻。<a id="a-B4"></a>外国有一虾蟆生七畦子。<a id="a-B5"></a>一鱼游历七陂池中生子充满。<a id="a-B6"></a>有余师说。<a id="a-B7"></a>湿生最广。<a id="a-B8"></a>所以者何。<a id="a-B9"></a>若于雨际设有聚集腐肉粪等。<a id="a-BA"></a>下自金轮上至梵世。<a id="a-BB"></a>而彼一切悉可为虫。<a id="a-BC"></a>如是诸虫皆湿生摄。<a id="a-BD"></a>如是说者。<a id="a-BE"></a>化生最广。<a id="a-BF"></a>摄二趣全三趣少分。<a id="a-BG"></a>及一切中有皆化生故。<a id="a-BH"></a>又二界全一界少分皆化生故。<a id="a-BI"></a>于欲界中三生加行亦化生故。<a id="a-BJ"></a>问如是四生何者最胜。<a id="a-BK"></a>答化生最胜。<a id="a-BL"></a>问若尔何故最后身菩萨不受化生。<a id="a-BM"></a>答二出世时不和合故。<a id="a-BN"></a>谓劫初时人受化生。<a id="a-BO"></a>尔时佛不出世。<a id="a-BP"></a>至劫减时佛出于世。<a id="a-BQ"></a>尔时人无化生。<a id="a-BR"></a>复有说者。<a id="a-BS"></a>化生轻飘不堪与佛力无畏等。<a id="a-BT"></a>功德山王作依止故。<a id="a-BU"></a>复有说者。<a id="a-BV"></a>一切化生其身微弱。<a id="a-BW"></a>不能荷负阿耨多罗三藐三菩提之重担故。<a id="a-BX"></a>复有说者。<a id="a-BY"></a>若受化生。<a id="a-BZ"></a>便无亲族眷属等事。<a id="a-Ba"></a>而彼皆是妙业之果。<a id="a-Bb"></a>菩萨长夜勤修妙业极圆满故不受化生。<a id="a-Bc"></a>复有说者。<a id="a-Bd"></a>菩萨长夜精进炽然造作增长感父母业。<a id="a-Be"></a>菩萨父母亦于长夜。<a id="a-Bf"></a>修习感圣子业。<a id="a-Bg"></a>若受化生则二所修俱空无果。<a id="a-Bh"></a>是以不受。<a id="a-Bi"></a>有说。<a id="a-Bj"></a>欲显菩萨一切尊胜。<a id="a-Bk"></a>所谓智见族姓位等。<a id="a-Bl"></a>以是义故不受化生。<a id="a-Bm"></a>有说。<a id="a-Bn"></a>为断众生族姓慢故。<a id="a-Bo"></a>依胜族姓不受化生。<a id="a-Bp"></a>有说。<a id="a-Bq"></a>欲摄引乐在家者令入法故不受化生。<a id="a-Br"></a>若受化生彼当说言。<a id="a-Bs"></a>佛无亲属故毁家法岂比我等。<a id="a-Bt"></a>若菩萨生刹帝利家宗亲强盛。<a id="a-Bu"></a>而能厌舍如弃涕唾开甘露门成等正觉。<a id="a-Bv"></a>则彼皆生希有之想。<a id="a-Bw"></a>所说敬受。<a id="a-Bx"></a>有说。<a id="a-By"></a>菩萨欲为法幢作内外护故不受化生。<a id="a-Bz"></a>诸佛皆有内护外护。<a id="a-C0"></a>内谓菩提分法。<a id="a-C1"></a>外谓亲属。<a id="a-C2"></a>若无外护当为外道恶党所坏故。<a id="a-C3"></a>佛世尊度诸释种以护正法。<a id="a-C4"></a>由此乃至六群苾刍亦言。<a id="a-C5"></a>若有外道来恼佛者。<a id="a-C6"></a>佛若不制我等亦能以力伏彼。<a id="a-C7"></a>有说。<a id="a-C8"></a>欲止外道谤故不受化生。<a id="a-C9"></a>谓佛亲从睹史多宫殁。<a id="a-CA"></a>身光赫奕照大千世界。<a id="a-CB"></a>入于母胎十月满已从母胎出。<a id="a-CC"></a>即行七步自称独尊。<a id="a-CD"></a>出家苦行诣菩提树成等正觉。<a id="a-CE"></a>尚被谤言过百劫后大幻当出无父无母食啖世间。<a id="a-CF"></a>若受化生便增诽谤。<a id="a-CG"></a>是故菩萨不受化生。<a id="a-CH"></a>有说。<a id="a-CI"></a>为欲饶益当来诸有情故不受化生。<a id="a-CJ"></a>所以者何若受胎生便有遗身。<a id="a-CK"></a>般涅槃后虽越千载。<a id="a-CL"></a>无量有情乃至若能于遗身界。<a id="a-CM"></a>如芥子许起殷净心。<a id="a-CN"></a>恭敬供养获无边福。<a id="a-CO"></a>生天受乐得般涅槃。<a id="a-CP"></a>若受化生便无是事。<a id="a-CQ"></a>所以者何。<a id="a-CR"></a>化生命终如灯光灭无遗余故。<a id="a-CS"></a>此中因论生论。<a id="a-CT"></a>问何故化生命终无遗余耶。<a id="a-CU"></a>答由彼生时诸根顿起。<a id="a-CV"></a>所以殁时亦复顿灭。<a id="a-CW"></a>如人戏水乍出乍没。<a id="a-CX"></a>复有说者。<a id="a-CY"></a>化身轻妙如云如电。<a id="a-CZ"></a>亦如风焰灭已无余莫知方所。<a id="a-Ca"></a>复次化生造色增。<a id="a-Cb"></a>余三生大种增。<a id="a-Cc"></a>由造色增故灭则顿灭。<a id="a-Cd"></a>复次化生根法增。<a id="a-Ce"></a>余三生非根法增。<a id="a-Cf"></a>由根法增故灭则顿灭。<a id="a-Cg"></a>谓化生者所受身形发爪等物无根法少。<a id="a-Ch"></a>问若化生死无遗余者。<a id="a-Ci"></a>何故经说化生妙翅鸟取化生龙为食耶。<a id="a-Cj"></a>答以不知故取之为食。<a id="a-Ck"></a>然不充饥。<a id="a-Cl"></a>有说。<a id="a-Cm"></a>彼龙未死之顷暂得充饥。<a id="a-Cn"></a>死已还饥。<a id="a-Co"></a>饥复取食无违经过。<a id="a-Cp"></a>复有说者。<a id="a-Cq"></a>诸化生龙其身精妙。<a id="a-Cr"></a>如酥油等才吞入腹便成食事。<a id="a-Cs"></a>或有说者。<a id="a-Ct"></a>化生妙翅鸟多诸巧便得化生龙。<a id="a-Cu"></a>以足按颈从尾吞之。<a id="a-Cv"></a>命未绝来能作食事。<a id="a-Cw"></a>死则不尔。<a id="a-Cx"></a>有余师说。<a id="a-Cy"></a>彼妙翅鸟食化生龙时。<a id="a-Cz"></a>涎液先流烂脑随下。<a id="a-D0"></a>与龙俱咽食事便成。<a id="a-D1"></a>非化生龙独成食事。</p>
  <p id="aD2">问余经所说复云何通。<a id="a-D3"></a>如说。<a id="a-D4"></a>大地狱中。<a id="a-D5"></a>有黑驳狗肥壮暴恶。<a id="a-D6"></a>扑诸有情卧铁地上。<a id="a-D7"></a>掴裂其腹啖食肠肚。<a id="a-D8"></a>答由彼肠肚未离身来。<a id="a-D9"></a>暂得充饥故说为食。<a id="a-DA"></a>有说。<a id="a-DB"></a>由彼受罪有情恶业力故。<a id="a-DC"></a>但令受苦非作食事。</p>
  <p id="aDD">若成就身彼成就语业耶。<a id="a-DE"></a>答应作四句。<a id="a-DF"></a>有成就身非语业。<a id="a-DG"></a>有成就语业非身。<a id="a-DH"></a>有成就身亦语业。<a id="a-DI"></a>有非成就身亦非语业。<a id="a-DJ"></a>此皆如前身对身业中说。<a id="a-DK"></a>差别者此说语表。<a id="a-DL"></a>以身业语业系地有无必无别故。<a id="a-DM"></a>若成就身彼成就意业耶。<a id="a-DN"></a>答诸成就身。<a id="a-DO"></a>彼定成就意业。<a id="a-DP"></a>有成就意业非身。<a id="a-DQ"></a>谓生无色界。<a id="a-DR"></a>若成就身彼成就身业语业耶。<a id="a-DS"></a>答有成就身非身业语业。<a id="a-DT"></a>谓处卵[穀-禾+卵]若诸异生住胎藏中。<a id="a-DU"></a>若生欲界住非律仪非不律仪。<a id="a-DV"></a>无身语表设有而失。<a id="a-DW"></a>有成就身及身业。<a id="a-DX"></a>非语业。<a id="a-DY"></a>谓生欲界住非律仪非不律仪。<a id="a-DZ"></a>现有身表。<a id="a-Da"></a>或先有不失无语表设有而失。<a id="a-Db"></a>有成就身及语业。<a id="a-Dc"></a>非身业。<a id="a-Dd"></a>谓生欲界住非律仪非不律仪现有语表。<a id="a-De"></a>或先有不失无身表设有而失。<a id="a-Df"></a>有成就身及身业语业。<a id="a-Dg"></a>谓诸圣者住胎藏中。<a id="a-Dh"></a>若生欲界住律仪。<a id="a-Di"></a>若住不律仪。<a id="a-Dj"></a>若住非律仪非不律仪。<a id="a-Dk"></a>现有身语表。<a id="a-Dl"></a>或先有不失。<a id="a-Dm"></a>若生色界设成就身业语业。<a id="a-Dn"></a>彼成就身耶。<a id="a-Do"></a>答或成就。<a id="a-Dp"></a>或不成就。<a id="a-Dq"></a>云何成就。<a id="a-Dr"></a>谓如前说。<a id="a-Ds"></a>云何不成就。<a id="a-Dt"></a>谓诸圣者生无色界。<a id="a-Du"></a>若成就身彼成就身业意业耶。<a id="a-Dv"></a>答有成就身及意业。<a id="a-Dw"></a>非身业。<a id="a-Dx"></a>谓处卵[穀-禾+卵]。<a id="a-Dy"></a>若诸异生住胎藏中。<a id="a-Dz"></a>若生欲界住非律仪非不律仪无身表。<a id="a-E0"></a>设有而失。<a id="a-E1"></a>有成就身及身业意业。<a id="a-E2"></a>谓诸圣者住胎藏中。<a id="a-E3"></a>若生欲界住律仪。<a id="a-E4"></a>若住不律仪。<a id="a-E5"></a>若住非律仪非不律仪。<a id="a-E6"></a>现有身表。<a id="a-E7"></a>或先有不失。<a id="a-E8"></a>若生色界设成就身业意业。<a id="a-E9"></a>彼成就身耶。<a id="a-EA"></a>答或成就。<a id="a-EB"></a>或不成就。<a id="a-EC"></a>云何成就。<a id="a-ED"></a>谓如前说。<a id="a-EE"></a>云何不成就。<a id="a-EF"></a>谓诸圣者生无色界。<a id="a-EG"></a>若成就身。<a id="a-EH"></a>彼成就语业意业耶。<a id="a-EI"></a>答有成就身及意业。<a id="a-EJ"></a>非语业。<a id="a-EK"></a>有成就身及语业意业。<a id="a-EL"></a>此皆如前身对身业意业中说。<a id="a-EM"></a>差别者。<a id="a-EN"></a>此说语表。<a id="a-EO"></a>设成就语业意业。<a id="a-EP"></a>彼成就身耶。<a id="a-EQ"></a>答或成就。<a id="a-ER"></a>或不成就。<a id="a-ES"></a>亦如彼说。<a id="a-ET"></a>若成就身。<a id="a-EU"></a>彼成就身业语业意业耶。<a id="a-EV"></a>答有成就身及意业。<a id="a-EW"></a>非身业语业。<a id="a-EX"></a>有成就身及身业意业。<a id="a-EY"></a>非语业。<a id="a-EZ"></a>有成就身及语业意业。<a id="a-Ea"></a>非身业。<a id="a-Eb"></a>有成就身。<a id="a-Ec"></a>及身业语业意业。<a id="a-Ed"></a>此皆如前身对身业语业中说。<a id="a-Ee"></a>以意业一切时皆成就故。<a id="a-Ef"></a>设成就身业语业意业。<a id="a-Eg"></a>彼成就身耶。<a id="a-Eh"></a>答或成就。<a id="a-Ei"></a>或不成就。<a id="a-Ej"></a>亦如彼说。</p>
  <p id="aEk">若成就身业。<a id="a-El"></a>彼成就语业耶。<a id="a-Em"></a>答应作四句。<a id="a-En"></a>有成就身业非语业。<a id="a-Eo"></a>谓生欲界住非律仪非不律仪现有身表。<a id="a-Ep"></a>或先有不失。<a id="a-Eq"></a>无语表。<a id="a-Er"></a>设有而失。<a id="a-Es"></a>有成就语业非身业。<a id="a-Et"></a>谓生欲界住非律仪非不律仪。<a id="a-Eu"></a>现有语表。<a id="a-Ev"></a>或先有不失。<a id="a-Ew"></a>无身表。<a id="a-Ex"></a>设有而失。<a id="a-Ey"></a>有成就身业亦语业。<a id="a-Ez"></a>谓诸圣者住胎藏中。<a id="a-F0"></a>若生欲界住律仪。<a id="a-F1"></a>若住不律仪。<a id="a-F2"></a>若住非律仪非不律仪。<a id="a-F3"></a>现有身语表。<a id="a-F4"></a>或先有不失。<a id="a-F5"></a>若生色界。<a id="a-F6"></a>若诸圣者生无色界。<a id="a-F7"></a>有非成就身业。<a id="a-F8"></a>亦非语业。<a id="a-F9"></a>谓处卵[穀-禾+卵]。<a id="a-FA"></a>若诸异生住胎藏中。<a id="a-FB"></a>若生欲界住非律仪非不律仪。<a id="a-FC"></a>无身语表。<a id="a-FD"></a>设有而失。<a id="a-FE"></a>若诸异生生无色界。<a id="a-FF"></a>若成就身业彼成就意业耶。<a id="a-FG"></a>答诸成就身业。<a id="a-FH"></a>彼成就意业。<a id="a-FI"></a>有成就意业非身业。<a id="a-FJ"></a>谓处卵[穀-禾+卵]。<a id="a-FK"></a>若诸异生住胎藏中。<a id="a-FL"></a>若生欲界住非律仪非不律仪。<a id="a-FM"></a>无身表。<a id="a-FN"></a>设有而失。<a id="a-FO"></a>若诸异生生无色界。<a id="a-FP"></a>若成就身业。<a id="a-FQ"></a>彼成就语业意业耶。<a id="a-FR"></a>答有成就身业及意业。<a id="a-FS"></a>非语业。<a id="a-FT"></a>谓生欲界住非律仪非不律仪。<a id="a-FU"></a>现有身表。<a id="a-FV"></a>或先有不失。<a id="a-FW"></a>无语表。<a id="a-FX"></a>设有而失。<a id="a-FY"></a>有成就身业及语业意业。<a id="a-FZ"></a>谓诸圣者住胎藏中。<a id="a-Fa"></a>若生欲界住律仪。<a id="a-Fb"></a>若住不律仪。<a id="a-Fc"></a>若住非律仪非不律仪。<a id="a-Fd"></a>现有身语表。<a id="a-Fe"></a>或先有不失。<a id="a-Ff"></a>若生色界。<a id="a-Fg"></a>若诸圣者生无色界。<a id="a-Fh"></a>设成就语业意业。<a id="a-Fi"></a>彼成就身业耶。<a id="a-Fj"></a>答或成就。<a id="a-Fk"></a>或不成就。<a id="a-Fl"></a>云何成就。<a id="a-Fm"></a>谓如前说。<a id="a-Fn"></a>云何不成就。<a id="a-Fo"></a>谓生欲界住非律仪非不律仪。<a id="a-Fp"></a>现有语表。<a id="a-Fq"></a>或先有不失。<a id="a-Fr"></a>无身表。<a id="a-Fs"></a>设有而失。</p>
  <p id="aFt">若成就语业。<a id="a-Fu"></a>彼成就意业耶。<a id="a-Fv"></a>答诸成就语业。<a id="a-Fw"></a>彼成就意业。<a id="a-Fx"></a>有成就意业。<a id="a-Fy"></a>非语业。<a id="a-Fz"></a>此如前身业对意业说。<a id="a-G0"></a>差别者。<a id="a-G1"></a>此说语表。<a id="a-G2"></a>此上所说总略义者。<a id="a-G3"></a>所谓彼身若生无色界定不成就。<a id="a-G4"></a>生欲色界则定成就彼身业语业。<a id="a-G5"></a>若在卵[穀-禾+卵]异生。<a id="a-G6"></a>处胎藏中及诸异生生无色界定不成就。<a id="a-G7"></a>一切圣者。<a id="a-G8"></a>色界异生。<a id="a-G9"></a>及欲界异生。<a id="a-GA"></a>住善恶戒者皆定成就。<a id="a-GB"></a>余或成就。<a id="a-GC"></a>或不成就。<a id="a-GD"></a>意业一切皆定成就。</p>
 </body>
</html>