<!doctype html>
<html id="z3IBVei13U" data-ver="1044">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第一百三十七</h1>
  <h2 id="a2">大种蕴第五中具见纳息第三之四</h2>
  <p id="a3">问此除色想。<a id="a-4"></a>自体云何。<a id="a-5"></a>答慧为自体。<a id="a-6"></a>若尔何故以想为名。<a id="a-7"></a>由此聚中想用增故。<a id="a-8"></a>如持息念身等念住。<a id="a-9"></a>本性生念。<a id="a-A"></a>宿住随念。<a id="a-B"></a>皆慧为体。<a id="a-C"></a>以念为名。<a id="a-D"></a>念用增故。<a id="a-E"></a>彼亦如是已说自体。<a id="a-F"></a>应释其名。<a id="a-G"></a>此以何故名除色想。<a id="a-H"></a>由此能遣诸积集色令不现前。<a id="a-I"></a>名除色想。<a id="a-J"></a>界者色界。<a id="a-K"></a>地者第四静虑。<a id="a-L"></a>所依者依欲界身。<a id="a-M"></a>行相者不明了行相。<a id="a-N"></a>所缘者缘欲界。<a id="a-O"></a>问此缘欲界何法。<a id="a-P"></a>答有说。<a id="a-Q"></a>即缘[卄/積]坑等处。<a id="a-R"></a>有说。<a id="a-S"></a>即缘彼处空界。<a id="a-T"></a>如是说者。<a id="a-U"></a>即缘所除所有诸色。<a id="a-V"></a>于中有说。<a id="a-W"></a>唯缘所除自身诸色念住者身念住。<a id="a-X"></a>智者世俗智。<a id="a-Y"></a>等持者非等持俱。<a id="a-Z"></a>根者舍根相应世者通三世。<a id="a-a"></a>过去缘过去。<a id="a-b"></a>现在缘现在。<a id="a-c"></a>未来可生者。<a id="a-d"></a>缘未来。<a id="a-e"></a>不生者缘三世。<a id="a-f"></a>善不善无记者。<a id="a-g"></a>是善缘三种。<a id="a-h"></a>有说。<a id="a-i"></a>唯缘无记。<a id="a-j"></a>三界系不系者。<a id="a-k"></a>是色界系。<a id="a-l"></a>缘欲界系。<a id="a-m"></a>学无学非学非无学者。<a id="a-n"></a>是非学非无学。<a id="a-o"></a>缘非学非无学。<a id="a-p"></a>见所断修所断不断者。<a id="a-q"></a>是修所断。<a id="a-r"></a>缘修所断。<a id="a-s"></a>缘自身他身非身者。<a id="a-t"></a>有说。<a id="a-u"></a>唯缘自身。<a id="a-v"></a>有说。<a id="a-w"></a>缘自他身。<a id="a-x"></a>有说。<a id="a-y"></a>通缘三种。<a id="a-z"></a>缘名缘义者。<a id="a-10"></a>唯缘义。<a id="a-11"></a>加行得离染得者。<a id="a-12"></a>是加行得。<a id="a-13"></a>非离染得。<a id="a-14"></a>已离第四静虑染者。<a id="a-15"></a>若不加行求此想时。<a id="a-16"></a>终不能起令现前故有说。<a id="a-17"></a>佛离染得。<a id="a-18"></a>离有顶染时得故。<a id="a-19"></a>余加行得。<a id="a-1A"></a>有说。<a id="a-1B"></a>余亦离染得。<a id="a-1C"></a>而加行现前。<a id="a-1D"></a>佛不加行独觉下加行。<a id="a-1E"></a>声闻或中或上。<a id="a-1F"></a>起处者在欲界。<a id="a-1G"></a>非色无色界。<a id="a-1H"></a>在人三洲非北洲。<a id="a-1I"></a>问此谁所起。<a id="a-1J"></a>答有说唯圣者非异生。<a id="a-1K"></a>有说。<a id="a-1L"></a>异生亦起。<a id="a-1M"></a>异生有二种。<a id="a-1N"></a>一内法异生。<a id="a-1O"></a>二外法异生。<a id="a-1P"></a>内法者能起非外法。<a id="a-1Q"></a>以外法异生。<a id="a-1R"></a>长夜执我怖畏无我。<a id="a-1S"></a>不乐遣除内所依色故。<a id="a-1T"></a>已说此想自性等门复应显示有杂无杂。<a id="a-1U"></a>问诸无除色想皆未离色染耶。<a id="a-1V"></a>答诸未离色染皆无除色想。<a id="a-1W"></a>有无除色想非未离色染。<a id="a-1X"></a>谓已离色染而未入彼定。<a id="a-1Y"></a>问诸有除色想皆已离色染耶。<a id="a-1Z"></a>答诸有除色想皆已离色染。<a id="a-1a"></a>有已离色染非有除色想。<a id="a-1b"></a>谓已离色染而未入彼定。<a id="a-1c"></a>所以者何。<a id="a-1d"></a>前说彼定唯加行得。<a id="a-1e"></a>非离染得故。<a id="a-1f"></a>虽已离第四静虑染。<a id="a-1g"></a>若不加行求此定时。<a id="a-1h"></a>终不能起令现前故。<a id="a-1i"></a>有说。<a id="a-1j"></a>此定虽离染得。<a id="a-1k"></a>而独觉等要起加行方令现前。<a id="a-1l"></a>此依现前有无作论故作是说。</p>
  <p id="a1m">问除色想言有多处说。<a id="a-1n"></a>谓此处说杂蕴。<a id="a-1o"></a>亦言入无色定除去色想。<a id="a-1p"></a>波罗衍拏亦作是说。</p>
  <p id="a1q">诸有除色想　　能除一切身</p>
  <p id="a1r">于内外法中　　无有不见者</p>
  <p id="a1s">众义品中亦作是说。</p>
  <p id="a1t">于想有想非即离　　亦非无想非除想</p>
  <p id="a1u">如是平等除色想　　无有染着彼因缘</p>
  <p id="a1v">如是诸说义有何异。<a id="a-1w"></a>答此说能遣诸积集色令不现前。<a id="a-1x"></a>名除色想。<a id="a-1y"></a>波罗衍拏众义品说。<a id="a-1z"></a>断色界爱名除色想。<a id="a-20"></a>杂蕴中说。<a id="a-21"></a>不缘下地流转诸色名除色想。<a id="a-22"></a>有说。<a id="a-23"></a>此除色想在第四静虑。<a id="a-24"></a>波罗衍拏众义品说。<a id="a-25"></a>除色想者在七地。<a id="a-26"></a>谓未至中间四静虑空无边处近分。<a id="a-27"></a>杂蕴所说除色想者。<a id="a-28"></a>亦在七地。<a id="a-29"></a>谓四无色上三近分。<a id="a-2A"></a>有说。<a id="a-2B"></a>此除色想是身念住。<a id="a-2C"></a>波罗衍拏众义品说。<a id="a-2D"></a>除色想者是法念住。<a id="a-2E"></a>杂蕴所说除色想者。<a id="a-2F"></a>通四念住。<a id="a-2G"></a>有说此除色想是不共。<a id="a-2H"></a>余三是共。<a id="a-2I"></a>有说。<a id="a-2J"></a>杂蕴所说是共。<a id="a-2K"></a>余三不共。<a id="a-2L"></a>是名诸说异义。</p>
  <p id="a2M">四识住七识住。<a id="a-2N"></a>为四摄七。<a id="a-2O"></a>七摄四耶。<a id="a-2P"></a>乃至广说。<a id="a-2Q"></a>问何故作此论。<a id="a-2R"></a>答为欲分别契经义故。<a id="a-2S"></a>谓契经说。<a id="a-2T"></a>四识住七识住九有情居。<a id="a-2U"></a>而不广分别。<a id="a-2V"></a>亦不明摄。<a id="a-2W"></a>今欲广解。<a id="a-2X"></a>并显相摄故。<a id="a-2Y"></a>作斯论。<a id="a-2Z"></a>四识住者。<a id="a-2a"></a>如契经说。<a id="a-2b"></a>一色随识住。<a id="a-2c"></a>二受随识住。<a id="a-2d"></a>三想随识住。<a id="a-2e"></a>四行随识住。<a id="a-2f"></a>色随识住者。<a id="a-2g"></a>谓色有漏随顺于取有情数摄。<a id="a-2h"></a>行随识住亦尔。<a id="a-2i"></a>受随识住者。<a id="a-2j"></a>谓受有漏随顺于取想。<a id="a-2k"></a>随识住亦尔。<a id="a-2l"></a>有余师说。<a id="a-2m"></a>色随识住者。<a id="a-2n"></a>谓色有漏随顺于取。<a id="a-2o"></a>有情数非有情数摄。<a id="a-2p"></a>行随识住亦尔。<a id="a-2q"></a>受想随识住如前说。<a id="a-2r"></a>问有情数蕴。<a id="a-2s"></a>说为识住。<a id="a-2t"></a>此事可尔。<a id="a-2u"></a>非有情数蕴云何名识住。<a id="a-2v"></a>答有多种识住。<a id="a-2w"></a>谓相应识住。<a id="a-2x"></a>俱有识住。<a id="a-2y"></a>所依识住。<a id="a-2z"></a>所缘识住。<a id="a-30"></a>所行识住。<a id="a-31"></a>非有情数蕴。<a id="a-32"></a>是识所缘故名识住。<a id="a-33"></a>已说自性。<a id="a-34"></a>应说因缘。<a id="a-35"></a>何因缘故说名识住。<a id="a-36"></a>答识于此中住。<a id="a-37"></a>等住近住故名识住。<a id="a-38"></a>如马等所住名马等住。<a id="a-39"></a>有说。<a id="a-3A"></a>此中喜所润识增长广大故名识住。<a id="a-3B"></a>有说。<a id="a-3C"></a>此中爱所润识摄受不离故名识住。<a id="a-3D"></a>有说。<a id="a-3E"></a>此中诸有漏识随顺取识生起执着。<a id="a-3F"></a>安住增长故名识住。</p>
  <p id="a3G">问何故无漏法不立识住。<a id="a-3H"></a>答诸无漏法无识住相故。<a id="a-3I"></a>复次若法能增益有。<a id="a-3J"></a>能摄受有。<a id="a-3K"></a>能住持有。<a id="a-3L"></a>立为识住。<a id="a-3M"></a>诸无漏法能损减有。<a id="a-3N"></a>能违害有。<a id="a-3O"></a>能破坏有。<a id="a-3P"></a>故非识住。<a id="a-3Q"></a>复次若法乃至是身见事。<a id="a-3R"></a>乃至堕苦集谛立为识住。<a id="a-3S"></a>诸无漏法乃至非身见事。<a id="a-3T"></a>乃至不堕苦集谛。<a id="a-3U"></a>故非识住。<a id="a-3V"></a>有说。<a id="a-3W"></a>若法喜所润识于中增长广大立为识住。<a id="a-3X"></a>诸无漏法与此相违故非识住。<a id="a-3Y"></a>有说。<a id="a-3Z"></a>若法爱所润识于中摄受不离立为识住。<a id="a-3a"></a>诸无漏法则不如是。<a id="a-3b"></a>故非识住。<a id="a-3c"></a>有说。<a id="a-3d"></a>若法诸有漏识随顺取识于中生起执着。<a id="a-3e"></a>安住增长立为识住。<a id="a-3f"></a>诸无漏法与此相违故非识住。</p>
  <p id="a3g">问何故识非识住。<a id="a-3h"></a>答为识故立识住。<a id="a-3i"></a>如为王故立王座。<a id="a-3j"></a>如王座王床王路亦尔。<a id="a-3k"></a>如王非路路非王。<a id="a-3l"></a>是王所行故名王路。<a id="a-3m"></a>如是识非住住非识。<a id="a-3n"></a>是识所止故名识住。<a id="a-3o"></a>是故识非识住。<a id="a-3p"></a>有说。<a id="a-3q"></a>若法识所乘御。<a id="a-3r"></a>如象马船人所乘御。<a id="a-3s"></a>彼法立识住非识。<a id="a-3t"></a>乘御于识故识非识住。<a id="a-3u"></a>复次若法与识俱生俱住俱灭。<a id="a-3v"></a>于识有用立为识住。<a id="a-3w"></a>识于识不尔。<a id="a-3x"></a>有说。<a id="a-3y"></a>识住法尔与识俱在现在。<a id="a-3z"></a>是识所住。<a id="a-40"></a>非识与识得有此事。<a id="a-41"></a>问自识他识俱在现在。<a id="a-42"></a>何不展转立识住耶。<a id="a-43"></a>答自识于自识非识住故。<a id="a-44"></a>于他识亦非无异相故。<a id="a-45"></a>复次于自识亲尚非识住。<a id="a-46"></a>况于疏远。<a id="a-47"></a>有说。<a id="a-48"></a>若法与识三和合生。<a id="a-49"></a>互有作用立为识住。<a id="a-4A"></a>非识与识三和合生互有作用。<a id="a-4B"></a>故非识住。</p>
  <p id="a4C">由自分识于中住故。<a id="a-4D"></a>自分诸蕴得识住名。<a id="a-4E"></a>谓欲界蕴。<a id="a-4F"></a>欲界识所住。<a id="a-4G"></a>色界蕴色界识所住。<a id="a-4H"></a>无色界蕴。<a id="a-4I"></a>无色界识所住。<a id="a-4J"></a>初静虑蕴。<a id="a-4K"></a>初静虑识所住。<a id="a-4L"></a>乃至非想非非想处蕴。<a id="a-4M"></a>非想非非想识所住。<a id="a-4N"></a>问生欲界起色无色界无漏心现在前。<a id="a-4O"></a>现在二蕴是识住不。<a id="a-4P"></a>答应言是识住。<a id="a-4Q"></a>问无同分识于中止住。<a id="a-4R"></a>云何名识住。<a id="a-4S"></a>答得识住相故。<a id="a-4T"></a>谓同分识余缘故不生。<a id="a-4U"></a>非此不能生故亦名识住。<a id="a-4V"></a>如泉池侧。<a id="a-4W"></a>置象马鱼师子等口以为注道。<a id="a-4X"></a>水不行时非此为障。<a id="a-4Y"></a>水若行者为作所依。<a id="a-4Z"></a>虽水不行亦名注道。<a id="a-4a"></a>彼亦如是。<a id="a-4b"></a>七识住者。<a id="a-4c"></a>如契经说。<a id="a-4d"></a>有色有情身异想异。<a id="a-4e"></a>如人一分天是第一识住有色者。<a id="a-4f"></a>谓彼有情有色可了。<a id="a-4g"></a>有色身。<a id="a-4h"></a>有色界处蕴。<a id="a-4i"></a>有色施设。<a id="a-4j"></a>故名有色。<a id="a-4k"></a>有情者。<a id="a-4l"></a>谓谛义胜义。<a id="a-4m"></a>有情不可得非实有体。<a id="a-4n"></a>然于界处蕴中。<a id="a-4o"></a>假想施设说为有情。<a id="a-4p"></a>奈落。<a id="a-4q"></a>意生。<a id="a-4r"></a>儒童。<a id="a-4s"></a>养者。<a id="a-4t"></a>补特伽罗。<a id="a-4u"></a>命者。<a id="a-4v"></a>生者。<a id="a-4w"></a>故名有情。<a id="a-4x"></a>身异者。<a id="a-4y"></a>谓彼有情有种种身。<a id="a-4z"></a>种种显形状貌差别故名身异。<a id="a-50"></a>想异者。<a id="a-51"></a>谓彼有情。<a id="a-52"></a>有乐想。<a id="a-53"></a>苦想。<a id="a-54"></a>不苦乐想。<a id="a-55"></a>故名想异。<a id="a-56"></a>如人一分天者。<a id="a-57"></a>人则一切人。<a id="a-58"></a>一分天。<a id="a-59"></a>谓欲界天。<a id="a-5A"></a>是第一识住者。<a id="a-5B"></a>第一则次第中最初数。<a id="a-5C"></a>识住谓彼所系色受想行识。<a id="a-5D"></a>释识住义已如前说。<a id="a-5E"></a>有色有情身异想一。<a id="a-5F"></a>如梵众天。<a id="a-5G"></a>谓彼初起是第二识住。<a id="a-5H"></a>有色等如前说。<a id="a-5I"></a>想一者。<a id="a-5J"></a>谓彼有情染想无异。<a id="a-5K"></a>如梵众天者。<a id="a-5L"></a>此显梵世诸天。<a id="a-5M"></a>谓彼初起者。<a id="a-5N"></a>谓彼初生同起染想。<a id="a-5O"></a>后便想异。<a id="a-5P"></a>是第二识住者。<a id="a-5Q"></a>第二准前识住。<a id="a-5R"></a>如前说。<a id="a-5S"></a>有色有情身一想异。<a id="a-5T"></a>如极光净天。<a id="a-5U"></a>是第三识住。<a id="a-5V"></a>有色等如前说。<a id="a-5W"></a>身一者。<a id="a-5X"></a>谓彼有情有一类身。<a id="a-5Y"></a>一类显形状貌无别。<a id="a-5Z"></a>想异者。<a id="a-5a"></a>谓彼有情有乐想不苦不乐想。<a id="a-5b"></a>由彼诸天厌根本地喜根已。<a id="a-5c"></a>起近分地舍根现前。<a id="a-5d"></a>厌近分地舍根已。<a id="a-5e"></a>起根本地喜根现前。<a id="a-5f"></a>如富贵人。<a id="a-5g"></a>厌欲乐已欣住法乐厌法乐已欣住欲乐。<a id="a-5h"></a>如极光净天者。<a id="a-5i"></a>此显第二静虑诸天。<a id="a-5j"></a>有色有情身一想一。<a id="a-5k"></a>如遍净天。<a id="a-5l"></a>是第四识住。<a id="a-5m"></a>有色等如前说。<a id="a-5n"></a>想一者。<a id="a-5o"></a>谓彼有情有无覆无记无差别想。<a id="a-5p"></a>如遍净天者。<a id="a-5q"></a>此显第三静虑诸天。<a id="a-5r"></a>无色有情一切色想皆超越故。<a id="a-5s"></a>诸有对想皆隐没故。<a id="a-5t"></a>于别异想不作意故。<a id="a-5u"></a>入无边空。<a id="a-5v"></a>空无边处具足住。<a id="a-5w"></a>如随空无边处天。<a id="a-5x"></a>是第五识住。<a id="a-5y"></a>无色有情一切空无边处皆超越故。<a id="a-5z"></a>入无边识。<a id="a-60"></a>识无边处具足住。<a id="a-61"></a>如随识无边处天。<a id="a-62"></a>是第六识住。<a id="a-63"></a>无色有情一切识无边处皆超越故。<a id="a-64"></a>入无少所有无所有处具足住。<a id="a-65"></a>如随无所有处天。<a id="a-66"></a>是第七识住。<a id="a-67"></a>此中诸无色者。<a id="a-68"></a>谓彼有情无色可了。<a id="a-69"></a>无有色身。<a id="a-6A"></a>无色界处蕴。<a id="a-6B"></a>无色施设故名无色。<a id="a-6C"></a>有情等如前说。<a id="a-6D"></a>一切空无边处皆超越等如余处说。<a id="a-6E"></a>识住者。<a id="a-6F"></a>谓彼所系受想行识。<a id="a-6G"></a>问何故初静虑有异身非上地。<a id="a-6H"></a>答以初静虑立王臣众有差别故。<a id="a-6I"></a>谓大梵王与诸梵辅及诸梵众数数集会。<a id="a-6J"></a>于中种种显形状貌。<a id="a-6K"></a>衣服语言各有差别。<a id="a-6L"></a>上地不尔。<a id="a-6M"></a>有说。<a id="a-6N"></a>初静虑受上中下无别异。<a id="a-6O"></a>业异熟故身有异。<a id="a-6P"></a>上地不尔。<a id="a-6Q"></a>有说。<a id="a-6R"></a>初静虑受有寻伺。<a id="a-6S"></a>业异熟故身有异。<a id="a-6T"></a>上地不尔。<a id="a-6U"></a>有说。<a id="a-6V"></a>初静虑受表无表。<a id="a-6W"></a>业异熟故身有异。<a id="a-6X"></a>上地不尔。<a id="a-6Y"></a>有说。<a id="a-6Z"></a>初静虑受四识身相应。<a id="a-6a"></a>业异熟故身有异。<a id="a-6b"></a>上地不尔。<a id="a-6c"></a>有说。<a id="a-6d"></a>初静虑受三受相应。<a id="a-6e"></a>业异熟故身有异。<a id="a-6f"></a>上地不尔。<a id="a-6g"></a>由如是等种种因缘。<a id="a-6h"></a>初静虑身异上地身一。<a id="a-6i"></a>又初静虑。<a id="a-6j"></a>由染污想说为想一。<a id="a-6k"></a>第二静虑。<a id="a-6l"></a>由善想说为想异。<a id="a-6m"></a>第三静虑。<a id="a-6n"></a>由无覆无记异熟想说为想一。<a id="a-6o"></a>问何故恶趣。<a id="a-6p"></a>第四静虑。<a id="a-6q"></a>非想非非想处。<a id="a-6r"></a>皆不立识住耶。<a id="a-6s"></a>答有作是说。<a id="a-6t"></a>彼亦应立在识住中。<a id="a-6u"></a>而不立者。<a id="a-6v"></a>是有余说。<a id="a-6w"></a>尊者世友作如是说。<a id="a-6x"></a>此是世尊要略而说。<a id="a-6y"></a>然恶趣等摄在此中。<a id="a-6z"></a>谓诸恶趣当知摄在初识住中。<a id="a-70"></a>第四静虑摄次三中。<a id="a-71"></a>非想非非想处摄后三中。<a id="a-72"></a>所以者何。<a id="a-73"></a>以界同故。<a id="a-74"></a>有说。<a id="a-75"></a>若处有二种识多分可得。<a id="a-76"></a>立为识住。<a id="a-77"></a>一爱所摄受识。<a id="a-78"></a>二见所摄受识。<a id="a-79"></a>恶趣及非想非非想处。<a id="a-7A"></a>爱所摄受识多分不可得。<a id="a-7B"></a>第四静虑。<a id="a-7C"></a>见所摄受识多分不可得。<a id="a-7D"></a>故非识住。<a id="a-7E"></a>有说。<a id="a-7F"></a>若处有三种识多分可得。<a id="a-7G"></a>立为识住。<a id="a-7H"></a>一见所断识。<a id="a-7I"></a>二修所断识。<a id="a-7J"></a>三不断识。<a id="a-7K"></a>恶趣。<a id="a-7L"></a>非想非非想处。<a id="a-7M"></a>不断识俱不可得。<a id="a-7N"></a>第四静虑。<a id="a-7O"></a>见所断识多分不可得。<a id="a-7P"></a>故非识住。<a id="a-7Q"></a>问岂不第四静虑异生。<a id="a-7R"></a>皆有见所断识可得耶。<a id="a-7S"></a>答虽有而于彼地非多分可得。<a id="a-7T"></a>五净居天全无有故。<a id="a-7U"></a>问人欲界天。<a id="a-7V"></a>不断识亦不可得。<a id="a-7W"></a>应非识住。<a id="a-7X"></a>答可得有二。<a id="a-7Y"></a>一自性可得。<a id="a-7Z"></a>二所依可得。<a id="a-7a"></a>人欲界天。<a id="a-7b"></a>不断识虽非自性可得。<a id="a-7c"></a>而所依可得故立识住。<a id="a-7d"></a>问岂不非想非非想处。<a id="a-7e"></a>不断识亦所依可得耶。<a id="a-7f"></a>生彼有得阿罗汉故。<a id="a-7g"></a>答虽有而非多分。<a id="a-7h"></a>以生彼中暂起圣道。<a id="a-7i"></a>取无学果已。<a id="a-7j"></a>乃至涅槃不现前故。<a id="a-7k"></a>有说。<a id="a-7l"></a>若处有六种识多分可得立为识住。<a id="a-7m"></a>谓见苦所断识。<a id="a-7n"></a>乃至修所断识。<a id="a-7o"></a>及不断识。<a id="a-7p"></a>恶趣。<a id="a-7q"></a>非想非非想处。<a id="a-7r"></a>不断识俱不可得。<a id="a-7s"></a>第四静虑。<a id="a-7t"></a>前四所断识。<a id="a-7u"></a>多分不可得故非识住。<a id="a-7v"></a>问答分别如前应知。<a id="a-7w"></a>有说。<a id="a-7x"></a>若处识所乐住立为识住。<a id="a-7y"></a>诸恶趣中苦所逼故识不乐住。<a id="a-7z"></a>第四静虑乐。<a id="a-80"></a>迁动故识不安住。<a id="a-81"></a>谓诸异生或乐入无色。<a id="a-82"></a>或乐入无想。<a id="a-83"></a>或乐令识灭。<a id="a-84"></a>若诸圣者或乐入无色。<a id="a-85"></a>或乐入净居。<a id="a-86"></a>或乐入无余。<a id="a-87"></a>非想非非想处。<a id="a-88"></a>极寂静故心微劣故识不乐住。<a id="a-89"></a>有说。<a id="a-8A"></a>若处无坏识法。<a id="a-8B"></a>而可得者立为识住。<a id="a-8C"></a>诸恶趣中有极苦受。<a id="a-8D"></a>第四静虑。<a id="a-8E"></a>有无想定。<a id="a-8F"></a>无想异熟非想非非想处。<a id="a-8G"></a>有灭尽定。<a id="a-8H"></a>能坏识法故非识住。<a id="a-8I"></a>有说。<a id="a-8J"></a>若处由二事故。<a id="a-8K"></a>发起殊胜异分诸识。<a id="a-8L"></a>令现在前立为识住。<a id="a-8M"></a>一由定故。<a id="a-8N"></a>二由生故。<a id="a-8O"></a>恶趣。<a id="a-8P"></a>非想非非想处。<a id="a-8Q"></a>二事俱无。<a id="a-8R"></a>第四静虑。<a id="a-8S"></a>虽有定故而无生故。<a id="a-8T"></a>有言。<a id="a-8U"></a>恶趣二事俱无第四静虑虽有定故而无生故。<a id="a-8V"></a>非想非非想处虽有生故而无定故。<a id="a-8W"></a>由如是等种种因缘。<a id="a-8X"></a>恶趣等非识住。</p>
  <p id="a8Y">问何故四识住中识非识住。<a id="a-8Z"></a>七识住中识是识住。<a id="a-8a"></a>答由别因故立四识住。<a id="a-8b"></a>由别因故立七识住。<a id="a-8c"></a>谓若有法识所乘御。<a id="a-8d"></a>与识俱行亲近和合。<a id="a-8e"></a>立四识住。<a id="a-8f"></a>识望于识无如是事故。<a id="a-8g"></a>不立在四识住中。<a id="a-8h"></a>若法与识为因为果。<a id="a-8i"></a>展转相资立七识住。<a id="a-8j"></a>识望于识有如是事。<a id="a-8k"></a>是故立在七识住中。</p>
  <p id="a8l">九有情居者。<a id="a-8m"></a>如契经说。<a id="a-8n"></a>有色有情身异想异。<a id="a-8o"></a>如人一分天。<a id="a-8p"></a>是第一有情居。<a id="a-8q"></a>有色有情身异想一。<a id="a-8r"></a>如梵众天。<a id="a-8s"></a>是第二有情居。<a id="a-8t"></a>有色有情身一想异。<a id="a-8u"></a>如极光净天。<a id="a-8v"></a>是第三有情居。<a id="a-8w"></a>有色有情身一想一。<a id="a-8x"></a>如遍净天。<a id="a-8y"></a>是第四有情居。<a id="a-8z"></a>有色等如前说。<a id="a-90"></a>有情居者。<a id="a-91"></a>谓彼所系色受想行识。<a id="a-92"></a>又是有情所居。<a id="a-93"></a>所住。<a id="a-94"></a>所止。<a id="a-95"></a>生处。<a id="a-96"></a>故名有情居。<a id="a-97"></a>有色有情。<a id="a-98"></a>无想无别想。<a id="a-99"></a>如无想有情天。<a id="a-9A"></a>是第五有情居。<a id="a-9B"></a>有色等如前说。<a id="a-9C"></a>无想者。<a id="a-9D"></a>彼处长时想等灭故。<a id="a-9E"></a>则由此义名无想有情天。<a id="a-9F"></a>无色有情一切色想皆超越。<a id="a-9G"></a>故诸有对想皆隐没故。<a id="a-9H"></a>于别异想不作意故。<a id="a-9I"></a>入无边空空无边处具足住。<a id="a-9J"></a>如随空无边处天。<a id="a-9K"></a>是第六有情居。<a id="a-9L"></a>无色有情。<a id="a-9M"></a>一切空无边处皆超越故。<a id="a-9N"></a>入无边识。<a id="a-9O"></a>识无边处具足住。<a id="a-9P"></a>如随识无边处天。<a id="a-9Q"></a>是第七有情居。<a id="a-9R"></a>无色有情一切识无边处皆超越故。<a id="a-9S"></a>入无少所有。<a id="a-9T"></a>无所有处具足住。<a id="a-9U"></a>如随无所有处天。<a id="a-9V"></a>是第八有情居。<a id="a-9W"></a>无色有情一切无所有处皆超越故。<a id="a-9X"></a>入非想非非想处具足住。<a id="a-9Y"></a>如随非想非非想处天。<a id="a-9Z"></a>是第九有情居。<a id="a-9a"></a>无色等如前说。<a id="a-9b"></a>一切无所有处皆超越等如余处说。</p>
  <p id="a9c">问何缘恶趣及无想所不摄。<a id="a-9d"></a>广果天等非有情居。<a id="a-9e"></a>答有作是说。<a id="a-9f"></a>彼亦应立为有情居。<a id="a-9g"></a>而不立者。<a id="a-9h"></a>是有余说。<a id="a-9i"></a>尊者世友作如是说。<a id="a-9j"></a>此是世尊要略而说。<a id="a-9k"></a>然恶趣等摄在此中。<a id="a-9l"></a>谓诸恶趣当知摄在初有情居。<a id="a-9m"></a>无想所不摄。<a id="a-9n"></a>广果天等当知摄在第五有情居。<a id="a-9o"></a>所以者何。<a id="a-9p"></a>以地同故。<a id="a-9q"></a>有说。<a id="a-9r"></a>若处余乐来居。<a id="a-9s"></a>已居其中。<a id="a-9t"></a>不乐迁动。<a id="a-9u"></a>是处可立为有情居。<a id="a-9v"></a>诸恶趣中二俱不然。<a id="a-9w"></a>但由业力令往令住。<a id="a-9x"></a>若随意欲刹那不住故不建立。<a id="a-9y"></a>第四静虑除无想天。<a id="a-9z"></a>余虽乐来而好迁动。<a id="a-A0"></a>如边城邑人不乐居。<a id="a-A1"></a>谓彼异生或乐无色。<a id="a-A2"></a>或乐无想。<a id="a-A3"></a>若诸圣者或乐净居。<a id="a-A4"></a>或趣涅槃。<a id="a-A5"></a>如国边城恒为盗贼邻敌侵故。<a id="a-A6"></a>贵族生财乐转余处。<a id="a-A7"></a>虽留少分以充镇守。<a id="a-A8"></a>有诸商人来求资货。<a id="a-A9"></a>镇人谓曰。<a id="a-AA"></a>此处多灾无以相瞻。<a id="a-AB"></a>商旅咸曰。<a id="a-AC"></a>此非城邑。<a id="a-AD"></a>如是无想所不摄天。<a id="a-AE"></a>惑业所驱恒乐迁动。<a id="a-AF"></a>故不说彼为有情居。</p>
  <p id="aAG">已分别三种自性。<a id="a-AH"></a>今当说杂无杂相。<a id="a-AI"></a>问四识住七识住。<a id="a-AJ"></a>为四摄七。<a id="a-AK"></a>七摄四耶。<a id="a-AL"></a>答应作四句。<a id="a-AM"></a>有四非七。<a id="a-AN"></a>谓地狱傍生鬼界。<a id="a-AO"></a>广果色受想行。<a id="a-AP"></a>及非想非非想处。<a id="a-AQ"></a>受想行。<a id="a-AR"></a>有七非四。<a id="a-AS"></a>谓人。<a id="a-AT"></a>欲界天。<a id="a-AU"></a>梵众。<a id="a-AV"></a>极光净。<a id="a-AW"></a>遍净。<a id="a-AX"></a>空无边处。<a id="a-AY"></a>识无边处。<a id="a-AZ"></a>无所有处心。<a id="a-Aa"></a>有亦四亦七。<a id="a-Ab"></a>谓人。<a id="a-Ac"></a>欲界天。<a id="a-Ad"></a>梵众。<a id="a-Ae"></a>极光净。<a id="a-Af"></a>遍净色受想行。<a id="a-Ag"></a>及空无边处。<a id="a-Ah"></a>识无边处。<a id="a-Ai"></a>无所有处受想行。<a id="a-Aj"></a>有非四非七。<a id="a-Ak"></a>谓地狱傍生鬼界。<a id="a-Al"></a>广果。<a id="a-Am"></a>非想非非想处心。<a id="a-An"></a>此中所以如前广说。<a id="a-Ao"></a>问四识住九有情居。<a id="a-Ap"></a>为四摄九。<a id="a-Aq"></a>九摄四耶。<a id="a-Ar"></a>答应作四句。<a id="a-As"></a>有四非九。<a id="a-At"></a>谓地狱傍生鬼界。<a id="a-Au"></a>无想天所不摄广果。<a id="a-Av"></a>色受想行。<a id="a-Aw"></a>有九非四。<a id="a-Ax"></a>谓人。<a id="a-Ay"></a>欲界天梵众。<a id="a-Az"></a>极光净。<a id="a-B0"></a>遍净。<a id="a-B1"></a>无想天。<a id="a-B2"></a>四无色心。<a id="a-B3"></a>有亦四亦九。<a id="a-B4"></a>谓人。<a id="a-B5"></a>欲界天。<a id="a-B6"></a>梵众。<a id="a-B7"></a>极光净。<a id="a-B8"></a>遍净。<a id="a-B9"></a>无想天。<a id="a-BA"></a>色受想行。<a id="a-BB"></a>及四无色。<a id="a-BC"></a>受想行。<a id="a-BD"></a>有非四非九。<a id="a-BE"></a>谓地狱傍生鬼界。<a id="a-BF"></a>无想天所不摄广果心。<a id="a-BG"></a>此中所以亦如前说。<a id="a-BH"></a>问七识住九有情居。<a id="a-BI"></a>为七摄九。<a id="a-BJ"></a>九摄七耶。<a id="a-BK"></a>答九摄七。<a id="a-BL"></a>非七摄九。<a id="a-BM"></a>何所不摄。<a id="a-BN"></a>答二处。<a id="a-BO"></a>谓无想天处。<a id="a-BP"></a>及非想非非想处。<a id="a-BQ"></a>此中所以亦如前说。</p>
  <p id="aBR">问世尊何故。<a id="a-BS"></a>于无想天。<a id="a-BT"></a>及有顶天多说为处。<a id="a-BU"></a>答有诸外道。<a id="a-BV"></a>执此二处以为解脱。<a id="a-BW"></a>佛为遮彼说为生处。<a id="a-BX"></a>有说。<a id="a-BY"></a>外道执此二处为最寂静。<a id="a-BZ"></a>佛说为处。<a id="a-Ba"></a>明是喧动而非寂静。<a id="a-Bb"></a>是界趣生流转处故。<a id="a-Bc"></a>有说。<a id="a-Bd"></a>外道执此二处。<a id="a-Be"></a>是真解脱永无退还。<a id="a-Bf"></a>故佛说彼是退还处。<a id="a-Bg"></a>非真解脱。<a id="a-Bh"></a>谓从非想非非想处没。<a id="a-Bi"></a>多生下地。<a id="a-Bj"></a>无想天没必生欲界。<a id="a-Bk"></a>有说。<a id="a-Bl"></a>彼二天寿量长远。<a id="a-Bm"></a>外道多执为真涅槃。<a id="a-Bn"></a>谓无想天于唯异生。<a id="a-Bo"></a>生处寿量最远。<a id="a-Bp"></a>非想非非想天于一切生处寿量最远。<a id="a-Bq"></a>故佛说彼是无常处。<a id="a-Br"></a>有作是说。<a id="a-Bs"></a>九有情居。<a id="a-Bt"></a>世尊皆以二名宣说。<a id="a-Bu"></a>于其七种作二名说。<a id="a-Bv"></a>谓名识住及有情居。<a id="a-Bw"></a>于余二种亦二名说。<a id="a-Bx"></a>谓名为处及有情居。<a id="a-By"></a>有余师说。<a id="a-Bz"></a>佛以识住与有情居展转相摄。<a id="a-C0"></a>余不尽者唯有二处。<a id="a-C1"></a>不应异释。<a id="a-C2"></a>空无边等亦名处故。<a id="a-C3"></a>有说。<a id="a-C4"></a>生处精勤果中此居后边故。<a id="a-C5"></a>说名处。<a id="a-C6"></a>谓唯异生生处精勤果。<a id="a-C7"></a>中无想天为后边。<a id="a-C8"></a>一切生处精勤果中。<a id="a-C9"></a>有顶天为后边。</p>
  <p data-pb></p>
  <h2 id="aCA">大种蕴第五中执受纳息第四之一</h2>
  <p id="aCB">有执受大种。<a id="a-CC"></a>与有执受大种。<a id="a-CD"></a>为几缘。<a id="a-CE"></a>如是等章。<a id="a-CF"></a>及解章义既领会已。<a id="a-CG"></a>应广分别。<a id="a-CH"></a>问何故作此论。<a id="a-CI"></a>答彼作论者意欲尔故。<a id="a-CJ"></a>随彼意欲而作论。<a id="a-CK"></a>但不违法相便不应责。<a id="a-CL"></a>复次欲止说因缘法。<a id="a-CM"></a>及去来世非实有者。<a id="a-CN"></a>意显诸因缘去来实有故作斯论。<a id="a-CO"></a>此中有执受大种者。<a id="a-CP"></a>谓现在刹那有情数摄。<a id="a-CQ"></a>心心所法所执受大种。<a id="a-CR"></a>无执受大种者。<a id="a-CS"></a>谓过去未来及现在一分有情数摄。<a id="a-CT"></a>并三世一切非情数摄所有大种。<a id="a-CU"></a>是谓此处略毗婆沙。</p>
  <p id="aCV">有执受大种。<a id="a-CW"></a>与有执受大种为几缘。<a id="a-CX"></a>答因。<a id="a-CY"></a>增上。<a id="a-CZ"></a>因者一因。<a id="a-Ca"></a>谓俱有因。<a id="a-Cb"></a>增上者谓不碍生。<a id="a-Cc"></a>及唯无障。<a id="a-Cd"></a>然有差别。<a id="a-Ce"></a>谓一果者。<a id="a-Cf"></a>异类相望为因。<a id="a-Cg"></a>增上。<a id="a-Ch"></a>非一果者。<a id="a-Ci"></a>但一增上。<a id="a-Cj"></a>有执受大种。<a id="a-Ck"></a>与无执受大种。<a id="a-Cl"></a>为几缘。<a id="a-Cm"></a>答因。<a id="a-Cn"></a>增上。<a id="a-Co"></a>因者一因。<a id="a-Cp"></a>谓同类因。<a id="a-Cq"></a>增上者如前说。<a id="a-Cr"></a>然有差别。<a id="a-Cs"></a>谓有执受大种。<a id="a-Ct"></a>与未来有情数大种。<a id="a-Cu"></a>为因。<a id="a-Cv"></a>增上。<a id="a-Cw"></a>与余无执受大种。<a id="a-Cx"></a>但一增上。<a id="a-Cy"></a>无执受大种。<a id="a-Cz"></a>与无执受大种。<a id="a-D0"></a>为几缘。<a id="a-D1"></a>答因。<a id="a-D2"></a>增上。<a id="a-D3"></a>因者二因谓俱有。<a id="a-D4"></a>同类。<a id="a-D5"></a>增上者如前说。<a id="a-D6"></a>然有差别。<a id="a-D7"></a>谓过去有情数大种。<a id="a-D8"></a>与过去有情数大种。<a id="a-D9"></a>为因。<a id="a-DA"></a>增上。<a id="a-DB"></a>因者。<a id="a-DC"></a>二因。<a id="a-DD"></a>谓俱有。<a id="a-DE"></a>同类。<a id="a-DF"></a>增上者如前说。<a id="a-DG"></a>与未来有情数大种。<a id="a-DH"></a>及现在有情数无执受大种为因。<a id="a-DI"></a>增上。<a id="a-DJ"></a>因者一因。<a id="a-DK"></a>谓同类因。<a id="a-DL"></a>增上者如前说。<a id="a-DM"></a>与余无执受大种但一增上。<a id="a-DN"></a>过去非有情数大种。<a id="a-DO"></a>与过去非有情数大种。<a id="a-DP"></a>为因。<a id="a-DQ"></a>增上。<a id="a-DR"></a>因者二因。<a id="a-DS"></a>谓俱有。<a id="a-DT"></a>同类。<a id="a-DU"></a>增上者如前说。<a id="a-DV"></a>与未来现在非有情数大种。<a id="a-DW"></a>为因。<a id="a-DX"></a>增上。<a id="a-DY"></a>因者一因。<a id="a-DZ"></a>谓同类因。<a id="a-Da"></a>增上者如前说。<a id="a-Db"></a>与过去未来有情数大种。<a id="a-Dc"></a>及现在有情数无执受大种。<a id="a-Dd"></a>但一增上。<a id="a-De"></a>未来有情数大种。<a id="a-Df"></a>与未来有情数大种。<a id="a-Dg"></a>为因。<a id="a-Dh"></a>增上。<a id="a-Di"></a>因者一因。<a id="a-Dj"></a>谓俱有因。<a id="a-Dk"></a>增上者如前说。<a id="a-Dl"></a>与余无执受大种。<a id="a-Dm"></a>但一增上。<a id="a-Dn"></a>未来非有情数大种。<a id="a-Do"></a>与未来非有情数大种。<a id="a-Dp"></a>为因。<a id="a-Dq"></a>增上。<a id="a-Dr"></a>因者一因。<a id="a-Ds"></a>谓俱有因。<a id="a-Dt"></a>增上者如前说。<a id="a-Du"></a>与余无执受大种但一增上。<a id="a-Dv"></a>现在有情数无执受大种。<a id="a-Dw"></a>与现在有情数无执受大种。<a id="a-Dx"></a>为因。<a id="a-Dy"></a>增上。<a id="a-Dz"></a>因者一因。<a id="a-E0"></a>谓俱有因。<a id="a-E1"></a>增上者如前说。<a id="a-E2"></a>与未来有情数大种。<a id="a-E3"></a>为因。<a id="a-E4"></a>增上。<a id="a-E5"></a>因者一因。<a id="a-E6"></a>谓同类因。<a id="a-E7"></a>增上者如前说。<a id="a-E8"></a>与余无执受大种。<a id="a-E9"></a>但一增上。<a id="a-EA"></a>现在非有情数大种。<a id="a-EB"></a>与现在非有情数大种。<a id="a-EC"></a>为因。<a id="a-ED"></a>增上。<a id="a-EE"></a>因者一因。<a id="a-EF"></a>谓俱有因。<a id="a-EG"></a>增上者如前说。<a id="a-EH"></a>与未来非有情数大种。<a id="a-EI"></a>为因。<a id="a-EJ"></a>增上。<a id="a-EK"></a>因者一因。<a id="a-EL"></a>谓同类因。<a id="a-EM"></a>增上者如前说。<a id="a-EN"></a>与余无执受大种。<a id="a-EO"></a>但一增上。<a id="a-EP"></a>无执受大种。<a id="a-EQ"></a>与有执受大种。<a id="a-ER"></a>为几缘。<a id="a-ES"></a>答因增上。<a id="a-ET"></a>因者一因。<a id="a-EU"></a>谓同类因。<a id="a-EV"></a>增上者如前说。<a id="a-EW"></a>然有差别。<a id="a-EX"></a>谓过去有情数大种。<a id="a-EY"></a>与有执受大种。<a id="a-EZ"></a>为因。<a id="a-Ea"></a>增上。<a id="a-Eb"></a>因者一因。<a id="a-Ec"></a>谓同类因。<a id="a-Ed"></a>增上者如前说。<a id="a-Ee"></a>余无执受大种。<a id="a-Ef"></a>与有执受大种。<a id="a-Eg"></a>但一增上。<a id="a-Eh"></a>已说大种当说所造。<a id="a-Ei"></a>所造亦二。<a id="a-Ej"></a>谓有执受及无执受。<a id="a-Ek"></a>现在刹那有情数摄。<a id="a-El"></a>心心所法所执受者。<a id="a-Em"></a>是有执受。<a id="a-En"></a>过去未来及现在一分有情数摄三世一切非情数摄。<a id="a-Eo"></a>是无执受。<a id="a-Ep"></a>是谓此处略毗婆沙。<a id="a-Eq"></a>有执受所造色。<a id="a-Er"></a>与有执受所造色。<a id="a-Es"></a>为几缘。<a id="a-Et"></a>答一增上。<a id="a-Eu"></a>增上义如前说。<a id="a-Ev"></a>无因者。<a id="a-Ew"></a>有对所造色展转相望非俱有因故。<a id="a-Ex"></a>有执受所造色。<a id="a-Ey"></a>与无执受所造色。<a id="a-Ez"></a>为几缘。<a id="a-F0"></a>答因。<a id="a-F1"></a>增上。<a id="a-F2"></a>因者二因。<a id="a-F3"></a>谓同类。<a id="a-F4"></a>异熟。<a id="a-F5"></a>增上者如前说。<a id="a-F6"></a>然有差别。<a id="a-F7"></a>谓有执受所造色。<a id="a-F8"></a>与未来有情数所造色。<a id="a-F9"></a>为因。<a id="a-FA"></a>增上。<a id="a-FB"></a>与余无执受所造色。<a id="a-FC"></a>但一增上。<a id="a-FD"></a>无执受所造色。<a id="a-FE"></a>与无执受所造色。<a id="a-FF"></a>为几缘。<a id="a-FG"></a>答因。<a id="a-FH"></a>增上。<a id="a-FI"></a>因者三因。<a id="a-FJ"></a>谓俱有。<a id="a-FK"></a>同类。<a id="a-FL"></a>异熟因。<a id="a-FM"></a>增上者如前说。<a id="a-FN"></a>然有差别。<a id="a-FO"></a>谓过去有情数所造色。<a id="a-FP"></a>与过去有情数所造色。<a id="a-FQ"></a>为因。<a id="a-FR"></a>增上。<a id="a-FS"></a>因者三因。<a id="a-FT"></a>谓俱有。<a id="a-FU"></a>同类。<a id="a-FV"></a>异熟因。<a id="a-FW"></a>增上者如前说。<a id="a-FX"></a>与未来有情数所造色。<a id="a-FY"></a>为因。<a id="a-FZ"></a>增上。<a id="a-Fa"></a>因者二因。<a id="a-Fb"></a>谓同类。<a id="a-Fc"></a>异熟。<a id="a-Fd"></a>增上者如前说。<a id="a-Fe"></a>与现在有情数无执受所造色。<a id="a-Ff"></a>为因增上。<a id="a-Fg"></a>因者一因。<a id="a-Fh"></a>谓同类。</p>
  <p id="aFi">增上者如前说。<a id="a-Fj"></a>与余无执受所造色。<a id="a-Fk"></a>但一增上过去非有情数所造色。<a id="a-Fl"></a>与过去未来现在非有情数所造色。<a id="a-Fm"></a>为因。<a id="a-Fn"></a>增上。<a id="a-Fo"></a>因者一因。<a id="a-Fp"></a>谓同类因。<a id="a-Fq"></a>增上者如前说。<a id="a-Fr"></a>与余无执受所造色。<a id="a-Fs"></a>但一增上。<a id="a-Ft"></a>未来有情数所造色。<a id="a-Fu"></a>与未来有情数所造色。<a id="a-Fv"></a>为因。<a id="a-Fw"></a>增上。<a id="a-Fx"></a>因者二因。<a id="a-Fy"></a>谓俱有。<a id="a-Fz"></a>异熟。<a id="a-G0"></a>增上者如前说。<a id="a-G1"></a>与余无执受所造色。<a id="a-G2"></a>但一增上。<a id="a-G3"></a>未来非有情数所造色。<a id="a-G4"></a>与一切无执受所造色。<a id="a-G5"></a>但一增上。<a id="a-G6"></a>现在有情数无执受所造色。<a id="a-G7"></a>与现在有情数无执受所造色。<a id="a-G8"></a>为因。<a id="a-G9"></a>增上。<a id="a-GA"></a>因者一因。<a id="a-GB"></a>谓俱有因。<a id="a-GC"></a>增上者如前说。<a id="a-GD"></a>与未来有情数所造色。<a id="a-GE"></a>为因。<a id="a-GF"></a>增上。<a id="a-GG"></a>因者二因。<a id="a-GH"></a>谓同类。<a id="a-GI"></a>异熟。<a id="a-GJ"></a>增上者如前说。<a id="a-GK"></a>与余无执受所造色。<a id="a-GL"></a>但一增上。<a id="a-GM"></a>现在非有情数所造色。<a id="a-GN"></a>与未来非有情数所造色。<a id="a-GO"></a>为因。<a id="a-GP"></a>增上。<a id="a-GQ"></a>因者一因。<a id="a-GR"></a>谓同类因。<a id="a-GS"></a>增上者如前说。<a id="a-GT"></a>与余无执受所造色。<a id="a-GU"></a>但一增上。<a id="a-GV"></a>无执受所造色。<a id="a-GW"></a>与有执受所造色。<a id="a-GX"></a>为几缘。<a id="a-GY"></a>答因。<a id="a-GZ"></a>增上。<a id="a-Ga"></a>因者二因。<a id="a-Gb"></a>谓同类。<a id="a-Gc"></a>异熟。<a id="a-Gd"></a>增上者如前说。<a id="a-Ge"></a>然有差别。<a id="a-Gf"></a>谓过去有情数所造色。<a id="a-Gg"></a>与有执受所造色。<a id="a-Gh"></a>为因。<a id="a-Gi"></a>增上。<a id="a-Gj"></a>因者二因。<a id="a-Gk"></a>谓同类。<a id="a-Gl"></a>异熟。<a id="a-Gm"></a>增上者如前说。<a id="a-Gn"></a>余无执受所造色。<a id="a-Go"></a>与有执受所造色。<a id="a-Gp"></a>但一增上。</p>
 </body>
</html>