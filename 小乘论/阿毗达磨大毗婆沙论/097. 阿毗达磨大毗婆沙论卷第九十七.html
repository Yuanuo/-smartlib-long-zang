<!doctype html>
<html id="z3IBVd212q" data-ver="838">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第九十七</h1>
  <h2 id="a2">智蕴第三中学支纳息第一之五</h2>
  <p id="a3">诸法念觉支相应。<a id="a-4"></a>彼法择法觉支相应耶。<a id="a-5"></a>乃至广说。<a id="a-6"></a>问何故作此论。<a id="a-7"></a>答为止他宗显正理故。<a id="a-8"></a>谓或有执。<a id="a-9"></a>无实相应诸心心所不俱起故。<a id="a-A"></a>为遮彼意欲显相应是实有物故作斯论。<a id="a-B"></a>答应作四句。<a id="a-C"></a>此中念及择法觉支。<a id="a-D"></a>俱遍一切地一切无漏心故。<a id="a-E"></a>应作小四句。<a id="a-F"></a>有法念相应非择法。<a id="a-G"></a>谓择法觉支者。<a id="a-H"></a>谓念俱生择法觉支自性。<a id="a-I"></a>彼与念相应非择法觉支。<a id="a-J"></a>由三缘故自性不与自性相应。<a id="a-K"></a>一无二体俱时起故。<a id="a-L"></a>二前与后。<a id="a-M"></a>不和合故。<a id="a-N"></a>三一切法不观自体。<a id="a-O"></a>必以他体为缘生故。<a id="a-P"></a>有法择法相应非念。<a id="a-Q"></a>谓念觉支者。<a id="a-R"></a>谓择法俱生念觉支自性。<a id="a-S"></a>彼与择法相应非念觉支。<a id="a-T"></a>自性不与自性相应义如前说。<a id="a-U"></a>有法念相应亦择法。<a id="a-V"></a>谓二相应法者。<a id="a-W"></a>谓念择法觉支俱生。<a id="a-X"></a>除二自性余相应法。<a id="a-Y"></a>即八大地法。<a id="a-Z"></a>十大善地法。<a id="a-a"></a>随地位亦有寻伺等及心。<a id="a-b"></a>有法非念相应亦非择法。<a id="a-c"></a>谓余心心所法色无为心不相应行者。<a id="a-d"></a>谓除无漏心心所法。<a id="a-e"></a>诸余有漏心心所法。<a id="a-f"></a>及一切色无为心不相应行作第四句。<a id="a-g"></a>如对择法觉支。<a id="a-h"></a>对精进轻安定舍觉支。<a id="a-i"></a>正勤正定亦尔者。<a id="a-j"></a>如念觉支对择法觉支作小四句对精进觉支乃至正定应知亦尔。<a id="a-k"></a>诸法念觉支相应彼法喜觉支相应耶。<a id="a-l"></a>答应作四句。<a id="a-m"></a>此中念觉支遍一切地一切无漏心。<a id="a-n"></a>喜觉支遍一切无漏心。<a id="a-o"></a>非一切地故。<a id="a-p"></a>应作中四句。<a id="a-q"></a>有法念相应非喜。<a id="a-r"></a>谓喜觉支及喜不相应。<a id="a-s"></a>念觉支相应法者。<a id="a-t"></a>谓念俱生喜觉支自性。<a id="a-u"></a>彼与念相应非喜觉支。<a id="a-v"></a>自性不与自性相应义如前说。<a id="a-w"></a>及喜不相应念觉支相应法。<a id="a-x"></a>即未至定静虑中间。<a id="a-y"></a>后二静虑前三无色。<a id="a-z"></a>念觉支相应法。<a id="a-10"></a>彼与念相应非喜觉支。<a id="a-11"></a>彼诸地中皆无喜故。<a id="a-12"></a>有法喜相应非念。<a id="a-13"></a>谓喜觉支相应念者。<a id="a-14"></a>谓喜俱生念觉支自性。<a id="a-15"></a>彼与喜相应非念觉支。<a id="a-16"></a>自性不与自性相应义如前说。<a id="a-17"></a>有法念相应亦喜。<a id="a-18"></a>谓二相应法者。<a id="a-19"></a>谓念喜觉支俱生。<a id="a-1A"></a>除二自性余相应法。<a id="a-1B"></a>即八大地法。<a id="a-1C"></a>十大善地法。<a id="a-1D"></a>随地位亦有寻伺等及心有法非念相应亦非喜。<a id="a-1E"></a>谓喜不相应念觉支。<a id="a-1F"></a>及余心心所法色无为心不相应行者。<a id="a-1G"></a>谓未至定静虑中间。<a id="a-1H"></a>后二静虑前三无色念觉支自性。<a id="a-1I"></a>彼非念觉支相应。<a id="a-1J"></a>自性与自性不相应故。<a id="a-1K"></a>亦非喜觉支相应。<a id="a-1L"></a>彼诸地中皆无喜故。<a id="a-1M"></a>除无漏心心所法。<a id="a-1N"></a>诸余有漏心心所法。<a id="a-1O"></a>及一切色无为心不相应行作第四句。<a id="a-1P"></a>如对喜觉支。<a id="a-1Q"></a>对正见正思惟亦尔者。<a id="a-1R"></a>如念觉支对喜觉支作中四句。<a id="a-1S"></a>对正见正思惟应知亦尔。<a id="a-1T"></a>诸法念觉支相应。<a id="a-1U"></a>彼法正念相应耶。<a id="a-1V"></a>答如是。<a id="a-1W"></a>设法正念相应彼法念觉支相应耶。<a id="a-1X"></a>答如是者谓念觉支即是正念故。<a id="a-1Y"></a>应作如是句。</p>
  <p id="a1Z">诸法择法觉支相应。<a id="a-1a"></a>彼法精进觉支相应耶。<a id="a-1b"></a>答应作四句。<a id="a-1c"></a>此中择法精进觉支俱遍一切地一切无漏心故。<a id="a-1d"></a>应作小四句。<a id="a-1e"></a>有法择法相应非精进。<a id="a-1f"></a>谓精进觉支者。<a id="a-1g"></a>谓择法俱生精进觉支自性。<a id="a-1h"></a>彼与择法相应非精进觉支。<a id="a-1i"></a>自性与自性不相应故。<a id="a-1j"></a>有法精进相应非择法。<a id="a-1k"></a>谓择法觉支者。<a id="a-1l"></a>谓精进俱生择法觉支自性。<a id="a-1m"></a>彼与精进相应非择法觉支。<a id="a-1n"></a>自性与自性不相应故。<a id="a-1o"></a>有法择法相应亦精进。<a id="a-1p"></a>谓二相应法者。<a id="a-1q"></a>谓择法精进觉支俱生。<a id="a-1r"></a>除二自性余相应法即九大地法。<a id="a-1s"></a>九大善地法。<a id="a-1t"></a>随地位亦有寻伺等及心。<a id="a-1u"></a>有法非择法相应亦非精进谓余心心所法色无为心不相应行者。<a id="a-1v"></a>谓除无漏心心所法。<a id="a-1w"></a>诸余有漏心心所法。<a id="a-1x"></a>及一切色无为心不相应行作第四句。<a id="a-1y"></a>如对精进觉支对轻安定舍觉支正勤正念正定亦尔者。<a id="a-1z"></a>如择法觉支对精进觉支作小四句。<a id="a-20"></a>对轻安定舍觉支。<a id="a-21"></a>正勤正念正定应知亦尔。<a id="a-22"></a>诸法择法觉支相应彼法喜觉支相应耶。<a id="a-23"></a>答应作四句。<a id="a-24"></a>此中择法觉支遍一切地一切无漏心。<a id="a-25"></a>喜觉支遍一切无漏心非一切地。<a id="a-26"></a>故应作中四句。<a id="a-27"></a>有法择法相应非喜。<a id="a-28"></a>谓喜觉支及喜不相应。<a id="a-29"></a>择法觉支相应法者。<a id="a-2A"></a>谓择法俱生喜觉支自性。<a id="a-2B"></a>彼与择法相应非喜觉支。<a id="a-2C"></a>自性与自性不相应故。<a id="a-2D"></a>及喜不相应择法觉支相应法。<a id="a-2E"></a>即未至定静虑中间。<a id="a-2F"></a>后二静虑。<a id="a-2G"></a>前三无色择法觉支相应法。<a id="a-2H"></a>彼与择法相应非喜觉支彼诸地中皆无喜故。<a id="a-2I"></a>有法喜相应非择法。<a id="a-2J"></a>谓喜觉支相应择法者。<a id="a-2K"></a>谓喜俱生择法觉支自性。<a id="a-2L"></a>彼与喜相应非择法觉支。<a id="a-2M"></a>自性与自性不相应故。<a id="a-2N"></a>有法择法相应亦喜。<a id="a-2O"></a>谓二相应法者。<a id="a-2P"></a>谓择法喜觉支俱生。<a id="a-2Q"></a>除二自性余相应法即八大地法。<a id="a-2R"></a>十大善地法。<a id="a-2S"></a>随地位亦有寻伺等及心。<a id="a-2T"></a>有非择法相应亦非喜。<a id="a-2U"></a>谓喜不相应择法觉支。<a id="a-2V"></a>及余心心所法。<a id="a-2W"></a>色无为心不相应行者。<a id="a-2X"></a>谓未至定静虑中间。<a id="a-2Y"></a>后二静虑前三无色择法觉支自性。<a id="a-2Z"></a>彼非择法觉支相应。<a id="a-2a"></a>自性与自性不相应故。<a id="a-2b"></a>亦非喜觉支相应。<a id="a-2c"></a>彼诸地中皆无喜故。<a id="a-2d"></a>除无漏心心所法诸余有漏心心所法。<a id="a-2e"></a>及一切色无为心不相应行作第四句。<a id="a-2f"></a>如对喜觉支。<a id="a-2g"></a>对正思惟亦尔者。<a id="a-2h"></a>如择法觉支对喜觉支作中四句。<a id="a-2i"></a>对正思惟应知亦尔。<a id="a-2j"></a>诸法择法觉支相应彼法正见相应耶。<a id="a-2k"></a>答诸法正见相应亦择法相应。<a id="a-2l"></a>有法择法相应非正见相应。<a id="a-2m"></a>谓正见所不摄择法觉支相应法者。<a id="a-2n"></a>谓尽无生智相应法。<a id="a-2o"></a>彼与择法觉支相应非正见。<a id="a-2p"></a>尽无生智非见性故。<a id="a-2q"></a>由择法宽正见狭故作顺后句。<a id="a-2r"></a>诸法精进觉支相应彼法喜觉支相应耶。<a id="a-2s"></a>答应作四句。<a id="a-2t"></a>此中精进觉支遍一切地一切无漏心。<a id="a-2u"></a>喜觉支遍一切无漏心。<a id="a-2v"></a>非一切地故。<a id="a-2w"></a>应作中四句。<a id="a-2x"></a>广释四句准前应知。<a id="a-2y"></a>如对喜觉支对正见正思惟亦尔者。<a id="a-2z"></a>如精进觉支对喜觉支作中四句。<a id="a-30"></a>对正见正思惟应知亦尔。<a id="a-31"></a>诸法精进觉支相应。<a id="a-32"></a>彼法轻安觉支相应耶。<a id="a-33"></a>答应作四句。<a id="a-34"></a>此中精进与轻安觉支。<a id="a-35"></a>俱遍一切地一切无漏心故。<a id="a-36"></a>应作小四句广释四句准前应知。<a id="a-37"></a>如对轻安觉支对定舍觉支正念正定亦尔者。<a id="a-38"></a>如精进觉支对轻安觉支作小四句。<a id="a-39"></a>对定舍觉支正念正定应知亦尔。<a id="a-3A"></a>诸法精进觉支相应。<a id="a-3B"></a>彼法正勤相应耶。<a id="a-3C"></a>答如是。<a id="a-3D"></a>设法正勤相应。<a id="a-3E"></a>彼法精进觉支相应耶。<a id="a-3F"></a>答如是者。<a id="a-3G"></a>谓精进觉支即是正勤故。<a id="a-3H"></a>应作如是句。<a id="a-3I"></a>诸法喜觉支相应。<a id="a-3J"></a>彼法轻安觉支相应耶。<a id="a-3K"></a>答应作四句。<a id="a-3L"></a>此中喜觉支遍一切无漏心非一切地。<a id="a-3M"></a>轻安觉支遍一切无漏心亦遍一切地故。<a id="a-3N"></a>应作中四句。<a id="a-3O"></a>广释四句准前应知。<a id="a-3P"></a>如对轻安觉支。<a id="a-3Q"></a>对定舍觉支正勤正念正定亦尔者。<a id="a-3R"></a>如喜觉支对轻安觉支作中四句。<a id="a-3S"></a>对定舍觉支正勤正念正定应知亦尔。<a id="a-3T"></a>诸法喜觉支相应。<a id="a-3U"></a>彼法正见相应耶。<a id="a-3V"></a>答应作四句。<a id="a-3W"></a>此中喜觉支遍一切无漏心非一切地。<a id="a-3X"></a>正见遍一切地非一切无漏心故。<a id="a-3Y"></a>应作大四句。<a id="a-3Z"></a>有法喜相应非正见。<a id="a-3a"></a>谓喜觉支相应正见。<a id="a-3b"></a>及正见不相应。<a id="a-3c"></a>喜觉支相应法者。<a id="a-3d"></a>谓喜觉支俱生正见自性彼与喜觉支相应非正见。<a id="a-3e"></a>自性与自性不相应故。<a id="a-3f"></a>及正见不相应。<a id="a-3g"></a>喜觉支相应法。<a id="a-3h"></a>即初二静虑尽无生智俱生喜觉支相应法。<a id="a-3i"></a>彼与喜觉支相应。<a id="a-3j"></a>非正见是他聚故。<a id="a-3k"></a>有法正见相应非喜。<a id="a-3l"></a>谓正见相应喜觉支。<a id="a-3m"></a>及喜觉支不相应。<a id="a-3n"></a>正见相应法者。<a id="a-3o"></a>谓正见相应喜觉支自性。<a id="a-3p"></a>彼与正见相应非喜觉支。<a id="a-3q"></a>自性与自性不相应故。<a id="a-3r"></a>及喜觉支不相应。<a id="a-3s"></a>正见相应法即未至定静虑中间。<a id="a-3t"></a>后二静虑前三无色正见相应法。<a id="a-3u"></a>彼与正见相应非喜觉支。<a id="a-3v"></a>彼诸地中皆无喜故。<a id="a-3w"></a>有法喜相应亦正见。<a id="a-3x"></a>谓二相应法者。<a id="a-3y"></a>谓喜觉支正见俱生除二自性余相应法。<a id="a-3z"></a>即八大地法。<a id="a-40"></a>十大善地法。<a id="a-41"></a>随地位亦有寻伺等及心。<a id="a-42"></a>有法非喜相应亦非正见。<a id="a-43"></a>谓喜觉支不相应正见。<a id="a-44"></a>正见不相应喜觉支。<a id="a-45"></a>及余心心所法。<a id="a-46"></a>色无为心不相应行者。<a id="a-47"></a>谓喜觉支不相应正见。<a id="a-48"></a>即未至定静虑中间。<a id="a-49"></a>后二静虑前三无色。<a id="a-4A"></a>正见自性彼非喜觉支相应。<a id="a-4B"></a>彼诸地中皆无喜故。<a id="a-4C"></a>亦非正见相应。<a id="a-4D"></a>自性与自性不相应故。<a id="a-4E"></a>正见不相应喜觉支。<a id="a-4F"></a>即初二静虑尽无生智俱生喜觉支自性。<a id="a-4G"></a>彼非正见相应是他聚故。<a id="a-4H"></a>亦非喜觉支相应。<a id="a-4I"></a>自性与自性不相应故。<a id="a-4J"></a>及余心心所法。<a id="a-4K"></a>即未至定静虑中间。<a id="a-4L"></a>后二静虑前三无色。<a id="a-4M"></a>尽无生智俱生聚心心所法。<a id="a-4N"></a>及一切有漏心心所法。<a id="a-4O"></a>并一切色无为心不相应行作第四句。<a id="a-4P"></a>如对正见对正思惟亦尔者。<a id="a-4Q"></a>如喜觉支对正见作大四句。<a id="a-4R"></a>对正思惟应知亦尔。</p>
  <p id="a4S">诸法轻安觉支相应。<a id="a-4T"></a>彼法定觉支相应耶。<a id="a-4U"></a>答应作四句。<a id="a-4V"></a>此中轻安定觉支俱遍一切地一切无漏心故。<a id="a-4W"></a>应作小四句。<a id="a-4X"></a>广释四句准前应知。<a id="a-4Y"></a>如对定觉支对舍觉支正勤正念正念亦尔者。<a id="a-4Z"></a>如轻安觉支对定觉支作小四句。<a id="a-4a"></a>对舍觉支乃至正定。<a id="a-4b"></a>应知亦尔。<a id="a-4c"></a>诸法轻安觉支相应彼法正见相应耶。<a id="a-4d"></a>答应作四句。<a id="a-4e"></a>此中轻安觉支遍一切地一切无漏心。<a id="a-4f"></a>正见遍一切地非一切无漏心故。<a id="a-4g"></a>应作中四句。<a id="a-4h"></a>广释四句准前应知。<a id="a-4i"></a>如对正见对正思惟亦尔者。<a id="a-4j"></a>如轻安觉支对正见作中四句对正思惟应知亦尔。</p>
  <p id="a4k">诸法定觉支相应。<a id="a-4l"></a>彼法舍觉支相应耶。<a id="a-4m"></a>答应作四句。<a id="a-4n"></a>此中定舍觉支。<a id="a-4o"></a>俱遍一切地一切无漏心故。<a id="a-4p"></a>应作小四句。<a id="a-4q"></a>广释四句准前应知。<a id="a-4r"></a>如对舍觉支对正勤正念亦尔者。<a id="a-4s"></a>如定觉支对舍觉支作小四句。<a id="a-4t"></a>对正勤正念应知亦尔。<a id="a-4u"></a>诸法定觉支相应。<a id="a-4v"></a>彼法正见相应耶。<a id="a-4w"></a>答应作四句。<a id="a-4x"></a>此中定觉支遍一切地一切无漏心。<a id="a-4y"></a>正见遍一切地非一切无漏心故。<a id="a-4z"></a>应作中四句。<a id="a-50"></a>广释四句准前应知。<a id="a-51"></a>如对正见对正思惟亦尔者。<a id="a-52"></a>如定觉支对正见作中四句对正思惟应知亦尔。<a id="a-53"></a>诸法定觉支相应。<a id="a-54"></a>彼法正定相应耶。<a id="a-55"></a>答如是。<a id="a-56"></a>设法正定相应。<a id="a-57"></a>彼法定觉支相应耶。<a id="a-58"></a>答如是者。<a id="a-59"></a>谓定觉支即是正定故应作如是句。</p>
  <p id="a5A">诸法舍觉支相应。<a id="a-5B"></a>彼法正见相应耶。<a id="a-5C"></a>乃至广说。<a id="a-5D"></a>此中舍觉支对正见正思惟作中四句。<a id="a-5E"></a>对正勤正念正定作小四句。<a id="a-5F"></a>正见对正思惟作大四句。<a id="a-5G"></a>对正勤正念正定作中四句。<a id="a-5H"></a>正思惟对正勤正念正定作中四句。<a id="a-5I"></a>正勤对正念正定作小四句。<a id="a-5J"></a>正念对正定作小四句。<a id="a-5K"></a>如是一切准前应知。</p>
  <p id="a5L">云何世俗正见。<a id="a-5M"></a>乃至广说。<a id="a-5N"></a>问何故作此论。<a id="a-5O"></a>答为欲分别诸契经中深隐义故。<a id="a-5P"></a>如契经说。<a id="a-5Q"></a>若成就增上世俗正见者。<a id="a-5R"></a>设经百千生终不堕恶趣。</p>
  <p id="a5S">如是等经虽说种种世俗正见而不广释。<a id="a-5T"></a>经是此论所依根本。<a id="a-5U"></a>彼未释者今应分别。<a id="a-5V"></a>复次前虽总说见智慧三。<a id="a-5W"></a>而未别说云何世俗正见。<a id="a-5X"></a>云何世俗正智。<a id="a-5Y"></a>前论是此所依根本。<a id="a-5Z"></a>彼未说者今应说之。<a id="a-5a"></a>复次为止他宗显正理故。<a id="a-5b"></a>谓或有说。<a id="a-5c"></a>意识相应善有漏慧非皆是见。<a id="a-5d"></a>如譬喻者彼作是说。<a id="a-5e"></a>五识所引能发表业。<a id="a-5f"></a>及命终时意地善慧皆非见性。<a id="a-5g"></a>所以者何。<a id="a-5h"></a>见有分别五识所引意地善慧。<a id="a-5i"></a>如五识身不能分别故非见性。<a id="a-5j"></a>见内门起能发表业。<a id="a-5k"></a>意地善慧依外门转故非见性。<a id="a-5l"></a>见用强猛命终善慧。<a id="a-5m"></a>势用微劣故非见性。<a id="a-5n"></a>问彼云何通契经所说。<a id="a-5o"></a>如契经说。<a id="a-5p"></a>彼命终时善心心所法。<a id="a-5q"></a>与正见俱行彼作是答。<a id="a-5r"></a>世尊说彼将命终时。<a id="a-5s"></a>相续善心正见俱起。<a id="a-5t"></a>非正死位有正见行。<a id="a-5u"></a>为遮彼执显意识俱。<a id="a-5v"></a>一切善慧皆见性摄。<a id="a-5w"></a>由如是等种种因缘故作斯论。</p>
  <p id="a5x">云何世俗正见。<a id="a-5y"></a>答意识相应有漏善慧。<a id="a-5z"></a>此有三种。<a id="a-60"></a>一加行得。<a id="a-61"></a>二离染得。<a id="a-62"></a>三生得。<a id="a-63"></a>加行得者。<a id="a-64"></a>谓闻所成慧。<a id="a-65"></a>思所成慧。<a id="a-66"></a>修所成慧。<a id="a-67"></a>此中差别有不净观持息念等。<a id="a-68"></a>及诸念住。<a id="a-69"></a>并暖顶忍世第一法等俱生慧。<a id="a-6A"></a>离染得者。<a id="a-6B"></a>谓静虑无量无色解脱。<a id="a-6C"></a>胜处遍处等俱生慧。<a id="a-6D"></a>生得者。<a id="a-6E"></a>谓生彼地所得善慧。<a id="a-6F"></a>诸如是等世俗正见。<a id="a-6G"></a>差别无边如四大海水渧无量。<a id="a-6H"></a>今于此中略说粗显世俗正见。<a id="a-6I"></a>云何世俗正智。<a id="a-6J"></a>答五识相应善慧。<a id="a-6K"></a>及意识相应有漏善慧。<a id="a-6L"></a>五识相应善慧者。<a id="a-6M"></a>谓眼识相应善慧。<a id="a-6N"></a>乃至身识相应善慧。<a id="a-6O"></a>眼识相应善慧者。<a id="a-6P"></a>谓观父母诸佛独觉菩萨声闻亲教轨范。<a id="a-6Q"></a>及余尊重同梵行等。<a id="a-6R"></a>所起眼识相应善慧。<a id="a-6S"></a>耳识相应善慧者。<a id="a-6T"></a>谓听父母亲教轨范。<a id="a-6U"></a>及余尊重同梵行等所有善语。<a id="a-6V"></a>及听诸佛圣弟子等三藏法教。<a id="a-6W"></a>所起耳识相应善慧。<a id="a-6X"></a>鼻舌身识相应善慧者。<a id="a-6Y"></a>谓受用段食时所起三识相应善慧。<a id="a-6Z"></a>此非一切皆能起之。<a id="a-6a"></a>要观行者观察段食。<a id="a-6b"></a>而受用时方能发起。<a id="a-6c"></a>意识相应有漏善慧广如前说。</p>
  <p id="a6d">已说世俗正见正智自性。<a id="a-6e"></a>杂不杂相今当说。<a id="a-6f"></a>诸世俗正见。<a id="a-6g"></a>是世俗正智耶。<a id="a-6h"></a>答诸世俗正见亦是世俗正智。<a id="a-6i"></a>有世俗正智非世俗正见。<a id="a-6j"></a>谓五识相应善慧。<a id="a-6k"></a>此中世俗正见必于所缘重审决故。<a id="a-6l"></a>五识俱慧不名为见如前已说。<a id="a-6m"></a>世俗正见摄世俗正智。<a id="a-6n"></a>世俗正智摄世俗正见耶。<a id="a-6o"></a>答世俗正智摄世俗正见。<a id="a-6p"></a>非世俗正见摄世俗正智。<a id="a-6q"></a>不摄何等。<a id="a-6r"></a>谓五识相应善慧。<a id="a-6s"></a>此中正智体宽正见狭故。<a id="a-6t"></a>如大摄小非小摄大。</p>
  <p id="a6u">诸成就世俗正见。<a id="a-6v"></a>彼世俗正智耶。<a id="a-6w"></a>答如是。<a id="a-6x"></a>设成就世俗正智。<a id="a-6y"></a>彼世俗正见耶。<a id="a-6z"></a>答如是。<a id="a-70"></a>问谁成就世俗正见正智耶。<a id="a-71"></a>答不断善根者。<a id="a-72"></a>此则总说。<a id="a-73"></a>若别说者有多有少。<a id="a-74"></a>谓或有唯成就欲界世俗正见正智。<a id="a-75"></a>或有唯成就色界。<a id="a-76"></a>或有唯成就无色界。<a id="a-77"></a>或有成就欲色界。<a id="a-78"></a>或有成就色无色界。<a id="a-79"></a>或有成就三界世俗正见正智。<a id="a-7A"></a>如说三界九地亦尔。<a id="a-7B"></a>或少或多如理应说。<a id="a-7C"></a>诸世俗正见已断已遍知。<a id="a-7D"></a>彼世俗正智耶。<a id="a-7E"></a>答如是。<a id="a-7F"></a>设世俗正智已断已遍知。<a id="a-7G"></a>彼世俗正见耶。<a id="a-7H"></a>答如是。<a id="a-7I"></a>问谁于世俗正见正智。<a id="a-7J"></a>已断已遍知耶。<a id="a-7K"></a>答诸阿罗汉。<a id="a-7L"></a>此则总说。<a id="a-7M"></a>若别说者有多有少。<a id="a-7N"></a>谓已离无所有处染异生圣者。<a id="a-7O"></a>八地世俗正见正智已断已遍知。<a id="a-7P"></a>乃至已离欲染未离初静虑染异生圣者。<a id="a-7Q"></a>一地世俗正见正智已断已遍知。<a id="a-7R"></a>此世俗正见正智是有漏故。<a id="a-7S"></a>具问定摄成就断五门分别。</p>
  <p id="a7T">问何故名世俗。<a id="a-7U"></a>为可变坏故名世俗。<a id="a-7V"></a>为贪依处故名世俗。<a id="a-7W"></a>若可变坏故名世俗者。<a id="a-7X"></a>圣道亦可变坏应名世俗。<a id="a-7Y"></a>若贪依处故名世俗者。<a id="a-7Z"></a>亦是嗔痴依处何独说贪。<a id="a-7a"></a>答应作是说。<a id="a-7b"></a>是可变坏故名世俗。<a id="a-7c"></a>问若尔圣道亦可变坏应名世俗。<a id="a-7d"></a>答若可变坏能续诸有增长有者名为世俗。<a id="a-7e"></a>圣道虽可变坏而不能续诸有。<a id="a-7f"></a>乃令诸有损减故非世俗。<a id="a-7g"></a>复次若可变坏能令生死流转无穷。<a id="a-7h"></a>生老病死恒相续者名为世俗。<a id="a-7i"></a>圣道虽可变坏而不令生死流转无穷。<a id="a-7j"></a>乃断生老病死令不相续故非世俗。<a id="a-7k"></a>复次若可变坏是趣苦集行。<a id="a-7l"></a>亦是趣有世间生老病死集行者名为世俗。<a id="a-7m"></a>圣道虽可变坏而非趣苦集行。<a id="a-7n"></a>亦非趣有世间生老病死集行故非世俗。<a id="a-7o"></a>复次若可变坏是有身见处。<a id="a-7p"></a>是颠倒处。<a id="a-7q"></a>爱处。<a id="a-7r"></a>随眠处。<a id="a-7s"></a>是贪恚痴安立足处。<a id="a-7t"></a>有垢有毒有过有刺有浊有染。<a id="a-7u"></a>随有世间随苦集谛者名为世俗。<a id="a-7v"></a>圣道虽可变坏而与彼相违故非世俗。<a id="a-7w"></a>复有说者。<a id="a-7x"></a>是贪依处故名世俗。<a id="a-7y"></a>问若尔亦是嗔痴依处何独说贪。<a id="a-7z"></a>答彼虽亦是嗔痴依处。<a id="a-80"></a>而贪初胜是故偏说。<a id="a-81"></a>然契经中说可变坏故名世俗。<a id="a-82"></a>如契经言。<a id="a-83"></a>具寿丰赡来诣佛所。<a id="a-84"></a>顶礼双足而白佛言。<a id="a-85"></a>世尊。<a id="a-86"></a>所说世俗世俗义何谓耶。<a id="a-87"></a>佛告丰赡。<a id="a-88"></a>是可变坏故名世俗。<a id="a-89"></a>具寿丰赡。<a id="a-8A"></a>复白佛言。<a id="a-8B"></a>何谓可变坏。<a id="a-8C"></a>佛告丰赡。<a id="a-8D"></a>眼处可变坏。<a id="a-8E"></a>色处可变坏。<a id="a-8F"></a>乃至意处可变坏。<a id="a-8G"></a>法处可变坏。<a id="a-8H"></a>由可变坏故名世俗。<a id="a-8I"></a>问何故世尊说十二处是可变坏故名世俗非余法耶。<a id="a-8J"></a>答观受化者。<a id="a-8K"></a>宜闻诸处是世俗言。<a id="a-8L"></a>而得悟解故偏说处。<a id="a-8M"></a>如余经中说取蕴等名为世俗此经亦然。<a id="a-8N"></a>复次十二处教是处中说。<a id="a-8O"></a>而摄法尽故偏说之。<a id="a-8P"></a>问诸变坏者皆世俗耶。<a id="a-8Q"></a>答应作四句。<a id="a-8R"></a>有是世俗而非变坏。<a id="a-8S"></a>谓过去未来苦集二谛。<a id="a-8T"></a>有是变坏而非世俗。<a id="a-8U"></a>谓现在道谛。<a id="a-8V"></a>有是世俗亦是变坏。<a id="a-8W"></a>谓现在苦集二谛。<a id="a-8X"></a>有非世俗亦非变坏。<a id="a-8Y"></a>谓过去未来道谛。<a id="a-8Z"></a>及一切无为。<a id="a-8a"></a>问变与坏有何差别。<a id="a-8b"></a>答变者显示细无常法。<a id="a-8c"></a>坏者显示粗无常法。<a id="a-8d"></a>复次变者显示刹那无常。<a id="a-8e"></a>坏者显示众同分无常。<a id="a-8f"></a>复次变者显示内分无常。<a id="a-8g"></a>坏者显示外分无常。<a id="a-8h"></a>复次变者显示有情数无常。<a id="a-8i"></a>坏者显示非情数无常。<a id="a-8j"></a>如说舍坏仓库等坏。<a id="a-8k"></a>云何无漏见乃至广说。<a id="a-8l"></a>问何故作此论。<a id="a-8m"></a>答前虽总说见智慧三。<a id="a-8n"></a>而未别说云何无漏见云何无漏智。<a id="a-8o"></a>前论是此所依根本。<a id="a-8p"></a>彼未说者今应说之。<a id="a-8q"></a>复次前虽已说世俗见智。<a id="a-8r"></a>今欲显彼近对治法故作斯论。<a id="a-8s"></a>云何无漏见。<a id="a-8t"></a>答除尽无生智余无漏慧。<a id="a-8u"></a>此复是何。<a id="a-8v"></a>谓现观边八无漏忍。<a id="a-8w"></a>及学八智无学正见。<a id="a-8x"></a>云何无漏智。<a id="a-8y"></a>答除无漏忍余无漏慧。<a id="a-8z"></a>此复是何。<a id="a-90"></a>谓学无学八智。<a id="a-91"></a>已说无漏见智自性。<a id="a-92"></a>今当显示杂不杂相。<a id="a-93"></a>诸无漏见是无漏智耶。<a id="a-94"></a>答应作四句。<a id="a-95"></a>有无漏见非无漏智。<a id="a-96"></a>谓无漏忍。<a id="a-97"></a>此有见相无智相故。<a id="a-98"></a>有无漏智非无漏见。<a id="a-99"></a>谓尽无生智。<a id="a-9A"></a>此有智相无见相故。<a id="a-9B"></a>有无漏见亦无漏智。<a id="a-9C"></a>谓除无漏忍尽无生智。<a id="a-9D"></a>余无漏慧此复是何。<a id="a-9E"></a>谓学八智无学正见。<a id="a-9F"></a>此有见相及智相故。<a id="a-9G"></a>有非无漏见亦非无漏智。<a id="a-9H"></a>谓除前相。<a id="a-9I"></a>相谓所名广如前说。<a id="a-9J"></a>此复是何。<a id="a-9K"></a>谓行蕴中除无漏慧。<a id="a-9L"></a>诸余行蕴及四蕴全。<a id="a-9M"></a>并无为法。<a id="a-9N"></a>作第四句。<a id="a-9O"></a>无漏见智相摄四句准定应知。<a id="a-9P"></a>诸成就无漏见彼无漏智耶。<a id="a-9Q"></a>答诸成就无漏智亦无漏见。<a id="a-9R"></a>有成就无漏见非无漏智。<a id="a-9S"></a>谓苦法智忍现在前时。<a id="a-9T"></a>尔时未修无漏智故。<a id="a-9U"></a>此本论师善知诸法性相差别。<a id="a-9V"></a>若应说者乃至一念亦别说之。<a id="a-9W"></a>不应说者乃至量过四大海水而亦不说。<a id="a-9X"></a>所说广略要观有用。<a id="a-9Y"></a>问何故此中但说问定摄成就四不说断耶。<a id="a-9Z"></a>答有垢者断。<a id="a-9a"></a>无漏无垢故不说断。<a id="a-9b"></a>如衣器等要有垢者。<a id="a-9c"></a>须浣涤之非无垢者。<a id="a-9d"></a>是故无漏不应说断。<a id="a-9e"></a>问若无漏法不应断者。<a id="a-9f"></a>契经所说。<a id="a-9g"></a>当云何通。<a id="a-9h"></a>如说苾刍。<a id="a-9i"></a>汝等若解我之所说筏喻法门。<a id="a-9j"></a>法尚应断。<a id="a-9k"></a>何况非法。<a id="a-9l"></a>此法应知即无漏道。<a id="a-9m"></a>答断有二种。<a id="a-9n"></a>一断爱断。<a id="a-9o"></a>二弃舍断圣道虽无断爱断而有弃舍断。<a id="a-9p"></a>般涅槃时弃舍此故。<a id="a-9q"></a>谓诸苾刍先依圣道得尽诸漏念报恩故。<a id="a-9r"></a>数复修起圣道现前。<a id="a-9s"></a>后为世间四百四病众苦逼切故。</p>
  <p id="a9t">佛告曰。<a id="a-9u"></a>汝等苾刍。<a id="a-9v"></a>已依圣道作所应作。<a id="a-9w"></a>当应弃舍入无余依涅槃。<a id="a-9x"></a>如人依筏得渡河已。<a id="a-9y"></a>念报其恩而犹荷戴。<a id="a-9z"></a>他人告曰汝先依此已得渡河。<a id="a-A0"></a>今可弃舍自在而去苾刍亦尔。</p>
  <p id="aA1">问此中云何是法非法。<a id="a-A2"></a>答内道言教是法。<a id="a-A3"></a>外道言教是非法。<a id="a-A4"></a>内道言教显空非我随顺涅槃。<a id="a-A5"></a>能令永断生老病死尚应断之。<a id="a-A6"></a>何况外道所有言教。<a id="a-A7"></a>背空非我违逆涅槃。<a id="a-A8"></a>能令世间生老病死增长相续而不应断。<a id="a-A9"></a>复有说者。<a id="a-AA"></a>若善受持名句文身者是法。<a id="a-AB"></a>不善受持名句文身者是非法。<a id="a-AC"></a>善受持者尚应断之。<a id="a-AD"></a>况不善者而不应断。<a id="a-AE"></a>尊者妙音作如是说。<a id="a-AF"></a>若善受持阿笈摩者是法。<a id="a-AG"></a>不善受持阿笈摩者是非法。<a id="a-AH"></a>善受持者尚应断之。<a id="a-AI"></a>况不善者而不应断。<a id="a-AJ"></a>胁尊者曰。<a id="a-AK"></a>如理作意是法。<a id="a-AL"></a>不如理作意是非法。<a id="a-AM"></a>如理作意者尚应断之。<a id="a-AN"></a>况不如理者而不应断。<a id="a-AO"></a>复次惭愧是法。<a id="a-AP"></a>无惭无愧是非法。<a id="a-AQ"></a>三善根是法。<a id="a-AR"></a>三不善根是非法。<a id="a-AS"></a>四念住是法。<a id="a-AT"></a>四颠倒是非法。<a id="a-AU"></a>五根是法。<a id="a-AV"></a>五盖是非法。<a id="a-AW"></a>六随念是法。<a id="a-AX"></a>六爱身是非法。<a id="a-AY"></a>七觉支是法。<a id="a-AZ"></a>七随眠是非法。<a id="a-Aa"></a>八道支是法。<a id="a-Ab"></a>八邪支是非法。<a id="a-Ac"></a>九次第定是法。<a id="a-Ad"></a>九结是非法。<a id="a-Ae"></a>十善业道是法。<a id="a-Af"></a>十不善业道是非法。<a id="a-Ag"></a>此等清净法尚应断之。<a id="a-Ah"></a>况彼等杂染法而不应断。</p>
  <p data-pb></p>
  <h2 id="aAi">智蕴第三中五种纳息第二之一</h2>
  <p id="aAj">云何邪见如是等章及解章义。<a id="a-Ak"></a>既领会已次应广释。<a id="a-Al"></a>问何故作此论。<a id="a-Am"></a>答为欲分别契经义故。<a id="a-An"></a>如契经说。<a id="a-Ao"></a>苾刍。<a id="a-Ap"></a>当知诸邪见者。<a id="a-Aq"></a>如其所见起身语业。<a id="a-Ar"></a>思求愿行皆是彼类。<a id="a-As"></a>如是诸法一切能招不可爱乐。<a id="a-At"></a>不可欣喜。<a id="a-Au"></a>不随所欲。<a id="a-Av"></a>不如意果。<a id="a-Aw"></a>所以者何。<a id="a-Ax"></a>由此邪见是勃恶见故。<a id="a-Ay"></a>契经虽有是说。<a id="a-Az"></a>而不分别其义。<a id="a-B0"></a>经是此论所依根本。<a id="a-B1"></a>彼未说者今应说之。<a id="a-B2"></a>复次前虽总说见智慧三。<a id="a-B3"></a>而未别说。<a id="a-B4"></a>云何邪见云何邪智。<a id="a-B5"></a>前论是此所依根本。<a id="a-B6"></a>彼未说者今应说之故作斯论。<a id="a-B7"></a>云何邪见。<a id="a-B8"></a>答若不安立则五见皆名邪见。<a id="a-B9"></a>谓若不安立萨迦耶等。<a id="a-BA"></a>五见名及行相差别。<a id="a-BB"></a>即彼五见皆名邪见。<a id="a-BC"></a>皆于所缘邪推度故。<a id="a-BD"></a>若安立即唯无施与无爱乐。<a id="a-BE"></a>无祠祀。<a id="a-BF"></a>无妙行。<a id="a-BG"></a>无恶行。<a id="a-BH"></a>无妙恶行业。<a id="a-BI"></a>果异熟等见名邪见。<a id="a-BJ"></a>谓若安立萨迦耶等五见名及行相差别。<a id="a-BK"></a>则唯作无行相转者。<a id="a-BL"></a>独名邪见邪中极故。<a id="a-BM"></a>如说嗅酥及恶旃茶罗等。<a id="a-BN"></a>云何邪智。<a id="a-BO"></a>答六识相应染污慧。<a id="a-BP"></a>此中五识相应染污慧者。<a id="a-BQ"></a>谓贪嗔相应慧。<a id="a-BR"></a>意识相应染污慧者。<a id="a-BS"></a>谓五见及贪嗔慢疑不共无明。<a id="a-BT"></a>并余缠垢相应慧。<a id="a-BU"></a>如是一切皆名邪智。<a id="a-BV"></a>已说邪见邪智自性。<a id="a-BW"></a>杂不杂相今当说。<a id="a-BX"></a>诸邪见是邪智耶。<a id="a-BY"></a>答诸邪见是邪智。<a id="a-BZ"></a>谓邪推求者必邪审决故。<a id="a-Ba"></a>有邪智非邪见。<a id="a-Bb"></a>谓五识相应染污慧。<a id="a-Bc"></a>即贪嗔相应慧。<a id="a-Bd"></a>及除五见余意识相应染污慧。<a id="a-Be"></a>即贪嗔慢疑及不共无明并余缠垢相应慧。<a id="a-Bf"></a>邪见摄邪智邪智摄邪见耶。<a id="a-Bg"></a>答邪智摄邪见。<a id="a-Bh"></a>非邪见摄邪智不摄何等。<a id="a-Bi"></a>谓五识相应染污慧及除五见余意识相应染污慧。<a id="a-Bj"></a>有审决相无推度相故。<a id="a-Bk"></a>诸成就邪见彼邪智耶。<a id="a-Bl"></a>答诸成就邪见亦邪智。<a id="a-Bm"></a>邪智多故见亦智故。<a id="a-Bn"></a>即道类智未已生位。<a id="a-Bo"></a>有成就邪智非邪见。<a id="a-Bp"></a>谓学见迹即道类智已生。<a id="a-Bq"></a>诸有学位名学见迹。<a id="a-Br"></a>已具见四圣谛迹故。<a id="a-Bs"></a>此则总说。<a id="a-Bt"></a>若别说者有多有少。<a id="a-Bu"></a>谓或成就九地邪智。<a id="a-Bv"></a>乃至或有成就一地邪智。<a id="a-Bw"></a>一一地中或有成就九品邪智。<a id="a-Bx"></a>乃至或有成就一品邪智。<a id="a-By"></a>诸邪见已断已遍知彼邪智耶。<a id="a-Bz"></a>答诸邪智已断已遍知亦邪见。<a id="a-C0"></a>谓阿罗汉有邪见已断已遍知非邪智。<a id="a-C1"></a>谓学见迹此则总说。<a id="a-C2"></a>若别说者有多有少。<a id="a-C3"></a>谓或有九地邪智非已断已遍知。<a id="a-C4"></a>乃至或有一地邪智非已断已遍知。<a id="a-C5"></a>一一地中或有九品邪智非已断已遍知。<a id="a-C6"></a>乃至或有一品邪智非已断已遍知。<a id="a-C7"></a>染污邪智九品断故。<a id="a-C8"></a>云何正见乃至广说。<a id="a-C9"></a>问何故作此论。<a id="a-CA"></a>答为欲分别契经义故。<a id="a-CB"></a>如契经说。<a id="a-CC"></a>诸正见者如其所见。<a id="a-CD"></a>起身语业思求愿行皆是彼类。<a id="a-CE"></a>如是一切能招可爱可乐可欣可喜随所欲如意果。<a id="a-CF"></a>所以者何。<a id="a-CG"></a>由此正见是贤善见故。<a id="a-CH"></a>契经虽有是说而不分别其义。<a id="a-CI"></a>经是此论所依根本。<a id="a-CJ"></a>彼未说者今应说之。<a id="a-CK"></a>复次前虽总说见智慧三。<a id="a-CL"></a>而未别说云何正见云何正智。<a id="a-CM"></a>前论是此所依根本。<a id="a-CN"></a>彼未说者今应说之。<a id="a-CO"></a>复次前虽已说邪见邪智。<a id="a-CP"></a>今欲说彼近对治法故作斯论。<a id="a-CQ"></a>云何正见。<a id="a-CR"></a>答尽无生智所不摄意识相应善慧。<a id="a-CS"></a>此有二种。<a id="a-CT"></a>一有漏。<a id="a-CU"></a>二无漏。<a id="a-CV"></a>有漏者。<a id="a-CW"></a>即世俗正见如前广说。<a id="a-CX"></a>无漏者。<a id="a-CY"></a>谓无漏忍及学八智无学正见。<a id="a-CZ"></a>云何正智。<a id="a-Ca"></a>答五识相应善慧。<a id="a-Cb"></a>及无漏忍所不摄意识相应善慧。<a id="a-Cc"></a>此有二种。<a id="a-Cd"></a>一有漏即世俗正见。<a id="a-Ce"></a>二无漏即学无学八智。</p>
  <p id="aCf">已说正见正智自性。<a id="a-Cg"></a>杂不杂相今当说。<a id="a-Ch"></a>诸正见是正智耶。<a id="a-Ci"></a>答应作四句。<a id="a-Cj"></a>有正见非正智。<a id="a-Ck"></a>谓无漏忍此有见相无智相故有正智非正见。<a id="a-Cl"></a>谓五识相应善慧。<a id="a-Cm"></a>及尽无生智。<a id="a-Cn"></a>此有智相无见相故。<a id="a-Co"></a>有正见亦正智。<a id="a-Cp"></a>谓无漏忍。<a id="a-Cq"></a>尽无生智所不摄意识相应善慧。<a id="a-Cr"></a>此有二种。<a id="a-Cs"></a>一有漏即世俗正见。<a id="a-Ct"></a>二无漏即学八智无学正见。<a id="a-Cu"></a>此二皆具见智相故。<a id="a-Cv"></a>有非正见亦非正智。<a id="a-Cw"></a>谓除前相相即所名。<a id="a-Cx"></a>广如前说。<a id="a-Cy"></a>谓行蕴中除诸善慧。<a id="a-Cz"></a>诸余行蕴及四蕴全。<a id="a-D0"></a>并无为法作第四句。<a id="a-D1"></a>此摄四句准定应知。<a id="a-D2"></a>诸成就正见彼正智耶。<a id="a-D3"></a>答如是。<a id="a-D4"></a>设成就正智彼正见耶。<a id="a-D5"></a>答如是。<a id="a-D6"></a>问谁成就正见正智耶。<a id="a-D7"></a>答不断善根者此则总说。<a id="a-D8"></a>若别说有多有少。<a id="a-D9"></a>谓或有唯成就欲界二。<a id="a-DA"></a>或有唯成就色界二。<a id="a-DB"></a>或有唯成就无色界二。<a id="a-DC"></a>或有唯成就色界无漏二。<a id="a-DD"></a>或有唯成就无色界无漏二。<a id="a-DE"></a>或有唯成就欲色界二。<a id="a-DF"></a>或有唯成就色无色界二。<a id="a-DG"></a>或有成就欲色无色界三。<a id="a-DH"></a>或有成就欲色界无漏二。<a id="a-DI"></a>或有成就色无色界无漏二。<a id="a-DJ"></a>或有成就三界无漏二。<a id="a-DK"></a>诸正见已断已遍知彼正智耶。<a id="a-DL"></a>答如是。<a id="a-DM"></a>设正智已断已遍知彼正见耶。<a id="a-DN"></a>答如是。<a id="a-DO"></a>问谁于正见正智已断已遍知耶。<a id="a-DP"></a>答阿罗汉此则总说。<a id="a-DQ"></a>若别说者有多有少。<a id="a-DR"></a>谓已离无所有处染有学异生。<a id="a-DS"></a>八地正见正智已断已遍知。<a id="a-DT"></a>乃至已离欲染未离初静虑染有学异生。<a id="a-DU"></a>一切正见正智已断已遍知。<a id="a-DV"></a>依究竟说唯阿罗汉。</p>
 </body>
</html>