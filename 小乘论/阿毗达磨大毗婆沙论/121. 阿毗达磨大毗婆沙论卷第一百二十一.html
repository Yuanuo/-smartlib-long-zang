<!doctype html>
<html id="z3IBVeI13E" data-ver="1025">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第一百二十一</h1>
  <h2 id="a2">业蕴第四中害生纳息第三之四</h2>
  <p id="a3">若业未离染。<a id="a-4"></a>彼业异熟未离染耶。<a id="a-5"></a>乃至广说。<a id="a-6"></a>问何故作此论。<a id="a-7"></a>答为止他宗显己义故。<a id="a-8"></a>谓犊子部说五部业。<a id="a-9"></a>所得异熟亦通五部。<a id="a-A"></a>欲止彼意显业虽通五部而彼异熟唯修所断故作斯论。<a id="a-B"></a>若业未离染。<a id="a-C"></a>彼业异熟未离染耶。<a id="a-D"></a>答诸业未离染。<a id="a-E"></a>彼业异熟定未离染。<a id="a-F"></a>或有业异熟未离染。<a id="a-G"></a>彼业已离染。<a id="a-H"></a>谓预流者见所断业已离染。<a id="a-I"></a>彼业异熟未离染。<a id="a-J"></a>应知此中或有业先离染。<a id="a-K"></a>后异熟方离染。<a id="a-L"></a>或有业与彼异熟俱时离染。<a id="a-M"></a>必无异熟先得离染。<a id="a-N"></a>后时彼业方得离染。<a id="a-O"></a>谓四法忍时。<a id="a-P"></a>令四部所摄诸不善业先得离染。<a id="a-Q"></a>非彼异熟。<a id="a-R"></a>又离欲界染前八无间道时。<a id="a-S"></a>令前八品修所断诸不善业先得离染。<a id="a-T"></a>非彼异熟。<a id="a-U"></a>彼诸异熟要至第九无间道时方得离染。<a id="a-V"></a>是名业先离染。<a id="a-W"></a>后彼异熟方得离染。<a id="a-X"></a>若离欲界染第九无间道时。<a id="a-Y"></a>令第九品诸不善业。<a id="a-Z"></a>一切不善身业语业。<a id="a-a"></a>欲界善业。<a id="a-b"></a>及彼诸异熟俱时离染。<a id="a-c"></a>离初静虑染第九无间道时。<a id="a-d"></a>令初静虑业及彼异熟俱时离染。<a id="a-e"></a>如是乃至离非想非非想处染。<a id="a-f"></a>第九无间道时。<a id="a-g"></a>令非想非非想处业。<a id="a-h"></a>及彼异熟俱时离染。<a id="a-i"></a>如是名为业与异熟俱时离染。<a id="a-j"></a>以非色不善业。<a id="a-k"></a>五部所摄亦九品道断。<a id="a-l"></a>诸不善色业。<a id="a-m"></a>有漏善业。<a id="a-n"></a>一切异熟。<a id="a-o"></a>唯修所断。<a id="a-p"></a>唯上上品道断故。<a id="a-q"></a>是名此处略毗婆沙。<a id="a-r"></a>然此中依二业作论。<a id="a-s"></a>谓见所断修所断故作是说。<a id="a-t"></a>若依五业作论者。<a id="a-u"></a>则不应言谓预流者见所断业。<a id="a-v"></a>乃至广说。<a id="a-w"></a>应作是说。<a id="a-x"></a>谓未离欲染者。<a id="a-y"></a>苦智已生集智未生。<a id="a-z"></a>见苦所断业已离染。<a id="a-10"></a>彼业异熟未离染。<a id="a-11"></a>集智已生灭智未生。<a id="a-12"></a>见苦集所断业已离染。<a id="a-13"></a>彼业异熟未离染。<a id="a-14"></a>灭智已生道智未生。<a id="a-15"></a>见苦集灭所断业已离染。<a id="a-16"></a>彼业异熟未离染。<a id="a-17"></a>道智已生未离欲界染者。<a id="a-18"></a>见苦集灭道所断业已离染。<a id="a-19"></a>彼业异熟未离染。<a id="a-1A"></a>离欲界染一品。<a id="a-1B"></a>乃至八品时。<a id="a-1C"></a>彼八品业已离染。<a id="a-1D"></a>彼业异熟未离染。<a id="a-1E"></a>离欲界染第九无间道时。<a id="a-1F"></a>彼第九品业。<a id="a-1G"></a>一切不善身语业。<a id="a-1H"></a>欲界善业。<a id="a-1I"></a>及彼诸异熟俱时离染。<a id="a-1J"></a>离初静虑乃至非想非非想处染。<a id="a-1K"></a>第九无间道时。<a id="a-1L"></a>诸地善业及彼异熟俱时离染。<a id="a-1M"></a>而不作是说者。<a id="a-1N"></a>由依二业而作论故。</p>
  <p id="a1O">若业已离染。<a id="a-1P"></a>彼业异熟已离染耶。<a id="a-1Q"></a>答诸业异熟已离染。<a id="a-1R"></a>彼业定已离染。<a id="a-1S"></a>或有业已离染。<a id="a-1T"></a>彼业异熟未离染。<a id="a-1U"></a>谓预流者见所断业已离染。<a id="a-1V"></a>彼业异熟未离染。<a id="a-1W"></a>此中分别广如前说。<a id="a-1X"></a>若业有果。<a id="a-1Y"></a>彼业皆有异熟耶。<a id="a-1Z"></a>乃至广说。<a id="a-1a"></a>问何故作此论。<a id="a-1b"></a>答为止邪宗显正义故。<a id="a-1c"></a>谓有外道执一切善恶业无果异熟。<a id="a-1d"></a>为止彼意显一切业无不有果。<a id="a-1e"></a>诸有漏善及不善业皆有异熟故作斯论。<a id="a-1f"></a>然契经中说。<a id="a-1g"></a>果有五种。<a id="a-1h"></a>一等流果。<a id="a-1i"></a>二异熟果。<a id="a-1j"></a>三离系果。<a id="a-1k"></a>四士用果。<a id="a-1l"></a>五增上果。<a id="a-1m"></a>等流果者。<a id="a-1n"></a>谓善生善。<a id="a-1o"></a>不善生不善。<a id="a-1p"></a>无记生无记。<a id="a-1q"></a>异熟果者。<a id="a-1r"></a>谓诸不善有漏善法所招异熟因。<a id="a-1s"></a>是善恶果唯无记。<a id="a-1t"></a>异类而熟故立异熟名。<a id="a-1u"></a>离系果者。<a id="a-1v"></a>谓无间道断诸烦恼。<a id="a-1w"></a>此无间道。<a id="a-1x"></a>以烦恼等断为离系果。<a id="a-1y"></a>及士用果。<a id="a-1z"></a>以解脱道为等流果。<a id="a-20"></a>及士用果。<a id="a-21"></a>以后等胜自类诸道为等流果。<a id="a-22"></a>若无间道。<a id="a-23"></a>以能于先来诸烦恼断集得作证。<a id="a-24"></a>此无间道以彼烦恼断。<a id="a-25"></a>但为士用果。<a id="a-26"></a>此则总说。<a id="a-27"></a>若别说者。<a id="a-28"></a>苦法智忍。<a id="a-29"></a>以彼欲界见苦所断十随眠等断。<a id="a-2A"></a>为离系果。<a id="a-2B"></a>及士用果。<a id="a-2C"></a>以苦法智品为等流果。<a id="a-2D"></a>及士用果。<a id="a-2E"></a>以后等胜诸无漏道为等流果。<a id="a-2F"></a>如是乃至道类智忍。<a id="a-2G"></a>以色无色界。<a id="a-2H"></a>见道所断十四随眠等断为离系果。<a id="a-2I"></a>及士用果。<a id="a-2J"></a>以道类智品为等流果。<a id="a-2K"></a>及士用果。<a id="a-2L"></a>以后等胜诸无漏道为等流果。<a id="a-2M"></a>以三界见苦集灭所断。<a id="a-2N"></a>及欲界见道所断诸随眠等断集得作证。<a id="a-2O"></a>此道类忍。<a id="a-2P"></a>以彼诸断为士用果。<a id="a-2Q"></a>诸预流者。<a id="a-2R"></a>于一来果求作证时。<a id="a-2S"></a>初五无间道。<a id="a-2T"></a>以彼五品随眠等断。<a id="a-2U"></a>为离系果及士用果。<a id="a-2V"></a>以五解脱道。<a id="a-2W"></a>为等流果及士用果。<a id="a-2X"></a>以后等胜自类诸道为等流果。<a id="a-2Y"></a>第六无间道以第六品随眠等断。<a id="a-2Z"></a>为离系果及士用果。<a id="a-2a"></a>以第六解脱道为等流果及士用果。<a id="a-2b"></a>以后等胜自类诸道为等流果。<a id="a-2c"></a>以三界见所断及欲界修所断。<a id="a-2d"></a>前五品随眠等断集得作证。<a id="a-2e"></a>此第六无间道。<a id="a-2f"></a>以彼诸断为士用果。<a id="a-2g"></a>诸一来者。<a id="a-2h"></a>于不还果求作证时。<a id="a-2i"></a>无间道起能断欲界修所断四随眠。<a id="a-2j"></a>若断第七及第八品。<a id="a-2k"></a>此无间道。<a id="a-2l"></a>以彼二品随眠等断。<a id="a-2m"></a>为离系果及士用果。<a id="a-2n"></a>以二解脱道为等流果及士用果。<a id="a-2o"></a>以后等胜自类诸道。<a id="a-2p"></a>为等流果。<a id="a-2q"></a>若断第九品一无间道。<a id="a-2r"></a>以第九品随眠等断。<a id="a-2s"></a>为离系果及士用果。<a id="a-2t"></a>以第九解脱道。<a id="a-2u"></a>为等流果及士用果。<a id="a-2v"></a>以后等胜自类诸道。<a id="a-2w"></a>为等流果。<a id="a-2x"></a>以三界见所断及欲界修所断前八品随眠等断集。<a id="a-2y"></a>得作证。<a id="a-2z"></a>此第九无间道。<a id="a-30"></a>以彼诸断为士用果。<a id="a-31"></a>诸不还者。<a id="a-32"></a>于无学果求作证时。<a id="a-33"></a>无间道起能断色无色界修所断六随眠。<a id="a-34"></a>若断初静虑染一品。<a id="a-35"></a>乃至九品。<a id="a-36"></a>此九无间道。<a id="a-37"></a>以彼九品随眠等断。<a id="a-38"></a>为离系果及士用果。<a id="a-39"></a>以九解脱道为等流果及士用果。<a id="a-3A"></a>以后等胜自类诸道为等流果。<a id="a-3B"></a>如是乃至离非想非非想处染。<a id="a-3C"></a>前八无间道。<a id="a-3D"></a>以彼八品随眠等断。<a id="a-3E"></a>为离系果及士用果。<a id="a-3F"></a>以八解脱道为等流果及士用果。<a id="a-3G"></a>以后等胜诸无漏道。<a id="a-3H"></a>为等流果。<a id="a-3I"></a>金刚喻定以第九品随眠等断。<a id="a-3J"></a>为离系果及士用果。<a id="a-3K"></a>以初尽智品为等流果及士用果。<a id="a-3L"></a>以后等胜诸无漏道。<a id="a-3M"></a>为等流果。<a id="a-3N"></a>以三界见所断及下八地修所断。<a id="a-3O"></a>并非想非非想处修所断。<a id="a-3P"></a>前八品随眠等断集。<a id="a-3Q"></a>得作证。<a id="a-3R"></a>此金刚喻定以彼诸断为士用果。<a id="a-3S"></a>若诸异生离欲界乃至无所有处。<a id="a-3T"></a>见修所断染诸无间道。<a id="a-3U"></a>以彼诸断诸解脱道。<a id="a-3V"></a>及后等胜自类诸道。<a id="a-3W"></a>为果。<a id="a-3X"></a>多少如理应思。<a id="a-3Y"></a>士用果者。<a id="a-3Z"></a>若法由彼士用故成此法。<a id="a-3a"></a>说为彼士用果。<a id="a-3b"></a>增上果者。<a id="a-3c"></a>若法由彼增上所起。<a id="a-3d"></a>当知此法是彼增上及增上果。<a id="a-3e"></a>是余增上非增上果。<a id="a-3f"></a>谓后生诸法是前法增上。<a id="a-3g"></a>及增上果。<a id="a-3h"></a>前生诸法。<a id="a-3i"></a>是后法增上非增上果。<a id="a-3j"></a>未来诸法。<a id="a-3k"></a>是过现法增上。<a id="a-3l"></a>及增上果。<a id="a-3m"></a>过现诸法。<a id="a-3n"></a>是未来法增上非增上果。<a id="a-3o"></a>未来现在法。<a id="a-3p"></a>是过去法增上。<a id="a-3q"></a>及增上果。<a id="a-3r"></a>过去诸法。<a id="a-3s"></a>是未来现在法增上。<a id="a-3t"></a>非增上果。<a id="a-3u"></a>问士用果增上果何差别。<a id="a-3v"></a>答诸所作事。<a id="a-3w"></a>于能作者是士用果及增上果。<a id="a-3x"></a>于能受者唯增上果。<a id="a-3y"></a>如稼穑等所作诸事于农夫等是士用果。<a id="a-3z"></a>及增上果。<a id="a-40"></a>于受用者唯增上果。<a id="a-41"></a>士用力起名士用果。<a id="a-42"></a>增上力起名增上果。<a id="a-43"></a>增上力宽不障碍故。<a id="a-44"></a>士用力狭能引证故。<a id="a-45"></a>是名二果差别。<a id="a-46"></a>西方诸师说果有九种。<a id="a-47"></a>谓于前五更加四种。<a id="a-48"></a>一安立果。<a id="a-49"></a>二加行果。<a id="a-4A"></a>三和合果。<a id="a-4B"></a>四修习果。<a id="a-4C"></a>安立果者。<a id="a-4D"></a>谓依风轮安立水轮。<a id="a-4E"></a>复依水轮安立金轮。<a id="a-4F"></a>复依金轮安立大地。<a id="a-4G"></a>复依大地安立一切情非情数。<a id="a-4H"></a>此中后后是前前果。<a id="a-4I"></a>余安立果类此应知。<a id="a-4J"></a>加行果者。<a id="a-4K"></a>谓不净观。<a id="a-4L"></a>或持息念。<a id="a-4M"></a>为加行。<a id="a-4N"></a>故渐次引起尽无生智。<a id="a-4O"></a>余加行果类此应知。<a id="a-4P"></a>和合果者。<a id="a-4Q"></a>谓眼色和合生眼识。<a id="a-4R"></a>乃至意法和合生意识。<a id="a-4S"></a>余和合果类此应知。<a id="a-4T"></a>修习果者。<a id="a-4U"></a>谓由色界道起欲界化。<a id="a-4V"></a>及欲界语。<a id="a-4W"></a>此化及语。<a id="a-4X"></a>是修习果。<a id="a-4Y"></a>余修习果亦尔。<a id="a-4Z"></a>迦湿弥罗国诸论师言。<a id="a-4a"></a>此中后四即前五摄。<a id="a-4b"></a>彼即士用增上果故。</p>
  <p id="a4c">应知世俗对治道业。<a id="a-4d"></a>具由五果说名有果。<a id="a-4e"></a>彼加行解脱胜进道业。<a id="a-4f"></a>及余不善善有漏业。<a id="a-4g"></a>由四果故说名有果。<a id="a-4h"></a>除离系果。<a id="a-4i"></a>若诸无漏对治道业。<a id="a-4j"></a>亦由四果说名有果。<a id="a-4k"></a>除异熟果彼加行解脱胜进道业。<a id="a-4l"></a>及无记业。<a id="a-4m"></a>由三果故说名有果。<a id="a-4n"></a>除离系果及异熟果。<a id="a-4o"></a>是名此处略毗婆沙。</p>
  <p id="a4p">若业有果彼业皆有异熟耶。<a id="a-4q"></a>答诸业有异熟。<a id="a-4r"></a>彼业皆有果。<a id="a-4s"></a>应知此业。<a id="a-4t"></a>或由五果。<a id="a-4u"></a>或由四果。<a id="a-4v"></a>说名有果。<a id="a-4w"></a>或有业有果。<a id="a-4x"></a>彼业无异熟。<a id="a-4y"></a>谓无记业。<a id="a-4z"></a>无漏业。<a id="a-50"></a>应知此业或由四果。<a id="a-51"></a>或由三果。<a id="a-52"></a>说名有果。<a id="a-53"></a>然无异熟不坚实故。<a id="a-54"></a>无爱润故。</p>
  <p id="a55">若业无果彼业皆无异熟耶。<a id="a-56"></a>答无有业无果。<a id="a-57"></a>谓一切业或由五果。<a id="a-58"></a>或由四果。<a id="a-59"></a>或由三果。<a id="a-5A"></a>说有果故。<a id="a-5B"></a>或有业无异熟。<a id="a-5C"></a>谓无记业。<a id="a-5D"></a>无漏业。<a id="a-5E"></a>如前说。<a id="a-5F"></a>问若一切业皆有果者。<a id="a-5G"></a>佛所说颂当云何通。<a id="a-5H"></a>如说。</p>
  <p id="a5I">如花虽可爱　　有色而无香</p>
  <p id="a5J">如是有妙语　　无果无所作</p>
  <p id="a5K">答依说法者佛说此颂。<a id="a-5L"></a>谓说法时彼听法者。<a id="a-5M"></a>不能信受如教奉行。<a id="a-5N"></a>名为无果。<a id="a-5O"></a>或说法者虽复善说。<a id="a-5P"></a>而不能行故言无果。<a id="a-5Q"></a>或先有所言许施他物。<a id="a-5R"></a>后不能惠故言无果。<a id="a-5S"></a>问余经所说复云何通。<a id="a-5T"></a>如说。</p>
  <p id="a5U">有命乐惛眠　　空无果无义</p>
  <p id="a5V">无味无胜利　　都无有出生</p>
  <p id="a5W">答有觉寤时能逮胜德。<a id="a-5X"></a>乐睡眠故虚越此时。<a id="a-5Y"></a>世尊依彼说如是颂。<a id="a-5Z"></a>问若乐睡眠空无果者。<a id="a-5a"></a>余经所说复云何通。<a id="a-5b"></a>如说。<a id="a-5c"></a>宁可睡眠勿余寻伺。<a id="a-5d"></a>答有觉寤时起恶寻伺。<a id="a-5e"></a>斗诤恼乱无量有情。<a id="a-5f"></a>佛为诫彼故作是说。<a id="a-5g"></a>由此义故经有别意。<a id="a-5h"></a>非谓诸业都无有果。</p>
  <p id="a5i">若业不善彼业皆颠倒耶。<a id="a-5j"></a>答应作四句。<a id="a-5k"></a>有业不善彼业非颠倒。<a id="a-5l"></a>谓如有一见有因果。<a id="a-5m"></a>起如是见。<a id="a-5n"></a>立如是论。<a id="a-5o"></a>有业有业果异熟而行身语意恶行。<a id="a-5p"></a>问何因缘故彼行恶行。<a id="a-5q"></a>答三因缘故。<a id="a-5r"></a>一由时故。<a id="a-5s"></a>二由处故。<a id="a-5t"></a>三由补特伽罗故。<a id="a-5u"></a>由时故者。<a id="a-5v"></a>谓五浊增时诸有情类。<a id="a-5w"></a>威德损减喜造诸恶。<a id="a-5x"></a>在彼时故亦行恶行。<a id="a-5y"></a>由处故者。<a id="a-5z"></a>谓生达絮蔑戾车中诸有情类。<a id="a-60"></a>其性愚鄙多造恶业。<a id="a-61"></a>生彼处故亦行恶行。<a id="a-62"></a>由补特伽罗故者。<a id="a-63"></a>谓有一类得恶行众同分。<a id="a-64"></a>其性犷暴多造恶业。<a id="a-65"></a>如屠羊等诸不律仪。<a id="a-66"></a>亲近彼故亦行恶行。<a id="a-67"></a>应知此业由自性故说名不善。<a id="a-68"></a>是身语意恶行摄故。<a id="a-69"></a>由所依故名非颠倒。<a id="a-6A"></a>是有作见不愚因果。<a id="a-6B"></a>正见身中所等起故。<a id="a-6C"></a>如宝器中盛诸粪秽。<a id="a-6D"></a>有业颠倒彼业非不善。<a id="a-6E"></a>谓如有一见无因果。<a id="a-6F"></a>起如是见。<a id="a-6G"></a>立如是论。<a id="a-6H"></a>无业无业果异熟。<a id="a-6I"></a>而行身语意妙行。<a id="a-6J"></a>问何因缘故彼行妙行。<a id="a-6K"></a>答三因缘故。<a id="a-6L"></a>一由时故。<a id="a-6M"></a>二由处故。<a id="a-6N"></a>三由补特伽罗故。<a id="a-6O"></a>由时故者。<a id="a-6P"></a>谓五浊不增时。<a id="a-6Q"></a>诸有情类具大威德。<a id="a-6R"></a>好修诸善在彼时故。<a id="a-6S"></a>虽不乐为亦行妙行。<a id="a-6T"></a>由处故者。<a id="a-6U"></a>谓生中国诸有情类。<a id="a-6V"></a>其性聪敏志意调柔。<a id="a-6W"></a>多修善业生彼处故。<a id="a-6X"></a>虽不乐为亦行妙行。<a id="a-6Y"></a>由补特伽罗故者。<a id="a-6Z"></a>谓有一类得妙行众同分。<a id="a-6a"></a>其性和雅多修善业。<a id="a-6b"></a>如住律仪亲近彼故。<a id="a-6c"></a>虽不乐为亦行妙行。<a id="a-6d"></a>应知此业由所依故说名颠倒。<a id="a-6e"></a>是无作见愚于因果。<a id="a-6f"></a>邪见身中所等起故。<a id="a-6g"></a>由自性故名非不善。<a id="a-6h"></a>是身语意妙行摄故。<a id="a-6i"></a>如秽器中盛诸珍宝。<a id="a-6j"></a>有业亦不善亦颠倒。<a id="a-6k"></a>谓如有一见无因果。<a id="a-6l"></a>起如是见。<a id="a-6m"></a>立如是论无业无业果异熟。<a id="a-6n"></a>复行身语意恶行。<a id="a-6o"></a>问何因缘故彼行恶行。<a id="a-6p"></a>答三因缘故如前说。<a id="a-6q"></a>应知此业由自性故说名不善。<a id="a-6r"></a>以身语意恶行摄故。<a id="a-6s"></a>由所依故复名颠倒。<a id="a-6t"></a>是无作见愚于因果。<a id="a-6u"></a>邪见身中等所起故。<a id="a-6v"></a>如秽器中盛诸粪秽。<a id="a-6w"></a>有业非不善非颠倒。<a id="a-6x"></a>谓如有一见有因果。<a id="a-6y"></a>起如是见。<a id="a-6z"></a>立如是论。<a id="a-70"></a>有业有业果异熟。<a id="a-71"></a>复行身语意妙行。<a id="a-72"></a>问何因缘故彼行妙行。<a id="a-73"></a>答三因缘故如前说。<a id="a-74"></a>应知此业由自性故名非不善。<a id="a-75"></a>以身语意妙行摄故。<a id="a-76"></a>由所依故名非颠倒。<a id="a-77"></a>是有作见不愚因果。<a id="a-78"></a>正见身中等所起故。<a id="a-79"></a>如宝器中盛诸珍宝。</p>
  <p id="a7A">若业是善彼业不颠倒耶。<a id="a-7B"></a>答应作四句。<a id="a-7C"></a>谓前第二句作此第一句。<a id="a-7D"></a>前第一句作此第二句。<a id="a-7E"></a>前第四句作此第三句。<a id="a-7F"></a>前第三句作此第四句。<a id="a-7G"></a>广如前说。<a id="a-7H"></a>复次于此有异解释。<a id="a-7I"></a>若业不善彼业皆颠倒耶。<a id="a-7J"></a>答应作四句。<a id="a-7K"></a>有业不善彼业非颠倒。<a id="a-7L"></a>谓如有一于见有不见想。<a id="a-7M"></a>他问言汝见不。<a id="a-7N"></a>彼或自为。<a id="a-7O"></a>或为他。<a id="a-7P"></a>或为名利。<a id="a-7Q"></a>便覆此想此忍此见此欲。<a id="a-7R"></a>答言。<a id="a-7S"></a>我见。<a id="a-7T"></a>应知此业由想力故名为不善。<a id="a-7U"></a>以覆想说故。<a id="a-7V"></a>由所说事名非颠倒。<a id="a-7W"></a>于见言见故。<a id="a-7X"></a>有业颠倒彼业非不善。<a id="a-7Y"></a>谓如有一于见有不见想。<a id="a-7Z"></a>他问言。<a id="a-7a"></a>汝见不。<a id="a-7b"></a>彼不自为。<a id="a-7c"></a>不为他。<a id="a-7d"></a>不为名利。<a id="a-7e"></a>不覆此想此忍此见此欲。<a id="a-7f"></a>答言。<a id="a-7g"></a>不见。<a id="a-7h"></a>应知此业由所说事名为颠倒。<a id="a-7i"></a>以于见言不见故。<a id="a-7j"></a>由想力故名非不善。<a id="a-7k"></a>以不覆想而说故。<a id="a-7l"></a>有业亦不善亦颠倒。<a id="a-7m"></a>谓如有一于见有见想。<a id="a-7n"></a>他问言。<a id="a-7o"></a>汝见不。<a id="a-7p"></a>彼或自为。<a id="a-7q"></a>或为他。<a id="a-7r"></a>或为名利。<a id="a-7s"></a>便覆此想此忍此见此欲。<a id="a-7t"></a>答言。<a id="a-7u"></a>不见应知此业由想力故名为不善。<a id="a-7v"></a>以覆想而说故由所说事复名颠倒。<a id="a-7w"></a>以于所见言不见故。<a id="a-7x"></a>有业非不善非颠倒。<a id="a-7y"></a>谓如有一于见有见想。<a id="a-7z"></a>他问言。<a id="a-80"></a>汝见不彼不自为。<a id="a-81"></a>不为他。<a id="a-82"></a>不为名利。<a id="a-83"></a>不覆此想此忍此见此欲。<a id="a-84"></a>答言。<a id="a-85"></a>我见。<a id="a-86"></a>应知此业由想力故名非不善。<a id="a-87"></a>以不覆想而说故。<a id="a-88"></a>由所说事名非颠倒以于所见说言见故。<a id="a-89"></a>如于所见作四句。<a id="a-8A"></a>如是于所闻觉知亦各作四句。<a id="a-8B"></a>如于所见闻觉知各作四句。<a id="a-8C"></a>如是于所不见闻觉知亦各作四句。<a id="a-8D"></a>如以不善对颠倒作八四句。<a id="a-8E"></a>如是以善对不颠倒应知亦尔。<a id="a-8F"></a>是则合成十六四句。<a id="a-8G"></a>及前二四句成十八四句。<a id="a-8H"></a>复总以不善九小四句。<a id="a-8I"></a>及善九小四句。<a id="a-8J"></a>各为一大四句。<a id="a-8K"></a>是故总别有二十四句。</p>
  <p id="a8L">此中眼识所受名见。<a id="a-8M"></a>耳识所受名闻。<a id="a-8N"></a>三识所受名觉。<a id="a-8O"></a>意识所受名知。<a id="a-8P"></a>说四境故见闻觉知。<a id="a-8Q"></a>是根非识然举识者显眼等根必由识助方能取境。<a id="a-8R"></a>以同分根能有作用非彼同分故。<a id="a-8S"></a>问何故眼等三识所受各立一种。<a id="a-8T"></a>而鼻舌身三识所受。<a id="a-8U"></a>合立一种名为觉耶。<a id="a-8V"></a>尊者世友说曰。<a id="a-8W"></a>三识所缘皆唯无记。<a id="a-8X"></a>境无记故根立觉名。<a id="a-8Y"></a>又以三根唯取至境。<a id="a-8Z"></a>与境合故立以觉名。<a id="a-8a"></a>大德说言。<a id="a-8b"></a>唯此三根境界钝昧犹如死尸。<a id="a-8c"></a>故发识时说名为觉。<a id="a-8d"></a>有余师言。<a id="a-8e"></a>眼耳二识依自界缘自他界。<a id="a-8f"></a>意识依自他界。<a id="a-8g"></a>缘自他界故彼所受各立一种。<a id="a-8h"></a>鼻等三识唯依自界唯缘自界。<a id="a-8i"></a>故彼所受合立一种。<a id="a-8j"></a>如自界他界同分不同分说亦尔。<a id="a-8k"></a>有余师言。<a id="a-8l"></a>眼耳二识依同分。<a id="a-8m"></a>缘同分不同分。<a id="a-8n"></a>意识依同分不同分。<a id="a-8o"></a>缘同分不同分。<a id="a-8p"></a>故彼所受各立一种。<a id="a-8q"></a>鼻等三种唯依同分。<a id="a-8r"></a>唯缘同分。<a id="a-8s"></a>故彼所受合立一种。<a id="a-8t"></a>此说界同分。<a id="a-8u"></a>有说。<a id="a-8v"></a>眼耳二识依无记缘三种。<a id="a-8w"></a>意识依三种缘三种。<a id="a-8x"></a>故彼所受各立一种。<a id="a-8y"></a>鼻等三识唯依无记唯缘无记。<a id="a-8z"></a>故彼所受合立一种。<a id="a-90"></a>有说。<a id="a-91"></a>眼耳二识依近缘近远。<a id="a-92"></a>意识依近远缘近远。<a id="a-93"></a>故彼所受各立一种。<a id="a-94"></a>鼻等三识依近缘近。<a id="a-95"></a>故彼所受合立一种。<a id="a-96"></a>此三根境无间而住。<a id="a-97"></a>方能发识故。<a id="a-98"></a>名为近。<a id="a-99"></a>有说。<a id="a-9A"></a>眼耳二识或所依大所缘小。<a id="a-9B"></a>或所缘大所依小。<a id="a-9C"></a>或所依所缘等。<a id="a-9D"></a>眼识所依大所缘小者。<a id="a-9E"></a>如见毛端等。<a id="a-9F"></a>所缘大所依小者如见山等。<a id="a-9G"></a>所依所缘等者。<a id="a-9H"></a>如见蒲桃果等。<a id="a-9I"></a>如是耳识如量应知。<a id="a-9J"></a>意识所依虽不可说其量大小。<a id="a-9K"></a>而所缘境或小或大。<a id="a-9L"></a>故彼所受各立一种。<a id="a-9M"></a>鼻等三识所依所缘大小量等故。<a id="a-9N"></a>彼所受合立一种。<a id="a-9O"></a>随所依根极微多少。<a id="a-9P"></a>与尔所境极微合时。<a id="a-9Q"></a>方能发生鼻等识故。<a id="a-9R"></a>有说。<a id="a-9S"></a>眼等三识缘业非业。<a id="a-9T"></a>故彼所受各立一种。<a id="a-9U"></a>鼻等三识唯缘非业。<a id="a-9V"></a>故彼所受合立一种。<a id="a-9W"></a>有说。<a id="a-9X"></a>眼等三识。<a id="a-9Y"></a>缘持戒犯戒及缘余法。<a id="a-9Z"></a>故彼所受各立一种。<a id="a-9a"></a>鼻等三识唯缘余法。<a id="a-9b"></a>故彼所受合立一种。<a id="a-9c"></a>有余师言。<a id="a-9d"></a>眼等三识。<a id="a-9e"></a>通缘律仪不律仪及余法。<a id="a-9f"></a>故彼所受各立一种。<a id="a-9g"></a>鼻等三识唯缘余法。<a id="a-9h"></a>故彼所受合立一种。<a id="a-9i"></a>有说。<a id="a-9j"></a>眼等三识通缘表及余法。<a id="a-9k"></a>故彼所受各立一种。<a id="a-9l"></a>鼻等三识唯缘余法。<a id="a-9m"></a>故彼所受合立一种。<a id="a-9n"></a>有说。<a id="a-9o"></a>眼等三识通缘染不染法。<a id="a-9p"></a>故彼所受各立一种。<a id="a-9q"></a>鼻等三识唯缘不染。<a id="a-9r"></a>故彼所受合立一种。<a id="a-9s"></a>有说。<a id="a-9t"></a>眼等三识。<a id="a-9u"></a>通缘妙行恶行及缘余法。<a id="a-9v"></a>故彼所受各立一种。<a id="a-9w"></a>鼻等三识唯缘余法。<a id="a-9x"></a>故彼所受合立一种。<a id="a-9y"></a>由此所说见闻觉知。<a id="a-9z"></a>随识依缘有别有总。<a id="a-A0"></a>若成就不善业。<a id="a-A1"></a>彼成就色无色界系业耶。<a id="a-A2"></a>答诸成就不善业。<a id="a-A3"></a>彼定成就色无色界系业。<a id="a-A4"></a>谓生欲界若断善根。<a id="a-A5"></a>彼定成就不善业。<a id="a-A6"></a>及色无色界系一业。<a id="a-A7"></a>谓染污业。<a id="a-A8"></a>不断善根未得色界善心者亦尔。<a id="a-A9"></a>若已得色界善心。<a id="a-AA"></a>未离欲界染。<a id="a-AB"></a>彼成就不善业。<a id="a-AC"></a>及色界系二业。<a id="a-AD"></a>谓善染污。<a id="a-AE"></a>无色界系一业。<a id="a-AF"></a>谓染污。<a id="a-AG"></a>有成就色无色界系业非不善业。<a id="a-AH"></a>谓生欲界已离欲界染。<a id="a-AI"></a>若生色界。<a id="a-AJ"></a>谓生欲界已离欲界染。<a id="a-AK"></a>若未得无色界善心。<a id="a-AL"></a>彼成就色界系三业。<a id="a-AM"></a>谓善染污无覆无记。<a id="a-AN"></a>无色界系一业。<a id="a-AO"></a>谓染污。<a id="a-AP"></a>若已得无色界善心。<a id="a-AQ"></a>未离色界染。<a id="a-AR"></a>彼成就色界系三业。<a id="a-AS"></a>谓善染污无覆无记。<a id="a-AT"></a>无色界系二业。<a id="a-AU"></a>谓善染污。<a id="a-AV"></a>若已离色界染。<a id="a-AW"></a>未离无色界染。<a id="a-AX"></a>彼成就色界系二业。<a id="a-AY"></a>谓善无覆无记。<a id="a-AZ"></a>无色界系二业。<a id="a-Aa"></a>谓善染污。<a id="a-Ab"></a>若已离无色界染。<a id="a-Ac"></a>彼成就色界系二业。<a id="a-Ad"></a>谓善无覆无记。<a id="a-Ae"></a>无色界系一业。<a id="a-Af"></a>谓善。<a id="a-Ag"></a>若生色界者。<a id="a-Ah"></a>谓若未得无色界善心。<a id="a-Ai"></a>彼成就色界系三业。<a id="a-Aj"></a>谓善染污无覆无记。<a id="a-Ak"></a>无色界系一业。<a id="a-Al"></a>谓染污。<a id="a-Am"></a>若已得无色界善心。<a id="a-An"></a>未离色界染。<a id="a-Ao"></a>彼成就色界系三业。<a id="a-Ap"></a>谓善染污无覆无记。<a id="a-Aq"></a>无色界系二业。<a id="a-Ar"></a>谓善染污。<a id="a-As"></a>若已离色界染。<a id="a-At"></a>未离无色界染。<a id="a-Au"></a>彼成就色界系二业。<a id="a-Av"></a>谓善无覆无记。<a id="a-Aw"></a>无色界系二业。<a id="a-Ax"></a>谓善染污。<a id="a-Ay"></a>若已离无色界染。<a id="a-Az"></a>彼成就色界系二业。<a id="a-B0"></a>谓善无覆无记。<a id="a-B1"></a>无色界系一业。<a id="a-B2"></a>谓善。<a id="a-B3"></a>若成就欲界系善业。<a id="a-B4"></a>彼成就色无色界系业耶。<a id="a-B5"></a>答诸成就欲界系善业。<a id="a-B6"></a>彼定成就色无色界系业。<a id="a-B7"></a>有成就色无色界系业。<a id="a-B8"></a>非欲界系善业。<a id="a-B9"></a>谓断善根补特伽罗。<a id="a-BA"></a>若生色界。<a id="a-BB"></a>谓若成就欲界善业。<a id="a-BC"></a>未得色界善心。<a id="a-BD"></a>彼成就色无色界系一业。<a id="a-BE"></a>若已得色界善心。<a id="a-BF"></a>未离欲界染。<a id="a-BG"></a>彼成就色界系二业。<a id="a-BH"></a>无色界系一业。<a id="a-BI"></a>若已离欲界染。<a id="a-BJ"></a>未得无色界善心。<a id="a-BK"></a>彼成就色界系三业。<a id="a-BL"></a>无色界系一业。<a id="a-BM"></a>若已得无色界善心。<a id="a-BN"></a>未离色界染。<a id="a-BO"></a>彼成就色界系三业。<a id="a-BP"></a>无色界系二业。<a id="a-BQ"></a>若已离色界染。<a id="a-BR"></a>未离无色界染。<a id="a-BS"></a>彼成就色界系二业。<a id="a-BT"></a>及成就无色界系二业。<a id="a-BU"></a>若已离无色界染。<a id="a-BV"></a>彼成就色界系二业。<a id="a-BW"></a>及成就无色界系一业。<a id="a-BX"></a>若断善根。<a id="a-BY"></a>彼成就色无色界系一业。<a id="a-BZ"></a>若生色界未得无色界善心。<a id="a-Ba"></a>彼成就色界系三业。<a id="a-Bb"></a>无色界系一业。<a id="a-Bc"></a>若已得无色界善心。<a id="a-Bd"></a>未离色界染。<a id="a-Be"></a>彼成就色界系三业。<a id="a-Bf"></a>无色界系二业。<a id="a-Bg"></a>若已离色界染。<a id="a-Bh"></a>未离无色界染。<a id="a-Bi"></a>彼成就色界系二业。<a id="a-Bj"></a>无色界系二业。<a id="a-Bk"></a>若已离无色界染。<a id="a-Bl"></a>彼成就色界系二业。<a id="a-Bm"></a>无色界系一业。<a id="a-Bn"></a>前断善根。<a id="a-Bo"></a>此生色界俱不成就。<a id="a-Bp"></a>欲界系善业已断善根故。<a id="a-Bq"></a>已舍彼善故。<a id="a-Br"></a>若成就欲界系善业。<a id="a-Bs"></a>彼成就色无色界系善业耶。<a id="a-Bt"></a>答应作四句。<a id="a-Bu"></a>有成就欲界系善业。<a id="a-Bv"></a>非色无色界系善业。<a id="a-Bw"></a>谓生欲界不断善根。<a id="a-Bx"></a>未得色界善心。<a id="a-By"></a>有成就色无色界系善业。<a id="a-Bz"></a>非欲界系善业。<a id="a-C0"></a>谓生色界得无色界善心。<a id="a-C1"></a>有成就欲界系善业。<a id="a-C2"></a>亦色无色界系善业。<a id="a-C3"></a>谓生欲界得无色界善心。<a id="a-C4"></a>有非成就欲界系善业。<a id="a-C5"></a>亦非色无色界系善业。<a id="a-C6"></a>谓断善根补特伽罗。<a id="a-C7"></a>若成就欲界系业。<a id="a-C8"></a>彼成就色界系业耶。<a id="a-C9"></a>答如是。<a id="a-CA"></a>设成就色界系业。<a id="a-CB"></a>彼成就欲界系业耶。<a id="a-CC"></a>答如是。<a id="a-CD"></a>谓生欲界若断善根。<a id="a-CE"></a>彼成就欲界系二业。<a id="a-CF"></a>色界系一业。<a id="a-CG"></a>若不断善。<a id="a-CH"></a>而未得色界善心。<a id="a-CI"></a>彼成就欲界系三业。<a id="a-CJ"></a>色界系一业。<a id="a-CK"></a>若已得色界善心。<a id="a-CL"></a>未离欲界染。<a id="a-CM"></a>彼成就欲界系三业。<a id="a-CN"></a>色界系二业。<a id="a-CO"></a>若已离欲界染。<a id="a-CP"></a>未离色界染。<a id="a-CQ"></a>彼成就欲界系二业。<a id="a-CR"></a>色界系三业若已离色界染。<a id="a-CS"></a>彼成就欲界系二业。<a id="a-CT"></a>色界系二业。<a id="a-CU"></a>若生色界未离色界染。<a id="a-CV"></a>彼成就欲界系一业。<a id="a-CW"></a>色界系三业。<a id="a-CX"></a>若已离色界染。<a id="a-CY"></a>彼成就欲界系一业。<a id="a-CZ"></a>色界系二业。</p>
  <p id="aCa">若成就欲界系业。<a id="a-Cb"></a>彼成就无色界系业耶。<a id="a-Cc"></a>答诸成就欲界系业。<a id="a-Cd"></a>彼成就无色界系业。<a id="a-Ce"></a>谓生欲界若断善根。<a id="a-Cf"></a>彼成就欲界系二业。<a id="a-Cg"></a>无色界系一业。<a id="a-Ch"></a>若不断善根。<a id="a-Ci"></a>未离欲界染。<a id="a-Cj"></a>彼成就欲界系三业。<a id="a-Ck"></a>无色界系一业。<a id="a-Cl"></a>若已离欲界染。<a id="a-Cm"></a>未得无色界善心。<a id="a-Cn"></a>彼成就欲界系二业。<a id="a-Co"></a>无色界系一业。<a id="a-Cp"></a>若已得无色界善心。<a id="a-Cq"></a>未离无色界染。<a id="a-Cr"></a>彼成就欲界系二业。<a id="a-Cs"></a>无色界系二业。<a id="a-Ct"></a>若已离无色界染。<a id="a-Cu"></a>彼成就欲界系二业。<a id="a-Cv"></a>无色界系一业。<a id="a-Cw"></a>若生色界未得无色界善心。<a id="a-Cx"></a>彼成就欲界系一业。<a id="a-Cy"></a>无色界系一业。<a id="a-Cz"></a>若已得无色界善心。<a id="a-D0"></a>未离无色界染。<a id="a-D1"></a>彼成就欲界系一业。<a id="a-D2"></a>无色界系二业。<a id="a-D3"></a>若已离无色界染。<a id="a-D4"></a>彼成就欲界系一业。<a id="a-D5"></a>无色界系一业。<a id="a-D6"></a>有成就无色界系业。<a id="a-D7"></a>非欲界系业。<a id="a-D8"></a>谓生无色界补特伽罗。<a id="a-D9"></a>谓生彼界。<a id="a-DA"></a>若未离彼界染。<a id="a-DB"></a>起异熟生心。<a id="a-DC"></a>彼成就无色界系三业。<a id="a-DD"></a>若不起异熟生心。<a id="a-DE"></a>彼成就无色界系二业。<a id="a-DF"></a>若已离无色界染。<a id="a-DG"></a>起异熟生心。<a id="a-DH"></a>彼成就无色界系二业。<a id="a-DI"></a>若不起异熟生心。<a id="a-DJ"></a>彼成就无色界系一业。<a id="a-DK"></a>俱不成就欲界系业。<a id="a-DL"></a>已舍彼故。<a id="a-DM"></a>若成就欲界系业。<a id="a-DN"></a>彼成就不系业耶。<a id="a-DO"></a>答应作四句。<a id="a-DP"></a>有成就欲界系业。<a id="a-DQ"></a>非不系业。<a id="a-DR"></a>谓诸异生生欲色界。<a id="a-DS"></a>有成就不系业。<a id="a-DT"></a>非欲界系业。<a id="a-DU"></a>谓诸圣者生无色界。<a id="a-DV"></a>有成就欲界系业。<a id="a-DW"></a>亦不系业。<a id="a-DX"></a>谓诸圣者生欲色界。<a id="a-DY"></a>有非成就欲界系业。<a id="a-DZ"></a>亦非不系业。<a id="a-Da"></a>谓诸异生生无色界。</p>
  <p id="aDb">若成就色界系业。<a id="a-Dc"></a>彼成就无色界系业耶。<a id="a-Dd"></a>答诸成就色界系业。<a id="a-De"></a>彼定成就无色界系业。<a id="a-Df"></a>谓生欲界若未得色界善心。<a id="a-Dg"></a>彼成就色界系一业。<a id="a-Dh"></a>无色界系一业。<a id="a-Di"></a>若已得色界善心。<a id="a-Dj"></a>未离欲界染。<a id="a-Dk"></a>彼成就色界系二业。<a id="a-Dl"></a>无色界系一业。<a id="a-Dm"></a>若已离欲界染。<a id="a-Dn"></a>未得无色界善心。<a id="a-Do"></a>彼成就色界系三业。<a id="a-Dp"></a>无色界系一业。<a id="a-Dq"></a>若已得无色界善心。<a id="a-Dr"></a>未离色界染。<a id="a-Ds"></a>彼成就色界系三业。<a id="a-Dt"></a>无色界系二业。<a id="a-Du"></a>若已离色界染。<a id="a-Dv"></a>未离无色界染。<a id="a-Dw"></a>彼成就色界系二业。<a id="a-Dx"></a>无色界系二业。<a id="a-Dy"></a>若已离无色界染。<a id="a-Dz"></a>彼成就色界系二业。<a id="a-E0"></a>无色界系一业。<a id="a-E1"></a>若生色界未得无色界善心。<a id="a-E2"></a>彼成就色界系三业。<a id="a-E3"></a>无色界系一业。<a id="a-E4"></a>若已得无色界善心。<a id="a-E5"></a>未离色界染。<a id="a-E6"></a>彼成就色界系三业。<a id="a-E7"></a>无色界系二业。<a id="a-E8"></a>若已离色界染。<a id="a-E9"></a>未离无色界染。<a id="a-EA"></a>彼成就色界系二业。<a id="a-EB"></a>无色界系二业。<a id="a-EC"></a>若已离无色界染。<a id="a-ED"></a>彼成就色界系二业。<a id="a-EE"></a>无色界系一业。<a id="a-EF"></a>有成就无色界系业。<a id="a-EG"></a>非色界系业。<a id="a-EH"></a>谓诸有情生无色界。<a id="a-EI"></a>谓生彼界若未离无色界染。<a id="a-EJ"></a>起异熟生心。<a id="a-EK"></a>彼成就无色界系三业。<a id="a-EL"></a>若不起异熟生心。<a id="a-EM"></a>彼成就无色界系二业。<a id="a-EN"></a>若已离无色界染。<a id="a-EO"></a>起异熟生心。<a id="a-EP"></a>彼成就无色界系二业。<a id="a-EQ"></a>若不起异熟生心。<a id="a-ER"></a>彼成就无色界系一业。</p>
  <p id="aES">若成就色界系业。<a id="a-ET"></a>彼成就不系业耶。<a id="a-EU"></a>答应作四句。<a id="a-EV"></a>有成就色界系业。<a id="a-EW"></a>非不系业。<a id="a-EX"></a>谓诸异生生欲色界。<a id="a-EY"></a>有成就不系业。<a id="a-EZ"></a>非色界系业。<a id="a-Ea"></a>谓诸圣者。<a id="a-Eb"></a>生无色界。<a id="a-Ec"></a>有成就色界系业。<a id="a-Ed"></a>亦不系业。<a id="a-Ee"></a>谓诸圣者。<a id="a-Ef"></a>生欲色界。<a id="a-Eg"></a>有非成就色界系业。<a id="a-Eh"></a>亦非不系业。<a id="a-Ei"></a>谓诸异生生无色界。</p>
  <p id="aEj">若成就无色界系业。<a id="a-Ek"></a>彼成就不系业耶。<a id="a-El"></a>答诸成就不系业。<a id="a-Em"></a>彼定成就无色界系业。<a id="a-En"></a>谓诸圣者生欲色界。<a id="a-Eo"></a>若未得无色界善心。<a id="a-Ep"></a>彼成就不系学业。<a id="a-Eq"></a>无色界系一业。<a id="a-Er"></a>若已得无色界善心。<a id="a-Es"></a>未离无色界染。<a id="a-Et"></a>彼成就不系学业。<a id="a-Eu"></a>无色界系二业。<a id="a-Ev"></a>若已离无色界染。<a id="a-Ew"></a>彼成就不系无学业。<a id="a-Ex"></a>无色界系一业。<a id="a-Ey"></a>若诸圣者生无色界。<a id="a-Ez"></a>未离无色界染。<a id="a-F0"></a>起异熟生心。<a id="a-F1"></a>彼成就不系学业。<a id="a-F2"></a>无色界系三业。<a id="a-F3"></a>若不起异熟生心。<a id="a-F4"></a>彼成就不系学业。<a id="a-F5"></a>无色界系二业。<a id="a-F6"></a>若已离无色界染。<a id="a-F7"></a>起异熟生心。<a id="a-F8"></a>彼成就不系无学业。<a id="a-F9"></a>无色界系二业。<a id="a-FA"></a>若不起异熟生心。<a id="a-FB"></a>彼成就不系无学业。<a id="a-FC"></a>无色界系一业。<a id="a-FD"></a>有成就无色界系业。<a id="a-FE"></a>非不系业。<a id="a-FF"></a>谓诸异生若生欲色界。<a id="a-FG"></a>未得无色界善心。<a id="a-FH"></a>彼成就无色界系一业。<a id="a-FI"></a>若已得无色界善心。<a id="a-FJ"></a>彼成就无色界系二业。<a id="a-FK"></a>若诸异生生无色界。<a id="a-FL"></a>若起异熟生心。<a id="a-FM"></a>彼成就无色界系三业。<a id="a-FN"></a>若不起异熟生心。<a id="a-FO"></a>彼成就无色界系二业。<a id="a-FP"></a>若成就欲界色界无色界系不系业。<a id="a-FQ"></a>彼命终生何处。<a id="a-FR"></a>答或欲界。<a id="a-FS"></a>或色界。<a id="a-FT"></a>或无色界。<a id="a-FU"></a>或无生处。<a id="a-FV"></a>谓诸圣者若生欲界。<a id="a-FW"></a>未离欲界染。<a id="a-FX"></a>彼成就欲界系三业。<a id="a-FY"></a>色界系二业。<a id="a-FZ"></a>无色界系一业。<a id="a-Fa"></a>不系学业。<a id="a-Fb"></a>彼命终生欲界。<a id="a-Fc"></a>若已离欲界染。<a id="a-Fd"></a>未得无色界善心。<a id="a-Fe"></a>彼成就欲界系二业。<a id="a-Ff"></a>色界系三业。<a id="a-Fg"></a>无色界系一业。<a id="a-Fh"></a>不系学业。<a id="a-Fi"></a>彼命终生色界。<a id="a-Fj"></a>若已得无色界善心。<a id="a-Fk"></a>未离色界染。<a id="a-Fl"></a>彼成就欲界系二业。<a id="a-Fm"></a>色界系三业。<a id="a-Fn"></a>无色界系二业。<a id="a-Fo"></a>不系学业。<a id="a-Fp"></a>彼命终亦生色界。<a id="a-Fq"></a>若已离色界染。<a id="a-Fr"></a>未离无色界染。<a id="a-Fs"></a>彼成就欲界系二业。<a id="a-Ft"></a>色界系二业。<a id="a-Fu"></a>无色界系二业。<a id="a-Fv"></a>不系学业。<a id="a-Fw"></a>彼命终生无色界。<a id="a-Fx"></a>若已离无色界染。<a id="a-Fy"></a>彼成就欲界系二业。<a id="a-Fz"></a>色界系二业。<a id="a-G0"></a>无色界系一业。<a id="a-G1"></a>不系无学业。<a id="a-G2"></a>彼命终无生处若诸圣者生色界。<a id="a-G3"></a>未得无色界善心。<a id="a-G4"></a>彼成就欲界系一业。<a id="a-G5"></a>色界系三业。<a id="a-G6"></a>无色界系一业。<a id="a-G7"></a>不系学业。<a id="a-G8"></a>彼命终生色界。<a id="a-G9"></a>若已得无色界善心。<a id="a-GA"></a>未离色界染彼成就欲界系一业。<a id="a-GB"></a>色界系三业。<a id="a-GC"></a>无色界系二业。<a id="a-GD"></a>不系学业。<a id="a-GE"></a>彼命终亦生色界。<a id="a-GF"></a>若已离色界染。<a id="a-GG"></a>未离无色界染。<a id="a-GH"></a>彼成就欲界系一业。<a id="a-GI"></a>色界系二业。<a id="a-GJ"></a>无色界系一业。<a id="a-GK"></a>不系学业。<a id="a-GL"></a>彼命终生无色界。<a id="a-GM"></a>若已离无色界染。<a id="a-GN"></a>彼成就欲界系一业。<a id="a-GO"></a>色界系一业。<a id="a-GP"></a>无色界系一业。<a id="a-GQ"></a>不系无学业。<a id="a-GR"></a>彼命终无生处。<a id="a-GS"></a>由此故说成就四业者彼命终。<a id="a-GT"></a>或生欲界。<a id="a-GU"></a>或生色界。<a id="a-GV"></a>或生无色界。<a id="a-GW"></a>或无生处。</p>
 </body>
</html>