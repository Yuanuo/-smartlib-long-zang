<!doctype html>
<html id="z3IBVej13V" data-ver="934">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第一百三十八</h1>
  <h2 id="a2">大种蕴第五中执受纳息第四之二</h2>
  <p id="a3">因相应法。<a id="a-4"></a>与因相应法。<a id="a-5"></a>为几缘。<a id="a-6"></a>答因。<a id="a-7"></a>等无间。<a id="a-8"></a>所缘。<a id="a-9"></a>增上。<a id="a-A"></a>因者。<a id="a-B"></a>五因。<a id="a-C"></a>谓相应。<a id="a-D"></a>俱有。<a id="a-E"></a>同类。<a id="a-F"></a>遍行。<a id="a-G"></a>异熟。<a id="a-H"></a>等无间者。<a id="a-I"></a>谓因相应法等无间。<a id="a-J"></a>因相应法现在前。<a id="a-K"></a>所缘者。<a id="a-L"></a>谓因相应法。<a id="a-M"></a>与因相应法。<a id="a-N"></a>为所缘。<a id="a-O"></a>增上者。<a id="a-P"></a>谓不碍生。<a id="a-Q"></a>及唯无障。<a id="a-R"></a>因相应法。<a id="a-S"></a>与因不相应法为几缘。<a id="a-T"></a>答因等无间增上。<a id="a-U"></a>因者四因。<a id="a-V"></a>谓俱有。<a id="a-W"></a>同类。<a id="a-X"></a>遍行。<a id="a-Y"></a>异熟。<a id="a-Z"></a>等无间者。<a id="a-a"></a>谓因相应法等无间。<a id="a-b"></a>因不相应法现在前。<a id="a-c"></a>即无想等至。<a id="a-d"></a>灭尽等至。<a id="a-e"></a>是心心所等无间法故。<a id="a-f"></a>增上者如前说。<a id="a-g"></a>非所缘者。<a id="a-h"></a>因不相应法无所缘故。<a id="a-i"></a>因不相应法。<a id="a-j"></a>与因不相应法。<a id="a-k"></a>为几缘。<a id="a-l"></a>答因。<a id="a-m"></a>增上。<a id="a-n"></a>因者四因。<a id="a-o"></a>谓俱有同类。<a id="a-p"></a>遍行。<a id="a-q"></a>异熟。<a id="a-r"></a>增上者如前说。<a id="a-s"></a>因不相应法。<a id="a-t"></a>与因相应法。<a id="a-u"></a>为几缘。<a id="a-v"></a>答因。<a id="a-w"></a>所缘。<a id="a-x"></a>增上。<a id="a-y"></a>因者。<a id="a-z"></a>四因。<a id="a-10"></a>谓俱有。<a id="a-11"></a>同类。<a id="a-12"></a>遍行。<a id="a-13"></a>异熟。<a id="a-14"></a>所缘者。<a id="a-15"></a>谓因不相应法。<a id="a-16"></a>与因相应法。<a id="a-17"></a>为所缘。<a id="a-18"></a>增上者如前说。<a id="a-19"></a>非等无间者。<a id="a-1A"></a>因不相应法非等无间缘故。</p>
  <p id="a1B">有所缘法。<a id="a-1C"></a>与有所缘法。<a id="a-1D"></a>为几缘。<a id="a-1E"></a>答因等无间所缘增上。<a id="a-1F"></a>因者五因。<a id="a-1G"></a>谓相应。<a id="a-1H"></a>俱有。<a id="a-1I"></a>同类。<a id="a-1J"></a>遍行。<a id="a-1K"></a>异熟。<a id="a-1L"></a>等无间者。<a id="a-1M"></a>谓有所缘法等无间。<a id="a-1N"></a>有所缘法现在前。<a id="a-1O"></a>所缘者。<a id="a-1P"></a>谓有所缘法。<a id="a-1Q"></a>与有所缘法。<a id="a-1R"></a>为所缘。<a id="a-1S"></a>增上者如前说。<a id="a-1T"></a>有所缘法。<a id="a-1U"></a>与无所缘法。<a id="a-1V"></a>为几缘。<a id="a-1W"></a>答因等无间增上。<a id="a-1X"></a>因者四因。<a id="a-1Y"></a>谓俱有。<a id="a-1Z"></a>同类。<a id="a-1a"></a>遍行。<a id="a-1b"></a>异熟。<a id="a-1c"></a>等无间者。<a id="a-1d"></a>谓有所缘法等无间。<a id="a-1e"></a>无所缘法现在前。<a id="a-1f"></a>即无想等至。<a id="a-1g"></a>灭尽等至。<a id="a-1h"></a>是心心所等无间法故。<a id="a-1i"></a>增上者如前说。<a id="a-1j"></a>非所缘者。<a id="a-1k"></a>无所缘法无所缘故。<a id="a-1l"></a>无所缘法。<a id="a-1m"></a>与无所缘法。<a id="a-1n"></a>为几缘。<a id="a-1o"></a>答因。<a id="a-1p"></a>增上。<a id="a-1q"></a>因者四因。<a id="a-1r"></a>谓俱有。<a id="a-1s"></a>同类。<a id="a-1t"></a>遍行。<a id="a-1u"></a>异熟。<a id="a-1v"></a>增上者如前说。<a id="a-1w"></a>无所缘法。<a id="a-1x"></a>与有所缘法。<a id="a-1y"></a>为几缘。<a id="a-1z"></a>答因所缘增上。<a id="a-20"></a>因者四因。<a id="a-21"></a>谓俱有。<a id="a-22"></a>同类。<a id="a-23"></a>遍行。<a id="a-24"></a>异熟。<a id="a-25"></a>所缘者。<a id="a-26"></a>谓无所缘。<a id="a-27"></a>与有所缘法。<a id="a-28"></a>为所缘。<a id="a-29"></a>增上者如前说。<a id="a-2A"></a>非等无间者。<a id="a-2B"></a>无所缘法非等无间缘故有色法。<a id="a-2C"></a>与有色法。<a id="a-2D"></a>为几缘。<a id="a-2E"></a>答因增上。<a id="a-2F"></a>因者三因。<a id="a-2G"></a>谓俱有。<a id="a-2H"></a>同类。<a id="a-2I"></a>异熟。<a id="a-2J"></a>增上者如前说。<a id="a-2K"></a>有色法。<a id="a-2L"></a>与无色法。<a id="a-2M"></a>为几缘。<a id="a-2N"></a>答因所缘增上。<a id="a-2O"></a>因者三因。<a id="a-2P"></a>谓俱有。<a id="a-2Q"></a>同类。<a id="a-2R"></a>异熟。<a id="a-2S"></a>所缘者。<a id="a-2T"></a>谓有色法。<a id="a-2U"></a>与无色法。<a id="a-2V"></a>为所缘。<a id="a-2W"></a>增上者如前说。<a id="a-2X"></a>非等无间者。<a id="a-2Y"></a>以有色法非等无间缘故。<a id="a-2Z"></a>无色法。<a id="a-2a"></a>与无色法。<a id="a-2b"></a>为几缘。<a id="a-2c"></a>答因等无间所缘增上。<a id="a-2d"></a>因者五因。<a id="a-2e"></a>谓相应等五。<a id="a-2f"></a>等无间者。<a id="a-2g"></a>谓无色法等无间。<a id="a-2h"></a>无色法现在前。<a id="a-2i"></a>所缘者。<a id="a-2j"></a>谓无色法。<a id="a-2k"></a>与无色法为所缘。<a id="a-2l"></a>增上者如前说。<a id="a-2m"></a>无色法。<a id="a-2n"></a>与有色法。<a id="a-2o"></a>为几缘。<a id="a-2p"></a>答因。<a id="a-2q"></a>增上。<a id="a-2r"></a>因者四因。<a id="a-2s"></a>谓俱有同类。<a id="a-2t"></a>遍行。<a id="a-2u"></a>异熟。<a id="a-2v"></a>增上者如前说。<a id="a-2w"></a>有见无见有对无对说亦如是。<a id="a-2x"></a>差别者。<a id="a-2y"></a>有见法。<a id="a-2z"></a>与有见法。<a id="a-30"></a>为二因。<a id="a-31"></a>谓同类。<a id="a-32"></a>异熟。<a id="a-33"></a>余皆如前说。<a id="a-34"></a>有漏法。<a id="a-35"></a>与有漏法。<a id="a-36"></a>为几缘。<a id="a-37"></a>答因等无间所缘增上。<a id="a-38"></a>因者五因。<a id="a-39"></a>谓相应等五。<a id="a-3A"></a>等无间者。<a id="a-3B"></a>谓有漏法等无间。<a id="a-3C"></a>有漏法现在前。<a id="a-3D"></a>所缘者。<a id="a-3E"></a>谓有漏法。<a id="a-3F"></a>与有漏法。<a id="a-3G"></a>为所缘。<a id="a-3H"></a>增上者如前说。<a id="a-3I"></a>有漏法与无漏法。<a id="a-3J"></a>为几缘。<a id="a-3K"></a>答等无间所缘增上。<a id="a-3L"></a>等无间者。<a id="a-3M"></a>谓有漏法等无间。<a id="a-3N"></a>无漏法现在前。<a id="a-3O"></a>所缘者。<a id="a-3P"></a>谓有漏法。<a id="a-3Q"></a>与无漏法为所缘。<a id="a-3R"></a>即苦集忍智品心心所法。<a id="a-3S"></a>增上者如前说。<a id="a-3T"></a>非因者。<a id="a-3U"></a>以因如种子。<a id="a-3V"></a>非有漏法。<a id="a-3W"></a>与无漏法为种子故。<a id="a-3X"></a>无漏法。<a id="a-3Y"></a>与无漏法为几缘。<a id="a-3Z"></a>答因等无间所缘增上。<a id="a-3a"></a>因者三因。<a id="a-3b"></a>谓相应。<a id="a-3c"></a>俱有。<a id="a-3d"></a>同类。<a id="a-3e"></a>等无间者。<a id="a-3f"></a>谓无漏法等无间。<a id="a-3g"></a>无漏法现在前。<a id="a-3h"></a>所缘者。<a id="a-3i"></a>谓无漏法。<a id="a-3j"></a>与无漏法。<a id="a-3k"></a>为所缘。<a id="a-3l"></a>即灭道忍智品心心所法。<a id="a-3m"></a>增上者如前说。<a id="a-3n"></a>无漏法。<a id="a-3o"></a>与有漏法。<a id="a-3p"></a>为几缘。<a id="a-3q"></a>答等无间。<a id="a-3r"></a>所缘。<a id="a-3s"></a>增上。<a id="a-3t"></a>等无间者谓无漏法等无间。<a id="a-3u"></a>有漏法现在前。<a id="a-3v"></a>所缘者。<a id="a-3w"></a>谓无漏法。<a id="a-3x"></a>与有漏法。<a id="a-3y"></a>为所缘。<a id="a-3z"></a>增上者如前说。<a id="a-40"></a>非因者。<a id="a-41"></a>以因如种子。<a id="a-42"></a>非无漏法。<a id="a-43"></a>与有漏法为种子故。<a id="a-44"></a>有为法。<a id="a-45"></a>与有为法。<a id="a-46"></a>为几缘。<a id="a-47"></a>答因等无间所缘增上。<a id="a-48"></a>因者五因。<a id="a-49"></a>谓相应等五。<a id="a-4A"></a>等无间者。<a id="a-4B"></a>谓有为法等无间。<a id="a-4C"></a>有为法现在前。<a id="a-4D"></a>所缘者。<a id="a-4E"></a>谓有为法。<a id="a-4F"></a>与有为法。<a id="a-4G"></a>为所缘。<a id="a-4H"></a>增上者如前说。<a id="a-4I"></a>有为法。<a id="a-4J"></a>与无为法。<a id="a-4K"></a>为几缘。<a id="a-4L"></a>答无。<a id="a-4M"></a>无为法。<a id="a-4N"></a>与无为法。<a id="a-4O"></a>为几缘。<a id="a-4P"></a>答无。<a id="a-4Q"></a>无为法。<a id="a-4R"></a>与有为法。<a id="a-4S"></a>为几缘。<a id="a-4T"></a>答所缘。<a id="a-4U"></a>增上。<a id="a-4V"></a>所缘者。<a id="a-4W"></a>谓无为法。<a id="a-4X"></a>与有为法。<a id="a-4Y"></a>为所缘。<a id="a-4Z"></a>增上者如前说。<a id="a-4a"></a>问何故有为法。<a id="a-4b"></a>有因有缘。<a id="a-4c"></a>无为法。<a id="a-4d"></a>无因无缘耶。<a id="a-4e"></a>答诸有为法性羸劣故。<a id="a-4f"></a>藉诸因缘。<a id="a-4g"></a>无为法强盛不藉因缘。<a id="a-4h"></a>如劣者依他。<a id="a-4i"></a>强者不依。<a id="a-4j"></a>此亦如是。<a id="a-4k"></a>有说。<a id="a-4l"></a>诸有为法有作用故假诸因缘。<a id="a-4m"></a>无为法无作用故不假因缘。<a id="a-4n"></a>如刈者须镰。<a id="a-4o"></a>掘者须锸。<a id="a-4p"></a>无所作者则无所须。<a id="a-4q"></a>此亦如是。<a id="a-4r"></a>有说诸有为法行世取果作用。<a id="a-4s"></a>了境故须因缘。<a id="a-4t"></a>无为法无如是事故不须因缘。<a id="a-4u"></a>如远行者则须资粮。<a id="a-4v"></a>不行不须。<a id="a-4w"></a>此亦如是。<a id="a-4x"></a>有说。<a id="a-4y"></a>有为如王亦如眷属故有因缘无为如王不如眷属故无因缘。<a id="a-4z"></a>如王王眷属。<a id="a-50"></a>富贵者富贵者眷属。<a id="a-51"></a>帝释帝释眷属。<a id="a-52"></a>当知亦尔。</p>
  <p id="a53">问诸有为法有时不生谁作留难。<a id="a-54"></a>为有为法。<a id="a-55"></a>无为法耶。<a id="a-56"></a>答诸有为法为作留难。<a id="a-57"></a>非无为法。<a id="a-58"></a>以无为法恒与有为作能作因。<a id="a-59"></a>及增上缘。<a id="a-5A"></a>于生不生俱无障故。<a id="a-5B"></a>如泉池侧师子口等。<a id="a-5C"></a>水不流时自有余缘非此为障。<a id="a-5D"></a>问诸无为法。<a id="a-5E"></a>与有为法作增上缘及所缘缘。<a id="a-5F"></a>于能缘不能缘作增上缘。<a id="a-5G"></a>有胜劣不。<a id="a-5H"></a>答增上缘义等无差别。<a id="a-5I"></a>若缘不缘皆无障故。<a id="a-5J"></a>所缘缘义则有差别。<a id="a-5K"></a>于能缘者作所缘缘。<a id="a-5L"></a>于不能缘。<a id="a-5M"></a>则便不作诸缠所缠续地狱有。<a id="a-5N"></a>乃至广说。<a id="a-5O"></a>所说有声义有多种。<a id="a-5P"></a>如结蕴广说。<a id="a-5Q"></a>此中说续众同分。<a id="a-5R"></a>有情数五蕴名有。<a id="a-5S"></a>然相续有五。<a id="a-5T"></a>一中有相续。<a id="a-5U"></a>二生有相续。<a id="a-5V"></a>三分位相续。<a id="a-5W"></a>四法相续。<a id="a-5X"></a>五刹那相续。<a id="a-5Y"></a>中有相续者。<a id="a-5Z"></a>谓死有蕴灭。<a id="a-5a"></a>中有蕴起。<a id="a-5b"></a>中有续死有名中有相续。<a id="a-5c"></a>生有相续者。<a id="a-5d"></a>谓中有蕴灭生有蕴起。<a id="a-5e"></a>生有续中有名生有相续。<a id="a-5f"></a>分位相续者。<a id="a-5g"></a>谓羯逻蓝位蕴灭頞部昙位蕴起。<a id="a-5h"></a>乃至中年位蕴灭老年位蕴起。<a id="a-5i"></a>皆以后位续前位名分位相续。<a id="a-5j"></a>法相续者。<a id="a-5k"></a>谓善法等无间。<a id="a-5l"></a>染或无记法现在前。<a id="a-5m"></a>染法等无间。<a id="a-5n"></a>善或无记法现在前。<a id="a-5o"></a>无记法等无间。<a id="a-5p"></a>善或染法现在前。<a id="a-5q"></a>皆以后法续前法名法相续。<a id="a-5r"></a>刹那相续者。<a id="a-5s"></a>初刹那蕴等无间。<a id="a-5t"></a>第二刹那蕴现在前。<a id="a-5u"></a>后刹那续前刹那名刹那相续。<a id="a-5v"></a>此五皆入二相续中。<a id="a-5w"></a>谓法相续刹那相续。<a id="a-5x"></a>皆不离法及刹那故。<a id="a-5y"></a>界分别者。<a id="a-5z"></a>欲界具五。<a id="a-60"></a>色界有四除分位。<a id="a-61"></a>无色界有三又除中有。<a id="a-62"></a>趣分别者。<a id="a-63"></a>地狱有四除分位。<a id="a-64"></a>余趣具五。<a id="a-65"></a>生分别者。<a id="a-66"></a>一切具五。<a id="a-67"></a>于此五相续中。<a id="a-68"></a>依二相续而作论。<a id="a-69"></a>谓中有生有。</p>
  <p id="a6A">诸缠所缠续地狱有。<a id="a-6B"></a>最初所得诸根大种。<a id="a-6C"></a>彼诸根大种。<a id="a-6D"></a>与彼心心所法为几缘。<a id="a-6E"></a>答一增上。<a id="a-6F"></a>即彼心心所法。<a id="a-6G"></a>与彼诸根大种为几缘答一增上。<a id="a-6H"></a>诸缠所缠续傍生有鬼有人有天有。<a id="a-6I"></a>最初所得诸根大种。<a id="a-6J"></a>彼诸根大种。<a id="a-6K"></a>与彼心心所法为几缘。<a id="a-6L"></a>答一增上。<a id="a-6M"></a>即彼心心所法。<a id="a-6N"></a>与彼诸根大种为几缘。<a id="a-6O"></a>答一增上。<a id="a-6P"></a>问若彼心心所法。<a id="a-6Q"></a>不缘彼诸根大种而结生者。<a id="a-6R"></a>可说彼诸根大种。<a id="a-6S"></a>与彼心心所法。<a id="a-6T"></a>但一增上。<a id="a-6U"></a>若彼心心所法。<a id="a-6V"></a>缘彼诸根大种。<a id="a-6W"></a>而缘生者。<a id="a-6X"></a>彼诸根大种。<a id="a-6Y"></a>与彼心心所法便为二缘。<a id="a-6Z"></a>谓所缘增上。<a id="a-6a"></a>何故定答但一增上。<a id="a-6b"></a>答亦应说二而不说者当知此义有余。<a id="a-6c"></a>有说此中说决定者。<a id="a-6d"></a>谓增上缘则定。<a id="a-6e"></a>所缘缘不定。<a id="a-6f"></a>是以不说。<a id="a-6g"></a>有说此中说互有者。<a id="a-6h"></a>谓根大种与心心所展转为增上缘。<a id="a-6i"></a>是以则说非心心所与根大种为所缘缘。<a id="a-6j"></a>是故不说。<a id="a-6k"></a>有说此中说相资者。<a id="a-6l"></a>谓彼根大与心心所更互相资增上义胜。<a id="a-6m"></a>所缘不尔。<a id="a-6n"></a>随缘何法皆得起故。<a id="a-6o"></a>是以不说。</p>
  <p id="a6p">生欲界入有漏初静虑。<a id="a-6q"></a>乃至非想非非想处。<a id="a-6r"></a>长养诸根增益大种。<a id="a-6s"></a>彼诸根大种与彼心心所法为几缘。<a id="a-6t"></a>答一增上。<a id="a-6u"></a>即彼心心所法与彼诸根大种为几缘。<a id="a-6v"></a>答一增上。<a id="a-6w"></a>问彼心心所法。<a id="a-6x"></a>若缘余法而入定者可如所说。<a id="a-6y"></a>若即缘彼诸根大种而入定者则有二缘。<a id="a-6z"></a>何故乃说但一增上。<a id="a-70"></a>答应说而不说者当知此义有余。<a id="a-71"></a>有说。<a id="a-72"></a>此中说决定者。<a id="a-73"></a>所缘不定是故不说。<a id="a-74"></a>有说。<a id="a-75"></a>此中说互有者。<a id="a-76"></a>所缘不尔是故不说。<a id="a-77"></a>有说。<a id="a-78"></a>此中说相资者。<a id="a-79"></a>谓心心所与彼根大更互相资增上义胜。<a id="a-7A"></a>所缘不尔随缘何法。<a id="a-7B"></a>皆得生起是故不说。<a id="a-7C"></a>问入诸静虑长益根大与入无色差别云何。<a id="a-7D"></a>答静虑长益多而非妙。<a id="a-7E"></a>如缚喝国食无色长益妙而非多。<a id="a-7F"></a>如中印度食。</p>
  <p id="a7G">生欲界入无漏初静虑。<a id="a-7H"></a>乃至无所有处。<a id="a-7I"></a>长养诸根增益大种。<a id="a-7J"></a>彼诸根大种与彼心心所法为几缘。<a id="a-7K"></a>答一增上。<a id="a-7L"></a>即彼心心所法与彼诸根大种为几缘。<a id="a-7M"></a>答一增上。<a id="a-7N"></a>此中不说所缘缘义。<a id="a-7O"></a>及静虑无色长益差别。<a id="a-7P"></a>如前应知。<a id="a-7Q"></a>问入有漏静虑。<a id="a-7R"></a>无色长益根大。<a id="a-7S"></a>与入无漏差别云何。<a id="a-7T"></a>答有漏长益多而非妙。<a id="a-7U"></a>无漏长益妙而非多二喻如前。</p>
  <p id="a7V">生色界入有漏初静虑。<a id="a-7W"></a>乃至非想非非想处。<a id="a-7X"></a>长养诸根。<a id="a-7Y"></a>增益大种。<a id="a-7Z"></a>彼诸根大种与彼心心所法为几缘。<a id="a-7a"></a>答一增上。<a id="a-7b"></a>即彼心心所法与彼诸根大种为几缘。<a id="a-7c"></a>答一增上。<a id="a-7d"></a>生色界入无漏初静虑。<a id="a-7e"></a>乃至无所有处。<a id="a-7f"></a>长养诸根。<a id="a-7g"></a>增益大种。<a id="a-7h"></a>彼诸根大种与彼心心所法为几缘。<a id="a-7i"></a>答一增上。<a id="a-7j"></a>即彼心心所法与彼诸根大种为几缘。<a id="a-7k"></a>答一增上。<a id="a-7l"></a>此中不说所缘。<a id="a-7m"></a>及静虑无色。<a id="a-7n"></a>有漏无漏长益差别皆如前说有执受是何义。<a id="a-7o"></a>答此增语所显堕自体法。<a id="a-7p"></a>无执受是何义。<a id="a-7q"></a>答此增语所显非堕自体法。<a id="a-7r"></a>然多处说有执受言。<a id="a-7s"></a>谓此中说有执受是何义。<a id="a-7t"></a>谓堕自体法契经复说。</p>
  <p id="a7u">有执受苦蕴　　便引生众苦</p>
  <p id="a7v">谓生苦老苦　　病苦及死苦</p>
  <p id="a7w">有经复说。<a id="a-7x"></a>无闻异生长夜修治有执受我余经复说。<a id="a-7y"></a>况于此身暂停住中有执受。<a id="a-7z"></a>品类足说。<a id="a-80"></a>九处少分名有执受。<a id="a-81"></a>识身论说。<a id="a-82"></a>有执受蕴是慈所缘。<a id="a-83"></a>问如是诸说义有何异。<a id="a-84"></a>答此中说内身所摄五蕴名有执受。<a id="a-85"></a>初契经说续众同分。<a id="a-86"></a>有情数五蕴名有执受。<a id="a-87"></a>次契经说无始时来身见事五蕴。<a id="a-88"></a>名有执受。<a id="a-89"></a>后契经说。<a id="a-8A"></a>内身所摄色蕴。<a id="a-8B"></a>名有执受。<a id="a-8C"></a>品类足说一刹那。<a id="a-8D"></a>九处少分名有执受。<a id="a-8E"></a>识身论说一刹那。<a id="a-8F"></a>五蕴少分名有执受。<a id="a-8G"></a>有说品类足。<a id="a-8H"></a>识身论说一刹那有情数。<a id="a-8I"></a>九处少分名有执受。<a id="a-8J"></a>有说。<a id="a-8K"></a>二论说一刹那有根所摄。<a id="a-8L"></a>九处少分名有执受。<a id="a-8M"></a>有说。<a id="a-8N"></a>二论说一刹那异熟所摄。<a id="a-8O"></a>九处少分名有执受。<a id="a-8P"></a>是名差别。<a id="a-8Q"></a>问慈何故但缘色。<a id="a-8R"></a>答初修时缘色。<a id="a-8S"></a>成时缘五蕴。<a id="a-8T"></a>西方师说。<a id="a-8U"></a>有执受有四种。<a id="a-8V"></a>一身有执受。<a id="a-8W"></a>二相续有执受。<a id="a-8X"></a>三众同分有执受。<a id="a-8Y"></a>四世俗施设有执受。<a id="a-8Z"></a>身有执受者。<a id="a-8a"></a>谓初经所说有执受。<a id="a-8b"></a>苦蕴相续有执受者。<a id="a-8c"></a>如说我有根身相续执受。<a id="a-8d"></a>众同分有执受者。<a id="a-8e"></a>如说我有根身众同分执受。<a id="a-8f"></a>世俗施设有执受者。<a id="a-8g"></a>如说我执受如是重担。<a id="a-8h"></a>如是事业。<a id="a-8i"></a>此中说内身五蕴名有执受。<a id="a-8j"></a>此所不摄法是无执受问如前所说。<a id="a-8k"></a>有执受无执受其相云何。<a id="a-8l"></a>答有说。<a id="a-8m"></a>若与血肉筋骨相杂住者名有执受。<a id="a-8n"></a>与此相违名无执受。<a id="a-8o"></a>有说。<a id="a-8p"></a>于彼斫刺破裂时。<a id="a-8q"></a>生苦痛舍担名有执受。<a id="a-8r"></a>与此相违名无执受。<a id="a-8s"></a>尊者妙音作如是说。<a id="a-8t"></a>若法已生未灭有情数。<a id="a-8u"></a>是有对非所闻名有执受。<a id="a-8v"></a>已生者简未来。<a id="a-8w"></a>未灭者遮过去。<a id="a-8x"></a>有情数者遮非有情数。<a id="a-8y"></a>是有对者遮意处法处。<a id="a-8z"></a>非所闻者遮声处。<a id="a-90"></a>与此相违名无执受。<a id="a-91"></a>尊者左取作如是言。<a id="a-92"></a>若法有方分。<a id="a-93"></a>有情数系属身。<a id="a-94"></a>是有对可牵可斥名有执受。<a id="a-95"></a>有方分者遮过去未来。<a id="a-96"></a>有情数者。<a id="a-97"></a>遮非有情数。<a id="a-98"></a>系属身者。<a id="a-99"></a>遮身所出。<a id="a-9A"></a>谓发毛等。<a id="a-9B"></a>是有对者。<a id="a-9C"></a>遮意处法处。<a id="a-9D"></a>可牵可斥者。<a id="a-9E"></a>遮声处。<a id="a-9F"></a>与此相违名无执受。</p>
  <p id="a9G">问十二处中。<a id="a-9H"></a>几有执受。<a id="a-9I"></a>几无执受。<a id="a-9J"></a>答若生欲界九处少分。<a id="a-9K"></a>是有执受。<a id="a-9L"></a>三处全。<a id="a-9M"></a>九处少分。<a id="a-9N"></a>是无执受。<a id="a-9O"></a>三处谓声处意处法处。<a id="a-9P"></a>若生色界七处少分。<a id="a-9Q"></a>是有执受。<a id="a-9R"></a>三处全。<a id="a-9S"></a>七处少分。<a id="a-9T"></a>是无执受。<a id="a-9U"></a>三处如前说。</p>
  <p id="a9V">问于此身中。<a id="a-9W"></a>三十六种诸不净物。<a id="a-9X"></a>几有执受。<a id="a-9Y"></a>几无执受。<a id="a-9Z"></a>答发毛爪齿根有执受。<a id="a-9a"></a>余无执受。<a id="a-9b"></a>皮胆脑血生有执受。<a id="a-9c"></a>朽无执受。<a id="a-9d"></a>骨肉筋脉心肺脾肾肝肠胃膜脂髓脑胲生熟二藏皆有执受。<a id="a-9e"></a>膏脓淡饮洟唾泪汗屎尿尘垢皆无执受顺取是何义。<a id="a-9f"></a>答此增语所显。<a id="a-9g"></a>有漏法非顺取是何义。<a id="a-9h"></a>答此增语所显无漏法。<a id="a-9i"></a>问何故有漏法名顺取。<a id="a-9j"></a>答有说。<a id="a-9k"></a>此法从取生。<a id="a-9l"></a>能生取故名顺取。<a id="a-9m"></a>有说。<a id="a-9n"></a>此法从取转。<a id="a-9o"></a>能转取故名顺取。<a id="a-9p"></a>有说。<a id="a-9q"></a>此法取所引能引取故名顺取。<a id="a-9r"></a>有说。<a id="a-9s"></a>此法取所长养。<a id="a-9t"></a>能长养取故名顺取。<a id="a-9u"></a>有说。<a id="a-9v"></a>此法取所增广。<a id="a-9w"></a>增广于取故名顺取。<a id="a-9x"></a>此增广言显滋蔓义。<a id="a-9y"></a>有说。<a id="a-9z"></a>此法系属于取。<a id="a-A0"></a>故名顺取。<a id="a-A1"></a>如属王者名为顺王。<a id="a-A2"></a>由内无我。<a id="a-A3"></a>若有问言。<a id="a-A4"></a>汝属于谁。<a id="a-A5"></a>答言属取。<a id="a-A6"></a>有说。<a id="a-A7"></a>诸取于此法中。<a id="a-A8"></a>将生已生。<a id="a-A9"></a>将执已执。<a id="a-AA"></a>将住已住。<a id="a-AB"></a>故名顺取。<a id="a-AC"></a>有说。<a id="a-AD"></a>诸取于此法中。<a id="a-AE"></a>将长养已长养故名顺取。<a id="a-AF"></a>有说。<a id="a-AG"></a>诸取于此法中。<a id="a-AH"></a>将增广已增广。<a id="a-AI"></a>故名顺取。<a id="a-AJ"></a>有说。<a id="a-AK"></a>诸取于此坚着。<a id="a-AL"></a>如湿腻物尘垢随着。<a id="a-AM"></a>故名顺取。<a id="a-AN"></a>有说。<a id="a-AO"></a>诸取于此乐住。<a id="a-AP"></a>如鱼虾蟆乐处水中。<a id="a-AQ"></a>故名顺取有说。<a id="a-AR"></a>此法为取舍宅安立足处。<a id="a-AS"></a>故名顺取。<a id="a-AT"></a>谓依此法。<a id="a-AU"></a>一切爱慢见疑嗔痴。<a id="a-AV"></a>诸缠垢等皆生长故。<a id="a-AW"></a>诸有漏法由同分取。<a id="a-AX"></a>得顺取名非异分取。<a id="a-AY"></a>谓欲界法由欲界取。<a id="a-AZ"></a>色界法由色界取。<a id="a-Aa"></a>无色界法由无色界取。<a id="a-Ab"></a>初静虑地法。<a id="a-Ac"></a>由初静虑地取。<a id="a-Ad"></a>乃至非想非非想地法。<a id="a-Ae"></a>由非想非非想地取。<a id="a-Af"></a>以有漏法界地无杂故。<a id="a-Ag"></a>若依相续则有杂义。<a id="a-Ah"></a>谓由自身取他身法得顺取名。<a id="a-Ai"></a>由他身取自身法得顺取名。<a id="a-Aj"></a>若不尔外法应非顺取。<a id="a-Ak"></a>外无取故。</p>
  <p id="aAl">顺结是何义。<a id="a-Am"></a>答此增语所显。<a id="a-An"></a>有漏法非顺结是何义。<a id="a-Ao"></a>答此增语所显无漏法。<a id="a-Ap"></a>广释顺结非顺结义如前顺取。<a id="a-Aq"></a>非顺取说。</p>
  <p id="aAr">见处是何义。<a id="a-As"></a>答此增语所显。<a id="a-At"></a>有漏法非见处。<a id="a-Au"></a>是何义。<a id="a-Av"></a>答此增语所显无漏法。<a id="a-Aw"></a>然见处声说有多处谓此中说。<a id="a-Ax"></a>见处是何谓有漏法俱。<a id="a-Ay"></a>迦捺陀契经复说。<a id="a-Az"></a>诸所有见诸所有见处。<a id="a-B0"></a>诸所有见缠。<a id="a-B1"></a>诸所有见等起。<a id="a-B2"></a>诸所有见损害。<a id="a-B3"></a>世尊一切悉知悉见。<a id="a-B4"></a>此中见者谓五见。<a id="a-B5"></a>见处者谓见所缘。<a id="a-B6"></a>见缠者谓见现行。<a id="a-B7"></a>见等起者谓见因。<a id="a-B8"></a>见损害者谓见灭。<a id="a-B9"></a>世尊一切悉知悉见者谓见对治。<a id="a-BA"></a>有作是说。<a id="a-BB"></a>见见处见缠谓苦谛。<a id="a-BC"></a>见等起谓集谛。<a id="a-BD"></a>见损害谓灭谛。<a id="a-BE"></a>世尊一切悉知悉见谓道谛。<a id="a-BF"></a>阿罗揭陀喻经。<a id="a-BG"></a>复说有六见处。<a id="a-BH"></a>谓诸所有色。<a id="a-BI"></a>若过去若未来若现在广说。<a id="a-BJ"></a>乃至苾刍。<a id="a-BK"></a>应以正慧观彼一切非我我所。<a id="a-BL"></a>勿起我慢。<a id="a-BM"></a>诸所有受。<a id="a-BN"></a>乃至广说。<a id="a-BO"></a>诸所有想。<a id="a-BP"></a>乃至广说。<a id="a-BQ"></a>诸有见闻觉知若得若求。<a id="a-BR"></a>意随寻伺。<a id="a-BS"></a>乃至广说。<a id="a-BT"></a>诸有此见。<a id="a-BU"></a>有我有有情有世间。<a id="a-BV"></a>常恒凝住无变易法正如是住。<a id="a-BW"></a>乃至广说。<a id="a-BX"></a>诸有此见。<a id="a-BY"></a>我应不有。<a id="a-BZ"></a>我应非有。<a id="a-Ba"></a>我当不有。<a id="a-Bb"></a>我当非有。<a id="a-Bc"></a>苾刍应以正慧观彼一切非我我所。<a id="a-Bd"></a>勿起我慢。<a id="a-Be"></a>苾刍应于如是见处取处等。<a id="a-Bf"></a>随观察无我我所。<a id="a-Bg"></a>若能如是则于世间无所执受。<a id="a-Bh"></a>乃至广说。<a id="a-Bi"></a>此中诸所有色受想者。<a id="a-Bj"></a>即色受想蕴。<a id="a-Bk"></a>诸有此见有我有情。<a id="a-Bl"></a>乃至广说。<a id="a-Bm"></a>诸有此见我应不有。<a id="a-Bn"></a>乃至广说者。<a id="a-Bo"></a>谓行蕴诸有见闻觉知等。<a id="a-Bp"></a>谓识蕴。<a id="a-Bq"></a>问见闻觉知其义已具。<a id="a-Br"></a>若得若求意随寻伺。<a id="a-Bs"></a>更何所显。<a id="a-Bt"></a>答前广今略。<a id="a-Bu"></a>前别今总。<a id="a-Bv"></a>前开今合。<a id="a-Bw"></a>前渐今顿。<a id="a-Bx"></a>是谓所显防诸漏经复作是说。<a id="a-By"></a>于六见处不正思惟。<a id="a-Bz"></a>则于内身随起一执。<a id="a-C0"></a>谛故住故我有我谛故。<a id="a-C1"></a>住故我无我。<a id="a-C2"></a>我见我。<a id="a-C3"></a>我见无我无我见我。<a id="a-C4"></a>或此有我。<a id="a-C5"></a>有有情。<a id="a-C6"></a>有命者。<a id="a-C7"></a>有生者。<a id="a-C8"></a>有养者。<a id="a-C9"></a>有补特伽罗。<a id="a-CA"></a>有意生。<a id="a-CB"></a>有摩纳婆。<a id="a-CC"></a>或无曾当现。<a id="a-CD"></a>于彼彼处已作未作诸善恶业受异熟果。<a id="a-CE"></a>问如是四处说见处声有何差别。<a id="a-CF"></a>答有说。<a id="a-CG"></a>此中所说见处显一切有漏法。<a id="a-CH"></a>初经所说见处。<a id="a-CI"></a>总显五见。<a id="a-CJ"></a>第二经所说见处。<a id="a-CK"></a>显见及离见法。<a id="a-CL"></a>第三经所说见处。<a id="a-CM"></a>显有身见边执见。<a id="a-CN"></a>有说。<a id="a-CO"></a>此及初二经所说见处。<a id="a-CP"></a>总显五取蕴。<a id="a-CQ"></a>第三经所说见处。<a id="a-CR"></a>但显行蕴少分。<a id="a-CS"></a>有说。<a id="a-CT"></a>此及初二经。<a id="a-CU"></a>通显相应不相应法。<a id="a-CV"></a>第三经。<a id="a-CW"></a>唯显相应法。<a id="a-CX"></a>如相应不相应。<a id="a-CY"></a>有所依无所依。<a id="a-CZ"></a>有行相无行相。<a id="a-Ca"></a>有所缘无所缘。<a id="a-Cb"></a>有警觉无警觉亦尔。<a id="a-Cc"></a>有说此及初二经。<a id="a-Cd"></a>通显有色无色法。<a id="a-Ce"></a>第三经。<a id="a-Cf"></a>唯显无色法。<a id="a-Cg"></a>如有色无色。<a id="a-Ch"></a>有见无见。<a id="a-Ci"></a>有对无对亦尔。<a id="a-Cj"></a>有说。<a id="a-Ck"></a>此及初二经通显染不染法。<a id="a-Cl"></a>第三经。<a id="a-Cm"></a>唯显染法。<a id="a-Cn"></a>如染不染。<a id="a-Co"></a>有罪无罪。<a id="a-Cp"></a>有覆无覆。<a id="a-Cq"></a>黑白。<a id="a-Cr"></a>缠非缠。<a id="a-Cs"></a>亦尔。<a id="a-Ct"></a>有说。<a id="a-Cu"></a>此及初二经。<a id="a-Cv"></a>通显见修所断法。<a id="a-Cw"></a>第三经。<a id="a-Cx"></a>唯显见所断法。<a id="a-Cy"></a>如见所断。<a id="a-Cz"></a>修所断。<a id="a-D0"></a>无事有事。<a id="a-D1"></a>忍对治。<a id="a-D2"></a>智对治亦尔。<a id="a-D3"></a>有说。<a id="a-D4"></a>此及初二经。<a id="a-D5"></a>通显善不善无记法。<a id="a-D6"></a>第三经。<a id="a-D7"></a>唯显无记法。<a id="a-D8"></a>有说。<a id="a-D9"></a>此及初二经。<a id="a-DA"></a>通显有异熟无异熟法。<a id="a-DB"></a>第三经。<a id="a-DC"></a>唯显无异熟法。</p>
  <p id="aDD">问诸有漏法。<a id="a-DE"></a>由何见故说名见处。<a id="a-DF"></a>答有说。<a id="a-DG"></a>由有身见边执见故说为见处。<a id="a-DH"></a>此二但缘自地境故。<a id="a-DI"></a>有说。<a id="a-DJ"></a>由四见故谓除邪见。<a id="a-DK"></a>由此四种有漏缘故。<a id="a-DL"></a>如是说者。<a id="a-DM"></a>由五见故得见处名。<a id="a-DN"></a>问若尔灭道应名见处邪见境故。<a id="a-DO"></a>答见处有二。<a id="a-DP"></a>一所缘处。<a id="a-DQ"></a>二随眠处。<a id="a-DR"></a>具此二义乃名见处。<a id="a-DS"></a>灭道虽是邪见所缘处。<a id="a-DT"></a>非随眠处故不名见处。<a id="a-DU"></a>有说。<a id="a-DV"></a>见处有二。<a id="a-DW"></a>一所缘处。<a id="a-DX"></a>二相应处。<a id="a-DY"></a>具此二义。<a id="a-DZ"></a>立见处名。<a id="a-Da"></a>灭道虽是见所缘处。<a id="a-Db"></a>非相应处。<a id="a-Dc"></a>由此不得名为见处若法是内彼法内处摄耶。<a id="a-Dd"></a>乃至广说。<a id="a-De"></a>问何故作此论。<a id="a-Df"></a>答彼作论者意欲尔故。<a id="a-Dg"></a>随彼意欲而作论。<a id="a-Dh"></a>但不违法相便不应责。<a id="a-Di"></a>有作是说。<a id="a-Dj"></a>为止他宗显己义故。<a id="a-Dk"></a>谓有异宗说内外法皆非实有。<a id="a-Dl"></a>今遮彼意。<a id="a-Dm"></a>明内外法皆是实有故作斯论。<a id="a-Dn"></a>然内外法差别有三。<a id="a-Do"></a>一相续内外。<a id="a-Dp"></a>谓在自身名为内。<a id="a-Dq"></a>在他身及非有情数名为外。<a id="a-Dr"></a>二处内外。<a id="a-Ds"></a>谓心心所所依名内。<a id="a-Dt"></a>所缘名外。<a id="a-Du"></a>三情非情内外。<a id="a-Dv"></a>谓有情数法名内。<a id="a-Dw"></a>非有情数法名外。<a id="a-Dx"></a>此中但依相续。<a id="a-Dy"></a>为论。</p>
  <p id="aDz">若法是内。<a id="a-E0"></a>彼法内处摄耶。<a id="a-E1"></a>答应作四句。<a id="a-E2"></a>有法是内。<a id="a-E3"></a>非内处摄。<a id="a-E4"></a>如说于内受内法住。<a id="a-E5"></a>修法观。<a id="a-E6"></a>彼法是内者在自身故。<a id="a-E7"></a>非内处摄者。<a id="a-E8"></a>非心心所所依故。<a id="a-E9"></a>应知此中亦摄自身色等五境。<a id="a-EA"></a>有法内处摄非是内。<a id="a-EB"></a>如说于外身外心住。<a id="a-EC"></a>修心观。<a id="a-ED"></a>彼法内处摄者。<a id="a-EE"></a>是心心所所依故。<a id="a-EF"></a>非内者非在自身故。<a id="a-EG"></a>应知此中亦摄他身眼耳鼻舌。<a id="a-EH"></a>有法是内。<a id="a-EI"></a>亦内处摄。<a id="a-EJ"></a>如说于内身内心住。<a id="a-EK"></a>修心观彼法是内者。<a id="a-EL"></a>在自身故。<a id="a-EM"></a>亦内处摄者。<a id="a-EN"></a>心心所所依故。<a id="a-EO"></a>应知此中亦摄自身眼耳鼻舌。<a id="a-EP"></a>有法非是内非内处摄。<a id="a-EQ"></a>如说于外受外法住。<a id="a-ER"></a>修法观彼法非内者。<a id="a-ES"></a>非在自身故。<a id="a-ET"></a>非内处摄者。<a id="a-EU"></a>非心心所所依故。<a id="a-EV"></a>应知此中亦摄他身等色等五境若法是外彼法外处摄耶。<a id="a-EW"></a>答应作四句。<a id="a-EX"></a>有法是外非外处摄。<a id="a-EY"></a>如说于外身外心住。<a id="a-EZ"></a>修心观彼法是外者。<a id="a-Ea"></a>在他身故。<a id="a-Eb"></a>非外处摄者。<a id="a-Ec"></a>非唯心心所所缘故。<a id="a-Ed"></a>应知此中亦摄他身眼耳鼻舌。<a id="a-Ee"></a>有法外处摄非外。<a id="a-Ef"></a>如说于内受内法住。<a id="a-Eg"></a>修法观。<a id="a-Eh"></a>彼法外处摄者。<a id="a-Ei"></a>唯心心所所缘故。<a id="a-Ej"></a>非外者。<a id="a-Ek"></a>非在他身。<a id="a-El"></a>及非有情数故。<a id="a-Em"></a>应知此中亦摄他身色等五境。<a id="a-En"></a>有法是外亦外处摄。<a id="a-Eo"></a>如说于外受外法住。<a id="a-Ep"></a>修法观。<a id="a-Eq"></a>彼法是外者。<a id="a-Er"></a>在他身及非有情数故。<a id="a-Es"></a>亦外处摄者。<a id="a-Et"></a>唯心心所所缘故。<a id="a-Eu"></a>应知此中亦摄他身等色等五境。<a id="a-Ev"></a>有法非外非外处摄。<a id="a-Ew"></a>如说于内身内心住。<a id="a-Ex"></a>修心观。<a id="a-Ey"></a>彼法非外者。<a id="a-Ez"></a>非在他身。<a id="a-F0"></a>及非有情数故。<a id="a-F1"></a>非外处摄者。<a id="a-F2"></a>非唯心心所所缘故。<a id="a-F3"></a>应知此中亦摄自身眼耳鼻舌。</p>
 </body>
</html>