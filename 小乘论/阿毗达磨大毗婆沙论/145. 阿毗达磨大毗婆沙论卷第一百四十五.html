<!doctype html>
<html id="z3IBVex13c" data-ver="851">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第一百四十五</h1>
  <h2 id="a2">根蕴第六中根纳息第一之四</h2>
  <p id="a3">此二十二根几见苦所断乃至广说。<a id="a-4"></a>问何故复作此论。<a id="a-5"></a>答前门遮说顿断者意。<a id="a-6"></a>而犹未遮说顿现观。<a id="a-7"></a>又亦未显渐次现观。<a id="a-8"></a>今欲遮显故作斯论。<a id="a-9"></a>有说。<a id="a-A"></a>前门亦遮顿现观亦显渐现观。<a id="a-B"></a>但不明了。<a id="a-C"></a>今欲令明了故作斯论。<a id="a-D"></a>有说。<a id="a-E"></a>所以作论者。<a id="a-F"></a>欲分别五部烦恼五部对治。<a id="a-G"></a>故造斯论。<a id="a-H"></a>五部烦恼者谓见苦所断。<a id="a-I"></a>乃至修所断。<a id="a-J"></a>五部对治者。<a id="a-K"></a>谓苦忍苦智。<a id="a-L"></a>乃至道忍道智。<a id="a-M"></a>此二十二根几。<a id="a-N"></a>见苦所断。<a id="a-O"></a>几见集所断。<a id="a-P"></a>几见灭所断。<a id="a-Q"></a>几见道所断。<a id="a-R"></a>几修所断。<a id="a-S"></a>几不断。<a id="a-T"></a>答九修所断。<a id="a-U"></a>三不断。<a id="a-V"></a>十应分别。<a id="a-W"></a>九修所断者。<a id="a-X"></a>谓七色命苦根。<a id="a-Y"></a>三不断者。<a id="a-Z"></a>谓三无漏根。<a id="a-a"></a>十应分别者。<a id="a-b"></a>谓意四受信等五根。<a id="a-c"></a>谓意根或见苦所断。<a id="a-d"></a>或见集见灭见道所断。<a id="a-e"></a>或修所断。<a id="a-f"></a>或不断。<a id="a-g"></a>云何见苦所断。<a id="a-h"></a>谓意根随信随法行苦现观边忍所断。<a id="a-i"></a>此复云何。<a id="a-j"></a>谓见苦所断二十八随眠相应意根。<a id="a-k"></a>云何见集所断。<a id="a-l"></a>谓意根随信随法行。<a id="a-m"></a>集现观边忍所断。<a id="a-n"></a>此复云何。<a id="a-o"></a>谓见集所断十九随眠相应意根。<a id="a-p"></a>云何见灭所断。<a id="a-q"></a>谓意根随信随法行。<a id="a-r"></a>灭现观边忍所断。<a id="a-s"></a>此复云何。<a id="a-t"></a>谓见灭所断十九随眠相应意根。<a id="a-u"></a>云何见道所断。<a id="a-v"></a>谓意根随信随所行道。<a id="a-w"></a>现观边忍所断。<a id="a-x"></a>此复云何。<a id="a-y"></a>谓见道所断二十二随眠相应意根。<a id="a-z"></a>云何修所断。<a id="a-10"></a>谓意根学见迹修所断。<a id="a-11"></a>此复云何。<a id="a-12"></a>谓修所断十随眠相应意根及不染污有漏意根。<a id="a-13"></a>云何不断。<a id="a-14"></a>谓无漏意根。<a id="a-15"></a>如意根。<a id="a-16"></a>舍根亦尔。<a id="a-17"></a>乐根或见苦所断。<a id="a-18"></a>或见集见灭见道所断。<a id="a-19"></a>或修所断。<a id="a-1A"></a>或不断。<a id="a-1B"></a>云何见苦所断。<a id="a-1C"></a>谓乐根随信随法行。<a id="a-1D"></a>苦现观边忍所断。<a id="a-1E"></a>此复云何。<a id="a-1F"></a>谓见苦所断九随眠相应乐根。<a id="a-1G"></a>云何见集所断。<a id="a-1H"></a>谓乐根随信随法行。<a id="a-1I"></a>集现观边忍所断。<a id="a-1J"></a>此复云何。<a id="a-1K"></a>谓见集所断六随眠相应乐根。<a id="a-1L"></a>云何见灭所断。<a id="a-1M"></a>谓乐根随信随法行。<a id="a-1N"></a>灭现观边忍所断。<a id="a-1O"></a>此复云何。<a id="a-1P"></a>谓见灭所断六随眠相应乐根。<a id="a-1Q"></a>云何见道所断。<a id="a-1R"></a>谓乐根随信随法行。<a id="a-1S"></a>道现观边忍所断。<a id="a-1T"></a>此复云何。<a id="a-1U"></a>谓见道所断七随眠相应乐根。<a id="a-1V"></a>云何修所断。<a id="a-1W"></a>谓乐根学见迹修所断。<a id="a-1X"></a>此复云何。<a id="a-1Y"></a>谓修所断五随眠相应乐根。<a id="a-1Z"></a>及不染污有漏乐根。<a id="a-1a"></a>五随眠者。<a id="a-1b"></a>谓欲界贪无明。<a id="a-1c"></a>色界贪慢无明。<a id="a-1d"></a>云何不断。<a id="a-1e"></a>谓无漏乐根。<a id="a-1f"></a>喜根或见苦所断。<a id="a-1g"></a>或见集见灭见道所断。<a id="a-1h"></a>或修所断。<a id="a-1i"></a>或不断。<a id="a-1j"></a>云何见苦所断。<a id="a-1k"></a>谓喜根随信随法行。<a id="a-1l"></a>苦现观边忍所断。<a id="a-1m"></a>此复云何。<a id="a-1n"></a>谓见苦所断十七随眠相应喜根。<a id="a-1o"></a>十七随眠者。<a id="a-1p"></a>谓欲界除嗔疑。<a id="a-1q"></a>色界一切。<a id="a-1r"></a>云何见集所断。<a id="a-1s"></a>谓喜根随信随法行集现观边忍所断。<a id="a-1t"></a>此复云何。<a id="a-1u"></a>谓见集所断十一随眠相应喜根。<a id="a-1v"></a>云何见灭所断。<a id="a-1w"></a>谓喜根随信随法行。<a id="a-1x"></a>灭现观边忍所断。<a id="a-1y"></a>此复云何。<a id="a-1z"></a>谓见灭所断十一随眠相应喜根。<a id="a-20"></a>云何见道所断。<a id="a-21"></a>谓喜根随信随法行。<a id="a-22"></a>道现观边忍所断。<a id="a-23"></a>此复云何。<a id="a-24"></a>谓见道所断十二随眠相应喜根。<a id="a-25"></a>云何修所断。<a id="a-26"></a>谓喜根学见迹修所断。<a id="a-27"></a>此复云何。<a id="a-28"></a>谓修所断六随眠相应喜根。<a id="a-29"></a>及不染污有漏喜根。<a id="a-2A"></a>六随眠者。<a id="a-2B"></a>谓欲界除嗔。<a id="a-2C"></a>色界一切。<a id="a-2D"></a>云何不断。<a id="a-2E"></a>谓无漏喜根。<a id="a-2F"></a>忧根或见苦所断。<a id="a-2G"></a>或见集见灭见道所断。<a id="a-2H"></a>或修所断。<a id="a-2I"></a>云何见苦所断。<a id="a-2J"></a>谓忧根随信随法行。<a id="a-2K"></a>苦现观边忍所断。<a id="a-2L"></a>此复云何。<a id="a-2M"></a>谓见苦所断四随眠相应忧根。<a id="a-2N"></a>四随眠者。<a id="a-2O"></a>谓欲界邪见嗔疑无明。</p>
  <p id="a2P">云何见集所断。<a id="a-2Q"></a>谓忧根随信随法行。<a id="a-2R"></a>集现观边忍所断。<a id="a-2S"></a>此复云何。<a id="a-2T"></a>谓见集所断四随眠相应忧根。<a id="a-2U"></a>云何见灭所断。<a id="a-2V"></a>谓忧根随信随法行灭现观边忍所断。<a id="a-2W"></a>此复云何。<a id="a-2X"></a>谓见灭所断四随眠相应忧根。<a id="a-2Y"></a>云何见道所断。<a id="a-2Z"></a>谓忧根随信随法行道现观边忍所断。<a id="a-2a"></a>此复云何。<a id="a-2b"></a>谓见道所断四随眠相应忧根。<a id="a-2c"></a>云何修所断。<a id="a-2d"></a>谓忧根学见迹修所断。<a id="a-2e"></a>此复云何。<a id="a-2f"></a>谓修所断二随眠相应忧根及不染污忧根。<a id="a-2g"></a>二随眠者。<a id="a-2h"></a>谓欲界嗔无明。<a id="a-2i"></a>信等五根或修所断。<a id="a-2j"></a>或不断。<a id="a-2k"></a>云何修所断。<a id="a-2l"></a>谓有漏信等五根。<a id="a-2m"></a>云何不断。<a id="a-2n"></a>谓无漏信等五根。</p>
  <p id="a2o">已分别诸根见苦所断等。<a id="a-2p"></a>彼见苦所断等义今当说。<a id="a-2q"></a>问云何名见苦所断。<a id="a-2r"></a>乃至修所断耶。<a id="a-2s"></a>答若法对治。<a id="a-2t"></a>决定对治。<a id="a-2u"></a>所缘决定。<a id="a-2v"></a>名见苦所断。<a id="a-2w"></a>乃至见道所断。<a id="a-2x"></a>若法对治不决定。<a id="a-2y"></a>对治所缘不决定。<a id="a-2z"></a>名修所断。<a id="a-30"></a>有说。<a id="a-31"></a>若法处所决定对治。<a id="a-32"></a>所缘决定。<a id="a-33"></a>名见苦所断乃至见道所断。<a id="a-34"></a>若法处所不决定对治。<a id="a-35"></a>所缘不决定。<a id="a-36"></a>名修所断。<a id="a-37"></a>有说。<a id="a-38"></a>若法苦忍苦智为对治。<a id="a-39"></a>名见苦所断。<a id="a-3A"></a>乃至若法道忍道智为对治名见道所断。<a id="a-3B"></a>若法诸智为对治。<a id="a-3C"></a>名修所断。<a id="a-3D"></a>有说。<a id="a-3E"></a>若法苦忍所断。<a id="a-3F"></a>名见苦所断。<a id="a-3G"></a>乃至若法道忍所断。<a id="a-3H"></a>名见道所断。<a id="a-3I"></a>若法诸智所断。<a id="a-3J"></a>名修所断。<a id="a-3K"></a>有说。<a id="a-3L"></a>若法观苦谛所断。<a id="a-3M"></a>名见苦所断。<a id="a-3N"></a>乃至若法观道谛所断。<a id="a-3O"></a>名见道所断。<a id="a-3P"></a>若法或观苦谛。<a id="a-3Q"></a>或观集灭道谛。<a id="a-3R"></a>或不观谛所断。<a id="a-3S"></a>名修所断。<a id="a-3T"></a>有说。<a id="a-3U"></a>若法与见苦谛相违。<a id="a-3V"></a>名见苦所断。<a id="a-3W"></a>乃至若法与见道谛相违。<a id="a-3X"></a>名见道所断。<a id="a-3Y"></a>若法与见四谛相违。<a id="a-3Z"></a>名修所断。</p>
  <p id="a3a">此二十二根。<a id="a-3b"></a>几见。<a id="a-3c"></a>几非见。<a id="a-3d"></a>乃至广说。<a id="a-3e"></a>问何故作此论。<a id="a-3f"></a>答欲止说一切法皆是见性者意。<a id="a-3g"></a>彼作是说。<a id="a-3h"></a>所作猛利说名为见。<a id="a-3i"></a>一切法无不皆于自事猛利故悉名见。<a id="a-3j"></a>为遮彼执。<a id="a-3k"></a>显诸法中唯眼根及慧少分名见非余。<a id="a-3l"></a>故作斯论。</p>
  <p id="a3m">此二十二根。<a id="a-3n"></a>几见。<a id="a-3o"></a>几非见。<a id="a-3p"></a>答一见。<a id="a-3q"></a>十七非见。<a id="a-3r"></a>四应分别。<a id="a-3s"></a>一见者。<a id="a-3t"></a>谓眼根。<a id="a-3u"></a>十七非见者。<a id="a-3v"></a>谓六色命意五受信等四根。<a id="a-3w"></a>四应分别者。<a id="a-3x"></a>谓慧三无漏根。<a id="a-3y"></a>慧根或见。<a id="a-3z"></a>或非见。<a id="a-40"></a>云何见。<a id="a-41"></a>谓尽智无生智所不摄意识相应慧根。<a id="a-42"></a>云何非见。<a id="a-43"></a>谓余慧根即五识相应慧根。<a id="a-44"></a>及尽智无生智所摄慧根。<a id="a-45"></a>未知当知根。<a id="a-46"></a>或见或非见。<a id="a-47"></a>云何见。<a id="a-48"></a>谓未知当知根所摄慧根。<a id="a-49"></a>云何非见。<a id="a-4A"></a>谓未知当知根所摄余根。<a id="a-4B"></a>即余八根。<a id="a-4C"></a>如未知当知根。<a id="a-4D"></a>已知根亦尔。<a id="a-4E"></a>具知根或见或非见。<a id="a-4F"></a>云何见。<a id="a-4G"></a>谓尽智无生智所不摄具知根所摄慧根。<a id="a-4H"></a>云何非见。<a id="a-4I"></a>谓具知根所摄余根。<a id="a-4J"></a>即余八根。<a id="a-4K"></a>及尽智无生智所摄慧根。</p>
  <p id="a4L">已分别诸根见等。<a id="a-4M"></a>彼见等义今当说。<a id="a-4N"></a>问何故名见见是何义。<a id="a-4O"></a>答由四缘。<a id="a-4P"></a>故名见。<a id="a-4Q"></a>一能观故。<a id="a-4R"></a>二推决故。<a id="a-4S"></a>三坚执故。<a id="a-4T"></a>四深入所缘故。<a id="a-4U"></a>能观故者。<a id="a-4V"></a>谓见自性。<a id="a-4W"></a>问邪见颠倒见。<a id="a-4X"></a>彼何所观。<a id="a-4Y"></a>答是故说见自性。<a id="a-4Z"></a>谓虽邪颠倒见。<a id="a-4a"></a>而是见慧自性。<a id="a-4b"></a>故说能观。<a id="a-4c"></a>如人随有所见即名能观。<a id="a-4d"></a>非如盲者。<a id="a-4e"></a>推决定者。<a id="a-4f"></a>谓能推求决定。<a id="a-4g"></a>问一刹那顷如何推求。<a id="a-4h"></a>答性猛利故说名推求。<a id="a-4i"></a>坚执故者。<a id="a-4j"></a>谓诸见趣僻执坚牢。<a id="a-4k"></a>非圣道力无由令舍。<a id="a-4l"></a>深入所缘者。<a id="a-4m"></a>谓于境猛入。<a id="a-4n"></a>如针堕埿。<a id="a-4o"></a>有说。<a id="a-4p"></a>由二缘故名见。<a id="a-4q"></a>一照了性故。<a id="a-4r"></a>二推度性故。<a id="a-4s"></a>有说。<a id="a-4t"></a>由三缘故名见。<a id="a-4u"></a>一有见相故。<a id="a-4v"></a>二成见事故。<a id="a-4w"></a>三于境无碍故。<a id="a-4x"></a>有说。<a id="a-4y"></a>由三缘故名见。<a id="a-4z"></a>一意乐故。<a id="a-50"></a>二执着故。<a id="a-51"></a>三推决故。<a id="a-52"></a>有说。<a id="a-53"></a>由三缘故名见。<a id="a-54"></a>一意乐故。<a id="a-55"></a>二加行故三无智故。<a id="a-56"></a>意乐故者。<a id="a-57"></a>谓意乐坏者。<a id="a-58"></a>加行故者。<a id="a-59"></a>谓加行坏者。<a id="a-5A"></a>无智故者。<a id="a-5B"></a>谓俱坏者。<a id="a-5C"></a>复次意乐故者。<a id="a-5D"></a>谓修定者。<a id="a-5E"></a>加行故者。<a id="a-5F"></a>谓寻思者。<a id="a-5G"></a>无智故者。<a id="a-5H"></a>谓随闻者。</p>
  <p id="a5I">此二十二根。<a id="a-5J"></a>几有寻有伺。<a id="a-5K"></a>乃至广说。<a id="a-5L"></a>问何故作此论。<a id="a-5M"></a>答欲止譬喻者所说故。<a id="a-5N"></a>彼说从欲界乃至有顶。<a id="a-5O"></a>皆有寻伺。<a id="a-5P"></a>所以者何。<a id="a-5Q"></a>契经说故。<a id="a-5R"></a>如契经说。<a id="a-5S"></a>心粗性是寻。<a id="a-5T"></a>心细性是伺。<a id="a-5U"></a>心粗细性乃至有顶。<a id="a-5V"></a>彼大德说曰。<a id="a-5W"></a>对法诸师说。<a id="a-5X"></a>寻伺是心粗细性。<a id="a-5Y"></a>此粗细性相待而立。<a id="a-5Z"></a>乃至有顶皆现可得。<a id="a-5a"></a>而说寻伺唯在欲界。<a id="a-5b"></a>及梵世有。<a id="a-5c"></a>此是恶说非为善说。<a id="a-5d"></a>阿毗达磨诸论师言。<a id="a-5e"></a>我等善说非为恶说。<a id="a-5f"></a>以依多门说粗细性非是一种。<a id="a-5g"></a>如说。<a id="a-5h"></a>缠粗随眠细。<a id="a-5i"></a>此中寻伺非粗非细。<a id="a-5j"></a>以俱非缠随眠性故。<a id="a-5k"></a>如说。<a id="a-5l"></a>色蕴粗四蕴细。<a id="a-5m"></a>此中寻伺俱是其细。<a id="a-5n"></a>以俱摄在行蕴中故。<a id="a-5o"></a>如说。<a id="a-5p"></a>欲界粗初静虑细。<a id="a-5q"></a>此中寻伺俱通粗细以二俱通二地摄故。<a id="a-5r"></a>如说。<a id="a-5s"></a>初静虑粗第二静虑细。<a id="a-5t"></a>此中寻伺俱是其粗。<a id="a-5u"></a>以依多门说粗细性。<a id="a-5v"></a>故寻与伺非至有顶。<a id="a-5w"></a>若说寻伺至有顶者。<a id="a-5x"></a>应不说有三地差别。<a id="a-5y"></a>譬喻者言。<a id="a-5z"></a>始从欲界乃至有顶。<a id="a-60"></a>皆有善染无记三法。<a id="a-61"></a>一切地染法皆名有寻有伺。<a id="a-62"></a>唯善无记有三地别。<a id="a-63"></a>若尔。<a id="a-64"></a>何故说寻伺灭无寻无伺。<a id="a-65"></a>定生喜乐入第二静虑。<a id="a-66"></a>彼言。<a id="a-67"></a>此依善寻伺说。<a id="a-68"></a>不说染污。<a id="a-69"></a>此说不然。<a id="a-6A"></a>何缘乃说灭善寻伺非灭染污。<a id="a-6B"></a>而应先灭染污寻伺。<a id="a-6C"></a>以离染时必断彼故。<a id="a-6D"></a>以越界地方舍于善故。<a id="a-6E"></a>譬喻者真为恶说。<a id="a-6F"></a>欲止彼意显寻与伺唯在二地。<a id="a-6G"></a>故作斯论。</p>
  <p id="a6H">此二十二根几有寻有伺。<a id="a-6I"></a>几无寻唯伺。<a id="a-6J"></a>几无寻无伺。<a id="a-6K"></a>答二有寻有伺。<a id="a-6L"></a>八无寻无伺。<a id="a-6M"></a>十二应分别。<a id="a-6N"></a>二有寻有伺者。<a id="a-6O"></a>谓苦忧根。<a id="a-6P"></a>八无寻无伺者。<a id="a-6Q"></a>谓七色命根。<a id="a-6R"></a>十二应分别者。<a id="a-6S"></a>谓意。<a id="a-6T"></a>三受。<a id="a-6U"></a>信等五。<a id="a-6V"></a>三无漏根。<a id="a-6W"></a>意根或有寻有伺。<a id="a-6X"></a>或无寻唯伺。<a id="a-6Y"></a>或无寻无伺。<a id="a-6Z"></a>云何有寻有伺。<a id="a-6a"></a>谓有寻有伺作意相应意根。<a id="a-6b"></a>此复云何。<a id="a-6c"></a>谓欲界初静虑意根。<a id="a-6d"></a>云何无寻唯伺。<a id="a-6e"></a>谓无寻唯伺作意相应意根。<a id="a-6f"></a>此复云何。<a id="a-6g"></a>谓静虑中间意根。</p>
  <p id="a6h">云何无寻无伺。<a id="a-6i"></a>谓无寻无伺作意相应意根。<a id="a-6j"></a>此复云何。<a id="a-6k"></a>谓从第二静虑乃至非想非非想处意根。</p>
  <p id="a6l">如意根。<a id="a-6m"></a>舍根信等五根三无漏根亦尔。<a id="a-6n"></a>乐根或有寻有伺。<a id="a-6o"></a>或无寻无伺。<a id="a-6p"></a>云何有寻有伺。<a id="a-6q"></a>谓有寻有伺作意相应乐根。<a id="a-6r"></a>此复云何。<a id="a-6s"></a>谓欲界初静虑乐根。<a id="a-6t"></a>云何无寻无伺。<a id="a-6u"></a>谓无寻无伺作意相应乐根。<a id="a-6v"></a>此复云何。<a id="a-6w"></a>谓第三静虑乐根。<a id="a-6x"></a>如乐根。<a id="a-6y"></a>喜根亦尔。<a id="a-6z"></a>然有差别。<a id="a-70"></a>谓第二静虑喜根名无寻无伺。</p>
  <p id="a71">已分别诸根有寻有伺等。<a id="a-72"></a>彼有寻有伺等义今当说。<a id="a-73"></a>问云何名有寻有伺。<a id="a-74"></a>无寻唯伺。<a id="a-75"></a>无寻无伺耶。<a id="a-76"></a>答若法与寻伺俱。<a id="a-77"></a>寻伺相应。<a id="a-78"></a>寻伺等起。<a id="a-79"></a>寻伺俱转。<a id="a-7A"></a>名有寻有伺。<a id="a-7B"></a>若法不与寻俱。<a id="a-7C"></a>唯与伺俱。<a id="a-7D"></a>寻不相应。<a id="a-7E"></a>唯伺相应。<a id="a-7F"></a>非寻等起。<a id="a-7G"></a>唯伺等起。<a id="a-7H"></a>寻已息灭。<a id="a-7I"></a>唯伺俱转。<a id="a-7J"></a>名无寻唯伺。<a id="a-7K"></a>若法不与寻伺俱。<a id="a-7L"></a>非寻伺相应。<a id="a-7M"></a>非寻伺等起。<a id="a-7N"></a>寻伺已息名无寻无伺。<a id="a-7O"></a>有说。<a id="a-7P"></a>若法有寻求。<a id="a-7Q"></a>有伺察。<a id="a-7R"></a>名有寻有伺。<a id="a-7S"></a>若法无寻求。<a id="a-7T"></a>有伺察。<a id="a-7U"></a>名无寻唯伺。<a id="a-7V"></a>若法无寻求无伺察。<a id="a-7W"></a>名无寻无伺。</p>
  <p id="a7X">此二十二根。<a id="a-7Y"></a>几乐根相应。<a id="a-7Z"></a>乃至广说。<a id="a-7a"></a>问何故作此论。<a id="a-7b"></a>答欲止他宗显己义故。<a id="a-7c"></a>如譬喻者说心心所次第而生。<a id="a-7d"></a>彼大德言。<a id="a-7e"></a>心心所法一一而起。<a id="a-7f"></a>如经狭路。<a id="a-7g"></a>尚无二并。<a id="a-7h"></a>何况有多。<a id="a-7i"></a>或复有说。<a id="a-7j"></a>若法由彼力起即说与彼相应非余。<a id="a-7k"></a>谓心能生心及心所故。<a id="a-7l"></a>心心所与心相应。<a id="a-7m"></a>心所唯能生于心所故。<a id="a-7n"></a>诸心所亦互相应。<a id="a-7o"></a>心所不能生于心故。<a id="a-7p"></a>不说心与心所相应。<a id="a-7q"></a>或复有执。<a id="a-7r"></a>诸法唯与自体相应。<a id="a-7s"></a>彼作是言。<a id="a-7t"></a>遍和合义是相应义。<a id="a-7u"></a>更无余遍和合。<a id="a-7v"></a>如自体于自体者。<a id="a-7w"></a>故说自体相应非他。<a id="a-7x"></a>有执。<a id="a-7y"></a>诸法自体于自体非相应非不相应。<a id="a-7z"></a>非相应者不自观故。<a id="a-80"></a>非不相应者遍和合故。<a id="a-81"></a>为止如是种种异说。<a id="a-82"></a>显心心所俱时而生展转相应。<a id="a-83"></a>非于自体唯望他说。<a id="a-84"></a>故作斯论此二十二根几乐根相应。<a id="a-85"></a>几苦根相应。<a id="a-86"></a>几喜根相应。<a id="a-87"></a>几忧根相应。<a id="a-88"></a>几舍根相应。<a id="a-89"></a>答乐根喜根舍根九根少分相应。<a id="a-8A"></a>苦根忧根六根少分相应。<a id="a-8B"></a>乐喜舍根九根少分相应者。<a id="a-8C"></a>谓意信等五根三无漏根。<a id="a-8D"></a>问云何乐喜舍与此九少分相应耶。<a id="a-8E"></a>答意根信等五根通与五受相应。<a id="a-8F"></a>此中但取三受相应故言少分。<a id="a-8G"></a>三无漏根多法为性。<a id="a-8H"></a>今除受体与余相应故言少分。<a id="a-8I"></a>苦根忧根六根少分相应者。<a id="a-8J"></a>谓意信等五根。<a id="a-8K"></a>问云何苦忧与此六少分相应耶。<a id="a-8L"></a>答此六根与五受相应。<a id="a-8M"></a>此中但取忧苦相应故言少分。<a id="a-8N"></a>问何故但问与受相应。<a id="a-8O"></a>不问余心心所耶。<a id="a-8P"></a>答是作论者意欲尔故。<a id="a-8Q"></a>随彼意欲而作论。<a id="a-8R"></a>但不违法相。<a id="a-8S"></a>便不应责。<a id="a-8T"></a>有说。<a id="a-8U"></a>一切法皆归趣受是以问之。<a id="a-8V"></a>有说。<a id="a-8W"></a>一受有多根相。<a id="a-8X"></a>谓于一受分为五根余法不尔。<a id="a-8Y"></a>故唯问受。<a id="a-8Z"></a>有说。<a id="a-8a"></a>诸受成就不相违。<a id="a-8b"></a>现行相违。<a id="a-8c"></a>是以偏问。<a id="a-8d"></a>成就不相违者。<a id="a-8e"></a>谓一有情成就五受。<a id="a-8f"></a>现行相违者。<a id="a-8g"></a>谓一有情一刹那中。<a id="a-8h"></a>不能起二。<a id="a-8i"></a>何况起多。<a id="a-8j"></a>有说。<a id="a-8k"></a>以受是缘起轮毂。<a id="a-8l"></a>是以偏问。<a id="a-8m"></a>有说。<a id="a-8n"></a>除受更欲问何。<a id="a-8o"></a>若问信等五根三无漏根。<a id="a-8p"></a>彼唯是善。<a id="a-8q"></a>非与一切有相应义。<a id="a-8r"></a>若问命等八根。<a id="a-8s"></a>彼唯无记又不相应。<a id="a-8t"></a>问若尔。<a id="a-8u"></a>何故不问意根。<a id="a-8v"></a>答本由意根立相应法。<a id="a-8w"></a>不可还问与意相应。<a id="a-8x"></a>是故此中唯问与受相应之义。<a id="a-8y"></a>五受自性非自相应故。<a id="a-8z"></a>复唯以余法问受。<a id="a-90"></a>已分别诸根与受相应。<a id="a-91"></a>彼相应义今当说。<a id="a-92"></a>问何故名相应。<a id="a-93"></a>相应是何义。<a id="a-94"></a>答等义是相应义。<a id="a-95"></a>问诸心品中。<a id="a-96"></a>心所法有多有少云何名等。<a id="a-97"></a>谓欲界多色界少。<a id="a-98"></a>色界多无色界少。<a id="a-99"></a>善多不善少。<a id="a-9A"></a>不善多无记少。<a id="a-9B"></a>有覆无记多无覆无记少。<a id="a-9C"></a>云何等义是相应义。<a id="a-9D"></a>答以事等故说名为等。<a id="a-9E"></a>谓一心品中。<a id="a-9F"></a>若有二受。<a id="a-9G"></a>一想等者可说非等。<a id="a-9H"></a>然一心品中如受有一。<a id="a-9I"></a>想等亦尔。<a id="a-9J"></a>故名为等。<a id="a-9K"></a>有说。<a id="a-9L"></a>五种等义是相应义。<a id="a-9M"></a>谓所依等。<a id="a-9N"></a>所缘等。<a id="a-9O"></a>行相等。<a id="a-9P"></a>时等。<a id="a-9Q"></a>事等。<a id="a-9R"></a>余广说如结蕴初纳息此二十二根。<a id="a-9S"></a>几欲界系。<a id="a-9T"></a>乃至广说。<a id="a-9U"></a>问何故作此论。<a id="a-9V"></a>答欲止他宗显己义故。<a id="a-9W"></a>谓或有执色界有男女根。<a id="a-9X"></a>彼作是言。<a id="a-9Y"></a>有色身处皆有女男二根可得。<a id="a-9Z"></a>为止彼意显女男根唯欲界有。<a id="a-9a"></a>故作斯论。<a id="a-9b"></a>复有说言。<a id="a-9c"></a>乐根苦根五地可得。<a id="a-9d"></a>谓欲界四静虑。<a id="a-9e"></a>彼说有身皆有苦乐。<a id="a-9f"></a>为遮彼执。<a id="a-9g"></a>显苦根唯欲界有。<a id="a-9h"></a>乐根唯三地有。<a id="a-9i"></a>故作斯论。<a id="a-9j"></a>或复有说。<a id="a-9k"></a>喜根忧根九地可得。<a id="a-9l"></a>谓从欲界乃至有顶。<a id="a-9m"></a>彼说有心皆有忧喜。<a id="a-9n"></a>三界九地皆有心故。<a id="a-9o"></a>又欲界身不净可厌。<a id="a-9p"></a>尚于合时生喜。<a id="a-9q"></a>离时生忧。<a id="a-9r"></a>况上界中身极净妙犹如灯焰。<a id="a-9s"></a>心无娆浊如清凉池。<a id="a-9t"></a>而于离合得无忧喜。<a id="a-9u"></a>为遮彼执。<a id="a-9v"></a>显忧唯欲界。<a id="a-9w"></a>喜至第二静虑。<a id="a-9x"></a>上地俱无。<a id="a-9y"></a>故作斯论。</p>
  <p id="a9z">此二十二根。<a id="a-A0"></a>几欲界系。<a id="a-A1"></a>几色界系。<a id="a-A2"></a>几无色界系。<a id="a-A3"></a>几不系。<a id="a-A4"></a>答四欲界系。<a id="a-A5"></a>三不系。<a id="a-A6"></a>十五应分别。<a id="a-A7"></a>四欲界系者。<a id="a-A8"></a>谓女男苦忧根。<a id="a-A9"></a>三不系者。<a id="a-AA"></a>谓三无漏根。<a id="a-AB"></a>十五应分别者。<a id="a-AC"></a>谓五色命意三受信等五根。<a id="a-AD"></a>眼根或欲界系。<a id="a-AE"></a>或色界系。<a id="a-AF"></a>云何欲界系。<a id="a-AG"></a>谓欲界系大种所造眼根。<a id="a-AH"></a>云何色界系。<a id="a-AI"></a>谓色界系大种所造眼根。<a id="a-AJ"></a>如眼根。<a id="a-AK"></a>耳鼻舌身根亦尔。<a id="a-AL"></a>命根或欲界系。<a id="a-AM"></a>或色界系。<a id="a-AN"></a>或无色界系。<a id="a-AO"></a>云何欲界系。<a id="a-AP"></a>谓欲界系寿。<a id="a-AQ"></a>云何色界系。<a id="a-AR"></a>谓色界系寿。<a id="a-AS"></a>云何无色界系。<a id="a-AT"></a>谓无色界系寿。<a id="a-AU"></a>意根或欲界系。<a id="a-AV"></a>或色界系。<a id="a-AW"></a>或无色界系。<a id="a-AX"></a>或不系。<a id="a-AY"></a>云何欲界系。<a id="a-AZ"></a>谓欲界系作意相应意根。<a id="a-Aa"></a>云何色界系。<a id="a-Ab"></a>谓色界系作意相应意根。<a id="a-Ac"></a>云何无色界系。<a id="a-Ad"></a>谓无色界系作意相应意根。<a id="a-Ae"></a>云何不系。<a id="a-Af"></a>谓无漏作意相应意根。<a id="a-Ag"></a>如意根。<a id="a-Ah"></a>舍根信等五根亦尔。<a id="a-Ai"></a>乐根或欲界系。<a id="a-Aj"></a>或色界系。<a id="a-Ak"></a>或不系。<a id="a-Al"></a>云何欲界系。<a id="a-Am"></a>谓欲界系作意相应乐根。<a id="a-An"></a>云何色界系。<a id="a-Ao"></a>谓色界系作意相应乐根。<a id="a-Ap"></a>云何不系。<a id="a-Aq"></a>谓无漏作意相应乐根。<a id="a-Ar"></a>如乐根。<a id="a-As"></a>喜根亦尔。</p>
  <p id="aAt">问何故色界无男女根。<a id="a-Au"></a>答非其田非其器。<a id="a-Av"></a>乃至广说。<a id="a-Aw"></a>有说。<a id="a-Ax"></a>为欲弃舍男女根故。<a id="a-Ay"></a>修诸静虑往色界生。<a id="a-Az"></a>若彼亦有男女根者。<a id="a-B0"></a>则应无有求生彼界。<a id="a-B1"></a>若法下地所有上地亦有者。<a id="a-B2"></a>应不施设有渐次灭法。<a id="a-B3"></a>若无渐次灭法。<a id="a-B4"></a>亦应无毕竟灭法。<a id="a-B5"></a>以渐次灭法能引毕竟灭法故。<a id="a-B6"></a>若无毕竟灭法应无解脱。<a id="a-B7"></a>若无解脱。<a id="a-B8"></a>应无出离。<a id="a-B9"></a>勿有如斯众多过失故。<a id="a-BA"></a>于色界无男女根。<a id="a-BB"></a>有说。<a id="a-BC"></a>女男二根段食所引。<a id="a-BD"></a>如契经说。<a id="a-BE"></a>劫初时人无女男根形相不异。<a id="a-BF"></a>后食地味男女根生。<a id="a-BG"></a>由此便有男女相异。<a id="a-BH"></a>色界离段食故无此二根。<a id="a-BI"></a>有说。<a id="a-BJ"></a>男女二根欲界有用。<a id="a-BK"></a>非于色界。<a id="a-BL"></a>是故彼无。<a id="a-BM"></a>问鼻舌二根于彼无用。<a id="a-BN"></a>云何得有。<a id="a-BO"></a>答鼻舌二根于彼有用。<a id="a-BP"></a>令端严故。<a id="a-BQ"></a>非女男根有端严义。<a id="a-BR"></a>可惭鄙故。<a id="a-BS"></a>问色界天众为女为男。<a id="a-BT"></a>若尔何失。<a id="a-BU"></a>若是女者应有女根。<a id="a-BV"></a>若是男者应有男根。<a id="a-BW"></a>若非二者便违经说。<a id="a-BX"></a>如说。<a id="a-BY"></a>女身不得作梵王等而不遮男。<a id="a-BZ"></a>答应作是说。<a id="a-Ba"></a>彼皆是男。<a id="a-Bb"></a>问岂不彼类不成就男根耶。<a id="a-Bc"></a>答虽无男根而有余丈夫相。<a id="a-Bd"></a>又能离染。<a id="a-Be"></a>故说为男。<a id="a-Bf"></a>如契经中说。<a id="a-Bg"></a>诸果向皆名丈夫。<a id="a-Bh"></a>非无女人行向住果。<a id="a-Bi"></a>当知亦以能离染故说为丈夫。<a id="a-Bj"></a>毗柰耶中亦作是说。<a id="a-Bk"></a>佛以两手捧大生主骨。<a id="a-Bl"></a>告苾刍众。<a id="a-Bm"></a>汝等谛听。<a id="a-Bn"></a>一切女人其性轻转。<a id="a-Bo"></a>多诸嫉妒谄媚悭贪。<a id="a-Bp"></a>唯大生主虽是女人。<a id="a-Bq"></a>而离一切女人过失。<a id="a-Br"></a>作丈夫所作。<a id="a-Bs"></a>得丈夫所得。<a id="a-Bt"></a>我说是辈名为丈夫。<a id="a-Bu"></a>色界诸天理亦应尔。<a id="a-Bv"></a>能离染故说为丈夫。<a id="a-Bw"></a>由此应作四句分别。<a id="a-Bx"></a>有是男子不成就男根。<a id="a-By"></a>谓色无色天大生主等。<a id="a-Bz"></a>有成就男根而非男子。<a id="a-C0"></a>谓二形是。<a id="a-C1"></a>有是男子亦成就男根。<a id="a-C2"></a>谓一切丈夫成就男根者。<a id="a-C3"></a>有非男子亦不成就男根。<a id="a-C4"></a>谓除前相。<a id="a-C5"></a>诸是女者必成就女根。<a id="a-C6"></a>有成就女根而非是女。<a id="a-C7"></a>谓二形者。<a id="a-C8"></a>若依所引毗柰耶义。<a id="a-C9"></a>女亦四句应推广说。<a id="a-CA"></a>问何故上界无忧苦根。<a id="a-CB"></a>答非田非器。<a id="a-CC"></a>乃至广说。<a id="a-CD"></a>有说。<a id="a-CE"></a>为欲弃舍忧苦根故。<a id="a-CF"></a>修诸静虑往色界生。<a id="a-CG"></a>若彼亦有忧苦根者。<a id="a-CH"></a>则应无有求生彼界。<a id="a-CI"></a>若法下地所有上地亦有者。<a id="a-CJ"></a>应不施设有渐次灭法。<a id="a-CK"></a>广说如前。<a id="a-CL"></a>勿有斯过。<a id="a-CM"></a>故上界无忧苦根。<a id="a-CN"></a>有说。<a id="a-CO"></a>何故忧苦根色界无者。<a id="a-CP"></a>以是欲界不共过失故。<a id="a-CQ"></a>诸界地中各有不共功德过失。<a id="a-CR"></a>欲界过失者。<a id="a-CS"></a>谓苦根等。<a id="a-CT"></a>功德者。<a id="a-CU"></a>谓能入见道等。<a id="a-CV"></a>上界功德过失。<a id="a-CW"></a>随地应广说。<a id="a-CX"></a>有说。<a id="a-CY"></a>欲界是过失界。<a id="a-CZ"></a>由是过失界故虽殊胜身亦犹有苦。<a id="a-Ca"></a>如佛独觉声闻轮王。<a id="a-Cb"></a>上界是功德界。<a id="a-Cc"></a>由是功德界故。<a id="a-Cd"></a>虽下劣身亦无有苦。<a id="a-Ce"></a>如遇恶岁虽有美稼不能无灾。<a id="a-Cf"></a>若逢善岁虽诸秽草亦无灾及。<a id="a-Cg"></a>欲界上界应知亦尔。<a id="a-Ch"></a>所以上界亦无忧者。<a id="a-Ci"></a>以诸忧根离欲舍故。<a id="a-Cj"></a>又是重无知等流果故。<a id="a-Ck"></a>生上界者离重无知。<a id="a-Cl"></a>是故忧根于彼非有。</p>
  <p id="aCm">已分别诸根欲界系等。<a id="a-Cn"></a>彼欲界系等义今当说。<a id="a-Co"></a>问云何名欲界系。<a id="a-Cp"></a>色界系。<a id="a-Cq"></a>无色界系耶。<a id="a-Cr"></a>答若法系在欲界名欲界系。<a id="a-Cs"></a>系在色界名色界系。<a id="a-Ct"></a>系在无色界名无色界系。<a id="a-Cu"></a>如牛系在柱等名柱等系。<a id="a-Cv"></a>或有说者。<a id="a-Cw"></a>若法系属欲界足名欲界系。<a id="a-Cx"></a>系属色无色界足名色无色界系。<a id="a-Cy"></a>足名烦恼。<a id="a-Cz"></a>如说。<a id="a-D0"></a>佛无边所行无足。<a id="a-D1"></a>谁将去如人有足能往四方。<a id="a-D2"></a>若无足者则不能往。<a id="a-D3"></a>如是若有烦恼足者。<a id="a-D4"></a>能往诸界诸趣诸生生死流转。<a id="a-D5"></a>无烦恼足则不能往。<a id="a-D6"></a>或有说者。<a id="a-D7"></a>若法为欲界生死缚所系。<a id="a-D8"></a>名欲界系。<a id="a-D9"></a>为色无色界生死缚所系。<a id="a-DA"></a>名色无色界系。<a id="a-DB"></a>或有说者。<a id="a-DC"></a>若法为欲界阿赖耶所藏。<a id="a-DD"></a>摩摩异多所执。<a id="a-DE"></a>名欲界系。<a id="a-DF"></a>为色无色界阿赖耶所藏。<a id="a-DG"></a>摩摩异多所执。<a id="a-DH"></a>名色无色界系。<a id="a-DI"></a>阿赖耶者谓爱。<a id="a-DJ"></a>摩摩异多者谓见。<a id="a-DK"></a>或有说者。<a id="a-DL"></a>若法为欲界爱所润。<a id="a-DM"></a>见执为我我所。<a id="a-DN"></a>名欲界系。<a id="a-DO"></a>为色无色界爱所润。<a id="a-DP"></a>见执为我我所。<a id="a-DQ"></a>名色无色界系。<a id="a-DR"></a>或有说者。<a id="a-DS"></a>若法欲界乐欲所合。<a id="a-DT"></a>名欲界系。<a id="a-DU"></a>色无色界乐欲所合。<a id="a-DV"></a>名色无色界系。<a id="a-DW"></a>乐名为爱。<a id="a-DX"></a>欲名为见。<a id="a-DY"></a>或有说者。<a id="a-DZ"></a>若法为欲界垢所垢。<a id="a-Da"></a>毒所毒。<a id="a-Db"></a>秽所秽。<a id="a-Dc"></a>名欲界系。<a id="a-Dd"></a>为色无色界垢所垢。<a id="a-De"></a>毒所毒。<a id="a-Df"></a>秽所秽。<a id="a-Dg"></a>名色无色界系。<a id="a-Dh"></a>此中一切烦恼名秽。<a id="a-Di"></a>非但说嗔。</p>
 </body>
</html>