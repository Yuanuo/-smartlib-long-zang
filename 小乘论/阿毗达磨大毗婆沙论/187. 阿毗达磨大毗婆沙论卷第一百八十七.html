<!doctype html>
<html id="z3IBVgE14I" data-ver="757">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第一百八十七</h1>
  <h2 id="a2">见蕴第八中念住纳息第一之一</h2>
  <p id="a3">有四念住。<a id="a-4"></a>谓身受心法念住。<a id="a-5"></a>如是等章。<a id="a-6"></a>及解章义既领会已。<a id="a-7"></a>应广分别。<a id="a-8"></a>问何故作此论。<a id="a-9"></a>答为欲解释契经义故。<a id="a-A"></a>如契经说。<a id="a-B"></a>有四念住。<a id="a-C"></a>谓身念住。<a id="a-D"></a>乃至法念住。<a id="a-E"></a>虽作是说而不分别。<a id="a-F"></a>若修身念住彼受耶。<a id="a-G"></a>乃至广说。<a id="a-H"></a>彼经是此论所依根本。<a id="a-I"></a>彼所不分别者。<a id="a-J"></a>今尽应说故作斯论。<a id="a-K"></a>然佛说有三种念住。<a id="a-L"></a>一自性念住。<a id="a-M"></a>二相杂念住。<a id="a-N"></a>三所缘念住。<a id="a-O"></a>于何处说自性念住耶。<a id="a-P"></a>答如契经说。<a id="a-Q"></a>有一趣道能令有情清净超灭忧苦。<a id="a-R"></a>谓四念住。<a id="a-S"></a>何等为四。<a id="a-T"></a>谓于身循身观念住。<a id="a-U"></a>乃至于法循法观念住。<a id="a-V"></a>复何处说相杂念住耶。<a id="a-W"></a>答如契经说。<a id="a-X"></a>若有说。<a id="a-Y"></a>善法聚者即四念住。<a id="a-Z"></a>是为正说。<a id="a-a"></a>所以者何。<a id="a-b"></a>淳具圆满善法聚者唯四念住。<a id="a-c"></a>何等为四。<a id="a-d"></a>谓于身循身观。<a id="a-e"></a>乃至广说。<a id="a-f"></a>复何处说所缘念住耶。<a id="a-g"></a>答如契经说。<a id="a-h"></a>若有说。<a id="a-i"></a>一切法即四念住。<a id="a-j"></a>是为正说。<a id="a-k"></a>所以者何。<a id="a-l"></a>具足摄受一切法者唯四念住。<a id="a-m"></a>何等为四。<a id="a-n"></a>谓于身循身观念住。<a id="a-o"></a>乃至广说。<a id="a-p"></a>此中三经标句如其次第。<a id="a-q"></a>别说自性相杂所缘念住。<a id="a-r"></a>释句皆说自性念住。<a id="a-s"></a>以循观言俱目慧故。<a id="a-t"></a>问何故世尊于标句中。<a id="a-u"></a>或说自性念住。<a id="a-v"></a>或说相杂念住。<a id="a-w"></a>或说所缘念住。<a id="a-x"></a>于释句中唯说自性念住耶。<a id="a-y"></a>答欲令胜义念住无失坏故。<a id="a-z"></a>念住有二种。<a id="a-10"></a>一胜义。<a id="a-11"></a>二世俗。<a id="a-12"></a>自性念住是胜义。<a id="a-13"></a>余是世俗。<a id="a-14"></a>胜义念住于一切时不可失坏。<a id="a-15"></a>故佛于释句中皆说自性。<a id="a-16"></a>有说。<a id="a-17"></a>由自性念住力故相杂所缘说名念住。<a id="a-18"></a>有说。<a id="a-19"></a>欲显三种念住俱以慧为自性故。<a id="a-1A"></a>谓一慧性由俱有法相杂助伴。<a id="a-1B"></a>能有所作即名相杂念住。<a id="a-1C"></a>由所缘力能遍随观即名所缘念住。<a id="a-1D"></a>由佛于契经中说此三种念住故。<a id="a-1E"></a>阿毗达磨者亦于处处依三种念住而作论。<a id="a-1F"></a>云何知然。<a id="a-1G"></a>如说。<a id="a-1H"></a>云何身念住。<a id="a-1I"></a>谓缘身慧。<a id="a-1J"></a>乃至云何法念住。<a id="a-1K"></a>谓缘法慧。<a id="a-1L"></a>是谓说自性念住处。<a id="a-1M"></a>此即契经所说。<a id="a-1N"></a>有一趣道乃至广说。<a id="a-1O"></a>如说。<a id="a-1P"></a>云何身念住。<a id="a-1Q"></a>谓身增上道所生有漏无漏善。<a id="a-1R"></a>乃至云何法念住。<a id="a-1S"></a>谓法增上道所生有漏无漏善是。<a id="a-1T"></a>谓说相杂念住处。<a id="a-1U"></a>此即契经所说。<a id="a-1V"></a>善法聚者。<a id="a-1W"></a>即四念住。<a id="a-1X"></a>乃至广说。<a id="a-1Y"></a>如说。<a id="a-1Z"></a>云何身念住。<a id="a-1a"></a>谓十色处及法处所摄色。<a id="a-1b"></a>云何受念住。<a id="a-1c"></a>谓六受身。<a id="a-1d"></a>云何心念住。<a id="a-1e"></a>谓六识身。<a id="a-1f"></a>云何法念住。<a id="a-1g"></a>谓受蕴所不摄非色法处是。<a id="a-1h"></a>谓说所缘念住处。<a id="a-1i"></a>此即契经所说。<a id="a-1j"></a>一切法者。<a id="a-1k"></a>即四念住。<a id="a-1l"></a>如是阿毗达磨所说与契经相应。<a id="a-1m"></a>是故此中亦依三种念住而作论。</p>
  <p id="a1n">问世尊为何等有情说自性念住。<a id="a-1o"></a>乃至为何等有情说所缘念住耶。<a id="a-1p"></a>答为即愚彼三种有情说三念住。<a id="a-1q"></a>谓愚自性念住者为说自性念住。<a id="a-1r"></a>乃至愚所缘念住者为说所缘念住。<a id="a-1s"></a>复次有情行有差别。<a id="a-1t"></a>谓初业等。<a id="a-1u"></a>为初业者说所缘念住。<a id="a-1v"></a>为已习行说相杂念住。<a id="a-1w"></a>为已超作意说自性念住。<a id="a-1x"></a>复次有情乐欲有差别。<a id="a-1y"></a>谓广略中乐略者为说自性念住。<a id="a-1z"></a>乐中者为说相杂念住。<a id="a-20"></a>乐广者为说所缘念住。<a id="a-21"></a>复次有情根有差别。<a id="a-22"></a>谓利中钝为利根说自性念住。<a id="a-23"></a>为中根说相杂念住。<a id="a-24"></a>为钝根说所缘念住。<a id="a-25"></a>复次有情智有差别。<a id="a-26"></a>谓开发生智分别生智引导生智。<a id="a-27"></a>开发生智为说自性念住。<a id="a-28"></a>分别生智为说相杂念住。<a id="a-29"></a>引导生智。<a id="a-2A"></a>为说所缘念住。<a id="a-2B"></a>为如是等所化有情故。<a id="a-2C"></a>佛说此三种念住。</p>
  <p id="a2D">问此三念住谁断烦恼。<a id="a-2E"></a>答唯相杂念住能断烦恼非余。<a id="a-2F"></a>问何故自性念住不能断烦恼耶。<a id="a-2G"></a>答若离助伴唯慧不能断烦恼故。<a id="a-2H"></a>问何故所缘念住不能断烦恼耶。<a id="a-2I"></a>答彼作意普散故。<a id="a-2J"></a>唯总略所缘作意能断烦恼。<a id="a-2K"></a>问何故相杂念住能断烦恼耶。<a id="a-2L"></a>答具二缘故。<a id="a-2M"></a>谓摄受助伴故。<a id="a-2N"></a>及总略所缘作意故。<a id="a-2O"></a>问若尔。<a id="a-2P"></a>修余念住应成无用。<a id="a-2Q"></a>答彼能引发相杂念住非为无用。<a id="a-2R"></a>有说。<a id="a-2S"></a>断有二种。<a id="a-2T"></a>一暂时断。<a id="a-2U"></a>二究竟断。<a id="a-2V"></a>修余念住能暂时断故非无用。<a id="a-2W"></a>相杂念住复有三种。<a id="a-2X"></a>谓闻思修所成差别。<a id="a-2Y"></a>问此三何者能断烦恼。<a id="a-2Z"></a>答修所成能断烦恼非余。<a id="a-2a"></a>问何故闻所成不能断烦恼耶。<a id="a-2b"></a>答此必依名乃于义转。<a id="a-2c"></a>唯不待名于义转道能断烦恼。<a id="a-2d"></a>问何故思所成不能断烦恼耶。<a id="a-2e"></a>答由此作意是不定地所摄故。<a id="a-2f"></a>唯定地所摄道能断烦恼。<a id="a-2g"></a>问何故修所成能断烦恼耶。<a id="a-2h"></a>答具二缘故。<a id="a-2i"></a>谓不待名于义转故。<a id="a-2j"></a>及定地所摄故。<a id="a-2k"></a>问若尔。<a id="a-2l"></a>修余二种应成无用。<a id="a-2m"></a>答彼能引发修所成故。<a id="a-2n"></a>谓闻所成能引发思所成。<a id="a-2o"></a>思所成能引发修所成。<a id="a-2p"></a>修所成能断烦恼。<a id="a-2q"></a>故非无用。<a id="a-2r"></a>有说。<a id="a-2s"></a>断有二种。<a id="a-2t"></a>如前广说。<a id="a-2u"></a>修所成念住复有四种。<a id="a-2v"></a>谓身受心法。<a id="a-2w"></a>问此四何者能断烦恼。<a id="a-2x"></a>答法念住能断烦恼非余。<a id="a-2y"></a>问何故前三念住不能断烦恼耶。<a id="a-2z"></a>答彼是自相作意所摄故。<a id="a-30"></a>唯共相作意所摄道能断烦恼。<a id="a-31"></a>有说。<a id="a-32"></a>彼一一蕴各别缘故。<a id="a-33"></a>要总缘四蕴五蕴或离蕴道能断烦恼。<a id="a-34"></a>问若尔。<a id="a-35"></a>修前三种应成无用。<a id="a-36"></a>答能引发法念住故。<a id="a-37"></a>谓身念住能引受念住。<a id="a-38"></a>受念住能引心念住。<a id="a-39"></a>心念住能引法念住。<a id="a-3A"></a>法念住能断烦恼。<a id="a-3B"></a>故非无用。<a id="a-3C"></a>有说。<a id="a-3D"></a>要先分别诸蕴。<a id="a-3E"></a>后方能总缘而断烦恼。<a id="a-3F"></a>故非无用。<a id="a-3G"></a>有说。<a id="a-3H"></a>断有二种。<a id="a-3I"></a>如前广说。<a id="a-3J"></a>法念住复有二种。<a id="a-3K"></a>一杂缘。<a id="a-3L"></a>二不杂缘。<a id="a-3M"></a>若缘想行蕴及无为名不杂缘。<a id="a-3N"></a>若于五蕴或二二缘或三三缘或四四缘或五总缘及无为名为杂缘。<a id="a-3O"></a>问此中何等法念住。<a id="a-3P"></a>能断烦恼。<a id="a-3Q"></a>答二俱能断。<a id="a-3R"></a>谓若缘苦集道谛断烦恼道。<a id="a-3S"></a>是杂缘法念住。<a id="a-3T"></a>若缘灭谛断烦恼道。<a id="a-3U"></a>是不杂缘法念住。</p>
  <p id="a3V">此中或总说一念住。<a id="a-3W"></a>谓大地法慧根慧力正见择法觉支。<a id="a-3X"></a>或说二。<a id="a-3Y"></a>谓有漏无漏缚解系不系。<a id="a-3Z"></a>或说三。<a id="a-3a"></a>谓软中上品。<a id="a-3b"></a>或闻思修所成。<a id="a-3c"></a>或说四。<a id="a-3d"></a>谓身受心法。<a id="a-3e"></a>或说五。<a id="a-3f"></a>谓三界系学无学。<a id="a-3g"></a>或说六。<a id="a-3h"></a>谓有漏无漏各有软中上品。<a id="a-3i"></a>或说八。<a id="a-3j"></a>谓身受心法各有有漏无漏。<a id="a-3k"></a>或说九。<a id="a-3l"></a>谓软软乃至上上。<a id="a-3m"></a>或说十二。<a id="a-3n"></a>谓身受心法各有软中上品。<a id="a-3o"></a>复有别说十二。<a id="a-3p"></a>如契经说。<a id="a-3q"></a>于内身住循身观。<a id="a-3r"></a>于外身住循身观。<a id="a-3s"></a>于内外身住循身观。<a id="a-3t"></a>如身三种。<a id="a-3u"></a>乃至法亦尔。<a id="a-3v"></a>或说十八。<a id="a-3w"></a>谓有漏无漏各有软软乃至上上品。<a id="a-3x"></a>或说二十四。<a id="a-3y"></a>谓身受心法软中上品各有有漏无漏。<a id="a-3z"></a>或说三十六。<a id="a-40"></a>谓身受心法各有软软乃至上上品。<a id="a-41"></a>复有别说三十六。<a id="a-42"></a>如契经说。<a id="a-43"></a>于内身住厌逆想。<a id="a-44"></a>于内身住不厌逆想。<a id="a-45"></a>于内身住俱离舍正念正知。<a id="a-46"></a>如于内身。<a id="a-47"></a>于外身内外身亦尔。<a id="a-48"></a>如于身有九。<a id="a-49"></a>乃至于法亦尔。<a id="a-4A"></a>或说七十二。<a id="a-4B"></a>谓身念住有漏无漏各有软软乃至上上品。<a id="a-4C"></a>如身念住有十八。<a id="a-4D"></a>乃至法念住亦尔。<a id="a-4E"></a>若约相续刹那分别则有无量念住。<a id="a-4F"></a>问若尔者。<a id="a-4G"></a>世尊何故于一等广说四念住。<a id="a-4H"></a>于无量略说四念住耶。<a id="a-4I"></a>答为对治四颠倒故。<a id="a-4J"></a>谓对治于不净净想颠倒故说身念住。<a id="a-4K"></a>对治于苦乐想颠倒故说受念住。<a id="a-4L"></a>对治于无常常想颠倒故说心念住。<a id="a-4M"></a>对治于无我我想颠倒故说法念住。<a id="a-4N"></a>有说。<a id="a-4O"></a>为对治四食故。<a id="a-4P"></a>谓对治段食故说身念住。<a id="a-4Q"></a>对治触食故说受念住。<a id="a-4R"></a>对治识食故说心念住。<a id="a-4S"></a>对治意思食故说法念住。<a id="a-4T"></a>有说。<a id="a-4U"></a>为对治四识住故。<a id="a-4V"></a>谓对治色近行识住故说身念住。<a id="a-4W"></a>对治受近行识住故说受念住。<a id="a-4X"></a>对治住彼识故说心念住。<a id="a-4Y"></a>对治想近行行近行识住故说法念住。<a id="a-4Z"></a>有说。<a id="a-4a"></a>为对治五蕴故。<a id="a-4b"></a>谓对治色蕴故说身念住。<a id="a-4c"></a>对治受蕴故说受念住。<a id="a-4d"></a>对治识蕴故说心念住。<a id="a-4e"></a>对治想蕴行蕴故说法念住。<a id="a-4f"></a>有说。<a id="a-4g"></a>为对治四种不修故。<a id="a-4h"></a>谓对治不修身故说身念住。<a id="a-4i"></a>对治不修戒故说受念住。<a id="a-4j"></a>对治不修心故说心念住。<a id="a-4k"></a>对治不修慧故说法念住。<a id="a-4l"></a>有说。<a id="a-4m"></a>与四修同法故。<a id="a-4n"></a>说四念住。<a id="a-4o"></a>谓与修身同法故说身念住。<a id="a-4p"></a>与修戒同法故说受念住。<a id="a-4q"></a>与修心同法故说心念住。<a id="a-4r"></a>与修慧同法故说法念住。<a id="a-4s"></a>问念住以何为自性。<a id="a-4t"></a>为以念为以慧耶。<a id="a-4u"></a>若以念者。<a id="a-4v"></a>此说云何通。<a id="a-4w"></a>如说于身循身观。<a id="a-4x"></a>乃至广说。<a id="a-4y"></a>若以慧者。<a id="a-4z"></a>何故名念住。<a id="a-50"></a>又契经说当云何通。<a id="a-51"></a>如说于何处应观念根。<a id="a-52"></a>谓于四念住。<a id="a-53"></a>答应说慧为自性。<a id="a-54"></a>问若尔。<a id="a-55"></a>何故名念住耶。<a id="a-56"></a>答念于此住等住。<a id="a-57"></a>各住故名念住。<a id="a-58"></a>如象马等所住处名象马等住。<a id="a-59"></a>此亦如是。<a id="a-5A"></a>有说。<a id="a-5B"></a>此由念力能于所缘起差别广博作用。<a id="a-5C"></a>而不失坏故名念住。<a id="a-5D"></a>有说。<a id="a-5E"></a>由念力故此瑜伽师审记所缘。<a id="a-5F"></a>于所缘境忘已还忆。<a id="a-5G"></a>故名念住。<a id="a-5H"></a>有说。<a id="a-5I"></a>此修行者于所缘中先以念安住然后观察。<a id="a-5J"></a>复于所缘先通达已后以念安住为守护故。<a id="a-5K"></a>如守门者故名念住。<a id="a-5L"></a>有说。<a id="a-5M"></a>此修行者于所缘境。<a id="a-5N"></a>先以念摄持。<a id="a-5O"></a>后以慧观察。<a id="a-5P"></a>而断烦恼。<a id="a-5Q"></a>譬如田夫先以左手揽取草等。<a id="a-5R"></a>后以右手执镰刈之。<a id="a-5S"></a>此亦如是。<a id="a-5T"></a>故名念住。<a id="a-5U"></a>有说。<a id="a-5V"></a>此瑜伽师被念铠甲。<a id="a-5W"></a>于心相续上。<a id="a-5X"></a>执慧刀杖在生死阵中。<a id="a-5Y"></a>不为烦恼怨所降伏。<a id="a-5Z"></a>而能降伏于彼故名念住。<a id="a-5a"></a>有说。<a id="a-5b"></a>为遮取自性过故说名念住。<a id="a-5c"></a>若名慧住者便有取自性过失。<a id="a-5d"></a>有说。<a id="a-5e"></a>为显非唯自性能有所作故名念住。<a id="a-5f"></a>由是等缘。<a id="a-5g"></a>但名念住不名慧住。<a id="a-5h"></a>问契经所说复云何通。<a id="a-5i"></a>如说于何处应观念根谓于四念住。<a id="a-5j"></a>答以念根于念住位作用增上故作是说。<a id="a-5k"></a>如信根于四证净位作用增上故。<a id="a-5l"></a>佛复说。<a id="a-5m"></a>于何处应观信根谓于四证净。<a id="a-5n"></a>如是精进根于四正断。<a id="a-5o"></a>定根于四静虑。<a id="a-5p"></a>慧根于四圣谛亦尔。<a id="a-5q"></a>故世尊乃至复说。<a id="a-5r"></a>于何处应观慧根于四圣谛。<a id="a-5s"></a>此亦如是。<a id="a-5t"></a>是谓念住自性。</p>
  <p id="a5u">已说自性。<a id="a-5v"></a>所以今当说。<a id="a-5w"></a>何故名念住。<a id="a-5x"></a>念住是何义。<a id="a-5y"></a>答念于此住等住各住。<a id="a-5z"></a>广说如前。<a id="a-60"></a>已总说念住所以。<a id="a-61"></a>一一所以今当说。<a id="a-62"></a>问何故名身念住。<a id="a-63"></a>答此念住缘身故名身念住。<a id="a-64"></a>问余念住亦缘身。<a id="a-65"></a>谓受念住缘六受身。<a id="a-66"></a>心念住缘六识身。<a id="a-67"></a>法念住缘六想身六思身等。<a id="a-68"></a>何故不皆名身念住耶。<a id="a-69"></a>答此中所说缘身者。<a id="a-6A"></a>谓缘色身。<a id="a-6B"></a>余念住缘非色身故不名身念住。<a id="a-6C"></a>有说。<a id="a-6D"></a>若缘粗显易见。<a id="a-6E"></a>现见身者名身念住。<a id="a-6F"></a>余念住缘微隐难见难觉。<a id="a-6G"></a>不现见身故不名身念住。<a id="a-6H"></a>有说。<a id="a-6I"></a>若所缘身是极微聚所成者彼名身念住。<a id="a-6J"></a>余所缘身非极微聚所成故。<a id="a-6K"></a>彼不名身念住。<a id="a-6L"></a>有说。<a id="a-6M"></a>若缘于身而能知所知俱时生者名身念住。<a id="a-6N"></a>余虽缘身而能知所知不俱生故不名身念住。<a id="a-6O"></a>虽法念住中有俱生者以少故不说。<a id="a-6P"></a>如缘身故名身念住。<a id="a-6Q"></a>如是缘受故名受念住。<a id="a-6R"></a>缘心故名心念住。<a id="a-6S"></a>缘法故名法念住。<a id="a-6T"></a>问一切皆是法一切皆唯有法故。<a id="a-6U"></a>何故唯一名法念住非余耶。<a id="a-6V"></a>答虽一切皆是法。<a id="a-6W"></a>而但立一为法念住。<a id="a-6X"></a>如十八界皆是法。<a id="a-6Y"></a>而但立一为法界。<a id="a-6Z"></a>十二处皆是法。<a id="a-6a"></a>而但立一为法处如法界法处如是法智择法觉支。<a id="a-6b"></a>法随念法证净法无碍解法宝法归亦尔。<a id="a-6c"></a>有说。<a id="a-6d"></a>法念住有一名。<a id="a-6e"></a>余念住有二名。<a id="a-6f"></a>有说。<a id="a-6g"></a>法念住有共名。<a id="a-6h"></a>余念住有共不共名。<a id="a-6i"></a>有说。<a id="a-6j"></a>一切有为法由生所起。<a id="a-6k"></a>生是彼所缘故名法念住。<a id="a-6l"></a>有说。<a id="a-6m"></a>一切法由名所显。<a id="a-6n"></a>名是彼所缘故名法念住。<a id="a-6o"></a>有说。<a id="a-6p"></a>诸有为相是一切有为法之幖帜。<a id="a-6q"></a>印此诸相堕在彼所缘中故名法念住。<a id="a-6r"></a>有说。<a id="a-6s"></a>空解脱门觉诸法法性。<a id="a-6t"></a>此空摄在彼所缘中。<a id="a-6u"></a>故名法念住。<a id="a-6v"></a>问若尔者。<a id="a-6w"></a>萨迦耶见亦觉诸法补特伽罗性。<a id="a-6x"></a>何故不依彼立名耶。<a id="a-6y"></a>答彼非真实觉。<a id="a-6z"></a>此是真实觉。<a id="a-70"></a>故无有过。<a id="a-71"></a>有说。<a id="a-72"></a>慧能分别诸法自相共相。<a id="a-73"></a>安立诸法自相共相。<a id="a-74"></a>损害事愚及所缘愚。<a id="a-75"></a>于诸法中不增减转。<a id="a-76"></a>此慧堕在彼所缘中。<a id="a-77"></a>故名法念住。<a id="a-78"></a>有说。<a id="a-79"></a>灭谛涅槃是胜义法常住不变。<a id="a-7A"></a>此法摄在彼所缘中。<a id="a-7B"></a>故名法念住。<a id="a-7C"></a>有说。<a id="a-7D"></a>此念住能缘多法。<a id="a-7E"></a>谓色非色相应不相应。<a id="a-7F"></a>有所依无所依。<a id="a-7G"></a>有行相无行相。<a id="a-7H"></a>有所缘无所缘。<a id="a-7I"></a>有警觉无警觉。<a id="a-7J"></a>是故名法念住。<a id="a-7K"></a>有说。<a id="a-7L"></a>身念住缘身不缘缘身慧。<a id="a-7M"></a>受念住缘受不缘缘受慧。<a id="a-7N"></a>心念住缘心不缘缘心慧。<a id="a-7O"></a>法念住缘身亦缘缘身慧。<a id="a-7P"></a>缘受心法亦缘缘受心法慧。<a id="a-7Q"></a>是故唯此名法念住。<a id="a-7R"></a>有说。<a id="a-7S"></a>身念住缘身不缘身生老无常。<a id="a-7T"></a>受念住缘受不缘受生老无常。<a id="a-7U"></a>心念住缘心不缘心生老无常。<a id="a-7V"></a>法念住缘身亦缘身生老无常。<a id="a-7W"></a>缘受心法亦缘受心法生老无常。<a id="a-7X"></a>是故唯此名法念住。<a id="a-7Y"></a>有说。<a id="a-7Z"></a>齐此诸瑜伽师我想一合想皆得止息。<a id="a-7a"></a>法想差别想修习圆满。<a id="a-7b"></a>故名法念住。<a id="a-7c"></a>谓瑜伽师分析身已便计受为我分析受已。<a id="a-7d"></a>便计心为我分析心已。<a id="a-7e"></a>便计法为我分析法已。<a id="a-7f"></a>便知一切非我有情唯空行聚。<a id="a-7g"></a>是故齐此法想圆满名法念住。<a id="a-7h"></a>已说念住一一所以。<a id="a-7i"></a>彼次第今当说。<a id="a-7j"></a>何故世尊先说身念住。<a id="a-7k"></a>乃至后说法念住耶。<a id="a-7l"></a>答显示随顺故。<a id="a-7m"></a>谓若如是次第显示则于文字言说随顺。<a id="a-7n"></a>有说。<a id="a-7o"></a>说受随顺故。<a id="a-7p"></a>谓若作如是次第。<a id="a-7q"></a>则于师说及弟子受皆得随顺。<a id="a-7r"></a>有说。<a id="a-7s"></a>此依生起次第故。<a id="a-7t"></a>次第有三种。<a id="a-7u"></a>一生起次第。<a id="a-7v"></a>二显示次第。<a id="a-7w"></a>三现观次第。<a id="a-7x"></a>生起次第者。<a id="a-7y"></a>如此念住。<a id="a-7z"></a>及静虑无量无色解脱胜处遍处等。<a id="a-80"></a>显示次第者。<a id="a-81"></a>谓正断神足根力觉支道支等。<a id="a-82"></a>现观次第者。<a id="a-83"></a>谓四圣谛。<a id="a-84"></a>以瑜伽师先起身念住故佛前说。<a id="a-85"></a>乃至后起法念住故佛后说。<a id="a-86"></a>问因论生论。<a id="a-87"></a>何故诸瑜伽师先起身念住。<a id="a-88"></a>乃至后起法念住耶。<a id="a-89"></a>答依粗细次第故。<a id="a-8A"></a>谓五蕴中色蕴最粗。<a id="a-8B"></a>故先观察起身念住。<a id="a-8C"></a>四无色蕴中受蕴最粗。<a id="a-8D"></a>故次观察起受念住。<a id="a-8E"></a>问受等无方所。<a id="a-8F"></a>如何可施设粗细耶。<a id="a-8G"></a>答虽无方所粗细而有行相粗细。<a id="a-8H"></a>亦可施设。<a id="a-8I"></a>此中受行相粗如说我手足等痛。<a id="a-8J"></a>又说我受如是如是苦故。<a id="a-8K"></a>受等蕴虽非色而如色施设粗细。<a id="a-8L"></a>四无色蕴中识蕴最细。<a id="a-8M"></a>而先想行蕴观察起心念住者。<a id="a-8N"></a>以想行蕴与涅槃最微细法合施设故。<a id="a-8O"></a>彼最后观察起法念住。<a id="a-8P"></a>有说。<a id="a-8Q"></a>从不可知本际以来男为女色女为男色。<a id="a-8R"></a>是生染处。<a id="a-8S"></a>故先观色起身念住。<a id="a-8T"></a>染着此色由贪乐受。<a id="a-8U"></a>故次观受。<a id="a-8V"></a>起受念住。<a id="a-8W"></a>贪乐由于心不调伏。<a id="a-8X"></a>故次观心起心念住。<a id="a-8Y"></a>心不调伏由烦恼未断。<a id="a-8Z"></a>故最后观法起法念住。<a id="a-8a"></a>有说以色可施设有增减。<a id="a-8b"></a>有取舍相似相续故。<a id="a-8c"></a>先观色起身念住。<a id="a-8d"></a>于观色时起身轻安及心轻安。<a id="a-8e"></a>由此为先引起乐受。<a id="a-8f"></a>故次观受起受念住。<a id="a-8g"></a>于观受时。<a id="a-8h"></a>引起胜义境界了别。<a id="a-8i"></a>故次观识起心念住。<a id="a-8j"></a>彼作是念。<a id="a-8k"></a>若处起心亦起心所。<a id="a-8l"></a>故最后观法起法念住。<a id="a-8m"></a>有说。<a id="a-8n"></a>身愚能持受愚乃至心愚能持法愚。<a id="a-8o"></a>非身愚不转能转受愚。<a id="a-8p"></a>乃至非心愚不转能转法愚故。<a id="a-8q"></a>四念住如是次第起。<a id="a-8r"></a>有说。<a id="a-8s"></a>身不愚能引受不愚。<a id="a-8t"></a>乃至心不愚能引法不愚。<a id="a-8u"></a>非身不愚不起能起受不愚。<a id="a-8v"></a>乃至非心不愚不起能起法不愚。<a id="a-8w"></a>故四念住如是次第起。<a id="a-8x"></a>有说。<a id="a-8y"></a>身观能引受观。<a id="a-8z"></a>乃至心观能引法观。<a id="a-90"></a>非身观不起能起受观。<a id="a-91"></a>广说如上。<a id="a-92"></a>有说。<a id="a-93"></a>身观与受观为因为根为眼为道为渐为能作为缘生为起集为等起。<a id="a-94"></a>受观与心观。<a id="a-95"></a>心观与法观亦尔。<a id="a-96"></a>余如前说。<a id="a-97"></a>有说。<a id="a-98"></a>身观与受观。<a id="a-99"></a>为加行为门为依。<a id="a-9A"></a>乃至心观与法观亦尔。<a id="a-9B"></a>余如前说。<a id="a-9C"></a>有说。<a id="a-9D"></a>身观与受观。<a id="a-9E"></a>为依止为迹处。<a id="a-9F"></a>乃至心观与法观亦尔。<a id="a-9G"></a>余如前说。<a id="a-9H"></a>问若尔。<a id="a-9I"></a>身观复以谁为依止迹处耶。<a id="a-9J"></a>答以先所得奢摩他相。<a id="a-9K"></a>为依止为迹处。<a id="a-9L"></a>如说。<a id="a-9M"></a>彼先得不动奢摩他故。<a id="a-9N"></a>身轻暖相从足至顶周遍积聚。<a id="a-9O"></a>由此能起身念住乃至法念住。<a id="a-9P"></a>有说。<a id="a-9Q"></a>彼于相续中分别诸处起四念住。<a id="a-9R"></a>谓瑜伽师先欲知诸色处故。<a id="a-9S"></a>先分别十色处及念处所摄色。<a id="a-9T"></a>是故先起身念住。<a id="a-9U"></a>次即于法处分别诸受故。<a id="a-9V"></a>次起受念住。<a id="a-9W"></a>次即于法处。<a id="a-9X"></a>分别想行蕴及三无为故。<a id="a-9Y"></a>次起法念住。<a id="a-9Z"></a>彼复作是念。<a id="a-9a"></a>除此有何。<a id="a-9b"></a>即如实知余有意处。<a id="a-9c"></a>由此即分别意处。<a id="a-9d"></a>故最后起心念住。<a id="a-9e"></a>诸瑜伽师若依自相观则先起法念住。<a id="a-9f"></a>后起心念住。<a id="a-9g"></a>若依共相观则先起心念住。<a id="a-9h"></a>后起法念住。<a id="a-9i"></a>故四念住如是次第起。<a id="a-9j"></a>问为先起缘内念住。<a id="a-9k"></a>为先起缘外念住耶。<a id="a-9l"></a>若尔有何过。<a id="a-9m"></a>若先起缘内念住者。<a id="a-9n"></a>经说云何通。<a id="a-9o"></a>如说新学苾刍具净尸罗意乐圆满。<a id="a-9p"></a>欲疾除断欲贪嗔者。<a id="a-9q"></a>应往澹泊路诣死尸所善取其相。<a id="a-9r"></a>或青淤或脓烂。<a id="a-9s"></a>乃至广说。<a id="a-9t"></a>若先起缘外念住者。<a id="a-9u"></a>余经说复云何通。<a id="a-9v"></a>如说先于内身住循身观。<a id="a-9w"></a>次于外身。<a id="a-9x"></a>乃至广说。<a id="a-9y"></a>答应作是说。<a id="a-9z"></a>先起缘内念住。<a id="a-A0"></a>所以者何。<a id="a-A1"></a>以有我故有我所。<a id="a-A2"></a>有我执故有我所执。<a id="a-A3"></a>有我见故有我所见。<a id="a-A4"></a>有五我见故有十五我所见。<a id="a-A5"></a>有我愚故有我所愚。<a id="a-A6"></a>有我爱故有众具爱。<a id="a-A7"></a>为长养内我求外资具故。<a id="a-A8"></a>问若尔。<a id="a-A9"></a>前所引经云何通。<a id="a-AA"></a>答彼是念住加行非根本念住。<a id="a-AB"></a>云何知然。<a id="a-AC"></a>即彼经说善取相已速还本处。<a id="a-AD"></a>忆念先所取相。<a id="a-AE"></a>若能者善。<a id="a-AF"></a>若不能者复往尸所。<a id="a-AG"></a>更善取相驰还本处。<a id="a-AH"></a>洗足入房敷座而坐。<a id="a-AI"></a>以胜解作意令所取相明了现前。<a id="a-AJ"></a>是名念住加行。<a id="a-AK"></a>若时以外所取相置于内身。<a id="a-AL"></a>而观察者乃名入根本念住。<a id="a-AM"></a>有说。<a id="a-AN"></a>彼契经说。<a id="a-AO"></a>果胜作意非念住位。<a id="a-AP"></a>云何知然。<a id="a-AQ"></a>即彼经说。<a id="a-AR"></a>彼新学苾刍得学意已。<a id="a-AS"></a>若欲往澹泊路者随欲而往。<a id="a-AT"></a>此中新学苾刍即预流者。<a id="a-AU"></a>及一来者。<a id="a-AV"></a>故知彼契经说果胜作意非念住位。</p>
  <p id="aAW">如契经说。<a id="a-AX"></a>于内身住循身观。<a id="a-AY"></a>于外身住循身观。<a id="a-AZ"></a>于内外身住循身观。<a id="a-Aa"></a>乃至广说。<a id="a-Ab"></a>问此中何者名内身等。<a id="a-Ac"></a>何者名外身等答自相续所摄色名内身。<a id="a-Ad"></a>他相续所摄色。<a id="a-Ae"></a>及非有情数色名外身。<a id="a-Af"></a>内法外法说亦尔。<a id="a-Ag"></a>自相续所摄受名内受。<a id="a-Ah"></a>他相续所摄受名外受。<a id="a-Ai"></a>内心外心说亦尔。<a id="a-Aj"></a>有余师说。<a id="a-Ak"></a>有情数色名内身。<a id="a-Al"></a>非有情数色名外身。<a id="a-Am"></a>内法外法说亦尔。<a id="a-An"></a>受心如前说。<a id="a-Ao"></a>胁尊者言。<a id="a-Ap"></a>现在名内。<a id="a-Aq"></a>过去未来及无为名外。<a id="a-Ar"></a>问何故现在名内。<a id="a-As"></a>过去未来及无为名外耶。<a id="a-At"></a>答以现在法多令有情摄受贪着。<a id="a-Au"></a>非过去未来及无为故。<a id="a-Av"></a>此中于内身住循身观者。<a id="a-Aw"></a>住内身自相观。<a id="a-Ax"></a>于外身住循身观者。<a id="a-Ay"></a>住外身自相观。<a id="a-Az"></a>于内外身住循身观者。<a id="a-B0"></a>住内外身共相观。<a id="a-B1"></a>乃至法亦尔。<a id="a-B2"></a>有说。<a id="a-B3"></a>于内身住循身观者。<a id="a-B4"></a>住内身广观。<a id="a-B5"></a>于外身住循身观者。<a id="a-B6"></a>住外身广观。<a id="a-B7"></a>于内外身住循身观者。<a id="a-B8"></a>住内外身略观。<a id="a-B9"></a>乃至法亦尔。<a id="a-BA"></a>有说。<a id="a-BB"></a>于内身住循身观者。<a id="a-BC"></a>对治我执。<a id="a-BD"></a>于外身住循身观者。<a id="a-BE"></a>对治我所执。<a id="a-BF"></a>于内外身住循身观者。<a id="a-BG"></a>对治我我所执。<a id="a-BH"></a>乃至法亦尔。<a id="a-BI"></a>如我执我所执。<a id="a-BJ"></a>我见我所见说亦如是。<a id="a-BK"></a>有说。<a id="a-BL"></a>于内身住循身观者。<a id="a-BM"></a>对治五我见。<a id="a-BN"></a>于外身住循身观者。<a id="a-BO"></a>对治十五我所见。<a id="a-BP"></a>于内外身住循身观者。<a id="a-BQ"></a>对治二十种萨迦耶见。<a id="a-BR"></a>乃至法亦尔。<a id="a-BS"></a>如我见我所见。<a id="a-BT"></a>如是我愚我所愚说亦尔。<a id="a-BU"></a>有说。<a id="a-BV"></a>于内身住循身观者。<a id="a-BW"></a>对治我爱。<a id="a-BX"></a>于外身住循身观者。<a id="a-BY"></a>对治众具爱。<a id="a-BZ"></a>于内外身住循身观者。<a id="a-Ba"></a>对治俱爱。<a id="a-Bb"></a>乃至法亦尔。<a id="a-Bc"></a>问齐何当言身念住。<a id="a-Bd"></a>乃至法念住圆满耶。<a id="a-Be"></a>答由二缘故当知圆满。<a id="a-Bf"></a>一分别所缘。<a id="a-Bg"></a>二善根增。<a id="a-Bh"></a>分别所缘者。<a id="a-Bi"></a>谓若时能以刹那极微分析所缘。<a id="a-Bj"></a>或唯以刹那分析所缘。<a id="a-Bk"></a>善根增者。<a id="a-Bl"></a>谓依下生中依中生上。<a id="a-Bm"></a>齐此应知念住圆满。<a id="a-Bn"></a>有说。<a id="a-Bo"></a>由转加行应知圆满。<a id="a-Bp"></a>谓瑜伽师先分别身。<a id="a-Bq"></a>分别身已转身觉慧次分别受。<a id="a-Br"></a>分别受已转受觉慧次分别心。<a id="a-Bs"></a>分别心已转心觉慧分别于法。<a id="a-Bt"></a>譬如农夫引水溉田。<a id="a-Bu"></a>初畦满已引溉第二。<a id="a-Bv"></a>第二满已引溉第三。<a id="a-Bw"></a>第三满已引溉第四。<a id="a-Bx"></a>此亦如是。<a id="a-By"></a>有说。<a id="a-Bz"></a>齐怨害相成应知圆满。<a id="a-C0"></a>怨害相有二种。<a id="a-C1"></a>一令不喜乐。<a id="a-C2"></a>二令生嗔恚。<a id="a-C3"></a>此中但说令不喜乐名怨害相。<a id="a-C4"></a>谓瑜伽师分别身已便于身不生喜乐。<a id="a-C5"></a>而喜乐受等。<a id="a-C6"></a>分别受已复于受不生喜乐。<a id="a-C7"></a>而喜乐心等。<a id="a-C8"></a>分别心已复于心不生喜乐。<a id="a-C9"></a>而喜乐于法。<a id="a-CA"></a>分别法已。<a id="a-CB"></a>便于一切境界不生喜乐应知。<a id="a-CC"></a>尔时念住圆满。</p>
 </body>
</html>