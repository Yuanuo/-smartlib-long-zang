<!doctype html>
<html id="z3IBVey13d" data-ver="979">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第一百四十六</h1>
  <h2 id="a2">根蕴第六中根纳息第一之五</h2>
  <p id="a3">此二十二根。<a id="a-4"></a>几因相应。<a id="a-5"></a>乃至广说。<a id="a-6"></a>问何故作此论。<a id="a-7"></a>答欲止说因缘法非实有者意。<a id="a-8"></a>显因缘法决定实有。<a id="a-9"></a>亦为遮止愚于相应执相应法非实者意。<a id="a-A"></a>令知相应是实有故。<a id="a-B"></a>而作斯论。<a id="a-C"></a>于此义中。<a id="a-D"></a>有说。<a id="a-E"></a>依一因作论。<a id="a-F"></a>谓相应因。<a id="a-G"></a>由此中说相应言故。<a id="a-H"></a>依彼意趣释此文者。<a id="a-I"></a>此二十二根。<a id="a-J"></a>几因相应。<a id="a-K"></a>答十四。<a id="a-L"></a>谓意五受信等五三无漏根。<a id="a-M"></a>此是相应因自体。<a id="a-N"></a>根与相应因自体法相应故。<a id="a-O"></a>名因相应。<a id="a-P"></a>几因不相应。<a id="a-Q"></a>答八。<a id="a-R"></a>谓七色命根。<a id="a-S"></a>问此八既非相应因体。<a id="a-T"></a>如何乃说因不相应。<a id="a-U"></a>答此八虽非相应因体。<a id="a-V"></a>而与相应因体不相应故。<a id="a-W"></a>说为因不相应。<a id="a-X"></a>斯有何失。<a id="a-Y"></a>几因相应因不相应。<a id="a-Z"></a>答即前十四少分因相应。<a id="a-a"></a>少分因不相应。<a id="a-b"></a>少分因相应者。<a id="a-c"></a>谓自性于他性少分因不相应者。<a id="a-d"></a>谓自性于自性。<a id="a-e"></a>几非因相应。<a id="a-f"></a>非因不相应。<a id="a-g"></a>答即前十四少分。<a id="a-h"></a>非因相应。<a id="a-i"></a>少分非因不相应少分非因相应者。<a id="a-j"></a>谓自性于自性。<a id="a-k"></a>少分非因不相应者。<a id="a-l"></a>谓自性于他性。<a id="a-m"></a>有说。<a id="a-n"></a>此中依二因作论。<a id="a-o"></a>谓相应因俱有因。<a id="a-p"></a>由此二因恒与彼法不相离故。<a id="a-q"></a>依彼意趣释此文者。<a id="a-r"></a>此二十二根。<a id="a-s"></a>几因相应。<a id="a-t"></a>答十四。<a id="a-u"></a>此是二因自体。<a id="a-v"></a>根与二因自体法相应故。<a id="a-w"></a>名因相应。<a id="a-x"></a>后三问答如前应知。<a id="a-y"></a>有说此中依三因作论。<a id="a-z"></a>谓相应因。<a id="a-10"></a>俱有因。<a id="a-11"></a>同类因。<a id="a-12"></a>由此三因通三性故。<a id="a-13"></a>有说。<a id="a-14"></a>此中依四因作论。<a id="a-15"></a>谓除同类遍行二因。<a id="a-16"></a>由此四因通三世故。<a id="a-17"></a>有说。<a id="a-18"></a>此中依五因作论。<a id="a-19"></a>谓除能作因。<a id="a-1A"></a>以通无为非亲胜故。<a id="a-1B"></a>有说。<a id="a-1C"></a>此中依六因作论。<a id="a-1D"></a>由此所说因言总故。<a id="a-1E"></a>然相应法或作六因自体。<a id="a-1F"></a>或作五因自体。<a id="a-1G"></a>或作四因自体。<a id="a-1H"></a>如大种蕴广说。<a id="a-1I"></a>依彼意趣释此文者。<a id="a-1J"></a>此二十二根。<a id="a-1K"></a>几因相应。<a id="a-1L"></a>答十四。<a id="a-1M"></a>谓六因自体。<a id="a-1N"></a>根与六因自体法相应。<a id="a-1O"></a>五因自体。<a id="a-1P"></a>根与五因自体法相应。<a id="a-1Q"></a>四因自体。<a id="a-1R"></a>根与四因自体法相应故名因相应。<a id="a-1S"></a>后三问答如前应知。</p>
  <p id="a1T">此二十二根。<a id="a-1U"></a>几缘有缘。<a id="a-1V"></a>乃至广说。<a id="a-1W"></a>问何故作此论。<a id="a-1X"></a>答欲止说所缘缘非实者意。<a id="a-1Y"></a>显所缘缘是实有故。<a id="a-1Z"></a>而作斯论。<a id="a-1a"></a>此二十二根。<a id="a-1b"></a>几缘有缘。<a id="a-1c"></a>答十三少分。<a id="a-1d"></a>谓意乐喜忧舍信等五三无漏根少分。<a id="a-1e"></a>有所缘法为此所缘。<a id="a-1f"></a>故说此为缘有缘句。<a id="a-1g"></a>如明眼者见明眼人。<a id="a-1h"></a>彼明眼人复有所见。<a id="a-1i"></a>缘有缘句应知亦尔。<a id="a-1j"></a>几缘无缘。<a id="a-1k"></a>答一十三少分。<a id="a-1l"></a>一者谓苦根。<a id="a-1m"></a>十三少分者。<a id="a-1n"></a>如前说。<a id="a-1o"></a>无所缘法为此所缘。<a id="a-1p"></a>故说此为缘无缘句。<a id="a-1q"></a>如明眼者见生盲人。<a id="a-1r"></a>彼生盲人更无所见。<a id="a-1s"></a>缘无缘句当知亦尔。<a id="a-1t"></a>几缘有缘缘无缘。<a id="a-1u"></a>答即前十三少分。<a id="a-1v"></a>有所缘无所缘法。<a id="a-1w"></a>为此所缘。<a id="a-1x"></a>故说此为缘有缘缘无缘句。<a id="a-1y"></a>如明眼者见明眼人及生盲人。<a id="a-1z"></a>彼明眼人复有所见。<a id="a-20"></a>彼生盲人更无所见缘有缘缘无缘句。<a id="a-21"></a>应知亦尔。<a id="a-22"></a>有余谓。<a id="a-23"></a>此第三句义。<a id="a-24"></a>即合初二更无异体。<a id="a-25"></a>此说不然。<a id="a-26"></a>与本论相违故。<a id="a-27"></a>如十门说。<a id="a-28"></a>缘有缘法是有为缘随眠随增。<a id="a-29"></a>缘无缘法是一切随眠随增。<a id="a-2A"></a>缘有缘缘无缘法。<a id="a-2B"></a>是有为缘随眠随增。<a id="a-2C"></a>非缘有缘非缘无缘法。<a id="a-2D"></a>是有漏缘随眠随增。<a id="a-2E"></a>然有意识并相应法。<a id="a-2F"></a>一刹那顷总缘有缘及无缘法。<a id="a-2G"></a>是故如前所说为善。<a id="a-2H"></a>几非缘有缘非缘无缘。<a id="a-2I"></a>答八。<a id="a-2J"></a>谓七色命根。<a id="a-2K"></a>由此不缘有所缘无所缘法。<a id="a-2L"></a>故说此为非缘有缘非缘无缘句。<a id="a-2M"></a>如生盲人。<a id="a-2N"></a>都无所见。<a id="a-2O"></a>此句亦尔。</p>
  <p id="a2P">此中略示二十二根。<a id="a-2Q"></a>缘有缘等四句差别十门所说。<a id="a-2R"></a>十八界等亦应以此四句分别。<a id="a-2S"></a>谓十八界中十色界为第四句。<a id="a-2T"></a>五识界为第二句。<a id="a-2U"></a>意界意识界为前三句。<a id="a-2V"></a>法界具为四句。<a id="a-2W"></a>十二处中十色处为第四句。<a id="a-2X"></a>意处为前三句。<a id="a-2Y"></a>法处具为四句。<a id="a-2Z"></a>五蕴中色蕴为第四句。<a id="a-2a"></a>受想识蕴为前三句。<a id="a-2b"></a>行蕴具为四句。<a id="a-2c"></a>如蕴取蕴亦尔。<a id="a-2d"></a>六界中五色界为第四句。<a id="a-2e"></a>识界为前三句。<a id="a-2f"></a>有色法。<a id="a-2g"></a>可见法。<a id="a-2h"></a>有对法。<a id="a-2i"></a>无为法。<a id="a-2j"></a>灭谛。<a id="a-2k"></a>为第四句。<a id="a-2l"></a>无色法。<a id="a-2m"></a>无见法。<a id="a-2n"></a>无对法。<a id="a-2o"></a>有漏法。<a id="a-2p"></a>无漏法。<a id="a-2q"></a>有为法。<a id="a-2r"></a>过去未来现在法。<a id="a-2s"></a>善不善无记法。<a id="a-2t"></a>欲色无色界系法。<a id="a-2u"></a>学无学非学非无学法。<a id="a-2v"></a>见修所断不断法。<a id="a-2w"></a>苦集道谛。<a id="a-2x"></a>静虑无色。<a id="a-2y"></a>皆具为四句。<a id="a-2z"></a>四无量中。<a id="a-30"></a>若取自性。<a id="a-31"></a>缘住同分心有情。<a id="a-32"></a>则为第三句。<a id="a-33"></a>若缘不住同分心有情。<a id="a-34"></a>则为第二句。<a id="a-35"></a>若并取相应随转。<a id="a-36"></a>缘住同分心有情。<a id="a-37"></a>则为第三第四句。<a id="a-38"></a>若缘不住同分心有情。<a id="a-39"></a>则为第二第四句。<a id="a-3A"></a>初三解脱八胜处前八遍处。<a id="a-3B"></a>若取自性为第二句。<a id="a-3C"></a>若并取相应随转。<a id="a-3D"></a>则为第二第四句。<a id="a-3E"></a>灭受想解脱为第四句。<a id="a-3F"></a>余四解脱具为四句。<a id="a-3G"></a>后二遍处为第三第四句。<a id="a-3H"></a>灭智无相等持为第二句。<a id="a-3I"></a>他心智为初句。<a id="a-3J"></a>余六智二等持为前三句。<a id="a-3K"></a>诸门烦恼中。<a id="a-3L"></a>五识相应者为第二句。<a id="a-3M"></a>意识相应者为前三句。<a id="a-3N"></a>是中差别应思。<a id="a-3O"></a>广说诸根此法彼根异生耶。<a id="a-3P"></a>设根异生彼根此法耶。<a id="a-3Q"></a>答诸根此法彼根非异生。<a id="a-3R"></a>诸根异生彼根非此法。<a id="a-3S"></a>问何谓此法。<a id="a-3T"></a>何谓异生。<a id="a-3U"></a>答此法谓圣者。<a id="a-3V"></a>异生即异生。<a id="a-3W"></a>诸根此法彼根非异生者。<a id="a-3X"></a>谓诸无漏根唯圣者成就。<a id="a-3Y"></a>非诸异生。<a id="a-3Z"></a>诸根异生彼根非此法者。<a id="a-3a"></a>谓见所断根。<a id="a-3b"></a>唯异生成就非诸圣者。<a id="a-3c"></a>有说。<a id="a-3d"></a>此法者。<a id="a-3e"></a>谓住苦法智忍。<a id="a-3f"></a>异生者。<a id="a-3g"></a>谓住世第一法。<a id="a-3h"></a>诸根此法彼根非异生者。<a id="a-3i"></a>谓苦法智忍俱生诸根。<a id="a-3j"></a>唯住苦法智忍者现起。<a id="a-3k"></a>非住世第一法者。<a id="a-3l"></a>诸根异生彼根非此法者。<a id="a-3m"></a>谓世第一法俱生诸根。<a id="a-3n"></a>唯住世第一法者现起。<a id="a-3o"></a>非住苦法智忍者。<a id="a-3p"></a>有说。<a id="a-3q"></a>此法者。<a id="a-3r"></a>谓住律仪。<a id="a-3s"></a>异生者。<a id="a-3t"></a>谓住不律仪。<a id="a-3u"></a>诸根住律仪者所起。<a id="a-3v"></a>彼根非住不律仪者所起。<a id="a-3w"></a>诸根住不律仪者所起。<a id="a-3x"></a>彼根非住律仪者所起。<a id="a-3y"></a>有说。<a id="a-3z"></a>此法者。<a id="a-40"></a>谓不缺根。<a id="a-41"></a>异生者。<a id="a-42"></a>谓缺根。<a id="a-43"></a>如扇搋半择迦无形二形等。<a id="a-44"></a>诸根不缺根者所起。<a id="a-45"></a>彼根非缺根者所起。<a id="a-46"></a>诸根缺根者所起。<a id="a-47"></a>彼根非不缺根者所起。<a id="a-48"></a>有说此法者。<a id="a-49"></a>谓不断善根。<a id="a-4A"></a>异生者。<a id="a-4B"></a>谓断善根。<a id="a-4C"></a>诸信等根不断善者所起。<a id="a-4D"></a>彼根非断善者所起。<a id="a-4E"></a>诸邪见俱生根。<a id="a-4F"></a>断善者所起。<a id="a-4G"></a>非不断善者所起。<a id="a-4H"></a>有说。<a id="a-4I"></a>此法者。<a id="a-4J"></a>谓住正定聚。<a id="a-4K"></a>异生者。<a id="a-4L"></a>谓住邪定聚。<a id="a-4M"></a>诸住正定聚者所起根。<a id="a-4N"></a>彼根非住邪定聚所起。<a id="a-4O"></a>诸住邪定聚者所起根。<a id="a-4P"></a>彼根非住正定聚者所起。<a id="a-4Q"></a>有说。<a id="a-4R"></a>此法者。<a id="a-4S"></a>谓住五净居。<a id="a-4T"></a>异生者。<a id="a-4U"></a>谓住五异生处。<a id="a-4V"></a>诸住五净居者所起根。<a id="a-4W"></a>彼根非住五异生处者所起。<a id="a-4X"></a>诸住五异生处者所起根。<a id="a-4Y"></a>彼根非住五净居者所起。<a id="a-4Z"></a>色蕴摄几根。<a id="a-4a"></a>答七。<a id="a-4b"></a>谓眼等七色根。<a id="a-4c"></a>受蕴摄几根。<a id="a-4d"></a>答五三少分。<a id="a-4e"></a>五者。<a id="a-4f"></a>谓五受根。<a id="a-4g"></a>三少分者。<a id="a-4h"></a>谓三无漏根少分。<a id="a-4i"></a>以三无漏根九法为体。<a id="a-4j"></a>此唯摄三。<a id="a-4k"></a>故言少分。<a id="a-4l"></a>想蕴摄几根。<a id="a-4m"></a>答无想非根故。<a id="a-4n"></a>行蕴摄几根。<a id="a-4o"></a>答六三少分。<a id="a-4p"></a>六者。<a id="a-4q"></a>谓命信等五根。<a id="a-4r"></a>三少分者。<a id="a-4s"></a>谓三无漏根少分。<a id="a-4t"></a>以三无漏根九法为体。<a id="a-4u"></a>此唯摄五故言少分。<a id="a-4v"></a>识蕴摄几根。<a id="a-4w"></a>答一三少分。<a id="a-4x"></a>一者。<a id="a-4y"></a>谓意根。<a id="a-4z"></a>三少分者。<a id="a-50"></a>谓三无漏根少分。<a id="a-51"></a>以三无漏根九法为体。<a id="a-52"></a>此唯摄一故言少分。<a id="a-53"></a>善根几界几处几蕴摄。<a id="a-54"></a>答八界二处三蕴。<a id="a-55"></a>八界者。<a id="a-56"></a>谓七心界法界。<a id="a-57"></a>二处者。<a id="a-58"></a>谓意处法处。<a id="a-59"></a>三蕴者。<a id="a-5A"></a>谓受蕴行蕴识蕴。<a id="a-5B"></a>唯摄善根有几界几处几蕴。<a id="a-5C"></a>答无。<a id="a-5D"></a>不善根几界几处几蕴摄。<a id="a-5E"></a>答八界二处二蕴。<a id="a-5F"></a>八界者。<a id="a-5G"></a>谓七心界法界。<a id="a-5H"></a>二处者。<a id="a-5I"></a>谓意处法处。<a id="a-5J"></a>二蕴者。<a id="a-5K"></a>谓受蕴识蕴。<a id="a-5L"></a>唯摄不善根有几界几处几蕴。<a id="a-5M"></a>答无。<a id="a-5N"></a>有覆无记根。<a id="a-5O"></a>几界几处几蕴摄。<a id="a-5P"></a>答六界二处二蕴。<a id="a-5Q"></a>六界者。<a id="a-5R"></a>谓眼识界耳识界身识界意界意识界法界。<a id="a-5S"></a>二处者。<a id="a-5T"></a>谓意处法处。<a id="a-5U"></a>二蕴者。<a id="a-5V"></a>谓受蕴识蕴。<a id="a-5W"></a>唯摄有覆无记根。<a id="a-5X"></a>有几界几处几蕴。<a id="a-5Y"></a>答无。<a id="a-5Z"></a>无覆无记根。<a id="a-5a"></a>几界几处几蕴摄。<a id="a-5b"></a>答十三界七处四蕴。<a id="a-5c"></a>十三界者。<a id="a-5d"></a>谓内十二界。<a id="a-5e"></a>及法界。<a id="a-5f"></a>七处者。<a id="a-5g"></a>谓内六处。<a id="a-5h"></a>及法处。<a id="a-5i"></a>四蕴者。<a id="a-5j"></a>谓除想蕴。<a id="a-5k"></a>唯摄无覆无记根。<a id="a-5l"></a>有几界几处几蕴。<a id="a-5m"></a>答五界五处。<a id="a-5n"></a>非蕴。<a id="a-5o"></a>五界者。<a id="a-5p"></a>谓眼等五色根界。<a id="a-5q"></a>五处者。<a id="a-5r"></a>谓眼等五色根处。<a id="a-5s"></a>非蕴者。<a id="a-5t"></a>谓无蕴。<a id="a-5u"></a>唯无覆无记故根法几界几处几蕴摄。<a id="a-5v"></a>答十三界七处四蕴。<a id="a-5w"></a>十三界者。<a id="a-5x"></a>谓内十二界。<a id="a-5y"></a>及法界。<a id="a-5z"></a>七处者。<a id="a-60"></a>谓内六处。<a id="a-61"></a>及法处。<a id="a-62"></a>四蕴者。<a id="a-63"></a>谓除想蕴。<a id="a-64"></a>唯摄根法。<a id="a-65"></a>有几界几处几蕴。<a id="a-66"></a>答十二界六处二蕴。<a id="a-67"></a>十二界者。<a id="a-68"></a>谓内十二界。<a id="a-69"></a>六处者。<a id="a-6A"></a>谓内六处。<a id="a-6B"></a>二蕴者。<a id="a-6C"></a>谓受蕴识蕴。<a id="a-6D"></a>非根法几界几处几蕴摄。<a id="a-6E"></a>答六界六处三蕴。<a id="a-6F"></a>六界者。<a id="a-6G"></a>谓外六界。<a id="a-6H"></a>六处者。<a id="a-6I"></a>谓外六处。<a id="a-6J"></a>三蕴者。<a id="a-6K"></a>谓色蕴想蕴行蕴。<a id="a-6L"></a>唯摄非根法。<a id="a-6M"></a>有几界几处几蕴。<a id="a-6N"></a>答五界五处一蕴。<a id="a-6O"></a>五界者。<a id="a-6P"></a>谓外五色界。<a id="a-6Q"></a>五处者。<a id="a-6R"></a>谓外五色处。<a id="a-6S"></a>一蕴者。<a id="a-6T"></a>谓想蕴。<a id="a-6U"></a>根非根法。<a id="a-6V"></a>几界几处几蕴摄。<a id="a-6W"></a>答十八界十二处五蕴。<a id="a-6X"></a>唯摄根非根法。<a id="a-6Y"></a>有几界几处几蕴。<a id="a-6Z"></a>答一界一处二蕴。<a id="a-6a"></a>一界者。<a id="a-6b"></a>谓法界。<a id="a-6c"></a>一处者。<a id="a-6d"></a>谓法处。<a id="a-6e"></a>二蕴者。<a id="a-6f"></a>谓色蕴行蕴。<a id="a-6g"></a>颇根为缘生根耶。<a id="a-6h"></a>乃至广说。<a id="a-6i"></a>有说。<a id="a-6j"></a>此中有一标一释一广释。<a id="a-6k"></a>如说。<a id="a-6l"></a>颇根为缘生根耶等。<a id="a-6m"></a>是标。<a id="a-6n"></a>颇眼根为缘生眼根耶等。<a id="a-6o"></a>是释。<a id="a-6p"></a>眼根与眼根为几缘等。<a id="a-6q"></a>是广释。<a id="a-6r"></a>有说。<a id="a-6s"></a>此中有三标三释三广释。<a id="a-6t"></a>如说。<a id="a-6u"></a>颇根为缘生根耶是标。<a id="a-6v"></a>答生。<a id="a-6w"></a>是释。<a id="a-6x"></a>生非根耶等。<a id="a-6y"></a>是广释。<a id="a-6z"></a>颇眼根为缘生眼根耶。<a id="a-70"></a>是标。<a id="a-71"></a>答生。<a id="a-72"></a>是释。<a id="a-73"></a>生耳根乃至生具知根耶等。<a id="a-74"></a>是广释。<a id="a-75"></a>眼根与眼根为几缘。<a id="a-76"></a>是标。<a id="a-77"></a>答因增上。<a id="a-78"></a>是释。<a id="a-79"></a>乃至与具知根为所缘增上等。<a id="a-7A"></a>是广释。<a id="a-7B"></a>有说。<a id="a-7C"></a>此中有三标三释。<a id="a-7D"></a>如说。<a id="a-7E"></a>颇根为缘生根耶等。<a id="a-7F"></a>是标。<a id="a-7G"></a>答生等。<a id="a-7H"></a>是释颇眼根为缘生眼根耶等。<a id="a-7I"></a>是标。<a id="a-7J"></a>答生等。<a id="a-7K"></a>是释。<a id="a-7L"></a>眼根与眼根为几缘等。<a id="a-7M"></a>是标。<a id="a-7N"></a>答因增上等。<a id="a-7O"></a>是释。</p>
  <p id="a7P">颇根为缘生根耶。<a id="a-7Q"></a>答生云何生。<a id="a-7R"></a>答如眼为所依。<a id="a-7S"></a>生意三受信等五根。<a id="a-7T"></a>或眼为所缘。<a id="a-7U"></a>生意四受信等五三无漏根。<a id="a-7V"></a>颇根为缘生非根耶。<a id="a-7W"></a>答生。<a id="a-7X"></a>云何生。<a id="a-7Y"></a>答如眼为所依。<a id="a-7Z"></a>生想思触作意等。<a id="a-7a"></a>或眼为所缘。<a id="a-7b"></a>生想思触作意。<a id="a-7c"></a>及恶作睡眠等。<a id="a-7d"></a>颇根为缘生根非根耶。<a id="a-7e"></a>答生。<a id="a-7f"></a>云何生。<a id="a-7g"></a>答如眼为所依。<a id="a-7h"></a>生意三受信等五根想思触作意等。<a id="a-7i"></a>或眼为所缘。<a id="a-7j"></a>生意四受信等五三无漏根想思触作意等。<a id="a-7k"></a>及恶作睡眠等。<a id="a-7l"></a>颇非根为缘生非根耶。<a id="a-7m"></a>答生。<a id="a-7n"></a>云何生。<a id="a-7o"></a>答如色为所缘。<a id="a-7p"></a>生想思触作意等。<a id="a-7q"></a>及恶作睡眠等。<a id="a-7r"></a>颇非根为缘生根耶。<a id="a-7s"></a>答生。<a id="a-7t"></a>云何生。<a id="a-7u"></a>答如色为所缘。<a id="a-7v"></a>生意五受信等五三无漏根。<a id="a-7w"></a>颇非根为缘。<a id="a-7x"></a>生根非根耶。<a id="a-7y"></a>答生。<a id="a-7z"></a>云何生。<a id="a-80"></a>答如色为所缘。<a id="a-81"></a>生意五受信等五三无漏根想思触作意等。<a id="a-82"></a>及恶作睡眠等。<a id="a-83"></a>颇根非根为缘。<a id="a-84"></a>生根非根耶。<a id="a-85"></a>答生。<a id="a-86"></a>云何生。<a id="a-87"></a>答如眼为所依。<a id="a-88"></a>色为所缘。<a id="a-89"></a>生意三受信等五根想思触作意等。<a id="a-8A"></a>颇根非根为缘生根耶。<a id="a-8B"></a>答生。<a id="a-8C"></a>云何生。<a id="a-8D"></a>答如眼为所依。<a id="a-8E"></a>色为所缘。<a id="a-8F"></a>生意三受信等五根。<a id="a-8G"></a>颇根非根为缘。<a id="a-8H"></a>生非根耶。<a id="a-8I"></a>答生。<a id="a-8J"></a>云何生。<a id="a-8K"></a>答如眼为所依。<a id="a-8L"></a>色为所缘。<a id="a-8M"></a>生想思触作意等有余于此作第二文。<a id="a-8N"></a>颇根为缘唯生根耶。<a id="a-8O"></a>答不生。<a id="a-8P"></a>由此根亦生非根故。<a id="a-8Q"></a>颇根为缘唯生非根耶。</p>
  <p id="a8R">答不生。<a id="a-8S"></a>由此根亦生根故。<a id="a-8T"></a>颇根为缘唯生根非根耶。<a id="a-8U"></a>答生。<a id="a-8V"></a>云何生。<a id="a-8W"></a>答如眼为所依。<a id="a-8X"></a>生意三受信等五根想思触作意等。<a id="a-8Y"></a>颇非根为缘。<a id="a-8Z"></a>唯生非根耶。<a id="a-8a"></a>答不生。<a id="a-8b"></a>由此非根亦生根故。<a id="a-8c"></a>颇非根为缘。<a id="a-8d"></a>唯生根耶。<a id="a-8e"></a>答不生。<a id="a-8f"></a>由此非根亦生非根故。<a id="a-8g"></a>颇非根为缘。<a id="a-8h"></a>唯生根非根耶。<a id="a-8i"></a>答生。<a id="a-8j"></a>云何生。<a id="a-8k"></a>答如色为所缘。<a id="a-8l"></a>生意五受信等五三无漏根想思触作意等。<a id="a-8m"></a>及恶作睡眠等。<a id="a-8n"></a>颇根非根为缘。<a id="a-8o"></a>唯生根非根耶。<a id="a-8p"></a>答生。<a id="a-8q"></a>云何生。<a id="a-8r"></a>答如眼为所依。<a id="a-8s"></a>色为所缘。<a id="a-8t"></a>生意三受信等五根想思触作意等。<a id="a-8u"></a>颇根非根为缘。<a id="a-8v"></a>唯生根耶。<a id="a-8w"></a>答不生。<a id="a-8x"></a>由此根非根亦生非根故。<a id="a-8y"></a>颇根非根为缘。<a id="a-8z"></a>唯生非根耶。<a id="a-90"></a>答不生。<a id="a-91"></a>由此根非根亦生根故。</p>
  <p id="a92">有余于此作第三文。<a id="a-93"></a>颇唯根为缘生根耶。<a id="a-94"></a>答不生。<a id="a-95"></a>由此根亦缘非根生故。<a id="a-96"></a>颇唯根为缘生非根耶。<a id="a-97"></a>答不生。<a id="a-98"></a>由此非根亦缘非根生故。<a id="a-99"></a>颇唯根为缘生根非根耶。<a id="a-9A"></a>答不生。<a id="a-9B"></a>由此根非根亦缘非根生故。<a id="a-9C"></a>颇唯非根为缘生非根耶。<a id="a-9D"></a>答不生。<a id="a-9E"></a>由此非根亦缘根生故。<a id="a-9F"></a>颇唯非根为缘生根耶。<a id="a-9G"></a>答不生。<a id="a-9H"></a>由此根亦缘根生故。<a id="a-9I"></a>颇唯非根为缘生根非根耶。<a id="a-9J"></a>答不生。<a id="a-9K"></a>由此根非根亦缘根生故。<a id="a-9L"></a>颇唯根非根为缘。<a id="a-9M"></a>生根非根耶。<a id="a-9N"></a>答生。<a id="a-9O"></a>广说如上。<a id="a-9P"></a>颇唯根非根为缘生根耶。<a id="a-9Q"></a>答生。<a id="a-9R"></a>广说如上。<a id="a-9S"></a>颇唯根非根为缘生非根耶。<a id="a-9T"></a>答生。<a id="a-9U"></a>广说如上。</p>
  <p id="a9V">颇眼根为缘生眼根耶。<a id="a-9W"></a>答生。<a id="a-9X"></a>云何生。<a id="a-9Y"></a>答谓不碍生。<a id="a-9Z"></a>及唯无障。<a id="a-9a"></a>颇眼根为缘生耳根乃至具知根耶。<a id="a-9b"></a>答生。<a id="a-9c"></a>云何生。<a id="a-9d"></a>答如眼为所依。<a id="a-9e"></a>生意三受信等五根。<a id="a-9f"></a>或眼为所缘。<a id="a-9g"></a>生意四受信等五三无漏根。<a id="a-9h"></a>或谤眼根堕诸恶趣。<a id="a-9i"></a>受诸色根命根意根苦根异熟。<a id="a-9j"></a>或信眼根生诸善趣。<a id="a-9k"></a>受诸色根命根意根乐根喜根舍根异熟。<a id="a-9l"></a>是名眼根为缘生耳根乃至具知根。<a id="a-9m"></a>如眼根。<a id="a-9n"></a>耳鼻舌身女男命根亦尔。<a id="a-9o"></a>然有差别。<a id="a-9p"></a>谓女男根。<a id="a-9q"></a>非苦根信等五根所依。<a id="a-9r"></a>命根非一切根所依。<a id="a-9s"></a>颇意根为缘生意根耶。<a id="a-9t"></a>生眼根。<a id="a-9u"></a>乃至具知根耶。<a id="a-9v"></a>答生。<a id="a-9w"></a>云何生。<a id="a-9x"></a>答如意根为所依。<a id="a-9y"></a>生意五受信等五三无漏根。<a id="a-9z"></a>或意根为所缘。<a id="a-A0"></a>生意四受信等五三无漏根。<a id="a-A1"></a>或谤意根堕诸恶趣。<a id="a-A2"></a>受诸色根命根意根苦根异熟。<a id="a-A3"></a>或信意根。<a id="a-A4"></a>生诸善趣。<a id="a-A5"></a>受诸色根命根意根乐根喜根舍根异熟。<a id="a-A6"></a>又意根有善不善。<a id="a-A7"></a>善者于善趣受诸色根命根意根乐根喜根舍根异熟。<a id="a-A8"></a>不善者。<a id="a-A9"></a>于恶趣受诸色根命根意根苦根异熟。<a id="a-AA"></a>如意根。<a id="a-AB"></a>五受根信等五根亦尔。<a id="a-AC"></a>然有差别。<a id="a-AD"></a>谓一切非所依。<a id="a-AE"></a>苦根于自非所缘。<a id="a-AF"></a>信等五根非不善。<a id="a-AG"></a>颇未知当知根为缘。<a id="a-AH"></a>生未知当知根耶。<a id="a-AI"></a>生眼根乃至具知根耶。<a id="a-AJ"></a>答生。<a id="a-AK"></a>云何生。<a id="a-AL"></a>答如未知当知根为所依。<a id="a-AM"></a>生未知当知已知意三受信等五根。<a id="a-AN"></a>或未知当知根为所缘。<a id="a-AO"></a>生意四受信等五三无漏根。<a id="a-AP"></a>或谤未知当知根。<a id="a-AQ"></a>堕诸恶趣。<a id="a-AR"></a>受诸色根命根意根苦根异熟。<a id="a-AS"></a>或信未知当知根。<a id="a-AT"></a>生诸善趣。<a id="a-AU"></a>受诸色根命根意根乐根喜根舍根异熟。<a id="a-AV"></a>如未知当知根。<a id="a-AW"></a>已知根具知根亦尔。<a id="a-AX"></a>然有差别。<a id="a-AY"></a>谓已知根为所依。<a id="a-AZ"></a>生已知根具知根意根三受信等五根。<a id="a-Aa"></a>具知根为所依。<a id="a-Ab"></a>生具知根意根三受信等五根。<a id="a-Ac"></a>问眼根与眼根为几缘。<a id="a-Ad"></a>与耳根乃至具知根为几缘。<a id="a-Ae"></a>乃至具知根与具知根为几缘。<a id="a-Af"></a>与眼根乃至已知根为几缘。<a id="a-Ag"></a>答眼根与眼根。<a id="a-Ah"></a>为因增上。<a id="a-Ai"></a>因者一因。<a id="a-Aj"></a>谓同类因。<a id="a-Ak"></a>增上者。<a id="a-Al"></a>谓不碍生及唯无障。<a id="a-Am"></a>后增上义皆同此说。<a id="a-An"></a>与余色根命根苦根为一增上。<a id="a-Ao"></a>与余根为所缘增上。<a id="a-Ap"></a>余根者。<a id="a-Aq"></a>谓意四受信等五三无漏根。<a id="a-Ar"></a>如眼根。<a id="a-As"></a>耳鼻舌根亦尔。<a id="a-At"></a>身根与身根女根男根。<a id="a-Au"></a>为因增上。<a id="a-Av"></a>因者一因。<a id="a-Aw"></a>谓同类因。<a id="a-Ax"></a>与余色根命根苦根。<a id="a-Ay"></a>为一增上。<a id="a-Az"></a>与余根为所缘增上。<a id="a-B0"></a>余根者。<a id="a-B1"></a>如前说。<a id="a-B2"></a>女根与女根身根。<a id="a-B3"></a>为因增上。<a id="a-B4"></a>因者一因。<a id="a-B5"></a>谓同类因。<a id="a-B6"></a>与余色根命根苦根。<a id="a-B7"></a>为一增上。<a id="a-B8"></a>与余根为所缘增上。<a id="a-B9"></a>余根者。<a id="a-BA"></a>如前说。<a id="a-BB"></a>如女根。<a id="a-BC"></a>男根亦尔。<a id="a-BD"></a>命根与命根为因增上。<a id="a-BE"></a>因者一因。<a id="a-BF"></a>谓同类因。<a id="a-BG"></a>与七色根苦根。<a id="a-BH"></a>为一增上。<a id="a-BI"></a>与余根为所缘增上。<a id="a-BJ"></a>余根者。<a id="a-BK"></a>如前说。<a id="a-BL"></a>意根与意根。<a id="a-BM"></a>为因等无间所缘增上。<a id="a-BN"></a>因者三因。<a id="a-BO"></a>谓同类遍行异熟因。<a id="a-BP"></a>等无间者。<a id="a-BQ"></a>谓意根等无间。<a id="a-BR"></a>意根现在前。<a id="a-BS"></a>所缘者。<a id="a-BT"></a>谓意根与意根为所缘。<a id="a-BU"></a>诸等无间。<a id="a-BV"></a>及所缘义。<a id="a-BW"></a>皆准此说。<a id="a-BX"></a>与七色根命根。<a id="a-BY"></a>为因增上。<a id="a-BZ"></a>因者一因。<a id="a-Ba"></a>谓异熟因。<a id="a-Bb"></a>与苦根为因等无间增上。<a id="a-Bc"></a>非所缘。<a id="a-Bd"></a>因者五因。<a id="a-Be"></a>谓相应俱有同类遍行异熟因。<a id="a-Bf"></a>等无间者。<a id="a-Bg"></a>谓意根等无间苦根现在前。<a id="a-Bh"></a>非所缘者。<a id="a-Bi"></a>苦根缘色。<a id="a-Bj"></a>意根非色故。<a id="a-Bk"></a>与余根为因等无间所缘增上。<a id="a-Bl"></a>余根者。<a id="a-Bm"></a>谓乐喜舍忧信等五三无漏根。<a id="a-Bn"></a>此依具缘等故总说。<a id="a-Bo"></a>然因有异。<a id="a-Bp"></a>谓与乐喜舍根为五因。<a id="a-Bq"></a>即相应等五。<a id="a-Br"></a>与忧根为四因。<a id="a-Bs"></a>除异熟因。<a id="a-Bt"></a>与信等五根三无漏根为三因。<a id="a-Bu"></a>即相应俱有同类因。<a id="a-Bv"></a>如意根。<a id="a-Bw"></a>乐根喜根舍根信等五根亦尔。<a id="a-Bx"></a>当知此依缘数等故总相而说。<a id="a-By"></a>然以因缘有差别故。<a id="a-Bz"></a>恐文隔远。<a id="a-C0"></a>今具分别。<a id="a-C1"></a>谓乐根与乐根。<a id="a-C2"></a>为因等无间所缘增上。<a id="a-C3"></a>因者三因。<a id="a-C4"></a>即同类遍行异熟因。<a id="a-C5"></a>与七色命根。<a id="a-C6"></a>为因增上。<a id="a-C7"></a>因者一因。<a id="a-C8"></a>即异熟因。<a id="a-C9"></a>与意根为因等无间所缘增上。<a id="a-CA"></a>因者五因。<a id="a-CB"></a>即相应等五。<a id="a-CC"></a>与苦根为因等无间增上。<a id="a-CD"></a>非所缘。<a id="a-CE"></a>因者二因。<a id="a-CF"></a>即同类异熟因。<a id="a-CG"></a>非所缘者。<a id="a-CH"></a>苦根缘色。<a id="a-CI"></a>乐根非色故。<a id="a-CJ"></a>与喜根为因等无间所缘增上。<a id="a-CK"></a>因者二因。<a id="a-CL"></a>即同类异熟因。<a id="a-CM"></a>与忧根为因等无间所缘增上因者一因。<a id="a-CN"></a>即同类因。<a id="a-CO"></a>与舍根为因等无间所缘增上。<a id="a-CP"></a>因者三因。<a id="a-CQ"></a>即同类遍行异熟因。<a id="a-CR"></a>与信等五根三无漏根。<a id="a-CS"></a>为因等无间所缘增上。<a id="a-CT"></a>因者三因。<a id="a-CU"></a>即相应俱有同类因。<a id="a-CV"></a>喜根与喜根。<a id="a-CW"></a>为因等无间所缘增上。<a id="a-CX"></a>因者三因。<a id="a-CY"></a>即同类遍行异熟因。<a id="a-CZ"></a>与七色根命根。<a id="a-Ca"></a>为因增上。<a id="a-Cb"></a>因者一因。<a id="a-Cc"></a>即异熟因。<a id="a-Cd"></a>与意根。<a id="a-Ce"></a>为因等无间所缘增上。<a id="a-Cf"></a>因者五因。<a id="a-Cg"></a>即相应等五。<a id="a-Ch"></a>与乐根。<a id="a-Ci"></a>为因等无间所缘增上。<a id="a-Cj"></a>因者三因。<a id="a-Ck"></a>即同类遍行异熟因。<a id="a-Cl"></a>与苦根。<a id="a-Cm"></a>为因等无间增上。<a id="a-Cn"></a>非所缘。<a id="a-Co"></a>因者三因。<a id="a-Cp"></a>即同类遍行异熟因。<a id="a-Cq"></a>与忧根。<a id="a-Cr"></a>为因等无间所缘增上。<a id="a-Cs"></a>因者二因。<a id="a-Ct"></a>即同类遍行因。<a id="a-Cu"></a>与舍根。<a id="a-Cv"></a>为因等无间所缘增上。<a id="a-Cw"></a>因者三因。<a id="a-Cx"></a>即同类遍行异熟因。<a id="a-Cy"></a>与信等五根三无漏根。<a id="a-Cz"></a>为因等无间所缘增上。<a id="a-D0"></a>因者三因。<a id="a-D1"></a>即相应俱有同类因。<a id="a-D2"></a>舍根与舍根。<a id="a-D3"></a>为因等无间所缘增上。<a id="a-D4"></a>因者三因。<a id="a-D5"></a>即同类遍行异熟因。<a id="a-D6"></a>与七色根命根。<a id="a-D7"></a>为因增上。<a id="a-D8"></a>因者一因。<a id="a-D9"></a>即异熟因。<a id="a-DA"></a>与意根。<a id="a-DB"></a>为因等无间所缘增上。<a id="a-DC"></a>因者五因。<a id="a-DD"></a>即相应等五。<a id="a-DE"></a>与乐根喜根。<a id="a-DF"></a>为因等无间所缘增上。<a id="a-DG"></a>因者三因。<a id="a-DH"></a>即同类遍行异熟因。<a id="a-DI"></a>与苦根。<a id="a-DJ"></a>为因等无间增上。<a id="a-DK"></a>非所缘。<a id="a-DL"></a>因者三因。<a id="a-DM"></a>即同类遍行异熟因。<a id="a-DN"></a>与忧根。<a id="a-DO"></a>为因等无间所缘增上。<a id="a-DP"></a>因者二因。<a id="a-DQ"></a>则同类遍行因。<a id="a-DR"></a>与信等五根三无漏根。<a id="a-DS"></a>为因等无间所缘增上。<a id="a-DT"></a>因者三因。<a id="a-DU"></a>即相应俱有同类因信根与信根。<a id="a-DV"></a>为因等无间所缘增上。<a id="a-DW"></a>因者一因。<a id="a-DX"></a>即同类因。<a id="a-DY"></a>与七色根命根。<a id="a-DZ"></a>为因增上。<a id="a-Da"></a>因者一因。<a id="a-Db"></a>即异熟因。<a id="a-Dc"></a>与意根乐根喜根舍根。<a id="a-Dd"></a>为因等无间所缘增上。<a id="a-De"></a>因者四因。<a id="a-Df"></a>除遍行因。<a id="a-Dg"></a>与苦根为因等无间增上。<a id="a-Dh"></a>非所缘。<a id="a-Di"></a>因者三因。<a id="a-Dj"></a>即相应俱有同类因。<a id="a-Dk"></a>与忧根。<a id="a-Dl"></a>为因等无间所缘增上。<a id="a-Dm"></a>因者三因。<a id="a-Dn"></a>即相应俱有同类因。<a id="a-Do"></a>与精进等四根三无漏根为因等无间所缘增上。<a id="a-Dp"></a>因者三因。<a id="a-Dq"></a>即相应俱有同类因。<a id="a-Dr"></a>如信根。<a id="a-Ds"></a>精进等四根亦尔。<a id="a-Dt"></a>苦根与苦根。<a id="a-Du"></a>为因等无间增上。<a id="a-Dv"></a>非所缘。<a id="a-Dw"></a>因者二因。<a id="a-Dx"></a>即同类异熟因。<a id="a-Dy"></a>非所缘者。<a id="a-Dz"></a>苦根缘色苦根非色故。<a id="a-E0"></a>与七色根命根。<a id="a-E1"></a>为因增上。<a id="a-E2"></a>因者一因。<a id="a-E3"></a>即异熟因。<a id="a-E4"></a>与三无漏根。<a id="a-E5"></a>为所缘增上。<a id="a-E6"></a>所缘者。<a id="a-E7"></a>谓与苦忍苦智集忍集智品为所缘。<a id="a-E8"></a>与余根为因等无间所缘增上。<a id="a-E9"></a>余根者。<a id="a-EA"></a>谓意乐喜舍忧信等五根。<a id="a-EB"></a>此亦具缘等故总说。<a id="a-EC"></a>然因有异。<a id="a-ED"></a>谓与意根为四因。<a id="a-EE"></a>除遍行因。<a id="a-EF"></a>与乐根喜根舍根为二因。<a id="a-EG"></a>即同类异熟因。<a id="a-EH"></a>与忧根为一因。<a id="a-EI"></a>即同类因。<a id="a-EJ"></a>与信等五根为三因。<a id="a-EK"></a>即相应俱有同类因。<a id="a-EL"></a>忧根与忧根。<a id="a-EM"></a>为因等无间所缘增上。<a id="a-EN"></a>因者二因。<a id="a-EO"></a>即同类遍行因。<a id="a-EP"></a>与七色根命根为因增上。<a id="a-EQ"></a>因者一因。<a id="a-ER"></a>即异熟因。<a id="a-ES"></a>与苦根为因等无间增上。<a id="a-ET"></a>非所缘。<a id="a-EU"></a>因者三因。<a id="a-EV"></a>即同类遍行异熟因。<a id="a-EW"></a>与三无漏根。<a id="a-EX"></a>为所缘增上。<a id="a-EY"></a>所缘者。<a id="a-EZ"></a>谓与苦忍苦智集忍集智品为所缘。<a id="a-Ea"></a>与余根为因等无间所缘增上。<a id="a-Eb"></a>余根者。<a id="a-Ec"></a>谓意乐喜舍信等五根。<a id="a-Ed"></a>此亦具缘等故总说。<a id="a-Ee"></a>然因有异。<a id="a-Ef"></a>谓与意根为五因。<a id="a-Eg"></a>即相应等五。<a id="a-Eh"></a>与乐喜舍根为三因。<a id="a-Ei"></a>即同类遍行异熟因。<a id="a-Ej"></a>与信等五根为三因。<a id="a-Ek"></a>即相应俱有同类因。<a id="a-El"></a>未知当知根与未知当知根为因等无间所缘增上。<a id="a-Em"></a>因者三因。<a id="a-En"></a>即相应俱有同类因。<a id="a-Eo"></a>所缘者。<a id="a-Ep"></a>谓与道忍道智品为所缘。<a id="a-Eq"></a>与具知根为因所缘增上。<a id="a-Er"></a>非等无间。<a id="a-Es"></a>因者一因。<a id="a-Et"></a>即同类因。<a id="a-Eu"></a>所缘者。<a id="a-Ev"></a>谓与道忍道智品为所缘。<a id="a-Ew"></a>非等无间者。<a id="a-Ex"></a>未知当知根等无间。<a id="a-Ey"></a>具知根不现前故。<a id="a-Ez"></a>与七色根命根苦根。<a id="a-F0"></a>为一增上。<a id="a-F1"></a>与忧根为所缘增上。<a id="a-F2"></a>与余根。<a id="a-F3"></a>为因等无间所缘增上。<a id="a-F4"></a>余根者。<a id="a-F5"></a>谓意乐喜舍信等五已知根。<a id="a-F6"></a>此亦具缘等故总说。<a id="a-F7"></a>然因有异。<a id="a-F8"></a>谓与意等九根为三因。<a id="a-F9"></a>即相应俱有同类因。<a id="a-FA"></a>与已知根为一因。<a id="a-FB"></a>即同类因。<a id="a-FC"></a>已知根与已知根。<a id="a-FD"></a>为因等无间所缘增上。<a id="a-FE"></a>因者三因。<a id="a-FF"></a>即相应俱有同类因。<a id="a-FG"></a>与七色根命根苦根。<a id="a-FH"></a>为一增上。<a id="a-FI"></a>与忧根未知当知根为所缘增上。<a id="a-FJ"></a>与余根。<a id="a-FK"></a>为因等无间所缘增上。<a id="a-FL"></a>余根者。<a id="a-FM"></a>谓意乐喜舍信等五具知根。<a id="a-FN"></a>此亦具缘等故总说。<a id="a-FO"></a>然因有异谓与意等九根。<a id="a-FP"></a>为三因。<a id="a-FQ"></a>即相应俱有同类因。<a id="a-FR"></a>与具知根为一因。<a id="a-FS"></a>即同类因。<a id="a-FT"></a>具知根与具知根。<a id="a-FU"></a>为因等无间所缘增上。<a id="a-FV"></a>因者三因。<a id="a-FW"></a>即相应俱有同类。<a id="a-FX"></a>与七色根命根苦根。<a id="a-FY"></a>为一增上。<a id="a-FZ"></a>与忧根未知当知根已知根。<a id="a-Fa"></a>为所缘增上。<a id="a-Fb"></a>与余根为因等无间所缘增上。<a id="a-Fc"></a>余根者。<a id="a-Fd"></a>谓意乐喜舍信等五根。<a id="a-Fe"></a>因者三因。<a id="a-Ff"></a>即相应俱有同类因。<a id="a-Fg"></a>等无间者。<a id="a-Fh"></a>谓具知根等无间。<a id="a-Fi"></a>意等九根现在前。<a id="a-Fj"></a>所缘者。<a id="a-Fk"></a>谓具知根与意等九根为所缘。<a id="a-Fl"></a>增上者。<a id="a-Fm"></a>谓不碍生及唯无障。</p>
 </body>
</html>