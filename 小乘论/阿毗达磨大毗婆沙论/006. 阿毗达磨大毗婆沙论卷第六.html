<!doctype html>
<html id="z3IBVaE11N" data-ver="1031">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第六</h1>
  <h2 id="a2">杂蕴第一中世第一法纳息第一之五</h2>
  <p id="a3">云何顶。<a id="a-4"></a>答于佛法僧生小量信。<a id="a-5"></a>问何故名顶。<a id="a-6"></a>答如山顶故。<a id="a-7"></a>谓如山顶人不久住。<a id="a-8"></a>若无诸难便过此山。<a id="a-9"></a>更至余山。<a id="a-A"></a>若有诸难即还退下。<a id="a-B"></a>如是行者。<a id="a-C"></a>至顶位中必不久住。<a id="a-D"></a>若无诸难便进至忍。<a id="a-E"></a>若有诸难还退住暖。<a id="a-F"></a>有说此应名为下。<a id="a-G"></a>顶以在最下。<a id="a-H"></a>顺决择分。<a id="a-I"></a>暖法上故。<a id="a-J"></a>有说此顶应名为中。<a id="a-K"></a>以在下暖上忍中故。<a id="a-L"></a>尊者妙音作如是说。<a id="a-M"></a>顺决择分总有二种。<a id="a-N"></a>一欲界系。<a id="a-O"></a>二色界系。<a id="a-P"></a>欲界系中。<a id="a-Q"></a>下者名暖。<a id="a-R"></a>上者名顶。<a id="a-S"></a>色界系中。<a id="a-T"></a>下者名忍。<a id="a-U"></a>上者名世第一法。<a id="a-V"></a>此于欲界顺决择分中胜故名顶。<a id="a-W"></a>彼不应作是说此四皆是。<a id="a-X"></a>定地修地。<a id="a-Y"></a>行圣行相。<a id="a-Z"></a>色界法故。<a id="a-a"></a>应作是说。<a id="a-b"></a>顺决择分总有二种。<a id="a-c"></a>一可退二不可退。<a id="a-d"></a>可退中下者名暖。<a id="a-e"></a>上者名顶不可退中。<a id="a-f"></a>下者名忍。<a id="a-g"></a>上者名世第一法。<a id="a-h"></a>此于可退顺决择分中胜故名顶。<a id="a-i"></a>问何故此信名小量耶。<a id="a-j"></a>尊者妙音作如是说。<a id="a-k"></a>欲界名小。<a id="a-l"></a>以下劣故。<a id="a-m"></a>此在欲界故名小量。<a id="a-n"></a>有说此信应名异量。<a id="a-o"></a>量谓决定信顺印可。<a id="a-p"></a>故名为量。<a id="a-q"></a>暖是第一顶是第二。<a id="a-r"></a>此异于前。<a id="a-s"></a>故名异量。<a id="a-t"></a>有说此信应名少量以顶位中不久住故。<a id="a-u"></a>如露悬枝不久停住。<a id="a-v"></a>应作是说。<a id="a-w"></a>此顶但应名小量信。<a id="a-x"></a>在可退位乐观宝故。<a id="a-y"></a>此中于佛僧生小量信者。<a id="a-z"></a>说缘道谛信。<a id="a-10"></a>于法生小量信者。<a id="a-11"></a>说缘灭谛信。<a id="a-12"></a>问此顶善根具以十六行相。<a id="a-13"></a>缘四圣谛。<a id="a-14"></a>何故此中但说缘灭道谛非苦集耶。<a id="a-15"></a>答依胜说故。<a id="a-16"></a>谓四谛中灭道是胜出生死故。<a id="a-17"></a>复次灭道二谛清净无垢离过微妙。<a id="a-18"></a>是可信事。<a id="a-19"></a>是生信处。<a id="a-1A"></a>是所归依。<a id="a-1B"></a>是故偏说。<a id="a-1C"></a>复次灭道二谛。<a id="a-1D"></a>非唯可信亦是可求。<a id="a-1E"></a>难可证得极可欣故。<a id="a-1F"></a>苦集不尔是故不说。<a id="a-1G"></a>复次为受化者生信乐故。<a id="a-1H"></a>若佛为彼说苦集谛。<a id="a-1I"></a>便作是念。<a id="a-1J"></a>我无始来。<a id="a-1K"></a>为此鄙劣。<a id="a-1L"></a>烦恼恶行。<a id="a-1M"></a>及所得果。<a id="a-1N"></a>扰乱逼迫。<a id="a-1O"></a>宁可信乐。<a id="a-1P"></a>若说灭道。<a id="a-1Q"></a>便深信乐。<a id="a-1R"></a>不欲舍离。<a id="a-1S"></a>故于此中。<a id="a-1T"></a>偏说灭道。<a id="a-1U"></a>有说于佛僧。<a id="a-1V"></a>生小量信者。<a id="a-1W"></a>说缘道谛信。<a id="a-1X"></a>于法生小量信者。<a id="a-1Y"></a>说缘三谛信。<a id="a-1Z"></a>以顶具缘四圣谛故。<a id="a-1a"></a>问缘灭道谛可尔。<a id="a-1b"></a>是可信事。<a id="a-1c"></a>是生信处。<a id="a-1d"></a>是所归依。<a id="a-1e"></a>应信乐故。<a id="a-1f"></a>缘苦集谛云何可尔。<a id="a-1g"></a>烦恼恶行及所得果。<a id="a-1h"></a>犹如粪秽深可厌患。<a id="a-1i"></a>不应于中生信乐故。<a id="a-1j"></a>答信有二种。<a id="a-1k"></a>一者信可。<a id="a-1l"></a>二者信乐。<a id="a-1m"></a>于灭道谛具二种信。<a id="a-1n"></a>于苦集谛虽无信乐。<a id="a-1o"></a>而有信可。<a id="a-1p"></a>故缘苦集亦生于信。<a id="a-1q"></a>如人掘地求水宝等。<a id="a-1r"></a>具二种信。<a id="a-1s"></a>一者信可。<a id="a-1t"></a>谓信地中有水宝等故。<a id="a-1u"></a>二者信乐。<a id="a-1v"></a>谓信水等是可欣乐故。<a id="a-1w"></a>胁尊者言。<a id="a-1x"></a>为厌患苦集故。<a id="a-1y"></a>称赞灭道。<a id="a-1z"></a>谓此灭道寂静美妙。<a id="a-20"></a>止息对治下劣鄙秽苦集法故。<a id="a-21"></a>如人风雨所逼恼故称赞舍宅。<a id="a-22"></a>故于四谛皆可生信。<a id="a-23"></a>然于道谛。<a id="a-24"></a>亦非一切具二种信。<a id="a-25"></a>谓随信行者。<a id="a-26"></a>于随法行道具二种信。<a id="a-27"></a>谓信可彼信乐彼故。<a id="a-28"></a>随法行者。<a id="a-29"></a>于随信行道。<a id="a-2A"></a>唯有一信。<a id="a-2B"></a>谓虽信可彼。<a id="a-2C"></a>而不信乐彼故。<a id="a-2D"></a>信胜解者。<a id="a-2E"></a>于见至道。<a id="a-2F"></a>具二种信见至者于信胜解道。<a id="a-2G"></a>唯有一信。<a id="a-2H"></a>时解脱者。<a id="a-2I"></a>于不时解脱道。<a id="a-2J"></a>具二种信。<a id="a-2K"></a>不时解脱者。<a id="a-2L"></a>于时解脱道。<a id="a-2M"></a>唯有一信。<a id="a-2N"></a>佛于佛道具二种信。<a id="a-2O"></a>于二乘道唯有一信。<a id="a-2P"></a>独觉于二道具二种信。<a id="a-2Q"></a>于声闻道唯有一信。<a id="a-2R"></a>声闻于三道皆具二信。<a id="a-2S"></a>此中尊者。<a id="a-2T"></a>欲令前义得成立故。<a id="a-2U"></a>复引契经。<a id="a-2V"></a>如世尊为波罗衍拏摩纳婆说。</p>
  <p id="a2W">若于佛法僧　　生起微小信</p>
  <p id="a2X">儒童应知彼　　名已得顶法</p>
  <p id="a2Y">问此顶善根。<a id="a-2Z"></a>十六行相。<a id="a-2a"></a>观四圣谛。<a id="a-2b"></a>何故世尊。<a id="a-2c"></a>为摩纳婆。<a id="a-2d"></a>说信三宝。<a id="a-2e"></a>答彼于三宝。<a id="a-2f"></a>愚惑不信。<a id="a-2g"></a>然三宝希有。<a id="a-2h"></a>难可值遇。<a id="a-2i"></a>欲令信解。<a id="a-2j"></a>故为说之。<a id="a-2k"></a>有说彼摩纳婆为苦所逼。<a id="a-2l"></a>欲求出要来诣佛所。<a id="a-2m"></a>说是颂言。</p>
  <p id="a2n">为苦所逼诸众生　　不知出要来诣佛</p>
  <p id="a2o">唯愿为说除众患　　如热所逼入凉池</p>
  <p id="a2p">出苦之要无过三宝。<a id="a-2q"></a>故佛为说于三宝信。<a id="a-2r"></a>有说欲令所化于佛法中深生信重。<a id="a-2s"></a>故佛为说于佛法僧生微小信。<a id="a-2t"></a>若佛为说四圣谛者。<a id="a-2u"></a>所化有情便作是念。<a id="a-2v"></a>我等何用信重如是烦恼恶行颠倒见趣及所得果苦集谛为。<a id="a-2w"></a>若佛为说佛法僧宝。<a id="a-2x"></a>彼便踊跃深生信重。<a id="a-2y"></a>有说随修行者乐别观故。<a id="a-2z"></a>谓修行者于暖位中乐别观蕴。<a id="a-30"></a>于顶位中乐别观宝。<a id="a-31"></a>于忍位中乐别观谛。<a id="a-32"></a>故于顶位说信三宝。</p>
  <p id="a33">如世尊告阿难陀言。<a id="a-34"></a>吾今为汝等。<a id="a-35"></a>说顶及顶堕。<a id="a-36"></a>谓圣弟子。<a id="a-37"></a>于五取蕴。<a id="a-38"></a>起作有为缘生法中。<a id="a-39"></a>思量观察。<a id="a-3A"></a>此是无常苦空无我。<a id="a-3B"></a>彼即于如是思量观察时。<a id="a-3C"></a>有忍有见。<a id="a-3D"></a>有欲乐有行解。<a id="a-3E"></a>有见审虑忍。<a id="a-3F"></a>如是名为顶。<a id="a-3G"></a>问何故世尊。<a id="a-3H"></a>为波罗衍拏。<a id="a-3I"></a>说信为顶。<a id="a-3J"></a>为诸新学苾刍。<a id="a-3K"></a>说慧为顶耶。<a id="a-3L"></a>答佛善知法相。<a id="a-3M"></a>及善知根器。<a id="a-3N"></a>应为说者即为说之。<a id="a-3O"></a>余无此能故不应问。</p>
  <p id="a3P">复次波罗衍拏。<a id="a-3Q"></a>住初业地未串习所作。<a id="a-3R"></a>未得奢摩他未入圣教。<a id="a-3S"></a>未修渐次。<a id="a-3T"></a>诸有所作皆藉他缘。<a id="a-3U"></a>闻他天神赞佛功德。<a id="a-3V"></a>于佛生信来诣佛所尔时世尊。<a id="a-3W"></a>依顶等流说信为顶。<a id="a-3X"></a>新学苾刍与彼相违。<a id="a-3Y"></a>是故为说顶之自性。<a id="a-3Z"></a>复次佛随所阙而为说故。<a id="a-3a"></a>谓波罗衍拏。<a id="a-3b"></a>有慧阙信故为彼说信为顶。<a id="a-3c"></a>新学苾刍有信阙慧故。<a id="a-3d"></a>为彼说慧为顶复次为止谄曲及愚痴故。<a id="a-3e"></a>谓波罗衍拏是婆罗门种。<a id="a-3f"></a>虽有智慧而阙净信。<a id="a-3g"></a>无信之慧增长谄曲。<a id="a-3h"></a>为止彼谄曲故说信为顶。<a id="a-3i"></a>新学苾刍是释迦种。<a id="a-3j"></a>虽有净信而阙智慧。<a id="a-3k"></a>无慧之信增长愚痴。<a id="a-3l"></a>为止彼愚痴故说慧为顶。<a id="a-3m"></a>复次世尊所化有利根者。<a id="a-3n"></a>有钝根者。<a id="a-3o"></a>为利根者说信为顶。<a id="a-3p"></a>为钝根者说慧为顶。<a id="a-3q"></a>如利根钝根。<a id="a-3r"></a>因力缘力。<a id="a-3s"></a>内分力外分力。<a id="a-3t"></a>内如理作意力。<a id="a-3u"></a>外从他闻法力。<a id="a-3v"></a>无痴增相续力。<a id="a-3w"></a>无贪增相续力。<a id="a-3x"></a>应知亦尔。</p>
  <p id="a3y">云何顶堕。<a id="a-3z"></a>乃至广说。<a id="a-40"></a>问何故此中。<a id="a-41"></a>但说顶堕。<a id="a-42"></a>不说暖耶答应说而不说者。<a id="a-43"></a>当知此义有余。<a id="a-44"></a>复次说胜有堕。<a id="a-45"></a>已显劣故。<a id="a-46"></a>谓顶善根是胜尚退。<a id="a-47"></a>况暖善根劣而无退。<a id="a-48"></a>有说不应诘问。<a id="a-49"></a>尊者不说暖退因缘。<a id="a-4A"></a>所以者何。<a id="a-4B"></a>契经说故。<a id="a-4C"></a>谓契经中。<a id="a-4D"></a>但说顶堕。<a id="a-4E"></a>不说暖堕。<a id="a-4F"></a>尊者依经。<a id="a-4G"></a>而造此论故不应责。<a id="a-4H"></a>有说从顶退时。<a id="a-4I"></a>生大忧恼。<a id="a-4J"></a>退暖不尔。<a id="a-4K"></a>故不说之。<a id="a-4L"></a>谓如有人见宝伏藏。<a id="a-4M"></a>满中珍宝见已欢喜作是思惟。<a id="a-4N"></a>我今永绝贫穷根本。<a id="a-4O"></a>适欲取时忽然还灭。<a id="a-4P"></a>彼人尔时生大忧恼。<a id="a-4Q"></a>如是行者住顶位中自念不久。<a id="a-4R"></a>入于忍位永舍恶趣。<a id="a-4S"></a>生大欢喜后退此顶。<a id="a-4T"></a>还住暖时生大忧恼。<a id="a-4U"></a>失胜利故。<a id="a-4V"></a>设从暖位进得顶时。<a id="a-4W"></a>彼犹未能永舍恶趣。<a id="a-4X"></a>故从彼退不大忧恼。<a id="a-4Y"></a>有说住顶位时多诸留难住暖不尔。<a id="a-4Z"></a>是故偏说。<a id="a-4a"></a>故如是说。<a id="a-4b"></a>于三时中诸业烦恼。<a id="a-4c"></a>极与行者而作留难。<a id="a-4d"></a>一从顶入忍时能感恶趣诸业烦恼极为留难。<a id="a-4e"></a>义言行者若入忍位定不复受诸恶趣生。<a id="a-4f"></a>我于谁身受异熟果。<a id="a-4g"></a>二圣者离欲染时。<a id="a-4h"></a>能感欲界诸业烦恼极为留难。<a id="a-4i"></a>义言行者。<a id="a-4j"></a>若离欲染于欲界生。<a id="a-4k"></a>定不复受我于谁身受异熟果。<a id="a-4l"></a>三得阿罗汉果时。<a id="a-4m"></a>能感后有诸业烦恼极为留难。<a id="a-4n"></a>义言行者若得阿罗汉果。<a id="a-4o"></a>定不复受一切生死。<a id="a-4p"></a>我于谁身受异熟果。<a id="a-4q"></a>有说顶不久住是进退际故。<a id="a-4r"></a>暖位不尔故不说暖堕。<a id="a-4s"></a>有说住顶位时将获大利。<a id="a-4t"></a>犹如圣者得不堕法得忍。<a id="a-4u"></a>异生亦复如是。<a id="a-4v"></a>如室路拏二十俱胝九十一劫不堕恶趣。<a id="a-4w"></a>从顶退时失此大利。<a id="a-4x"></a>故说顶堕。<a id="a-4y"></a>退暖不尔故不说之。</p>
  <p id="a4z">云何顶堕。<a id="a-50"></a>答如有一类。<a id="a-51"></a>亲近善士听闻正法。<a id="a-52"></a>如理作意信佛菩提法。<a id="a-53"></a>是善说增修妙行。<a id="a-54"></a>色无常。<a id="a-55"></a>受想行识无常。<a id="a-56"></a>善施设苦谛。<a id="a-57"></a>善施设集灭道谛。<a id="a-58"></a>彼于异时。<a id="a-59"></a>不亲近善士。<a id="a-5A"></a>不听闻正法。<a id="a-5B"></a>不如理作意。<a id="a-5C"></a>于已得世俗信。<a id="a-5D"></a>退没破坏移转亡失。<a id="a-5E"></a>故名顶堕。<a id="a-5F"></a>问何故作此论。<a id="a-5G"></a>答前虽说顶自性。<a id="a-5H"></a>而未说顶云何得云何舍。<a id="a-5I"></a>今欲说之故作此论。<a id="a-5J"></a>亲近善士者。<a id="a-5K"></a>谓亲近善友。<a id="a-5L"></a>听闻正法者。<a id="a-5M"></a>谓属耳听闻。<a id="a-5N"></a>如理所引。<a id="a-5O"></a>诃毁流转。<a id="a-5P"></a>赞叹还灭。<a id="a-5Q"></a>顺瑜伽法。<a id="a-5R"></a>如理作意者。<a id="a-5S"></a>谓自内正解信佛菩提法。<a id="a-5T"></a>是善说增修妙行者。<a id="a-5U"></a>显信三宝。<a id="a-5V"></a>色无常受想行识无常者。<a id="a-5W"></a>显信五蕴。<a id="a-5X"></a>善施设苦谛。<a id="a-5Y"></a>善施设集灭道谛者。<a id="a-5Z"></a>显信四谛。<a id="a-5a"></a>此中信佛菩提。<a id="a-5b"></a>乃至信善施设道谛。<a id="a-5c"></a>皆共显示法随法行。<a id="a-5d"></a>此及前三。<a id="a-5e"></a>即是显示四预流支。<a id="a-5f"></a>是名得顶。<a id="a-5g"></a>问佛为何等所化有情。<a id="a-5h"></a>于顶位中显示三宝。<a id="a-5i"></a>复为何等显示五蕴。<a id="a-5j"></a>又为何等显示四谛。<a id="a-5k"></a>答为愚宝者显示三宝。<a id="a-5l"></a>为愚蕴者显示五蕴。<a id="a-5m"></a>为愚谛者显示四谛。<a id="a-5n"></a>复次为初业者显示三宝为已串习者显示五蕴。<a id="a-5o"></a>为已超作意者显示四谛复次为钝根者显示三宝。<a id="a-5p"></a>为中根者显示五蕴。<a id="a-5q"></a>为利根者显示四谛。<a id="a-5r"></a>复次为疑行者显示三宝。<a id="a-5s"></a>为我慢行者显示五蕴。<a id="a-5t"></a>为诸邪见损觉慧者显示四谛。<a id="a-5u"></a>有作是说。<a id="a-5v"></a>为乐广者显示三宝。<a id="a-5w"></a>为乐略者显示四谛。<a id="a-5x"></a>为乐广略者显示五蕴。<a id="a-5y"></a>是名三种所为差别。<a id="a-5z"></a>已说得顶。<a id="a-60"></a>云何舍顶。<a id="a-61"></a>彼于异时者。<a id="a-62"></a>谓彼散乱时。<a id="a-63"></a>不亲近善士者。<a id="a-64"></a>谓亲近恶友。<a id="a-65"></a>不听闻正法者。<a id="a-66"></a>谓作意听闻非理所引。<a id="a-67"></a>赞叹流转诃毁还灭。<a id="a-68"></a>违瑜伽法。<a id="a-69"></a>不如理作意者。<a id="a-6A"></a>谓自内邪解。<a id="a-6B"></a>于已得世俗信。<a id="a-6C"></a>退没破坏。<a id="a-6D"></a>移转亡失者。<a id="a-6E"></a>谓于已得即顶位中。<a id="a-6F"></a>顶等流世俗信。<a id="a-6G"></a>退没破坏。<a id="a-6H"></a>移转亡失。</p>
  <p id="a6I">此中尊者。<a id="a-6J"></a>欲令顶堕义得成立故。<a id="a-6K"></a>复引契经为证。<a id="a-6L"></a>如佛即为波罗衍拏摩纳婆说。</p>
  <p id="a6M">若人于如是　　三法而退失</p>
  <p id="a6N">我说彼等类　　应知名顶堕</p>
  <p id="a6O">问何等名为顶堕自性。<a id="a-6P"></a>答顶堕自性是不成就。<a id="a-6Q"></a>无覆无记心不相应行蕴所摄。<a id="a-6R"></a>有说信时名得顶。<a id="a-6S"></a>不信时名顶堕。<a id="a-6T"></a>如是则说。<a id="a-6U"></a>不信为顶堕自性。<a id="a-6V"></a>有说诸烦恼缠。<a id="a-6W"></a>能令顶堕。<a id="a-6X"></a>如是则说诸染污法。<a id="a-6Y"></a>为顶堕自性。<a id="a-6Z"></a>有说若法随顺退彼法。<a id="a-6a"></a>名顶堕。<a id="a-6b"></a>如是则说一切法为顶堕自性。<a id="a-6c"></a>以退顶时一切法皆是退顶。<a id="a-6d"></a>增上缘故。<a id="a-6e"></a>譬喻者言。<a id="a-6f"></a>此但假说无实自性。<a id="a-6g"></a>谓相续中。<a id="a-6h"></a>先成就顶。<a id="a-6i"></a>今时退失。<a id="a-6j"></a>说为顶堕。<a id="a-6k"></a>如何求觅顶堕自性。<a id="a-6l"></a>如人有财名为富者。<a id="a-6m"></a>若贼劫去即名贫人。<a id="a-6n"></a>他问汝贫以何为性。<a id="a-6o"></a>彼答我昔多有珍财。<a id="a-6p"></a>今被劫去唯名贫者。<a id="a-6q"></a>当有何性。<a id="a-6r"></a>又如有人先着衣服。<a id="a-6s"></a>后贼夺去即便露形。<a id="a-6t"></a>他问汝今露形以何为性。<a id="a-6u"></a>彼答我先有衣。<a id="a-6v"></a>今贼夺去。<a id="a-6w"></a>唯露形住。<a id="a-6x"></a>当有何性。<a id="a-6y"></a>又如有人衣服破坏。<a id="a-6z"></a>他问汝衣破坏以何为性。<a id="a-70"></a>彼答我衣本完今已破坏。<a id="a-71"></a>唯名衣破。<a id="a-72"></a>当有何性。<a id="a-73"></a>如是行者先成就顶今时退失。<a id="a-74"></a>说名顶堕无别自性。<a id="a-75"></a>评曰初说为善。<a id="a-76"></a>此即摄在。<a id="a-77"></a>复有所余如是类法。<a id="a-78"></a>不相应中。<a id="a-79"></a>不相应行有多种故。</p>
  <p id="a7A">云何暖乃至广说。<a id="a-7B"></a>问何故名暖。<a id="a-7C"></a>答智于境转。<a id="a-7D"></a>故有胜智。<a id="a-7E"></a>暖生能烧诸烦恼薪。<a id="a-7F"></a>故名为暖犹如钻火。<a id="a-7G"></a>上下相依有火。<a id="a-7H"></a>暖生能烧薪等。<a id="a-7I"></a>有说诸有相依故。<a id="a-7J"></a>有堕有智暖生。<a id="a-7K"></a>能令诸有皆悉萎悴。<a id="a-7L"></a>故名为暖。<a id="a-7M"></a>犹如夏时聚花为[卄/積]。<a id="a-7N"></a>花生暖气还自萎悴。<a id="a-7O"></a>又如夏时积聚粪壤。<a id="a-7P"></a>中生暖气还自腐烂。<a id="a-7Q"></a>有说诸蕴相依故。<a id="a-7R"></a>有堕蕴智暖生。<a id="a-7S"></a>能烧蕴林令其永灭。<a id="a-7T"></a>故名为暖。<a id="a-7U"></a>如竹[竺-二+韋]等相摩暖生。<a id="a-7V"></a>能烧彼林令为灰烬。<a id="a-7W"></a>尊者妙音作如是说。<a id="a-7X"></a>依求解脱有善根生。<a id="a-7Y"></a>是圣道日前行前相。<a id="a-7Z"></a>故名为暖。<a id="a-7a"></a>如日将出明相先现。<a id="a-7b"></a>复次依求解脱有善根生。<a id="a-7c"></a>是圣道火前行前相。<a id="a-7d"></a>故名为暖。<a id="a-7e"></a>如火将然烟为前相。</p>
  <p id="a7f">云何暖。<a id="a-7g"></a>答若于正法毗奈耶中。<a id="a-7h"></a>有少信爱。<a id="a-7i"></a>即信名爱故名信爱。<a id="a-7j"></a>于正法中。<a id="a-7k"></a>有信爱者。<a id="a-7l"></a>说缘道谛信。<a id="a-7m"></a>于毗奈耶中。<a id="a-7n"></a>有信爱者。<a id="a-7o"></a>说缘灭谛信。<a id="a-7p"></a>问此暖善根。<a id="a-7q"></a>具以十六行相。<a id="a-7r"></a>缘四圣谛。<a id="a-7s"></a>何故此中。<a id="a-7t"></a>但说缘灭道谛非苦集耶。<a id="a-7u"></a>答依胜说故。<a id="a-7v"></a>谓四谛中灭道是胜。<a id="a-7w"></a>出生死故。<a id="a-7x"></a>余如顶中广说。<a id="a-7y"></a>有说于正法中。<a id="a-7z"></a>有信爱者。<a id="a-80"></a>说缘三谛信。<a id="a-81"></a>于毗奈耶中。<a id="a-82"></a>有信爱者。<a id="a-83"></a>说缘灭谛信。<a id="a-84"></a>以暖具缘四圣谛故。<a id="a-85"></a>问缘灭道谛可尔。<a id="a-86"></a>是可信事。<a id="a-87"></a>是生信处。<a id="a-88"></a>是所归依。<a id="a-89"></a>应信爱故。<a id="a-8A"></a>缘苦集谛。<a id="a-8B"></a>云何可尔。<a id="a-8C"></a>烦恼恶行及所得果。<a id="a-8D"></a>犹如粪秽深可厌患。<a id="a-8E"></a>不应于中生信爱故。<a id="a-8F"></a>答信有二种。<a id="a-8G"></a>一者信可。<a id="a-8H"></a>二者信爱。<a id="a-8I"></a>于灭道谛具二种信。<a id="a-8J"></a>于苦集谛虽无信爱而有信可。<a id="a-8K"></a>故缘苦集亦生于信。<a id="a-8L"></a>余广说如顶。<a id="a-8M"></a>问诸于正法毗奈耶中。<a id="a-8N"></a>有少信爱者。<a id="a-8O"></a>彼皆得暖耶。<a id="a-8P"></a>答不尔。<a id="a-8Q"></a>所以者何。<a id="a-8R"></a>暖是色界定地修地。<a id="a-8S"></a>十六行相所摄善根。<a id="a-8T"></a>此中说有如是信爱。<a id="a-8U"></a>非余信爱故言不尔。</p>
  <p id="a8V">此中尊者。<a id="a-8W"></a>引经为证。<a id="a-8X"></a>如世尊为马师井宿二苾刍说。<a id="a-8Y"></a>此二愚人。<a id="a-8Z"></a>离我正法及毗奈耶。<a id="a-8a"></a>譬如大地去虚空远。<a id="a-8b"></a>此二愚人。<a id="a-8c"></a>于我正法毗奈耶中。<a id="a-8d"></a>无少分暖。<a id="a-8e"></a>此经文句。<a id="a-8f"></a>虽已隐没。<a id="a-8g"></a>而作论者以愿智力引之为证。<a id="a-8h"></a>问此暖善根殊胜微妙住寂静地。<a id="a-8i"></a>世尊何故名少分耶。<a id="a-8j"></a>答此于所余顺决择分。<a id="a-8k"></a>最微小故得少分名。<a id="a-8l"></a>有说此于正法毗奈耶中。<a id="a-8m"></a>观事不共微小善根。<a id="a-8n"></a>后边生故说名少分。<a id="a-8o"></a>问诸有未得暖善根者。<a id="a-8p"></a>皆如此二被诃摈耶。<a id="a-8q"></a>答不尔。<a id="a-8r"></a>所以者何。<a id="a-8s"></a>世尊所化。<a id="a-8t"></a>总有三种。<a id="a-8u"></a>一于佛法有意乐。<a id="a-8v"></a>二于佛法息意乐。<a id="a-8w"></a>三于佛法无意乐。<a id="a-8x"></a>此二苾刍于佛正法。<a id="a-8y"></a>全无意乐故佛诃摈。<a id="a-8z"></a>诸如是类亦被诃摈。<a id="a-90"></a>非余未得暖善根者。<a id="a-91"></a>有说此二苾刍舍离亲爱归佛出家。<a id="a-92"></a>然于正法毗奈耶中。<a id="a-93"></a>全无信爱可以摄受故佛诃摈。<a id="a-94"></a>非余未得暖善根者。<a id="a-95"></a>即彼经中。<a id="a-96"></a>世尊先告马师井宿二苾刍言。<a id="a-97"></a>吾当为汝说四句法。<a id="a-98"></a>汝欲知不当恣汝意。<a id="a-99"></a>二苾刍言。<a id="a-9A"></a>我今何用。<a id="a-9B"></a>知尊法为。<a id="a-9C"></a>问此中何者是四句法。<a id="a-9D"></a>有说四圣谛是。<a id="a-9E"></a>所以者何。<a id="a-9F"></a>彼不见谛造恶行故。<a id="a-9G"></a>有说四念住是。<a id="a-9H"></a>所以者何。<a id="a-9I"></a>彼由颠倒造恶行故。<a id="a-9J"></a>有说四正断是。<a id="a-9K"></a>所以者何。<a id="a-9L"></a>彼由懈怠造恶行故。<a id="a-9M"></a>有说四神足是。<a id="a-9N"></a>所以者何。<a id="a-9O"></a>彼阙胜德造恶行故。<a id="a-9P"></a>有说四圣种是。<a id="a-9Q"></a>所以者何。<a id="a-9R"></a>彼贪利养造恶行故。<a id="a-9S"></a>有说四沙门果是。<a id="a-9T"></a>所以者何。<a id="a-9U"></a>彼实未得四沙门果。<a id="a-9V"></a>而称我得造恶行故。<a id="a-9W"></a>有说四无量是。<a id="a-9X"></a>所以者何。<a id="a-9Y"></a>彼由贪嗔嫉妒增上。<a id="a-9Z"></a>造恶行故。<a id="a-9a"></a>有说四静虑是。<a id="a-9b"></a>所以者何。<a id="a-9c"></a>彼由欲界烦恼增上造恶行故。<a id="a-9d"></a>有说四善巧是。<a id="a-9e"></a>谓界善巧。<a id="a-9f"></a>处善巧。<a id="a-9g"></a>缘起善巧。<a id="a-9h"></a>处非处善巧。<a id="a-9i"></a>所以者何。<a id="a-9j"></a>彼愚因果造恶行故。<a id="a-9k"></a>有说即四种顺决择分善根是。<a id="a-9l"></a>所以者何。<a id="a-9m"></a>佛说彼二人无少分暖故。<a id="a-9n"></a>有说即增一阿笈摩中。<a id="a-9o"></a>四法迹是。<a id="a-9p"></a>一无贪法迹。<a id="a-9q"></a>二无嗔法迹。<a id="a-9r"></a>三正念法迹。<a id="a-9s"></a>四正定法迹。<a id="a-9t"></a>有说即杂阿笈摩中。<a id="a-9u"></a>四句法是。<a id="a-9v"></a>如彼颂言。</p>
  <p id="a9w">贤圣法中善言最　　二常爱言远不爱</p>
  <p id="a9x">三常实言离虚诳　　四常法言远非法</p>
  <p id="a9y">如是说者。<a id="a-9z"></a>四圣谛是彼愚谛理背圣教故。<a id="a-A0"></a>问佛深知彼不堪受法。<a id="a-A1"></a>如何以法而恣彼耶。<a id="a-A2"></a>答佛欲自显无过失故。<a id="a-A3"></a>勿有谓彼无教化者。<a id="a-A4"></a>故造恶行而自毁坏。<a id="a-A5"></a>是以如来举手告言。<a id="a-A6"></a>诸教化事我皆能作。<a id="a-A7"></a>而汝不受自行邪行。<a id="a-A8"></a>以自损坏非我过也。<a id="a-A9"></a>有说为止释种不信心故。<a id="a-AA"></a>若不以法而恣彼者。<a id="a-AB"></a>无量释种生不信心。<a id="a-AC"></a>云何义成。<a id="a-AD"></a>于自亲族心怀悭嫉不欲教化。<a id="a-AE"></a>将恐彼人与己相似。<a id="a-AF"></a>由佛以法而恣彼意。<a id="a-AG"></a>是诸释种不信心息。<a id="a-AH"></a>有说为止外道诽谤业故。<a id="a-AI"></a>若不以法而恣彼者。<a id="a-AJ"></a>无量外道便诽谤言。<a id="a-AK"></a>云何名为得大悲者。<a id="a-AL"></a>若诸弟子随顺恭敬便为说法。<a id="a-AM"></a>若诸弟子违逆不敬则不教化。<a id="a-AN"></a>由佛以法而恣彼意。<a id="a-AO"></a>是诸外道诽谤便息。<a id="a-AP"></a>有说令彼证知过在己故。<a id="a-AQ"></a>佛以软语而责彼言。<a id="a-AR"></a>汝本及今恒造恶行。<a id="a-AS"></a>我常教化都不信受。<a id="a-AT"></a>今复为汝欲说法要汝言何用知尊法为。<a id="a-AU"></a>汝之过失汝自为证。<a id="a-AV"></a>有说令彼后时种善根故。<a id="a-AW"></a>佛知彼二。<a id="a-AX"></a>今虽不能受我正法。<a id="a-AY"></a>而命终已生龙趣中。<a id="a-AZ"></a>便自忆念昔大悲者。<a id="a-Aa"></a>恣我正法而我不受。<a id="a-Ab"></a>今生恶趣受诸苦恼。<a id="a-Ac"></a>由此便起悔俱善根。<a id="a-Ad"></a>以此因缘速脱恶趣。<a id="a-Ae"></a>有说为护佛法令不坏故。<a id="a-Af"></a>佛知彼二。<a id="a-Ag"></a>从此命终当生龙趣。<a id="a-Ah"></a>剧苦所逼作是念言。<a id="a-Ai"></a>我从何没来生于此。<a id="a-Aj"></a>即自忆念从人中来。<a id="a-Ak"></a>复自念言。<a id="a-Al"></a>昔作何业。<a id="a-Am"></a>便自观见昔曾出家不能正行堕在此处。<a id="a-An"></a>次作是念佛不化我故令我今生此恶处。<a id="a-Ao"></a>便起嗔恨欲来人中。<a id="a-Ap"></a>破窣堵波坏僧伽蓝。<a id="a-Aq"></a>杀诸苾刍苾刍尼等。<a id="a-Ar"></a>令如来法殄灭无余。<a id="a-As"></a>当于尔时佛神力故。<a id="a-At"></a>有如来像住立其前。<a id="a-Au"></a>而告之言。<a id="a-Av"></a>马师井宿。<a id="a-Aw"></a>吾当为汝说四句法。<a id="a-Ax"></a>汝欲知不当恣汝意。<a id="a-Ay"></a>时二毒龙即便自忆。<a id="a-Az"></a>昔佛亦作如是告我。<a id="a-B0"></a>我时不受是我自咎非如来过。<a id="a-B1"></a>由此因缘嗔缠遂息。<a id="a-B2"></a>生大惭愧护持佛法。<a id="a-B3"></a>由如是等种种因缘。<a id="a-B4"></a>佛以正法而恣彼意。<a id="a-B5"></a>问何故二人作如是说我今何用知尊法为。<a id="a-B6"></a>答彼二自知造诸恶行。<a id="a-B7"></a>非正法器故说是言。<a id="a-B8"></a>彼自思惟于生天论。<a id="a-B9"></a>我尚非器况极微细解脱论耶。<a id="a-BA"></a>有说彼二自知。<a id="a-BB"></a>数犯禁戒。<a id="a-BC"></a>恶行烦恼。<a id="a-BD"></a>损坏相续。<a id="a-BE"></a>焦塼瓦等可令生芽。<a id="a-BF"></a>我等闻法生解脱芽。<a id="a-BG"></a>无有是处故作是说。<a id="a-BH"></a>我今何用知尊法为。<a id="a-BI"></a>有说彼二自知。<a id="a-BJ"></a>造作增长恶趣定业故作此言。<a id="a-BK"></a>有说彼二身中恶相现故。<a id="a-BL"></a>谓彼自见于十指端有十道水将欲流出。<a id="a-BM"></a>便作是念我等决定当生龙中。<a id="a-BN"></a>于如是时。<a id="a-BO"></a>何用更知世尊正法。<a id="a-BP"></a>故作是说何用知为。<a id="a-BQ"></a>有说佛记彼二。<a id="a-BR"></a>已种独觉菩提善根。<a id="a-BS"></a>于当来世定成独觉。<a id="a-BT"></a>彼作是念我等现世。<a id="a-BU"></a>终不能入正性离生得果漏尽。<a id="a-BV"></a>故作是说。<a id="a-BW"></a>我今何用知尊法为。</p>
  <p id="aBX">由此世尊复作是说。<a id="a-BY"></a>此二愚人。<a id="a-BZ"></a>离我正法及毗奈耶。<a id="a-Ba"></a>譬如大地去虚空远。<a id="a-Bb"></a>此二愚人。<a id="a-Bc"></a>于我正法毗奈耶中无少分暖。<a id="a-Bd"></a>若诸弟子能以财食供给其师。<a id="a-Be"></a>而共住者。<a id="a-Bf"></a>尚不应以粗言拒逆。<a id="a-Bg"></a>况彼不能以此同住。<a id="a-Bh"></a>而作如是违戾语耶。<a id="a-Bi"></a>问有多种毗奈耶。<a id="a-Bj"></a>谓时毗奈耶。<a id="a-Bk"></a>方毗奈耶。<a id="a-Bl"></a>种性毗奈耶。<a id="a-Bm"></a>家毗奈耶。<a id="a-Bn"></a>明毗奈耶。<a id="a-Bo"></a>罚罪毗奈耶。<a id="a-Bp"></a>犯毗奈耶。<a id="a-Bq"></a>圣毗奈耶。<a id="a-Br"></a>贪毗奈耶。<a id="a-Bs"></a>嗔毗奈耶。<a id="a-Bt"></a>痴毗奈耶。<a id="a-Bu"></a>此中意说何毗奈耶。<a id="a-Bv"></a>有作是说。<a id="a-Bw"></a>此中说罚罪毗奈耶。<a id="a-Bx"></a>或有说者。<a id="a-By"></a>此中说犯毗奈耶。<a id="a-Bz"></a>复有说者。<a id="a-C0"></a>此中说圣毗奈耶。<a id="a-C1"></a>如是说者。<a id="a-C2"></a>此中说贪嗔痴毗奈耶。<a id="a-C3"></a>问何故尊者。<a id="a-C4"></a>七门分别。<a id="a-C5"></a>世第一法。<a id="a-C6"></a>顶唯二门。<a id="a-C7"></a>忍之与暖但说自性。<a id="a-C8"></a>答是作论者。<a id="a-C9"></a>意欲尔故。<a id="a-CA"></a>随彼意欲而作此论。<a id="a-CB"></a>或略或广不应征诘。<a id="a-CC"></a>复次如以七门分别世第一法亦应以七门分别余三。<a id="a-CD"></a>如西方尊者以十七门总分别四种顺决择分。<a id="a-CE"></a>此亦应尔。<a id="a-CF"></a>总以七门分别四种。<a id="a-CG"></a>而不尔者。<a id="a-CH"></a>当知此是有余之说。<a id="a-CI"></a>复次世第一法。<a id="a-CJ"></a>微细难见难可觉知。<a id="a-CK"></a>以不分明不现见故。<a id="a-CL"></a>七门分别。<a id="a-CM"></a>余三不尔故略说之。<a id="a-CN"></a>复次世第一法。<a id="a-CO"></a>多诸诽谤。<a id="a-CP"></a>故以七门分别遮止。<a id="a-CQ"></a>余三不尔故略分别。<a id="a-CR"></a>复次世第一法。<a id="a-CS"></a>唯一刹那。<a id="a-CT"></a>其相难了须广分别。<a id="a-CU"></a>余三相续故略说之。</p>
  <p id="aCV">如是四种顺决择分。<a id="a-CW"></a>谓暖顶忍世第一法。<a id="a-CX"></a>问如是四种自性云何。<a id="a-CY"></a>答皆以五蕴为其自性。<a id="a-CZ"></a>尊者妙音作如是说。<a id="a-Ca"></a>顺决择分有欲界系。<a id="a-Cb"></a>有色界系。<a id="a-Cc"></a>欲界系中下者名暖。<a id="a-Cd"></a>上者名顶。<a id="a-Ce"></a>此二自性唯有四蕴。<a id="a-Cf"></a>欲界中无随转色故。<a id="a-Cg"></a>色界系中下者名忍。<a id="a-Ch"></a>上者名为世第一法。<a id="a-Ci"></a>此二自性皆具五蕴。<a id="a-Cj"></a>色界中有随转色故。<a id="a-Ck"></a>如是说者。<a id="a-Cl"></a>此四善根皆是色界。<a id="a-Cm"></a>定地修地。<a id="a-Cn"></a>行圣行法故四自性皆具五蕴。<a id="a-Co"></a>问若此四种。<a id="a-Cp"></a>皆色界系。<a id="a-Cq"></a>云何建立四种别耶。<a id="a-Cr"></a>答此四善根。<a id="a-Cs"></a>虽同色界。<a id="a-Ct"></a>而有可动。<a id="a-Cu"></a>有不可动。<a id="a-Cv"></a>有有留难。<a id="a-Cw"></a>有无留难。<a id="a-Cx"></a>有可断有不可断。<a id="a-Cy"></a>有可虑有不可虑。<a id="a-Cz"></a>有可退有不可退诸可动有留难。<a id="a-D0"></a>可断可虑可退。<a id="a-D1"></a>中下者名暖。<a id="a-D2"></a>上者名顶。<a id="a-D3"></a>诸不可动无留离。<a id="a-D4"></a>无断无虑不可退。<a id="a-D5"></a>中下者名忍。<a id="a-D6"></a>上者名为世第一法。<a id="a-D7"></a>故此四种虽同色界系。<a id="a-D8"></a>五蕴为自性而有差别如说自性。<a id="a-D9"></a>我物自体相分。<a id="a-DA"></a>本性亦尔。<a id="a-DB"></a>已说自性当说所以。<a id="a-DC"></a>问此何故名顺决择分。<a id="a-DD"></a>答决择者。<a id="a-DE"></a>谓圣道。<a id="a-DF"></a>如是四种。<a id="a-DG"></a>是顺彼分。<a id="a-DH"></a>顺彼分中。<a id="a-DI"></a>此四最胜。<a id="a-DJ"></a>是故名为顺决择分。<a id="a-DK"></a>即此四种亦名行谛。<a id="a-DL"></a>亦名修治。<a id="a-DM"></a>亦名善根。<a id="a-DN"></a>行谛者。<a id="a-DO"></a>谓以无常等十六行相游历四谛故修治者。<a id="a-DP"></a>谓为求圣道修治身器除去秽恶引起圣道故。<a id="a-DQ"></a>犹如农夫为求子实修治田地除去秽草此亦如是。<a id="a-DR"></a>善根者。<a id="a-DS"></a>谓圣道涅槃。<a id="a-DT"></a>是真实善。<a id="a-DU"></a>此四与彼为初基本。<a id="a-DV"></a>为安足处故名为根。<a id="a-DW"></a>问此四善根。<a id="a-DX"></a>为有几品。<a id="a-DY"></a>答总有三品。<a id="a-DZ"></a>谓下中上。<a id="a-Da"></a>暖是下品。<a id="a-Db"></a>顶是中。<a id="a-Dc"></a>品。<a id="a-Dd"></a>忍及世第一法是上品。<a id="a-De"></a>有说暖有二品。<a id="a-Df"></a>谓下下下中。<a id="a-Dg"></a>顶有三品。<a id="a-Dh"></a>谓下上中下中中。<a id="a-Di"></a>忍有三品。<a id="a-Dj"></a>谓中上上下上中。<a id="a-Dk"></a>世第一法唯一品谓上上。<a id="a-Dl"></a>若以三品摄之。<a id="a-Dm"></a>暖唯下品。<a id="a-Dn"></a>顶下中品。<a id="a-Do"></a>忍中上品。<a id="a-Dp"></a>世第一法。<a id="a-Dq"></a>唯是上品。<a id="a-Dr"></a>尊者妙音说曰。<a id="a-Ds"></a>暖有三品。<a id="a-Dt"></a>顶有六品。<a id="a-Du"></a>忍有八品。<a id="a-Dv"></a>世第一法唯上上品。<a id="a-Dw"></a>若以三品摄之。<a id="a-Dx"></a>暖唯下品。<a id="a-Dy"></a>顶下中品。<a id="a-Dz"></a>忍通三品。<a id="a-E0"></a>世第一法唯是上品。<a id="a-E1"></a>尊者觉天说曰。<a id="a-E2"></a>暖有三品。<a id="a-E3"></a>谓下下下中下上。<a id="a-E4"></a>顶有三品。<a id="a-E5"></a>谓中下中中中上。<a id="a-E6"></a>忍有二品。<a id="a-E7"></a>谓上下上中。<a id="a-E8"></a>世第一法。<a id="a-E9"></a>唯一品谓上上。<a id="a-EA"></a>若以三品摄之如初说。<a id="a-EB"></a>尊者世友说曰。<a id="a-EC"></a>暖有三品。<a id="a-ED"></a>谓下下下中下上。<a id="a-EE"></a>顶有二品。<a id="a-EF"></a>谓中下中中。<a id="a-EG"></a>忍有三品。<a id="a-EH"></a>谓中上上下上中。<a id="a-EI"></a>世第一法唯一品谓上上。<a id="a-EJ"></a>若以三品摄之。<a id="a-EK"></a>暖唯下品。<a id="a-EL"></a>顶唯中品。<a id="a-EM"></a>忍中上品。<a id="a-EN"></a>世第一法唯是上品。<a id="a-EO"></a>问此四善根有何差别。<a id="a-EP"></a>答所说品异。<a id="a-EQ"></a>即是差别。<a id="a-ER"></a>复次名亦差别。<a id="a-ES"></a>谓此名暖。<a id="a-ET"></a>乃至此名世第一法。<a id="a-EU"></a>复次念住。<a id="a-EV"></a>为等无间名暖。<a id="a-EW"></a>暖为等无间名顶。<a id="a-EX"></a>顶为等无间。<a id="a-EY"></a>名忍。<a id="a-EZ"></a>忍为等无间。<a id="a-Ea"></a>名世第一法。<a id="a-Eb"></a>如等无间无间趣入。<a id="a-Ec"></a>加行亦尔。<a id="a-Ed"></a>复次乐别观蕴名暖。<a id="a-Ee"></a>乐别观宝名顶。<a id="a-Ef"></a>乐别观谛名忍。<a id="a-Eg"></a>由此发生世第一法。<a id="a-Eh"></a>复次暖止缘谛下愚。<a id="a-Ei"></a>顶止缘谛中愚。<a id="a-Ej"></a>忍止缘谛上愚。<a id="a-Ek"></a>由此发生世第一法。<a id="a-El"></a>复次暖止缘谛粗愚。<a id="a-Em"></a>顶止缘谛中愚。<a id="a-En"></a>忍止缘谛细愚。<a id="a-Eo"></a>由此发生世第一法。<a id="a-Ep"></a>复次暖生缘谛下明。<a id="a-Eq"></a>顶生缘谛中明。<a id="a-Er"></a>忍生缘谛上明。<a id="a-Es"></a>由此发生世第一法。<a id="a-Et"></a>复次暖生缘谛粗明。<a id="a-Eu"></a>顶生缘谛中明。<a id="a-Ev"></a>忍生缘谛细明。<a id="a-Ew"></a>由此发生世第一法。<a id="a-Ex"></a>如生明生信亦尔。<a id="a-Ey"></a>是谓差别。</p>
  <p id="aEz">顺决择分善根中。<a id="a-F0"></a>暖亦得亦舍。<a id="a-F1"></a>得者由加行故。<a id="a-F2"></a>舍者或由退故。<a id="a-F3"></a>或由越界地故。<a id="a-F4"></a>或由舍众同分故。<a id="a-F5"></a>舍此暖已。<a id="a-F6"></a>亦作无间业。<a id="a-F7"></a>亦断善根。<a id="a-F8"></a>亦堕恶趣。<a id="a-F9"></a>有何胜利。<a id="a-FA"></a>能与涅槃作决定因。<a id="a-FB"></a>谓得暖者。<a id="a-FC"></a>如吞钩鱼。<a id="a-FD"></a>已得决定涅槃法故。<a id="a-FE"></a>顶亦得亦舍。<a id="a-FF"></a>得者由加行故。<a id="a-FG"></a>舍者或由退故。<a id="a-FH"></a>或由越界地故。<a id="a-FI"></a>或由舍众同分故。<a id="a-FJ"></a>舍此顶已。<a id="a-FK"></a>亦作无间业。<a id="a-FL"></a>亦堕恶趣。<a id="a-FM"></a>复有何胜利。<a id="a-FN"></a>谓能毕竟不断善根。<a id="a-FO"></a>问若尔天授应未得顶。<a id="a-FP"></a>彼起邪见断善根故。<a id="a-FQ"></a>伽他所说。<a id="a-FR"></a>当云何通。<a id="a-FS"></a>如说。</p>
  <p id="aFT">愚夫众所识　　是名为失利</p>
  <p id="aFU">白法皆灭坏　　应知从顶堕</p>
  <p id="aFV">此颂世尊。<a id="a-FW"></a>为天授说。<a id="a-FX"></a>是则天授。<a id="a-FY"></a>从顶退已。<a id="a-FZ"></a>而断善根。<a id="a-Fa"></a>云何乃言。<a id="a-Fb"></a>舍此顶已。<a id="a-Fc"></a>必不断善。<a id="a-Fd"></a>答依未得退说顶堕言。<a id="a-Fe"></a>提婆达多。<a id="a-Ff"></a>已修得暖。<a id="a-Fg"></a>不久得顶。<a id="a-Fh"></a>著名利故还退失暖。<a id="a-Fi"></a>复断善根于顶应得而不得故。<a id="a-Fj"></a>说名顶堕非已得退。<a id="a-Fk"></a>有作是说。<a id="a-Fl"></a>世尊如顶于佛作恶。<a id="a-Fm"></a>而堕恶趣。<a id="a-Fn"></a>故名顶堕。<a id="a-Fo"></a>有余师说佛法如顶。<a id="a-Fp"></a>彼坏佛法便自退落。<a id="a-Fq"></a>故名顶堕。<a id="a-Fr"></a>忍亦得亦舍。<a id="a-Fs"></a>得者由加行故。<a id="a-Ft"></a>舍者或由越界地故。<a id="a-Fu"></a>或由舍众同分故。<a id="a-Fv"></a>不由退故。<a id="a-Fw"></a>复有何胜利。<a id="a-Fx"></a>谓毕竟不退。<a id="a-Fy"></a>不作无间业。<a id="a-Fz"></a>不堕恶趣。<a id="a-G0"></a>世第一法。<a id="a-G1"></a>亦得亦舍。<a id="a-G2"></a>得者由加行故。<a id="a-G3"></a>舍者由越界地故。<a id="a-G4"></a>不由退故。<a id="a-G5"></a>亦不由舍众同分故。<a id="a-G6"></a>复有何胜利。<a id="a-G7"></a>能为等无间。<a id="a-G8"></a>入正性离生。<a id="a-G9"></a>有余师说。<a id="a-GA"></a>暖亦得亦舍如前说。<a id="a-GB"></a>舍此暖已。<a id="a-GC"></a>亦作无间业。<a id="a-GD"></a>亦堕恶趣。<a id="a-GE"></a>有何胜利。<a id="a-GF"></a>能与涅槃作决定因。<a id="a-GG"></a>及能毕竟不断善根。<a id="a-GH"></a>若尔天授应未得暖。<a id="a-GI"></a>彼起邪见断善根故。<a id="a-GJ"></a>顶亦得亦舍如前说。<a id="a-GK"></a>舍此顶已亦堕恶趣。<a id="a-GL"></a>复有何胜利。<a id="a-GM"></a>不作无间业。<a id="a-GN"></a>忍亦得亦舍如前说。<a id="a-GO"></a>复有何胜利。<a id="a-GP"></a>毕竟不退。<a id="a-GQ"></a>不堕恶趣。<a id="a-GR"></a>不执着我。<a id="a-GS"></a>问若尔邬波离室利鞠多。<a id="a-GT"></a>指鬘谛语等。<a id="a-GU"></a>应未得忍。<a id="a-GV"></a>彼执有我。<a id="a-GW"></a>抗拒佛故。<a id="a-GX"></a>答彼欲论议。<a id="a-GY"></a>假立有我。<a id="a-GZ"></a>实不执着。<a id="a-Ga"></a>世第一法。<a id="a-Gb"></a>得舍等事。<a id="a-Gc"></a>皆如前说。</p>
 </body>
</html>