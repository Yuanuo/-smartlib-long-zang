<!doctype html>
<html id="z3IBVf513g" data-ver="751">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第一百四十九</h1>
  <h2 id="a2">根蕴第六中触纳息第三之一</h2>
  <p id="a3">有十六触谓有对触。<a id="a-4"></a>增语触。<a id="a-5"></a>明触。<a id="a-6"></a>无明触。<a id="a-7"></a>非明非无明触。<a id="a-8"></a>爱触。<a id="a-9"></a>恚触。<a id="a-A"></a>顺乐受触。<a id="a-B"></a>顺苦受触。<a id="a-C"></a>顺不苦不乐受触。<a id="a-D"></a>眼触。<a id="a-E"></a>耳触。<a id="a-F"></a>鼻触。<a id="a-G"></a>舌触。<a id="a-H"></a>身触。<a id="a-I"></a>意触。<a id="a-J"></a>云何有对触。<a id="a-K"></a>乃至云何意触。<a id="a-L"></a>如是等章。<a id="a-M"></a>及解章义既领会已。<a id="a-N"></a>当广分别。<a id="a-O"></a>问何故作此论。<a id="a-P"></a>答为止他宗显己义故。<a id="a-Q"></a>谓譬喻者说。<a id="a-R"></a>触非实有。<a id="a-S"></a>所以者何。<a id="a-T"></a>契经说故。<a id="a-U"></a>如契经说。<a id="a-V"></a>眼及色为缘生眼识。<a id="a-W"></a>三和合触等。<a id="a-X"></a>离眼色眼识外实触体不可得。<a id="a-Y"></a>为遮彼意显触体是实有。<a id="a-Z"></a>若触体非实有者。<a id="a-a"></a>便违经说。<a id="a-b"></a>如契经说。<a id="a-c"></a>触为缘受。<a id="a-d"></a>若无触者但应说六处缘受。<a id="a-e"></a>或说无缘不应言触缘受。<a id="a-f"></a>又若触体非实有者。<a id="a-g"></a>应说缘起唯十一支。<a id="a-h"></a>契经不应说有十二。<a id="a-i"></a>又若触体非实有者。<a id="a-j"></a>但应说有九大地法。<a id="a-k"></a>然说有十故触实有。<a id="a-l"></a>问若触实有云何会释彼所引经。<a id="a-m"></a>答彼经意说三法和合为缘生触非于无体得有生义。<a id="a-n"></a>此若不生云何缘受。<a id="a-o"></a>譬如月月爱珠。<a id="a-p"></a>及器和合为缘生水。<a id="a-q"></a>非无水生得有水用。<a id="a-r"></a>又如日日爱珠。<a id="a-s"></a>粖薪和合为缘生火。<a id="a-t"></a>非无火生得有火用。<a id="a-u"></a>如是根境及识和合为缘生触非无触生得有触用。<a id="a-v"></a>触用谓能为缘生受。<a id="a-w"></a>是故欲止他说显触实有而作斯论。<a id="a-x"></a>问何缘根蕴分别触耶。<a id="a-y"></a>答彼作论者意欲尔故乃至广说。<a id="a-z"></a>复次此不应问。<a id="a-10"></a>所以者何。<a id="a-11"></a>前已说一一蕴中具一切义故。<a id="a-12"></a>复次一切法触所集起。<a id="a-13"></a>根由触生故分别触。<a id="a-14"></a>复次心心所以触为命。<a id="a-15"></a>触所引触所转触力故现在前此中有根故分别触。<a id="a-16"></a>复次先安立诸触后辩根相应。<a id="a-17"></a>根以触为章故应先分别触。</p>
  <p id="a18">问诸圣教中。<a id="a-19"></a>或说一触如心所中立触心所。<a id="a-1A"></a>十大地法中立触大地法。<a id="a-1B"></a>或说二触谓有漏无漏缚解系不系。<a id="a-1C"></a>或说三触。<a id="a-1D"></a>谓下中上善不善无记。<a id="a-1E"></a>或说四触。<a id="a-1F"></a>谓三界系及不系。<a id="a-1G"></a>或说五触。<a id="a-1H"></a>谓三界系及学无学。<a id="a-1I"></a>或说六触。<a id="a-1J"></a>谓眼触乃至意触。<a id="a-1K"></a>或说七触。<a id="a-1L"></a>谓见苦所断。<a id="a-1M"></a>乃至修所断。<a id="a-1N"></a>并学无学或说八触。<a id="a-1O"></a>谓见苦所断乃至修所断。<a id="a-1P"></a>及见道修道无学道。<a id="a-1Q"></a>或说九触谓下下乃至上上。<a id="a-1R"></a>或说十触。<a id="a-1S"></a>谓欲界系。<a id="a-1T"></a>乃至非想非非想处系及不系。<a id="a-1U"></a>若约相续刹那分别则有无量。<a id="a-1V"></a>何故此中于一等广说十六。<a id="a-1W"></a>于无量略说十六耶。<a id="a-1X"></a>答由六因缘不略不广说十六触。<a id="a-1Y"></a>谓所缘故。<a id="a-1Z"></a>障治故自性故。<a id="a-1a"></a>违顺故相应知所依故。<a id="a-1b"></a>由所缘故立有对触增语触。<a id="a-1c"></a>由障治故立明触无明触。<a id="a-1d"></a>由自性故立非明非无明触。<a id="a-1e"></a>由违顺故立爱触恚触。<a id="a-1f"></a>由相应故立顺乐受触。<a id="a-1g"></a>顺苦受触顺不苦不乐受触由所依故立眼触乃至意触。</p>
  <p id="a1h">云何有对触。<a id="a-1i"></a>答五识身相应触。<a id="a-1j"></a>问何故此触名有对答以有对法为所缘故。<a id="a-1k"></a>问增语触亦以有对法为所缘。<a id="a-1l"></a>何故此触独名有对。<a id="a-1m"></a>答此触以初故得名增语触。<a id="a-1n"></a>更以余缘建立。<a id="a-1o"></a>有说。<a id="a-1p"></a>此触但以有对法为所缘。<a id="a-1q"></a>增语触亦缘余法。<a id="a-1r"></a>有说。<a id="a-1s"></a>此触所依所缘皆是有对。<a id="a-1t"></a>增语触所缘虽或有对所依不尔故别立名。<a id="a-1u"></a>云何增语触。<a id="a-1v"></a>答意识身相应触问何故此触名增语。<a id="a-1w"></a>答由此触自性语增故名增语。<a id="a-1x"></a>问云何此触自性语增。<a id="a-1y"></a>答有对触唯欲色界系。<a id="a-1z"></a>此触通三界系及不系。<a id="a-20"></a>又有对触唯欲界。<a id="a-21"></a>初静虑地可得。<a id="a-22"></a>此触一切地可得。<a id="a-23"></a>又有对触唯有漏。<a id="a-24"></a>此触通有漏无漏。<a id="a-25"></a>由此等故自性语增。<a id="a-26"></a>有说。<a id="a-27"></a>此触所缘语增故名增语。<a id="a-28"></a>问云何此触所缘语增。<a id="a-29"></a>答有对触唯以有色法为所缘。<a id="a-2A"></a>此触通缘有色无色。<a id="a-2B"></a>又有对触但以有对法为所缘。<a id="a-2C"></a>此触通缘有对无对。<a id="a-2D"></a>又有对触但以有漏法为所缘。<a id="a-2E"></a>此触通缘有漏无漏。<a id="a-2F"></a>又有对触但以有为法为所缘此触通缘有为无为。<a id="a-2G"></a>由此等故所缘语增。<a id="a-2H"></a>有说。<a id="a-2I"></a>增语者。<a id="a-2J"></a>谓名此触缘名故名增语。<a id="a-2K"></a>虽亦缘义而非不共故。<a id="a-2L"></a>随不共立名依别立通名。<a id="a-2M"></a>如苦集智等。<a id="a-2N"></a>云何明触。<a id="a-2O"></a>答无漏触即三无漏根相应触。<a id="a-2P"></a>云何无明触。<a id="a-2Q"></a>答染污触即一切烦恼随烦恼相应触。<a id="a-2R"></a>云何非明非无明触。<a id="a-2S"></a>答不染有漏触。<a id="a-2T"></a>此中问答各有二遮。<a id="a-2U"></a>谓非明者遮明触。<a id="a-2V"></a>非无明者遮无明触。<a id="a-2W"></a>不染者遮染污触。<a id="a-2X"></a>有漏者遮无漏触。<a id="a-2Y"></a>由此遮故此体唯摄一切有漏善无覆无记触。<a id="a-2Z"></a>云何爱触。<a id="a-2a"></a>答贪相应触。<a id="a-2b"></a>即三界五部所断六识身俱贪相应触。<a id="a-2c"></a>云何恚触。<a id="a-2d"></a>答嗔相应触。<a id="a-2e"></a>即五所断六识身俱嗔相应触。<a id="a-2f"></a>云何顺乐受触。<a id="a-2g"></a>答乐受相应触。<a id="a-2h"></a>即乐喜根相应触。<a id="a-2i"></a>云何顺苦受触。<a id="a-2j"></a>答苦受相应触。<a id="a-2k"></a>即苦忧根相应触。<a id="a-2l"></a>云何顺不苦不乐受触。<a id="a-2m"></a>答不苦不乐受相应触。<a id="a-2n"></a>即舍根相应触。<a id="a-2o"></a>云何眼触。<a id="a-2p"></a>答眼识身相应触。<a id="a-2q"></a>乃至云何意触。<a id="a-2r"></a>答意识身相应触谓依眼等根生故名眼等触。<a id="a-2s"></a>显自性已当辩相摄。<a id="a-2t"></a>然有一触摄诸触尽。<a id="a-2u"></a>谓心所中一触自性。<a id="a-2v"></a>此中二触摄诸触尽。<a id="a-2w"></a>谓有对触增语触复有三触摄诸触尽。<a id="a-2x"></a>谓明无明。<a id="a-2y"></a>非明非无明触。<a id="a-2z"></a>及顺乐顺苦顺不苦不乐受触。<a id="a-30"></a>复有六触摄诸触尽。<a id="a-31"></a>谓眼触乃至意触。<a id="a-32"></a>问有对触摄几触。<a id="a-33"></a>乃至意触摄几触耶。<a id="a-34"></a>答有对触摄六触全七触少分。<a id="a-35"></a>六全者。<a id="a-36"></a>谓有对触眼耳鼻舌身触。<a id="a-37"></a>七少分者。<a id="a-38"></a>谓无明非明非无明触。<a id="a-39"></a>爱恚触。<a id="a-3A"></a>顺乐顺苦。<a id="a-3B"></a>顺不苦不乐受触。<a id="a-3C"></a>问云何此摄彼七少分。<a id="a-3D"></a>答彼七通与六识相应。<a id="a-3E"></a>此唯摄五识相应故言少分。<a id="a-3F"></a>增语触摄三触全。<a id="a-3G"></a>七触少分。<a id="a-3H"></a>三全者。<a id="a-3I"></a>谓增语触明触意触。<a id="a-3J"></a>七少分者如前说。<a id="a-3K"></a>问云何此摄彼七少分。<a id="a-3L"></a>答彼七通与六识相应。<a id="a-3M"></a>此唯摄意识相应故言少分。<a id="a-3N"></a>明触摄明触全。<a id="a-3O"></a>四触少分。<a id="a-3P"></a>谓增语触。<a id="a-3Q"></a>顺乐顺不苦不乐受触意触。<a id="a-3R"></a>问云何此摄彼四少分。<a id="a-3S"></a>答彼四通有漏无漏。<a id="a-3T"></a>此唯摄无漏故言少分。<a id="a-3U"></a>无明触摄三触全。<a id="a-3V"></a>十一触少分。<a id="a-3W"></a>三全者。<a id="a-3X"></a>谓无明触爱恚触。<a id="a-3Y"></a>十一少分者。<a id="a-3Z"></a>谓有对增语触。<a id="a-3a"></a>顺乐顺苦顺不苦不乐受触。<a id="a-3b"></a>眼触乃至意触。<a id="a-3c"></a>问云何此摄彼十一少分。<a id="a-3d"></a>答彼十一通染不染。<a id="a-3e"></a>此唯摄染故言少分。<a id="a-3f"></a>非明非无明触。<a id="a-3g"></a>摄非明非无明触全。<a id="a-3h"></a>十一触少分。<a id="a-3i"></a>谓如前说。<a id="a-3j"></a>问云何此摄彼十一少分。<a id="a-3k"></a>答即前十一通染不染。<a id="a-3l"></a>不染有通有漏无漏。<a id="a-3m"></a>此唯摄不染有漏故言少分。<a id="a-3n"></a>爱触摄爱触全。<a id="a-3o"></a>十一触少分。<a id="a-3p"></a>谓有对增语触。<a id="a-3q"></a>无明触。<a id="a-3r"></a>顺乐顺不苦不乐受触。<a id="a-3s"></a>眼触乃至意触。<a id="a-3t"></a>问云何此摄彼十一少分。<a id="a-3u"></a>答彼十一通与贪俱生不俱生。<a id="a-3v"></a>此唯摄俱生故言少分。<a id="a-3w"></a>恚触摄恚触全。<a id="a-3x"></a>十一触少分。<a id="a-3y"></a>谓有对增语触。<a id="a-3z"></a>无明触。<a id="a-40"></a>顺苦顺不苦不乐受触。<a id="a-41"></a>眼触乃至意触。<a id="a-42"></a>问云何此摄彼十一少分。<a id="a-43"></a>答彼十一通与嗔俱生不俱生。<a id="a-44"></a>此唯摄俱生故言少分。<a id="a-45"></a>顺乐受触摄顺乐受触全。<a id="a-46"></a>十二触少分。<a id="a-47"></a>谓有对增语触。<a id="a-48"></a>明无明。<a id="a-49"></a>非明非无明触爱触。<a id="a-4A"></a>眼触乃至意触。<a id="a-4B"></a>问云何此摄彼十二少分。<a id="a-4C"></a>答彼十二通与乐受俱生不俱生。<a id="a-4D"></a>此唯摄俱生故言少分。<a id="a-4E"></a>顺苦受触摄顺苦受触全。<a id="a-4F"></a>十一触少分。<a id="a-4G"></a>谓有对增语触。<a id="a-4H"></a>无明。<a id="a-4I"></a>非明非无明触。<a id="a-4J"></a>恚触眼触乃至意触。<a id="a-4K"></a>问云何此摄彼十一少分。<a id="a-4L"></a>答彼十一通与苦受俱生不俱生。<a id="a-4M"></a>此唯摄俱生故言少分。<a id="a-4N"></a>顺不苦不乐受触。<a id="a-4O"></a>摄顺不苦不乐受触全。<a id="a-4P"></a>十三触少分。<a id="a-4Q"></a>谓有对增语触明无明。<a id="a-4R"></a>非明非无明触。<a id="a-4S"></a>爱恚触。<a id="a-4T"></a>眼触乃至意触。<a id="a-4U"></a>问云何此摄彼十三少分。<a id="a-4V"></a>答彼十三通与舍受俱生不俱生。<a id="a-4W"></a>此唯摄俱生故言少分。<a id="a-4X"></a>眼触摄眼触全。<a id="a-4Y"></a>八触少分。<a id="a-4Z"></a>谓有对触。<a id="a-4a"></a>无明。<a id="a-4b"></a>非明非无明触。<a id="a-4c"></a>爱恚触。<a id="a-4d"></a>顺乐顺苦。<a id="a-4e"></a>顺不苦不乐受触。<a id="a-4f"></a>问云何此摄彼八少分。<a id="a-4g"></a>答彼八通与眼识相应不相应。<a id="a-4h"></a>此唯摄相应故言少分。<a id="a-4i"></a>如眼触。<a id="a-4j"></a>耳鼻舌身触亦尔。<a id="a-4k"></a>是中差别者。<a id="a-4l"></a>各摄自触全。<a id="a-4m"></a>自识相应八少分。<a id="a-4n"></a>意触摄三触全。<a id="a-4o"></a>七触少分。<a id="a-4p"></a>如增语触说。<a id="a-4q"></a>问何故名摄。<a id="a-4r"></a>摄是何义。<a id="a-4s"></a>答自体于自体。<a id="a-4t"></a>已有当有现有可得故名为摄。<a id="a-4u"></a>有说。<a id="a-4v"></a>自体于自体不异不外不差别不相离。<a id="a-4w"></a>是有不空故名为摄。<a id="a-4x"></a>有说。<a id="a-4y"></a>自体于自体。<a id="a-4z"></a>非不曾有。<a id="a-50"></a>非不今有。<a id="a-51"></a>非不当有。<a id="a-52"></a>故名为摄。<a id="a-53"></a>诸法不舍自性义是摄义。<a id="a-54"></a>非如以指捻衣。<a id="a-55"></a>以手取食。<a id="a-56"></a>彼可舍故。<a id="a-57"></a>有说。<a id="a-58"></a>拘碍义是摄义。<a id="a-59"></a>诸法拘碍无如自体于自体者。<a id="a-5A"></a>有对触几根相应。<a id="a-5B"></a>乃至意触几根相应耶。<a id="a-5C"></a>答有对触一根全。<a id="a-5D"></a>八根少分相应。<a id="a-5E"></a>一全者。<a id="a-5F"></a>谓苦根。<a id="a-5G"></a>八少分者。<a id="a-5H"></a>谓意乐舍信等五根。<a id="a-5I"></a>问云何此与彼八少分相应。<a id="a-5J"></a>答彼八根通六识俱生品。<a id="a-5K"></a>此唯与五识俱生品相应故言少分。<a id="a-5L"></a>增语触五根全。<a id="a-5M"></a>八根少分相应。<a id="a-5N"></a>五全者。<a id="a-5O"></a>谓喜忧三无漏根。<a id="a-5P"></a>八少分者如前说。<a id="a-5Q"></a>问云何此与彼八少分相应。<a id="a-5R"></a>答彼八根通六识俱生品。<a id="a-5S"></a>此唯与意识俱生品相应故言少分。<a id="a-5T"></a>明触。<a id="a-5U"></a>三根全。<a id="a-5V"></a>九根少分相应。<a id="a-5W"></a>三全者。<a id="a-5X"></a>谓三无漏根。<a id="a-5Y"></a>九少分者。<a id="a-5Z"></a>谓意乐喜舍信等五根。<a id="a-5a"></a>问云何此与彼九少分相应。<a id="a-5b"></a>答彼九根通有漏无漏。<a id="a-5c"></a>此唯与无漏相应故言少分无明触。<a id="a-5d"></a>六根少分相应。<a id="a-5e"></a>谓意五受根。<a id="a-5f"></a>问云何此与彼六少分相应。<a id="a-5g"></a>答彼六根通染不染。<a id="a-5h"></a>此唯与染相应故言少分。<a id="a-5i"></a>非明非无明触。<a id="a-5j"></a>十一根少分相应。<a id="a-5k"></a>谓意五受信等五根。<a id="a-5l"></a>问云何此与彼十一少分相应。<a id="a-5m"></a>答彼十一根中前六通染不染。<a id="a-5n"></a>后五通有漏无漏。<a id="a-5o"></a>此唯与不染有漏相应故言少分。<a id="a-5p"></a>爱触。<a id="a-5q"></a>四根少分相应。<a id="a-5r"></a>谓意乐喜舍根。<a id="a-5s"></a>问云何此与彼四少分相应。<a id="a-5t"></a>答彼四根通贪俱生不俱生。<a id="a-5u"></a>此唯与俱生者相应故言少分恚触。<a id="a-5v"></a>四根少分相应。<a id="a-5w"></a>谓意苦忧舍相。<a id="a-5x"></a>问云何此与彼四少分相应。<a id="a-5y"></a>答彼四根通嗔俱生不俱生。<a id="a-5z"></a>此唯与俱生者相应故言少分。<a id="a-60"></a>顺乐受触。<a id="a-61"></a>二根全。<a id="a-62"></a>九根少分相应。<a id="a-63"></a>二全者。<a id="a-64"></a>谓乐喜根。<a id="a-65"></a>九少分者。<a id="a-66"></a>谓意信等五三无漏根。<a id="a-67"></a>问云何此与彼九少分相应。<a id="a-68"></a>答彼九根中前六通乐受俱生不俱生。<a id="a-69"></a>此唯与俱生者相应。<a id="a-6A"></a>后三通以九根为性。<a id="a-6B"></a>此唯与六根相应故言少分。<a id="a-6C"></a>顺苦受触。<a id="a-6D"></a>二根全六根少分相应。<a id="a-6E"></a>二全者。<a id="a-6F"></a>谓苦忧根。<a id="a-6G"></a>六少分者。<a id="a-6H"></a>谓意信等五根。<a id="a-6I"></a>问云何。<a id="a-6J"></a>此与彼六少分相应。<a id="a-6K"></a>答彼六根通苦受俱生不俱生。<a id="a-6L"></a>此唯与俱生者相应故言少分。<a id="a-6M"></a>顺不苦不乐受触。<a id="a-6N"></a>一根全。<a id="a-6O"></a>九根少分相应。<a id="a-6P"></a>一全者。<a id="a-6Q"></a>谓舍根。<a id="a-6R"></a>九少分者。<a id="a-6S"></a>谓意信等五三无漏根。<a id="a-6T"></a>问云何此与彼九少分相应。<a id="a-6U"></a>答彼九根中前六。<a id="a-6V"></a>通不苦不乐受俱生不俱生。<a id="a-6W"></a>此唯与俱生者相应。<a id="a-6X"></a>后三通以九根为性。<a id="a-6Y"></a>此唯与六根相应故言少分。<a id="a-6Z"></a>眼触九根少分相应。<a id="a-6a"></a>谓意乐苦舍信等五根。<a id="a-6b"></a>问云何此与彼九少分相应。<a id="a-6c"></a>答彼九根通眼识俱生品不俱生品。<a id="a-6d"></a>此唯与俱生品相应故言少分。<a id="a-6e"></a>如眼触。<a id="a-6f"></a>耳鼻舌身触亦尔。<a id="a-6g"></a>是中差别者。<a id="a-6h"></a>各与自识俱生品根相应。<a id="a-6i"></a>意触。<a id="a-6j"></a>五根全八根少分相应。<a id="a-6k"></a>如增语触说。<a id="a-6l"></a>相应义广说如上。</p>
  <p id="a6m">诸根因有对触。<a id="a-6n"></a>此根有对触相应耶。<a id="a-6o"></a>设根有对触相应。<a id="a-6p"></a>此根因有对触耶。<a id="a-6q"></a>答诸根有对触相应。<a id="a-6r"></a>此根因有对触。<a id="a-6s"></a>谓此根以有对触为四因。<a id="a-6t"></a>即相应俱有同类异熟因。<a id="a-6u"></a>有根因有对触。<a id="a-6v"></a>此根非有对触相应。<a id="a-6w"></a>谓根因有对触余触相应。<a id="a-6x"></a>及异熟生无所缘。<a id="a-6y"></a>余触相应者。<a id="a-6z"></a>谓增语触相应。<a id="a-70"></a>此根。<a id="a-71"></a>以有对触为二因。<a id="a-72"></a>即同类异熟因。<a id="a-73"></a>及异熟生无所缘者。<a id="a-74"></a>谓命等八根。<a id="a-75"></a>此根以有对触为一因。<a id="a-76"></a>即异熟因。<a id="a-77"></a>诸根因增语触。<a id="a-78"></a>此根增语触相应耶。<a id="a-79"></a>设根增语触相应。<a id="a-7A"></a>此根因增语触耶。<a id="a-7B"></a>答诸根增语触相应此根因增语。<a id="a-7C"></a>触谓此根以增语触为五因。<a id="a-7D"></a>即相应俱有同类遍行异熟因。<a id="a-7E"></a>有根因增语触。<a id="a-7F"></a>此根非增语触相应。<a id="a-7G"></a>谓根因增语触余触相应。<a id="a-7H"></a>及异熟生无所缘。<a id="a-7I"></a>余触相应者。<a id="a-7J"></a>谓有对触相应。<a id="a-7K"></a>此根以增语触为三因。<a id="a-7L"></a>即同类遍行异熟因。<a id="a-7M"></a>及异熟生无所缘者。<a id="a-7N"></a>谓命等八根。<a id="a-7O"></a>此根以增语触为一因。<a id="a-7P"></a>即异熟因。<a id="a-7Q"></a>诸根因明触此根明触相应耶。<a id="a-7R"></a>答如是。<a id="a-7S"></a>设根明触相应此根因明触耶。<a id="a-7T"></a>答如是。<a id="a-7U"></a>此中因者。<a id="a-7V"></a>谓三因即相应俱有同类因。<a id="a-7W"></a>诸根因无明触。<a id="a-7X"></a>此根无明触相应耶。<a id="a-7Y"></a>设根无明触相应。<a id="a-7Z"></a>此根因无明触耶。<a id="a-7a"></a>答诸根无明触相应。<a id="a-7b"></a>此根因无明触。<a id="a-7c"></a>谓此根以无明触为四因。<a id="a-7d"></a>即相应俱有同类遍行因。<a id="a-7e"></a>有根因无明触此根非无明触相应。<a id="a-7f"></a>谓根因无明触余触相应。<a id="a-7g"></a>及异熟生无所缘。<a id="a-7h"></a>余触相应者。<a id="a-7i"></a>谓非明非无明触相应。<a id="a-7j"></a>此根以无明触为一因即异熟因。<a id="a-7k"></a>及异熟生无所缘者。<a id="a-7l"></a>谓命等八根。<a id="a-7m"></a>此根以无明触为一因即异熟因。<a id="a-7n"></a>诸根因非明非无明触。<a id="a-7o"></a>此根非明非无明触相应耶。<a id="a-7p"></a>设根非明非无明触相应。<a id="a-7q"></a>此根因非明非无明触耶。<a id="a-7r"></a>答诸根非明非无明触相应。<a id="a-7s"></a>此根因非明非无明触。<a id="a-7t"></a>谓此根以非明非无明触为四因。<a id="a-7u"></a>即相应俱有同类异熟因。<a id="a-7v"></a>有根因非明非无明触。<a id="a-7w"></a>此根非明非无明触相应。<a id="a-7x"></a>谓根因非明非无明触。<a id="a-7y"></a>异熟生无所缘。<a id="a-7z"></a>谓命等八根。<a id="a-80"></a>以非明非无明触为一因。<a id="a-81"></a>即异熟因。<a id="a-82"></a>诸根因爱触此根爱触相应耶。<a id="a-83"></a>设根爱触相应。<a id="a-84"></a>此根因爱触耶。<a id="a-85"></a>答诸根爱触相应此根因爱触。<a id="a-86"></a>谓此根以爱触为三因。<a id="a-87"></a>即相应俱有同类因。<a id="a-88"></a>有根因爱触。<a id="a-89"></a>此根非爱触相应。<a id="a-8A"></a>谓根因爱触。<a id="a-8B"></a>余触相应及异熟生无所缘。<a id="a-8C"></a>余触相应者。<a id="a-8D"></a>谓余无明触。<a id="a-8E"></a>非明非无明触相应。<a id="a-8F"></a>此根以爱触为二因。<a id="a-8G"></a>即同类异熟因。<a id="a-8H"></a>谓余无明触相应。<a id="a-8I"></a>根以爱触为同类因。<a id="a-8J"></a>非明非无明触相应。<a id="a-8K"></a>根以爱触为异熟因。<a id="a-8L"></a>及异熟生无所缘者。<a id="a-8M"></a>谓命等八根以爱触为一因即异熟因。<a id="a-8N"></a>如说爱触恚触亦尔。<a id="a-8O"></a>差别者。<a id="a-8P"></a>说自名诸根因顺乐受触。<a id="a-8Q"></a>此根顺乐受触相应耶。<a id="a-8R"></a>设根顺乐受触相应。<a id="a-8S"></a>此根因顺乐受触耶。<a id="a-8T"></a>答诸根顺乐受触相应。<a id="a-8U"></a>此根因顺乐受触。<a id="a-8V"></a>谓此根以顺乐受触为五因。<a id="a-8W"></a>即相应等五。<a id="a-8X"></a>有根因顺乐受触。<a id="a-8Y"></a>此根非顺乐受触相应。<a id="a-8Z"></a>谓根因顺乐受触。<a id="a-8a"></a>余触相应。<a id="a-8b"></a>及异熟生无所缘。<a id="a-8c"></a>余触相应者。<a id="a-8d"></a>谓顺苦受触。<a id="a-8e"></a>顺不苦不乐受触相应。<a id="a-8f"></a>此根以顺乐受触为三因。<a id="a-8g"></a>即同类遍行异熟因。<a id="a-8h"></a>及异熟生无所缘者。<a id="a-8i"></a>谓命等八根。<a id="a-8j"></a>以顺乐受触为一因即异熟因。<a id="a-8k"></a>如说顺乐受触。<a id="a-8l"></a>顺苦受触。<a id="a-8m"></a>顺不苦不乐受触亦尔。<a id="a-8n"></a>差别者。<a id="a-8o"></a>说自名诸根。<a id="a-8p"></a>因眼触此根眼触相应耶。<a id="a-8q"></a>设根眼触相应。<a id="a-8r"></a>此根因眼触耶。<a id="a-8s"></a>答诸根眼触相应。<a id="a-8t"></a>此根因眼触。<a id="a-8u"></a>谓此根以眼触为四因。<a id="a-8v"></a>即相应俱有同类异熟因。<a id="a-8w"></a>有根因眼触。<a id="a-8x"></a>此根非眼触相应。<a id="a-8y"></a>谓根因眼触余触相应。<a id="a-8z"></a>及异熟生无所缘。<a id="a-90"></a>余触相应者。<a id="a-91"></a>谓耳鼻舌身意触相应。<a id="a-92"></a>此根以眼触为二因。<a id="a-93"></a>即同类异熟因。<a id="a-94"></a>及异熟生无所缘者。<a id="a-95"></a>谓命等八根。<a id="a-96"></a>此根以眼触为一因即异熟因。<a id="a-97"></a>如说眼触。<a id="a-98"></a>耳鼻舌身触亦尔。<a id="a-99"></a>差别者。<a id="a-9A"></a>说自名诸根。<a id="a-9B"></a>因意触此根意触相应耶。<a id="a-9C"></a>设根意触相应。<a id="a-9D"></a>此根因意触耶。<a id="a-9E"></a>答诸根意触相应。<a id="a-9F"></a>此根因意触。<a id="a-9G"></a>谓此根以意触为五因。<a id="a-9H"></a>即相应等五。<a id="a-9I"></a>有根因意触。<a id="a-9J"></a>此根非意触相应。<a id="a-9K"></a>谓根因意触。<a id="a-9L"></a>余触相应。<a id="a-9M"></a>及异熟生无所缘。<a id="a-9N"></a>余触相应者。<a id="a-9O"></a>谓眼耳鼻舌身触相应。<a id="a-9P"></a>此根以意触为三因。<a id="a-9Q"></a>即同类遍行异熟因。<a id="a-9R"></a>及异熟生无所缘者。<a id="a-9S"></a>谓命等八根。<a id="a-9T"></a>此根以意触为一因即异熟因。</p>
  <p id="a9U">诸成就此类眼根。<a id="a-9V"></a>彼成就此类身根耶。<a id="a-9W"></a>乃至广说。<a id="a-9X"></a>类有四种。<a id="a-9Y"></a>一修类。<a id="a-9Z"></a>二律仪类。<a id="a-9a"></a>三界类。<a id="a-9b"></a>四相似类。<a id="a-9c"></a>此四广说如前业蕴。<a id="a-9d"></a>此中依界类而作论。<a id="a-9e"></a>诸成就此类眼根。<a id="a-9f"></a>彼成就此类身根耶。<a id="a-9g"></a>设成就此类身根。<a id="a-9h"></a>彼成就此类眼根耶。<a id="a-9i"></a>答应作四句。<a id="a-9j"></a>有成就此类眼根非此类身根。<a id="a-9k"></a>谓生欲界不得眼根。<a id="a-9l"></a>设得已失。<a id="a-9m"></a>得色界眼不得眼根者。<a id="a-9n"></a>谓未至钵罗奢佉位等。<a id="a-9o"></a>设得已失者。<a id="a-9p"></a>谓已得眼根。<a id="a-9q"></a>或自然坏。<a id="a-9r"></a>或遇缘坏故失。<a id="a-9s"></a>得色界眼者。<a id="a-9t"></a>谓由善习静虑力故。<a id="a-9u"></a>色界眼根依欲界身得。<a id="a-9v"></a>而不得彼界身根。<a id="a-9w"></a>无成就他界身故。<a id="a-9x"></a>有成就此类身根。<a id="a-9y"></a>非此类眼根。<a id="a-9z"></a>谓生欲界不得眼根。<a id="a-A0"></a>设得已失。<a id="a-A1"></a>不得色界眼彼但成就欲界身根。<a id="a-A2"></a>二界眼根并不成就。<a id="a-A3"></a>有成就此类眼根亦此类身根。<a id="a-A4"></a>谓生欲界眼根已得不失。<a id="a-A5"></a>若生色界已得者。<a id="a-A6"></a>谓已至钵罗奢佉位等。<a id="a-A7"></a>不失者。<a id="a-A8"></a>谓所得眼根非自然坏。<a id="a-A9"></a>及遇缘坏故不失。<a id="a-AA"></a>生色界者色界无有根不具故。<a id="a-AB"></a>有非成就此类眼根。<a id="a-AC"></a>亦非此类身根。<a id="a-AD"></a>谓生无色界。<a id="a-AE"></a>彼地定无诸色根故。<a id="a-AF"></a>如眼根。<a id="a-AG"></a>耳根亦尔。<a id="a-AH"></a>此二俱有异界现前故。<a id="a-AI"></a>诸成就此类鼻根。<a id="a-AJ"></a>彼成就此类身根耶。<a id="a-AK"></a>设成就此类身根。<a id="a-AL"></a>彼成就此类鼻根耶。<a id="a-AM"></a>答若成就此类鼻根。<a id="a-AN"></a>彼成就此类身根。<a id="a-AO"></a>有成就此类身根。<a id="a-AP"></a>彼不成就此类鼻根。<a id="a-AQ"></a>谓生欲界不得鼻根。<a id="a-AR"></a>设得已失。<a id="a-AS"></a>不得鼻根者。<a id="a-AT"></a>谓未至钵罗奢佉位等。<a id="a-AU"></a>设得已失者。<a id="a-AV"></a>谓已得鼻根。<a id="a-AW"></a>或自然坏。<a id="a-AX"></a>或遇缘坏故。<a id="a-AY"></a>失如鼻根。<a id="a-AZ"></a>舌根亦尔。<a id="a-Aa"></a>此二俱无异界现前故。<a id="a-Ab"></a>问何故生欲界得起色界眼耳根现在前。<a id="a-Ac"></a>非鼻舌身根耶。<a id="a-Ad"></a>答由眼耳二根。<a id="a-Ae"></a>有加行得。<a id="a-Af"></a>离染得。<a id="a-Ag"></a>修所成。<a id="a-Ah"></a>通所依性四支五支静虑果故。<a id="a-Ai"></a>得异界起现在前。<a id="a-Aj"></a>鼻舌身根无如是事。<a id="a-Ak"></a>故唯自界起现在前。<a id="a-Al"></a>有余师言。<a id="a-Am"></a>生欲界者求起上界天眼耳根。<a id="a-An"></a>不求余三故不得起。<a id="a-Ao"></a>谓观行者作是希求。<a id="a-Ap"></a>云何令我见色界色。<a id="a-Aq"></a>闻色界声。<a id="a-Ar"></a>由此便修根本静虑起天眼耳。<a id="a-As"></a>彼无香味可欲嗅尝故。<a id="a-At"></a>不求起色界鼻舌。<a id="a-Au"></a>无生异地觉异地触。<a id="a-Av"></a>设于彼求无理可起。<a id="a-Aw"></a>唯取至境故。<a id="a-Ax"></a>问天眼以何为自性。<a id="a-Ay"></a>答非诸筋骨血肉所成。<a id="a-Az"></a>色界大种所造净色。<a id="a-B0"></a>能无碍视体不可见。<a id="a-B1"></a>眼界眼处眼根所摄是谓天眼。<a id="a-B2"></a>显自性已当释其名。<a id="a-B3"></a>问此何因缘说为天眼。<a id="a-B4"></a>答此眼殊胜故名为天。<a id="a-B5"></a>世于胜法有天言故。<a id="a-B6"></a>如说天衣天庄严具天饮食等。<a id="a-B7"></a>此中皆以殊胜名天。<a id="a-B8"></a>彼亦如是。<a id="a-B9"></a>界者色界系。<a id="a-BA"></a>地者在四静虑地。<a id="a-BB"></a>非近分无色。<a id="a-BC"></a>所以者何。<a id="a-BD"></a>若地有通所依胜定。<a id="a-BE"></a>此地有天眼。<a id="a-BF"></a>非近分无色有通所依胜定。<a id="a-BG"></a>故彼地无天眼。<a id="a-BH"></a>问何故近分无色无通所依胜定耶。<a id="a-BI"></a>答奢摩他毗钵舍那不平等故。<a id="a-BJ"></a>非五支四支所成故。<a id="a-BK"></a>非乐道所摄故。<a id="a-BL"></a>问若生欲界修得天眼。<a id="a-BM"></a>现在前时于何处起。<a id="a-BN"></a>答即于生得眼根处起。<a id="a-BO"></a>问若生得眼坏彼何处起。<a id="a-BP"></a>答即于曾有眼根处起。<a id="a-BQ"></a>问若彼处所合为一段。<a id="a-BR"></a>不可知者复何处起。<a id="a-BS"></a>答即于应有眼根处起。<a id="a-BT"></a>问诸起天眼现在前者。<a id="a-BU"></a>为有左起右不起耶。<a id="a-BV"></a>右起左不起耶。<a id="a-BW"></a>左劣右中耶。<a id="a-BX"></a>左中右上耶。<a id="a-BY"></a>右劣左中耶。<a id="a-BZ"></a>右中左上耶。<a id="a-Ba"></a>答不如是起谓起天眼者必二处眼俱起。<a id="a-Bb"></a>等劣等中等上。<a id="a-Bc"></a>一切天眼无瞎无阙。<a id="a-Bd"></a>亦无眩乱及彼同分。<a id="a-Be"></a>问若生欲界化作色究竟万六千踰缮那身。<a id="a-Bf"></a>天眼现前观彼色时。<a id="a-Bg"></a>人身长三肘半。<a id="a-Bh"></a>或四肘尚不遍彼足指。<a id="a-Bi"></a>为住何处观彼色耶。<a id="a-Bj"></a>为上为下。<a id="a-Bk"></a>有说。<a id="a-Bl"></a>以神境通住上而见。<a id="a-Bm"></a>如营舍人处上观下。<a id="a-Bn"></a>如是居上观下众色。<a id="a-Bo"></a>有说。<a id="a-Bp"></a>住下而见如行像者处下观上。<a id="a-Bq"></a>如是居下观上众色。<a id="a-Br"></a>有说。<a id="a-Bs"></a>彼时以神境智证通。<a id="a-Bt"></a>延广此身令遍所化万六千踰缮那身量而观众色。<a id="a-Bu"></a>有说。<a id="a-Bv"></a>欲界亦有万六千踰缮那身。<a id="a-Bw"></a>应与所化色究竟身俱生。<a id="a-Bx"></a>若时化作色究竟身。<a id="a-By"></a>尔时欲界三肘半或四肘身便灭。<a id="a-Bz"></a>彼万六千踰缮那身续起。<a id="a-C0"></a>即依常眼处所而观众色。<a id="a-C1"></a>如是说者。<a id="a-C2"></a>如彼生处异熟身量化身亦尔。<a id="a-C3"></a>如从色界来欲界时。<a id="a-C4"></a>化作化身还如欲界异熟身量。<a id="a-C5"></a>此作彼身当知亦尔。<a id="a-C6"></a>随彼所住观见众色。</p>
 </body>
</html>