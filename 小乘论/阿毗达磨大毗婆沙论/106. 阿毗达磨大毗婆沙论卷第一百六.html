<!doctype html>
<html id="z3IBVdf12z" data-ver="877">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第一百六</h1>
  <h2 id="a2">智蕴第三中修智纳息第四之二</h2>
  <p id="a3">或有一智摄一切智。<a id="a-4"></a>谓法智非如法智以智体是法故。<a id="a-5"></a>或有二智摄一切智。<a id="a-6"></a>谓有漏智无漏智。<a id="a-7"></a>或有三智摄一切智。<a id="a-8"></a>谓法智类智世俗智。<a id="a-9"></a>或有四智摄一切智。<a id="a-A"></a>谓前三智加他心智。<a id="a-B"></a>或有五智摄一切智。<a id="a-C"></a>谓世俗智及苦集灭道智。<a id="a-D"></a>或有六智摄一切智。<a id="a-E"></a>谓前五智加他心智。<a id="a-F"></a>或有七智摄一切智。<a id="a-G"></a>谓八智中除他心智。<a id="a-H"></a>或有八智摄一切智。<a id="a-I"></a>谓此中说法智类智他心智世俗智苦智集智灭智道智。<a id="a-J"></a>问若此八智摄一切智。<a id="a-K"></a>复有八智。<a id="a-L"></a>谓法住智。<a id="a-M"></a>涅槃智。<a id="a-N"></a>死生智。<a id="a-O"></a>漏尽智。<a id="a-P"></a>宿住随念智。<a id="a-Q"></a>妙愿智。<a id="a-R"></a>尽智。<a id="a-S"></a>无生智。<a id="a-T"></a>如是八智何智摄耶。<a id="a-U"></a>答随其所应皆摄在此。<a id="a-V"></a>谓法住智是知因智。<a id="a-W"></a>故知三界下中上果法所住因故。<a id="a-X"></a>彼智即此四智所摄。<a id="a-Y"></a>谓法类世俗集智。<a id="a-Z"></a>涅槃智是知灭智彼智即此四智所摄。<a id="a-a"></a>谓法类世俗灭智。<a id="a-b"></a>死生智即此世俗智所摄。<a id="a-c"></a>尊者妙音说。<a id="a-d"></a>死生智四智所摄。<a id="a-e"></a>谓法类世俗苦智。<a id="a-f"></a>评曰。<a id="a-g"></a>应知此中前说应理。<a id="a-h"></a>漏尽智诸有欲令缘漏尽法故名漏尽智者。<a id="a-i"></a>四智所摄。<a id="a-j"></a>谓法类世俗灭智。<a id="a-k"></a>诸有欲令漏尽身得故名漏尽智者。<a id="a-l"></a>八智所摄。<a id="a-m"></a>宿住随念智世俗智所摄。<a id="a-n"></a>尊者妙音说。<a id="a-o"></a>宿住随念智六智所摄。<a id="a-p"></a>即八智中除他心智。<a id="a-q"></a>缘过去法故。<a id="a-r"></a>及除灭智。<a id="a-s"></a>缘有为法故。<a id="a-t"></a>评曰。<a id="a-u"></a>应知此中前说应理。<a id="a-v"></a>妙愿智世俗智所摄。<a id="a-w"></a>尊者妙音说。<a id="a-x"></a>妙愿智八智所摄。<a id="a-y"></a>谓十智中除尽无生智。<a id="a-z"></a>是见性故。<a id="a-10"></a>评曰。<a id="a-11"></a>应知此中前说应理。<a id="a-12"></a>尽智无生智俱六智所摄。<a id="a-13"></a>除他心智非见性故。<a id="a-14"></a>及除世俗智是无漏故。<a id="a-15"></a>由此八智摄一切智。</p>
  <p id="a16">尊者僧伽筏苏说曰。<a id="a-17"></a>应说一智。<a id="a-18"></a>谓决定智以决定义是智义故。<a id="a-19"></a>此决定智。<a id="a-1A"></a>有二差别。<a id="a-1B"></a>一者有漏。<a id="a-1C"></a>二者无漏。<a id="a-1D"></a>若有漏者。<a id="a-1E"></a>由自性故名世俗智。<a id="a-1F"></a>若无漏者。<a id="a-1G"></a>由对治差别故。<a id="a-1H"></a>复立二种。<a id="a-1I"></a>谓对治欲界者名法智。<a id="a-1J"></a>对治色无色界者名类智。<a id="a-1K"></a>即前三智若能知他心心所法名他心智。<a id="a-1L"></a>又无漏智由行相别复立四智。<a id="a-1M"></a>若于苦谛作四行相转者名苦智。<a id="a-1N"></a>乃至若于道谛作四行相转者名道智。<a id="a-1O"></a>问若决定智唯有一种或二或三。<a id="a-1P"></a>云何此中立有八智。<a id="a-1Q"></a>答以五事故立有八智。<a id="a-1R"></a>一对治故立法类智。<a id="a-1S"></a>二自性故立世俗智。<a id="a-1T"></a>三加行故立他心智。<a id="a-1U"></a>四行相故立苦集智。<a id="a-1V"></a>五行相所缘故立灭道智。<a id="a-1W"></a>尊者左受作如是说。<a id="a-1X"></a>对治四种愚故立有八智。<a id="a-1Y"></a>四种愚者。<a id="a-1Z"></a>一界愚。<a id="a-1a"></a>二心愚。<a id="a-1b"></a>三法愚。<a id="a-1c"></a>四谛愚。<a id="a-1d"></a>对治界愚故立法类智。<a id="a-1e"></a>对治心愚故立他心智。<a id="a-1f"></a>对治法愚故立世俗智。<a id="a-1g"></a>对治谛愚故立苦业灭道智。<a id="a-1h"></a>是名八智自性我物自体相分本性已说智自性所以今当说。<a id="a-1i"></a>问何故名智。<a id="a-1j"></a>智是何义。<a id="a-1k"></a>答决定义是智义。<a id="a-1l"></a>问若尔疑相应慧应不名智。<a id="a-1m"></a>于所缘境不决定故。<a id="a-1n"></a>答彼亦是智一刹那顷于所缘境亦决定故。<a id="a-1o"></a>然此聚中疑势用胜。<a id="a-1p"></a>令心于境多刹那中犹豫不决。<a id="a-1q"></a>说名疑聚。<a id="a-1r"></a>如三摩地一刹那中于境恒住。<a id="a-1s"></a>有时若与掉举相应。<a id="a-1t"></a>令多刹那于境转易说名为乱。<a id="a-1u"></a>又如有情若多贪者说名贪行。<a id="a-1v"></a>若多嗔者说名嗔行。<a id="a-1w"></a>若多痴者说名痴行。<a id="a-1x"></a>一一非不有余烦恼。<a id="a-1y"></a>此亦如是故无有失。<a id="a-1z"></a>譬喻者说。<a id="a-20"></a>若心有智则无无知。<a id="a-21"></a>若心有疑则无决定。<a id="a-22"></a>若心有粗则无有细。<a id="a-23"></a>然对法者所说法相如闹丛林。<a id="a-24"></a>谓一心中。<a id="a-25"></a>有智有无知。<a id="a-26"></a>有非智非无知。<a id="a-27"></a>有疑有决定。<a id="a-28"></a>有非疑非决定。<a id="a-29"></a>有粗有细。<a id="a-2A"></a>有非粗非细。<a id="a-2B"></a>阿毗达磨诸论师言。<a id="a-2C"></a>许法俱生斯有何失。<a id="a-2D"></a>谓诸心所展转力生一心相应相用各别智。<a id="a-2E"></a>谓般若无知谓无明非智非无知。<a id="a-2F"></a>谓余心所法。<a id="a-2G"></a>疑谓犹豫。<a id="a-2H"></a>决定谓智。<a id="a-2I"></a>非疑非决定。<a id="a-2J"></a>谓余心所法。<a id="a-2K"></a>粗谓寻。<a id="a-2L"></a>细谓伺。<a id="a-2M"></a>非粗非细。<a id="a-2N"></a>谓余心所法。<a id="a-2O"></a>如诸色法异类俱生。<a id="a-2P"></a>心所亦尔。<a id="a-2Q"></a>故无有失。<a id="a-2R"></a>有作是说。<a id="a-2S"></a>于所缘境重决择义是智义。<a id="a-2T"></a>诸有漏慧于所缘境无始时来数数决择故皆名智。<a id="a-2U"></a>诸无漏慧重决择者皆名为智。<a id="a-2V"></a>唯无漏忍于四圣谛。<a id="a-2W"></a>未重决择故不名智。<a id="a-2X"></a>复有说者。<a id="a-2Y"></a>由二义故说名为智。<a id="a-2Z"></a>谓证知义。<a id="a-2a"></a>及了知义。<a id="a-2b"></a>证知义者。<a id="a-2c"></a>谓证知苦乃至证知道故名智。<a id="a-2d"></a>了知义者。<a id="a-2e"></a>谓了知自相续了知他相续故名智。</p>
  <p id="a2f">已总说诸智所以一一所以今当说。<a id="a-2g"></a>问何故名法智。<a id="a-2h"></a>答智体是法故名法智。<a id="a-2i"></a>问若尔余智亦体是法。<a id="a-2j"></a>何故不名法智耶。<a id="a-2k"></a>答虽一切智体皆是法。<a id="a-2l"></a>而但于一立法智名如十八界。<a id="a-2m"></a>十二处。<a id="a-2n"></a>七觉支。<a id="a-2o"></a>六随念。<a id="a-2p"></a>四念住。<a id="a-2q"></a>四证净。<a id="a-2r"></a>四无碍解。<a id="a-2s"></a>三宝。<a id="a-2t"></a>三归。<a id="a-2u"></a>皆体是法而但于一建立法名。<a id="a-2v"></a>此亦如是故不应责。<a id="a-2w"></a>复次法智但有一名。<a id="a-2x"></a>谓共名。<a id="a-2y"></a>余智有二名。<a id="a-2z"></a>谓共不共名。<a id="a-30"></a>为简别故说不共名。<a id="a-31"></a>复次初觉知法故名法智。<a id="a-32"></a>后觉知法故名类智。<a id="a-33"></a>复次若初得法证净相应智故名法智。<a id="a-34"></a>此后所得故名类智。<a id="a-35"></a>复次于现见法。<a id="a-36"></a>得现量智故名法智。<a id="a-37"></a>此后所得故名类智。<a id="a-38"></a>复次欲界多有非法烦恼。<a id="a-39"></a>谓忿恨覆恼嫉悭等相应烦恼。<a id="a-3A"></a>若智是彼近对治者名法智。<a id="a-3B"></a>色无色界无有如是非法烦恼。<a id="a-3C"></a>对治彼者法智后生故名类智复次若智六地所摄。<a id="a-3D"></a>能缘一地说名法智。<a id="a-3E"></a>若智九地所摄。<a id="a-3F"></a>能缘八地说名类智。<a id="a-3G"></a>此依有漏地说。<a id="a-3H"></a>复次若智六地所摄。<a id="a-3I"></a>能缘六地说名法智。<a id="a-3J"></a>若智九地所摄。<a id="a-3K"></a>能缘九地说名类智。<a id="a-3L"></a>此依无漏地说。<a id="a-3M"></a>复次若智对治十八界十二处五蕴者名法智。<a id="a-3N"></a>若智对治十四界十处五蕴者名类智。<a id="a-3O"></a>复次若智对治善不善无记五蕴者名法智。<a id="a-3P"></a>若智对治善无记五蕴者名类智。<a id="a-3Q"></a>复次若智对治福非福不动行者名法智。<a id="a-3R"></a>若智对治福及不动行者名类智。<a id="a-3S"></a>复次若智对治段食淫欲爱者名法智若智对治诸定爱者名类智。<a id="a-3T"></a>问何故名他心智。<a id="a-3U"></a>答知他心故名他心智。<a id="a-3V"></a>问此亦知他诸心所法。<a id="a-3W"></a>何故但名他心智耶。<a id="a-3X"></a>答以期心故谓修观者先起意乐。<a id="a-3Y"></a>欲知他心由此意乐。<a id="a-3Z"></a>后知心时亦知心所。<a id="a-3a"></a>如人意乐本欲见王。<a id="a-3b"></a>后见王时亦见臣等。<a id="a-3c"></a>复次诸法得名由多缘故。<a id="a-3d"></a>谓或由自性得名。<a id="a-3e"></a>如谛如蕴如世俗智。<a id="a-3f"></a>或由对治得名。<a id="a-3g"></a>如法类智。<a id="a-3h"></a>或由加行得名如他心智等。<a id="a-3i"></a>或由相应得名。<a id="a-3j"></a>如说。<a id="a-3k"></a>乐受等相应法。<a id="a-3l"></a>名顺乐受等法。<a id="a-3m"></a>或由所依得名。<a id="a-3n"></a>如眼识等。<a id="a-3o"></a>或由行相得名。<a id="a-3p"></a>如苦集智。<a id="a-3q"></a>或由所缘得名。<a id="a-3r"></a>如念住等。<a id="a-3s"></a>或由行相所缘得名。<a id="a-3t"></a>如灭道智故由加行名他心智。<a id="a-3u"></a>复次以心胜故虽亦知心所。<a id="a-3v"></a>但名他心智。<a id="a-3w"></a>如王来等。<a id="a-3x"></a>复次以心是大地故。<a id="a-3y"></a>心所名大地法。<a id="a-3z"></a>复次证他心通无间道时但缘心故。<a id="a-40"></a>复次说心远行独行等故。<a id="a-41"></a>复次说心是前行等故。<a id="a-42"></a>复次说心是增上王故。<a id="a-43"></a>复次说心是城主故。<a id="a-44"></a>复次说心是依趣故。<a id="a-45"></a>复次说心能起善恶戒故。<a id="a-46"></a>复次说心能引善恶趣故。<a id="a-47"></a>复次心是内处遍诸界地有所缘故。<a id="a-48"></a>复次心是所依非心所故。<a id="a-49"></a>复次若心行处心所随故。<a id="a-4A"></a>复次若心调伏不调伏时。<a id="a-4B"></a>诸心所法亦如是故。<a id="a-4C"></a>复次若心流散不流散时。<a id="a-4D"></a>诸心所法亦如是故。<a id="a-4E"></a>由此等缘。<a id="a-4F"></a>此他心智虽亦知心所。<a id="a-4G"></a>而名他心智问何故名世俗智。<a id="a-4H"></a>答知世俗故名世俗智。<a id="a-4I"></a>问亦知胜义。<a id="a-4J"></a>何故但名世俗智耶。<a id="a-4K"></a>答虽亦少分知蕴界处四圣谛等诸胜义法。<a id="a-4L"></a>而多分知男女往来瓶衣车乘舍林山等。<a id="a-4M"></a>世俗法故名世俗智。<a id="a-4N"></a>复次此世俗智实无智相。<a id="a-4O"></a>而诸世俗共立智名。<a id="a-4P"></a>如非王种但诸人众。<a id="a-4Q"></a>假想施设共立王名。<a id="a-4R"></a>复次此世俗智一切有情展转共许无有诤论。<a id="a-4S"></a>如僧上坐如悦众人众所许故名为世俗。<a id="a-4T"></a>复次此世俗智遍诸有情。<a id="a-4U"></a>缘一切境故名世俗。<a id="a-4V"></a>复次此世俗智愚痴所依。<a id="a-4W"></a>系属愚痴是愚痴者安立足处故名世俗。<a id="a-4X"></a>声论者说此世俗智为诸无知之所覆蔽。<a id="a-4Y"></a>如器中物器所覆蔽故名世俗。<a id="a-4Z"></a>复次此世俗智为对治道之所变坏。<a id="a-4a"></a>为愚痴者之所欣尚故名世俗。<a id="a-4b"></a>问何故名苦智。<a id="a-4c"></a>乃至道智耶。<a id="a-4d"></a>答缘苦圣谛四行相转故名苦智。<a id="a-4e"></a>乃至缘道圣谛四行相转故名道智。<a id="a-4f"></a>问诸世俗智亦能缘。<a id="a-4g"></a>四谛各四行相转岂名四智耶。<a id="a-4h"></a>答若唯缘苦谛唯四行相转者名苦智。<a id="a-4i"></a>乃至若唯缘道谛唯四行相转者名道智。<a id="a-4j"></a>诸世俗智于四圣谛或一一别缘。<a id="a-4k"></a>或二二合缘。<a id="a-4l"></a>或三三合缘。<a id="a-4m"></a>或四总缘。<a id="a-4n"></a>或缘余法。<a id="a-4o"></a>或复总缘所起行相。<a id="a-4p"></a>亦不决定故不名苦智乃至道智。<a id="a-4q"></a>以杂乱故。<a id="a-4r"></a>复次若别缘四谛各四行相转。<a id="a-4s"></a>不与苦集同一缚者名四谛智。<a id="a-4t"></a>诸世俗智虽亦有别缘四谛各四行相转。<a id="a-4u"></a>而与苦集同一缚。<a id="a-4v"></a>故不名四谛智。<a id="a-4w"></a>问此与灭道不同一缚。<a id="a-4x"></a>何故不立灭道智耶。<a id="a-4y"></a>答初不立故后亦不立。<a id="a-4z"></a>复次若别缘四谛各四行相转。<a id="a-50"></a>能对治烦恼者名四谛智。<a id="a-51"></a>诸世俗智。<a id="a-52"></a>虽亦有别缘四谛各四行相转。<a id="a-53"></a>而不能对治烦恼故不名四谛智。<a id="a-54"></a>复次若别缘四谛各四行相转。<a id="a-55"></a>于四圣谛证见明了。<a id="a-56"></a>不为见疑无明所惑。<a id="a-57"></a>不增烦恼不招三有。<a id="a-58"></a>定趣涅槃者名四谛智。<a id="a-59"></a>诸世俗智。<a id="a-5A"></a>无如是义故不名四谛智。<a id="a-5B"></a>复次若别缘四谛各四行相转。<a id="a-5C"></a>是圣性者名四谛智。<a id="a-5D"></a>诸世俗智。<a id="a-5E"></a>非圣性摄故不名四谛智。</p>
  <p id="a5F">如是八智。<a id="a-5G"></a>界者他心智若有漏是色界。<a id="a-5H"></a>若无漏是不系。<a id="a-5I"></a>世俗智通三界。<a id="a-5J"></a>余六智是不系。<a id="a-5K"></a>地者法智在六地。<a id="a-5L"></a>类智在九地。<a id="a-5M"></a>他心智在四地。<a id="a-5N"></a>世俗智在十八地。<a id="a-5O"></a>谓八等至八近分静虑中间及欲界。<a id="a-5P"></a>余四智。<a id="a-5Q"></a>法智摄者在六地。<a id="a-5R"></a>类智摄者在九地。<a id="a-5S"></a>所依者。<a id="a-5T"></a>法智唯依欲界起。<a id="a-5U"></a>他心智唯依欲色界起。<a id="a-5V"></a>类智世俗智俱依三界起。<a id="a-5W"></a>余智法智摄者。<a id="a-5X"></a>唯依欲界起。<a id="a-5Y"></a>类智摄者。<a id="a-5Z"></a>通依三界起。<a id="a-5a"></a>行相者法智类智俱作十六行相。<a id="a-5b"></a>他心智无漏者。<a id="a-5c"></a>作道四行相。<a id="a-5d"></a>有漏者作不明了行相。<a id="a-5e"></a>世俗智作十六行相。<a id="a-5f"></a>亦作余行相。<a id="a-5g"></a>苦集灭道智各作四行相。<a id="a-5h"></a>问诸苦智皆作苦行相转耶。<a id="a-5i"></a>答应作四句。<a id="a-5j"></a>或有苦智非作苦行相转。<a id="a-5k"></a>谓苦智作非常空非我行相转。<a id="a-5l"></a>或有作苦行相转非苦智。<a id="a-5m"></a>谓作苦行相转苦智相应法。<a id="a-5n"></a>或有苦智亦作苦行相转。<a id="a-5o"></a>谓作苦行相转苦智。<a id="a-5p"></a>有非苦智亦非作苦行相转。<a id="a-5q"></a>若唯取此种类者。<a id="a-5r"></a>谓作非常空非我行相转苦智相应法。<a id="a-5s"></a>若不唯取此种类者谓除前相。<a id="a-5t"></a>如转有四句已转当转应知亦尔。<a id="a-5u"></a>如苦智对苦行相有三四句。<a id="a-5v"></a>对非常空非我行相应知亦尔。<a id="a-5w"></a>如苦智有十二句。<a id="a-5x"></a>集灭道智应知亦尔。<a id="a-5y"></a>如是总有四十八四句。<a id="a-5z"></a>所缘者。<a id="a-60"></a>法智类智俱缘四谛。<a id="a-61"></a>他心智缘他心心所法。<a id="a-62"></a>世俗智缘一切法。<a id="a-63"></a>苦智缘苦谛。<a id="a-64"></a>集智缘集谛。<a id="a-65"></a>灭智缘灭谛。<a id="a-66"></a>道智缘道谛。<a id="a-67"></a>念住者。<a id="a-68"></a>他心智是三念住除身念住。<a id="a-69"></a>灭智是法念住。<a id="a-6A"></a>余智通四念住。<a id="a-6B"></a>智者。<a id="a-6C"></a>此八智即是八智。<a id="a-6D"></a>三摩地者。<a id="a-6E"></a>法智类智三三摩地俱。<a id="a-6F"></a>他心智无漏者道无愿三摩地俱。<a id="a-6G"></a>有漏者非三摩地俱。<a id="a-6H"></a>世俗智非三摩地俱。<a id="a-6I"></a>苦智空无愿三摩地俱。<a id="a-6J"></a>集智集无愿三摩地俱。<a id="a-6K"></a>灭智无相三摩地俱。<a id="a-6L"></a>道智道无愿三摩地俱。<a id="a-6M"></a>根相应者。<a id="a-6N"></a>世俗智五根相应。<a id="a-6O"></a>余智三根相应。<a id="a-6P"></a>谓乐喜舍。<a id="a-6Q"></a>三世者。<a id="a-6R"></a>此八智皆通三世。<a id="a-6S"></a>缘三世者。<a id="a-6T"></a>法智类智世俗智皆缘三世及离世。<a id="a-6U"></a>他心智过去缘过去。<a id="a-6V"></a>现在缘现在。<a id="a-6W"></a>未来生法缘未来不生法。<a id="a-6X"></a>缘三世。<a id="a-6Y"></a>灭智缘离世。<a id="a-6Z"></a>余智缘三世。<a id="a-6a"></a>善不善无记者。<a id="a-6b"></a>世俗智通三种。<a id="a-6c"></a>余智唯是善。<a id="a-6d"></a>缘善不善无记者。<a id="a-6e"></a>类智缘善无记。<a id="a-6f"></a>灭道智唯缘善。<a id="a-6g"></a>余智缘三种。<a id="a-6h"></a>三界系不系者。<a id="a-6i"></a>他心智若有漏色界系。<a id="a-6j"></a>若无漏是不系。<a id="a-6k"></a>世俗智通三界系。<a id="a-6l"></a>余智是不系。<a id="a-6m"></a>缘三界系不系者法智缘欲界系及不系。<a id="a-6n"></a>类智缘色无色界系及不系。<a id="a-6o"></a>他心智缘欲色界系及不系。<a id="a-6p"></a>世俗智缘三界系及不系。<a id="a-6q"></a>苦集智缘三界系。<a id="a-6r"></a>灭道智缘不系。<a id="a-6s"></a>学无学非学非无学者。<a id="a-6t"></a>他心智通三种。<a id="a-6u"></a>世俗智唯非学非无学。<a id="a-6v"></a>余智是学无学。<a id="a-6w"></a>缘学无学非学非无学者。<a id="a-6x"></a>法类世俗他心智皆缘三种。<a id="a-6y"></a>苦集灭智唯缘非学非无学。<a id="a-6z"></a>道智缘学无学。<a id="a-70"></a>见修所断不断者。<a id="a-71"></a>他心智若有漏修所断。<a id="a-72"></a>若无漏是不断。<a id="a-73"></a>世俗智是见修所断。<a id="a-74"></a>余智是不断。<a id="a-75"></a>缘见修所断不断者。<a id="a-76"></a>法类世俗他心智缘三种。<a id="a-77"></a>苦集智缘见修所断。<a id="a-78"></a>灭道缘不断。<a id="a-79"></a>缘名缘义者。<a id="a-7A"></a>法类世俗苦集智。<a id="a-7B"></a>通缘名义。<a id="a-7C"></a>余智唯缘义。<a id="a-7D"></a>缘自他相续非相续者。<a id="a-7E"></a>法类世俗智缘三种。<a id="a-7F"></a>他心智缘他相续苦集道智缘自他相续。<a id="a-7G"></a>灭智缘非相续。<a id="a-7H"></a>加行得离染得生得者。<a id="a-7I"></a>世俗智通三种。<a id="a-7J"></a>余智通加行离染得。<a id="a-7K"></a>曾得未曾得者。<a id="a-7L"></a>他心世俗智通曾得未曾得。<a id="a-7M"></a>余智唯未曾得。</p>
  <p id="a7N">复次法智有四种。<a id="a-7O"></a>一于法初知故名法智。<a id="a-7P"></a>二于法现知故名法智。<a id="a-7Q"></a>三于法实知故名法智。<a id="a-7R"></a>四于法出离知名法智。<a id="a-7S"></a>比类智亦有四种。<a id="a-7T"></a>一以因比类知果。<a id="a-7U"></a>二以果比类知因。<a id="a-7V"></a>三以身语业比类知心。<a id="a-7W"></a>四以所说法比类知佛。<a id="a-7X"></a>他心智亦有四种。<a id="a-7Y"></a>谓从四缘生亦能为四缘。<a id="a-7Z"></a>此智所智亦尔。<a id="a-7a"></a>世俗智亦有四种。<a id="a-7b"></a>一知名世俗。<a id="a-7c"></a>二知缚世俗。<a id="a-7d"></a>三知假立世俗。<a id="a-7e"></a>四知执着世俗。<a id="a-7f"></a>苦智亦有四种一知生苦。<a id="a-7g"></a>二知流转苦。<a id="a-7h"></a>三知热恼苦。<a id="a-7i"></a>四知和合苦。<a id="a-7j"></a>集智亦有四种。<a id="a-7k"></a>一知业。<a id="a-7l"></a>二知烦恼。<a id="a-7m"></a>三知爱。<a id="a-7n"></a>四知事。<a id="a-7o"></a>灭智亦有四种一知三结永断。<a id="a-7p"></a>二知薄贪嗔痴。<a id="a-7q"></a>三知五顺下分结尽。<a id="a-7r"></a>四知一切结尽。<a id="a-7s"></a>道智亦有四种。<a id="a-7t"></a>一知从第八补特伽罗一切学位诸有所作。<a id="a-7u"></a>二知降伏怨敌。<a id="a-7v"></a>三观本所作。<a id="a-7w"></a>四观近尽漏。<a id="a-7x"></a>尽智亦有四种。<a id="a-7y"></a>一见所不摄。<a id="a-7z"></a>二远离空定。<a id="a-80"></a>三非他心智。<a id="a-81"></a>四加行迟缓。<a id="a-82"></a>无生智亦有四种。<a id="a-83"></a>一因故。<a id="a-84"></a>二果故。<a id="a-85"></a>三相续故。<a id="a-86"></a>四补特伽罗。<a id="a-87"></a>此中所说四法智等。<a id="a-88"></a>泛释经中诸智差别。<a id="a-89"></a>非皆即是法智等摄。<a id="a-8A"></a>复次应说十智总为一智。<a id="a-8B"></a>谓法智皆以法为体故。<a id="a-8C"></a>应说十智总为一智。<a id="a-8D"></a>谓类智皆是圣种类故应说十智总为一智。<a id="a-8E"></a>谓决定智。<a id="a-8F"></a>以决定义是智义故。<a id="a-8G"></a>应说十智总为一智。<a id="a-8H"></a>谓所知智知所知故重审决故。<a id="a-8I"></a>应说十智总为一智。<a id="a-8J"></a>谓道智道谛摄故。<a id="a-8K"></a>应说十智总为一智。<a id="a-8L"></a>谓愿智能满所愿故。<a id="a-8M"></a>应说十智总为一智。<a id="a-8N"></a>谓尽智烦恼尽者身中得故。<a id="a-8O"></a>应说十智总为一智。<a id="a-8P"></a>谓无生智不退堕故。<a id="a-8Q"></a>云何法智。<a id="a-8R"></a>答于欲界诸行诸行因诸行灭诸行能断道所有无漏智。<a id="a-8S"></a>此中诸行者。<a id="a-8T"></a>谓苦谛。<a id="a-8U"></a>诸行因者。<a id="a-8V"></a>谓集谛。<a id="a-8W"></a>诸行灭者。<a id="a-8X"></a>谓灭谛。<a id="a-8Y"></a>诸行能断道者。<a id="a-8Z"></a>谓道谛。<a id="a-8a"></a>能知欲界如是四谛。<a id="a-8b"></a>诸无漏智总名法智。<a id="a-8c"></a>又于法智及法智地所有无漏智是谓法智者。<a id="a-8d"></a>问何故复说此耶。<a id="a-8e"></a>答前虽说能断欲界诸行无间道。<a id="a-8f"></a>而未说加行解脱胜进道。<a id="a-8g"></a>今欲说之。<a id="a-8h"></a>此中法智者。<a id="a-8i"></a>谓三道法智。<a id="a-8j"></a>法智地者。<a id="a-8k"></a>谓三道法智相应俱有等法。<a id="a-8l"></a>复次能断道者。<a id="a-8m"></a>谓无间道法智。<a id="a-8n"></a>法智者。<a id="a-8o"></a>谓余三道法智。<a id="a-8p"></a>法智地者。<a id="a-8q"></a>谓四道法智相应俱有等法。<a id="a-8r"></a>及四法忍品。<a id="a-8s"></a>复次能断道者。<a id="a-8t"></a>谓能断欲界烦恼四道无漏法。<a id="a-8u"></a>法智者。<a id="a-8v"></a>谓余时所起所修法智。<a id="a-8w"></a>法智地者。<a id="a-8x"></a>谓彼相应俱有等法。<a id="a-8y"></a>次后类智准此应知。<a id="a-8z"></a>他心智等如文广说。<a id="a-90"></a>应知其相。<a id="a-91"></a>法智乃至道智于八智中一一摄几。<a id="a-92"></a>问何故作此论。<a id="a-93"></a>答为止他宗显正理故。<a id="a-94"></a>谓或有执诸法摄者。<a id="a-95"></a>谓摄他性不摄自性。<a id="a-96"></a>如分别论者。<a id="a-97"></a>为遮彼执欲显诸法皆摄自性不摄他性故。<a id="a-98"></a>作斯论。<a id="a-99"></a>此中理趣如结蕴中已广分别。<a id="a-9A"></a>答法智摄法智五智少分。<a id="a-9B"></a>谓他心智苦集灭道智者。<a id="a-9C"></a>此中总说法智摄法智。<a id="a-9D"></a>然法智在六地。<a id="a-9E"></a>未至定者摄未至定者。<a id="a-9F"></a>乃至第四静虑者摄第四静虑者。<a id="a-9G"></a>又法智有四种。<a id="a-9H"></a>谓四谛智苦智摄苦智乃至道智摄道智。<a id="a-9I"></a>又法智在三世。<a id="a-9J"></a>过去摄过去。<a id="a-9K"></a>未来摄未来。<a id="a-9L"></a>现在摄现在。<a id="a-9M"></a>过去未来各多刹那一一自摄。<a id="a-9N"></a>即此法智摄他心智少分者。<a id="a-9O"></a>谓他心智有有漏。<a id="a-9P"></a>有无漏。<a id="a-9Q"></a>此唯摄无漏。<a id="a-9R"></a>彼无漏复有法智品。<a id="a-9S"></a>有类智品。<a id="a-9T"></a>此唯摄法智品。<a id="a-9U"></a>故说摄彼少分即此法智摄苦集灭道智少分者。<a id="a-9V"></a>谓彼四智。<a id="a-9W"></a>各有法智品。<a id="a-9X"></a>有类智品。<a id="a-9Y"></a>此唯摄法智品。<a id="a-9Z"></a>故说摄彼少分。<a id="a-9a"></a>类智摄类智五智少分。<a id="a-9b"></a>谓他心智苦集灭道智者。<a id="a-9c"></a>此中总说类智摄类智。<a id="a-9d"></a>然类智在九地。<a id="a-9e"></a>未至定者摄未至定者。<a id="a-9f"></a>乃至无所有处者摄无所有处者。<a id="a-9g"></a>余广说如法智。<a id="a-9h"></a>他心智摄他心智四智少分。<a id="a-9i"></a>谓法类世俗道智者此中总说。<a id="a-9j"></a>他心智摄他心智。<a id="a-9k"></a>然他心智在四根本静虑初静虑者摄初静虑者。<a id="a-9l"></a>乃至第四静虑者摄第四静虑者。<a id="a-9m"></a>又他心智有有漏有无漏。<a id="a-9n"></a>有漏摄有漏。<a id="a-9o"></a>无漏摄无漏此有漏者。<a id="a-9p"></a>有曾得有未曾得。<a id="a-9q"></a>曾得摄曾得。<a id="a-9r"></a>未曾得摄未曾得。<a id="a-9s"></a>此无漏者有法智品有类智品。<a id="a-9t"></a>法智品摄法智品。<a id="a-9u"></a>类智品摄类智品。<a id="a-9v"></a>又此他心智通三世。<a id="a-9w"></a>过去摄过去。<a id="a-9x"></a>未来摄未来。<a id="a-9y"></a>现在摄现在。<a id="a-9z"></a>过去未来各多刹那一一自摄。<a id="a-A0"></a>即此他心智摄法智少分者。<a id="a-A1"></a>谓法智在六地。<a id="a-A2"></a>此唯摄彼在四根本静虑者。<a id="a-A3"></a>又法智有四种。<a id="a-A4"></a>谓四谛智。<a id="a-A5"></a>此唯摄彼道智。<a id="a-A6"></a>又彼道智。<a id="a-A7"></a>有别缘者。<a id="a-A8"></a>有总缘者。<a id="a-A9"></a>有缘现在者。<a id="a-AA"></a>有缘过去未来者。<a id="a-AB"></a>有缘自相续者。<a id="a-AC"></a>有缘他相续者。<a id="a-AD"></a>有缘心心所法者。<a id="a-AE"></a>有缘余蕴者。<a id="a-AF"></a>此唯摄彼别缘现在他相续心心所法故说摄彼少分。<a id="a-AG"></a>如说。<a id="a-AH"></a>此摄法智少分。<a id="a-AI"></a>说此摄类智少分亦尔。<a id="a-AJ"></a>有差别者。<a id="a-AK"></a>应说类智在九地。<a id="a-AL"></a>此唯摄彼在根本四静虑者。<a id="a-AM"></a>又此他心智摄世俗智少分者。<a id="a-AN"></a>谓世俗智在十八地。<a id="a-AO"></a>此唯摄彼在根本四静虑者。<a id="a-AP"></a>又世俗智有善染污无覆无记。<a id="a-AQ"></a>此唯摄彼善者。<a id="a-AR"></a>又彼善者有别缘者。<a id="a-AS"></a>有总缘者广说如前。<a id="a-AT"></a>此唯摄彼别缘现在他相续心心所法者。<a id="a-AU"></a>故说摄彼少分。<a id="a-AV"></a>又此他心智摄道智少分者。<a id="a-AW"></a>谓道智在九地。<a id="a-AX"></a>此唯摄彼在根本四静虑者。<a id="a-AY"></a>又彼道智有别缘者。<a id="a-AZ"></a>有总缘者。<a id="a-Aa"></a>广说如前。<a id="a-Ab"></a>此唯摄彼别缘现在他相续心心所法者故说摄彼少分。<a id="a-Ac"></a>世俗智摄世俗智他心智少分者。<a id="a-Ad"></a>此中总说世俗智摄世俗智。<a id="a-Ae"></a>然世俗智在十八地。<a id="a-Af"></a>欲界者摄欲界者。<a id="a-Ag"></a>乃至非想非非想处者。<a id="a-Ah"></a>摄非想非非想处者。<a id="a-Ai"></a>又世俗智有善染污无覆无记。<a id="a-Aj"></a>善者摄善者。<a id="a-Ak"></a>染污者摄染污者。<a id="a-Al"></a>无覆无记者摄无覆无记者。<a id="a-Am"></a>又世俗智通三世。<a id="a-An"></a>过去摄过去。<a id="a-Ao"></a>未来摄未来。<a id="a-Ap"></a>现在摄现在。<a id="a-Aq"></a>过去未来各多刹那一一自摄。<a id="a-Ar"></a>又世俗智摄他心智少分者。<a id="a-As"></a>谓他心智。<a id="a-At"></a>有有漏。<a id="a-Au"></a>有无漏。<a id="a-Av"></a>此唯摄彼有漏者故。<a id="a-Aw"></a>说摄彼少分。<a id="a-Ax"></a>苦智摄苦智二智少分。<a id="a-Ay"></a>谓法类智者。<a id="a-Az"></a>此中总说苦智摄苦智。<a id="a-B0"></a>然苦智在九地。<a id="a-B1"></a>未至定者摄未至定者。<a id="a-B2"></a>乃至无所有处者摄无所有处者。<a id="a-B3"></a>余如前说。<a id="a-B4"></a>又此苦智摄法智少分者。<a id="a-B5"></a>谓法智有苦集灭道智。<a id="a-B6"></a>此唯摄彼苦智故说摄彼少分。<a id="a-B7"></a>如说。<a id="a-B8"></a>此摄法智少分。<a id="a-B9"></a>说此摄类智少分亦尔。<a id="a-BA"></a>如苦智摄一智二智少分。<a id="a-BB"></a>集智灭智应知亦尔。<a id="a-BC"></a>道智摄道智三智少分。<a id="a-BD"></a>谓法类他心智者。<a id="a-BE"></a>此中总说道智摄道智。<a id="a-BF"></a>然道智在九地。<a id="a-BG"></a>未至定者摄未至定者。<a id="a-BH"></a>乃至无所有处者。<a id="a-BI"></a>摄无所有处者。<a id="a-BJ"></a>余如前说。<a id="a-BK"></a>又此道智摄法类智少分者。<a id="a-BL"></a>如前苦智摄法类智少分说。<a id="a-BM"></a>又此道智摄他心智少分者。<a id="a-BN"></a>谓他心智有有漏有无漏。<a id="a-BO"></a>此唯摄彼无漏者。<a id="a-BP"></a>故说摄彼少分。<a id="a-BQ"></a>此中摄者。<a id="a-BR"></a>谓摄自性。<a id="a-BS"></a>自性于自性实有可得。<a id="a-BT"></a>不离不脱常住不空。<a id="a-BU"></a>恒为障碍故说为摄。</p>
  <p id="aBV">若成就法智乃至广说。<a id="a-BW"></a>问何故作此论。<a id="a-BX"></a>答为止他宗显正理故。<a id="a-BY"></a>谓或有执。<a id="a-BZ"></a>无实成就不成就性。<a id="a-Ba"></a>如譬喻者。<a id="a-Bb"></a>为遮彼执显成就性不成就性决定实有。<a id="a-Bc"></a>故作斯论。<a id="a-Bd"></a>若成就法智于此八智。<a id="a-Be"></a>几成就几不成就。<a id="a-Bf"></a>答或三四五六七八谓苦法智苦类智忍时。<a id="a-Bg"></a>无他心智成就三。<a id="a-Bh"></a>有他心智成就四。<a id="a-Bi"></a>此中三者。<a id="a-Bj"></a>谓法智苦智世俗智。<a id="a-Bk"></a>四者。<a id="a-Bl"></a>谓前三加他心智。<a id="a-Bm"></a>若未离欲染入正性离生者。<a id="a-Bn"></a>尔时成就三。<a id="a-Bo"></a>若已离欲染入正性离生者。<a id="a-Bp"></a>尔时成就四。<a id="a-Bq"></a>后诸所说准此应知。<a id="a-Br"></a>苦法智时。<a id="a-Bs"></a>法智苦智成就现在未来。<a id="a-Bt"></a>即一智体以对治故名法智。<a id="a-Bu"></a>以行相故名苦智。<a id="a-Bv"></a>世俗他心智成就过去未来。<a id="a-Bw"></a>苦类智忍时。<a id="a-Bx"></a>增见增慧增道。<a id="a-By"></a>非智非名。<a id="a-Bz"></a>尔时法智苦智世俗智或他心智。<a id="a-C0"></a>皆唯成就过去未来。<a id="a-C1"></a>以现在无故。<a id="a-C2"></a>后诸所说准此应知。<a id="a-C3"></a>苦类智集法智忍时。<a id="a-C4"></a>无他心智成就四。<a id="a-C5"></a>有他心智成就五。<a id="a-C6"></a>此中四者。<a id="a-C7"></a>谓法类苦世俗智。<a id="a-C8"></a>五者。<a id="a-C9"></a>谓前四加他心智。<a id="a-CA"></a>苦类智时增见增慧增道增智增名。<a id="a-CB"></a>谓类智名此苦智。<a id="a-CC"></a>名苦法智时已得故。<a id="a-CD"></a>集法智忍时增见慧道。<a id="a-CE"></a>非智非名。<a id="a-CF"></a>集法智乃至灭法智忍时。<a id="a-CG"></a>无他心智成就五。<a id="a-CH"></a>有他心智成就六。<a id="a-CI"></a>此中五者。<a id="a-CJ"></a>谓法类苦集世俗智。<a id="a-CK"></a>六者。<a id="a-CL"></a>谓前五加他心智。<a id="a-CM"></a>集法智时增见慧道及智名。<a id="a-CN"></a>谓集智名此法智。<a id="a-CO"></a>名苦法智时已得故。<a id="a-CP"></a>集类智忍集类智灭法智忍时。<a id="a-CQ"></a>增见慧道非智非名。<a id="a-CR"></a>所以者何。<a id="a-CS"></a>集类智时所得集智名。<a id="a-CT"></a>不异集法智时所得集智名故。<a id="a-CU"></a>尔时所得类智名。<a id="a-CV"></a>不异苦类智时所得类智名故。<a id="a-CW"></a>灭法智乃至道法智忍时。<a id="a-CX"></a>无他心智成就六。<a id="a-CY"></a>有他心智成就七。<a id="a-CZ"></a>此中六者。<a id="a-Ca"></a>谓法类苦集灭世俗智。<a id="a-Cb"></a>七者。<a id="a-Cc"></a>谓前六加他心智。<a id="a-Cd"></a>灭法智时增见慧道及智名。<a id="a-Ce"></a>谓灭智名灭类智忍。<a id="a-Cf"></a>灭类智道法智忍时增见慧道。<a id="a-Cg"></a>非智非名。<a id="a-Ch"></a>所以者何。<a id="a-Ci"></a>灭类智时所得灭智名。<a id="a-Cj"></a>不异灭法智时所得灭智名故。<a id="a-Ck"></a>尔时所得类智名。<a id="a-Cl"></a>不异苦类智时所得类智名故。<a id="a-Cm"></a>道法智乃至道类智时。<a id="a-Cn"></a>无他心智成就七。<a id="a-Co"></a>有他心智成就八。<a id="a-Cp"></a>此中七者。<a id="a-Cq"></a>谓八智中除他心智。<a id="a-Cr"></a>八者。<a id="a-Cs"></a>谓前七加他心智。<a id="a-Ct"></a>道法智时增见慧道及智名。<a id="a-Cu"></a>谓道智名道类智忍。<a id="a-Cv"></a>道类智时增见慧道。<a id="a-Cw"></a>非智非名。<a id="a-Cx"></a>所以者何。<a id="a-Cy"></a>道类智时所得道智名。<a id="a-Cz"></a>不异道法智时所得道智名故。<a id="a-D0"></a>尔时所得类智名。<a id="a-D1"></a>不异苦类智时所得类智名故。<a id="a-D2"></a>若成就类智乃至若成就道智。<a id="a-D3"></a>于此八智成就少多。<a id="a-D4"></a>如文广说应知其相。<a id="a-D5"></a>增见慧道及增智名。<a id="a-D6"></a>如法智中应知其相。<a id="a-D7"></a>然成就法智及苦智。<a id="a-D8"></a>以苦法智时为初成就。<a id="a-D9"></a>类智以苦类智时为初成就。<a id="a-DA"></a>他心智以离欲染第九解脱道。<a id="a-DB"></a>及无色界没生色界中有结生心为初成就。<a id="a-DC"></a>世俗智无初一切有情本成就故。<a id="a-DD"></a>成就集智以集法智时为初成就。<a id="a-DE"></a>灭智以灭法智时为初成就。<a id="a-DF"></a>道智以法智时为初。<a id="a-DG"></a>法类苦集灭道智。<a id="a-DH"></a>从初得后。<a id="a-DI"></a>乃至未般涅槃恒时成就。<a id="a-DJ"></a>世俗智从不可知本际。<a id="a-DK"></a>乃至未般涅槃恒时成就。<a id="a-DL"></a>他心智已离欲染未生无色界未般涅槃恒时成就。<a id="a-DM"></a>是谓此处略毗婆沙。</p>
  <p id="aDN">若修法智亦类智耶。<a id="a-DO"></a>乃至广说。<a id="a-DP"></a>问何故作此论。<a id="a-DQ"></a>答为止他宗显正理故。<a id="a-DR"></a>谓或有说。<a id="a-DS"></a>善染无记法皆有修义。<a id="a-DT"></a>为遮彼执显唯善有为法得有修义。<a id="a-DU"></a>云何知然。<a id="a-DV"></a>如契经说。<a id="a-DW"></a>善有为法应修非余。<a id="a-DX"></a>所以者何。<a id="a-DY"></a>若法智者为爱果故。<a id="a-DZ"></a>精勤修习令渐增长。<a id="a-Da"></a>说名为修。<a id="a-Db"></a>唯善有为法能得爱果。<a id="a-Dc"></a>谓得世间可爱异熟增上果故。<a id="a-Dd"></a>亦得出世离系果故。<a id="a-De"></a>诸有智者精勤修习。<a id="a-Df"></a>从下至中从中至上令速获得所求爱果。<a id="a-Dg"></a>染无记法及善无为无如是用故不名修。<a id="a-Dh"></a>或有拨无未来修义。<a id="a-Di"></a>谓过去未来俱无实体故。<a id="a-Dj"></a>为遮彼执显定实有过去未来。<a id="a-Dk"></a>现在能修未来善法。<a id="a-Dl"></a>谓现在世胜善为因。<a id="a-Dm"></a>引起未来诸善法得。<a id="a-Dn"></a>由得彼法故说彼为所修。<a id="a-Do"></a>若无能修未来善者。<a id="a-Dp"></a>则应无有得果等义。<a id="a-Dq"></a>谓得果等时现在唯有一智未来修八智。<a id="a-Dr"></a>现在唯有一行相未来修十六行相。<a id="a-Ds"></a>现在唯有一刹那未来修无量刹那。<a id="a-Dt"></a>现在或唯有有漏心心所法。<a id="a-Du"></a>未来修有漏无漏心心所法。<a id="a-Dv"></a>或有现在唯有无漏心心所法。<a id="a-Dw"></a>未来修无漏有漏心心所法。<a id="a-Dx"></a>如是等事皆应不成。<a id="a-Dy"></a>复次诸佛证得大菩提时。<a id="a-Dz"></a>现在唯有尽智功德。<a id="a-E0"></a>若无未来修善义者。<a id="a-E1"></a>则应诸佛无一切智。<a id="a-E2"></a>勿有此等大过失故。<a id="a-E3"></a>必应许修未来善法。<a id="a-E4"></a>为遮此等种种异执。<a id="a-E5"></a>及显正理故作斯论。<a id="a-E6"></a>修有四种如前广说。<a id="a-E7"></a>此中唯依二修作论。<a id="a-E8"></a>谓得修习修。</p>
 </body>
</html>