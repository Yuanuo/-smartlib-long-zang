<!doctype html>
<html id="z3IBVel13W" data-ver="1026">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第一百三十九</h1>
  <h2 id="a2">大种蕴第五中执受纳息第四之三</h2>
  <p id="a3">有二受。<a id="a-4"></a>谓身受心受。<a id="a-5"></a>乃至广说。<a id="a-6"></a>问何故作此论。<a id="a-7"></a>答欲止他宗显己义故。<a id="a-8"></a>谓或有说。<a id="a-9"></a>受即是心分位差别。<a id="a-A"></a>复有说言。<a id="a-B"></a>唯有苦受无别乐舍。<a id="a-C"></a>为遮彼意。<a id="a-D"></a>显受非心有三差别故作斯论。<a id="a-E"></a>问此中何故不问一受。<a id="a-F"></a>答彼作论者意欲尔故。<a id="a-G"></a>乃至广说。<a id="a-H"></a>有说。<a id="a-I"></a>此中显受差别展转相摄。<a id="a-J"></a>非显受体故不问一。<a id="a-K"></a>有二受谓身受心受。<a id="a-L"></a>有三受。<a id="a-M"></a>谓乐受苦受不苦不乐受。<a id="a-N"></a>为二摄三三摄二耶。<a id="a-O"></a>答互相摄随其事。<a id="a-P"></a>谓身受摄三少分即此摄身受。<a id="a-Q"></a>心受亦尔是故说随其事。<a id="a-R"></a>二受如前说。<a id="a-S"></a>有四受谓三界系受。<a id="a-T"></a>及不系受为二摄四四摄二耶。<a id="a-U"></a>答互相摄随其事。<a id="a-V"></a>谓身受摄二少分即此摄身受。<a id="a-W"></a>二少分者。<a id="a-X"></a>欲界系受。<a id="a-Y"></a>色界系受。<a id="a-Z"></a>心受摄二全二少分即此摄心受。<a id="a-a"></a>二全者。<a id="a-b"></a>无色界系受不系受。<a id="a-c"></a>二少分者。<a id="a-d"></a>欲界系受。<a id="a-e"></a>色界系受。<a id="a-f"></a>是故说随其事。<a id="a-g"></a>二受如前说。<a id="a-h"></a>有五受。<a id="a-i"></a>谓乐根苦根喜根忧根舍根。<a id="a-j"></a>为二摄五五摄二耶。<a id="a-k"></a>答互相摄随其事。<a id="a-l"></a>谓身受摄一全二少分即此摄身受。<a id="a-m"></a>一全者苦根。<a id="a-n"></a>二少分者乐根舍根。<a id="a-o"></a>心受摄二全二少分。<a id="a-p"></a>即此摄心受。<a id="a-q"></a>二全者喜根忧根。<a id="a-r"></a>二少分者。<a id="a-s"></a>乐根舍根是故说随其事。<a id="a-t"></a>二受如前说。<a id="a-u"></a>有六受。<a id="a-v"></a>谓眼触所生受。<a id="a-w"></a>耳鼻舌身意触所生受。<a id="a-x"></a>为二摄六六摄二耶。<a id="a-y"></a>答互相摄随其事。<a id="a-z"></a>谓身受摄五全即此摄身受。<a id="a-10"></a>五全者。<a id="a-11"></a>眼触所生受。<a id="a-12"></a>乃至身触所生受。<a id="a-13"></a>心受摄一全即此摄心受。<a id="a-14"></a>一全者。<a id="a-15"></a>谓意触所生受是故说随其事。<a id="a-16"></a>二受如前说。<a id="a-17"></a>有十八受。<a id="a-18"></a>谓六喜意近行。<a id="a-19"></a>六忧意近行。<a id="a-1A"></a>六舍意近行。<a id="a-1B"></a>为二摄十八十八摄二耶。<a id="a-1C"></a>答二摄十八非十八摄二。<a id="a-1D"></a>何所不摄。<a id="a-1E"></a>谓有漏乐根苦根。<a id="a-1F"></a>五识相应舍根。<a id="a-1G"></a>及无漏受。<a id="a-1H"></a>问何故有漏乐根非意近行耶。<a id="a-1I"></a>答欲界初静虑乐根唯在五识。<a id="a-1J"></a>及三识意近行唯在意识。<a id="a-1K"></a>故有漏乐根非意近行。<a id="a-1L"></a>问第三静虑有漏乐根。<a id="a-1M"></a>唯在意识何故不说。<a id="a-1N"></a>答初非分故后亦不立。<a id="a-1O"></a>有说。<a id="a-1P"></a>彼非全故。<a id="a-1Q"></a>谓无全地有漏乐根。<a id="a-1R"></a>在意识者是故不立。<a id="a-1S"></a>有说。<a id="a-1T"></a>彼乐受虽与意识相应。<a id="a-1U"></a>而非捷利。<a id="a-1V"></a>意近行必捷利分别转故。<a id="a-1W"></a>又所对苦非近行故此亦不立。<a id="a-1X"></a>问何故苦根非意近行。<a id="a-1Y"></a>答苦根唯五识相应。<a id="a-1Z"></a>意近行者意识相应。<a id="a-1a"></a>有说。<a id="a-1b"></a>苦根不能分别。<a id="a-1c"></a>能分别者立意近行。<a id="a-1d"></a>有说。<a id="a-1e"></a>苦根取自相境。<a id="a-1f"></a>意近行者取自共相。<a id="a-1g"></a>复次苦根唯缘现在。<a id="a-1h"></a>意近行者通缘三世。<a id="a-1i"></a>复次苦根一往取境。<a id="a-1j"></a>意近行者数往而取。<a id="a-1k"></a>复次苦根不能思度。<a id="a-1l"></a>能思度者立意近行。<a id="a-1m"></a>问何缘五识相应舍根非意近行。<a id="a-1n"></a>答如苦根说。<a id="a-1o"></a>问何故无漏受非意近行。<a id="a-1p"></a>答以无漏受无意近行相故。<a id="a-1q"></a>又受若能增益诸有。<a id="a-1r"></a>摄受诸有。<a id="a-1s"></a>任持诸有。<a id="a-1t"></a>立意近行。<a id="a-1u"></a>无漏受损减违害破坏诸有故。<a id="a-1v"></a>不立意近行。<a id="a-1w"></a>又受乃至是身见事。<a id="a-1x"></a>乃至堕苦集谛立意近行。<a id="a-1y"></a>无漏受乃至非身见事。<a id="a-1z"></a>乃至不堕苦集谛。<a id="a-20"></a>故不立意近行。<a id="a-21"></a>二受如前说。<a id="a-22"></a>有三十六受。<a id="a-23"></a>谓六耽嗜依喜。<a id="a-24"></a>六出离依喜。<a id="a-25"></a>六耽嗜依忧。<a id="a-26"></a>六出离依忧。<a id="a-27"></a>六耽嗜依舍。<a id="a-28"></a>六出离依舍。<a id="a-29"></a>为二摄三十六三十六摄二耶。<a id="a-2A"></a>答二摄三十六非三十六摄二何所不摄。<a id="a-2B"></a>谓如前说。<a id="a-2C"></a>即有漏乐根苦根五识相应。<a id="a-2D"></a>舍根及无漏受。<a id="a-2E"></a>问答分别如前应知。<a id="a-2F"></a>二受如前说。<a id="a-2G"></a>有百八受。<a id="a-2H"></a>谓依三世各三十六。<a id="a-2I"></a>为二摄百八百八摄二耶。<a id="a-2J"></a>答二摄百八非百八摄二。<a id="a-2K"></a>何所不摄。<a id="a-2L"></a>谓如前说。<a id="a-2M"></a>即有漏乐根。<a id="a-2N"></a>乃至无漏受问答如前。<a id="a-2O"></a>三受四受。<a id="a-2P"></a>为三摄四四摄三耶。<a id="a-2Q"></a>答互相摄随其事。<a id="a-2R"></a>谓乐受摄三少分即此摄乐受。<a id="a-2S"></a>三少分者。<a id="a-2T"></a>欲界系。<a id="a-2U"></a>色界系。<a id="a-2V"></a>不系受。<a id="a-2W"></a>苦受摄一少分即此摄苦受。<a id="a-2X"></a>一少分者。<a id="a-2Y"></a>欲界系受。<a id="a-2Z"></a>不苦不乐受。<a id="a-2a"></a>摄一全。<a id="a-2b"></a>三少分。<a id="a-2c"></a>即此摄不苦不乐受。<a id="a-2d"></a>一全者。<a id="a-2e"></a>无色界系受。<a id="a-2f"></a>三少分者。<a id="a-2g"></a>欲界系。<a id="a-2h"></a>色界系。<a id="a-2i"></a>不系受。<a id="a-2j"></a>是故说随其事。<a id="a-2k"></a>三受五受。<a id="a-2l"></a>为三摄五五摄三耶。<a id="a-2m"></a>答互相摄随其事。<a id="a-2n"></a>谓乐受摄二全。<a id="a-2o"></a>即此摄乐受。<a id="a-2p"></a>二全者。<a id="a-2q"></a>乐根喜根。<a id="a-2r"></a>苦受摄二全即此摄苦受。<a id="a-2s"></a>二全者。<a id="a-2t"></a>苦根忧根。<a id="a-2u"></a>不苦不乐受摄一全。<a id="a-2v"></a>即此摄不苦不乐受。<a id="a-2w"></a>一全者。<a id="a-2x"></a>舍根。<a id="a-2y"></a>是故说随其事。<a id="a-2z"></a>三受六受。<a id="a-30"></a>为三摄六六摄三耶。<a id="a-31"></a>答互相摄随其事。<a id="a-32"></a>谓乐受摄六少分。<a id="a-33"></a>即此摄乐受。<a id="a-34"></a>苦受摄六少分即此摄苦受。<a id="a-35"></a>不苦不乐受摄六少分。<a id="a-36"></a>即此摄不苦不乐受。<a id="a-37"></a>诸六少分者。<a id="a-38"></a>眼触所生受。<a id="a-39"></a>乃至意触所生受。<a id="a-3A"></a>是故说随其事。<a id="a-3B"></a>三受十八受。<a id="a-3C"></a>为三摄十八十八摄三耶。<a id="a-3D"></a>答三摄十八非十八摄三。<a id="a-3E"></a>何所不摄。<a id="a-3F"></a>谓有漏乐根苦根五识相应。<a id="a-3G"></a>舍根及无漏受。<a id="a-3H"></a>三受。<a id="a-3I"></a>三十六受。<a id="a-3J"></a>三受。<a id="a-3K"></a>百八受说亦尔。<a id="a-3L"></a>皆于三受不摄有漏乐根。<a id="a-3M"></a>乃至无漏受故。<a id="a-3N"></a>问答如上。<a id="a-3O"></a>四受五受。<a id="a-3P"></a>为四摄五五摄四耶。<a id="a-3Q"></a>答互相摄随其事。<a id="a-3R"></a>谓欲界系受。<a id="a-3S"></a>摄二全三少分。<a id="a-3T"></a>即此摄欲界系受。<a id="a-3U"></a>二全者。<a id="a-3V"></a>苦根忧根。<a id="a-3W"></a>三少分者。<a id="a-3X"></a>乐根喜根舍根。<a id="a-3Y"></a>色界系受摄三少分。<a id="a-3Z"></a>即此摄色界系受。<a id="a-3a"></a>三少分者。<a id="a-3b"></a>乐根喜根舍根。<a id="a-3c"></a>无色界系受摄一少分。<a id="a-3d"></a>即此摄无色界系受。<a id="a-3e"></a>一少分者。<a id="a-3f"></a>舍根。<a id="a-3g"></a>不系受摄三少分。<a id="a-3h"></a>即此摄不系受。<a id="a-3i"></a>三少分者乐根喜根舍根。<a id="a-3j"></a>是故说随其事。<a id="a-3k"></a>四受六受。<a id="a-3l"></a>为四摄六六摄四耶。<a id="a-3m"></a>答互相摄随其事。<a id="a-3n"></a>谓欲界系受。<a id="a-3o"></a>摄二全四少分。<a id="a-3p"></a>即此摄欲界系受。<a id="a-3q"></a>二全者。<a id="a-3r"></a>鼻触所生受。<a id="a-3s"></a>舌触所生受。<a id="a-3t"></a>四少分者。<a id="a-3u"></a>眼触所生受。<a id="a-3v"></a>耳身意触所生受。<a id="a-3w"></a>色界系受摄四少分。<a id="a-3x"></a>即此摄色界系受。<a id="a-3y"></a>四少分者。<a id="a-3z"></a>眼触所生受。<a id="a-40"></a>耳身意触所生受。<a id="a-41"></a>无色界系受。<a id="a-42"></a>摄一少分。<a id="a-43"></a>即此摄无色界系受。<a id="a-44"></a>不系受摄一少分。<a id="a-45"></a>即此摄不系受。<a id="a-46"></a>一少分者。<a id="a-47"></a>意触所生受。<a id="a-48"></a>是故说随其事。<a id="a-49"></a>四受十八受。<a id="a-4A"></a>为四摄十八十八摄四耶。<a id="a-4B"></a>答四摄十八非十八摄四。<a id="a-4C"></a>何所不摄。<a id="a-4D"></a>谓有漏乐根苦根五识相应舍根。<a id="a-4E"></a>及无漏受。<a id="a-4F"></a>四受。<a id="a-4G"></a>三十六受。<a id="a-4H"></a>四受百八受。<a id="a-4I"></a>说亦尔。<a id="a-4J"></a>问答如上。</p>
  <p id="a4K">五受六受。<a id="a-4L"></a>为五摄六六摄五耶。<a id="a-4M"></a>答互相摄随其事。<a id="a-4N"></a>谓乐根舍根摄六少分。<a id="a-4O"></a>即此摄乐根舍根。<a id="a-4P"></a>六少分者。<a id="a-4Q"></a>眼触所生受。<a id="a-4R"></a>乃至意触所生受。<a id="a-4S"></a>苦根摄五少分。<a id="a-4T"></a>即此摄苦根。<a id="a-4U"></a>五少分者。<a id="a-4V"></a>眼触所生受。<a id="a-4W"></a>乃至身触所生受。<a id="a-4X"></a>忧根喜根摄一少分。<a id="a-4Y"></a>即此摄忧根喜根一少分者。<a id="a-4Z"></a>意触所生受。<a id="a-4a"></a>是故说随其事。<a id="a-4b"></a>五受十八受。<a id="a-4c"></a>五受。<a id="a-4d"></a>三十六受。<a id="a-4e"></a>五受。<a id="a-4f"></a>百八受。<a id="a-4g"></a>皆如前四受十八受等。<a id="a-4h"></a>说是故说随其所应。<a id="a-4i"></a>六受。<a id="a-4j"></a>十八受。<a id="a-4k"></a>六受。<a id="a-4l"></a>三十六受。<a id="a-4m"></a>六受百八受。<a id="a-4n"></a>当知亦尔。<a id="a-4o"></a>十八受。<a id="a-4p"></a>三十六受。<a id="a-4q"></a>为十八摄三十六三十六摄十八耶。<a id="a-4r"></a>答互相摄随其事。<a id="a-4s"></a>谓六喜意近行摄十二全。<a id="a-4t"></a>即此摄六喜意近行。<a id="a-4u"></a>十二全者。<a id="a-4v"></a>六耽嗜依喜。<a id="a-4w"></a>六出离依喜。<a id="a-4x"></a>六忧意近行摄十二全。<a id="a-4y"></a>即此摄六忧意近行。<a id="a-4z"></a>十二全者。<a id="a-50"></a>六耽嗜依忧。<a id="a-51"></a>六出离依忧。<a id="a-52"></a>六舍意近行摄十二全。<a id="a-53"></a>即此摄六舍意近行。<a id="a-54"></a>十二全者。<a id="a-55"></a>六耽嗜依舍。<a id="a-56"></a>六出离依舍。<a id="a-57"></a>是故说随其事。<a id="a-58"></a>十八受。<a id="a-59"></a>百八受。<a id="a-5A"></a>为十八摄百八百八摄十八耶。<a id="a-5B"></a>答互相摄随其事。<a id="a-5C"></a>谓六喜意近行。<a id="a-5D"></a>摄三十六全。<a id="a-5E"></a>即此摄六喜意近行。<a id="a-5F"></a>三十六全者。<a id="a-5G"></a>六耽嗜依喜。<a id="a-5H"></a>六出离依喜。<a id="a-5I"></a>此各三世。<a id="a-5J"></a>六忧意近行。<a id="a-5K"></a>摄三十六全。<a id="a-5L"></a>即此摄六忧意近行。<a id="a-5M"></a>三十六全者。<a id="a-5N"></a>六耽嗜依忧。<a id="a-5O"></a>六出离依忧。<a id="a-5P"></a>此各三世。<a id="a-5Q"></a>六舍意近行摄三十六全。<a id="a-5R"></a>即此摄六舍意近行。<a id="a-5S"></a>三十六全者。<a id="a-5T"></a>六耽嗜依舍。<a id="a-5U"></a>六出离依舍。<a id="a-5V"></a>此各三世。<a id="a-5W"></a>是故说随其事。<a id="a-5X"></a>三十六受。<a id="a-5Y"></a>百八受。<a id="a-5Z"></a>为三十六摄百八百八摄三十六耶。<a id="a-5a"></a>答互相摄随其事。<a id="a-5b"></a>谓三十六各摄三全。<a id="a-5c"></a>即此摄三十六。<a id="a-5d"></a>三全者。<a id="a-5e"></a>即三十六各三世别。<a id="a-5f"></a>是故说随其事。</p>
  <p id="a5g">问十八意近行云何建立。<a id="a-5h"></a>为以相应。<a id="a-5i"></a>为以自性。<a id="a-5j"></a>为以所缘。<a id="a-5k"></a>设尔何过。<a id="a-5l"></a>若以相应则唯有一。<a id="a-5m"></a>谓意识相应近行。<a id="a-5n"></a>若以自性则唯有三。<a id="a-5o"></a>谓喜近行。<a id="a-5p"></a>忧近行。<a id="a-5q"></a>舍近行。<a id="a-5r"></a>若以所缘则唯有六。<a id="a-5s"></a>谓色近行乃至法近行。<a id="a-5t"></a>何故说十八耶。<a id="a-5u"></a>答总以三缘故立十八。<a id="a-5v"></a>谓一意识相应近行。<a id="a-5w"></a>有喜忧舍三种自性。<a id="a-5x"></a>各缘色等六种境起故有十八。<a id="a-5y"></a>已说自性当说所以。<a id="a-5z"></a>何因缘故。<a id="a-60"></a>名意近行。<a id="a-61"></a>答此十八受意为近缘。<a id="a-62"></a>行于境界。<a id="a-63"></a>名意近行。<a id="a-64"></a>又此为近缘令意于境数数行故名意近行。<a id="a-65"></a>又依意故近境而行。<a id="a-66"></a>名意近行。<a id="a-67"></a>于境捷利乐数分别故名为行。<a id="a-68"></a>如捷利女。<a id="a-69"></a>数于其夫。<a id="a-6A"></a>起分别行。<a id="a-6B"></a>或取喜相。<a id="a-6C"></a>或取忧相。<a id="a-6D"></a>或取舍相。<a id="a-6E"></a>如是捷利受数于六境。<a id="a-6F"></a>起分别行。<a id="a-6G"></a>或行顺喜相。<a id="a-6H"></a>或行顺忧相。<a id="a-6I"></a>或行顺舍相。<a id="a-6J"></a>由此因缘名意近行。<a id="a-6K"></a>问此十八意近行。<a id="a-6L"></a>为但意地。<a id="a-6M"></a>亦五识耶。<a id="a-6N"></a>答唯在意地非五识。<a id="a-6O"></a>问若尔何故经说眼见色已。<a id="a-6P"></a>于顺喜色起喜近行。<a id="a-6Q"></a>于顺忧色起忧近行。<a id="a-6R"></a>于顺舍色起舍近行。<a id="a-6S"></a>广说乃至意知法已。<a id="a-6T"></a>于顺喜法起喜近行。<a id="a-6U"></a>于顺忧法起忧近行。<a id="a-6V"></a>于顺舍法起舍近行耶。<a id="a-6W"></a>答由五识身所引起故。<a id="a-6X"></a>为迳路故作如是说。<a id="a-6Y"></a>然意近行唯在意地。<a id="a-6Z"></a>如不净观亦唯意地。<a id="a-6a"></a>然契经言眼见色已。<a id="a-6b"></a>随观不净具足安住。<a id="a-6c"></a>亦由眼识所引起故。<a id="a-6d"></a>为迳路故作如是说。<a id="a-6e"></a>又契经说。<a id="a-6f"></a>眼见色已乃至广说。<a id="a-6g"></a>故知意近行不在五识。<a id="a-6h"></a>问亦说意知法已。<a id="a-6i"></a>岂亦不在意识耶。<a id="a-6j"></a>答就胜说故无过。<a id="a-6k"></a>谓初喜等虽亦近行。<a id="a-6l"></a>然非明利。<a id="a-6m"></a>后重于境捷利分别。<a id="a-6n"></a>乃名近行。<a id="a-6o"></a>由此故言意知法已。<a id="a-6p"></a>又五识中无近行义如前已说问前际后际所有分别亦是意近行耶。<a id="a-6q"></a>契经何故不说。<a id="a-6r"></a>答是意近行但随明了故且说现在。<a id="a-6s"></a>由斯类显去来亦是。<a id="a-6t"></a>问诸有非见色已而分别色。<a id="a-6u"></a>乃至非触触已而分别触。<a id="a-6v"></a>此所生喜等是意近行耶。<a id="a-6w"></a>答是意近行。<a id="a-6x"></a>然契经中依明了义。<a id="a-6y"></a>说见色已。<a id="a-6z"></a>乃至广说。<a id="a-70"></a>问诸有眼见色已。<a id="a-71"></a>起声等分别。<a id="a-72"></a>乃至意知法已。<a id="a-73"></a>起色等分别。<a id="a-74"></a>此所生喜等是意近行耶。<a id="a-75"></a>答是意近行。<a id="a-76"></a>然契经中依明了义。<a id="a-77"></a>说见色已乃至广说。<a id="a-78"></a>若作是说则觉所觉。<a id="a-79"></a>根根义。<a id="a-7A"></a>行相所缘皆得明了。<a id="a-7B"></a>若不尔者便不分明。</p>
  <p id="a7C">问此十八意近行。<a id="a-7D"></a>几杂缘。<a id="a-7E"></a>几不杂缘。<a id="a-7F"></a>答十五不杂缘。<a id="a-7G"></a>谓色意近行三。<a id="a-7H"></a>乃至触意近行三。<a id="a-7I"></a>余杂缘不杂缘。<a id="a-7J"></a>谓法意近行三缘内六处。<a id="a-7K"></a>及外法处。<a id="a-7L"></a>若总若别名不杂缘。<a id="a-7M"></a>若缘此七或总或别。<a id="a-7N"></a>及外五中或一或二。<a id="a-7O"></a>或乃至五名为杂缘。<a id="a-7P"></a>于外五中。<a id="a-7Q"></a>若合缘二。<a id="a-7R"></a>或乃至五亦名杂缘。<a id="a-7S"></a>法意近行法名通故。<a id="a-7T"></a>以合缘故非前十五。</p>
  <p id="a7U">问颇有色等决定顺喜。<a id="a-7V"></a>乃至决定顺舍耶。<a id="a-7W"></a>答依所缘故。<a id="a-7X"></a>无依相续故。<a id="a-7Y"></a>有。<a id="a-7Z"></a>谓有色等。<a id="a-7a"></a>或时可意。<a id="a-7b"></a>或时不可意。<a id="a-7c"></a>或于彼可意。<a id="a-7d"></a>于此不可意。<a id="a-7e"></a>于余非可意非不可意。<a id="a-7f"></a>有说。<a id="a-7g"></a>色等于亲品顺喜。<a id="a-7h"></a>于怨品顺忧。<a id="a-7i"></a>于中品顺舍。</p>
  <p id="a7j">问此十八意近行。<a id="a-7k"></a>几续生几命终。<a id="a-7l"></a>答六。<a id="a-7m"></a>谓六舍意近行。<a id="a-7n"></a>所以者何。<a id="a-7o"></a>诸喜忧意近行胜作意转。<a id="a-7p"></a>命终续生无胜作意。<a id="a-7q"></a>问羯逻蓝等位中。<a id="a-7r"></a>各有几意近行。<a id="a-7s"></a>答皆容有十八。<a id="a-7t"></a>问几意近行能离染耶。<a id="a-7u"></a>答一谓杂缘。<a id="a-7v"></a>舍法意近行。<a id="a-7w"></a>能为无间道故。<a id="a-7x"></a>若解脱道通有杂缘。<a id="a-7y"></a>喜法意近行。<a id="a-7z"></a>加行胜进亦通所余。</p>
  <p id="a80">问此十八意近行。<a id="a-81"></a>何界地有几。<a id="a-82"></a>答欲界具一切。<a id="a-83"></a>色界中初二静应。<a id="a-84"></a>各有十二除六忧。<a id="a-85"></a>第三第四静虑。<a id="a-86"></a>各有六。<a id="a-87"></a>复除六喜。<a id="a-88"></a>无色界中空无边处近分。<a id="a-89"></a>若许有别缘下者。<a id="a-8A"></a>则有四舍意近行。<a id="a-8B"></a>谓色声触法。<a id="a-8C"></a>若唯许总缘下者。<a id="a-8D"></a>则唯有一法舍意近行。<a id="a-8E"></a>如是说者。<a id="a-8F"></a>应说有四。<a id="a-8G"></a>四无色根本。<a id="a-8H"></a>及上三近分。<a id="a-8I"></a>各唯有一法舍意近行。</p>
  <p id="a8J">问几意近行缘何界法。<a id="a-8K"></a>答欲界系十八中。<a id="a-8L"></a>六唯缘欲界系。<a id="a-8M"></a>谓缘香味喜忧舍近行。<a id="a-8N"></a>九通缘欲色界系。<a id="a-8O"></a>谓缘色声触喜忧舍近行。<a id="a-8P"></a>三通缘三界系及不系。<a id="a-8Q"></a>谓缘法喜忧舍近行。<a id="a-8R"></a>初二静虑各十二中。<a id="a-8S"></a>四唯缘欲界系。<a id="a-8T"></a>谓缘香味喜舍近行。<a id="a-8U"></a>六通缘欲色界系。<a id="a-8V"></a>谓缘色声触喜舍近行。<a id="a-8W"></a>二通缘三界系及不系。<a id="a-8X"></a>谓缘法喜舍近行。<a id="a-8Y"></a>第三第四静虑各有六中。<a id="a-8Z"></a>二唯缘欲界系。<a id="a-8a"></a>谓缘香味舍近行。<a id="a-8b"></a>三通缘欲色界系。<a id="a-8c"></a>谓缘色声触舍近行。<a id="a-8d"></a>一通缘三界系及不系。<a id="a-8e"></a>谓缘法舍近行。<a id="a-8f"></a>空无边处近分。<a id="a-8g"></a>若许有四意近行者。<a id="a-8h"></a>三唯缘色界系。<a id="a-8i"></a>谓缘色声触舍意近行。<a id="a-8j"></a>一通缘色无色界系及不系。<a id="a-8k"></a>谓缘法舍意近行。<a id="a-8l"></a>若许唯有一意近行。<a id="a-8m"></a>谓法舍意近行者彼一通缘色无色界系及不系。<a id="a-8n"></a>四无色根本。<a id="a-8o"></a>及上三近分。<a id="a-8p"></a>所有各一法舍意近行。<a id="a-8q"></a>皆通缘无色界系及不系。<a id="a-8r"></a>问此诸意近行。<a id="a-8s"></a>谁成就几。<a id="a-8t"></a>答生欲界。<a id="a-8u"></a>若未得色界善心。<a id="a-8v"></a>彼成就欲界一切。<a id="a-8w"></a>初二静虑各八。<a id="a-8x"></a>第三第四静虑各四。<a id="a-8y"></a>无色界一。<a id="a-8z"></a>若得色界善心。<a id="a-90"></a>未离欲界染。<a id="a-91"></a>彼成就欲界一切。<a id="a-92"></a>初静虑十。<a id="a-93"></a>第二静虑八。<a id="a-94"></a>第三第四静虑各四。<a id="a-95"></a>无色界一。<a id="a-96"></a>若已离欲界染。<a id="a-97"></a>未得第二静虑善心。<a id="a-98"></a>彼成就欲界初静虑各十二。<a id="a-99"></a>第二静虑八。<a id="a-9A"></a>第三第四静虑各四。<a id="a-9B"></a>无色界一。<a id="a-9C"></a>若得第二静虑善心。<a id="a-9D"></a>未离初静虑染。<a id="a-9E"></a>彼成就欲界初静虑各十二。<a id="a-9F"></a>第二静虑十。<a id="a-9G"></a>第三第四静虑各四。<a id="a-9H"></a>无色界一。<a id="a-9I"></a>若已离初静虑染。<a id="a-9J"></a>未得第三静虑善心。<a id="a-9K"></a>彼成就欲界初二静虑各十二。<a id="a-9L"></a>第三第四静虑各四。<a id="a-9M"></a>无色界一。<a id="a-9N"></a>若得第三静虑善心。<a id="a-9O"></a>未得第四静虑善心。<a id="a-9P"></a>彼成就欲界初二静虑各十二。<a id="a-9Q"></a>第三静虑六。<a id="a-9R"></a>第四静虑四。<a id="a-9S"></a>无色界一。<a id="a-9T"></a>若得第四静虑善心。<a id="a-9U"></a>未得空无边处善心。<a id="a-9V"></a>彼成就欲界初二静虑各十二。<a id="a-9W"></a>第三第四静虑各六。<a id="a-9X"></a>无色界一。<a id="a-9Y"></a>若得空无边处善心。<a id="a-9Z"></a>诸说彼地近分有四意近行者。<a id="a-9a"></a>彼成就欲界初二静虑各十二。<a id="a-9b"></a>第三第四静虑各六。<a id="a-9c"></a>空无边处四。<a id="a-9d"></a>上三无色各一。<a id="a-9e"></a>诸说彼地近分唯有一意近行者。<a id="a-9f"></a>彼成就四无色各一。<a id="a-9g"></a>余如前说。<a id="a-9h"></a>若生初静虑。<a id="a-9i"></a>若未得第二静虑善心。<a id="a-9j"></a>彼成就初静虑十二。<a id="a-9k"></a>第二静虑八。<a id="a-9l"></a>第三第四静虑各四。<a id="a-9m"></a>无色界一。<a id="a-9n"></a>成就欲界一。<a id="a-9o"></a>谓法舍意近行。<a id="a-9p"></a>即通果心俱。<a id="a-9q"></a>总缘色等为境起故。<a id="a-9r"></a>有说。<a id="a-9s"></a>彼成就三。<a id="a-9t"></a>谓色声法舍意近行。<a id="a-9u"></a>即通果心俱。<a id="a-9v"></a>此心若缘所起身表。<a id="a-9w"></a>即有缘色舍意近行。<a id="a-9x"></a>此心若缘所起语表。<a id="a-9y"></a>即有缘声舍意近行。<a id="a-9z"></a>此心若缘所变化事以总缘故。<a id="a-A0"></a>即有缘法舍意近行。<a id="a-A1"></a>有说。<a id="a-A2"></a>彼成就六。<a id="a-A3"></a>谓六舍意近行。<a id="a-A4"></a>即通果心俱。<a id="a-A5"></a>此心容有总别缘故。<a id="a-A6"></a>若得第二静虑善心。<a id="a-A7"></a>未离初静虑染。<a id="a-A8"></a>彼成就第二静虑十。<a id="a-A9"></a>余如前说。<a id="a-AA"></a>若已离初静虑染。<a id="a-AB"></a>未得第三静虑善心。<a id="a-AC"></a>彼成就第二静虑十二。<a id="a-AD"></a>余如前说。<a id="a-AE"></a>若得第三静虑善心。<a id="a-AF"></a>未得第四静虑善心。<a id="a-AG"></a>彼成就第三静虑六。<a id="a-AH"></a>余如前说。<a id="a-AI"></a>若得第四静虑善心。<a id="a-AJ"></a>未得空无边处善心。<a id="a-AK"></a>彼成就第四静虑六。<a id="a-AL"></a>余如前说。<a id="a-AM"></a>若得空无边处善心。<a id="a-AN"></a>有说。<a id="a-AO"></a>彼成就空无边处四。<a id="a-AP"></a>上三无色各一。<a id="a-AQ"></a>有说。<a id="a-AR"></a>彼成就四。<a id="a-AS"></a>无色各一。<a id="a-AT"></a>余如前说。<a id="a-AU"></a>生第二静虑。<a id="a-AV"></a>若未得第三静虑善心。<a id="a-AW"></a>彼成就第二静虑十二。<a id="a-AX"></a>第三第四静虑各四。<a id="a-AY"></a>无色界一。<a id="a-AZ"></a>欲界如前说。<a id="a-Aa"></a>成就初静虑一。<a id="a-Ab"></a>谓法舍意近行。<a id="a-Ac"></a>以总缘故。<a id="a-Ad"></a>有说。<a id="a-Ae"></a>成就三。<a id="a-Af"></a>谓色声法舍意近行。<a id="a-Ag"></a>若缘所起身表。<a id="a-Ah"></a>即有缘色舍意近行。<a id="a-Ai"></a>若缘所起语表。<a id="a-Aj"></a>即有缘声舍意近行。<a id="a-Ak"></a>若缘所变化事。<a id="a-Al"></a>以总缘故。<a id="a-Am"></a>即有缘法舍意近行。<a id="a-An"></a>有说。<a id="a-Ao"></a>彼成就四。<a id="a-Ap"></a>谓色声触法舍意近行。<a id="a-Aq"></a>以生第二静虑。<a id="a-Ar"></a>起初静虑三识身时。<a id="a-As"></a>容有彼眷属。<a id="a-At"></a>别缘色声触。<a id="a-Au"></a>初静虑地无覆无记意识现在前故。<a id="a-Av"></a>或通果心总别缘故。<a id="a-Aw"></a>若得第三静虑善心。<a id="a-Ax"></a>未得第四静虑善心。<a id="a-Ay"></a>彼成就第三静虑六。<a id="a-Az"></a>余如前说。<a id="a-B0"></a>若得第四静虑善心。<a id="a-B1"></a>未得空无边处善心。<a id="a-B2"></a>彼成就第四静虑六。<a id="a-B3"></a>余如前说。<a id="a-B4"></a>若得空无边处善心。<a id="a-B5"></a>有说。<a id="a-B6"></a>彼成就空无边处四。<a id="a-B7"></a>上三无色各一。<a id="a-B8"></a>有说。<a id="a-B9"></a>彼成就四。<a id="a-BA"></a>无色各一。<a id="a-BB"></a>余如前说。<a id="a-BC"></a>生第三静虑。<a id="a-BD"></a>若未得第四静虑善心。<a id="a-BE"></a>彼成就第三静虑六。<a id="a-BF"></a>第四静虑四。<a id="a-BG"></a>无色界一。<a id="a-BH"></a>欲界初静虑如前说。<a id="a-BI"></a>成就第二静虑一。<a id="a-BJ"></a>谓法舍意近行。<a id="a-BK"></a>即通果心俱。<a id="a-BL"></a>总缘色等为境起故。<a id="a-BM"></a>有说。<a id="a-BN"></a>彼成就三。<a id="a-BO"></a>谓色触法舍近行。<a id="a-BP"></a>即通果心俱。<a id="a-BQ"></a>此心容有总别缘故。<a id="a-BR"></a>若得第四静虑善心等如前说。<a id="a-BS"></a>生第四静虑。<a id="a-BT"></a>成就多少应准前说。<a id="a-BU"></a>生无色界不成就下。<a id="a-BV"></a>成就自上亦应准前广说。</p>
  <p id="aBW">问此诸意近行云何得。<a id="a-BX"></a>答离欲界染前八无间解脱道时。<a id="a-BY"></a>各得初静虑近分六。<a id="a-BZ"></a>第九无间道时。<a id="a-Ba"></a>得初静虑及彼眷属十二。<a id="a-Bb"></a>得欲界一。<a id="a-Bc"></a>谓法舍近行。<a id="a-Bd"></a>有说。<a id="a-Be"></a>得三。<a id="a-Bf"></a>谓色声法舍近行。<a id="a-Bg"></a>有说。<a id="a-Bh"></a>得六。<a id="a-Bi"></a>谓六舍近行。<a id="a-Bj"></a>离初静虑染。<a id="a-Bk"></a>前八无间解脱道时。<a id="a-Bl"></a>各得第二静虑近分六。<a id="a-Bm"></a>第九无间道时得第三静虑及彼近分十二。<a id="a-Bn"></a>欲界如前说。<a id="a-Bo"></a>得初静虑一。<a id="a-Bp"></a>谓法舍近行。<a id="a-Bq"></a>有说。<a id="a-Br"></a>得三。<a id="a-Bs"></a>谓色声法舍近行。<a id="a-Bt"></a>有说。<a id="a-Bu"></a>得四。<a id="a-Bv"></a>谓色声触法舍近行。<a id="a-Bw"></a>离第二静虑染。<a id="a-Bx"></a>前八无间解脱道时。<a id="a-By"></a>各得第三静虑近分六。<a id="a-Bz"></a>第九无间道时。<a id="a-C0"></a>得第三静虑及彼近分六。<a id="a-C1"></a>欲界初静虑如前说。<a id="a-C2"></a>得第二静虑一。<a id="a-C3"></a>谓法舍近行。<a id="a-C4"></a>有说。<a id="a-C5"></a>得三。<a id="a-C6"></a>谓色触法舍近行。<a id="a-C7"></a>离第三静虑染。<a id="a-C8"></a>前八无间解脱道时。<a id="a-C9"></a>各得第四静虑近分六。<a id="a-CA"></a>第九无间道时得第四静虑及彼近分六。<a id="a-CB"></a>欲界初二静虑如前说。<a id="a-CC"></a>得第三静虑一。<a id="a-CD"></a>有说。<a id="a-CE"></a>得三。<a id="a-CF"></a>如第二静虑说。<a id="a-CG"></a>离第四静虑染。<a id="a-CH"></a>一切无间解脱道时各得空无边处四。<a id="a-CI"></a>有说。<a id="a-CJ"></a>得一。<a id="a-CK"></a>离空无边处染。<a id="a-CL"></a>乃至离无所有处染。<a id="a-CM"></a>一切无间解脱道时皆唯得一。<a id="a-CN"></a>证阿罗汉果时得欲界初二静虑各十二。<a id="a-CO"></a>第三第四静虑各六。<a id="a-CP"></a>空无边处四。<a id="a-CQ"></a>有说一。<a id="a-CR"></a>上三无色各一。<a id="a-CS"></a>已说离染得。<a id="a-CT"></a>受生得者。<a id="a-CU"></a>谓从上地没生下地时。<a id="a-CV"></a>得自地一切。<a id="a-CW"></a>及下地随所应如说得舍。<a id="a-CX"></a>及断亦应准前广说。</p>
  <p id="aCY">此十八意近行。<a id="a-CZ"></a>由耽嗜出离依有差别故。<a id="a-Ca"></a>世尊说为三十六师句。<a id="a-Cb"></a>此中顺染受名耽嗜依。<a id="a-Cc"></a>顺善受名出离依。<a id="a-Cd"></a>问何故不说无覆无记。<a id="a-Ce"></a>答彼亦说在此二中故。<a id="a-Cf"></a>谓无覆无记。<a id="a-Cg"></a>受有顺染品。<a id="a-Ch"></a>有顺善品。<a id="a-Ci"></a>顺染品者耽嗜依摄。<a id="a-Cj"></a>顺善品者出离依摄。<a id="a-Ck"></a>问何故说此名师句耶。<a id="a-Cl"></a>答此差别句能表大师。<a id="a-Cm"></a>是师幖帜故名师句。<a id="a-Cn"></a>由此诸句。<a id="a-Co"></a>唯佛大师能知能说无滞碍故。<a id="a-Cp"></a>如契经言。<a id="a-Cq"></a>若时众会恭敬信受如来不喜。<a id="a-Cr"></a>若不敬受如来不忧。<a id="a-Cs"></a>正念正知住清净舍。<a id="a-Ct"></a>有说。<a id="a-Cu"></a>此是外道师句。<a id="a-Cv"></a>彼于此中有迷执故。<a id="a-Cw"></a>有说。<a id="a-Cx"></a>此应名为师迹。<a id="a-Cy"></a>是诸邪师所游履故。<a id="a-Cz"></a>有说。<a id="a-D0"></a>此应名为怨路。<a id="a-D1"></a>爱名为怨。<a id="a-D2"></a>依此而转。<a id="a-D3"></a>或诸烦恼皆名为怨。<a id="a-D4"></a>彼依此转故名怨路。<a id="a-D5"></a>有说此应名为刀道。<a id="a-D6"></a>游涉此者有伤害故。<a id="a-D7"></a>如说梵志第三意刀。<a id="a-D8"></a>若挥举时发恶招苦。</p>
  <p id="aD9">问此三十六何界地有几。<a id="a-DA"></a>答欲界具一切。<a id="a-DB"></a>色界中初二静虑各有二十。<a id="a-DC"></a>第三第四静虑各有十。<a id="a-DD"></a>无色界中空无边处近分。<a id="a-DE"></a>若许有别缘则有五。<a id="a-DF"></a>若说唯总缘则但有二。<a id="a-DG"></a>如是说者。<a id="a-DH"></a>应说有五。<a id="a-DI"></a>四无色根本及上三近分各唯有二。<a id="a-DJ"></a>问此三十六。<a id="a-DK"></a>何界地几缘何界地。<a id="a-DL"></a>答欲界三十六中。<a id="a-DM"></a>十二唯缘欲界系。<a id="a-DN"></a>十八通缘欲色界系。<a id="a-DO"></a>六通缘三界系及不系。<a id="a-DP"></a>初二静虑各二十中。<a id="a-DQ"></a>四唯缘欲界系。<a id="a-DR"></a>六唯缘色界系。<a id="a-DS"></a>六通缘欲色界系。<a id="a-DT"></a>二通缘色无色界系及不系。<a id="a-DU"></a>二通缘三界系及不系。<a id="a-DV"></a>第三第四静虑各十中。<a id="a-DW"></a>二唯缘欲界系。<a id="a-DX"></a>三唯缘色界系。<a id="a-DY"></a>三通缘欲色界系。<a id="a-DZ"></a>一通缘色无色界系。<a id="a-Da"></a>及不系。<a id="a-Db"></a>一通缘三界系及不系。<a id="a-Dc"></a>空无边处近分。<a id="a-Dd"></a>若说有五者。<a id="a-De"></a>三唯缘色界系。<a id="a-Df"></a>一通缘无色界系及不系。<a id="a-Dg"></a>一通缘色无色界系及不系。<a id="a-Dh"></a>若说有二者。<a id="a-Di"></a>一通缘无色界系及不系。<a id="a-Dj"></a>一通缘色无色界系及不系。<a id="a-Dk"></a>四无色根本。<a id="a-Dl"></a>及上三近分。<a id="a-Dm"></a>各有二中二俱通缘无色界系及不系。</p>
  <p id="aDn">问此三十六。<a id="a-Do"></a>谁成就几。<a id="a-Dp"></a>答生欲界若断善根。<a id="a-Dq"></a>彼成就欲界十八。<a id="a-Dr"></a>初二静虑各八。<a id="a-Ds"></a>后二静虑各四。<a id="a-Dt"></a>四无色各一。<a id="a-Du"></a>若不断善根。<a id="a-Dv"></a>未得色界善心。<a id="a-Dw"></a>彼成就欲界三十六。<a id="a-Dx"></a>上地如前说。<a id="a-Dy"></a>若得初静虑善心。<a id="a-Dz"></a>未离欲界染。<a id="a-E0"></a>彼成就欲界三十六。<a id="a-E1"></a>初静虑十四。<a id="a-E2"></a>上地如前说。<a id="a-E3"></a>若已离欲界染。<a id="a-E4"></a>未得第二静虑善心。<a id="a-E5"></a>彼成就欲界十二。<a id="a-E6"></a>初静虑二十。<a id="a-E7"></a>上地如前说。<a id="a-E8"></a>若得第二静虑善心。<a id="a-E9"></a>未离初静虑染。<a id="a-EA"></a>彼成就欲界十二。<a id="a-EB"></a>初静虑二十。<a id="a-EC"></a>第二静虑十四。<a id="a-ED"></a>上地如前说。<a id="a-EE"></a>若已离初静虑染。<a id="a-EF"></a>未得第三静虑善心。<a id="a-EG"></a>彼成就欲界初静虑各十二。<a id="a-EH"></a>第二静虑二十。<a id="a-EI"></a>上地如前说。<a id="a-EJ"></a>若得第三静虑善心。<a id="a-EK"></a>未离第二静虑染。<a id="a-EL"></a>彼成就欲界初静虑各十二。<a id="a-EM"></a>第二静虑二十。<a id="a-EN"></a>第三静虑十。<a id="a-EO"></a>上地如前说。<a id="a-EP"></a>若已离第二静虑染。<a id="a-EQ"></a>未得第四静虑善心。<a id="a-ER"></a>彼成就欲界初二静虑各十二。<a id="a-ES"></a>第三静虑十。<a id="a-ET"></a>上地如前说。<a id="a-EU"></a>若得第四静虑善心。<a id="a-EV"></a>未离第三静虑染。<a id="a-EW"></a>彼成就欲界初二静虑各十二。<a id="a-EX"></a>后二静虑各十四。<a id="a-EY"></a>无色各一。<a id="a-EZ"></a>若已离第三静虑染。<a id="a-Ea"></a>未得空无边处善心。<a id="a-Eb"></a>彼成就欲界初二静虑各十二。<a id="a-Ec"></a>第三静虑六。<a id="a-Ed"></a>第四静虑十四。<a id="a-Ee"></a>无色各一。<a id="a-Ef"></a>若得空无边处善心。<a id="a-Eg"></a>未离第四静虑染。<a id="a-Eh"></a>彼成就空无边处五。<a id="a-Ei"></a>有说二。<a id="a-Ej"></a>上三无色各一。<a id="a-Ek"></a>下地如前说。<a id="a-El"></a>若已离第四静虑染。<a id="a-Em"></a>未得识无边处善心。<a id="a-En"></a>彼成就第四静虑六。<a id="a-Eo"></a>空无边处五。<a id="a-Ep"></a>有说二。<a id="a-Eq"></a>上三无色各一。<a id="a-Er"></a>下地如前说。<a id="a-Es"></a>若得识无边处善心。<a id="a-Et"></a>未离空无边处染。<a id="a-Eu"></a>彼成就识无边处二。<a id="a-Ev"></a>上二无色各一。<a id="a-Ew"></a>下地如前说。<a id="a-Ex"></a>若已离空无边处染。<a id="a-Ey"></a>未得无所有处善心。<a id="a-Ez"></a>彼成就空无边处四。<a id="a-F0"></a>有说一。<a id="a-F1"></a>识无边处二。<a id="a-F2"></a>上二无色各一。<a id="a-F3"></a>下地如前说。<a id="a-F4"></a>若得无所有处善心。<a id="a-F5"></a>未离识无边处染。<a id="a-F6"></a>彼成就无所有处二。<a id="a-F7"></a>有顶一。<a id="a-F8"></a>下地如前说。<a id="a-F9"></a>若已离识无边处染。<a id="a-FA"></a>未得有顶善心。<a id="a-FB"></a>彼成就识无边处一。<a id="a-FC"></a>无所有处二。<a id="a-FD"></a>有顶一。<a id="a-FE"></a>下地如前说。<a id="a-FF"></a>若得有顶善心。<a id="a-FG"></a>未离无所有处染。<a id="a-FH"></a>彼成就有顶二。<a id="a-FI"></a>下地如前说。<a id="a-FJ"></a>若已离无所有处染。<a id="a-FK"></a>未离有顶染。<a id="a-FL"></a>彼成就无所有处一。<a id="a-FM"></a>有顶二。<a id="a-FN"></a>下地如前说。<a id="a-FO"></a>若已离有顶染。<a id="a-FP"></a>彼成就有顶一。<a id="a-FQ"></a>下地如前说。<a id="a-FR"></a>生初静虑。<a id="a-FS"></a>若未得第二静虑善心。<a id="a-FT"></a>彼成就初静虑二十。<a id="a-FU"></a>第二静虑八。<a id="a-FV"></a>后二静虑各四。<a id="a-FW"></a>四无色各一。<a id="a-FX"></a>成就欲界一。<a id="a-FY"></a>谓法出离依舍。<a id="a-FZ"></a>有说成就三。<a id="a-Fa"></a>谓色声法出离依舍。<a id="a-Fb"></a>有说成就六。<a id="a-Fc"></a>谓六出离依舍。<a id="a-Fd"></a>若得第二静虑善心。<a id="a-Fe"></a>未离初静虑染。<a id="a-Ff"></a>彼成就第二静虑十四。<a id="a-Fg"></a>余如前说。<a id="a-Fh"></a>若已离初静虑染。<a id="a-Fi"></a>未得第三静虑善心。<a id="a-Fj"></a>彼成就初静虑十二。<a id="a-Fk"></a>第二静虑二十。<a id="a-Fl"></a>余如前说。<a id="a-Fm"></a>如是乃至离有顶染。<a id="a-Fn"></a>广说如前。<a id="a-Fo"></a>如生初静虑如是生第二静虑等准前广说。<a id="a-Fp"></a>如理应知。<a id="a-Fq"></a>得舍断三亦准前说。<a id="a-Fr"></a>如契经说。<a id="a-Fs"></a>以六出离依喜。<a id="a-Ft"></a>为仗为依为建立故。<a id="a-Fu"></a>于六耽嗜依喜。<a id="a-Fv"></a>能弃能舍及能变吐。<a id="a-Fw"></a>如是便断。<a id="a-Fx"></a>以六出离依忧。<a id="a-Fy"></a>为仗为依为建立故于六耽嗜依忧。<a id="a-Fz"></a>能弃能舍及能变吐。<a id="a-G0"></a>如是便断。<a id="a-G1"></a>以六出离依舍。<a id="a-G2"></a>为仗为依为建立故。<a id="a-G3"></a>于六耽嗜依舍。<a id="a-G4"></a>能弃能舍及能变吐。<a id="a-G5"></a>如是便断。<a id="a-G6"></a>当知此说暂断名断。<a id="a-G7"></a>复言以六出离依喜。<a id="a-G8"></a>为仗为依为建立故。<a id="a-G9"></a>于六出离忧。<a id="a-GA"></a>能弃能舍及能变吐。<a id="a-GB"></a>如是便断。<a id="a-GC"></a>当知此说离欲界染。<a id="a-GD"></a>复言以六出离依舍。<a id="a-GE"></a>为仗为依为建立故。<a id="a-GF"></a>于六出离依喜。<a id="a-GG"></a>能弃能舍及能变吐。<a id="a-GH"></a>如是便断。<a id="a-GI"></a>当知此说离第二静虑染。<a id="a-GJ"></a>复言以一种性所依舍。<a id="a-GK"></a>为仗为依为建立故。<a id="a-GL"></a>于种种性所依舍。<a id="a-GM"></a>能弃能舍及能变吐。<a id="a-GN"></a>如是便断。<a id="a-GO"></a>当知此说离第四静虑染。<a id="a-GP"></a>复言以非彼性类。<a id="a-GQ"></a>为仗为依为建立故。<a id="a-GR"></a>于一种性所依舍。<a id="a-GS"></a>能弃能舍及能变吐。<a id="a-GT"></a>如是便断。<a id="a-GU"></a>当知此说离非想非非想处染。<a id="a-GV"></a>非彼性类者。<a id="a-GW"></a>谓无漏道要由此道。<a id="a-GX"></a>能离非想非非想处染故。</p>
 </body>
</html>