<!doctype html>
<html id="z3IBVfp144" data-ver="739">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第一百七十三</h1>
  <h2 id="a2">定蕴第七中摄纳息第三之八</h2>
  <p id="a3">五妙欲者。<a id="a-4"></a>谓眼所识可爱可喜可乐。<a id="a-5"></a>如意能引欲可染着色。<a id="a-6"></a>乃至身所识可爱可喜可乐。<a id="a-7"></a>如意能引欲可染着触。<a id="a-8"></a>问何故作此论。<a id="a-9"></a>答为欲分别契经义故。<a id="a-A"></a>如契经说。<a id="a-B"></a>眼所识可爱可喜乃至广说。<a id="a-C"></a>契经虽作是说而不广分别。<a id="a-D"></a>契经是此论所依根本。<a id="a-E"></a>彼所不说者今应说之故作斯论。<a id="a-F"></a>云何眼所识色妙欲。<a id="a-G"></a>答若色欲界眼触所生爱所缘境。<a id="a-H"></a>云何耳所识声妙欲。<a id="a-I"></a>答若声欲界耳触所生爱所缘境。<a id="a-J"></a>云何鼻所识香妙欲。<a id="a-K"></a>答若香鼻触所生爱所缘境。<a id="a-L"></a>云何舌所识味妙欲。<a id="a-M"></a>答若味舌触所生爱所缘境。<a id="a-N"></a>云何身所识触妙欲。<a id="a-O"></a>答若触欲界身触所生爱所缘境。<a id="a-P"></a>问意所识法何故不立妙欲耶。<a id="a-Q"></a>答皆是爱所缘者立妙欲。<a id="a-R"></a>意所识法有非爱所缘故不立妙欲。<a id="a-S"></a>复次若法为二种爱所缘者立妙欲。<a id="a-T"></a>谓眼触所生爱。<a id="a-U"></a>意触所生爱。<a id="a-V"></a>乃至身触所生爱。<a id="a-W"></a>意触所生爱。<a id="a-X"></a>意所识法但为一种爱所缘。<a id="a-Y"></a>谓意触所生爱是故不立妙欲。<a id="a-Z"></a>问若尔者初静虑色声触应立妙欲。<a id="a-a"></a>亦为二种爱所缘故。<a id="a-b"></a>答若法为二种爱所缘。<a id="a-c"></a>而彼爱是不善者立妙欲。<a id="a-d"></a>初静虑色声触。<a id="a-e"></a>虽为二种爱所缘。<a id="a-f"></a>而彼爱是无记故不立妙欲。<a id="a-g"></a>如不善无记欲爱。<a id="a-h"></a>色爱说亦尔。<a id="a-i"></a>有说。<a id="a-j"></a>若法为二种爱所缘。<a id="a-k"></a>而是淫因缘爱者立妙欲。<a id="a-l"></a>初静虑色声触。<a id="a-m"></a>虽为二种爱所缘。<a id="a-n"></a>而非淫因缘爱故不立妙欲。<a id="a-o"></a>以是义故意所识法不立妙欲。<a id="a-p"></a>复次若法是共所受用者立妙欲。<a id="a-q"></a>如女相续男所受用。<a id="a-r"></a>男相续女所受用等。<a id="a-s"></a>意所识法非共受用故不立妙欲。<a id="a-t"></a>复次若法体相粗显多生爱者立妙欲。<a id="a-u"></a>意所识法体相微细。<a id="a-v"></a>非多生爱故不立妙欲。<a id="a-w"></a>已说自性所以今当说。<a id="a-x"></a>问何故名妙欲。<a id="a-y"></a>答此欲妙故名为妙欲。<a id="a-z"></a>问此皆有漏多诸过失。<a id="a-10"></a>有何功德说名为妙。<a id="a-11"></a>答此中亦有少分功德。<a id="a-12"></a>谓能生喜乐是故云妙。<a id="a-13"></a>复次诸欲下贱而耽欲者。<a id="a-14"></a>分别增益取为净妙故说为妙。<a id="a-15"></a>复次诸欲称可欲贪者意故说为妙。<a id="a-16"></a>复次诸欲是耽欲者。<a id="a-17"></a>保护希尚故说为妙。<a id="a-18"></a>复次此能随顺增长贪欲爱味故说为妙。<a id="a-19"></a>尊者妙音说曰。<a id="a-1A"></a>此是愚夫起妙想处故名为妙。<a id="a-1B"></a>尊者世友说曰。<a id="a-1C"></a>此是诸习欲者所爱所喜所乐所求故名妙欲。<a id="a-1D"></a>尊者觉天说曰。<a id="a-1E"></a>诸欲虽非胜义妙。<a id="a-1F"></a>而是世俗妙。<a id="a-1G"></a>虽非究竟妙。<a id="a-1H"></a>而是暂时妙。<a id="a-1I"></a>谓能少时引生喜乐息诸苦故。<a id="a-1J"></a>大德说曰。<a id="a-1K"></a>诸欲下劣而似净妙故说为妙。<a id="a-1L"></a>由此因缘故名妙欲。<a id="a-1M"></a>如契经说。<a id="a-1N"></a>具寿迦莫迦往至佛所。<a id="a-1O"></a>顶礼佛足白佛言。<a id="a-1P"></a>世尊。<a id="a-1Q"></a>佛常说欲欲为显何事。<a id="a-1R"></a>佛言。<a id="a-1S"></a>欲者即五妙欲。<a id="a-1T"></a>何等为五。<a id="a-1U"></a>谓眼所识可爱可喜可乐。<a id="a-1V"></a>如意能引欲可染着色。<a id="a-1W"></a>乃至广说。<a id="a-1X"></a>问胜义欲者。<a id="a-1Y"></a>谓爱何故世尊说色等名欲。<a id="a-1Z"></a>答是欲具故名欲。<a id="a-1a"></a>如乐具名乐。<a id="a-1b"></a>垢具名垢。<a id="a-1c"></a>漏具名漏。<a id="a-1d"></a>此亦如是。<a id="a-1e"></a>问何以得知胜义欲唯是爱。<a id="a-1f"></a>答由阿笈摩故。<a id="a-1g"></a>如尊者舍利子说伽他言。</p>
  <p id="a1h">世诸妙境非真欲　　真欲谓人分别贪</p>
  <p id="a1i">妙境如本住世间　　智者于中已除欲</p>
  <p id="a1j">尔时有一邪命外道不远而住。<a id="a-1k"></a>即时以颂诘舍利子言。</p>
  <p id="a1l">若世妙境非真欲　　说欲是人分别贪</p>
  <p id="a1m">苾刍应名受欲人　　起恶分别寻思故</p>
  <p id="a1n">时舍利子报外道言。<a id="a-1o"></a>起恶寻思实名受欲。<a id="a-1p"></a>复为外道说伽他言。</p>
  <p id="a1q">若世妙境是真欲　　说欲非人分别贪</p>
  <p id="a1r">汝师应名受欲人　　恒观可意妙色故</p>
  <p id="a1s">时彼外道默不能报。<a id="a-1t"></a>故知实欲是爱非境。<a id="a-1u"></a>契经中说欲生有三。<a id="a-1v"></a>一有诸有情乐受现前诸妙欲境。<a id="a-1w"></a>彼于如是现欲境中自在而转。<a id="a-1x"></a>谓人及天一分。<a id="a-1y"></a>人者全摄人趣。<a id="a-1z"></a>天一分者谓下四天。<a id="a-20"></a>二有诸有情乐受。<a id="a-21"></a>自化诸妙欲境。<a id="a-22"></a>彼于自化妙欲境中自在而转。<a id="a-23"></a>谓第五乐变化天。<a id="a-24"></a>三有诸有情乐受。<a id="a-25"></a>他化诸妙欲境。<a id="a-26"></a>彼于他化妙欲境中自在而转。<a id="a-27"></a>谓第六他化自在天。<a id="a-28"></a>问依何建立此三欲生。<a id="a-29"></a>答依受如生现前欲境故立第一。<a id="a-2A"></a>依受如乐自化欲境故立第二。<a id="a-2B"></a>依受如乐他化欲境故立第三。<a id="a-2C"></a>问何故人及前四天众合立欲生。<a id="a-2D"></a>后二天众各别建立。<a id="a-2E"></a>答人及前四天烦恼粗。<a id="a-2F"></a>后二天烦恼细。<a id="a-2G"></a>复次人及前四天烦恼利。<a id="a-2H"></a>后二天烦恼数。<a id="a-2I"></a>复次人及前四天烦恼重。<a id="a-2J"></a>后二天众烦恼轻。<a id="a-2K"></a>是故人及前四天总立。<a id="a-2L"></a>后二天别立。<a id="a-2M"></a>有说。<a id="a-2N"></a>人及前四天境不炽盛。<a id="a-2O"></a>后二天境界炽盛。<a id="a-2P"></a>复次人及前四天境不丰盈。<a id="a-2Q"></a>后二天境界丰盈。<a id="a-2R"></a>复次人及前四天境不净妙。<a id="a-2S"></a>后二天境界净妙。<a id="a-2T"></a>复次人及前四天境不夺心。<a id="a-2U"></a>后二天境界夺心。<a id="a-2V"></a>复次人及前四天境不能令诸根醉闷。<a id="a-2W"></a>后二天境界能令诸根醉闷。<a id="a-2X"></a>是故人及前四天合立。<a id="a-2Y"></a>后二天别立。<a id="a-2Z"></a>有说。<a id="a-2a"></a>人及前四天去离欲道。<a id="a-2b"></a>远淫事难息是故合立。<a id="a-2c"></a>后二天去离欲道。<a id="a-2d"></a>近淫事易息是故别立。<a id="a-2e"></a>有说。<a id="a-2f"></a>人及前四天相触成淫是故合立。<a id="a-2g"></a>第五天共笑成淫。<a id="a-2h"></a>第六天相视成淫故各别立。<a id="a-2i"></a>此依喻显淫事时量差别而说如前已辩。<a id="a-2j"></a>有说。<a id="a-2k"></a>人及前四天。<a id="a-2l"></a>同乐受用自然生境故合立一。<a id="a-2m"></a>第五天众独乐受用自所化境。<a id="a-2n"></a>第六天众独乐受用他所化境故各立一。<a id="a-2o"></a>此五妙欲唯欲界系。<a id="a-2p"></a>是故但依未至定灭。</p>
  <p id="a2q">五学处者。<a id="a-2r"></a>谓离断生命。<a id="a-2s"></a>离不与取。<a id="a-2t"></a>离欲邪行。<a id="a-2u"></a>离虚诳语。<a id="a-2v"></a>离饮诸酒。<a id="a-2w"></a>此五广说如业蕴。<a id="a-2x"></a>皆欲界系故唯依未至定灭。<a id="a-2y"></a>六内处。<a id="a-2z"></a>六外处。<a id="a-30"></a>六识身。<a id="a-31"></a>六触身。<a id="a-32"></a>六受身。<a id="a-33"></a>六想身。<a id="a-34"></a>六思身。<a id="a-35"></a>六爱身。<a id="a-36"></a>依何定灭。<a id="a-37"></a>答五内处色声触外处。<a id="a-38"></a>依四或未至。<a id="a-39"></a>意内处。<a id="a-3A"></a>法外处。<a id="a-3B"></a>意识身。<a id="a-3C"></a>及彼相应触受想思爱身。<a id="a-3D"></a>依七或未至。<a id="a-3E"></a>香味外处鼻舌识身。<a id="a-3F"></a>及彼相应触受想思爱身依未至。<a id="a-3G"></a>眼耳身识身。<a id="a-3H"></a>及彼相应触受想思爱身。<a id="a-3I"></a>依初或未至。<a id="a-3J"></a>问何故于此依六法而作论。<a id="a-3K"></a>答彼作论者意欲尔故随彼意而作论。<a id="a-3L"></a>但不违法相便不应责。<a id="a-3M"></a>复次不应问作论者意。<a id="a-3N"></a>此是契经所说故。<a id="a-3O"></a>佛于经中处处说此诸六法门而不广分别。<a id="a-3P"></a>契经是此论所依根本。<a id="a-3Q"></a>彼所不分别者今应分别故作斯论。<a id="a-3R"></a>问置作论者意。<a id="a-3S"></a>即佛经中何故说此六法门耶。<a id="a-3T"></a>答有说。<a id="a-3U"></a>为显五蕴及彼因故。<a id="a-3V"></a>谓若说前五内处前五外处。<a id="a-3W"></a>及法处一分则显色蕴。<a id="a-3X"></a>若说六受身及法处一分则显受蕴。<a id="a-3Y"></a>若说六想身及法处一分则显想蕴。<a id="a-3Z"></a>若说六触身及法处一分则显行蕴。<a id="a-3a"></a>若说六识身及意处则显识蕴。<a id="a-3b"></a>若说六思身六爱身则显五蕴因。<a id="a-3c"></a>如契经说业为生因爱为起因生起即是所得五蕴。<a id="a-3d"></a>有说。<a id="a-3e"></a>为显业烦恼苦三种集故。<a id="a-3f"></a>谓若说。<a id="a-3g"></a>六思身则显业集。<a id="a-3h"></a>若说六爱身则显烦恼集。<a id="a-3i"></a>若说余六则显苦集。<a id="a-3j"></a>如为显业等三集。<a id="a-3k"></a>如是为显业等三生。<a id="a-3l"></a>业等三道应知亦尔。<a id="a-3m"></a>诸六自性杂蕴等已说。<a id="a-3n"></a>然前五内处。<a id="a-3o"></a>及色声触外处皆五地系故。<a id="a-3p"></a>依四或未至灭。<a id="a-3q"></a>于中欲界系者依未至定灭。<a id="a-3r"></a>乃至第四静虑系者。<a id="a-3s"></a>依四静虑。<a id="a-3t"></a>未至定。<a id="a-3u"></a>静虑中间。<a id="a-3v"></a>空无边处近分灭。<a id="a-3w"></a>然此中所说定者。<a id="a-3x"></a>有说。<a id="a-3y"></a>依无漏定说。<a id="a-3z"></a>有说。<a id="a-40"></a>依有漏无漏定说。<a id="a-41"></a>如前分别。<a id="a-42"></a>所说灭者。<a id="a-43"></a>若说依种类灭说者。<a id="a-44"></a>彼说未至言摄未至定。<a id="a-45"></a>静虑中间。<a id="a-46"></a>上四近分。<a id="a-47"></a>于未至定中摄有漏无漏。<a id="a-48"></a>依此能灭欲界系。<a id="a-49"></a>乃至第四静虑系。<a id="a-4A"></a>五内处及色声触外处故。<a id="a-4B"></a>若说依究竟灭说者。<a id="a-4C"></a>彼说未至言摄未至定。<a id="a-4D"></a>静虑中间。<a id="a-4E"></a>空无边处近分。<a id="a-4F"></a>于未至定中唯摄无漏。<a id="a-4G"></a>依此能灭第四静虑系。<a id="a-4H"></a>五内处。<a id="a-4I"></a>及色声触外处故。<a id="a-4J"></a>由此故言依四或未至灭。<a id="a-4K"></a>意内处法外处。<a id="a-4L"></a>意识身及彼相应触受想思爱身皆九地系。<a id="a-4M"></a>及有不系者。<a id="a-4N"></a>彼九地系者依七或未至灭。<a id="a-4O"></a>于中欲界系者依未至定灭。<a id="a-4P"></a>乃至非想非非想处系者。<a id="a-4Q"></a>依七根本。<a id="a-4R"></a>未至定。<a id="a-4S"></a>静虑中间灭。<a id="a-4T"></a>然此中所说定者。<a id="a-4U"></a>有说无漏。<a id="a-4V"></a>有说。<a id="a-4W"></a>有漏无漏如前分别。<a id="a-4X"></a>所说灭者。<a id="a-4Y"></a>若说依种类灭说者。<a id="a-4Z"></a>彼说未至言摄未至定。<a id="a-4a"></a>静虑中间。<a id="a-4b"></a>上七近分。<a id="a-4c"></a>于未至定中摄有漏无漏。<a id="a-4d"></a>依此能灭欲界系。<a id="a-4e"></a>乃至非想非非想处系意处等故。<a id="a-4f"></a>若说依究竟灭说者。<a id="a-4g"></a>彼说未至言摄未至定。<a id="a-4h"></a>静虑中间。<a id="a-4i"></a>于未至定中唯摄无漏。<a id="a-4j"></a>依此能灭非想非非想处系意处等故。<a id="a-4k"></a>由此故言依七或未至灭。<a id="a-4l"></a>香味外处鼻舌识身。<a id="a-4m"></a>及彼相应触受想思爱身。<a id="a-4n"></a>皆欲界系故唯依未至定灭。<a id="a-4o"></a>眼耳身识身。<a id="a-4p"></a>及彼相应触受想思爱身。<a id="a-4q"></a>皆二地系故。<a id="a-4r"></a>依初或未至灭。<a id="a-4s"></a>于中欲界系者依未至定灭。<a id="a-4t"></a>初静虑系者依初静虑。<a id="a-4u"></a>未至定。<a id="a-4v"></a>静虑中间。<a id="a-4w"></a>第二静虑近分灭。<a id="a-4x"></a>然此中所说定者。<a id="a-4y"></a>有说无漏。<a id="a-4z"></a>有说。<a id="a-50"></a>有漏无漏如前分别。<a id="a-51"></a>所说灭者。<a id="a-52"></a>有说。<a id="a-53"></a>依种类灭说。<a id="a-54"></a>有说。<a id="a-55"></a>依究竟灭说。<a id="a-56"></a>随其所应亦如前分别。<a id="a-57"></a>由此故言依初或未至灭。</p>
  <p id="a58">七识住。<a id="a-59"></a>八世法。<a id="a-5A"></a>九有情居。<a id="a-5B"></a>十业道。<a id="a-5C"></a>依何定灭。<a id="a-5D"></a>答初识住。<a id="a-5E"></a>八世法。<a id="a-5F"></a>初有情居。<a id="a-5G"></a>十业道。<a id="a-5H"></a>依未至。<a id="a-5I"></a>第二识住。<a id="a-5J"></a>有情居。<a id="a-5K"></a>依初或未至。<a id="a-5L"></a>第三识住有情居。<a id="a-5M"></a>依二或未至。<a id="a-5N"></a>第四识住有情居。<a id="a-5O"></a>依三或未至。<a id="a-5P"></a>第五有情居。<a id="a-5Q"></a>依四或未至。<a id="a-5R"></a>第五识住。<a id="a-5S"></a>第六有情居。<a id="a-5T"></a>依五或未至。<a id="a-5U"></a>第六识住。<a id="a-5V"></a>第七有情居。<a id="a-5W"></a>依六或未至。<a id="a-5X"></a>第七识住。<a id="a-5Y"></a>第八第九有情居。<a id="a-5Z"></a>依七或未至。<a id="a-5a"></a>七识住如大种蕴广说。<a id="a-5b"></a>于中初识住唯欲界系故。<a id="a-5c"></a>但依未至定灭。<a id="a-5d"></a>第二识住初静虑系故。<a id="a-5e"></a>依初静虑。<a id="a-5f"></a>未至定。<a id="a-5g"></a>静虑中间。<a id="a-5h"></a>第二静虑近分灭。<a id="a-5i"></a>第三识住第二静虑系故。<a id="a-5j"></a>依初二静虑。<a id="a-5k"></a>未至定。<a id="a-5l"></a>静虑中间。<a id="a-5m"></a>第三静虑近分灭。<a id="a-5n"></a>第四识住第三静虑系故。<a id="a-5o"></a>依初三静虑。<a id="a-5p"></a>未至定。<a id="a-5q"></a>静虑中间。<a id="a-5r"></a>第四静虑近分灭。<a id="a-5s"></a>第五识住空无边处系故。<a id="a-5t"></a>依五根本。<a id="a-5u"></a>未至定。<a id="a-5v"></a>静虑中间。<a id="a-5w"></a>识无边处近分灭。<a id="a-5x"></a>第六识住识无边处系故。<a id="a-5y"></a>依六根本。<a id="a-5z"></a>未至定。<a id="a-60"></a>静虑中间。<a id="a-61"></a>无所有处近分灭。<a id="a-62"></a>第七识住无所有处系故。<a id="a-63"></a>依七根本。<a id="a-64"></a>未至定。<a id="a-65"></a>静虑中间。<a id="a-66"></a>非想非非想处近分灭。<a id="a-67"></a>然此中所说定者。<a id="a-68"></a>有说无漏。<a id="a-69"></a>有说。<a id="a-6A"></a>有漏无漏如前分别。<a id="a-6B"></a>所说灭者。<a id="a-6C"></a>此中无有种类灭究竟灭二说差别。<a id="a-6D"></a>以各各但是一地系故。</p>
  <p id="a6E">八世法者。<a id="a-6F"></a>一利二无利三誉四非誉五赞六毁七乐八苦。<a id="a-6G"></a>问何故作此论。<a id="a-6H"></a>答欲止他宗显己义故。<a id="a-6I"></a>谓分别论者。<a id="a-6J"></a>及大众部师执。<a id="a-6K"></a>佛生身是无漏法。<a id="a-6L"></a>彼何故作是说。<a id="a-6M"></a>依契经故如契经说。<a id="a-6N"></a>如来生世住世出现世间。<a id="a-6O"></a>不为世法所染。<a id="a-6P"></a>彼依此故说佛生身是无漏法。<a id="a-6Q"></a>又彼说言佛一切烦恼并习气皆永断故。<a id="a-6R"></a>云何生身当是有漏。<a id="a-6S"></a>为止彼意显佛生身但是有漏非无漏法故作斯论。<a id="a-6T"></a>问云何知佛生身是有漏法。<a id="a-6U"></a>答如契经说。<a id="a-6V"></a>苾刍当知。<a id="a-6W"></a>无明所覆。<a id="a-6X"></a>爱结所系。<a id="a-6Y"></a>愚夫感得有识之身。<a id="a-6Z"></a>聪明者亦然。<a id="a-6a"></a>佛生身既是无明爱果故知非无漏法。<a id="a-6b"></a>又契经说。<a id="a-6c"></a>十处二少分是有漏。<a id="a-6d"></a>由此故知佛生身定是有漏。<a id="a-6e"></a>若佛生身是无漏者。<a id="a-6f"></a>无比女不应生贪。<a id="a-6g"></a>央掘利魔罗不应生嗔。<a id="a-6h"></a>邬卢频螺迦葉波。<a id="a-6i"></a>不应生痴。<a id="a-6j"></a>傲慢婆罗门不应生慢。<a id="a-6k"></a>以佛生身生他贪嗔痴慢故知定是有漏。<a id="a-6l"></a>问若尔者彼所引经当云何通。<a id="a-6m"></a>答彼经密意说佛法身。<a id="a-6n"></a>谓如来生世住世者。<a id="a-6o"></a>说佛生身出现世间。<a id="a-6p"></a>不为世法所染者说佛法身。<a id="a-6q"></a>复次世法者。<a id="a-6r"></a>即世八法。<a id="a-6s"></a>如来不为世八法所染故。<a id="a-6t"></a>言世法不染非谓无漏。<a id="a-6u"></a>谓世八法随顺世间有情。<a id="a-6v"></a>世间有情亦随顺世八法。<a id="a-6w"></a>世八法随顺如来。<a id="a-6x"></a>如来不随顺世八法。<a id="a-6y"></a>故说如来非世法所染。<a id="a-6z"></a>复次如来离世八法。<a id="a-70"></a>故言不染非谓无漏。<a id="a-71"></a>问如来亦有世八法何故言离。<a id="a-72"></a>有利者。<a id="a-73"></a>如邬揭罗长者。<a id="a-74"></a>于一日中以三百千衣服施佛。<a id="a-75"></a>时缚迦医王等八十人于一日中。<a id="a-76"></a>各奉佛百千双憍舍耶衣。<a id="a-77"></a>无利者。<a id="a-78"></a>如佛一时着衣持钵。<a id="a-79"></a>入娑罗婆罗门村乞食。<a id="a-7A"></a>空钵而入空钵而出。<a id="a-7B"></a>有誉者。<a id="a-7C"></a>佛初生时名至他化自在天。<a id="a-7D"></a>得阿耨多罗三藐三菩提时。<a id="a-7E"></a>名至色究竟天。<a id="a-7F"></a>转法轮时名至梵天。<a id="a-7G"></a>非誉者。<a id="a-7H"></a>如佛一日遭战遮婆罗门女诽谤。<a id="a-7I"></a>又于一时因孙陀利女恶声闻于十六大国。<a id="a-7J"></a>有毁者。<a id="a-7K"></a>如跋罗惰阇恶口婆罗门。<a id="a-7L"></a>以五百颂现前骂佛。<a id="a-7M"></a>有赞者。<a id="a-7N"></a>如即彼婆罗门。<a id="a-7O"></a>以佛容色不异故便生净信。<a id="a-7P"></a>复以五百颂现前赞佛。<a id="a-7Q"></a>尊者舍利子以众多颂。<a id="a-7R"></a>现前赞佛无上功德。<a id="a-7S"></a>尊者阿难陀以众多颂。<a id="a-7T"></a>现前赞佛希有妙法。<a id="a-7U"></a>如是邬波离婆耆奢尼罗部底等诸大论师。<a id="a-7V"></a>皆以百千伽他现前赞佛。<a id="a-7W"></a>有乐者。<a id="a-7X"></a>佛有殊胜身心受乐及轻安乐。<a id="a-7Y"></a>一切有情所不能及。<a id="a-7Z"></a>有苦者。<a id="a-7a"></a>世尊亦有背痛头痛朅他罗刺伤足。<a id="a-7b"></a>及迸石伤指出血。<a id="a-7c"></a>如是等法世尊皆有。<a id="a-7d"></a>何故言离。<a id="a-7e"></a>答彼皆不能令佛生染故名为离。<a id="a-7f"></a>谓佛世尊虽遇利等四法而心不高。<a id="a-7g"></a>虽遭无利等四法而心不下。<a id="a-7h"></a>又虽遇利等四法而心不欢。<a id="a-7i"></a>虽遭无利等四法而心不戚。<a id="a-7j"></a>又虽遇利等四法。<a id="a-7k"></a>而心不染故生喜。<a id="a-7l"></a>虽遭无利等四法而心不憎故生忧。<a id="a-7m"></a>又虽遇利等四法而不生爱。<a id="a-7n"></a>虽遭无利等四法而不生恚。<a id="a-7o"></a>譬如妙高山王住金轮上。<a id="a-7p"></a>八方猛风不能倾动。<a id="a-7q"></a>世尊亦尔。<a id="a-7r"></a>安住戒金轮上世间八风所不能动。<a id="a-7s"></a>是故名为不为世法之所染污。<a id="a-7t"></a>非谓生身是无漏故说为不染。<a id="a-7u"></a>问如来于一切烦恼并习气皆已永断。<a id="a-7v"></a>云何当说是有漏耶。<a id="a-7w"></a>答虽自身中诸漏永断。<a id="a-7x"></a>而能增长他身漏故。<a id="a-7y"></a>又从先时诸漏生故说为有漏。<a id="a-7z"></a>是故为止他宗显己义故而作斯论。<a id="a-80"></a>此中利者。<a id="a-81"></a>有二种。<a id="a-82"></a>一有命。<a id="a-83"></a>二无命。<a id="a-84"></a>有命利者。<a id="a-85"></a>谓得象马牛羊妻子僮仆等。<a id="a-86"></a>无命利者。<a id="a-87"></a>谓得金银等宝衣服等物。<a id="a-88"></a>无利者谓即不得前二种。<a id="a-89"></a>利誉者谓不现前赞美。<a id="a-8A"></a>非誉者谓不现前毁呰。<a id="a-8B"></a>赞者谓现前赞美。<a id="a-8C"></a>毁者谓现前毁呰。<a id="a-8D"></a>乐者谓欲界身心乐。<a id="a-8E"></a>有说。<a id="a-8F"></a>唯取五识相应乐。<a id="a-8G"></a>苦者谓欲界身心苦。<a id="a-8H"></a>有说。<a id="a-8I"></a>唯取五识相应苦。<a id="a-8J"></a>问此八世法几界几处几蕴所摄。<a id="a-8K"></a>答有命利十七界十一处五蕴所摄除声。<a id="a-8L"></a>声非恒有故。<a id="a-8M"></a>即属身故。<a id="a-8N"></a>无命利四界四处一蕴所摄。<a id="a-8O"></a>谓色香味触界处色蕴。<a id="a-8P"></a>无利誉非誉赞毁乐苦二界二处三蕴所摄。<a id="a-8Q"></a>谓声法界处色受行蕴。<a id="a-8R"></a>此中无利法界法处行蕴所摄。<a id="a-8S"></a>以无利是不成就故。<a id="a-8T"></a>誉非誉赞毁声界声处色蕴所摄。<a id="a-8U"></a>乐苦法界法处受蕴所摄。<a id="a-8V"></a>若总说八世法则十八界十二处五蕴所摄。<a id="a-8W"></a>有说利无利俱十八界十二处五蕴所摄。<a id="a-8X"></a>以所得及所不得俱通十八界等故。<a id="a-8Y"></a>余如前说。<a id="a-8Z"></a>有说。<a id="a-8a"></a>利无利俱法界法处行蕴所摄。<a id="a-8b"></a>以利无利用成就不成就性为体故。<a id="a-8c"></a>余如前说。<a id="a-8d"></a>问何故此八说名世法。<a id="a-8e"></a>答世间有情所随顺故名为世法。<a id="a-8f"></a>世间有情若遇利等四法其心则高。<a id="a-8g"></a>若遭无利等四法其心则下。<a id="a-8h"></a>又若遇利等四法心则生欢。<a id="a-8i"></a>若遭无利等四法心则生戚。<a id="a-8j"></a>又若遇利等四法心则染故生喜。<a id="a-8k"></a>若遭无利等四法心则憎故生忧。<a id="a-8l"></a>又若遇利等四法心则生爱。<a id="a-8m"></a>若遭无利等四法心则生恚。<a id="a-8n"></a>故此八种名为世法。<a id="a-8o"></a>如来于此心不随顺故。<a id="a-8p"></a>说不为世法所染。<a id="a-8q"></a>问声闻独觉爱恚断故亦不随顺如是八法。<a id="a-8r"></a>何故不说。<a id="a-8s"></a>答彼不定故。<a id="a-8t"></a>谓有不染如不动法者。<a id="a-8u"></a>或复有染如退法等。<a id="a-8v"></a>复次二乘犹有相似法故。<a id="a-8w"></a>谓阿罗汉爱恚虽断。<a id="a-8x"></a>而有爱恚相似余习。<a id="a-8y"></a>如二阿罗汉俱是不时解脱。<a id="a-8z"></a>同止一处一则多得敬养名称。<a id="a-90"></a>一则不得。<a id="a-91"></a>彼得者便似自高如有喜爱。<a id="a-92"></a>彼不得者便似自下如有忧戚。<a id="a-93"></a>故不说为世法不染。<a id="a-94"></a>唯佛永拔爱恚习气。<a id="a-95"></a>假使一切有情皆得胜利恭敬名誉。<a id="a-96"></a>如来不得一毫之分。<a id="a-97"></a>终无自下似忧戚相反生庆悦。<a id="a-98"></a>设佛独得一切胜利恭敬名誉。<a id="a-99"></a>诸余有情无一毫分。<a id="a-9A"></a>终无自高如喜爱相反生慈愍故佛独称世法不染。<a id="a-9B"></a>又佛世尊得利不高慢习断故。<a id="a-9C"></a>无利不下乐远离故。<a id="a-9D"></a>得誉不欢爱习断故。<a id="a-9E"></a>非誉不戚得无畏故。<a id="a-9F"></a>赞不生喜憍习断故。<a id="a-9G"></a>毁不生忧住空三摩地故。<a id="a-9H"></a>乐不生爱住无愿三摩地故。<a id="a-9I"></a>苦不生恚住无相三摩地故。<a id="a-9J"></a>此八世法唯欲界系故。<a id="a-9K"></a>但依未至定灭。</p>
  <p id="a9L">九有情居广说如大种蕴。<a id="a-9M"></a>于中七种灭义如七识住说。<a id="a-9N"></a>第五有情居第四静虑系故。<a id="a-9O"></a>依四静虑。<a id="a-9P"></a>未至定。<a id="a-9Q"></a>静虑中间。<a id="a-9R"></a>空无边处近分灭。<a id="a-9S"></a>第九有情居非想非非想处系故。<a id="a-9T"></a>依七根本。<a id="a-9U"></a>未至定。<a id="a-9V"></a>静虑中间灭。<a id="a-9W"></a>然此中所说定者。<a id="a-9X"></a>有说无漏。<a id="a-9Y"></a>有说。<a id="a-9Z"></a>有漏无漏如前分别。<a id="a-9a"></a>此中亦无种类灭究竟灭二说差别。<a id="a-9b"></a>以各各但是一地系故。<a id="a-9c"></a>十业道广说如业蕴。<a id="a-9d"></a>于中十不善业道。<a id="a-9e"></a>唯欲界系故但依未至定灭。<a id="a-9f"></a>前七善业道五地系及不系。<a id="a-9g"></a>欲界系者。<a id="a-9h"></a>依未至定灭。<a id="a-9i"></a>乃至第四静虑系者。<a id="a-9j"></a>依四静虑。<a id="a-9k"></a>未至定。<a id="a-9l"></a>静虑中间。<a id="a-9m"></a>空无边处近分灭。<a id="a-9n"></a>后三善业道九地系及不系。<a id="a-9o"></a>欲界系者依未至定灭。<a id="a-9p"></a>乃至非想非非想处系者。<a id="a-9q"></a>依七根本。<a id="a-9r"></a>未至定。<a id="a-9s"></a>静虑中间灭。<a id="a-9t"></a>然此中依不善业道近对治欲界善业道说故。<a id="a-9u"></a>但言依未至定灭。</p>
  <p id="a9v">四静虑。<a id="a-9w"></a>四无量四无色。<a id="a-9x"></a>八解脱。<a id="a-9y"></a>八胜处。<a id="a-9z"></a>十遍处依何定灭。<a id="a-A0"></a>答初静虑依初或未至。<a id="a-A1"></a>第二静虑喜无量初二解脱。<a id="a-A2"></a>前四胜处依二或未至。<a id="a-A3"></a>第三静虑依三或未至。<a id="a-A4"></a>第四静虑三无量净解脱。<a id="a-A5"></a>后四胜处前八遍处。<a id="a-A6"></a>依四或未至。<a id="a-A7"></a>空无边处。<a id="a-A8"></a>及彼解脱遍处。<a id="a-A9"></a>依五或未至。<a id="a-AA"></a>识无边处。<a id="a-AB"></a>及彼解脱遍处。<a id="a-AC"></a>依六或未至。<a id="a-AD"></a>后二无色。<a id="a-AE"></a>后三解脱。<a id="a-AF"></a>依七或未至。<a id="a-AG"></a>此中四静虑乃至十遍处。<a id="a-AH"></a>如余处广说。<a id="a-AI"></a>其四静虑各自地系及不系。<a id="a-AJ"></a>自地系者。<a id="a-AK"></a>各依自下根本地。<a id="a-AL"></a>未至定。<a id="a-AM"></a>静虑中间。<a id="a-AN"></a>及次上近分灭。<a id="a-AO"></a>然所说定者。<a id="a-AP"></a>有漏无漏如前分别。<a id="a-AQ"></a>所说灭者。<a id="a-AR"></a>此中无有种类灭究竟灭二说差别。<a id="a-AS"></a>以各各但是一地系故。<a id="a-AT"></a>四无量中喜无量初二静虑系故。<a id="a-AU"></a>依二或未至灭。<a id="a-AV"></a>余三无量四地系故。<a id="a-AW"></a>依四或未至灭。<a id="a-AX"></a>于中差别随应如前。<a id="a-AY"></a>然所说定者有漏无漏如前分别。<a id="a-AZ"></a>所说灭者。<a id="a-Aa"></a>有说依种类灭说。<a id="a-Ab"></a>有说依究竟灭说。<a id="a-Ac"></a>随其所应如前分别。<a id="a-Ad"></a>然于未至定中皆唯摄无漏应知。<a id="a-Ae"></a>四无色中前三无色。<a id="a-Af"></a>各自地系及不系。<a id="a-Ag"></a>自地系者各依自下根本地。<a id="a-Ah"></a>未至定。<a id="a-Ai"></a>静虑中间。<a id="a-Aj"></a>及次上近分灭。<a id="a-Ak"></a>后一无色唯有自地系。<a id="a-Al"></a>依七根本。<a id="a-Am"></a>未至定。<a id="a-An"></a>静虑中间灭。<a id="a-Ao"></a>然所说定者。<a id="a-Ap"></a>有漏无漏如前分别。<a id="a-Aq"></a>于后一无色唯应依无漏定说。<a id="a-Ar"></a>所说灭者。<a id="a-As"></a>此中亦无种类灭究竟灭二说差别。<a id="a-At"></a>亦各唯是一地系故。<a id="a-Au"></a>八解脱中初二解脱。<a id="a-Av"></a>如喜无量说。<a id="a-Aw"></a>下三无色解脱如下三无色说。<a id="a-Ax"></a>后二解脱如第四无色说。<a id="a-Ay"></a>净解脱第四静虑地系故。<a id="a-Az"></a>依四静虑。<a id="a-B0"></a>未至定。<a id="a-B1"></a>静虑中间。<a id="a-B2"></a>空无边处近分灭。<a id="a-B3"></a>此中所说定。<a id="a-B4"></a>及所说灭。<a id="a-B5"></a>皆如第四静虑说。<a id="a-B6"></a>八胜处中前四胜处。<a id="a-B7"></a>如初二解脱说。<a id="a-B8"></a>后四胜处如净解脱说。<a id="a-B9"></a>十遍处中前八遍处如后四胜处说。<a id="a-BA"></a>空无边处遍处唯自地系故。<a id="a-BB"></a>依五根本。<a id="a-BC"></a>未至定。<a id="a-BD"></a>静虑中间。<a id="a-BE"></a>识无边处近分灭。<a id="a-BF"></a>识无边处遍处亦唯自地系故。<a id="a-BG"></a>依六根本。<a id="a-BH"></a>未至定。<a id="a-BI"></a>静虑中间。<a id="a-BJ"></a>无所有处近分灭。<a id="a-BK"></a>然此中所说定者。<a id="a-BL"></a>有漏无漏如前分别。<a id="a-BM"></a>所说灭者。<a id="a-BN"></a>亦无种类灭究竟灭二说差别。<a id="a-BO"></a>亦各唯是自地系故。</p>
  <p id="aBP">他心智世俗智依何定灭。<a id="a-BQ"></a>答他心智依四或未至。<a id="a-BR"></a>世俗智依七或未至。<a id="a-BS"></a>此中他心智世俗智如余处广说。<a id="a-BT"></a>然他心智四地系及不系。<a id="a-BU"></a>初静虑系者。<a id="a-BV"></a>依初静虑。<a id="a-BW"></a>未至定。<a id="a-BX"></a>静虑中间。<a id="a-BY"></a>第二静虑近分灭。<a id="a-BZ"></a>乃至第四静虑系者。<a id="a-Ba"></a>依四静虑。<a id="a-Bb"></a>未至定。<a id="a-Bc"></a>静虑中间。<a id="a-Bd"></a>空无边处近分灭。<a id="a-Be"></a>然此中所说定者。<a id="a-Bf"></a>有漏无漏如前分别。<a id="a-Bg"></a>所说灭者。<a id="a-Bh"></a>有说。<a id="a-Bi"></a>依种类灭说。<a id="a-Bj"></a>有说。<a id="a-Bk"></a>依究竟灭说。<a id="a-Bl"></a>亦随所应如前分别。<a id="a-Bm"></a>世俗智九地系。<a id="a-Bn"></a>欲界系者依未至定灭。<a id="a-Bo"></a>乃至非想非非想处系者。<a id="a-Bp"></a>依七根本。<a id="a-Bq"></a>未至定。<a id="a-Br"></a>静虑中间灭。<a id="a-Bs"></a>然此中所说定。<a id="a-Bt"></a>及所说灭皆随所应如前分别。<a id="a-Bu"></a>由此故言依七或未至灭。</p>
 </body>
</html>