<!doctype html>
<html id="z3IBVdl133" data-ver="962">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第一百一十</h1>
  <h2 id="a2">智蕴第三中七圣纳息第五之二</h2>
  <p id="a3">诸法集智相应。<a id="a-4"></a>彼法灭智相应耶。<a id="a-5"></a>答不尔。<a id="a-6"></a>设法灭智相应。<a id="a-7"></a>彼法集智相应耶。<a id="a-8"></a>答不尔。<a id="a-9"></a>对道智空无相三摩地亦尔。<a id="a-A"></a>所以者何。<a id="a-B"></a>非一心故。<a id="a-C"></a>行相异故。<a id="a-D"></a>或所缘异故。<a id="a-E"></a>诸法集智相应。<a id="a-F"></a>彼法无愿三摩地相应耶。<a id="a-G"></a>答应作四句义不定故。<a id="a-H"></a>有法集智相应非无愿。<a id="a-I"></a>谓集智相应无愿。<a id="a-J"></a>即集智俱生无愿三摩地。<a id="a-K"></a>此与集智相应非无愿。<a id="a-L"></a>自性与自性不相应故。<a id="a-M"></a>有法无愿相应非集智。<a id="a-N"></a>谓集智及集智不相应无愿相应法。<a id="a-O"></a>此中集智者。<a id="a-P"></a>谓无愿俱生集智。<a id="a-Q"></a>此与无愿相应非集智。<a id="a-R"></a>自性与自性不相应故。<a id="a-S"></a>及集智不相应无愿相应法者。<a id="a-T"></a>谓苦忍苦智集忍集智道忍道智俱生聚中无愿相应法。<a id="a-U"></a>此与无愿相应非集智是他聚故。<a id="a-V"></a>有法集智相应亦无愿。<a id="a-W"></a>谓二相应法此法是何。<a id="a-X"></a>谓集智俱生聚中除集智及无愿。<a id="a-Y"></a>诸余心心所法。<a id="a-Z"></a>即八大地法。<a id="a-a"></a>十大善地法寻伺及心。<a id="a-b"></a>有法非集智相应亦非无愿。<a id="a-c"></a>谓集智不相应无愿。<a id="a-d"></a>乃至广说。<a id="a-e"></a>此中集智不相应无愿者。<a id="a-f"></a>谓苦忍苦智集忍道忍道智俱生聚中无愿。<a id="a-g"></a>此非集智相应是他聚故。<a id="a-h"></a>亦非无愿相应。<a id="a-i"></a>自性与自性不相应故。<a id="a-j"></a>及诸余心心所法者。<a id="a-k"></a>谓空无相俱生聚中心心所法。<a id="a-l"></a>及一切有漏心心所法。<a id="a-m"></a>此俱不相应是他聚故。<a id="a-n"></a>色无为心不相应行者。<a id="a-o"></a>谓一切色。<a id="a-p"></a>无为心不相应行。<a id="a-q"></a>此俱不相应无所缘故。<a id="a-r"></a>对三无漏根七觉支八道支如法智说者。<a id="a-s"></a>谓如法智对三无漏根等。<a id="a-t"></a>此集智对三无漏根等。<a id="a-u"></a>广说亦尔。</p>
  <p id="av">诸法灭智相应。<a id="a-w"></a>彼法道智相应耶。<a id="a-x"></a>答不尔。<a id="a-y"></a>设法道智相应。<a id="a-z"></a>彼法灭智相应耶。<a id="a-10"></a>答不尔。<a id="a-11"></a>对空无愿三摩地亦尔。<a id="a-12"></a>所以者何。<a id="a-13"></a>非一心故。<a id="a-14"></a>行相异故。<a id="a-15"></a>所缘异故。<a id="a-16"></a>诸法灭智相应。<a id="a-17"></a>彼法无相三摩地相应耶。<a id="a-18"></a>答应作四句义不定故。<a id="a-19"></a>有法灭智相应非无相。<a id="a-1A"></a>谓灭智相应无相。<a id="a-1B"></a>即灭智俱生无相三摩地。<a id="a-1C"></a>此与灭智相应非无相。<a id="a-1D"></a>自性与自性不相应故。<a id="a-1E"></a>有法无相相应非灭智。<a id="a-1F"></a>谓灭智及灭智不相应无相相应法。<a id="a-1G"></a>此中灭智者。<a id="a-1H"></a>谓无相俱生灭智。<a id="a-1I"></a>此与无相相应非灭智。<a id="a-1J"></a>自性与自性不相应故。<a id="a-1K"></a>及灭智不相应无相相应法者。<a id="a-1L"></a>谓灭忍俱生无相相应法。<a id="a-1M"></a>此与无相相应非灭智是他聚故。<a id="a-1N"></a>有法灭智相应亦无相。<a id="a-1O"></a>谓二相应法。<a id="a-1P"></a>此法是何。<a id="a-1Q"></a>谓灭智俱生聚中。<a id="a-1R"></a>除灭智及无相。<a id="a-1S"></a>诸余心心所法。<a id="a-1T"></a>即八大地法。<a id="a-1U"></a>十大善地法寻伺及心。<a id="a-1V"></a>有法非灭智相应。<a id="a-1W"></a>亦非无相。<a id="a-1X"></a>谓灭智不相应无相。<a id="a-1Y"></a>乃至广说。<a id="a-1Z"></a>此中灭智不相应无相者。<a id="a-1a"></a>谓灭忍俱生无相。<a id="a-1b"></a>此非灭智相应是他聚故。<a id="a-1c"></a>亦非无相相应。<a id="a-1d"></a>自性与自性不相应故。<a id="a-1e"></a>及诸余心心所法者。<a id="a-1f"></a>谓空无愿俱生聚中心心所法。<a id="a-1g"></a>及一切有漏心心所法。<a id="a-1h"></a>此俱不相应是他聚故。<a id="a-1i"></a>色无为心不相应行者。<a id="a-1j"></a>谓一切色。<a id="a-1k"></a>无为心不相应行。<a id="a-1l"></a>此俱不相应。<a id="a-1m"></a>无所缘故。<a id="a-1n"></a>对三无漏根七觉支八道支如法智说者。<a id="a-1o"></a>谓如法智对三无漏根等。<a id="a-1p"></a>此灭智对三无漏根等。<a id="a-1q"></a>广说亦尔。</p>
  <p id="a1r">诸法道智相应。<a id="a-1s"></a>彼法空三摩地相应耶。<a id="a-1t"></a>答不尔。<a id="a-1u"></a>设法空三摩地相应。<a id="a-1v"></a>彼法道智相应耶。<a id="a-1w"></a>答不尔。<a id="a-1x"></a>对无相三摩地亦尔。<a id="a-1y"></a>所以者何。<a id="a-1z"></a>非一心故。<a id="a-20"></a>行相异故。<a id="a-21"></a>所缘异故。<a id="a-22"></a>诸法道智相应。<a id="a-23"></a>彼法无愿三摩地相应耶。<a id="a-24"></a>答应作四句义不定故。<a id="a-25"></a>有法道智相应非无愿。<a id="a-26"></a>谓道智相应无愿。<a id="a-27"></a>即道智俱生无愿。<a id="a-28"></a>此与道智相应非无愿。<a id="a-29"></a>自性与自性不相应故。<a id="a-2A"></a>有法无愿相应非道智。<a id="a-2B"></a>谓道智及道智不相应无愿相应法。<a id="a-2C"></a>此中道智者。<a id="a-2D"></a>谓无愿俱生道智。<a id="a-2E"></a>此与无愿相应非道智。<a id="a-2F"></a>自性与自性不相应故。<a id="a-2G"></a>及道智不相应无愿相应法者。<a id="a-2H"></a>谓苦忍苦智集忍集智道忍俱生聚中无愿相应法。<a id="a-2I"></a>此与无愿相应非道智是他聚故。<a id="a-2J"></a>有法道智相应亦无愿。<a id="a-2K"></a>谓二相应法。<a id="a-2L"></a>此法是何。<a id="a-2M"></a>谓道智俱生聚中除道智及无愿。<a id="a-2N"></a>诸余心心所法。<a id="a-2O"></a>即八大地法。<a id="a-2P"></a>十大善地法寻伺及心。<a id="a-2Q"></a>有法非道智相应亦非无愿。<a id="a-2R"></a>谓道智不相应无愿。<a id="a-2S"></a>乃至广说。<a id="a-2T"></a>此中道智不相应无愿者。<a id="a-2U"></a>谓苦忍苦智集忍集智道忍俱生聚中无愿。<a id="a-2V"></a>此非道智相应是他聚故。<a id="a-2W"></a>亦非无愿相应。<a id="a-2X"></a>自性与自性不相应故。<a id="a-2Y"></a>及诸余心心所法者。<a id="a-2Z"></a>谓空无相俱生聚中心心所法。<a id="a-2a"></a>及一切有漏心心所法。<a id="a-2b"></a>此俱不相应是他聚故。<a id="a-2c"></a>色无为心不相应行者。<a id="a-2d"></a>谓一切色无为心不相应行。<a id="a-2e"></a>此俱不相应无所缘故。<a id="a-2f"></a>对三无漏根七觉支八道支如法智说者。<a id="a-2g"></a>谓如法智对三无漏根等。<a id="a-2h"></a>此道智对三无漏根等。<a id="a-2i"></a>广说亦尔。</p>
  <p id="a2j">诸法空三摩地相应。<a id="a-2k"></a>彼法无愿三摩地相应耶。<a id="a-2l"></a>答不尔。<a id="a-2m"></a>设法无愿三摩地相应。<a id="a-2n"></a>彼法空三摩地相应耶。<a id="a-2o"></a>答不尔。<a id="a-2p"></a>对无相亦尔。<a id="a-2q"></a>所以者何。<a id="a-2r"></a>非一心故。<a id="a-2s"></a>行相异故。<a id="a-2t"></a>或所缘异故。<a id="a-2u"></a>诸法空三摩地相应。<a id="a-2v"></a>彼法未知当知根相应耶。<a id="a-2w"></a>答应作四句义不定故。<a id="a-2x"></a>有法空相应非未知当知根。<a id="a-2y"></a>谓未知当知根所不摄空相应法。<a id="a-2z"></a>此法是何。<a id="a-30"></a>谓已知根具知根俱生空相应法。<a id="a-31"></a>此与空相应非未知当知根是他聚故。<a id="a-32"></a>有法未知当知根相应非空。<a id="a-33"></a>谓未知当知根所摄空。<a id="a-34"></a>及空不摄不相应。<a id="a-35"></a>未知当知根相应法。<a id="a-36"></a>此中未知当知根所摄空者。<a id="a-37"></a>谓未知当知根俱生聚中空。<a id="a-38"></a>此与未知当知根相应非空。<a id="a-39"></a>自性与自性不相应故。<a id="a-3A"></a>及空不摄不相应。<a id="a-3B"></a>未知当知根相应法者。<a id="a-3C"></a>谓无愿无相俱生聚中未知当知根相应法。<a id="a-3D"></a>此与未知当知根相应非空是他聚故。<a id="a-3E"></a>有法空相应亦未知当知根。<a id="a-3F"></a>谓未知当知根所摄空相应法。<a id="a-3G"></a>此法是何。<a id="a-3H"></a>谓此聚中八根及彼相应诸非根心所法。<a id="a-3I"></a>有法非空相应亦非未知当知根。<a id="a-3J"></a>谓未知当知根所不摄空。<a id="a-3K"></a>乃至广说。<a id="a-3L"></a>此中未知当知根所不摄空者。<a id="a-3M"></a>谓已知根具知根俱生聚中空。<a id="a-3N"></a>此非空相应。<a id="a-3O"></a>自性与自性不相应故。<a id="a-3P"></a>亦非未知当知根相应是他聚故。<a id="a-3Q"></a>及空未知当知根不摄不相应。<a id="a-3R"></a>诸余心心所法者。<a id="a-3S"></a>谓已知根具知根所摄。<a id="a-3T"></a>无愿无相俱生聚中心心所法。<a id="a-3U"></a>及一切有漏心心所法。<a id="a-3V"></a>此俱不相应是他聚故。<a id="a-3W"></a>色无为心不相应行者。<a id="a-3X"></a>谓一切色无为心不相应行。<a id="a-3Y"></a>此俱不相应无所缘故。<a id="a-3Z"></a>对已知具知根亦尔者。<a id="a-3a"></a>如空三摩地对未知当知根有四句。<a id="a-3b"></a>此对已知具知根亦尔。<a id="a-3c"></a>诸法空三摩地相应。<a id="a-3d"></a>彼法念觉支相应耶。<a id="a-3e"></a>答应作四句义不定故。<a id="a-3f"></a>有法空相应非念。<a id="a-3g"></a>谓空相应念。<a id="a-3h"></a>即空三摩地俱生念觉支。<a id="a-3i"></a>此与空相应非念。<a id="a-3j"></a>自性与自性不相应故。<a id="a-3k"></a>有法念相应非空。<a id="a-3l"></a>谓空及空不相应念相应法。<a id="a-3m"></a>此中空者。<a id="a-3n"></a>谓念觉支俱生空三摩地。<a id="a-3o"></a>此与念相应非空。<a id="a-3p"></a>自性与自性不相应故。<a id="a-3q"></a>及空不相应念相应法者。<a id="a-3r"></a>谓无愿无相俱生念觉支相应法。<a id="a-3s"></a>此与念相应非空是他聚故。<a id="a-3t"></a>有法空相应亦念。<a id="a-3u"></a>谓二相应法。<a id="a-3v"></a>即空俱生聚中除空及念。<a id="a-3w"></a>诸余心心所法。<a id="a-3x"></a>此法是何。<a id="a-3y"></a>谓八大地法。<a id="a-3z"></a>十大善地法寻伺及心。<a id="a-40"></a>有法非空相应亦非念。<a id="a-41"></a>谓空不相应念。<a id="a-42"></a>乃至广说。<a id="a-43"></a>此中空不相应念者。<a id="a-44"></a>谓无愿无相俱生念觉支。<a id="a-45"></a>此非空相应是他聚故。<a id="a-46"></a>亦非念相应。<a id="a-47"></a>自性与自性不相应故。<a id="a-48"></a>及诸余心心所法者。<a id="a-49"></a>谓一切有漏心心所法。<a id="a-4A"></a>此俱不相应是他聚故。<a id="a-4B"></a>色无为心不相应行者。<a id="a-4C"></a>谓一切色无为心不相应行。<a id="a-4D"></a>此俱不相应无所缘故。<a id="a-4E"></a>对择法精进轻安舍觉支正见正精进正念亦尔者。<a id="a-4F"></a>谓如空三摩地对念觉支有四句。<a id="a-4G"></a>此对择法等亦尔。<a id="a-4H"></a>诸法空三摩地相应。<a id="a-4I"></a>彼法喜觉支相应耶。<a id="a-4J"></a>答应作四句义不定故。<a id="a-4K"></a>有法空相应非喜。<a id="a-4L"></a>谓空相应喜及喜不相应空相应法。<a id="a-4M"></a>此中空相应喜者。<a id="a-4N"></a>谓空俱生聚中喜觉支。<a id="a-4O"></a>此与空相应非喜。<a id="a-4P"></a>自性与自性不相应故。<a id="a-4Q"></a>及喜不相应空相应法者。<a id="a-4R"></a>谓未至定静虑中间。<a id="a-4S"></a>后二静虑前三无色地中。<a id="a-4T"></a>空三摩地相应法。<a id="a-4U"></a>此与空相应非喜是他地故。<a id="a-4V"></a>有法喜相应非空。<a id="a-4W"></a>谓喜相应空及空不相应喜相应法。<a id="a-4X"></a>此中喜相应空者。<a id="a-4Y"></a>谓喜觉支俱生聚中空三摩地。<a id="a-4Z"></a>此与喜相应非空。<a id="a-4a"></a>自性与自性不相应故。<a id="a-4b"></a>及空不相应喜相应法者。<a id="a-4c"></a>谓无愿无相俱生聚中喜相应法。<a id="a-4d"></a>此与喜相应非空是他聚故。<a id="a-4e"></a>有法空相应亦喜。<a id="a-4f"></a>谓二相应法。<a id="a-4g"></a>即初二静虑空俱生聚中。<a id="a-4h"></a>除空及喜。<a id="a-4i"></a>诸余心心所法。<a id="a-4j"></a>此法是何。<a id="a-4k"></a>谓八大地法。<a id="a-4l"></a>十大善地法寻伺及心。<a id="a-4m"></a>有法非空相应亦非喜。<a id="a-4n"></a>谓空不相应喜。<a id="a-4o"></a>乃至广说。<a id="a-4p"></a>此中空不相应喜者。<a id="a-4q"></a>谓无愿无相俱生聚中喜。<a id="a-4r"></a>此非空相应是他聚故。<a id="a-4s"></a>亦非喜相应。<a id="a-4t"></a>自性与自性不相应故。<a id="a-4u"></a>喜不相应空者。<a id="a-4v"></a>谓未至定静虑中间。<a id="a-4w"></a>后二静虑前三无色地中空三摩地。<a id="a-4x"></a>此非空相应。<a id="a-4y"></a>自性与自性不相应故。<a id="a-4z"></a>亦非喜相应是他地故。<a id="a-50"></a>及诸余心心所法者。<a id="a-51"></a>谓未至定静虑中间。<a id="a-52"></a>后二静虑前三无色地中。<a id="a-53"></a>无愿无相俱生聚中心心所法。<a id="a-54"></a>及一切有漏心心所法。<a id="a-55"></a>此俱不相应是他聚故。<a id="a-56"></a>色无为心不相应行者。<a id="a-57"></a>谓一切色无为心不相应行。<a id="a-58"></a>此俱不相应无所缘故。<a id="a-59"></a>对正思惟亦尔者。<a id="a-5A"></a>如空三摩地对喜觉支作四句。<a id="a-5B"></a>此对正思惟亦尔。<a id="a-5C"></a>诸法空三摩地相应。<a id="a-5D"></a>彼法定觉支相应耶。<a id="a-5E"></a>答诸法空相应彼法亦定相应。<a id="a-5F"></a>一切空三摩地皆是定觉支摄故。<a id="a-5G"></a>有法定相应非空。<a id="a-5H"></a>谓空所不摄定相应法。<a id="a-5I"></a>此法是何。<a id="a-5J"></a>谓无愿无相俱生聚中定觉支相应法。<a id="a-5K"></a>此与定觉支相应非空是他聚故。<a id="a-5L"></a>对正定亦尔者。<a id="a-5M"></a>如空三摩地对定觉支作顺前句。<a id="a-5N"></a>此对正定亦尔。<a id="a-5O"></a>如空对后无愿无相。<a id="a-5P"></a>对后亦尔者。<a id="a-5Q"></a>如空三摩地对后无愿无相。<a id="a-5R"></a>对后广说亦尔。<a id="a-5S"></a>有差别者。<a id="a-5T"></a>如空对喜觉支正思惟无愿无相。<a id="a-5U"></a>对喜觉支正见正思惟亦尔。</p>
  <p id="a5V">诸法未知当知根相应。<a id="a-5W"></a>彼法已知根相应耶。<a id="a-5X"></a>答不尔。<a id="a-5Y"></a>设法已知根相应。<a id="a-5Z"></a>彼法未知当知根相应耶。<a id="a-5a"></a>答不尔。<a id="a-5b"></a>对具知根亦尔。<a id="a-5c"></a>所以者何。<a id="a-5d"></a>非一心故位各别故。<a id="a-5e"></a>诸法未知当知根相应。<a id="a-5f"></a>彼法念觉支相应耶。<a id="a-5g"></a>答应作四句义不定故。<a id="a-5h"></a>有法未知当知根相应非念。<a id="a-5i"></a>谓未知当知根所摄念。<a id="a-5j"></a>即未知当知根俱生聚中念。<a id="a-5k"></a>此与未知当知根相应非念觉支。<a id="a-5l"></a>自性与自性不相应故。<a id="a-5m"></a>有法念觉支相应非未知当知根。<a id="a-5n"></a>谓未知当知根所不摄念相应法。<a id="a-5o"></a>此法是何。<a id="a-5p"></a>谓已知根具知根俱生聚中念相应法。<a id="a-5q"></a>此与念相应非未知当知根是他聚故。<a id="a-5r"></a>有法未知当知根相应亦念。<a id="a-5s"></a>谓未知当知根所摄念相应法。<a id="a-5t"></a>此法是何。<a id="a-5u"></a>谓余八根及彼相应。<a id="a-5v"></a>诸非根心所法。<a id="a-5w"></a>有法非未知当知根相应亦非念。<a id="a-5x"></a>谓未知当知根所不摄念。<a id="a-5y"></a>乃至广说。<a id="a-5z"></a>此中未知当知根所不摄念者。<a id="a-60"></a>谓已知根具知根俱生聚中念。<a id="a-61"></a>此非未知当知根相应。<a id="a-62"></a>是他聚故。<a id="a-63"></a>亦非念相应。<a id="a-64"></a>自性与自性不相应故。<a id="a-65"></a>及余心心所法者。<a id="a-66"></a>谓一切有漏心心所法。<a id="a-67"></a>此俱不相应。<a id="a-68"></a>是他聚故。<a id="a-69"></a>色无为心不相应行者。<a id="a-6A"></a>谓一切色无为心不相应行。<a id="a-6B"></a>此俱不相应。<a id="a-6C"></a>无所缘故。<a id="a-6D"></a>对择法精进定觉支正见正精进正念正定亦尔者。<a id="a-6E"></a>谓如未知当知根对念觉支有四句。<a id="a-6F"></a>此对择法觉支等亦尔。<a id="a-6G"></a>诸法未知当知根相应。<a id="a-6H"></a>彼法喜觉支相应耶。<a id="a-6I"></a>答应作四句。<a id="a-6J"></a>义不定故。<a id="a-6K"></a>有法未知当知根相应非喜。<a id="a-6L"></a>谓未知当知根所摄喜。<a id="a-6M"></a>及喜不摄不相应未知当知根相应法。<a id="a-6N"></a>此中未知当知根所摄喜者。<a id="a-6O"></a>谓未知当知根俱生聚中喜。<a id="a-6P"></a>此与未知当知根相应。<a id="a-6Q"></a>非喜。<a id="a-6R"></a>自性与自性不相应故。<a id="a-6S"></a>及喜不摄不相应未知当知根相应法者。<a id="a-6T"></a>谓未至定静虑中间。<a id="a-6U"></a>第三第四静虑地中未知当知根相应法。<a id="a-6V"></a>此与未知当知根相应非喜。<a id="a-6W"></a>是他地故。<a id="a-6X"></a>有法喜觉支相应。<a id="a-6Y"></a>非未知当知根。<a id="a-6Z"></a>谓未知当知根所不摄喜相应法。<a id="a-6a"></a>此法是何。<a id="a-6b"></a>谓已知根具知根俱生聚中喜相应法。<a id="a-6c"></a>此与喜相应非未知当知根。<a id="a-6d"></a>是他聚故。<a id="a-6e"></a>有法未知当知根相应亦喜。<a id="a-6f"></a>谓未知当知根所摄喜相应法。<a id="a-6g"></a>此法是何。<a id="a-6h"></a>谓余八根及彼相应诸非根心所法。<a id="a-6i"></a>有法非未知当知根相应亦非喜。<a id="a-6j"></a>谓未知当知根所不摄喜。<a id="a-6k"></a>乃至广说。<a id="a-6l"></a>此中未知当知根所不摄喜者。<a id="a-6m"></a>谓已知根具知根俱生聚中喜。<a id="a-6n"></a>此非未知当知根相应。<a id="a-6o"></a>是他聚故。<a id="a-6p"></a>亦非喜相应。<a id="a-6q"></a>自性与自性不相应故。<a id="a-6r"></a>及喜未知当知根不摄不相应诸余心心所法者。<a id="a-6s"></a>谓未至定静虑中间。<a id="a-6t"></a>后二静虑前三无色地中。<a id="a-6u"></a>已知根具知根俱生聚中心心所法。<a id="a-6v"></a>及一切有漏心心所法。<a id="a-6w"></a>此俱不相应。<a id="a-6x"></a>是他聚故。<a id="a-6y"></a>色无为心不相应行者。<a id="a-6z"></a>谓一切色无为心不相应行。<a id="a-70"></a>此俱不相应。<a id="a-71"></a>无所缘故。<a id="a-72"></a>诸法未知当知根相应。<a id="a-73"></a>彼法轻安觉支相应耶。<a id="a-74"></a>答应作四句。<a id="a-75"></a>义不定故。<a id="a-76"></a>有法未知当知根相应非轻安。<a id="a-77"></a>谓未知当知根相应轻安。<a id="a-78"></a>此与未知当知根相应非轻安。<a id="a-79"></a>自性与自性不相应故。<a id="a-7A"></a>有法轻安相应非未知当知根。<a id="a-7B"></a>谓未知当知根不相应轻安相应法。<a id="a-7C"></a>此法是何。<a id="a-7D"></a>谓已知根具知根俱生聚中。<a id="a-7E"></a>轻安相应法此与轻安相应。<a id="a-7F"></a>非未知当知根。<a id="a-7G"></a>是他聚故。<a id="a-7H"></a>有法未知当知根相应亦轻安。<a id="a-7I"></a>谓未知当知根相应轻安相应法。<a id="a-7J"></a>此法是何。<a id="a-7K"></a>谓十大地法。<a id="a-7L"></a>九大善地法。<a id="a-7M"></a>寻伺及心。<a id="a-7N"></a>有法非未知当知根相应亦非轻安。<a id="a-7O"></a>谓未知当知根不相应轻安即已知根具知根俱生聚中轻安。<a id="a-7P"></a>此非未知当知根相应。<a id="a-7Q"></a>是他聚故。<a id="a-7R"></a>亦非轻安相应。<a id="a-7S"></a>自性与自性不相应故。<a id="a-7T"></a>及余心心所法者。<a id="a-7U"></a>谓一切有漏心心所法。<a id="a-7V"></a>此俱不相应。<a id="a-7W"></a>是他聚故。<a id="a-7X"></a>色无为心不相应行者。<a id="a-7Y"></a>谓一切色无为心不相应行。<a id="a-7Z"></a>此俱不相应。<a id="a-7a"></a>无所缘故。<a id="a-7b"></a>对舍觉支亦尔者。<a id="a-7c"></a>谓如未知当知根对轻安觉支有四句。<a id="a-7d"></a>此对舍觉支亦尔。<a id="a-7e"></a>诸法未知当知根相应。<a id="a-7f"></a>彼法正思惟相应耶。<a id="a-7g"></a>答应作四句。<a id="a-7h"></a>义不定故。<a id="a-7i"></a>有法未知当知根相应非正思惟。<a id="a-7j"></a>谓未知当知根相应正思惟。<a id="a-7k"></a>及正思惟不相应未知当知根相应法。<a id="a-7l"></a>此中未知当知根相应正思惟者。<a id="a-7m"></a>谓未知当知根俱生聚中正思惟。<a id="a-7n"></a>此与未知当知根相应非正思惟。<a id="a-7o"></a>自性与自性不相应故。<a id="a-7p"></a>及正思惟不相应。<a id="a-7q"></a>未知当知根相应法者。<a id="a-7r"></a>谓静虑中间后三静虑地中未知当知根相应法。<a id="a-7s"></a>此与未知当知根相应非正思惟。<a id="a-7t"></a>是他聚故。<a id="a-7u"></a>有法正思惟相应非未知当知根。<a id="a-7v"></a>谓未知当知根不相应正思惟相应法。<a id="a-7w"></a>此法是何。<a id="a-7x"></a>谓已知根具知根俱生聚中正思惟相应法。<a id="a-7y"></a>此法与正思惟相应。<a id="a-7z"></a>非未知当知根。<a id="a-80"></a>是他聚故。<a id="a-81"></a>有法未知当知根相应亦正思惟。<a id="a-82"></a>谓未知当知根相应正思惟相应法。<a id="a-83"></a>此法是何。<a id="a-84"></a>谓十大地法。<a id="a-85"></a>十大善地法。<a id="a-86"></a>寻伺及心。<a id="a-87"></a>有法非未知当知根相应亦非正思惟。<a id="a-88"></a>谓未知当知根不相应正思惟。<a id="a-89"></a>乃至广说。<a id="a-8A"></a>此中未知当知根不相应正思惟者。<a id="a-8B"></a>谓已知根具知根俱生聚中正思惟。<a id="a-8C"></a>此非未知当知根相应。<a id="a-8D"></a>是他聚故。<a id="a-8E"></a>亦非正思惟相应。<a id="a-8F"></a>自性与自性不相应故。<a id="a-8G"></a>及诸余心心所法者。<a id="a-8H"></a>谓静虑中间后三静虑前三无色地中已知根具知根俱生聚中心心所法。<a id="a-8I"></a>及一切有漏心心所法。<a id="a-8J"></a>此俱不相应。<a id="a-8K"></a>是他聚故。<a id="a-8L"></a>色无为心不相应行者。<a id="a-8M"></a>谓一切色无为心不相应行。<a id="a-8N"></a>此俱不相应。<a id="a-8O"></a>无所缘故。<a id="a-8P"></a>如未知当知根对后已知具知根对后亦尔。<a id="a-8Q"></a>有差别者。<a id="a-8R"></a>具知根对正见应作四句。<a id="a-8S"></a>与前有异。<a id="a-8T"></a>有法具知根相应非正见。<a id="a-8U"></a>谓具知根所摄正见。<a id="a-8V"></a>及正见不摄不相应具知根相应法。<a id="a-8W"></a>此中具知根所摄正见。<a id="a-8X"></a>谓具知根俱生正见。<a id="a-8Y"></a>此与具知根相应非正见。<a id="a-8Z"></a>自性与自性不相应故。<a id="a-8a"></a>及正见不摄不相应具知根相应法者。<a id="a-8b"></a>谓尽智无生智俱生聚中具知根相应法。<a id="a-8c"></a>此与具知根相应非正见。<a id="a-8d"></a>是他聚故。<a id="a-8e"></a>有法正见相应非具知根。<a id="a-8f"></a>谓具知根所不摄正见相应法。<a id="a-8g"></a>此法是何。<a id="a-8h"></a>谓未知当知根已知根俱生聚中正见相应法。<a id="a-8i"></a>此与正见相应非具知根。<a id="a-8j"></a>是他聚故。<a id="a-8k"></a>有法具知根相应亦正见。<a id="a-8l"></a>谓具知根所摄正见相应法。<a id="a-8m"></a>此法是何。<a id="a-8n"></a>谓余八根及彼相应诸非根心所法。<a id="a-8o"></a>有法非具知根相应亦非正见。<a id="a-8p"></a>谓具知根所不摄正见。<a id="a-8q"></a>乃至广说。<a id="a-8r"></a>此中具知根所不摄正见者。<a id="a-8s"></a>谓未知当知根已知根俱生聚中正见。<a id="a-8t"></a>此非具知根相应。<a id="a-8u"></a>是他聚故。<a id="a-8v"></a>亦非正见相应。<a id="a-8w"></a>自性与自性不相应故。<a id="a-8x"></a>及诸余心心所法者。<a id="a-8y"></a>谓一切有漏心心所法。<a id="a-8z"></a>此俱不相应。<a id="a-90"></a>是他聚故。<a id="a-91"></a>色无为心不相应行者。<a id="a-92"></a>谓一切色无为心不相应行。<a id="a-93"></a>此俱不相应。<a id="a-94"></a>无所缘故。<a id="a-95"></a>念觉支乃至正念对后广说。<a id="a-96"></a>如觉支纳息者。<a id="a-97"></a>如此蕴初纳息已广说。<a id="a-98"></a>如说。<a id="a-99"></a>苾刍吾当为汝说四十四智事。<a id="a-9A"></a>汝应谛听极善作意。<a id="a-9B"></a>乃至广说。<a id="a-9C"></a>问何故作此论。<a id="a-9D"></a>答为广分别契经义故。<a id="a-9E"></a>如契经说。<a id="a-9F"></a>佛告苾刍。<a id="a-9G"></a>吾当为汝说四十四智事。<a id="a-9H"></a>汝应谛听。<a id="a-9I"></a>乃至广说。<a id="a-9J"></a>契经虽作是说而不分别其义。<a id="a-9K"></a>经是此论所依根本。<a id="a-9L"></a>彼未说者今应说之。<a id="a-9M"></a>故作斯论。<a id="a-9N"></a>问世尊何故说此契经。<a id="a-9O"></a>答世尊昔者由此加行为门为路。<a id="a-9P"></a>证得无上正等菩提。<a id="a-9Q"></a>今复说此示诸弟子。<a id="a-9R"></a>汝等若能不舍如是加行门路。<a id="a-9S"></a>不久当得诸漏永尽。<a id="a-9T"></a>譬如长者由是方便。<a id="a-9U"></a>集得珍财而受富乐。<a id="a-9V"></a>复亦以此方便教诸子孙告言。<a id="a-9W"></a>汝等若能不舍如是方便。<a id="a-9X"></a>必获珍财亦受富乐。<a id="a-9Y"></a>世尊亦尔。<a id="a-9Z"></a>云何四十四智事。<a id="a-9a"></a>谓知老死智。<a id="a-9b"></a>知老死集智。<a id="a-9c"></a>知老死灭智。<a id="a-9d"></a>知趣老死灭行智。<a id="a-9e"></a>如是知生有取爱受触六处名色识行智。<a id="a-9f"></a>知行集智。<a id="a-9g"></a>知行灭智。<a id="a-9h"></a>知趣行灭行智。<a id="a-9i"></a>是名四十四智事。<a id="a-9j"></a>问此中何故不说知无明智等耶。<a id="a-9k"></a>答应说而不说者。<a id="a-9l"></a>当知此义有余。<a id="a-9m"></a>复次若法有支所摄。<a id="a-9n"></a>以有支为因。<a id="a-9o"></a>是有支果者。<a id="a-9p"></a>此中说之。<a id="a-9q"></a>无明虽亦有支所摄而不以有支为因。<a id="a-9r"></a>亦非有支果故此不说。<a id="a-9s"></a>复次若依此法具起四智。<a id="a-9t"></a>此中说之。<a id="a-9u"></a>依无明但起三智。<a id="a-9v"></a>不起缘有支集智故此不说。<a id="a-9w"></a>此中知老死智等四十四智事当言法智乃至道智耶。<a id="a-9x"></a>答应言知老死智是四智。<a id="a-9y"></a>谓法类世俗苦智乃至广说。<a id="a-9z"></a>此中知老死智是四智。<a id="a-A0"></a>谓法智者知欲界老死。<a id="a-A1"></a>类智者知色无色界老死。<a id="a-A2"></a>世俗智苦智者。<a id="a-A3"></a>俱知三界老死。<a id="a-A4"></a>如知苦有四智知集灭道应知亦尔。<a id="a-A5"></a>如依老死起十六智事。<a id="a-A6"></a>乃至依行应知亦尔。<a id="a-A7"></a>如是合有一百七十六智事。<a id="a-A8"></a>若以相续刹那分别则有无量无边智事。<a id="a-A9"></a>此中世尊依十一支四谛差别各起四智故。<a id="a-AA"></a>但说有四十四智事。</p>
  <p id="aAB">此四十四智事。<a id="a-AC"></a>几有漏几无漏。<a id="a-AD"></a>答一切皆通有漏无漏。<a id="a-AE"></a>几缘有漏几缘无漏。<a id="a-AF"></a>答二十二缘有漏。<a id="a-AG"></a>二十二缘无漏。<a id="a-AH"></a>几有为。<a id="a-AI"></a>几无为。<a id="a-AJ"></a>答一切是有为。<a id="a-AK"></a>几缘有为。<a id="a-AL"></a>几缘无为。<a id="a-AM"></a>答三十三缘有为。<a id="a-AN"></a>十一缘无为。<a id="a-AO"></a>几过去几未来几现在。<a id="a-AP"></a>答一切皆通三世。<a id="a-AQ"></a>几缘过去。<a id="a-AR"></a>几缘未来。<a id="a-AS"></a>几缘现在。<a id="a-AT"></a>答三十三缘三世。<a id="a-AU"></a>十一缘非世。<a id="a-AV"></a>若如杂蕴分位三世。<a id="a-AW"></a>应言三缘过去。<a id="a-AX"></a>谓知行智。<a id="a-AY"></a>知行集智。<a id="a-AZ"></a>知识集智三缘未来。<a id="a-Aa"></a>谓知老死智。<a id="a-Ab"></a>知老死集智。<a id="a-Ac"></a>知生智。<a id="a-Ad"></a>十六缘现在。<a id="a-Ae"></a>谓知生集智。<a id="a-Af"></a>知有智。<a id="a-Ag"></a>知有集智。<a id="a-Ah"></a>知取智知取集智。<a id="a-Ai"></a>知爱智。<a id="a-Aj"></a>知爱集智知受智。<a id="a-Ak"></a>知受集智。<a id="a-Al"></a>知触智。<a id="a-Am"></a>知触集智。<a id="a-An"></a>知六处智。<a id="a-Ao"></a>知六处集智。<a id="a-Ap"></a>知名色智。<a id="a-Aq"></a>知名色集智。<a id="a-Ar"></a>知识智。<a id="a-As"></a>十一缘三世。<a id="a-At"></a>十一缘非世。<a id="a-Au"></a>问如是智事既不能入正性离生。<a id="a-Av"></a>得果离染及尽诸漏。<a id="a-Aw"></a>何缘圣者修令现前。<a id="a-Ax"></a>答由四缘故。<a id="a-Ay"></a>一为住现法乐故。<a id="a-Az"></a>二为游戏功德故。<a id="a-B0"></a>三为观本所作故。<a id="a-B1"></a>四为受圣财故。<a id="a-B2"></a>如说。<a id="a-B3"></a>苾刍吾当为汝说七十七智事。<a id="a-B4"></a>汝应谛听极善作意。<a id="a-B5"></a>乃至广说。<a id="a-B6"></a>问何故作此论。<a id="a-B7"></a>答为广分别契经义故。<a id="a-B8"></a>广说如前。<a id="a-B9"></a>问世尊何故说此契经。<a id="a-BA"></a>答世尊昔者。<a id="a-BB"></a>由此加行为门为路。<a id="a-BC"></a>广说如前。<a id="a-BD"></a>云何七十七智事。<a id="a-BE"></a>谓知生缘老死智。<a id="a-BF"></a>知彼非不生缘老死智。<a id="a-BG"></a>知过去生缘老死智。<a id="a-BH"></a>知彼非不生缘老死智。<a id="a-BI"></a>知未来生缘老死智。<a id="a-BJ"></a>知彼非不生缘老死智。<a id="a-BK"></a>及法住智。<a id="a-BL"></a>遍知此是无常有为。<a id="a-BM"></a>思所作。<a id="a-BN"></a>从缘生。<a id="a-BO"></a>尽法减法离法灭法。<a id="a-BP"></a>如依生缘老死起七智。<a id="a-BQ"></a>乃至依无明缘行亦尔。<a id="a-BR"></a>故有七十七智事。<a id="a-BS"></a>问此中何故不说知无明所从缘智耶。<a id="a-BT"></a>答应说而不说者。<a id="a-BU"></a>当知此义有余。<a id="a-BV"></a>复次若法有支所摄。<a id="a-BW"></a>以有支为因是有支果者。<a id="a-BX"></a>此中说之。<a id="a-BY"></a>无明虽亦有支所摄。<a id="a-BZ"></a>而不以有支为因。<a id="a-Ba"></a>亦非有支果。<a id="a-Bb"></a>故此不说。<a id="a-Bc"></a>复次若依此法起缘有支七智者。<a id="a-Bd"></a>此中说之。<a id="a-Be"></a>依无明所从缘不起缘有支七智。<a id="a-Bf"></a>故此不说。</p>
  <p id="aBg">此中知生缘老死智等。<a id="a-Bh"></a>七十七智事。<a id="a-Bi"></a>当言法智乃至道智耶。<a id="a-Bj"></a>答应言知生缘老死等。<a id="a-Bk"></a>前六智皆是四智。<a id="a-Bl"></a>谓法类世俗集智。<a id="a-Bm"></a>第七法住智。<a id="a-Bn"></a>是一世俗智。<a id="a-Bo"></a>如知生缘老死七智。<a id="a-Bp"></a>乃至知无明缘行七智亦尔。<a id="a-Bq"></a>此中法智者。<a id="a-Br"></a>知欲界生缘老死等。<a id="a-Bs"></a>类智者。<a id="a-Bt"></a>知色无色界生缘老死等。<a id="a-Bu"></a>世俗智集智者。<a id="a-Bv"></a>俱知三界生缘老死等。<a id="a-Bw"></a>问已说生缘老死等。<a id="a-Bx"></a>何故复说非不生缘老死等耶。<a id="a-By"></a>答论有二种。<a id="a-Bz"></a>一立自宗。<a id="a-C0"></a>二遮他宗。<a id="a-C1"></a>立自宗者。<a id="a-C2"></a>如善说法者立善说法宗。<a id="a-C3"></a>恶说法者立恶说法宗。<a id="a-C4"></a>应理论者立应理论宗。<a id="a-C5"></a>分别论者立分别论宗。<a id="a-C6"></a>遮他宗者。<a id="a-C7"></a>如善说法者遮恶说法宗。<a id="a-C8"></a>恶说法者遮善说法宗。<a id="a-C9"></a>应理论者遮分别论宗。<a id="a-CA"></a>分别论者遮应理论宗。<a id="a-CB"></a>若但说生缘老死等者。<a id="a-CC"></a>或有生疑为兴言论。<a id="a-CD"></a>作如是说。<a id="a-CE"></a>理未必尔。<a id="a-CF"></a>为决彼疑显此理定。<a id="a-CG"></a>是故复说非不生缘老死等。<a id="a-CH"></a>此中知生缘老死。<a id="a-CI"></a>是法类世俗集四智。<a id="a-CJ"></a>知非不生缘老死亦是四智。<a id="a-CK"></a>各有八智。<a id="a-CL"></a>知过去未来生缘老死。<a id="a-CM"></a>亦各有八智。<a id="a-CN"></a>合有二十四智。<a id="a-CO"></a>第七法住智唯是一世俗智故。<a id="a-CP"></a>足前有二十五智。<a id="a-CQ"></a>如知生缘老死。<a id="a-CR"></a>乃至知无明缘行亦尔。<a id="a-CS"></a>如是合有二百七十五智。<a id="a-CT"></a>若以相续刹那分别。<a id="a-CU"></a>则有无量无边智事。<a id="a-CV"></a>此中世尊依十一支。<a id="a-CW"></a>三世差别各起七智。<a id="a-CX"></a>故但说有七十七智事。<a id="a-CY"></a>问何故不说知现在耶。<a id="a-CZ"></a>有作是说。<a id="a-Ca"></a>七中前二即知现在。<a id="a-Cb"></a>复有说者。<a id="a-Cc"></a>七中前二通知三世。<a id="a-Cd"></a>过去未来难了知故。<a id="a-Ce"></a>复别说知。<a id="a-Cf"></a>现在不尔。<a id="a-Cg"></a>故不别说。<a id="a-Ch"></a>此七十七智事。<a id="a-Ci"></a>几有漏。<a id="a-Cj"></a>几无漏。<a id="a-Ck"></a>答十一法住智唯有漏。<a id="a-Cl"></a>唯是世俗智性摄故。<a id="a-Cm"></a>余六十六智通有漏无漏。<a id="a-Cn"></a>四智摄故。<a id="a-Co"></a>有作是说。<a id="a-Cp"></a>一切皆通有漏无漏。<a id="a-Cq"></a>几缘有漏。<a id="a-Cr"></a>几缘无漏。<a id="a-Cs"></a>答一切皆缘有漏。<a id="a-Ct"></a>几有为。<a id="a-Cu"></a>几无为。<a id="a-Cv"></a>答一切皆有为。<a id="a-Cw"></a>必无智体。<a id="a-Cx"></a>是无为故。<a id="a-Cy"></a>几缘有为。<a id="a-Cz"></a>几缘无为。<a id="a-D0"></a>答一切皆缘有为。<a id="a-D1"></a>几过去。<a id="a-D2"></a>几未来。<a id="a-D3"></a>几现在。<a id="a-D4"></a>答一切皆通三世。<a id="a-D5"></a>几缘过去。<a id="a-D6"></a>几缘未来。<a id="a-D7"></a>几缘现在。<a id="a-D8"></a>答诸有欲令七中前二唯缘现在者。<a id="a-D9"></a>彼说二十二缘过去。<a id="a-DA"></a>二十二缘未来。<a id="a-DB"></a>二十二缘现在。<a id="a-DC"></a>十一缘三世。<a id="a-DD"></a>诸有欲令七中前二通缘三世者。<a id="a-DE"></a>彼说二十二缘过去。<a id="a-DF"></a>二十二缘未来。<a id="a-DG"></a>三十三缘三世。<a id="a-DH"></a>此智不能入正性离生等。<a id="a-DI"></a>由四缘故。<a id="a-DJ"></a>修令现前义如前说。</p>
  <p id="aDK">问何故第七名法住智。<a id="a-DL"></a>答法者是果。<a id="a-DM"></a>住者是因。<a id="a-DN"></a>知果法所住因故。<a id="a-DO"></a>名法住智。<a id="a-DP"></a>谓知三界下中上果所住之因名法住智。<a id="a-DQ"></a>此智唯知因之别相。<a id="a-DR"></a>非圣行相。<a id="a-DS"></a>故唯世俗智摄。<a id="a-DT"></a>有作是说此通四智。<a id="a-DU"></a>谓法类世俗集智。<a id="a-DV"></a>问若尔。<a id="a-DW"></a>何故说是一世俗智。<a id="a-DX"></a>答实通无漏。<a id="a-DY"></a>此中且说是有漏者。<a id="a-DZ"></a>此多分知因别相故。<a id="a-Da"></a>复有说者。<a id="a-Db"></a>前六智是知因智故名为法住。<a id="a-Dc"></a>缘彼起智名法住智。<a id="a-Dd"></a>此智知道非知集因亦四智摄。<a id="a-De"></a>谓法类世俗道智。<a id="a-Df"></a>问若尔。<a id="a-Dg"></a>何故作如是说。<a id="a-Dh"></a>遍知此是无常有为。<a id="a-Di"></a>思所作。<a id="a-Dj"></a>从缘生。<a id="a-Dk"></a>尽法减法离法灭法。<a id="a-Dl"></a>无漏岂得名离法耶。<a id="a-Dm"></a>答此中但应作如是说。<a id="a-Dn"></a>遍知此是无常有为。<a id="a-Do"></a>乃至灭法。<a id="a-Dp"></a>不应说离法。<a id="a-Dq"></a>而说离法者。<a id="a-Dr"></a>欲显圣者亦厌无漏不生欣乐故说离法。<a id="a-Ds"></a>有余复说。<a id="a-Dt"></a>前知因智是四智性。<a id="a-Du"></a>今知彼智名法住智。<a id="a-Dv"></a>故此法住智。<a id="a-Dw"></a>知彼世俗智亦名知离法。<a id="a-Dx"></a>评曰。<a id="a-Dy"></a>应知此中初说为善。</p>
  <p id="aDz">如世尊说。<a id="a-E0"></a>苏尸摩当知。<a id="a-E1"></a>先有法住智。<a id="a-E2"></a>后有涅槃智。<a id="a-E3"></a>问此中何者是法住智。<a id="a-E4"></a>何者是涅槃智耶。<a id="a-E5"></a>有作是说。<a id="a-E6"></a>知集智是法住智。<a id="a-E7"></a>知灭智是涅槃智。<a id="a-E8"></a>有余复说。<a id="a-E9"></a>知苦集智是法住智。<a id="a-EA"></a>知灭道智是涅槃智。<a id="a-EB"></a>或有说者。<a id="a-EC"></a>知苦集道智是法住智。<a id="a-ED"></a>知灭智是涅槃智。<a id="a-EE"></a>问若尔。<a id="a-EF"></a>何故说先有法住智。<a id="a-EG"></a>后有涅槃智耶。<a id="a-EH"></a>答虽有法住智在涅槃智后。<a id="a-EI"></a>而有法住智在涅槃智前。<a id="a-EJ"></a>故作是说。<a id="a-EK"></a>复有说者。<a id="a-EL"></a>知流转智是法住智。<a id="a-EM"></a>知还灭智是涅槃智。<a id="a-EN"></a>复次知缘起智是法住智。<a id="a-EO"></a>知缘起灭智是涅槃智。<a id="a-EP"></a>复次知生死智是法住智。<a id="a-EQ"></a>知生死灭智是涅槃智。<a id="a-ER"></a>有余师说。<a id="a-ES"></a>近分地智是法住智。<a id="a-ET"></a>根本地智是涅槃智。<a id="a-EU"></a>云何知然。<a id="a-EV"></a>经为量故。<a id="a-EW"></a>如契经说。<a id="a-EX"></a>有诸外道共集议言。<a id="a-EY"></a>佛未出时我等多获名誉利养由佛出世名利顿绝。<a id="a-EZ"></a>如日既出爝火潜辉。<a id="a-Ea"></a>设何方便名利如本。<a id="a-Eb"></a>然憍答摩有二事胜。<a id="a-Ec"></a>谓善经论。<a id="a-Ed"></a>形貌端严。<a id="a-Ee"></a>虽形貌难移而经论易窃。<a id="a-Ef"></a>我等众内有苏尸摩。<a id="a-Eg"></a>念慧坚强堪窃彼法。<a id="a-Eh"></a>若得彼法名利如本。<a id="a-Ei"></a>既共议已告苏尸摩。<a id="a-Ej"></a>彼由二缘遂受众请。<a id="a-Ek"></a>一爱亲友二善根熟。<a id="a-El"></a>便出王舍城诣竹林精舍。<a id="a-Em"></a>谓苾刍曰。<a id="a-En"></a>我欲出家。<a id="a-Eo"></a>时诸苾刍将往白佛。<a id="a-Ep"></a>佛知根性。<a id="a-Eq"></a>遣诸苾刍。<a id="a-Er"></a>度令出家与受具戒彼后未久诵三藏文。<a id="a-Es"></a>亦少解义。<a id="a-Et"></a>窃作是念。<a id="a-Eu"></a>欲利亲友今正是时。<a id="a-Ev"></a>遂从竹林出欲还王舍城。<a id="a-Ew"></a>然佛有遍照护法天眼。<a id="a-Ex"></a>恒观世间谁能窃者。<a id="a-Ey"></a>时有五百应真苾刍。<a id="a-Ez"></a>苏尸摩前自赞己德。<a id="a-F0"></a>我生已尽。<a id="a-F1"></a>梵行已立。<a id="a-F2"></a>所作已办。<a id="a-F3"></a>不受后有。<a id="a-F4"></a>苏尸摩曰。<a id="a-F5"></a>仁等所证依何定耶。<a id="a-F6"></a>为初静虑为乃至无所有处耶。<a id="a-F7"></a>诸苾刍言。<a id="a-F8"></a>我等所证皆不依彼。<a id="a-F9"></a>苏尸摩言。<a id="a-FA"></a>若不依彼如何得证。<a id="a-FB"></a>诸苾刍曰。<a id="a-FC"></a>我等皆是慧解脱者。<a id="a-FD"></a>时苏尸摩闻已忙然不识所谓。<a id="a-FE"></a>便作是念。<a id="a-FF"></a>脱我亲友问此义者。<a id="a-FG"></a>我当云何。<a id="a-FH"></a>还诣佛所问如是义。<a id="a-FI"></a>世尊告曰。<a id="a-FJ"></a>苏尸摩当知。<a id="a-FK"></a>先有法住智。<a id="a-FL"></a>后有涅槃智。<a id="a-FM"></a>苏尸摩曰。<a id="a-FN"></a>我今不知何者法住智。<a id="a-FO"></a>何者涅槃智。<a id="a-FP"></a>佛言。<a id="a-FQ"></a>随汝知与不知然法应尔。<a id="a-FR"></a>时苏尸摩不果先愿。<a id="a-FS"></a>然彼五百应真苾刍依未至定得漏尽已后。<a id="a-FT"></a>方能起根本等至。<a id="a-FU"></a>由此故知近分地智是法住智。<a id="a-FV"></a>根本地智是涅槃智。</p>
 </body>
</html>