<!doctype html>
<html id="z3IBVbL120" data-ver="826">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第四十五</h1>
  <h2 id="a2">杂蕴第一中思纳息第八之四</h2>
  <p id="a3">云何异生性。<a id="a-4"></a>乃至广说。<a id="a-5"></a>问何故作此论。<a id="a-6"></a>答为止他宗显正义故。<a id="a-7"></a>谓或有执欲界见苦所断十随眠是异生性。<a id="a-8"></a>如犊子部。<a id="a-9"></a>彼说异生性是欲界系。<a id="a-A"></a>是染污性是见所断。<a id="a-B"></a>是相应行蕴摄。<a id="a-C"></a>为遮彼执显异生性是三界系。<a id="a-D"></a>是修所断。<a id="a-E"></a>是不染污。<a id="a-F"></a>是不相应行蕴所摄。<a id="a-G"></a>或复有执。<a id="a-H"></a>异生性无实体。<a id="a-I"></a>如譬喻者为遮彼执显异生性自体实有。<a id="a-J"></a>为遮此等诸部异执。<a id="a-K"></a>显示正理故作斯论。<a id="a-L"></a>此本论中说异生性。<a id="a-M"></a>品类足论说异生法。<a id="a-N"></a>如说。<a id="a-O"></a>云何异生法。<a id="a-P"></a>谓地狱傍生鬼界比俱卢洲无想天。<a id="a-Q"></a>彼业彼生是谓异生法。<a id="a-R"></a>问何故此本论中。<a id="a-S"></a>说异生性非异生法。<a id="a-T"></a>品类足论。<a id="a-U"></a>说异生法非异生性耶。<a id="a-V"></a>答是作论者意欲尔故。<a id="a-W"></a>复次此彼皆是有余说故。<a id="a-X"></a>复次此彼二论各说一种互相显故。<a id="a-Y"></a>复次异生性胜。<a id="a-Z"></a>非异生法。<a id="a-a"></a>此本论中且就胜说。<a id="a-b"></a>此论已说异生性。<a id="a-c"></a>故品类足论不重说之。<a id="a-d"></a>此论未说异生法故。<a id="a-e"></a>品类足论说异生法。<a id="a-f"></a>此显彼论在此后造。<a id="a-g"></a>有作是说。<a id="a-h"></a>彼论已说异生法故此不重说。<a id="a-i"></a>彼论未说异生性。<a id="a-j"></a>故此论说之。<a id="a-k"></a>此显彼论在此先造。<a id="a-l"></a>问何故名异生性。<a id="a-m"></a>尊者世友作如是说。<a id="a-n"></a>能令有情起异类见异类烦恼造异类业。<a id="a-o"></a>受异类果异类生故。<a id="a-p"></a>名异生性。<a id="a-q"></a>复次能令有情堕异界故。<a id="a-r"></a>往异趣故。<a id="a-s"></a>受异生故。<a id="a-t"></a>名异生性。<a id="a-u"></a>复次能令有情信异师故。<a id="a-v"></a>作异相故。<a id="a-w"></a>受异法故。<a id="a-x"></a>行异行故。<a id="a-y"></a>求异果故。<a id="a-z"></a>名异生性。<a id="a-10"></a>大德说曰。<a id="a-11"></a>能令有情依止异类界趣生有。<a id="a-12"></a>发起种种颠倒烦恼。<a id="a-13"></a>造作增长感后有业。<a id="a-14"></a>轮转生死无分限故。<a id="a-15"></a>名异生性。<a id="a-16"></a>阿毗达磨诸论师言。<a id="a-17"></a>异生分故异生体故名异生性。<a id="a-18"></a>尊者妙音作如是说。<a id="a-19"></a>异生类故名异生性。<a id="a-1A"></a>胁尊者言。<a id="a-1B"></a>异生依故障圣性故。<a id="a-1C"></a>名异生性。<a id="a-1D"></a>问何故名异生法。<a id="a-1E"></a>答诸异生者有此法故。<a id="a-1F"></a>名异生法。<a id="a-1G"></a>譬如世间王法臣法。<a id="a-1H"></a>问诸异生法。<a id="a-1I"></a>圣者亦有。<a id="a-1J"></a>何故但立异生法名。<a id="a-1K"></a>答诸异生法圣者多无。<a id="a-1L"></a>设有少者不名圣法。<a id="a-1M"></a>以圣者于彼得而不在身成就不现前故。<a id="a-1N"></a>唯异生于彼得而亦在身成就亦现前故名异生法。<a id="a-1O"></a>复次异生成就彼法。<a id="a-1P"></a>能令彼法取果与果故。<a id="a-1Q"></a>名异生法。<a id="a-1R"></a>圣者虽成就彼法。<a id="a-1S"></a>而不尔故不名圣法。<a id="a-1T"></a>复次异生成就彼法。<a id="a-1U"></a>能令彼法往异趣异界异处异生受异果故。<a id="a-1V"></a>名异生法。<a id="a-1W"></a>圣者虽成就彼法。<a id="a-1X"></a>而不尔故不名圣法。<a id="a-1Y"></a>复次异生性是有漏。<a id="a-1Z"></a>彼法亦有漏故名异生法。<a id="a-1a"></a>圣性是无漏彼法非无漏故不名圣法。<a id="a-1b"></a>复次异生为彼所覆蔽故。<a id="a-1c"></a>所缠缚故。<a id="a-1d"></a>所诳惑故。<a id="a-1e"></a>名异生法。<a id="a-1f"></a>圣不尔故不名圣法。<a id="a-1g"></a>复次诸异生类随顺彼法生长彼法故。<a id="a-1h"></a>名异生法。<a id="a-1i"></a>圣不尔故不名圣法。<a id="a-1j"></a>问异生性异生法。<a id="a-1k"></a>何差别。<a id="a-1l"></a>答异生性唯非色。<a id="a-1m"></a>异生法通色非色。<a id="a-1n"></a>异生性唯无见。<a id="a-1o"></a>异生法通有见无见。<a id="a-1p"></a>异生性唯无对。<a id="a-1q"></a>异生法通有对无对。<a id="a-1r"></a>异生性唯不相应。<a id="a-1s"></a>异生法通相应不相应。<a id="a-1t"></a>异生性唯无所依无所缘无行相异生法皆通二种。<a id="a-1u"></a>异生性唯不染污。<a id="a-1v"></a>无罪无异熟。<a id="a-1w"></a>异生法皆通二种。<a id="a-1x"></a>复次异生性唯无记。<a id="a-1y"></a>异生法通善不善无记。<a id="a-1z"></a>异生性通三界系。<a id="a-20"></a>异生法唯欲色界系。<a id="a-21"></a>异生性唯修所断。<a id="a-22"></a>异生法通见修所断。<a id="a-23"></a>复次异生性是因。<a id="a-24"></a>异生法是果。<a id="a-25"></a>如因果能作所作亦尔。<a id="a-26"></a>复次异生性法界法处行蕴所摄。<a id="a-27"></a>异生法十八界十二处五蕴所摄。<a id="a-28"></a>复次异生性苦法智忍时舍。<a id="a-29"></a>异生法余时舍。<a id="a-2A"></a>如是等门是谓差别。<a id="a-2B"></a>如世尊说。<a id="a-2C"></a>随信随法行超异生地。<a id="a-2D"></a>未得预流果定不命终。<a id="a-2E"></a>问何故名异生地。<a id="a-2F"></a>答一切圣者皆名同生。<a id="a-2G"></a>此异于彼故名异生。<a id="a-2H"></a>容受异生名异生地。<a id="a-2I"></a>问若尔。<a id="a-2J"></a>圣者异异生故应名异生。<a id="a-2K"></a>答一切圣者同会真理。<a id="a-2L"></a>同见同欲故名同生。<a id="a-2M"></a>异生不尔。<a id="a-2N"></a>可厌贱故立异生名。<a id="a-2O"></a>不应为难。<a id="a-2P"></a>尊者世友作如是说。<a id="a-2Q"></a>容起异见异类烦恼。<a id="a-2R"></a>容造异业。<a id="a-2S"></a>容堕异界。<a id="a-2T"></a>往异趣等。<a id="a-2U"></a>而受生故。<a id="a-2V"></a>名异生地。<a id="a-2W"></a>复次容信异师。<a id="a-2X"></a>广说乃至求异果故。<a id="a-2Y"></a>名异生地。<a id="a-2Z"></a>大德说曰。<a id="a-2a"></a>异于正法及毗奈耶。<a id="a-2b"></a>而受生故。<a id="a-2c"></a>名为异生。<a id="a-2d"></a>是诸异生生长依处名异生地云何异生性。<a id="a-2e"></a>答若于圣法圣暖圣见圣忍圣欲圣慧。<a id="a-2f"></a>诸非得已非得当非得。<a id="a-2g"></a>是谓异生性。<a id="a-2h"></a>问为不得苦法智忍是异生性。<a id="a-2i"></a>为不得一切圣法是异生性耶。<a id="a-2j"></a>设尔何失。<a id="a-2k"></a>若不得苦法智忍是异生性者。<a id="a-2l"></a>道类智已生舍苦法智忍。<a id="a-2m"></a>尔时苦法智忍非得。<a id="a-2n"></a>应是异生性。<a id="a-2o"></a>是则住修道无学道者。<a id="a-2p"></a>亦应名异生。<a id="a-2q"></a>若不得一切圣法是异生性者。<a id="a-2r"></a>则应一切有情皆名异生。<a id="a-2s"></a>无圣者成就一切圣法故。<a id="a-2t"></a>谓乃至佛亦不成就二乘圣法。<a id="a-2u"></a>及自乘学法。<a id="a-2v"></a>亦应名异生。<a id="a-2w"></a>有作是说。<a id="a-2x"></a>不得苦法智忍是异生性。<a id="a-2y"></a>问若尔道类智已生舍苦法智忍。<a id="a-2z"></a>尔时苦法智忍非得。<a id="a-30"></a>应是异生性。<a id="a-31"></a>是则住修道无学道者亦应名异生。<a id="a-32"></a>答苦法智忍生时。<a id="a-33"></a>害彼非得。<a id="a-34"></a>令于自相续永不复生故。<a id="a-35"></a>住修道无学道者。<a id="a-36"></a>于苦法智忍虽不成就。<a id="a-37"></a>而不名不得。<a id="a-38"></a>亦不名得。<a id="a-39"></a>如眼根生时害彼非得。<a id="a-3A"></a>令于自相续永不复生。<a id="a-3B"></a>眼根灭已虽不成就。<a id="a-3C"></a>而不名不得。<a id="a-3D"></a>亦不名得此亦如是。<a id="a-3E"></a>故无前过。<a id="a-3F"></a>复次道类智已生。<a id="a-3G"></a>苦法智忍虽不成就。<a id="a-3H"></a>而成就彼等流果故。<a id="a-3I"></a>不名异生。<a id="a-3J"></a>复有说者。<a id="a-3K"></a>不得一切圣法是异生性。<a id="a-3L"></a>问若尔。<a id="a-3M"></a>则应一切有情皆名异生。<a id="a-3N"></a>无圣者成就一切圣法故。<a id="a-3O"></a>答虽无圣者具足成就一切圣法。<a id="a-3P"></a>而非异生。<a id="a-3Q"></a>以彼非得杂圣得故。<a id="a-3R"></a>谓若身中圣法非得不杂得者。<a id="a-3S"></a>是异生性。<a id="a-3T"></a>圣者身中圣法非得杂圣得故非异生性。<a id="a-3U"></a>彼得非得恒俱生故。<a id="a-3V"></a>复次彼非得有二种。<a id="a-3W"></a>一共。<a id="a-3X"></a>二不共。<a id="a-3Y"></a>不共者是异生性。<a id="a-3Z"></a>共者非异生性。<a id="a-3a"></a>圣者身中圣法非得。<a id="a-3b"></a>一向是共故无前失。<a id="a-3c"></a>复次彼非得有二种。<a id="a-3d"></a>一未被害二已被害。<a id="a-3e"></a>未被害者是异生性。<a id="a-3f"></a>已被害者非异生性。<a id="a-3g"></a>圣者身中圣法非得。<a id="a-3h"></a>皆已被害故无前失。<a id="a-3i"></a>复次一切圣法非得有二。<a id="a-3j"></a>一依异生相续现起。<a id="a-3k"></a>二依圣者相续现起。<a id="a-3l"></a>前是异生性。<a id="a-3m"></a>后非异生性。<a id="a-3n"></a>故无圣者名异生失。<a id="a-3o"></a>问圣法圣暖圣见圣忍圣欲圣慧有何差别。<a id="a-3p"></a>有作是说。<a id="a-3q"></a>此中六句皆共显示苦法智忍。<a id="a-3r"></a>初一是总。<a id="a-3s"></a>后五是别。<a id="a-3t"></a>初一是略。<a id="a-3u"></a>后五是广。<a id="a-3v"></a>初一是不分别。<a id="a-3w"></a>后五是分别。<a id="a-3x"></a>谓苦法智忍令蕴种子皆悉萎悴故名圣暖。<a id="a-3y"></a>推求谛理故名圣见。<a id="a-3z"></a>忍可谛理故名圣忍。<a id="a-40"></a>爱乐谛理故名圣欲。<a id="a-41"></a>决择谛理故名圣慧。<a id="a-42"></a>复次苦法智忍令有种子皆悉萎悴故名圣暖。<a id="a-43"></a>推求行转故名圣见。<a id="a-44"></a>忍可行转故名圣忍。<a id="a-45"></a>爱乐解脱故名圣欲。<a id="a-46"></a>觉了谛理故名圣慧。<a id="a-47"></a>有说。<a id="a-48"></a>六地苦法智忍。<a id="a-49"></a>即是此中六句所显。<a id="a-4A"></a>有说。<a id="a-4B"></a>六姓苦法智忍。<a id="a-4C"></a>即是此中六句所显。<a id="a-4D"></a>复有说者。<a id="a-4E"></a>此中六句皆共显示一切圣法。<a id="a-4F"></a>谓诸圣法义有总别。<a id="a-4G"></a>初一是总。<a id="a-4H"></a>后五是别。<a id="a-4I"></a>五中二释如前应知。<a id="a-4J"></a>有说。<a id="a-4K"></a>六姓一切圣法。<a id="a-4L"></a>即是此中六句所显。<a id="a-4M"></a>有说。<a id="a-4N"></a>三乘学无学法。<a id="a-4O"></a>即是此中六句所显。<a id="a-4P"></a>有余师说。<a id="a-4Q"></a>此中显示真实相似二种圣法。<a id="a-4R"></a>相似圣法。<a id="a-4S"></a>即暖等四顺决择分。<a id="a-4T"></a>圣法者。<a id="a-4U"></a>谓真实圣法即无漏道。<a id="a-4V"></a>圣暖者谓暖法。<a id="a-4W"></a>圣见者谓顶法。<a id="a-4X"></a>圣忍者谓下中忍法。<a id="a-4Y"></a>圣欲者谓增上忍法圣慧者谓世第一法。<a id="a-4Z"></a>若未修得暖法等四。<a id="a-4a"></a>当知彼是全分异生。<a id="a-4b"></a>若得暖等亦名圣者。<a id="a-4c"></a>如世尊说。<a id="a-4d"></a>若有成就暖等善根。<a id="a-4e"></a>我说彼名相似圣者。<a id="a-4f"></a>然异生性唯是真实圣法非得非不得余故彼不应言暖等。<a id="a-4g"></a>谓暖等此异生性当言善耶不善耶无记耶。<a id="a-4h"></a>答应言无记。<a id="a-4i"></a>谓无覆无记非得性故。<a id="a-4j"></a>一切非得皆是无覆无记性摄。<a id="a-4k"></a>问异熟生等四无记中此何所摄。<a id="a-4l"></a>答非四所摄。<a id="a-4m"></a>但是等流无覆无记。<a id="a-4n"></a>问此何故非有覆无记。<a id="a-4o"></a>答非离染时舍此性故。<a id="a-4p"></a>何故异生性非善耶。<a id="a-4q"></a>答善法或由加行故得。<a id="a-4r"></a>或由余缘故得。<a id="a-4s"></a>无设加行求作异生。<a id="a-4t"></a>又断善时善法皆舍。<a id="a-4u"></a>得诸善法不成就性。<a id="a-4v"></a>若异生性是善性者。<a id="a-4w"></a>断善根者。<a id="a-4x"></a>应非异生。<a id="a-4y"></a>非直语言其义便立。<a id="a-4z"></a>故复问答显非善等。<a id="a-50"></a>此中有说。<a id="a-51"></a>善法或由加行故得者。<a id="a-52"></a>显由加行所起诸善。<a id="a-53"></a>或由余缘故得者。<a id="a-54"></a>显彼所修未来诸善。<a id="a-55"></a>复次善法或由加行故得者。<a id="a-56"></a>显加行得善。<a id="a-57"></a>或由余缘故得者。<a id="a-58"></a>显离染得善。<a id="a-59"></a>复次善法或由加行故得者。<a id="a-5A"></a>显加行得善中顺胜进分顺决择分。<a id="a-5B"></a>或由余缘故得者。<a id="a-5C"></a>显加行得善中顺退分顺住分。<a id="a-5D"></a>问若尔。<a id="a-5E"></a>此中何故不说生得善耶。<a id="a-5F"></a>答应说而不说者。<a id="a-5G"></a>当知此义有余。<a id="a-5H"></a>复次此中但说难得胜善。<a id="a-5I"></a>诸生得善易得下劣故不说之。<a id="a-5J"></a>复次诸异生性皆是生得。<a id="a-5K"></a>若此中说生得善者。<a id="a-5L"></a>便不异彼。<a id="a-5M"></a>故不说之。<a id="a-5N"></a>复有说者。<a id="a-5O"></a>善法或由加行。<a id="a-5P"></a>故得者。<a id="a-5Q"></a>显加行得善。<a id="a-5R"></a>或由余缘故得者。<a id="a-5S"></a>显生得善。<a id="a-5T"></a>复次善法或由加行故得者。<a id="a-5U"></a>显胜进时所得诸善。<a id="a-5V"></a>或由余缘故得者。<a id="a-5W"></a>显退等时所得诸善。<a id="a-5X"></a>此中应作四句分别。<a id="a-5Y"></a>或有善法由加行故得非由余缘。<a id="a-5Z"></a>如暖顶忍世第一法。<a id="a-5a"></a>见道现观边世俗智。<a id="a-5b"></a>道类智不动心解脱。<a id="a-5c"></a>无诤愿智边际定等。<a id="a-5d"></a>或有善法由余缘故得非由加行。<a id="a-5e"></a>如生得善。<a id="a-5f"></a>或有善法由加行故得亦由余缘。<a id="a-5g"></a>如四沙门果。<a id="a-5h"></a>静虑无色无量解脱胜处遍处等。<a id="a-5i"></a>或有善法非由加行故得。<a id="a-5j"></a>亦非由余缘者无也。<a id="a-5k"></a>无设加行求作异生者。<a id="a-5l"></a>显异生性非加行得善。<a id="a-5m"></a>谓必无有先非异生。<a id="a-5n"></a>后求证得彼下贱故。<a id="a-5o"></a>无始时来是异生故。<a id="a-5p"></a>又断善时善法皆舍等者。<a id="a-5q"></a>显异生性非生得善。<a id="a-5r"></a>谓断善时正断生得非加行故。<a id="a-5s"></a>若断善根非异生者。<a id="a-5t"></a>甚违正理。<a id="a-5u"></a>彼极恶故。<a id="a-5v"></a>勿有如斯所说过失。<a id="a-5w"></a>故异生性决定非善。<a id="a-5x"></a>何故异生性非不善耶。<a id="a-5y"></a>答离欲染时不善皆舍。<a id="a-5z"></a>得不善法不成就性。<a id="a-60"></a>若异生性是不善者。<a id="a-61"></a>诸异生离欲染应非异生。<a id="a-62"></a>若非异生彼后不应还生欲界。<a id="a-63"></a>圣离欲染必不更受欲界生故。<a id="a-64"></a>又若尔者。<a id="a-65"></a>色无色界应无异生。<a id="a-66"></a>便有大失。<a id="a-67"></a>故异生性定非不善。<a id="a-68"></a>故彼唯是无覆无记。<a id="a-69"></a>此异生性当言欲界系耶。<a id="a-6A"></a>色界系耶。<a id="a-6B"></a>无色界系耶。<a id="a-6C"></a>答应言或欲界系。<a id="a-6D"></a>或色界系。<a id="a-6E"></a>或无色界系。<a id="a-6F"></a>非直语言其义便立。<a id="a-6G"></a>故应问答重显斯义。<a id="a-6H"></a>何故异生性非唯欲界系耶。<a id="a-6I"></a>答欲界没生无色界时欲界法皆舍。<a id="a-6J"></a>得欲界法不成就性。<a id="a-6K"></a>若异生性唯欲界系者。<a id="a-6L"></a>诸异生欲界没生无色界。<a id="a-6M"></a>应非异生。<a id="a-6N"></a>若非异生。<a id="a-6O"></a>则应生彼无退堕者。<a id="a-6P"></a>圣者生上必无退受下地生故。<a id="a-6Q"></a>虽欲界没生色界者。<a id="a-6R"></a>亦舍欲界法。<a id="a-6S"></a>而非全舍。<a id="a-6T"></a>彼犹成欲界变化心等故。<a id="a-6U"></a>由此但说生无色界。<a id="a-6V"></a>何故异生性非唯色界系耶。<a id="a-6W"></a>答色界没生无色界时色界法皆舍。<a id="a-6X"></a>得色界法不成就性。<a id="a-6Y"></a>若异生性唯色界系者诸异生色界没生无色界应非异生。<a id="a-6Z"></a>若非异生猛喜子等不应生下。<a id="a-6a"></a>圣不尔故。<a id="a-6b"></a>虽色界没生欲界者。<a id="a-6c"></a>亦舍色界法。<a id="a-6d"></a>而非全舍。<a id="a-6e"></a>彼犹成色界烦恼等法故。<a id="a-6f"></a>由此但说生无色界。<a id="a-6g"></a>何故异生性非唯无色界系耶。<a id="a-6h"></a>答入正性离生。<a id="a-6i"></a>先现观欲界苦。<a id="a-6j"></a>后合现观色无色界苦圣道起。<a id="a-6k"></a>先办欲界事。<a id="a-6l"></a>后合办色无色界事。<a id="a-6m"></a>是故异生性非唯无色界系。<a id="a-6n"></a>法应如是。<a id="a-6o"></a>若成就此地异生性。<a id="a-6p"></a>必先现观此地苦谛。<a id="a-6q"></a>又圣道起先为对治异生性故作如是说。<a id="a-6r"></a>问若尔。<a id="a-6s"></a>异生性应唯欲界系。<a id="a-6t"></a>答唯欲界系有前过失。<a id="a-6u"></a>故此应言通三界系。<a id="a-6v"></a>此异生性当言见所断耶。<a id="a-6w"></a>修所断耶。<a id="a-6x"></a>答应言修所断。<a id="a-6y"></a>非直语言其义便立。<a id="a-6z"></a>故应问答重显斯义。<a id="a-70"></a>何故异生性非见所断耶。<a id="a-71"></a>答见所断法皆染污异生性不染污故。<a id="a-72"></a>诸染污法随部随品渐渐断之得不成就。<a id="a-73"></a>诸异生性苦法智忍一时顿舍。<a id="a-74"></a>随地第九无间道力一时顿断故非染污。<a id="a-75"></a>又世第一法正灭。<a id="a-76"></a>苦法智忍正生。<a id="a-77"></a>尔时舍三界异生性。<a id="a-78"></a>得彼不成就性。<a id="a-79"></a>非于尔时见所断法而有舍故。<a id="a-7A"></a>若异生性是见所断。<a id="a-7B"></a>应此位中未舍彼性。<a id="a-7C"></a>则具缚者住苦法智忍时。<a id="a-7D"></a>应成就异生性。<a id="a-7E"></a>见所断法具成就故。<a id="a-7F"></a>住此位者应名为圣亦名异生。<a id="a-7G"></a>便成杂乱。<a id="a-7H"></a>故异生性非见所断。<a id="a-7I"></a>问尔时唯应舍欲界异生性。<a id="a-7J"></a>上二界异生性先不成就故。<a id="a-7K"></a>如何乃说舍三界耶。<a id="a-7L"></a>答应说尔时舍三界中随一异生性。<a id="a-7M"></a>得彼不成就性。<a id="a-7N"></a>而言舍三界异生性者。<a id="a-7O"></a>为满三数故作是说。<a id="a-7P"></a>谓上二界异生性先不成就。<a id="a-7Q"></a>今复舍欲界异生性。<a id="a-7R"></a>三数便满故作是说。<a id="a-7S"></a>有说。<a id="a-7T"></a>上二界异生性虽先不成就。<a id="a-7U"></a>今复不成就。<a id="a-7V"></a>故亦说舍。<a id="a-7W"></a>云何先不成就今复不成就耶。<a id="a-7X"></a>谓转远故。<a id="a-7Y"></a>有说。<a id="a-7Z"></a>欲界异生性能资能引上二界异生性与彼为门为加行故。<a id="a-7a"></a>若舍欲界异生性时亦说舍彼。<a id="a-7b"></a>有说。<a id="a-7c"></a>成就欲界异生性时。<a id="a-7d"></a>色无色界诸异生性。<a id="a-7e"></a>容当现起与彼为依安足处故。<a id="a-7f"></a>若舍欲界异生性时。<a id="a-7g"></a>断彼生路故亦说舍。<a id="a-7h"></a>有说。<a id="a-7i"></a>尔时三界诸异生性得非择灭故作是说。<a id="a-7j"></a>尔时顿得三界九地诸异生性非择灭故以是义故有问言。<a id="a-7k"></a>颇有法一时舍九时断耶。<a id="a-7l"></a>答有。<a id="a-7m"></a>谓异生性一时舍者谓苦法智忍生时。<a id="a-7n"></a>九时断者。<a id="a-7o"></a>谓离欲界乃至非想非非想处染。<a id="a-7p"></a>各于第九无间道时。<a id="a-7q"></a>颇有于异生性已得择灭未得非择灭耶。<a id="a-7r"></a>答应作四句。<a id="a-7s"></a>或有于异生性。<a id="a-7t"></a>已得择灭未得非择灭。<a id="a-7u"></a>谓诸异生已离欲界乃至无所有处染。<a id="a-7v"></a>或有于异生性已得非择灭未得择灭。<a id="a-7w"></a>谓诸圣者未离欲界染。<a id="a-7x"></a>或有于异生性已得择灭及非择灭。<a id="a-7y"></a>谓诸圣者已离欲界乃至非想非非想处染。<a id="a-7z"></a>或有于异生性未得择灭及非择灭。<a id="a-80"></a>谓诸异生未离欲界染。<a id="a-81"></a>颇有异生性未断而不成就耶。<a id="a-82"></a>答应作四句。<a id="a-83"></a>或有异生性未断而不成就。<a id="a-84"></a>谓诸异生生欲界未离初静虑染。<a id="a-85"></a>彼上八地异生性未断而不成就。<a id="a-86"></a>已离初静虑染。<a id="a-87"></a>未离第二静虑染。<a id="a-88"></a>彼上七地异生性未断而不成就。<a id="a-89"></a>乃至已离无所有处染。<a id="a-8A"></a>彼上一地异生性未断而不成就。<a id="a-8B"></a>若生初静虑。<a id="a-8C"></a>未离第二静虑染。<a id="a-8D"></a>彼上七地异生性未断而不成就。<a id="a-8E"></a>已离第二静虑染。<a id="a-8F"></a>未离第三静虑染。<a id="a-8G"></a>彼上六地异生性未断而不成就。<a id="a-8H"></a>乃至已离无所有处染。<a id="a-8I"></a>彼上一地异生性未断而不成就。<a id="a-8J"></a>乃至若生无所有处。<a id="a-8K"></a>彼上一地异生性未断而不成就。<a id="a-8L"></a>若诸圣者未离欲界染。<a id="a-8M"></a>彼九地异生性未断而不成就。<a id="a-8N"></a>已离欲界染。<a id="a-8O"></a>未离初静虑染。<a id="a-8P"></a>彼上八地异生性未断而不成就。<a id="a-8Q"></a>乃至已离无所有处染。<a id="a-8R"></a>未离非想非非想处染。<a id="a-8S"></a>彼上一地异生性未断而不成就。<a id="a-8T"></a>或有异生性成就而非未断。<a id="a-8U"></a>谓诸异生生欲界已离欲界染。<a id="a-8V"></a>彼欲界异生性成就而非未断。<a id="a-8W"></a>乃至生无所有处已离无所有处染。<a id="a-8X"></a>彼无所有处异生性成就而非未断。<a id="a-8Y"></a>或有异生性未断亦成就。<a id="a-8Z"></a>谓诸异生未离欲界染。<a id="a-8a"></a>彼欲界异生性未断亦成就。<a id="a-8b"></a>乃至生无所有处未离无所有处染。<a id="a-8c"></a>彼无所有处异生性未断亦成就。<a id="a-8d"></a>若生非想非非想处。<a id="a-8e"></a>彼非想非非想处异生性未断亦成就。<a id="a-8f"></a>或有异生性非未断亦非成就。<a id="a-8g"></a>谓诸异生生欲界已离初静虑染。<a id="a-8h"></a>未离第二静虑染。<a id="a-8i"></a>彼初静虑异生性非未断亦非成就。<a id="a-8j"></a>乃至已离无所有处染。<a id="a-8k"></a>彼初静虑乃至无所有处异生性非未断亦非成就。<a id="a-8l"></a>若生初静虑。<a id="a-8m"></a>未离第二静虑染。<a id="a-8n"></a>彼欲界异生性非未断亦非成就。<a id="a-8o"></a>已离第二静虑染。<a id="a-8p"></a>未离第三静虑染。<a id="a-8q"></a>彼欲界第二静虑异生性非未断亦非成就。<a id="a-8r"></a>乃至已离无所有处染。<a id="a-8s"></a>彼欲界第二静虑乃至无所有处异生性非未断亦非成就。<a id="a-8t"></a>乃至若生非想非非想处。<a id="a-8u"></a>彼欲界乃至无所有处异生性非未断亦非成就。<a id="a-8v"></a>若诸圣者已离欲界染。<a id="a-8w"></a>未离初静虑染。<a id="a-8x"></a>彼欲界异生性非未断亦非成就。<a id="a-8y"></a>已离初静虑染。<a id="a-8z"></a>未离第二静虑染。<a id="a-90"></a>彼欲界初静虑异生性非未断亦非成就。<a id="a-91"></a>乃至已离非想非非想处染。<a id="a-92"></a>彼三界九地异生性非未断亦非成就。<a id="a-93"></a>颇有异生性已断而成就耶。<a id="a-94"></a>答应作四句。<a id="a-95"></a>谓前第二句作此初句。<a id="a-96"></a>前初句作此第二句。<a id="a-97"></a>前第四句作此第三句。<a id="a-98"></a>前第三句作此第四句准前所说应知其相。<a id="a-99"></a>异生性名何法。<a id="a-9A"></a>答三界不染污心不相应行。<a id="a-9B"></a>问何故复作此论。<a id="a-9C"></a>答欲令疑者得决定故。<a id="a-9D"></a>谓前说不得圣法名异生性。<a id="a-9E"></a>或有生疑。<a id="a-9F"></a>不得圣法非实有体。<a id="a-9G"></a>如未得财。<a id="a-9H"></a>欲令此疑得决定故。<a id="a-9I"></a>显异生性是实有法行蕴所摄。<a id="a-9J"></a>故作斯论。<a id="a-9K"></a>有作是说。<a id="a-9L"></a>前虽已显异生性相而未辨体。<a id="a-9M"></a>今欲说之故作斯论。<a id="a-9N"></a>有余师说。<a id="a-9O"></a>前虽已显异生性体。<a id="a-9P"></a>未辨其相。<a id="a-9Q"></a>今欲说之故作斯论。<a id="a-9R"></a>或有说者。<a id="a-9S"></a>前显异生性对治。<a id="a-9T"></a>今欲说异生性体故作斯论。<a id="a-9U"></a>言三界者遮异生性唯欲界系。<a id="a-9V"></a>不染污者。<a id="a-9W"></a>遮异生性是染污法及见所断。<a id="a-9X"></a>心不相应者。<a id="a-9Y"></a>遮异生性是心所法。<a id="a-9Z"></a>行者遮异生性非实有法。<a id="a-9a"></a>假法理非行蕴摄故。<a id="a-9b"></a>此即遮异执显异生性体。<a id="a-9c"></a>尊者妙音说。<a id="a-9d"></a>异生性即众同分。<a id="a-9e"></a>如牛羊等诸众同分。<a id="a-9f"></a>即说名为牛羊等性。<a id="a-9g"></a>如是异生众同分体名异生性。<a id="a-9h"></a>有余师言。<a id="a-9i"></a>别有一法是不染污。<a id="a-9j"></a>心不相应行蕴所摄。<a id="a-9k"></a>如命根等名异生性。<a id="a-9l"></a>为遮彼执前说异生性名不得圣法。<a id="a-9m"></a>不得即是不成就性。<a id="a-9n"></a>问何缘不许即异生众同分。<a id="a-9o"></a>及有别法名异生性。<a id="a-9p"></a>而许圣法不成就性名异生性耶。<a id="a-9q"></a>答异生众同分。<a id="a-9r"></a>非亲违圣法故。<a id="a-9s"></a>别有一法不可知故。<a id="a-9t"></a>非如圣法不成就性。<a id="a-9u"></a>亲违圣法。<a id="a-9v"></a>有相可知名异生性。<a id="a-9w"></a>理善成立诸法邪见相应。<a id="a-9x"></a>彼法邪思惟相应耶。<a id="a-9y"></a>乃至广说。<a id="a-9z"></a>问何故异生性后说邪支耶。<a id="a-A0"></a>答此二展转相扶持故。<a id="a-A1"></a>谓异生性扶持邪支。<a id="a-A2"></a>此邪支复能扶持异生性。<a id="a-A3"></a>复次行者厌异生性及八邪支。<a id="a-A4"></a>而修圣道故。<a id="a-A5"></a>异生性后复分别邪支。<a id="a-A6"></a>诸法邪见相应。<a id="a-A7"></a>彼法邪思惟相应耶。<a id="a-A8"></a>答应作四句。<a id="a-A9"></a>此中邪见一切地有。<a id="a-AA"></a>非一切染污心。<a id="a-AB"></a>有身见等聚中无故。<a id="a-AC"></a>邪思惟一切染污心有。<a id="a-AD"></a>非一切地。<a id="a-AE"></a>静虑中间以上无故。<a id="a-AF"></a>由此相望作大四句。<a id="a-AG"></a>有法邪见相应非邪思惟。<a id="a-AH"></a>谓邪见相应邪思惟。<a id="a-AI"></a>及余邪思惟不相应邪见相应法。<a id="a-AJ"></a>此中邪见相应邪思惟者。<a id="a-AK"></a>谓欲界未至定初静虑邪见俱寻。<a id="a-AL"></a>彼唯与邪见相应非邪思惟。<a id="a-AM"></a>自性与自性由三因缘不相应故。<a id="a-AN"></a>一无二思惟俱时起故。<a id="a-AO"></a>二前后思惟不和合故。<a id="a-AP"></a>三诸法自性不自观故。<a id="a-AQ"></a>谓待他生不待自性。<a id="a-AR"></a>及余邪思惟不相应邪见相应法者。<a id="a-AS"></a>谓静虑中间乃至有顶邪见相应法。<a id="a-AT"></a>即九大地法。<a id="a-AU"></a>九大烦恼地法。<a id="a-AV"></a>惛沈伺心。<a id="a-AW"></a>有法邪思惟相应非邪见。<a id="a-AX"></a>谓邪思惟相应邪见。<a id="a-AY"></a>及余邪见不相应邪思惟相应法。<a id="a-AZ"></a>此中邪思惟相应邪见者。<a id="a-Aa"></a>谓欲界未至定初静虑邪见。<a id="a-Ab"></a>彼唯与邪思惟相应非邪见。<a id="a-Ac"></a>自性与自性由前所说三种因缘不相应故。<a id="a-Ad"></a>及余邪见不相应邪思惟相应法者。<a id="a-Ae"></a>谓欲界未至定初静虑除邪见聚。<a id="a-Af"></a>取余染污聚中邪思惟相应法。<a id="a-Ag"></a>即有身见边执见戒禁取见取疑贪嗔慢不共无明。<a id="a-Ah"></a>相应聚中邪思惟相应法。<a id="a-Ai"></a>谓十大地法等如理应知。<a id="a-Aj"></a>有法邪见相应亦邪思惟。<a id="a-Ak"></a>谓除邪见相应邪思惟。<a id="a-Al"></a>及除邪思惟相应邪见。<a id="a-Am"></a>诸余邪见邪思惟相应法。<a id="a-An"></a>谓欲界未至定初静虑邪见聚中邪见邪思惟相应法。<a id="a-Ao"></a>即九大地法。<a id="a-Ap"></a>九大烦恼地法。<a id="a-Aq"></a>无惭无愧惛沉睡眠伺心。<a id="a-Ar"></a>有法非邪见相应亦非邪思惟。<a id="a-As"></a>谓邪见不相应邪思惟。<a id="a-At"></a>邪思惟不相应邪见。<a id="a-Au"></a>及诸余心心所法色无为心不相应行。<a id="a-Av"></a>此中邪见不相应邪思惟者。<a id="a-Aw"></a>谓欲界未至定初静虑除邪见聚。<a id="a-Ax"></a>取余染污聚中邪思惟。<a id="a-Ay"></a>彼俱不相应彼聚无邪见故。<a id="a-Az"></a>自性与自性不相应故。<a id="a-B0"></a>邪思惟不相应邪见者。<a id="a-B1"></a>谓静虑中间乃至有顶邪见。<a id="a-B2"></a>彼俱不相应。<a id="a-B3"></a>自性与自性不相应故。<a id="a-B4"></a>彼地无思惟故。<a id="a-B5"></a>及诸余心心所法者。<a id="a-B6"></a>谓静虑中间乃至有顶。<a id="a-B7"></a>除邪见聚。<a id="a-B8"></a>取余染污心心所法并一切善无覆无记。<a id="a-B9"></a>色无为心不相应行者。<a id="a-BA"></a>谓一切色无为心不相应行。<a id="a-BB"></a>如是诸法俱不相应。<a id="a-BC"></a>彼聚无邪见故。<a id="a-BD"></a>彼地无思惟故。<a id="a-BE"></a>不染污故。<a id="a-BF"></a>非相应法故。</p>
  <p id="aBG">诸法邪见相应。<a id="a-BH"></a>彼法邪精进相应耶。<a id="a-BI"></a>答应作四句。<a id="a-BJ"></a>此中邪见一切地有。<a id="a-BK"></a>非一切染污心邪精进一切地及一切染污心俱有。<a id="a-BL"></a>由此相望作中四句。<a id="a-BM"></a>有法邪见相应非邪精进。<a id="a-BN"></a>谓邪见相应邪精进。<a id="a-BO"></a>此中邪见相应邪精进者。<a id="a-BP"></a>谓邪见聚中懈怠但与邪见相应非邪精进。<a id="a-BQ"></a>自性与自性不相应故。<a id="a-BR"></a>有法邪精进相应非邪见。<a id="a-BS"></a>谓邪见及余邪见不相应。<a id="a-BT"></a>邪精进相应法。<a id="a-BU"></a>此中邪见者。<a id="a-BV"></a>谓诸邪见皆与邪精进相应非邪见。<a id="a-BW"></a>彼聚定有邪精进故。<a id="a-BX"></a>自性与自性不相应故。<a id="a-BY"></a>及余邪见不相应邪精进相应法者。<a id="a-BZ"></a>谓一切地。<a id="a-Ba"></a>除邪见聚。<a id="a-Bb"></a>取余染污聚中邪精进相应法。<a id="a-Bc"></a>有法邪见相应亦邪精进。<a id="a-Bd"></a>谓除邪见相应邪精进。<a id="a-Be"></a>诸余邪见相应法。<a id="a-Bf"></a>此中除邪见相应邪精进者。<a id="a-Bg"></a>以邪精进体数极多。<a id="a-Bh"></a>此中但除与邪见相应者。<a id="a-Bi"></a>余无滥故非此所除。<a id="a-Bj"></a>诸余邪见相应法者。<a id="a-Bk"></a>谓邪见聚中除邪精进及邪见体。<a id="a-Bl"></a>取余心心所法彼俱相应。<a id="a-Bm"></a>即九大地法。<a id="a-Bn"></a>八大烦恼地法。<a id="a-Bo"></a>无惭无愧惛沉睡眠寻伺及心。<a id="a-Bp"></a>有法非邪见相应亦非邪精进。<a id="a-Bq"></a>谓邪见不相应邪精进及诸余心心所法。<a id="a-Br"></a>色无为心不相应行。<a id="a-Bs"></a>此中邪见不相应邪精进者。<a id="a-Bt"></a>谓有身见等相应邪精进。<a id="a-Bu"></a>彼俱不相应。<a id="a-Bv"></a>以彼聚中无邪见故。<a id="a-Bw"></a>自性与自性不相应故。<a id="a-Bx"></a>及诸余心心所法者。<a id="a-By"></a>谓一切善无覆无记心心所法非有染污。<a id="a-Bz"></a>色无为心不相应行者。<a id="a-C0"></a>谓一切色无为心不相应行。<a id="a-C1"></a>如是诸法俱不相应不染污故。<a id="a-C2"></a>非相应法故。<a id="a-C3"></a>如以邪见对邪精进。<a id="a-C4"></a>以邪见对邪念邪定亦尔。<a id="a-C5"></a>此中应作二中四句邪念邪定如邪精进。<a id="a-C6"></a>遍一切地一切染污心皆得有故。<a id="a-C7"></a>如以邪见对邪精进邪念邪定。<a id="a-C8"></a>以邪思惟对邪精进邪念邪定亦尔。<a id="a-C9"></a>此中应作三中四句。<a id="a-CA"></a>以邪思惟不遍一切地。<a id="a-CB"></a>如邪见不遍一切染污心故。<a id="a-CC"></a>诸法邪精进相应。<a id="a-CD"></a>彼法邪念相应耶。<a id="a-CE"></a>答应作四句。<a id="a-CF"></a>此中二法俱遍一切地。<a id="a-CG"></a>一切染污心有。<a id="a-CH"></a>由此相望作小四句。<a id="a-CI"></a>有法邪精进相应非邪念。<a id="a-CJ"></a>谓邪念。<a id="a-CK"></a>此中邪念必与邪精进相应非邪念恒俱有故。<a id="a-CL"></a>自性与自性不相应故。<a id="a-CM"></a>有法邪念相应非邪精进。<a id="a-CN"></a>谓邪精进。<a id="a-CO"></a>此中邪精进必与邪念相应。<a id="a-CP"></a>非邪精进恒俱有故。<a id="a-CQ"></a>自性与自性不相应故。<a id="a-CR"></a>有法邪精进相应亦邪念。<a id="a-CS"></a>谓邪精进邪念相应法。<a id="a-CT"></a>此中除邪精进及邪念体。<a id="a-CU"></a>取余染污心心所法。<a id="a-CV"></a>即九大地法。<a id="a-CW"></a>八大烦恼地。<a id="a-CX"></a>法十小烦恼地法。<a id="a-CY"></a>无惭无愧。<a id="a-CZ"></a>贪嗔慢疑惛沉睡眠恶作怖寻伺及心。<a id="a-Ca"></a>如是诸法是染污者。<a id="a-Cb"></a>二俱相应恒俱有故。<a id="a-Cc"></a>有法非邪精进相应亦非邪念。<a id="a-Cd"></a>谓诸余心心所法色无为心不相应行。<a id="a-Ce"></a>此中诸余心心所法者。<a id="a-Cf"></a>谓一切善无覆无记心心所法。<a id="a-Cg"></a>非有染污。<a id="a-Ch"></a>余如前说。<a id="a-Ci"></a>如以邪精进对邪念。<a id="a-Cj"></a>以邪精进对邪定亦尔。<a id="a-Ck"></a>如以邪精进对邪念邪定。<a id="a-Cl"></a>以邪念对邪定亦尔。<a id="a-Cm"></a>此中应作二小四句。<a id="a-Cn"></a>皆遍一切地。<a id="a-Co"></a>一切染污心有故。<a id="a-Cp"></a>此中不说邪语等三。<a id="a-Cq"></a>非相应法故。</p>
  <p id="aCr">问此八邪支。<a id="a-Cs"></a>几欲界系。<a id="a-Ct"></a>几色界系。<a id="a-Cu"></a>几无色界系耶。<a id="a-Cv"></a>答邪见邪精进邪念邪定通三界系。<a id="a-Cw"></a>邪思惟邪语邪业邪命唯欲色界系。<a id="a-Cx"></a>色界中唯初静虑。<a id="a-Cy"></a>上地无故。<a id="a-Cz"></a>有说。<a id="a-D0"></a>色界亦无邪命。<a id="a-D1"></a>彼不为活命起身语业故。<a id="a-D2"></a>评曰。<a id="a-D3"></a>此中前说为善。<a id="a-D4"></a>彼贪所起身语二业名邪命故。<a id="a-D5"></a>问此八邪支。<a id="a-D6"></a>几见所断几修所断耶。<a id="a-D7"></a>答一见所断。<a id="a-D8"></a>谓邪见。<a id="a-D9"></a>三修所断。<a id="a-DA"></a>谓邪语邪业邪命。<a id="a-DB"></a>余四通见修所断。<a id="a-DC"></a>问此杂蕴中何故先说清净法。<a id="a-DD"></a>后说杂染法耶。<a id="a-DE"></a>答为欲显示世第一法士用果故。<a id="a-DF"></a>谓世第一法能引见道。<a id="a-DG"></a>永断邪见。<a id="a-DH"></a>是彼士用果。<a id="a-DI"></a>清净即是世第一法等。<a id="a-DJ"></a>杂染即是邪见等八支。</p>
 </body>
</html>