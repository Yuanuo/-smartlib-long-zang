<!doctype html>
<html id="z3IBVaL11T" data-ver="1095">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第十二</h1>
  <h2 id="a2">杂蕴第一中智纳息第二之四</h2>
  <p id="a3">补特伽罗既不可得。<a id="a-4"></a>又无前心往后心理。<a id="a-5"></a>何缘能忆本所作事。<a id="a-6"></a>答有情于法由串习力。<a id="a-7"></a>得如是同分智。<a id="a-8"></a>随所更事能如是知。<a id="a-9"></a>问前说无有补特伽罗。<a id="a-A"></a>今何复言有情于法。<a id="a-B"></a>答前依圣想名示现。<a id="a-C"></a>今依世想名示现。<a id="a-D"></a>前依圣言说示现。<a id="a-E"></a>今依世言说示现。<a id="a-F"></a>前依胜义。<a id="a-G"></a>今依世俗。<a id="a-H"></a>有说。<a id="a-I"></a>为顺文故。<a id="a-J"></a>若说法于法于义虽顺。<a id="a-K"></a>于文不顺。<a id="a-L"></a>若说有情。<a id="a-M"></a>于法文义俱顺。<a id="a-N"></a>依世俗理有有情故。<a id="a-O"></a>有说为生解故。<a id="a-P"></a>若说法于法弟子不了。<a id="a-Q"></a>谁能忆谁若说有情于法。<a id="a-R"></a>弟子便了有情忆法。<a id="a-S"></a>有情于法由串习力。<a id="a-T"></a>得如是同分智者。<a id="a-U"></a>谓有情智于所知法。<a id="a-V"></a>决定串习。<a id="a-W"></a>随欲自在前后相似。<a id="a-X"></a>故名同分。<a id="a-Y"></a>随所更事能如是知者。<a id="a-Z"></a>谓随本所见。<a id="a-a"></a>随本所受能如是忆。<a id="a-b"></a>有说。<a id="a-c"></a>此文应作是说。<a id="a-d"></a>随所有事能如是知。<a id="a-e"></a>谓随本所有体。<a id="a-f"></a>所有相。<a id="a-g"></a>所有我。<a id="a-h"></a>所有物。<a id="a-i"></a>所有性。<a id="a-j"></a>所有分。<a id="a-k"></a>能如是忆。<a id="a-l"></a>有说。<a id="a-m"></a>此文应作是说。<a id="a-n"></a>随所住事能如是知。<a id="a-o"></a>谓随本所住显色。<a id="a-p"></a>随本所住形色等。<a id="a-q"></a>能如是忆。<a id="a-r"></a>为令此义得分明故。<a id="a-s"></a>引世现喻。<a id="a-t"></a>谓如有二造印者。<a id="a-u"></a>能了自他所造印字。<a id="a-v"></a>虽彼二人不往相问。<a id="a-w"></a>汝云何造此字。<a id="a-x"></a>亦不相答我如是造此字。<a id="a-y"></a>而彼二人由串习力。<a id="a-z"></a>得如是同分智。<a id="a-10"></a>能了自他所造印字。<a id="a-11"></a>有情亦尔。<a id="a-12"></a>由串习力。<a id="a-13"></a>乃至广说。<a id="a-14"></a>此中能书者皆名造印者。<a id="a-15"></a>如彼二人虽不相问亦不相答。<a id="a-16"></a>而由串习力得如是同分智。<a id="a-17"></a>能了自他所造印字。<a id="a-18"></a>乃至海外书来亦能读知。<a id="a-19"></a>有情亦尔。<a id="a-1A"></a>虽无真实补特伽罗。<a id="a-1B"></a>亦无前心往后心理。<a id="a-1C"></a>而由串习力得如是同分智。<a id="a-1D"></a>随所更事能如是知。<a id="a-1E"></a>复令此义重分明故。<a id="a-1F"></a>引第二喻。<a id="a-1G"></a>又如有二知他心者互相知心。<a id="a-1H"></a>虽彼二人不往相问。<a id="a-1I"></a>汝云何知我心。<a id="a-1J"></a>亦不相答。<a id="a-1K"></a>我如是知汝心。<a id="a-1L"></a>而彼二人由串习力。<a id="a-1M"></a>得如是同分智互相知心。<a id="a-1N"></a>有情亦尔。<a id="a-1O"></a>由串习力。<a id="a-1P"></a>乃至广说。<a id="a-1Q"></a>此中知他心者。<a id="a-1R"></a>谓得他心通者。<a id="a-1S"></a>如彼二人虽不相问亦不相答。<a id="a-1T"></a>而由串习力。<a id="a-1U"></a>得如是同分智互相知心。<a id="a-1V"></a>乃至百踰缮那外亦相知心。<a id="a-1W"></a>有情亦尔。<a id="a-1X"></a>虽无真实补特伽罗。<a id="a-1Y"></a>乃至广说。<a id="a-1Z"></a>问若异心所更异心能忆者。<a id="a-1a"></a>云何不天授所更祠授能忆。<a id="a-1b"></a>祠授所更天授能忆耶。<a id="a-1c"></a>答彼相续异故。<a id="a-1d"></a>前心后心相续无异。<a id="a-1e"></a>不应为难。<a id="a-1f"></a>有说。<a id="a-1g"></a>彼心相望无因义故。<a id="a-1h"></a>前心能与后心为因。<a id="a-1i"></a>不应为难。<a id="a-1j"></a>有说。<a id="a-1k"></a>彼二身心不相属故。<a id="a-1l"></a>前后身心既相继属。<a id="a-1m"></a>故先所更后能记忆。<a id="a-1n"></a>问若心相属即能忆者。<a id="a-1o"></a>何不见异牛而忆是前牛。<a id="a-1p"></a>答若于曾受。<a id="a-1q"></a>今见相似则能记忆。<a id="a-1r"></a>若虽曾受。<a id="a-1s"></a>今见不相似便不能忆。<a id="a-1t"></a>日初分所更日后分能忆。<a id="a-1u"></a>日后分所更日初分能忆。<a id="a-1v"></a>前后所见身相似故。</p>
  <p id="a1w">复次一切心心所法。<a id="a-1x"></a>于所缘定安住所缘。<a id="a-1y"></a>此于所问是胜义根本。<a id="a-1z"></a>答所以者何。<a id="a-20"></a>如见蕴说。<a id="a-21"></a>若法与彼法作所缘。<a id="a-22"></a>或时不与彼法作耶。<a id="a-23"></a>答无时非所缘。<a id="a-24"></a>以心心所于所缘定。<a id="a-25"></a>安住所缘不可移转。<a id="a-26"></a>是故能忆本所作事。<a id="a-27"></a>谓于一所缘有无量心心所聚。<a id="a-28"></a>转此一所缘如以此理趣以此性类以此法式。<a id="a-29"></a>与一心心所聚作所缘事。<a id="a-2A"></a>与余无量心心所聚。<a id="a-2B"></a>作所缘事亦尔。<a id="a-2C"></a>如一心心所聚。<a id="a-2D"></a>以此理趣以此性类以此法式。<a id="a-2E"></a>领受此所缘。<a id="a-2F"></a>余无量心心所聚。<a id="a-2G"></a>领受此所缘亦尔。<a id="a-2H"></a>譬如一人而有百子。<a id="a-2I"></a>此一人如于一子作父事。<a id="a-2J"></a>于余子亦尔。<a id="a-2K"></a>如一子于父作子事。<a id="a-2L"></a>余子于父亦尔。<a id="a-2M"></a>此中眼识及相应法于色所缘定。<a id="a-2N"></a>乃至意识及相应法。<a id="a-2O"></a>于一切法所缘定。<a id="a-2P"></a>此色与眼识及相应法。<a id="a-2Q"></a>为所缘者。<a id="a-2R"></a>无时非所缘。<a id="a-2S"></a>乃至此法与意识及相应法。<a id="a-2T"></a>为所缘者。<a id="a-2U"></a>无时非所缘。<a id="a-2V"></a>以一切心心所法。<a id="a-2W"></a>各能领受自所缘故。<a id="a-2X"></a>由此无有余心聚所更。<a id="a-2Y"></a>余心聚能忆。<a id="a-2Z"></a>问云何心心所法。<a id="a-2a"></a>于所缘定为于处定。<a id="a-2b"></a>为于青等定。<a id="a-2c"></a>为于刹那定耶。<a id="a-2d"></a>此中有说。<a id="a-2e"></a>唯于处定。<a id="a-2f"></a>所以者何。<a id="a-2g"></a>勿有无量心心所法。<a id="a-2h"></a>住不生法中故。<a id="a-2i"></a>问云何于处定。<a id="a-2j"></a>答眼识及相应法于色处定。<a id="a-2k"></a>乃至身识及相应法于触处定。<a id="a-2l"></a>意识及相应法于法处等定。<a id="a-2m"></a>如一眼识。<a id="a-2n"></a>若遇青色和合现前则缘青起。<a id="a-2o"></a>若遇黄等和合现前则缘黄等起。<a id="a-2p"></a>如是余识于自所缘亦唯处定。<a id="a-2q"></a>彼不应作是说。<a id="a-2r"></a>所以者何。<a id="a-2s"></a>若尔者。<a id="a-2t"></a>应一觉有多了性。<a id="a-2u"></a>一法多体不应道理。<a id="a-2v"></a>识身论说复云何通。<a id="a-2w"></a>如说。<a id="a-2x"></a>过去眼识唯缘过去色。<a id="a-2y"></a>非未来现在。<a id="a-2z"></a>有余欲避知是过失。<a id="a-30"></a>说心心所法于所缘处定。<a id="a-31"></a>亦于青等定非于刹那定。<a id="a-32"></a>所以者何。<a id="a-33"></a>勿有无量心心所法。<a id="a-34"></a>住不生法中故。<a id="a-35"></a>问云何亦于青等定耶。<a id="a-36"></a>答缘青等心心所其体各异。<a id="a-37"></a>若遇青色和合现前则生。<a id="a-38"></a>缘青心心所法。<a id="a-39"></a>若遇黄等和合现前则生。<a id="a-3A"></a>缘黄等心心所法。<a id="a-3B"></a>彼亦不应作如是说。<a id="a-3C"></a>所以者何青有多种。<a id="a-3D"></a>谓青根青茎青枝青叶青花青果。<a id="a-3E"></a>黄等亦尔。<a id="a-3F"></a>应缘根等觉即是缘茎等觉。<a id="a-3G"></a>若尔一觉有多了性。<a id="a-3H"></a>一法多体不应道理。<a id="a-3I"></a>亦与识身论所说相违如前说。<a id="a-3J"></a>如是说者心心所法于三事定。<a id="a-3K"></a>问若尔则应无量心心所法。<a id="a-3L"></a>住不生法中。<a id="a-3M"></a>答斯有何过。<a id="a-3N"></a>未来世宽无容处耶。<a id="a-3O"></a>然彼本来已有住处。<a id="a-3P"></a>故不应难。<a id="a-3Q"></a>问心心所法。<a id="a-3R"></a>如于所缘定。<a id="a-3S"></a>于所依亦定不。<a id="a-3T"></a>设尔何失。<a id="a-3U"></a>若于所依亦定者。<a id="a-3V"></a>何故此中但说于所缘定。<a id="a-3W"></a>不说于所依定耶。<a id="a-3X"></a>品类足说复云何通。<a id="a-3Y"></a>如说。<a id="a-3Z"></a>云何有俱有法。<a id="a-3a"></a>答一切有漏法。<a id="a-3b"></a>及有漏法俱生无漏法。<a id="a-3c"></a>若于所依不定者。<a id="a-3d"></a>何故于所缘定。<a id="a-3e"></a>于所依不定耶。<a id="a-3f"></a>答于所依亦定。<a id="a-3g"></a>然心心所法。<a id="a-3h"></a>在未来世与所依远。<a id="a-3i"></a>现在则俱。<a id="a-3j"></a>过去复远。<a id="a-3k"></a>有说。<a id="a-3l"></a>在未来世与所依远。<a id="a-3m"></a>现在过去与所依俱。<a id="a-3n"></a>有说。<a id="a-3o"></a>三世皆与所依俱。<a id="a-3p"></a>问若尔。<a id="a-3q"></a>何故此中不说。<a id="a-3r"></a>答此中但欲说忆本所作。<a id="a-3s"></a>所忆者。<a id="a-3t"></a>是所缘非所依故。<a id="a-3u"></a>问品类足说复云何通。<a id="a-3v"></a>答彼文应作是说。<a id="a-3w"></a>云何有俱有法。<a id="a-3x"></a>答一切有为法。<a id="a-3y"></a>而不作是说者。<a id="a-3z"></a>彼文显示有用圣道。<a id="a-40"></a>不说无用故不相违。<a id="a-41"></a>有说彼文显示圣道。<a id="a-42"></a>依他力得依他力起。<a id="a-43"></a>故但说与有漏法俱生者。<a id="a-44"></a>问若心心所法。<a id="a-45"></a>于所缘定于所依亦定者。<a id="a-46"></a>彼于何位取所缘耶为于生时为于灭时。<a id="a-47"></a>设尔何失。<a id="a-48"></a>若生时者生时在未来。<a id="a-49"></a>云何未来法能有所作。<a id="a-4A"></a>若灭时者。<a id="a-4B"></a>灭时诸法衰退散坏。<a id="a-4C"></a>云何此位能取所缘。<a id="a-4D"></a>答应言灭时。<a id="a-4E"></a>问云何衰退散坏之法能取所缘。<a id="a-4F"></a>答诸有为法性羸劣故。<a id="a-4G"></a>不自依故。<a id="a-4H"></a>依他转故。<a id="a-4I"></a>无作用故。<a id="a-4J"></a>不自在故。<a id="a-4K"></a>随于何位。<a id="a-4L"></a>若遇所依。<a id="a-4M"></a>所缘和合即于彼位。<a id="a-4N"></a>能取所缘。<a id="a-4O"></a>唯于灭时有此和合。<a id="a-4P"></a>有说生时是未来世。<a id="a-4Q"></a>未来诸法无作用故。<a id="a-4R"></a>不能取所缘灭时是现在世。<a id="a-4S"></a>现在诸法有作用故能取所缘。<a id="a-4T"></a>若灭时不取所缘者。<a id="a-4U"></a>则心心所法毕竟不能取于所缘。<a id="a-4V"></a>勿有斯过。<a id="a-4W"></a>故于灭时能取所缘。</p>
  <p id="a4X">又以受意为因力强。<a id="a-4Y"></a>念便不忘。<a id="a-4Z"></a>应知此中前生心聚以意声说。<a id="a-4a"></a>后生心聚以念声说。<a id="a-4b"></a>然受意有二种。<a id="a-4c"></a>一受行相意。<a id="a-4d"></a>二受所缘意。<a id="a-4e"></a>且如于增上忍有二心。<a id="a-4f"></a>受彼行相不受彼所缘。<a id="a-4g"></a>谓苦类智忍苦类智相应有二心。<a id="a-4h"></a>受彼所缘不受彼行相。<a id="a-4i"></a>谓集法智忍集法智相应有三心。<a id="a-4j"></a>受彼行相亦受彼所缘。<a id="a-4k"></a>谓世第一法苦法智忍苦法智相应。<a id="a-4l"></a>余心不受彼行相。<a id="a-4m"></a>亦不受彼所缘谓余忍智相应。<a id="a-4n"></a>如于增上忍于余心。<a id="a-4o"></a>随应广说亦尔。<a id="a-4p"></a>受行相所更受所缘能忆。<a id="a-4q"></a>受所缘所更受行相能忆。<a id="a-4r"></a>复有二种意。<a id="a-4s"></a>一染污。<a id="a-4t"></a>二不染污。<a id="a-4u"></a>一一所更二种。<a id="a-4v"></a>能忆复有三种意。<a id="a-4w"></a>谓善不善无记。<a id="a-4x"></a>一一所更三种能忆。<a id="a-4y"></a>复有四种意。<a id="a-4z"></a>谓善不善有覆无记无覆无记。<a id="a-50"></a>一一所更四种能忆。<a id="a-51"></a>复有四种意。<a id="a-52"></a>谓彼因彼等无间彼所缘彼增上。<a id="a-53"></a>一一所更四种能忆。<a id="a-54"></a>复有五种意。<a id="a-55"></a>谓见苦所断乃至修所断。<a id="a-56"></a>此中见苦所断所更五种能忆。<a id="a-57"></a>见集修所断所更亦尔。<a id="a-58"></a>见灭所断所更四种能忆。<a id="a-59"></a>除见道所断。<a id="a-5A"></a>见道所断所更四种能忆。<a id="a-5B"></a>除见灭所断。<a id="a-5C"></a>复有五种意。<a id="a-5D"></a>谓善不善有覆无记。<a id="a-5E"></a>如理所引无覆无记。<a id="a-5F"></a>不如理所引无覆无记。<a id="a-5G"></a>此中有说。<a id="a-5H"></a>善所更二种能忆。<a id="a-5I"></a>谓善如理所引无覆无记。<a id="a-5J"></a>如理所引无覆无记所更亦尔。<a id="a-5K"></a>不善所更三种能忆。<a id="a-5L"></a>谓不善有覆无记。<a id="a-5M"></a>不如理所引无覆无记有覆无记。<a id="a-5N"></a>不如理所引无覆无记所更亦尔。<a id="a-5O"></a>如是说者。<a id="a-5P"></a>一一所更五种能忆。<a id="a-5Q"></a>复有六种意。<a id="a-5R"></a>谓眼识乃至意识。<a id="a-5S"></a>五识所更意识能忆。<a id="a-5T"></a>意识所更六识能忆。<a id="a-5U"></a>复有十二种意。<a id="a-5V"></a>欲界有四。<a id="a-5W"></a>谓善不善有覆无记无覆无记。<a id="a-5X"></a>色界有三。<a id="a-5Y"></a>谓前四除不善。<a id="a-5Z"></a>无色界亦尔。<a id="a-5a"></a>无漏有二。<a id="a-5b"></a>谓学无学。<a id="a-5c"></a>欲界善所更十二种能忆。<a id="a-5d"></a>不善色界善所更亦尔。<a id="a-5e"></a>欲界有覆无记所更八种能忆。<a id="a-5f"></a>谓除色界有覆无记无色界三。<a id="a-5g"></a>欲界无覆无记所更亦尔。<a id="a-5h"></a>色界有覆无记所更十种能忆。<a id="a-5i"></a>除欲界二无记。<a id="a-5j"></a>无色界善所更亦尔。<a id="a-5k"></a>色界无覆无记所更十种能忆。<a id="a-5l"></a>除无色界二无记。<a id="a-5m"></a>无色界有覆无记所更九种能忆。<a id="a-5n"></a>除欲界二无记及色界无覆无记。<a id="a-5o"></a>无色界无覆无记所更亦尔。<a id="a-5p"></a>学所更十一种能忆。<a id="a-5q"></a>除欲界有覆无记。<a id="a-5r"></a>无学所更若退法者如学说。<a id="a-5s"></a>若不退法者七种能忆。<a id="a-5t"></a>除学及四染污。<a id="a-5u"></a>由前受意为因力强。<a id="a-5v"></a>于彼所缘引生后念。<a id="a-5w"></a>不忘者。<a id="a-5x"></a>谓心不狂乱非苦所逼。<a id="a-5y"></a>尊者世友说曰。<a id="a-5z"></a>由三因缘忆本所作。<a id="a-60"></a>一善取前相故。<a id="a-61"></a>二同分相续现行故。<a id="a-62"></a>三不失念故。<a id="a-63"></a>由此虽无补特伽罗。<a id="a-64"></a>亦无前心往后心理。<a id="a-65"></a>而能忆念本所作事。</p>
  <p id="a66">何缘有情忘而复忆。<a id="a-67"></a>答有情同分相续转时。<a id="a-68"></a>于法能起相属智见。<a id="a-69"></a>此中忘者是失念义。<a id="a-6A"></a>非不念义。<a id="a-6B"></a>所以者何。<a id="a-6C"></a>无有少法名不念故。<a id="a-6D"></a>同分有三种。<a id="a-6E"></a>谓加行同分所缘同分。<a id="a-6F"></a>随顺同分。<a id="a-6G"></a>加行同分者。<a id="a-6H"></a>如有先诵素怛缆藏。<a id="a-6I"></a>中间忘失。<a id="a-6J"></a>后因如前所作加行还得记忆。<a id="a-6K"></a>先诵毗奈耶阿毗达磨藏亦尔。<a id="a-6L"></a>如是先起不净观。<a id="a-6M"></a>中间忘失。<a id="a-6N"></a>后因如前所作加行还得记忆。<a id="a-6O"></a>先起持息念界方便亦尔。<a id="a-6P"></a>曾闻有婆罗门子。<a id="a-6Q"></a>先诵得四吠陀书。<a id="a-6R"></a>中间忘失。<a id="a-6S"></a>复温诵之尽其方便不能通利。<a id="a-6T"></a>便往师所具述因缘。<a id="a-6U"></a>师即问言。<a id="a-6V"></a>汝先诵时以何加行。<a id="a-6W"></a>答言。<a id="a-6X"></a>本时手绳口诵。<a id="a-6Y"></a>师言。<a id="a-6Z"></a>汝当如本加行。<a id="a-6a"></a>彼随师教一切皆忆。<a id="a-6b"></a>所缘同分者。<a id="a-6c"></a>如有先见如是园林泉池山谷经行处等。<a id="a-6d"></a>中间忘失。<a id="a-6e"></a>后见相似园林等时一切皆忆。<a id="a-6f"></a>随顺同分者。<a id="a-6g"></a>如得随顺饮食衣服卧具房舍说法人等。<a id="a-6h"></a>则能忆念先所更事。<a id="a-6i"></a>曾闻有一苾刍。<a id="a-6j"></a>先诵得四阿笈摩。<a id="a-6k"></a>中间忘失。<a id="a-6l"></a>复温诵之尽其方便不能通利。<a id="a-6m"></a>便往尊者阿难陀所。<a id="a-6n"></a>问其因缘。<a id="a-6o"></a>尊者答言。<a id="a-6p"></a>汝今可往以油涂身温室洗浴。<a id="a-6q"></a>求诸随顺衣服饮食卧具房舍说法人等。<a id="a-6r"></a>苾刍依教悉还通利。<a id="a-6s"></a>如是同分相续转时。<a id="a-6t"></a>于法能起相属智见。<a id="a-6u"></a>问起谁相属。<a id="a-6v"></a>答三种同分有异。<a id="a-6w"></a>诵言于法能起连续智见。<a id="a-6x"></a>即是起长时流注相续智见义。<a id="a-6y"></a>复有诵云。<a id="a-6z"></a>于法能起次第智见。<a id="a-70"></a>即是起彼彼周遍行列智见义。<a id="a-71"></a>复有诵言。<a id="a-72"></a>于法能起无碍智见。<a id="a-73"></a>即是起无滞无著无断智见义。<a id="a-74"></a>复有诵言。<a id="a-75"></a>于法能起无障智见。<a id="a-76"></a>即是起离障伏所治胜怨敌智见义。<a id="a-77"></a>又以受意为因力强念便不忘。<a id="a-78"></a>应知此中前生心聚以意声说。<a id="a-79"></a>后生心聚以念声说。<a id="a-7A"></a>受意言如前释。<a id="a-7B"></a>由前受意为因力强。<a id="a-7C"></a>于彼所缘。<a id="a-7D"></a>引生后念。<a id="a-7E"></a>中间虽忘而后复忆。<a id="a-7F"></a>不忘言如前释。</p>
  <p id="a7G">何缘有情忆而复忘。<a id="a-7H"></a>答有情异分相续转时。<a id="a-7I"></a>于法不起相属智见。<a id="a-7J"></a>此中忘者。<a id="a-7K"></a>是失念义。<a id="a-7L"></a>广说如前。<a id="a-7M"></a>异分有三种。<a id="a-7N"></a>谓加行异分。<a id="a-7O"></a>所缘异分。<a id="a-7P"></a>随顺异分。<a id="a-7Q"></a>加行异分者。<a id="a-7R"></a>如有先诵素怛缆藏。<a id="a-7S"></a>中间忘失。<a id="a-7T"></a>舍之复诵毗奈耶。<a id="a-7U"></a>或阿毗达磨藏。<a id="a-7V"></a>后皆不忆。<a id="a-7W"></a>先诵毗奈耶阿毗达磨藏亦尔。<a id="a-7X"></a>如是先起不净观。<a id="a-7Y"></a>中间忘失。<a id="a-7Z"></a>舍之复起持息念。<a id="a-7a"></a>或界方便后皆不忆。<a id="a-7b"></a>先起持息念界方便亦尔。<a id="a-7c"></a>所缘异分者。<a id="a-7d"></a>如有先见如是园林泉池山谷经行处等。<a id="a-7e"></a>中间忘失。<a id="a-7f"></a>后更不见彼相似相。<a id="a-7g"></a>于前所更不复能忆。<a id="a-7h"></a>随顺异分者。<a id="a-7i"></a>如有不得随顺饮食衣服等事。<a id="a-7j"></a>于前所更不能复忆。<a id="a-7k"></a>如是异分相续转时。<a id="a-7l"></a>于法不起相属智见。<a id="a-7m"></a>问不起谁相属。<a id="a-7n"></a>答三种同分此中亦有四种异诵。<a id="a-7o"></a>与前相违应广说。<a id="a-7p"></a>又以受意为因力劣念便忘失。<a id="a-7q"></a>应知此中前生心聚以意声说。<a id="a-7r"></a>后生心聚以念声说。<a id="a-7s"></a>受意言如前释。<a id="a-7t"></a>由前受意为因力劣。<a id="a-7u"></a>于彼所缘不生后念。<a id="a-7v"></a>中间虽忆而后复忘。<a id="a-7w"></a>忘者谓心狂乱苦受所逼。<a id="a-7x"></a>尊者世友说曰。<a id="a-7y"></a>由三因缘念便忘失。<a id="a-7z"></a>一不善取前相故。<a id="a-80"></a>二异分相续现行故。<a id="a-81"></a>三失念故。<a id="a-82"></a>复作是说。<a id="a-83"></a>由八因缘念便忘失。<a id="a-84"></a>一者生时生苦所逼故念便忘失。<a id="a-85"></a>二者死时死苦所逼故。<a id="a-86"></a>三者余语多现行故。<a id="a-87"></a>四者根钝依余智故。<a id="a-88"></a>五者生非爱趣苦受所逼故。<a id="a-89"></a>六者五根于境驰散不息多放逸故。<a id="a-8A"></a>七者重烦恼障数现行故。<a id="a-8B"></a>八者不数修定心散乱故。<a id="a-8C"></a>念便忘失。</p>
  <p id="a8D">问何等智所更念有忘失。<a id="a-8E"></a>闻所成耶。<a id="a-8F"></a>思所成耶。<a id="a-8G"></a>修所成耶。<a id="a-8H"></a>生得等耶。<a id="a-8I"></a>有说。<a id="a-8J"></a>闻思所成及生得等所更念有忘失。<a id="a-8K"></a>非修所成。<a id="a-8L"></a>定力所持无忘失故。<a id="a-8M"></a>有说。<a id="a-8N"></a>修所成所更亦有忘失。<a id="a-8O"></a>身羸弱故。<a id="a-8P"></a>谓有得定身羸弱者。<a id="a-8Q"></a>心亦羸弱故。<a id="a-8R"></a>彼所更亦有忘失。<a id="a-8S"></a>问何处有忘念耶。<a id="a-8T"></a>答在欲界。<a id="a-8U"></a>非色无色界。<a id="a-8V"></a>于五趣中皆有忘念。<a id="a-8W"></a>有说地狱无有忘念。<a id="a-8X"></a>以恒忘故。<a id="a-8Y"></a>问何等补特伽罗有忘念耶。<a id="a-8Z"></a>答异生圣者皆有忘念。<a id="a-8a"></a>圣者中预流一来不还阿罗汉独觉。<a id="a-8b"></a>皆有忘念。<a id="a-8c"></a>唯除世尊。<a id="a-8d"></a>以佛成就无忘失法故。<a id="a-8e"></a>云何知然。<a id="a-8f"></a>答经为量故。<a id="a-8g"></a>如说。<a id="a-8h"></a>舍利子假使诸苾刍众。<a id="a-8i"></a>以床座舁我行经百年。<a id="a-8j"></a>欲令如来无上慧辩。<a id="a-8k"></a>有少退失无有是处。<a id="a-8l"></a>故知佛具无忘失法。</p>
  <p id="a8m">如象迹喻。<a id="a-8n"></a>契经中说。<a id="a-8o"></a>舍利子言。<a id="a-8p"></a>若内意处不坏外法处。<a id="a-8q"></a>现前及能生作意正起。<a id="a-8r"></a>尔时意识生。<a id="a-8s"></a>问意云何坏。<a id="a-8t"></a>答有三种坏。<a id="a-8u"></a>一暂时坏。<a id="a-8v"></a>二尽众同分坏。<a id="a-8w"></a>三究竟坏。<a id="a-8x"></a>暂时坏者。<a id="a-8y"></a>谓善心无间。<a id="a-8z"></a>不善无记心现前。<a id="a-90"></a>尔时名为善心暂坏。<a id="a-91"></a>乃至无记心无间。<a id="a-92"></a>善不善心现前。<a id="a-93"></a>尔时名为无记心暂坏。<a id="a-94"></a>如是欲界心无间。<a id="a-95"></a>色界不系心现前。<a id="a-96"></a>尔时名为欲界心暂坏。<a id="a-97"></a>乃至不系心无间三界心现前。<a id="a-98"></a>尔时名为不系心暂坏。<a id="a-99"></a>若入无想灭尽等至。<a id="a-9A"></a>尔时名为一切心暂坏。<a id="a-9B"></a>尽众同分坏者。<a id="a-9C"></a>谓断善根者。<a id="a-9D"></a>善心有尽众同分坏。<a id="a-9E"></a>离欲染异生不善心。<a id="a-9F"></a>有尽众同分坏如是等。<a id="a-9G"></a>究竟坏者。<a id="a-9H"></a>谓苦智已生集智未生。<a id="a-9I"></a>三界见苦所断心究竟坏。<a id="a-9J"></a>乃至灭智已生道智未生。<a id="a-9K"></a>三界见苦集灭所断心究竟坏。<a id="a-9L"></a>预流者三界见所断心究竟坏。<a id="a-9M"></a>不退法一来者。<a id="a-9N"></a>三界见所断及欲界修所断六品心究竟坏。<a id="a-9O"></a>不退法不还者。<a id="a-9P"></a>三界见所断及欲界修所断染污心究竟坏。<a id="a-9Q"></a>不退法阿罗汉。<a id="a-9R"></a>三界见修所断染污心究竟坏。<a id="a-9S"></a>不退法异生离欲染者。<a id="a-9T"></a>欲界染污心究竟坏。<a id="a-9U"></a>乃至离无所有处染者。<a id="a-9V"></a>八地染污心究竟坏。<a id="a-9W"></a>尊者世友说曰。<a id="a-9X"></a>意若遇和合缘不名为坏。<a id="a-9Y"></a>若不遇和合缘则名为坏。<a id="a-9Z"></a>复作是说。<a id="a-9a"></a>意若不为相违因所障不名为坏。<a id="a-9b"></a>若为相违因所障则名为坏。</p>
  <p id="a9c">何缘祭祀饿鬼则到非余趣耶。<a id="a-9d"></a>乃至广说。<a id="a-9e"></a>问何故作此论。<a id="a-9f"></a>答为释经故。<a id="a-9g"></a>如契经说。<a id="a-9h"></a>生闻婆罗门来诣佛所。<a id="a-9i"></a>白佛言乔答摩。<a id="a-9j"></a>我有亲里命过欲施其食。<a id="a-9k"></a>彼为得我食不。<a id="a-9l"></a>世尊告言。<a id="a-9m"></a>此事不定。<a id="a-9n"></a>所以者何。<a id="a-9o"></a>诸有情类有五趣别。<a id="a-9p"></a>若汝亲里生地狱中。<a id="a-9q"></a>食地狱食。<a id="a-9r"></a>以自存活。<a id="a-9s"></a>彼不能受汝食。<a id="a-9t"></a>生傍生趣天趣人趣。<a id="a-9u"></a>亦复如是。<a id="a-9v"></a>若汝亲里生鬼趣中。<a id="a-9w"></a>则能受汝所施饮食。<a id="a-9x"></a>婆罗门言。<a id="a-9y"></a>若我亲里不生鬼趣。<a id="a-9z"></a>所施饮食谁当受之。<a id="a-A0"></a>佛语彼言。<a id="a-A1"></a>饿鬼趣中。<a id="a-A2"></a>无汝亲里无有是处。<a id="a-A3"></a>乃至广说。<a id="a-A4"></a>彼经虽作是说。<a id="a-A5"></a>而不说何缘祭祀饿鬼则到非余。<a id="a-A6"></a>彼经是此论所依根本。<a id="a-A7"></a>彼所不说者。<a id="a-A8"></a>今应说之。<a id="a-A9"></a>故作斯论。<a id="a-AA"></a>问彼婆罗门。<a id="a-AB"></a>何故不问佛何缘祭祀饿鬼则到非余。<a id="a-AC"></a>答有二缘故。<a id="a-AD"></a>谓彼或是利根或是钝根。<a id="a-AE"></a>若是利根自能解了不须问佛。<a id="a-AF"></a>若是钝根不能生疑故不问佛。<a id="a-AG"></a>问何故世尊。<a id="a-AH"></a>不为彼说唯施饿鬼则到因缘。<a id="a-AI"></a>答亦二缘故。<a id="a-AJ"></a>谓彼或是利根或是钝根。<a id="a-AK"></a>若是利根自能解了不须佛说。<a id="a-AL"></a>若是钝根非法器故。<a id="a-AM"></a>佛不为说。</p>
  <p id="aAN">何缘祭祀饿鬼则到非余趣耶。<a id="a-AO"></a>答彼趣法尔得如是处。<a id="a-AP"></a>事生我分。<a id="a-AQ"></a>是故祭祀则到非余。<a id="a-AR"></a>此中问意此趣为以下贱故到。<a id="a-AS"></a>为以高贵故到。<a id="a-AT"></a>设尔何失。<a id="a-AU"></a>若以下贱故到者。<a id="a-AV"></a>则祭祀地狱傍生彼亦应到。<a id="a-AW"></a>若以高贵故到者。<a id="a-AX"></a>则祭祀人天彼亦应到。<a id="a-AY"></a>此中答意不以下贱故到。<a id="a-AZ"></a>亦不以高贵故到。<a id="a-Aa"></a>然由二缘。<a id="a-Ab"></a>一由彼趣法尔故。<a id="a-Ac"></a>二由业异熟故。<a id="a-Ad"></a>于中先显示彼趣法尔。<a id="a-Ae"></a>谓彼鬼趣法尔得如是处。<a id="a-Af"></a>事生我分。<a id="a-Ag"></a>是故祭祀则到非余。<a id="a-Ah"></a>欲令此义得分明故。<a id="a-Ai"></a>引世现喻。<a id="a-Aj"></a>如鹅雁孔雀鹦鹉舍利命命鸟等。<a id="a-Ak"></a>虽如意自在飞翔虚空。<a id="a-Al"></a>而神力威德不大于人。<a id="a-Am"></a>然彼趣法尔得如是处。<a id="a-An"></a>事生我分能飞翔虚空。<a id="a-Ao"></a>鬼趣亦尔。<a id="a-Ap"></a>由法尔力祭祀则到。<a id="a-Aq"></a>余趣不尔。<a id="a-Ar"></a>谓如傍生趣中鹅雁孔雀等。<a id="a-As"></a>由趣法尔力能飞翔虚空久住。<a id="a-At"></a>游戏人离神足咒术药草。<a id="a-Au"></a>欲住虚空去地四指。<a id="a-Av"></a>经须臾顷犹无能者。<a id="a-Aw"></a>然彼神力威德不胜于人。<a id="a-Ax"></a>饿鬼亦尔。<a id="a-Ay"></a>由趣法尔力。<a id="a-Az"></a>祭祀则到非余。<a id="a-B0"></a>欲令前义重分明故。<a id="a-B1"></a>引第二喻。<a id="a-B2"></a>又如一类那落迦。<a id="a-B3"></a>能忆宿住亦知他心。<a id="a-B4"></a>一类傍生。<a id="a-B5"></a>一类饿鬼。<a id="a-B6"></a>能忆宿住亦知他心。<a id="a-B7"></a>及起烟焰。<a id="a-B8"></a>兴云致雨作寒热等。<a id="a-B9"></a>虽能作是事。<a id="a-BA"></a>而神力威德不大于人。<a id="a-BB"></a>然彼趣法尔得如是处。<a id="a-BC"></a>事生我分能作是事。<a id="a-BD"></a>鬼趣亦尔。<a id="a-BE"></a>由法尔力祭祀则到。<a id="a-BF"></a>余趣不尔。<a id="a-BG"></a>此中一类那落迦。<a id="a-BH"></a>能忆宿住者。<a id="a-BI"></a>如契经说。<a id="a-BJ"></a>地狱众生作如是念。<a id="a-BK"></a>大德沙门婆罗门等。<a id="a-BL"></a>观欲将来能作过患。<a id="a-BM"></a>是大怖畏。<a id="a-BN"></a>恒为我等说断欲法。<a id="a-BO"></a>我等虽闻而不能断。<a id="a-BP"></a>今因欲故受大苦恼。<a id="a-BQ"></a>又作是念。<a id="a-BR"></a>我等昔于净行沙门婆罗门等作邪恶行。<a id="a-BS"></a>由彼为因今受此苦。<a id="a-BT"></a>问彼于何时能作是念。<a id="a-BU"></a>答于初生时非中后时。<a id="a-BV"></a>所以者何。<a id="a-BW"></a>彼初生时未受苦痛。<a id="a-BX"></a>能作是念。<a id="a-BY"></a>若受苦痛。<a id="a-BZ"></a>今生所受尚不能忆。<a id="a-Ba"></a>况先所受。<a id="a-Bb"></a>问彼住何心能作是念。<a id="a-Bc"></a>善耶。<a id="a-Bd"></a>染污耶。<a id="a-Be"></a>无覆无记耶。<a id="a-Bf"></a>答三种皆能。<a id="a-Bg"></a>问何无覆无记。<a id="a-Bh"></a>答威仪路非工巧处。<a id="a-Bi"></a>彼无工巧事故。<a id="a-Bj"></a>非异熟生。<a id="a-Bk"></a>彼异熟心是五识故。<a id="a-Bl"></a>问彼如是念。<a id="a-Bm"></a>为在意地为五识身。<a id="a-Bn"></a>答在意地非五识身。<a id="a-Bo"></a>五识中无此分别故。<a id="a-Bp"></a>问彼如是念为忆几生。<a id="a-Bq"></a>答彼唯忆一生。<a id="a-Br"></a>谓所从没来生此者。<a id="a-Bs"></a>有说。<a id="a-Bt"></a>能忆多生乃至五百。<a id="a-Bu"></a>亦知他心者。<a id="a-Bv"></a>谓地狱中有生处得知。<a id="a-Bw"></a>能知他心。<a id="a-Bx"></a>然无事可显。<a id="a-By"></a>问彼于何时能知他心。<a id="a-Bz"></a>答唯初生时。<a id="a-C0"></a>所以者何。<a id="a-C1"></a>若受苦痛心便闷乱故。<a id="a-C2"></a>问彼住何心知他心耶。<a id="a-C3"></a>答住三性心皆能知。<a id="a-C4"></a>问何无覆无记。<a id="a-C5"></a>答威仪路非工巧处。<a id="a-C6"></a>异熟生如前说。<a id="a-C7"></a>问为在意地为五识身。<a id="a-C8"></a>答在意地非五识身。<a id="a-C9"></a>以五识身缘色法故。<a id="a-CA"></a>一类傍生能忆宿住者。<a id="a-CB"></a>如契经说。</p>
  <p id="aCC">婆罗门告饷佉狗言。<a id="a-CD"></a>若是我父刀提耶者。<a id="a-CE"></a>可升此座。<a id="a-CF"></a>彼便升之。<a id="a-CG"></a>复语之言。<a id="a-CH"></a>若是我父刀提耶者。<a id="a-CI"></a>可食此饭。<a id="a-CJ"></a>彼便食之。<a id="a-CK"></a>又复告言。<a id="a-CL"></a>若是我父刀提耶者。<a id="a-CM"></a>汝命终时所藏财宝。<a id="a-CN"></a>今可示我。<a id="a-CO"></a>彼便示之。<a id="a-CP"></a>问何时能忆宿住事耶。<a id="a-CQ"></a>答初中后时并皆能忆。<a id="a-CR"></a>问住何心忆。<a id="a-CS"></a>答住三性心。<a id="a-CT"></a>问何无覆无记。<a id="a-CU"></a>答威仪路。<a id="a-CV"></a>工巧处。<a id="a-CW"></a>异熟生。<a id="a-CX"></a>皆能忆。<a id="a-CY"></a>问此在何识。<a id="a-CZ"></a>答在意地非五识身问能忆几生。<a id="a-Ca"></a>有说。<a id="a-Cb"></a>唯能忆一生。<a id="a-Cc"></a>谓所从没来生此者。<a id="a-Cd"></a>有说。<a id="a-Ce"></a>能忆多生乃至五百。<a id="a-Cf"></a>云何知然。<a id="a-Cg"></a>传说。<a id="a-Ch"></a>有一女人置儿一处。<a id="a-Ci"></a>有缘他行。<a id="a-Cj"></a>须臾有狼负其儿去。<a id="a-Ck"></a>众人捕逐而语之言。<a id="a-Cl"></a>汝今何缘负他儿去。<a id="a-Cm"></a>狼言。<a id="a-Cn"></a>此女五百生来常杀我子。<a id="a-Co"></a>我亦于其五百生中常杀其子。<a id="a-Cp"></a>若彼能舍旧怨嫌心。<a id="a-Cq"></a>我亦舍之。<a id="a-Cr"></a>女言。<a id="a-Cs"></a>已舍。<a id="a-Ct"></a>狼观此女口虽言舍而心不舍。<a id="a-Cu"></a>即便断其子命而去。<a id="a-Cv"></a>亦知他心者。<a id="a-Cw"></a>谓傍生趣亦知他心。<a id="a-Cx"></a>即如彼狼知女心事。<a id="a-Cy"></a>问何时能知。<a id="a-Cz"></a>答三时皆知。<a id="a-D0"></a>问住何心知。<a id="a-D1"></a>答住三性心。<a id="a-D2"></a>问何无覆无记。<a id="a-D3"></a>答威仪路工巧处异熟生皆能知。<a id="a-D4"></a>问此在何识。<a id="a-D5"></a>答在意地非五识。<a id="a-D6"></a>一类饿鬼能忆宿住者。<a id="a-D7"></a>如伽他说。</p>
  <p id="aD8">我昔集资财　　以法或非法</p>
  <p id="aD9">他今受富乐　　我独受贫苦</p>
  <p id="aDA">问何时能忆。<a id="a-DB"></a>答三时皆能。<a id="a-DC"></a>问住何心忆。<a id="a-DD"></a>答住三性心。<a id="a-DE"></a>问何无覆无记。<a id="a-DF"></a>答三种如前说。<a id="a-DG"></a>问此在何识。<a id="a-DH"></a>答在意地非五识身。<a id="a-DI"></a>问能忆几生。<a id="a-DJ"></a>答乃至五百。<a id="a-DK"></a>云何知然。<a id="a-DL"></a>传闻。<a id="a-DM"></a>有一女人为鬼所执。<a id="a-DN"></a>羸困欲死。<a id="a-DO"></a>咒师语言。<a id="a-DP"></a>汝今何故恼他女人。<a id="a-DQ"></a>鬼言。<a id="a-DR"></a>此女五百生来常害我命。<a id="a-DS"></a>我亦于其五百生中常害彼命。<a id="a-DT"></a>彼若能舍旧怨嫌心。<a id="a-DU"></a>我亦舍之。<a id="a-DV"></a>女言。<a id="a-DW"></a>已舍。<a id="a-DX"></a>鬼观此女口虽言舍而心不舍。<a id="a-DY"></a>便害而去。<a id="a-DZ"></a>亦知他心者。<a id="a-Da"></a>即如彼鬼知女心事。<a id="a-Db"></a>问何时能知。<a id="a-Dc"></a>答三时皆能。<a id="a-Dd"></a>问住何心知。<a id="a-De"></a>答住三性心。<a id="a-Df"></a>问何无覆无记。<a id="a-Dg"></a>答三种如前说。<a id="a-Dh"></a>问此在何识。<a id="a-Di"></a>答在意地非五识。<a id="a-Dj"></a>及起烟焰兴云致雨。<a id="a-Dk"></a>作寒热等者。<a id="a-Dl"></a>此唯傍生趣能非余趣。<a id="a-Dm"></a>傍生趣中唯龙能。<a id="a-Dn"></a>非余类。<a id="a-Do"></a>问若尔。<a id="a-Dp"></a>经说当云何通。<a id="a-Dq"></a>如说。<a id="a-Dr"></a>有天能兴云。<a id="a-Ds"></a>有天能降雨。<a id="a-Dt"></a>有天作寒热。<a id="a-Du"></a>有天起风雷。<a id="a-Dv"></a>答应知彼经说龙为天。<a id="a-Dw"></a>如余经说。</p>
  <p id="aDx">佛告阿难。<a id="a-Dy"></a>汝看天雨为不雨耶。<a id="a-Dz"></a>彼亦于龙以天声说。<a id="a-E0"></a>问起烟焰等。<a id="a-E1"></a>为多龙作。<a id="a-E2"></a>为一龙耶。<a id="a-E3"></a>答一龙亦能。<a id="a-E4"></a>问若尔何故经作是说。<a id="a-E5"></a>有天能兴云有天能致雨。<a id="a-E6"></a>乃至广说。<a id="a-E7"></a>答随别所乐故作是说。<a id="a-E8"></a>谓或有龙。<a id="a-E9"></a>唯乐兴云。<a id="a-EA"></a>或复有龙。<a id="a-EB"></a>唯乐致雨。<a id="a-EC"></a>余亦如是。<a id="a-ED"></a>此中烟焰云雨等事。<a id="a-EE"></a>是龙加行所引发故。<a id="a-EF"></a>唯是彼龙近士用果。<a id="a-EG"></a>若从龙宫所流出水。<a id="a-EH"></a>非彼加行所引发故。<a id="a-EI"></a>是一切有情共增上果。<a id="a-EJ"></a>如地狱等由趣法尔力。<a id="a-EK"></a>虽有如上所说事。<a id="a-EL"></a>而神力威德不大于人。<a id="a-EM"></a>鬼趣亦尔。<a id="a-EN"></a>由趣法尔力。<a id="a-EO"></a>祭祀则到非余。<a id="a-EP"></a>复有说者。<a id="a-EQ"></a>五趣皆有法尔胜事。<a id="a-ER"></a>谓地狱趣异熟色等断已还续。<a id="a-ES"></a>余趣不尔。<a id="a-ET"></a>傍生趣中有能飞空兴云雨等。<a id="a-EU"></a>饿鬼趣中祭祀则到。<a id="a-EV"></a>人趣能受善戒恶戒。<a id="a-EW"></a>修胜品善。<a id="a-EX"></a>勇猛强记智力深远。<a id="a-EY"></a>天趣中欲天。<a id="a-EZ"></a>随其所须应念则至。<a id="a-Ea"></a>色无色天有胜生胜定。<a id="a-Eb"></a>复有说者。<a id="a-Ec"></a>诸方亦有法尔胜事谓支那国虽奴仆等。<a id="a-Ed"></a>皆衣缯绢。<a id="a-Ee"></a>余方贵胜所不能得。<a id="a-Ef"></a>印度等国乃至贫贱皆衣氎衣。<a id="a-Eg"></a>余方贵人亦不能得。<a id="a-Eh"></a>迦湿弥罗国中秋时牛颈系郁金花鬘余方胜人所不能得。<a id="a-Ei"></a>北方贫人饮葡萄酒余方富者亦不能得。<a id="a-Ej"></a>如诸方有法尔胜事。<a id="a-Ek"></a>饿鬼亦尔祭祀则到。<a id="a-El"></a>有说。<a id="a-Em"></a>诸趣法尔有异。<a id="a-En"></a>谓四趣中一一皆有生处得智。<a id="a-Eo"></a>唯人趣无三恶趣有。<a id="a-Ep"></a>如前广说。<a id="a-Eq"></a>天趣有能忆宿住者。<a id="a-Er"></a>如伽他说。</p>
  <p id="aEs">我施誓多林　　蒙大法王住</p>
  <p id="aEt">贤圣僧受用　　故我心欢喜</p>
  <p id="aEu">彼亦知他心。<a id="a-Ev"></a>而无现事可说何时忆知等。<a id="a-Ew"></a>如傍生鬼随应广说。<a id="a-Ex"></a>问此生处得智为忆知几趣。<a id="a-Ey"></a>有说各唯自忆知。<a id="a-Ez"></a>有说地狱唯忆知地狱。<a id="a-F0"></a>傍生忆知二趣。<a id="a-F1"></a>饿鬼忆知三趣。<a id="a-F2"></a>天忆知五趣。<a id="a-F3"></a>问若傍生不知天者。<a id="a-F4"></a>施设论说当云何通。<a id="a-F5"></a>如说。<a id="a-F6"></a>善住龙王等知帝释心念。<a id="a-F7"></a>乃至广说。<a id="a-F8"></a>答此是比知非现知故无相违过。<a id="a-F9"></a>如是说者此事不定。<a id="a-FA"></a>如狼及鬼忆知人故。<a id="a-FB"></a>问何故人趣无此智耶。<a id="a-FC"></a>答非田非器。<a id="a-FD"></a>乃至广说。<a id="a-FE"></a>复次人趣有瞻相智。<a id="a-FF"></a>睹言相智。<a id="a-FG"></a>本性念生智。<a id="a-FH"></a>妙愿智等。<a id="a-FI"></a>覆蔽彼故。<a id="a-FJ"></a>如生处得智。<a id="a-FK"></a>余趣皆有唯人趣无。<a id="a-FL"></a>如是祭祀。<a id="a-FM"></a>唯鬼趣到。<a id="a-FN"></a>余趣不尔。<a id="a-FO"></a>如是已显示由趣法尔力。<a id="a-FP"></a>祭祀饿鬼则到非余。<a id="a-FQ"></a>今当显示由业异熟。<a id="a-FR"></a>复次有人长夜起如是欲。<a id="a-FS"></a>如是爱乐我当娶妇。<a id="a-FT"></a>为儿娶妇。<a id="a-FU"></a>为孙娶妇。<a id="a-FV"></a>令生子孙绍继不绝。<a id="a-FW"></a>我命终已若生鬼趣。<a id="a-FX"></a>彼念我故当祭祀我。<a id="a-FY"></a>由彼长夜有此欲乐。<a id="a-FZ"></a>是故祭祀则到非余。<a id="a-Fa"></a>谓彼由起如是欲乐。<a id="a-Fb"></a>引发诸业生鬼趣中。<a id="a-Fc"></a>是故祭祀则到非余。<a id="a-Fd"></a>如诸聚落城邑中人。<a id="a-Fe"></a>或为子孙不断绝故。<a id="a-Ff"></a>或为财产转增盛故。<a id="a-Fg"></a>或为富名久流传故。<a id="a-Fh"></a>以法非法集诸财宝牛羊等物。<a id="a-Fi"></a>于己亲属尚不欲与。<a id="a-Fj"></a>况施他人。<a id="a-Fk"></a>彼由悭贪缠缚心故。<a id="a-Fl"></a>舍人同分生鬼趣中。<a id="a-Fm"></a>于自舍宅水窦厕溷不净处住。<a id="a-Fn"></a>彼有亲属追恋生苦。<a id="a-Fo"></a>作是念言。<a id="a-Fp"></a>彼集财产自不受用。<a id="a-Fq"></a>亦不施人。<a id="a-Fr"></a>今生何所。<a id="a-Fs"></a>遂集亲里。<a id="a-Ft"></a>请诸沙门婆罗门等。<a id="a-Fu"></a>设大施会。<a id="a-Fv"></a>愿此资彼舍苦受乐。<a id="a-Fw"></a>尔时饿鬼于自住处。<a id="a-Fx"></a>见如是事。<a id="a-Fy"></a>于自亲里生眷属想。<a id="a-Fz"></a>于其财物生己有想。<a id="a-G0"></a>即时欢喜。<a id="a-G1"></a>于福田所。<a id="a-G2"></a>生信敬心。<a id="a-G3"></a>于其所作起随喜心。<a id="a-G4"></a>便离重苦。<a id="a-G5"></a>由此因缘祭祀则到。<a id="a-G6"></a>问若尔何故。<a id="a-G7"></a>不名他作业他受果耶。<a id="a-G8"></a>答不尔。<a id="a-G9"></a>彼于尔时。<a id="a-GA"></a>由生敬信随喜心故。<a id="a-GB"></a>见施功德悭贪过失。<a id="a-GC"></a>由此增长舍相应思。<a id="a-GD"></a>成顺现受业得现法果故。<a id="a-GE"></a>尊者世友说曰。<a id="a-GF"></a>今所受果是先业所引。<a id="a-GG"></a>先业有障以今业除之故。<a id="a-GH"></a>无他作业他受果失。<a id="a-GI"></a>谓彼饿鬼先世已造感饮食业。<a id="a-GJ"></a>但由悭贪障蔽心故。<a id="a-GK"></a>于所饮食起倒想见不得受用。<a id="a-GL"></a>然彼饿鬼有二种。<a id="a-GM"></a>一乐净。<a id="a-GN"></a>二乐不净。<a id="a-GO"></a>彼乐净者。<a id="a-GP"></a>以悭贪故河见非河。<a id="a-GQ"></a>水见为血。<a id="a-GR"></a>所有饮食见为不净。<a id="a-GS"></a>乐不净者。<a id="a-GT"></a>河见干枯。<a id="a-GU"></a>水见无水。<a id="a-GV"></a>满饮食器悉见为空。<a id="a-GW"></a>若彼亲里为设施会。<a id="a-GX"></a>彼便信敬起随喜心。<a id="a-GY"></a>见施功德。<a id="a-GZ"></a>悭贪过失舍相应思。<a id="a-Ga"></a>得增长故除想见倒。<a id="a-Gb"></a>彼乐净者。<a id="a-Gc"></a>见河是河。<a id="a-Gd"></a>见水澄清。<a id="a-Ge"></a>于诸饮食皆见净妙。<a id="a-Gf"></a>乐不净者。<a id="a-Gg"></a>见河盈溢见水是水。<a id="a-Gh"></a>见饮食器悉皆盈满。<a id="a-Gi"></a>故彼亲里祭祀则到。<a id="a-Gj"></a>有作是说。<a id="a-Gk"></a>彼先世亦有感饮食业。<a id="a-Gl"></a>但由悭贪所覆蔽故。<a id="a-Gm"></a>今时感得怯劣身心。<a id="a-Gn"></a>诸饮食处必有大力鬼神守护。<a id="a-Go"></a>彼怯劣故不能得往。<a id="a-Gp"></a>设复得往亦不敢食。<a id="a-Gq"></a>若彼亲里为设施会。<a id="a-Gr"></a>广说乃至舍相应思。<a id="a-Gs"></a>得增长故。<a id="a-Gt"></a>令彼身心转得强胜。<a id="a-Gu"></a>由此能至有饮食处。<a id="a-Gv"></a>食其饮食。<a id="a-Gw"></a>由此因缘祭祀则到。<a id="a-Gx"></a>是故无有他作业他受果失。<a id="a-Gy"></a>大德说曰。<a id="a-Gz"></a>彼先虽造感饮食业。<a id="a-H0"></a>以微劣故未能与果。<a id="a-H1"></a>若彼亲里为设施会。<a id="a-H2"></a>广说乃至舍相应思得增长故。<a id="a-H3"></a>先所作业便能与果。<a id="a-H4"></a>故彼亲里祭祀则到。<a id="a-H5"></a>由此无有他作业他受果失。<a id="a-H6"></a>问舍相应思得增长已。<a id="a-H7"></a>为但感资具为亦感得胜身心耶。<a id="a-H8"></a>答二种俱得。<a id="a-H9"></a>胜身心者。<a id="a-HA"></a>舍劣色香味触。<a id="a-HB"></a>得胜色香味触。<a id="a-HC"></a>舍无威德得有威德。<a id="a-HD"></a>感资具者。<a id="a-HE"></a>谓得饮食衣服园林宅舍等事。<a id="a-HF"></a>问若生余趣亲里为其修福业者。<a id="a-HG"></a>彼亦得不。<a id="a-HH"></a>答若彼亦能生于信。<a id="a-HI"></a>敬随喜之心。<a id="a-HJ"></a>令舍俱思得增长者。<a id="a-HK"></a>亦得其福。<a id="a-HL"></a>问若尔。<a id="a-HM"></a>此中何故不说。<a id="a-HN"></a>答应说而不说者。<a id="a-HO"></a>当知此义有余。<a id="a-HP"></a>有说。<a id="a-HQ"></a>此中从多分说。<a id="a-HR"></a>谓饿鬼中多有是事。<a id="a-HS"></a>余趣不尔故。<a id="a-HT"></a>有说。<a id="a-HU"></a>鬼趣多有。<a id="a-HV"></a>如是业故。<a id="a-HW"></a>谓造此业者。<a id="a-HX"></a>多生鬼趣故。<a id="a-HY"></a>有说鬼趣于人常希求故。<a id="a-HZ"></a>有说。<a id="a-Ha"></a>鬼趣饥渴所逼。<a id="a-Hb"></a>于一切处常有希望。<a id="a-Hc"></a>是故偏说。<a id="a-Hd"></a>此中应辨五趣义。<a id="a-He"></a>如定蕴当广分别。</p>
 </body>
</html>