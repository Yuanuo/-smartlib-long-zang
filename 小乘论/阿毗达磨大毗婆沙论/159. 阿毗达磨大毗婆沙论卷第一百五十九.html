<!doctype html>
<html id="z3IBVfP13q" data-ver="733">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第一百五十九</h1>
  <h2 id="a2">定蕴第七中得纳息第一之三</h2>
  <p id="a3">诸法善无色起。<a id="a-4"></a>彼法善心俱耶。<a id="a-5"></a>乃至广说问何故作此论。<a id="a-6"></a>答欲止说无相应法无生老住灭无退者意。<a id="a-7"></a>及欲显说自宗正理相应法故而作斯论。<a id="a-8"></a>问何故此中唯问无色起不问色耶。<a id="a-9"></a>答彼作论者意欲尔故。<a id="a-A"></a>随彼意欲而作此论。<a id="a-B"></a>但不违法相便不应责。<a id="a-C"></a>有说。<a id="a-D"></a>若法一切界。<a id="a-E"></a>一切地。<a id="a-F"></a>一切部。<a id="a-G"></a>一切心中可得者。<a id="a-H"></a>此中问之。<a id="a-I"></a>色法非一切界。<a id="a-J"></a>乃至非一切心中可得故。<a id="a-K"></a>此不问。<a id="a-L"></a>有说。<a id="a-M"></a>若法多分是心俱有。<a id="a-N"></a>由心力生随心而转。<a id="a-O"></a>此中则问。<a id="a-P"></a>色法多分非心俱有。<a id="a-Q"></a>非心力生。<a id="a-R"></a>非随心转。<a id="a-S"></a>如苦法智忍时有九十八随眠得起。<a id="a-T"></a>然彼诸得非忍俱有。<a id="a-U"></a>非忍力生。<a id="a-V"></a>非随忍转。<a id="a-W"></a>虽与忍俱同无色法尚不说。<a id="a-X"></a>彼与忍心俱。<a id="a-Y"></a>况诸色法是故不问。<a id="a-Z"></a>此中所说无色法起善等心俱者。<a id="a-a"></a>要是彼心势力所引。<a id="a-b"></a>诸无色法。</p>
  <p id="ac">诸法善无色起。<a id="a-d"></a>彼法善心俱耶。<a id="a-e"></a>答诸法善无色起。<a id="a-f"></a>彼法或善心俱。<a id="a-g"></a>或不善心俱。<a id="a-h"></a>或无记心俱。<a id="a-i"></a>云何善心俱。<a id="a-j"></a>答诸法彼心相应。<a id="a-k"></a>彼心俱有。<a id="a-l"></a>善无色彼心相应。<a id="a-m"></a>善无色者。<a id="a-n"></a>谓善心所法。<a id="a-o"></a>彼心俱有。<a id="a-p"></a>善无色者。<a id="a-q"></a>谓彼法生老住无常。<a id="a-r"></a>此中亦有同类得起略故不说彼应准知。<a id="a-s"></a>云何不善心俱。<a id="a-t"></a>答如不善心。<a id="a-u"></a>若退若生。<a id="a-v"></a>善法得起不善心退善得起者。<a id="a-w"></a>谓诸圣者已离欲染。<a id="a-x"></a>若起欲界下下下中二品缠退时。<a id="a-y"></a>彼心与一来果及胜果道。<a id="a-z"></a>并善恶作忧根俱生品四蕴诸得俱起。<a id="a-10"></a>若起下上品缠退时。<a id="a-11"></a>犹能护加行者。<a id="a-12"></a>彼心亦与如前善得俱起。<a id="a-13"></a>其有不能护加行者。<a id="a-14"></a>除一来胜果道。<a id="a-15"></a>彼心与余如前善得俱起。<a id="a-16"></a>问此中云何名护加行不护加行耶。<a id="a-17"></a>答令于修断彼加行有能护烦恼势力现在前时。<a id="a-18"></a>有不能护故。<a id="a-19"></a>若起中下乃至上中五品缠退时。<a id="a-1A"></a>彼心与预流果。<a id="a-1B"></a>及胜果道。<a id="a-1C"></a>并善恶作忧根俱生品四蕴诸得俱起。<a id="a-1D"></a>若起上上品缠退时。<a id="a-1E"></a>犹能护加行者。<a id="a-1F"></a>彼心亦与如前善得俱起。<a id="a-1G"></a>其有不能护加行者。<a id="a-1H"></a>除预流胜果道。<a id="a-1I"></a>彼心与余如前善得俱起。<a id="a-1J"></a>若一来者前六品缠随起何退。<a id="a-1K"></a>除善恶作忧根俱生品得。<a id="a-1L"></a>彼心随其所应与余如前善得俱起。<a id="a-1M"></a>若诸异生已离欲染。<a id="a-1N"></a>随起何品不善缠退时。<a id="a-1O"></a>彼心与善恶作忧根俱生品四蕴诸得俱起。<a id="a-1P"></a>不善心生善得起者。<a id="a-1Q"></a>谓从色无色界殁生欲界。<a id="a-1R"></a>以不善心结生时。<a id="a-1S"></a>彼心与欲界生得善四蕴诸得俱起。<a id="a-1T"></a>有说。<a id="a-1U"></a>彼心亦有与一分闻思所成四蕴诸得俱起。<a id="a-1V"></a>云何无记心俱。<a id="a-1W"></a>答如无记心若退若生。<a id="a-1X"></a>善法得起。<a id="a-1Y"></a>无记心退善得起者。<a id="a-1Z"></a>谓阿罗汉退胜根住劣根时。<a id="a-1a"></a>彼无记心与劣根品善得俱起。<a id="a-1b"></a>学退胜种性。<a id="a-1c"></a>住劣种性亦尔若阿罗汉起非想非非想处缠退时。<a id="a-1d"></a>彼心与不还果及胜果道。<a id="a-1e"></a>并非想非非想处顺退分诸得俱起。<a id="a-1f"></a>如是乃至起初静虑后八品缠退时。<a id="a-1g"></a>彼心与不还果。<a id="a-1h"></a>及胜果道。<a id="a-1i"></a>并初静虑顺退分诸得俱起。<a id="a-1j"></a>若起初静虑上上品缠退时。<a id="a-1k"></a>犹能护加行者。<a id="a-1l"></a>彼心亦与如前善得俱起。<a id="a-1m"></a>其有不能护加行者。<a id="a-1n"></a>除不还胜果道。<a id="a-1o"></a>彼心与余如前善得俱起。<a id="a-1p"></a>若不还者及诸异生。<a id="a-1q"></a>已离无所有处染。<a id="a-1r"></a>起无所有处缠退时。<a id="a-1s"></a>彼心与无所有处顺退分诸得俱起。<a id="a-1t"></a>如是乃至起初静虑缠退时。<a id="a-1u"></a>彼心与初静虑顺退分诸得俱起。<a id="a-1v"></a>如已离无所有处染。<a id="a-1w"></a>若已离识处染。<a id="a-1x"></a>乃至已离初静虑染应知亦尔。<a id="a-1y"></a>若诸异生已离欲染。<a id="a-1z"></a>起欲界有身见边执见缠退时。<a id="a-20"></a>彼心与善恶作忧根俱生品四蕴诸得俱起。<a id="a-21"></a>无记心生善得起者。<a id="a-22"></a>谓无色界上地殁生下地时。<a id="a-23"></a>彼心与彼地善四蕴诸得俱起。<a id="a-24"></a>若从无色界。<a id="a-25"></a>及上静虑地殁。<a id="a-26"></a>生下诸静虑地时。<a id="a-27"></a>彼心与彼地善五蕴诸得俱起。<a id="a-28"></a>若从色无色界殁生欲界。<a id="a-29"></a>以有身见边执见结生时。<a id="a-2A"></a>彼心与欲界生得善四蕴诸得俱起。<a id="a-2B"></a>有说。<a id="a-2C"></a>彼心亦有与一分闻思所成诸得俱起。<a id="a-2D"></a>若从欲界殁生上二界。<a id="a-2E"></a>及上二界下地殁生上地时。<a id="a-2F"></a>彼心与彼地生得善四蕴诸得。<a id="a-2G"></a>俱起。</p>
  <p id="a2H">设法善心俱起。<a id="a-2I"></a>彼法善无色耶。<a id="a-2J"></a>答诸法善心俱起。<a id="a-2K"></a>彼法或善无。<a id="a-2L"></a>色或无记无色。<a id="a-2M"></a>云何善无色。<a id="a-2N"></a>答诸法彼心相应。<a id="a-2O"></a>彼心俱有善无色。<a id="a-2P"></a>义如前释。<a id="a-2Q"></a>云何无记无色。<a id="a-2R"></a>答如善心胜进。<a id="a-2S"></a>无记法得起。<a id="a-2T"></a>及住善心无记诸根长养大种增益。<a id="a-2U"></a>彼法得生老住无常。<a id="a-2V"></a>善心胜进无记得起者。<a id="a-2W"></a>谓离欲染第九无间道灭。<a id="a-2X"></a>解脱道起时。<a id="a-2Y"></a>彼心与初静虑果。<a id="a-2Z"></a>无记通果心品诸得俱起。<a id="a-2a"></a>乃至离第三静虑染。<a id="a-2b"></a>第九无间道灭。<a id="a-2c"></a>解脱道起时。<a id="a-2d"></a>彼心与第四静虑果。<a id="a-2e"></a>无记通果心品诸得俱起。<a id="a-2f"></a>金刚喻定灭。<a id="a-2g"></a>尽智起时。<a id="a-2h"></a>彼心与随所应静虑果。<a id="a-2i"></a>无记通果心品诸得俱起。<a id="a-2j"></a>已离欲染。<a id="a-2k"></a>信胜解练根作见至加行道时。<a id="a-2l"></a>有说。<a id="a-2m"></a>及解脱道时。<a id="a-2n"></a>彼心与随所应静虑果。<a id="a-2o"></a>无记通果心品诸得俱起。<a id="a-2p"></a>时解脱阿罗汉练根作不动。<a id="a-2q"></a>依未至定乃至第四静虑。<a id="a-2r"></a>加行道时彼心与随所应静虑果。<a id="a-2s"></a>无记通果心品诸得俱起及依一切地第九解脱道时。<a id="a-2t"></a>彼心与四静虑果。<a id="a-2u"></a>无记通果心品诸得俱起。<a id="a-2v"></a>引发五通诸加行道五无间道。<a id="a-2w"></a>三解脱道时。<a id="a-2x"></a>杂修静虑初后无间解脱道时。<a id="a-2y"></a>起四无量。<a id="a-2z"></a>初三解脱。<a id="a-30"></a>八胜处。<a id="a-31"></a>前八遍处时。<a id="a-32"></a>起无碍解。<a id="a-33"></a>及依未至定。<a id="a-34"></a>乃至第四静虑增长时起无诤愿智边际定。<a id="a-35"></a>及增长时依未至定乃至第四静虑起空空无愿无愿无相无相等诸功德及增长时彼心与随所应静虑果。<a id="a-36"></a>无记通果心品诸得俱起。<a id="a-37"></a>及住善心乃至彼法得生老住无常者。<a id="a-38"></a>谓生欲色界善心流注久相续起时。<a id="a-39"></a>诸根大种长养增益彼心。<a id="a-3A"></a>与彼得四相俱起。<a id="a-3B"></a>诸根长养大种增益。<a id="a-3C"></a>问答解释如大种蕴。</p>
  <p id="a3D">诸法不善无色起彼法不善心俱耶。<a id="a-3E"></a>答诸法不善无色起。<a id="a-3F"></a>彼法或不善心俱。<a id="a-3G"></a>或无记心俱。<a id="a-3H"></a>云何不善心俱。<a id="a-3I"></a>答诸法彼心相应。<a id="a-3J"></a>彼心俱有不善无。<a id="a-3K"></a>色义如前释。<a id="a-3L"></a>云何无记心俱。<a id="a-3M"></a>答如无记心若退若生不善法得起无记心退不善得起者。<a id="a-3N"></a>谓诸异生已离欲染。<a id="a-3O"></a>起欲界有身见边执见缠退时。<a id="a-3P"></a>彼心与见修所断。<a id="a-3Q"></a>不善四蕴诸得俱起。<a id="a-3R"></a>无记心生不善得起者。<a id="a-3S"></a>谓从色无色界殁生欲界。<a id="a-3T"></a>以有身见边执见结生时。<a id="a-3U"></a>彼心与见修所断不善四蕴诸得俱起。<a id="a-3V"></a>设法不善心俱起。<a id="a-3W"></a>彼法不善无色耶。<a id="a-3X"></a>答诸法不善心俱起。<a id="a-3Y"></a>彼法或不善无色。<a id="a-3Z"></a>或善无色。<a id="a-3a"></a>或无记无色。<a id="a-3b"></a>云何不善无色。<a id="a-3c"></a>答诸法彼心相应。<a id="a-3d"></a>彼心俱有不善无色。<a id="a-3e"></a>义如前释。<a id="a-3f"></a>云何善无色。<a id="a-3g"></a>答如不善心若退若生善法得起。<a id="a-3h"></a>此如前善无色起不善心俱释。<a id="a-3i"></a>云何无记无色。<a id="a-3j"></a>答如不善心若退若生。<a id="a-3k"></a>无记法得起及住不善心无记诸根长养大种增益。<a id="a-3l"></a>彼法得生老住无常。<a id="a-3m"></a>不善心退无记得起者。<a id="a-3n"></a>谓阿罗汉起欲界缠退时。<a id="a-3o"></a>彼心与上八地修所断无记四蕴诸得俱起。<a id="a-3p"></a>诸不还者。<a id="a-3q"></a>若已离无所有处染。<a id="a-3r"></a>起欲界缠退时。<a id="a-3s"></a>彼心与七地修所断无记四蕴诸得俱起。<a id="a-3t"></a>乃至若已离初静虑染。<a id="a-3u"></a>未离第二静虑染。<a id="a-3v"></a>起欲界缠退时。<a id="a-3w"></a>彼心与一地修所断无记四蕴诸得俱起。<a id="a-3x"></a>诸异生类若已离无所有处染。<a id="a-3y"></a>起不善缠退时。<a id="a-3z"></a>彼心与七地见修所断。<a id="a-40"></a>及欲界见所断。<a id="a-41"></a>无记四蕴诸得俱起。<a id="a-42"></a>乃至若已离初静虑染。<a id="a-43"></a>未离第二静虑染。<a id="a-44"></a>起不善缠退时。<a id="a-45"></a>彼心与一地见修所断。<a id="a-46"></a>及欲界见所断。<a id="a-47"></a>无记四蕴诸得俱起。<a id="a-48"></a>若已离欲界染。<a id="a-49"></a>未离初静虑染。<a id="a-4A"></a>起不善缠退时。<a id="a-4B"></a>彼心与欲界见所断无记四蕴诸得俱起。<a id="a-4C"></a>不善心生无记得起者。<a id="a-4D"></a>谓非想非非想处殁生欲界。<a id="a-4E"></a>以不善心结生时彼心与七地见修所断。<a id="a-4F"></a>及欲界见所断无记四蕴。<a id="a-4G"></a>修所断无记色行二蕴诸得俱起。<a id="a-4H"></a>有说。<a id="a-4I"></a>亦与欲界修所断。<a id="a-4J"></a>无记心心所诸得俱起。<a id="a-4K"></a>谓善串习威仪路工巧处四蕴。<a id="a-4L"></a>乃至初静虑殁生欲界。<a id="a-4M"></a>以不善心结生时。<a id="a-4N"></a>彼心与欲界见所断无记四蕴。<a id="a-4O"></a>修所断无记色行二蕴诸得俱起。<a id="a-4P"></a>有说。<a id="a-4Q"></a>亦与欲界修所断无记心心所诸得俱起。<a id="a-4R"></a>如前说。<a id="a-4S"></a>及住不善心。<a id="a-4T"></a>乃至彼法得生老住无常者。<a id="a-4U"></a>谓诸异生三十四随眠。<a id="a-4V"></a>圣者四随眠随一流注久相续起时。<a id="a-4W"></a>诸根大种长养增益。<a id="a-4X"></a>彼心与彼得四相俱起。<a id="a-4Y"></a>余如前说。</p>
  <p id="a4Z">诸法无记无色起。<a id="a-4a"></a>彼法无记心俱耶。<a id="a-4b"></a>答诸法无记无色起。<a id="a-4c"></a>彼法或无记心俱。<a id="a-4d"></a>或善心俱。<a id="a-4e"></a>或不善心俱。<a id="a-4f"></a>云何无记心俱。<a id="a-4g"></a>答诸法彼心相应。<a id="a-4h"></a>彼心俱有无记无色。<a id="a-4i"></a>义如前释。<a id="a-4j"></a>云何善心俱。<a id="a-4k"></a>答如善心胜进无记法得起。<a id="a-4l"></a>及住善心无记诸根长养大种增益。<a id="a-4m"></a>彼法得生老住无常。<a id="a-4n"></a>此如前善心俱起无记无色释。<a id="a-4o"></a>云何不善心俱。<a id="a-4p"></a>答如不善心若退若生无记法得起。<a id="a-4q"></a>及住不善心。<a id="a-4r"></a>无记诸根长养大种增益。<a id="a-4s"></a>彼法得生老住无常。<a id="a-4t"></a>此如前不善心俱起无记无色释。<a id="a-4u"></a>设法无记心俱起。<a id="a-4v"></a>彼法无记无色耶。<a id="a-4w"></a>答诸法无记心俱起。<a id="a-4x"></a>彼法或无记无色或善无色。<a id="a-4y"></a>或不善无。<a id="a-4z"></a>色云何无记无色。<a id="a-50"></a>答诸法彼心相应。<a id="a-51"></a>彼心俱有无记无色。<a id="a-52"></a>义如前释。<a id="a-53"></a>云何善无色。<a id="a-54"></a>答如无记心若退若生善法得起。<a id="a-55"></a>此如前善无色起无记心俱释。<a id="a-56"></a>云何不善无色。<a id="a-57"></a>答如无记心若退若生不善法得起。<a id="a-58"></a>此如前不善无色起无记心俱释。<a id="a-59"></a>诸法欲界无色起彼法欲界心俱耶。<a id="a-5A"></a>答诸法欲界无色起。<a id="a-5B"></a>彼法或欲界心俱。<a id="a-5C"></a>或色界心俱。<a id="a-5D"></a>或无色界心俱。<a id="a-5E"></a>或不系心俱。<a id="a-5F"></a>云何欲界心俱。<a id="a-5G"></a>答诸法彼心相应彼心俱有。<a id="a-5H"></a>欲界无色彼心相应。<a id="a-5I"></a>欲界无色者。<a id="a-5J"></a>谓欲界心所法彼心俱有。<a id="a-5K"></a>欲界无色者。<a id="a-5L"></a>谓彼法生老住无常。<a id="a-5M"></a>此中亦有同类得起。<a id="a-5N"></a>略故不说。<a id="a-5O"></a>云何色界心俱。<a id="a-5P"></a>答如色界心若生若胜进欲界法得起。<a id="a-5Q"></a>及住色界心欲界诸根长养大种增益。<a id="a-5R"></a>彼法得生老住无常。<a id="a-5S"></a>色界心生欲界得起者。<a id="a-5T"></a>谓无色界殁。<a id="a-5U"></a>若生第四静虑时。<a id="a-5V"></a>彼心与第四静虑果。<a id="a-5W"></a>欲界通果心品诸得俱起。<a id="a-5X"></a>乃至若生初静虑时。<a id="a-5Y"></a>彼心与初静虑果。<a id="a-5Z"></a>欲界通果心品诸得俱起。<a id="a-5a"></a>如无色界殁生色界。<a id="a-5b"></a>上地殁生下地亦尔。<a id="a-5c"></a>色界心胜进欲界得起者。<a id="a-5d"></a>谓以世俗道离欲界染。<a id="a-5e"></a>第九无间道灭。<a id="a-5f"></a>解脱道起时。<a id="a-5g"></a>彼心与初静虑果。<a id="a-5h"></a>欲界通果心品诸得俱起。<a id="a-5i"></a>乃至以世俗道离第三静虑染。<a id="a-5j"></a>第九无间道灭。<a id="a-5k"></a>解脱道起时。<a id="a-5l"></a>彼心与第四静虑果。<a id="a-5m"></a>欲界通果心品诸得俱起。<a id="a-5n"></a>已离欲染信胜解练根作见至。<a id="a-5o"></a>世俗加行道时。<a id="a-5p"></a>彼心与随所应静虑果。<a id="a-5q"></a>欲界通果心品诸得俱起。<a id="a-5r"></a>依未至定。<a id="a-5s"></a>乃至第四静虑。<a id="a-5t"></a>时解脱阿罗汉练根作不动世俗加行道时。<a id="a-5u"></a>彼心与随所应静虑果。<a id="a-5v"></a>欲界通果心品诸得俱起。<a id="a-5w"></a>引发五通诸加行道五无间道。<a id="a-5x"></a>二解脱道。<a id="a-5y"></a>及世俗他心智通。<a id="a-5z"></a>解脱道时。<a id="a-60"></a>杂修静虑中间心时起四无量。<a id="a-61"></a>初三解脱。<a id="a-62"></a>八胜处前八遍处时起无碍解及依未至定乃至第四静虑。<a id="a-63"></a>世俗无碍解增长时起无诤愿智边际定。<a id="a-64"></a>及增长时依未至定乃至第四静虑。<a id="a-65"></a>起空空无愿无愿无相无相等世俗诸功德。<a id="a-66"></a>及增长时彼心与随所应静虑果。<a id="a-67"></a>欲界通果心品诸得俱起。<a id="a-68"></a>及住色界心。<a id="a-69"></a>乃至彼法得生老住无常者。<a id="a-6A"></a>谓生欲界入色界定时。<a id="a-6B"></a>诸根大种长养增益。<a id="a-6C"></a>彼心与彼得四相俱起。<a id="a-6D"></a>云何无色界心俱。<a id="a-6E"></a>答如住无色界心。<a id="a-6F"></a>欲界诸根长养大种增益。<a id="a-6G"></a>彼法得生老住无常。<a id="a-6H"></a>谓生欲界入无色界定时。<a id="a-6I"></a>诸根大种长养增益彼心与彼得四相俱起。<a id="a-6J"></a>云何不系心俱。<a id="a-6K"></a>答如不系心胜进欲界法得起。<a id="a-6L"></a>及住不系心欲界诸根长养大种增益。<a id="a-6M"></a>彼法得生老住无常。<a id="a-6N"></a>不系心胜进欲界法得起者。<a id="a-6O"></a>谓住见道三类智时。<a id="a-6P"></a>彼心与苦集灭二现观边。<a id="a-6Q"></a>所修欲界世俗智品诸得俱起。<a id="a-6R"></a>以无漏道离欲界染。<a id="a-6S"></a>第九无间道灭。<a id="a-6T"></a>解脱道起时。<a id="a-6U"></a>彼心与初静虑果。<a id="a-6V"></a>欲界通果心品诸得俱起。<a id="a-6W"></a>乃至以无漏道离第三静虑染。<a id="a-6X"></a>第九无间道灭。<a id="a-6Y"></a>解脱道起时。<a id="a-6Z"></a>彼心与第四静虑果。<a id="a-6a"></a>欲界通果心品诸得俱起。<a id="a-6b"></a>金刚喻定灭。<a id="a-6c"></a>尽智起时。<a id="a-6d"></a>彼心与随所应静虑果。<a id="a-6e"></a>欲界通果心品诸得。<a id="a-6f"></a>及尔时所得欲界善法诸得俱起。<a id="a-6g"></a>已离欲染。<a id="a-6h"></a>信胜解练根作见至。<a id="a-6i"></a>无漏加行道时。<a id="a-6j"></a>有说。<a id="a-6k"></a>及解脱道时。<a id="a-6l"></a>彼心与随所应静虑果。<a id="a-6m"></a>欲界通果心品诸得俱起。<a id="a-6n"></a>时解脱阿罗汉练根作不动。<a id="a-6o"></a>依未至定乃至第四静虑无漏加行道时。<a id="a-6p"></a>彼心与随所应静虑果。<a id="a-6q"></a>欲界通果心品诸得俱起。<a id="a-6r"></a>依一切地第九解脱道时。<a id="a-6s"></a>彼心与四静虑果。<a id="a-6t"></a>欲界通果心品诸得。<a id="a-6u"></a>及尔时所得欲界善法诸得俱起起无漏他心智通时。<a id="a-6v"></a>杂修静虑初后心时。<a id="a-6w"></a>依未至定乃至第四静虑无漏无碍解等增长时。<a id="a-6x"></a>彼心与随所应静虑果。<a id="a-6y"></a>欲界通果心品诸得俱起及住不系心。<a id="a-6z"></a>乃至彼法得生老住无常者。<a id="a-70"></a>谓生欲界入无漏未至乃至无所有处定时。<a id="a-71"></a>诸根大种长养增益。<a id="a-72"></a>彼心与彼得四相俱起。<a id="a-73"></a>设法欲界心俱起。<a id="a-74"></a>彼法欲界无色耶。<a id="a-75"></a>答诸法欲界心俱起。<a id="a-76"></a>彼法或欲界无色。<a id="a-77"></a>或色界无色。<a id="a-78"></a>或无色界无色。<a id="a-79"></a>或不系无色。<a id="a-7A"></a>云何欲界无色。<a id="a-7B"></a>答诸法彼心相应彼心俱有。<a id="a-7C"></a>欲界无色义如前释。<a id="a-7D"></a>云何色界无色。<a id="a-7E"></a>答如欲界心。<a id="a-7F"></a>若退若生色界法得起。<a id="a-7G"></a>欲界心退色界得起者。<a id="a-7H"></a>谓诸圣者已离色染。<a id="a-7I"></a>起欲界缠退时。<a id="a-7J"></a>彼心与色界四地修所断法诸得俱起。<a id="a-7K"></a>乃至已离初静虑染。<a id="a-7L"></a>未离第二静虑染。<a id="a-7M"></a>起欲界缠退时彼心与色界一地。<a id="a-7N"></a>修所断法诸得俱起。<a id="a-7O"></a>若诸异生已离色染。<a id="a-7P"></a>起欲界缠退时。<a id="a-7Q"></a>彼心与色界四地见修所断法诸得俱起。<a id="a-7R"></a>乃至已离初静虑染。<a id="a-7S"></a>未离第二静虑染。<a id="a-7T"></a>起欲界缠退时。<a id="a-7U"></a>彼心与色界一地见修所断法诸得俱起。<a id="a-7V"></a>欲界心生色界得起者。<a id="a-7W"></a>谓从无色界殁生欲界时。<a id="a-7X"></a>彼心与色界四地。<a id="a-7Y"></a>见修所断法诸得俱起。<a id="a-7Z"></a>乃至从第二静虑殁生欲界时。<a id="a-7a"></a>彼心与色界一地。<a id="a-7b"></a>见修所断法诸得俱起。<a id="a-7c"></a>云何无色界无色。<a id="a-7d"></a>答如欲界心若退若生无色界法得起。<a id="a-7e"></a>欲界心退无色界得起者。<a id="a-7f"></a>谓阿罗汉起欲界缠退时。<a id="a-7g"></a>彼心与无色界四地修所断法诸得俱起。<a id="a-7h"></a>若不还者已离无所有处染。<a id="a-7i"></a>起欲界缠退时。<a id="a-7j"></a>彼心与无色界三地。<a id="a-7k"></a>修所断法诸得俱起。<a id="a-7l"></a>乃至已离空无边处染。<a id="a-7m"></a>未离识无边处染。<a id="a-7n"></a>起欲界缠退时。<a id="a-7o"></a>彼心与无色界一地。<a id="a-7p"></a>修所断法诸得俱起。<a id="a-7q"></a>若诸异生已离无所有处染。<a id="a-7r"></a>起欲界缠退时。<a id="a-7s"></a>彼心与无色界三地。<a id="a-7t"></a>见修所断法诸得俱起。<a id="a-7u"></a>乃至已离空无边处染。<a id="a-7v"></a>未离识无边处染。<a id="a-7w"></a>起欲界缠退时。<a id="a-7x"></a>彼心与无色界一地。<a id="a-7y"></a>见修所断法诸得俱起。<a id="a-7z"></a>欲界心生无色界得起者。<a id="a-80"></a>谓从非想非非想处殁生欲界时。<a id="a-81"></a>彼心与无色界三地。<a id="a-82"></a>见修所断法诸得俱起。<a id="a-83"></a>乃至从识无边处殁生欲界时。<a id="a-84"></a>彼心与无色界一地。<a id="a-85"></a>见修所断法诸得俱起。<a id="a-86"></a>云何不系无色。<a id="a-87"></a>答如欲界心退不系法得起。<a id="a-88"></a>谓阿罗汉退胜根住劣根时。<a id="a-89"></a>彼欲界心与劣根品不系得俱起。<a id="a-8A"></a>学退胜种性住劣种性亦尔。<a id="a-8B"></a>若诸圣者已离欲染。<a id="a-8C"></a>起欲界下下下中二品缠退时。<a id="a-8D"></a>彼心与一来果及胜果道诸得俱起。<a id="a-8E"></a>若起下上品缠退时。<a id="a-8F"></a>犹能护加行者。<a id="a-8G"></a>彼心亦与如前诸不系得俱起。<a id="a-8H"></a>其有不能护加行者。<a id="a-8I"></a>彼心唯与一来果诸得俱起。<a id="a-8J"></a>若起中下乃至上中五品缠退时。<a id="a-8K"></a>彼心与预流果及胜果道诸得俱起。<a id="a-8L"></a>若起上上品缠退时。<a id="a-8M"></a>犹能护加行者。<a id="a-8N"></a>彼心亦与如前诸不系得俱起。<a id="a-8O"></a>其有不能护加行者。<a id="a-8P"></a>彼心唯与预流果诸得俱起。<a id="a-8Q"></a>若一来者前六品缠随起何退。<a id="a-8R"></a>彼心随应亦与如前诸不系得俱起。<a id="a-8S"></a>问欲界心胜进不系法得亦起。<a id="a-8T"></a>如或由施。<a id="a-8U"></a>或由戒。<a id="a-8V"></a>或由闻。<a id="a-8W"></a>或由思故。<a id="a-8X"></a>令于恶趣等得非择灭。<a id="a-8Y"></a>此中何故不说。<a id="a-8Z"></a>有说。<a id="a-8a"></a>应说而不说者。<a id="a-8b"></a>当知此义有余。<a id="a-8c"></a>如是说者。<a id="a-8d"></a>非择灭虽不系。<a id="a-8e"></a>而彼得非不系。<a id="a-8f"></a>此中说不系得起是故不说。</p>
  <p id="a8g">诸法色界无色起。<a id="a-8h"></a>彼法色界心俱耶。<a id="a-8i"></a>答诸法色界无色起。<a id="a-8j"></a>彼法或色界心俱。<a id="a-8k"></a>或欲界心俱。<a id="a-8l"></a>或无色界心俱。<a id="a-8m"></a>或不系心俱。<a id="a-8n"></a>云何色界心俱。<a id="a-8o"></a>答诸法彼心相应彼心俱有。<a id="a-8p"></a>色界无色义如前释。<a id="a-8q"></a>云何欲界心俱。<a id="a-8r"></a>答如欲界心若退若生。<a id="a-8s"></a>色界法得起。<a id="a-8t"></a>此如前欲界心俱起色界无色说。<a id="a-8u"></a>云何无色界心俱。<a id="a-8v"></a>答如住无色界心。<a id="a-8w"></a>色界诸根长养大种增益。<a id="a-8x"></a>彼法得生老住无常。<a id="a-8y"></a>谓生色界入无色界定时。<a id="a-8z"></a>诸根大种长养增益。<a id="a-90"></a>彼心与彼得四相俱起。<a id="a-91"></a>云何不系心俱。<a id="a-92"></a>答如不系心胜进色界法得起。<a id="a-93"></a>及住不系心。<a id="a-94"></a>色界诸根长养大种增益。<a id="a-95"></a>彼法得生老住无常。<a id="a-96"></a>不系心胜进色界得起者。<a id="a-97"></a>谓住见道三类智时。<a id="a-98"></a>彼心与苦集灭三现观边所修色界世俗智品诸得俱起。<a id="a-99"></a>以无漏道离欲界染。<a id="a-9A"></a>若无漏为加行。<a id="a-9B"></a>诸加行道九无间道。<a id="a-9C"></a>九解脱道时。<a id="a-9D"></a>彼心与未来所修色界道诸得俱起。<a id="a-9E"></a>第九解脱道时。<a id="a-9F"></a>亦与初静虑果。<a id="a-9G"></a>色界通果心品诸得俱起。<a id="a-9H"></a>以无漏道离初静虑。<a id="a-9I"></a>乃至第三静虑染时。<a id="a-9J"></a>若无漏为加行。<a id="a-9K"></a>诸加行道九无间道。<a id="a-9L"></a>九解脱道时。<a id="a-9M"></a>彼心与未来所修色界道诸得俱起。<a id="a-9N"></a>最后解脱道时。<a id="a-9O"></a>亦与第二静虑乃至第四静虑果。<a id="a-9P"></a>色界通果心品诸得俱起。<a id="a-9Q"></a>以无漏道离第四静虑染。<a id="a-9R"></a>及依未至定。<a id="a-9S"></a>乃至第四静虑。<a id="a-9T"></a>离空无边处乃至非想非非想处染。<a id="a-9U"></a>若无漏为加行诸加行道时。<a id="a-9V"></a>彼心与未来所修色界道诸得俱起。<a id="a-9W"></a>金刚喻定灭。<a id="a-9X"></a>尽智起时。<a id="a-9Y"></a>彼心与尔时所得色界善诸得俱起。<a id="a-9Z"></a>亦与随所应静虑果。<a id="a-9a"></a>色界通果心品诸得俱起。<a id="a-9b"></a>未离欲染信胜解练根作见至。<a id="a-9c"></a>若无漏为加行彼加行道时。<a id="a-9d"></a>有说。<a id="a-9e"></a>及解脱道时。<a id="a-9f"></a>彼心与未来所修色界道诸得俱起。<a id="a-9g"></a>已离欲染信胜解练根作见至。<a id="a-9h"></a>若无漏为加行彼加行道时。<a id="a-9i"></a>有说。<a id="a-9j"></a>及解脱道时。<a id="a-9k"></a>彼心与未来所修色界道诸得。<a id="a-9l"></a>及随所应静虑果。<a id="a-9m"></a>色界通果心品诸得俱起。<a id="a-9n"></a>时解脱阿罗汉练根作不动。<a id="a-9o"></a>依未至定乃至第四静虑无漏加行道时。<a id="a-9p"></a>彼心与未来所修色界道诸得。<a id="a-9q"></a>及随所应静虑果。<a id="a-9r"></a>色界通果心品诸得俱起。<a id="a-9s"></a>依一切地第九解脱道时。<a id="a-9t"></a>彼心与尔时所得色界善诸得。<a id="a-9u"></a>及四静虑果。<a id="a-9v"></a>色界通果心品诸得俱起。<a id="a-9w"></a>起无漏他心智通时。<a id="a-9x"></a>杂修静虑初后心时。<a id="a-9y"></a>依未至定。<a id="a-9z"></a>乃至第四静虑无漏。<a id="a-A0"></a>无碍解增长时。<a id="a-A1"></a>即依彼诸地起无漏念住时。<a id="a-A2"></a>彼心与未来所修色界道诸得。<a id="a-A3"></a>及随所应静虑果。<a id="a-A4"></a>色界通果心品诸得俱起。<a id="a-A5"></a>及住不系心。<a id="a-A6"></a>乃至彼法得生老住无常者。<a id="a-A7"></a>谓生色界入无漏未至。<a id="a-A8"></a>乃至无所有处定时。<a id="a-A9"></a>诸根大种长养增益。<a id="a-AA"></a>彼心与彼得四相俱起。<a id="a-AB"></a>设法色界心俱起。<a id="a-AC"></a>彼法色界无色耶。<a id="a-AD"></a>答诸法色界心俱起。<a id="a-AE"></a>彼法或色界无色。<a id="a-AF"></a>或欲界无色。<a id="a-AG"></a>或无色界无。<a id="a-AH"></a>色或不系无色。<a id="a-AI"></a>云何色界无色。<a id="a-AJ"></a>答诸法彼心相应。<a id="a-AK"></a>彼心俱有色界无色义如前释。<a id="a-AL"></a>云何欲界无色。<a id="a-AM"></a>答如色界心若生若胜进。<a id="a-AN"></a>欲界法得起。<a id="a-AO"></a>及住色界心欲界。<a id="a-AP"></a>诸根长养大种增益。<a id="a-AQ"></a>彼法得生老住无常。<a id="a-AR"></a>此如前欲界无色起色界心俱释。<a id="a-AS"></a>云何无色界无色。<a id="a-AT"></a>答如色界心若退若生。<a id="a-AU"></a>无色界法得起。<a id="a-AV"></a>色界心退无色界得起者。<a id="a-AW"></a>谓阿罗汉起色界缠退时。<a id="a-AX"></a>彼心与无色界四地。<a id="a-AY"></a>修所断法诸得俱起。<a id="a-AZ"></a>诸不还者已离无所有处染。<a id="a-Aa"></a>起色界缠退时。<a id="a-Ab"></a>彼心与无色界三地。<a id="a-Ac"></a>修所断法诸得俱起。<a id="a-Ad"></a>乃至已离空无边处染。<a id="a-Ae"></a>未离识无边处染。<a id="a-Af"></a>起色界缠退时。<a id="a-Ag"></a>彼心与无色界一地。<a id="a-Ah"></a>见修所断法诸得俱起。<a id="a-Ai"></a>若诸异生已离无所有处染。<a id="a-Aj"></a>起色界缠退时。<a id="a-Ak"></a>彼心与无色界三地。<a id="a-Al"></a>见修所断法诸得俱起。<a id="a-Am"></a>乃至已离空无边处染。<a id="a-An"></a>未离识无边处染。<a id="a-Ao"></a>起色界缠退时。<a id="a-Ap"></a>彼心与无色界一地。<a id="a-Aq"></a>见修所断法诸得俱起。<a id="a-Ar"></a>色界心生无色界得起者。<a id="a-As"></a>谓从非想非非想处殁生色界时。<a id="a-At"></a>彼心与无色界三地。<a id="a-Au"></a>见修所断法诸得俱起。<a id="a-Av"></a>乃至识无边处殁生色界时。<a id="a-Aw"></a>彼心与无色界一地。<a id="a-Ax"></a>见修所断法诸得俱起。<a id="a-Ay"></a>云何不系无色。<a id="a-Az"></a>答如色界心若退若胜进。<a id="a-B0"></a>不系法得起。<a id="a-B1"></a>色界心退不系得起者。<a id="a-B2"></a>谓阿罗汉起色界缠退时。<a id="a-B3"></a>彼心与不还果。<a id="a-B4"></a>及胜果道诸得俱起。<a id="a-B5"></a>色界心胜进不系得起者。<a id="a-B6"></a>谓诸圣者以世俗道离欲界乃至第三静虑染。<a id="a-B7"></a>若世俗为加行。<a id="a-B8"></a>一切加行无间解脱道时。<a id="a-B9"></a>彼心与未来所修不系法诸得俱起。<a id="a-BA"></a>依未至定乃至第四静虑。<a id="a-BB"></a>离第四静虑乃至非想非非想处染。<a id="a-BC"></a>若世俗为加行。<a id="a-BD"></a>诸加行道时。<a id="a-BE"></a>彼心与未来所修不系法诸得俱起。<a id="a-BF"></a>信胜解练根作见至。<a id="a-BG"></a>及依未至定乃至第四静虑。<a id="a-BH"></a>时解脱阿罗汉练根作不动。<a id="a-BI"></a>若世俗为加行。<a id="a-BJ"></a>诸加行道时。<a id="a-BK"></a>彼心与未来所修不系法诸得俱起。<a id="a-BL"></a>若诸圣者引发诸通诸加行道。<a id="a-BM"></a>五无间道二解脱道。<a id="a-BN"></a>及世俗他心智通。<a id="a-BO"></a>解脱道时。<a id="a-BP"></a>杂修静虑中间心时。<a id="a-BQ"></a>若诸圣者起四无量。<a id="a-BR"></a>初三解脱。<a id="a-BS"></a>八胜处前八遍处时。<a id="a-BT"></a>起无碍解及依未至定乃至第四静虑。<a id="a-BU"></a>世俗无碍解增长时起无诤愿智。<a id="a-BV"></a>边际定及增长时。<a id="a-BW"></a>依未至定乃至第四静虑。<a id="a-BX"></a>起空空无愿无愿无相无相时。<a id="a-BY"></a>及圣者即依彼地。<a id="a-BZ"></a>起不净观。<a id="a-Ba"></a>持息念。<a id="a-Bb"></a>世俗念住等诸功德。<a id="a-Bc"></a>及增长时。<a id="a-Bd"></a>彼心与未来所修不系法诸得俱起。<a id="a-Be"></a>问色界心生时不系法得亦起。<a id="a-Bf"></a>如无色界殁生第四静虑时。<a id="a-Bg"></a>彼心与第三静虑见修所断蕴择灭得俱起。<a id="a-Bh"></a>乃至上地殁生初静虑时。<a id="a-Bi"></a>彼心与欲界见修所断蕴择灭得俱起。<a id="a-Bj"></a>此中何故不说。<a id="a-Bk"></a>答有说。<a id="a-Bl"></a>应说而不说者当知此义有余。<a id="a-Bm"></a>如是说者。<a id="a-Bn"></a>尔时所得择灭虽不系而彼诸得是色界系。<a id="a-Bo"></a>非不系是故不说。</p>
 </body>
</html>