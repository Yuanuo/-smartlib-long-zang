<!doctype html>
<html id="z3IBVcy12o" data-ver="855">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第九十五</h1>
  <h2 id="a2">智蕴第三中学支纳息第一之三</h2>
  <p id="a3">云何为见。<a id="a-4"></a>乃至广说。<a id="a-5"></a>问何故作此论。<a id="a-6"></a>答为止他宗显正理故。<a id="a-7"></a>谓或有说。<a id="a-8"></a>诸有为法皆是见性。<a id="a-9"></a>所以者何。<a id="a-A"></a>行相猛利说名为见。<a id="a-B"></a>诸有为法皆有作用行相猛利。<a id="a-C"></a>故有为法皆是见性。<a id="a-D"></a>为遮彼意显唯眼根及决度慧是见非余。<a id="a-E"></a>或复有说。<a id="a-F"></a>现观边忍亦是智性。<a id="a-G"></a>如譬喻者。<a id="a-H"></a>彼作是说。<a id="a-I"></a>无漏智眼初堕境时说名为忍。<a id="a-J"></a>后安住境说名为智。<a id="a-K"></a>如涉路者于平坦处。<a id="a-L"></a>初念止息后便安住。<a id="a-M"></a>大德亦说。<a id="a-N"></a>下智名忍上智名智。<a id="a-O"></a>为遮彼意显无漏忍是见非智。<a id="a-P"></a>有余复说。<a id="a-Q"></a>尽无生智亦是见性。<a id="a-R"></a>为遮彼意显彼息求。<a id="a-S"></a>不复推度是智非见。<a id="a-T"></a>复次此智蕴中。<a id="a-U"></a>应具分别见智慧三自性差别故作斯论。</p>
  <p id="aV">云何为见。<a id="a-W"></a>答眼根五见。<a id="a-X"></a>世俗正见。<a id="a-Y"></a>学无学见。<a id="a-Z"></a>问何故眼根说名为见。<a id="a-a"></a>答由四事故。<a id="a-b"></a>一贤圣说故。<a id="a-c"></a>二世俗说故。<a id="a-d"></a>三契经说故。<a id="a-e"></a>四世现见故。<a id="a-f"></a>贤圣世俗说故者。<a id="a-g"></a>谓诸贤圣及诸世俗俱作是言。<a id="a-h"></a>我眼见彼往来行住坐卧等事。<a id="a-i"></a>又若见人颠蹶迷谬。<a id="a-j"></a>俱作是说。<a id="a-k"></a>汝既眼见何故尔耶。<a id="a-l"></a>契经说故者。<a id="a-m"></a>谓契经说眼见色已。<a id="a-n"></a>不应取相及取随好。<a id="a-o"></a>复作是说。<a id="a-p"></a>眼见色已应观不净如理思惟。<a id="a-q"></a>复作是说。<a id="a-r"></a>眼见色已好不应爱恶不应憎。<a id="a-s"></a>复作是说。<a id="a-t"></a>眼见色已起喜忧舍三意近行。<a id="a-u"></a>复作是说。<a id="a-v"></a>眼见色已不应欢戚。<a id="a-w"></a>唯应住舍正念正知。<a id="a-x"></a>世现见故者。<a id="a-y"></a>谓世现见。<a id="a-z"></a>眼明净者所见无谬。<a id="a-10"></a>不明净者所见有谬。<a id="a-11"></a>又世现见有眼根者能见诸色。<a id="a-12"></a>无眼根者不能见色。<a id="a-13"></a>又世现见眼所对方能见彼色。<a id="a-14"></a>所不对方便不能见。<a id="a-15"></a>又世现见多不能见被障诸色眼有障故。<a id="a-16"></a>尊者世友作如是说。<a id="a-17"></a>何故眼根说名为见。<a id="a-18"></a>谓世现见有净眼者言我见净。<a id="a-19"></a>有不净眼者言我见不净。<a id="a-1A"></a>大德说曰。<a id="a-1B"></a>何故眼根说名为见。<a id="a-1C"></a>谓契经说。<a id="a-1D"></a>眼根所得眼识所了说名所见。<a id="a-1E"></a>世俗亦然。<a id="a-1F"></a>是故眼根说名为见。<a id="a-1G"></a>五见者。<a id="a-1H"></a>谓有身见。<a id="a-1I"></a>边执见。<a id="a-1J"></a>邪见。<a id="a-1K"></a>见取。<a id="a-1L"></a>戒禁取。<a id="a-1M"></a>问何故此五说名为见。<a id="a-1N"></a>答以四事故。<a id="a-1O"></a>一观视故。<a id="a-1P"></a>谓能观视所应取境。<a id="a-1Q"></a>问此五邪僻颠倒观视如何名见。<a id="a-1R"></a>答此虽邪僻颠倒观视。<a id="a-1S"></a>而是慧性故名为见。<a id="a-1T"></a>如人眼根。<a id="a-1U"></a>虽不明了而能观视。<a id="a-1V"></a>故亦名见。<a id="a-1W"></a>二决度故。<a id="a-1X"></a>谓能决度所应取境。<a id="a-1Y"></a>问既一刹那如何决度。<a id="a-1Z"></a>答性猛利故立决度名。<a id="a-1a"></a>三坚执故。<a id="a-1b"></a>谓于自境坚固僻执。<a id="a-1c"></a>非圣道剑不能令舍。<a id="a-1d"></a>佛及弟子以圣道剑。<a id="a-1e"></a>断彼见牙后方舍故。<a id="a-1f"></a>如有海兽名室首摩罗。<a id="a-1g"></a>凡所衔物坚执不舍。<a id="a-1h"></a>要以利剑断截其牙。<a id="a-1i"></a>然后乃舍。<a id="a-1j"></a>五见亦然。<a id="a-1k"></a>四深入故。<a id="a-1l"></a>谓于所缘锐利深入如针堕泥。<a id="a-1m"></a>复次以二事故此五名见。<a id="a-1n"></a>一照瞩故。<a id="a-1o"></a>二推求故。<a id="a-1p"></a>复次以三事故此五名见。<a id="a-1q"></a>一见相相应故。<a id="a-1r"></a>二能成见事故。<a id="a-1s"></a>三于缘无碍故。<a id="a-1t"></a>复次以三事故此五名见。<a id="a-1u"></a>一意乐故。<a id="a-1v"></a>二执着故。<a id="a-1w"></a>三寻求故。<a id="a-1x"></a>复次以三事故说名为见。<a id="a-1y"></a>一意乐故。<a id="a-1z"></a>二加行故。<a id="a-20"></a>三无知故。<a id="a-21"></a>意乐故者。<a id="a-22"></a>谓得定者见。<a id="a-23"></a>加行故者。<a id="a-24"></a>谓寻思者见。<a id="a-25"></a>无知故者。<a id="a-26"></a>谓随闻者见。</p>
  <p id="a27">复次意乐故者。<a id="a-28"></a>谓意乐坏者见。<a id="a-29"></a>加行故者。<a id="a-2A"></a>谓加行坏者见。<a id="a-2B"></a>无知故者。<a id="a-2C"></a>谓俱坏者见。<a id="a-2D"></a>是故此五亦说名见。<a id="a-2E"></a>世俗正见者。<a id="a-2F"></a>谓善意识相应慧。<a id="a-2G"></a>是见性故说名为见。<a id="a-2H"></a>学见者。<a id="a-2I"></a>谓学无漏慧。<a id="a-2J"></a>无学见者。<a id="a-2K"></a>谓无学正见。<a id="a-2L"></a>此二亦俱是见性故名为见。<a id="a-2M"></a>应知此中五见于境如霠夜见色。<a id="a-2N"></a>世俗正见于境如晴夜见色。<a id="a-2O"></a>学见于境如霠昼见色。<a id="a-2P"></a>无学见于境如晴昼见色。</p>
  <p id="a2Q">云何为智。<a id="a-2R"></a>答五识相应慧除无漏忍。<a id="a-2S"></a>余意识相应慧。<a id="a-2T"></a>此中五识相应慧有三种。<a id="a-2U"></a>一善。<a id="a-2V"></a>二染污。<a id="a-2W"></a>三无覆无记。<a id="a-2X"></a>善者谓唯生得善。<a id="a-2Y"></a>染污者。<a id="a-2Z"></a>谓唯修所断贪嗔痴相应。<a id="a-2a"></a>无覆无记者。<a id="a-2b"></a>谓异熟生。<a id="a-2c"></a>亦有少分威仪路工巧处及通果心俱生。<a id="a-2d"></a>余意识相应慧亦有三种。<a id="a-2e"></a>一善二染污三无覆无记。<a id="a-2f"></a>善有二种。<a id="a-2g"></a>一有漏。<a id="a-2h"></a>二无漏。<a id="a-2i"></a>有漏善有三种。<a id="a-2j"></a>一加行得。<a id="a-2k"></a>二离染得。<a id="a-2l"></a>三生得。<a id="a-2m"></a>加行得者谓闻所成慧。<a id="a-2n"></a>思所成慧。<a id="a-2o"></a>修所成慧。<a id="a-2p"></a>闻所成慧者。<a id="a-2q"></a>谓于文义如理决择。<a id="a-2r"></a>思所成慧者。<a id="a-2s"></a>谓不净观持息念。<a id="a-2t"></a>及念住等。<a id="a-2u"></a>修所成慧者。<a id="a-2v"></a>谓暖顶忍世第一法。<a id="a-2w"></a>现观边世俗智。<a id="a-2x"></a>无量解脱胜处遍处等。<a id="a-2y"></a>离染得者。<a id="a-2z"></a>谓静虑无量无色解脱胜处遍处等。<a id="a-30"></a>生得者。<a id="a-31"></a>谓生彼地法尔所得善。<a id="a-32"></a>无漏有二种。<a id="a-33"></a>一学二无学。<a id="a-34"></a>学谓学八智。<a id="a-35"></a>无学谓尽智无生智。<a id="a-36"></a>无学正见智。<a id="a-37"></a>染污者。<a id="a-38"></a>谓见修所断烦恼随烦恼相应。<a id="a-39"></a>无覆无记者。<a id="a-3A"></a>谓异熟生威仪路工巧处通果心俱生。</p>
  <p id="a3B">云何为慧。<a id="a-3C"></a>答六识相应慧。<a id="a-3D"></a>此有三种。<a id="a-3E"></a>谓善染污无覆无记。<a id="a-3F"></a>广如前说。<a id="a-3G"></a>有差别者。<a id="a-3H"></a>无漏八忍亦是慧摄。<a id="a-3I"></a>择法通故。<a id="a-3J"></a>一切心俱皆得有慧。<a id="a-3K"></a>已说见智慧三种自性。<a id="a-3L"></a>复应分别此三杂不杂相。<a id="a-3M"></a>诸见是智耶。<a id="a-3N"></a>答应作四句。<a id="a-3O"></a>见与智自性互有广狭故。<a id="a-3P"></a>有见非智。<a id="a-3Q"></a>谓眼根及无漏忍。<a id="a-3R"></a>问何故眼根不名为智。<a id="a-3S"></a>答眼根是色。<a id="a-3T"></a>智非色故。<a id="a-3U"></a>复次眼根不相应。<a id="a-3V"></a>无所依。<a id="a-3W"></a>无所缘。<a id="a-3X"></a>无行相。<a id="a-3Y"></a>无警觉。<a id="a-3Z"></a>智不尔故。<a id="a-3a"></a>问何故无漏忍非智耶。<a id="a-3b"></a>答以无漏忍于所观谛。<a id="a-3c"></a>虽忍而未决。<a id="a-3d"></a>虽观而未审。<a id="a-3e"></a>虽寻求而未究竟。<a id="a-3f"></a>虽伺察而未了知。<a id="a-3g"></a>虽现观而未重审。<a id="a-3h"></a>唯作功用加行不息。<a id="a-3i"></a>故不名智。<a id="a-3j"></a>复次决定义是智义。<a id="a-3k"></a>忍与所断疑得俱生。<a id="a-3l"></a>于所见境未极决定。<a id="a-3m"></a>故不名智。<a id="a-3n"></a>尊者世友作如是说。<a id="a-3o"></a>忍于圣谛虽正堪忍。<a id="a-3p"></a>而未审知故不名智。<a id="a-3q"></a>大德说曰。<a id="a-3r"></a>见事究竟乃立智名。<a id="a-3s"></a>非初忍时见事究竟。<a id="a-3t"></a>故无漏忍虽不名智而实是智。<a id="a-3u"></a>雾尊者曰。<a id="a-3v"></a>重观名智。<a id="a-3w"></a>从无始来于四圣谛。<a id="a-3x"></a>未有一念圣慧曾观。<a id="a-3y"></a>忍起创观故未名智。<a id="a-3z"></a>五识俱慧虽于所缘不能重观。<a id="a-40"></a>而色等境从无始来。<a id="a-41"></a>已起无量有漏慧观。<a id="a-42"></a>依种类说既名重观。<a id="a-43"></a>故亦名智。<a id="a-44"></a>余有漏智不重缘者。<a id="a-45"></a>准此应知。<a id="a-46"></a>不应为难。</p>
  <p id="a47">有智非见。<a id="a-48"></a>谓五识身相应慧尽无生智。<a id="a-49"></a>除五见及世俗正见。<a id="a-4A"></a>余意识相应有漏慧。<a id="a-4B"></a>问何故五识身相应慧非见耶。<a id="a-4C"></a>答行相猛利深入所缘说名为见。<a id="a-4D"></a>五识身相应慧行相不猛利。<a id="a-4E"></a>不能深入所缘。<a id="a-4F"></a>故不名见。<a id="a-4G"></a>复次见能分别。<a id="a-4H"></a>彼慧不能分别故。<a id="a-4I"></a>见能缘自相共相。<a id="a-4J"></a>彼慧唯能缘自相故。<a id="a-4K"></a>见能缘三世及无为。<a id="a-4L"></a>彼慧唯能缘现在故。<a id="a-4M"></a>见能数数取境。<a id="a-4N"></a>彼慧唯能一刹那取境故。<a id="a-4O"></a>见于所缘筹量观察。<a id="a-4P"></a>彼慧不尔。<a id="a-4Q"></a>由如是等种种因缘。<a id="a-4R"></a>五识身相应慧不名为见。<a id="a-4S"></a>问尽智无生智何故非见耶。<a id="a-4T"></a>答此二智行相不猛利故。<a id="a-4U"></a>不深入所缘故。<a id="a-4V"></a>复次见作功用加行不息。<a id="a-4W"></a>二智不尔。<a id="a-4X"></a>如安住鸟故不名见。<a id="a-4Y"></a>复次寻求伺察说名为见。<a id="a-4Z"></a>二智不尔。<a id="a-4a"></a>故不名见。<a id="a-4b"></a>由此尊者妙音说曰。<a id="a-4c"></a>尽无生智所作已办。<a id="a-4d"></a>更无胜事而可追求。<a id="a-4e"></a>故不名见。<a id="a-4f"></a>有作是说。<a id="a-4g"></a>诸无漏慧总有二种。<a id="a-4h"></a>一能对治恶见。<a id="a-4i"></a>二能对治无知。<a id="a-4j"></a>能对治恶见者名见。<a id="a-4k"></a>尽无生智唯能对治无知。<a id="a-4l"></a>故不名见。<a id="a-4m"></a>复有说者。<a id="a-4n"></a>诸无漏慧总有三种。<a id="a-4o"></a>一唯能对治恶见。<a id="a-4p"></a>二唯能对治无知。<a id="a-4q"></a>三能对治恶见无知。<a id="a-4r"></a>唯能对治恶见者。<a id="a-4s"></a>是见非智。<a id="a-4t"></a>谓现观边无漏忍。<a id="a-4u"></a>唯能对治无知者。<a id="a-4v"></a>是智非见。<a id="a-4w"></a>谓尽智无生智。<a id="a-4x"></a>能俱对治者。<a id="a-4y"></a>是智亦是见。<a id="a-4z"></a>谓余无漏慧。<a id="a-50"></a>尊者世友作如是说。<a id="a-51"></a>推度名见。<a id="a-52"></a>尽无生智所作究竟。<a id="a-53"></a>不复推度故不名见。<a id="a-54"></a>复作是说寻求名见。<a id="a-55"></a>尽无生智所作已办。<a id="a-56"></a>不复寻求故不名见。<a id="a-57"></a>复作是说。<a id="a-58"></a>若尽无生智是见性者。<a id="a-59"></a>诸阿罗汉唯应成就九无学支。<a id="a-5A"></a>除正智支。<a id="a-5B"></a>然世尊说。<a id="a-5C"></a>诸阿罗汉成就十无学支故。<a id="a-5D"></a>尽无生智非见。<a id="a-5E"></a>问如世俗正见学见无学见。<a id="a-5F"></a>虽亦是智而名为见。<a id="a-5G"></a>若尽无生智虽亦是见。<a id="a-5H"></a>而名为智。<a id="a-5I"></a>斯有何失。<a id="a-5J"></a>答如初修习加行观时。<a id="a-5K"></a>世俗正见虽具智见性。<a id="a-5L"></a>而立正见支非正智支。<a id="a-5M"></a>已入学位诸学八智。<a id="a-5N"></a>虽具智见性。<a id="a-5O"></a>而立正见支非正智支。<a id="a-5P"></a>已至无学位无学正见。<a id="a-5Q"></a>虽具智见性而立正见支非正智支。<a id="a-5R"></a>若尽智无生智亦具智见性者。<a id="a-5S"></a>亦应立正见支非正智支。<a id="a-5T"></a>是则诸阿罗汉。<a id="a-5U"></a>唯应成就九无学支。<a id="a-5V"></a>如是便违世尊所说。<a id="a-5W"></a>诸阿罗汉成就十支。<a id="a-5X"></a>大德说曰。<a id="a-5Y"></a>尽无生智定是见性决度性故。<a id="a-5Z"></a>问若尔。<a id="a-5a"></a>阿罗汉应唯成就九支。<a id="a-5b"></a>答二支唯无学地有。<a id="a-5c"></a>谓正解脱正智。<a id="a-5d"></a>八支通学无学地有。<a id="a-5e"></a>谓余八支。<a id="a-5f"></a>尽无生智虽亦是见。<a id="a-5g"></a>而所作事已得究竟。<a id="a-5h"></a>异前学位。<a id="a-5i"></a>故别立支不应为难。<a id="a-5j"></a>评曰。<a id="a-5k"></a>应作是说。<a id="a-5l"></a>尽无生智是智非见。<a id="a-5m"></a>所作已办。<a id="a-5n"></a>于四圣谛不复推求加行息故。<a id="a-5o"></a>除五见及世俗正见。<a id="a-5p"></a>余意识相应有漏慧者。<a id="a-5q"></a>此有二种。<a id="a-5r"></a>一染污。<a id="a-5s"></a>二无覆无记。<a id="a-5t"></a>染污者。<a id="a-5u"></a>谓贪嗔慢疑。<a id="a-5v"></a>及不共无明相应慧。<a id="a-5w"></a>无覆无记者。<a id="a-5x"></a>谓异熟生威仪路工巧处通果心俱生慧。<a id="a-5y"></a>问何故意地贪等相应慧非见耶。<a id="a-5z"></a>答彼慧行相不猛利故。<a id="a-60"></a>不能深入所缘境故。<a id="a-61"></a>复次彼二烦恼所覆损故。<a id="a-62"></a>二烦恼者。<a id="a-63"></a>谓贪嗔慢疑随一。<a id="a-64"></a>及彼相应无明。<a id="a-65"></a>问若尔。<a id="a-66"></a>不共无明相应慧应是见。<a id="a-67"></a>唯一烦恼相应起故。<a id="a-68"></a>答彼无明有二种。<a id="a-69"></a>一见所断不共无明。<a id="a-6A"></a>覆障尤重过二烦恼。<a id="a-6B"></a>二修所断不共无明。<a id="a-6C"></a>与自力起缠垢相应。<a id="a-6D"></a>彼独立故。<a id="a-6E"></a>能覆损慧如贪嗔等故。<a id="a-6F"></a>彼相应慧如贪等相应亦不名见。<a id="a-6G"></a>问何故无覆无记慧非见耶。<a id="a-6H"></a>答彼慧行相不猛利故。<a id="a-6I"></a>不能深入所缘境故。<a id="a-6J"></a>复次彼慧势力极羸劣故不名为见。<a id="a-6K"></a>要有势力于境坚强方名见故。<a id="a-6L"></a>问诸异熟生威仪路慧势力羸劣于理可尔。<a id="a-6M"></a>工巧处慧及通果心相应之慧。<a id="a-6N"></a>势力强盛宁非见耶。<a id="a-6O"></a>答工巧处慧虽有势力最强盛者。<a id="a-6P"></a>如毗湿缚羯磨天等彼所造作如愿智生。<a id="a-6Q"></a>而为邪命所覆损故不名为见。<a id="a-6R"></a>谓工巧事皆欲活命为因起故。<a id="a-6S"></a>虽工巧处心心所法现在前时是不染污。<a id="a-6T"></a>而为邪命力所引生故。<a id="a-6U"></a>说彼由邪命覆损即是为贪所覆损义。<a id="a-6V"></a>设不为贪所覆损者。<a id="a-6W"></a>势力浮浅行相劣钝。<a id="a-6X"></a>于所缘境不能深入。<a id="a-6Y"></a>故不名见。<a id="a-6Z"></a>复次二巧处慧如疑而转。<a id="a-6a"></a>于所缘境不能决定。<a id="a-6b"></a>所以者何。<a id="a-6c"></a>虽极巧者作工巧事。<a id="a-6d"></a>若为他人之所弹斥便犹豫故。<a id="a-6e"></a>诸通果慧于所缘境亦不猛利。<a id="a-6f"></a>不能深入所缘境故。<a id="a-6g"></a>但由前定势力所引任运转故。<a id="a-6h"></a>于所缘境不推求故不名为见。<a id="a-6i"></a>复次诸通果慧由先串习。<a id="a-6j"></a>所变化事为因引生。<a id="a-6k"></a>如习工巧故不名见。<a id="a-6l"></a>复次异熟生等四无记慧皆势力劣。<a id="a-6m"></a>如不成善不成染污。<a id="a-6n"></a>故不成见。<a id="a-6o"></a>有见亦智。<a id="a-6p"></a>谓五见世俗正见。<a id="a-6q"></a>除无漏忍及尽无生智。<a id="a-6r"></a>余无漏慧即学八智。<a id="a-6s"></a>及无学正见此无漏慧。<a id="a-6t"></a>及前五见世俗正见。<a id="a-6u"></a>皆具见智二种相故第三句摄。</p>
  <p id="a6v">有非见非智谓除前相。<a id="a-6w"></a>相谓所名。<a id="a-6x"></a>若法是前三句所表皆名为相。<a id="a-6y"></a>除此余法为第四句。<a id="a-6z"></a>是第四句所表之法。<a id="a-70"></a>此复是何。<a id="a-71"></a>谓色蕴中除眼余色。<a id="a-72"></a>于行蕴中除慧余行。<a id="a-73"></a>及三蕴全并无为法为第四句。</p>
  <p id="a74">诸见是慧耶。<a id="a-75"></a>答应作四句。<a id="a-76"></a>见与慧自性互有广狭故。<a id="a-77"></a>有见非慧谓眼根能观视故。<a id="a-78"></a>色自性故。<a id="a-79"></a>有慧非见。<a id="a-7A"></a>谓五识身相应慧尽无生智。<a id="a-7B"></a>除五见及世俗正见。<a id="a-7C"></a>余意识相应有漏慧。<a id="a-7D"></a>择法性故。<a id="a-7E"></a>非推度故。<a id="a-7F"></a>广说如前有见亦慧。<a id="a-7G"></a>谓除尽无生智余无漏慧。<a id="a-7H"></a>及五见世俗正见。<a id="a-7I"></a>即无漏忍学八智及无学正见等。<a id="a-7J"></a>能推度故。<a id="a-7K"></a>择法性故。<a id="a-7L"></a>具二种相。<a id="a-7M"></a>有非见非慧。<a id="a-7N"></a>谓除前相。<a id="a-7O"></a>相谓所名。<a id="a-7P"></a>如前广说。<a id="a-7Q"></a>诸智是慧耶。<a id="a-7R"></a>答诸智皆是慧。<a id="a-7S"></a>能审决者皆择法故。<a id="a-7T"></a>有慧非智。<a id="a-7U"></a>谓无漏忍创观谛境未审决故。</p>
  <p id="a7V">见摄智智摄见耶。<a id="a-7W"></a>乃至广说。<a id="a-7X"></a>此中有二种四句。<a id="a-7Y"></a>一种二句准前问定应知其相。</p>
  <p id="a7Z">诸成就见彼智耶乃至广说。<a id="a-7a"></a>此中见智慧三。<a id="a-7b"></a>若成就一必有余二。<a id="a-7c"></a>是故皆作如是句答。<a id="a-7d"></a>问谁成就见智慧耶。<a id="a-7e"></a>答一切有情。<a id="a-7f"></a>此即总说然有多少。<a id="a-7g"></a>谓断善根者。<a id="a-7h"></a>成就三界见所断见智慧。<a id="a-7i"></a>成就三界修所断染污智慧。<a id="a-7j"></a>成就欲界无覆无记智慧。<a id="a-7k"></a>不断善根未得色界善心者。<a id="a-7l"></a>成就三界见所断见智慧。<a id="a-7m"></a>成就三界修所断染污智慧。<a id="a-7n"></a>成就欲界善见智慧。<a id="a-7o"></a>成就欲界无覆无记智慧。<a id="a-7p"></a>已得色界善心未离欲染者。<a id="a-7q"></a>成就三界见所断见智慧。<a id="a-7r"></a>成就三界修所断染污智慧。<a id="a-7s"></a>成就欲色界善见智慧。<a id="a-7t"></a>成就欲界无覆无记智慧。<a id="a-7u"></a>已离欲染未得无色界善心者。<a id="a-7v"></a>若生欲界成就色无色界见所断见智慧。<a id="a-7w"></a>成就色无色界修所断染污智慧。<a id="a-7x"></a>成就欲色界善见智慧。<a id="a-7y"></a>成就欲色界无覆无记智慧。<a id="a-7z"></a>若生色界不成就欲界善见智慧。<a id="a-80"></a>成就余如生欲界说。<a id="a-81"></a>已得无色界善心。<a id="a-82"></a>未离色染者。<a id="a-83"></a>若生欲界成就色无色界见所断见智慧。<a id="a-84"></a>成就色无色界修所断染污智慧。<a id="a-85"></a>成就三界善见智慧。<a id="a-86"></a>成就欲色界无覆无记智慧。<a id="a-87"></a>若生色界不成就欲界善见智慧。<a id="a-88"></a>成就余如生欲界说。<a id="a-89"></a>已离色染生欲界者。<a id="a-8A"></a>成就无色界见所断见智慧。<a id="a-8B"></a>成就无色界修所断染污智慧。<a id="a-8C"></a>成就三界善见智慧。<a id="a-8D"></a>成就欲色界无覆无记智慧。<a id="a-8E"></a>若生色界不成就欲界善见智慧。<a id="a-8F"></a>成就余如生欲界说若生无色界不成就欲色界善见智慧。<a id="a-8G"></a>及不成就欲色界无覆无记智慧。<a id="a-8H"></a>若异熟生心现在前。<a id="a-8I"></a>则成就无色界无覆无记智慧。<a id="a-8J"></a>若异熟生心不现在前。<a id="a-8K"></a>则亦不成就无色界无覆无记智慧。<a id="a-8L"></a>成就余如生欲界说。<a id="a-8M"></a>异生如是。</p>
  <p id="a8N">若圣者。<a id="a-8O"></a>随信随法行苦智未已生。<a id="a-8P"></a>未离欲染者。<a id="a-8Q"></a>成就三界见所断见智慧。<a id="a-8R"></a>成就三界修所断染污智慧。<a id="a-8S"></a>成就欲色界善见智慧。<a id="a-8T"></a>成就欲界无覆无记智慧。<a id="a-8U"></a>成就无漏见慧。<a id="a-8V"></a>即彼已离欲染未离色染者。<a id="a-8W"></a>成就色无色界见所断见智慧。<a id="a-8X"></a>成就色无色界修所断染污智慧。<a id="a-8Y"></a>未得无色界善心者。<a id="a-8Z"></a>成就欲色界善见智慧。<a id="a-8a"></a>已得无色界善心者。<a id="a-8b"></a>成就三界善见智慧。<a id="a-8c"></a>成就欲色界无覆无记智慧。<a id="a-8d"></a>成就无漏见慧。<a id="a-8e"></a>即彼已离色染者。<a id="a-8f"></a>成就无色界见所断见智慧。<a id="a-8g"></a>成就无色界修所断染污智慧。<a id="a-8h"></a>成就三界善见智慧。<a id="a-8i"></a>成就欲色界无覆无记智慧。<a id="a-8j"></a>成就无漏见慧。<a id="a-8k"></a>苦智已生集智未已生未离欲染者。<a id="a-8l"></a>成就三界见集灭道见智慧。<a id="a-8m"></a>成就三界修所断染污智慧。<a id="a-8n"></a>成就欲色界善见智慧。<a id="a-8o"></a>成就欲界无覆无记智慧。<a id="a-8p"></a>成就无漏见智慧。<a id="a-8q"></a>即彼已离欲染未离色染者。<a id="a-8r"></a>成就色无色界见集灭道所断见智慧。<a id="a-8s"></a>成就色无色界修所断染污智慧。<a id="a-8t"></a>未得无色界善心者。<a id="a-8u"></a>成就欲色界善见智慧。<a id="a-8v"></a>已得无色界善心者。<a id="a-8w"></a>成就三界善见智慧。<a id="a-8x"></a>成就欲色界无覆无记智慧。<a id="a-8y"></a>成就无漏见智慧。<a id="a-8z"></a>即彼已离色染者。<a id="a-90"></a>成就无色界见集灭道所断见智慧。<a id="a-91"></a>成就无色界修所断染污智慧。<a id="a-92"></a>成就三界善见智慧。<a id="a-93"></a>成就欲色界无覆无记智慧。<a id="a-94"></a>成就无漏见智慧。<a id="a-95"></a>集智已生灭智未已生未离欲染者。<a id="a-96"></a>成就三界见灭道所断见智慧。<a id="a-97"></a>成就三界修所断染污智慧。<a id="a-98"></a>成就欲色界善见智慧。<a id="a-99"></a>成就欲界无覆无记智慧。<a id="a-9A"></a>成就无漏见智慧。<a id="a-9B"></a>即彼已离欲染。</p>
  <p id="a9C">未离色染。<a id="a-9D"></a>成就色无色界见灭道所断见智慧。<a id="a-9E"></a>成就色无色界修所断染污智慧。<a id="a-9F"></a>未得无色界善心者。<a id="a-9G"></a>成就欲色界善见智慧。<a id="a-9H"></a>已得无色界善心者。<a id="a-9I"></a>成就三界善见智慧。<a id="a-9J"></a>成就欲色界无覆无记智慧。<a id="a-9K"></a>成就无漏见智慧。<a id="a-9L"></a>灭智已生道智未已生未离欲染者。<a id="a-9M"></a>成就三界见道所断见智慧。<a id="a-9N"></a>成就三界修所断染污智慧。<a id="a-9O"></a>成就欲色界善见智慧。<a id="a-9P"></a>成就欲界无覆无记智慧。<a id="a-9Q"></a>成就无漏见智慧。<a id="a-9R"></a>即彼已离欲染未离色染者。<a id="a-9S"></a>成就色无色界见道所断见智慧成就色无色界修所断染污智慧。<a id="a-9T"></a>未得无色界善心者。<a id="a-9U"></a>成就欲色界善见智慧。<a id="a-9V"></a>已得无色界善心者。<a id="a-9W"></a>成就三界善见智慧。<a id="a-9X"></a>成就欲色界无覆无记智慧。<a id="a-9Y"></a>成就无漏见智慧。<a id="a-9Z"></a>即彼已离色染。<a id="a-9a"></a>成就无色界见道所断见智慧。<a id="a-9b"></a>成就无色修所断染污智慧。<a id="a-9c"></a>成就三界善见智慧。<a id="a-9d"></a>成就欲色界无覆无记智慧。<a id="a-9e"></a>成就无漏见智慧。</p>
  <p id="a9f">信胜解见至未离欲染者。<a id="a-9g"></a>成就三界修所断染污智慧。<a id="a-9h"></a>成就欲色界善见智慧。<a id="a-9i"></a>成就欲界无覆无记智慧。<a id="a-9j"></a>成就无漏见智慧。<a id="a-9k"></a>即彼已离欲染。<a id="a-9l"></a>未得无色界善心者若生欲界。<a id="a-9m"></a>成就色无色界修所断染污智慧。<a id="a-9n"></a>成就欲色界善见智慧。<a id="a-9o"></a>成就欲色界无覆无记智慧。<a id="a-9p"></a>成就无漏见智慧。<a id="a-9q"></a>若生色界不成就欲界善见智慧。<a id="a-9r"></a>成就余如生欲界说。<a id="a-9s"></a>即彼已得无色界善心。<a id="a-9t"></a>未离色染者若生欲界。<a id="a-9u"></a>成就色无色界修所断染污智慧。<a id="a-9v"></a>成就三界善见智慧。<a id="a-9w"></a>成就欲色界无覆无记智慧。<a id="a-9x"></a>成就无漏见智慧若生色界不成就欲界善见智慧。<a id="a-9y"></a>成就余如生欲界说。<a id="a-9z"></a>即彼已离色染。<a id="a-A0"></a>若生欲界。<a id="a-A1"></a>成就无色界修所断染污智慧。<a id="a-A2"></a>成就三界善见智慧。<a id="a-A3"></a>成就欲色界无覆无记智慧。<a id="a-A4"></a>成就无漏见智慧。<a id="a-A5"></a>若生色界不成就欲界善见智慧。<a id="a-A6"></a>成就余如生欲界说。<a id="a-A7"></a>若生无色界不成就欲色界善见智慧及不成就欲色界无覆无记智慧。<a id="a-A8"></a>若异熟生心现在前。<a id="a-A9"></a>则成就无色界无覆无记智慧。<a id="a-AA"></a>若异熟生心不现在前。<a id="a-AB"></a>则亦不成就无色界无覆无记智慧。<a id="a-AC"></a>成就余如生欲界说。<a id="a-AD"></a>阿罗汉若生欲界。<a id="a-AE"></a>成就三界善见智慧。<a id="a-AF"></a>成就欲色界无覆无记智慧。<a id="a-AG"></a>成就无漏见智慧。<a id="a-AH"></a>若生色界成就色无色界善见智慧。<a id="a-AI"></a>成就欲色界无覆无记智慧。<a id="a-AJ"></a>成就无漏见智慧。<a id="a-AK"></a>若生无色界异熟生心不现在前。<a id="a-AL"></a>成就无色界善见智慧。<a id="a-AM"></a>成就无漏见智慧。<a id="a-AN"></a>若异熟生心现在前。<a id="a-AO"></a>亦成就无色界无覆无记智慧。</p>
  <p id="aAP">诸见已断已遍知彼智耶。<a id="a-AQ"></a>答如是设智已断已遍知彼见耶。<a id="a-AR"></a>答如是。<a id="a-AS"></a>诸见已断已遍知彼慧耶。<a id="a-AT"></a>答如是设。<a id="a-AU"></a>慧已断已遍知彼见耶。<a id="a-AV"></a>答如是。<a id="a-AW"></a>诸智已断已遍知彼慧耶。<a id="a-AX"></a>答如是。<a id="a-AY"></a>设慧已断已遍知彼智耶。<a id="a-AZ"></a>答如是。<a id="a-Aa"></a>所以者何。<a id="a-Ab"></a>见智慧三断遍知位皆相似故。<a id="a-Ac"></a>问谁于见智慧已断已遍知。<a id="a-Ad"></a>答诸阿罗汉此说究竟断遍知者。<a id="a-Ae"></a>有学异生多少不定。<a id="a-Af"></a>谓阿罗汉三界。<a id="a-Ag"></a>见智慧皆已断已遍知。<a id="a-Ah"></a>诸不还者。<a id="a-Ai"></a>若已离无所有处染。<a id="a-Aj"></a>三界见所断见智慧。<a id="a-Ak"></a>及八地修所断见智慧已断已遍知。<a id="a-Al"></a>乃至若未离初静虑染。<a id="a-Am"></a>三界见所断见智慧。<a id="a-An"></a>及欲界修所断见智慧。<a id="a-Ao"></a>已断已遍知。<a id="a-Ap"></a>诸一来预流者。<a id="a-Aq"></a>三界见所断见智慧已断已遍知。<a id="a-Ar"></a>随信随法行若灭智已生道智未已生。<a id="a-As"></a>三界见苦集灭所断见智慧。<a id="a-At"></a>已断已遍知。<a id="a-Au"></a>若集智已生灭智未已生。<a id="a-Av"></a>三界见苦集所断见智慧。<a id="a-Aw"></a>已断已遍知。<a id="a-Ax"></a>若苦智已生集智未已生。<a id="a-Ay"></a>三界见苦所断见智慧。<a id="a-Az"></a>已断已遍知。<a id="a-B0"></a>圣者如是。<a id="a-B1"></a>若诸异生已离无所有处染。<a id="a-B2"></a>八地见修所断见智慧。<a id="a-B3"></a>已断已遍知。<a id="a-B4"></a>乃至已离欲界染未离初静虑染。<a id="a-B5"></a>一地见修所断见智慧。<a id="a-B6"></a>已断已遍知。<a id="a-B7"></a>是名见智慧三。<a id="a-B8"></a>问定摄成就断五门分别。</p>
  <p id="aB9">诸正见是择法觉支耶。<a id="a-BA"></a>乃至广说。<a id="a-BB"></a>问何故作此论。<a id="a-BC"></a>答前论是此所依根本。<a id="a-BD"></a>谓前作是说。<a id="a-BE"></a>云何为见。<a id="a-BF"></a>云何为智。<a id="a-BG"></a>云何为慧。<a id="a-BH"></a>虽作是说而未分别正见正智。<a id="a-BI"></a>与择法觉支互有广狭。<a id="a-BJ"></a>今欲分别故作斯论。<a id="a-BK"></a>然今于此阿毗达磨发智论中有决定相。<a id="a-BL"></a>若觉支后分别道支则道支唯无漏。<a id="a-BM"></a>以七觉支唯无漏故。<a id="a-BN"></a>若觉支前分别道支。<a id="a-BO"></a>则道支通有漏无漏。<a id="a-BP"></a>此中觉支前分别道支故。<a id="a-BQ"></a>应知道支通有漏无漏。<a id="a-BR"></a>是谓此处略毗婆沙。<a id="a-BS"></a>诸有智者应随分别。</p>
  <p id="aBT">诸正见是择法觉支耶。<a id="a-BU"></a>答应作四句。<a id="a-BV"></a>正见与择法觉支互有广狭故。<a id="a-BW"></a>有正见非择法觉支谓世俗正见以诸觉支助如实觉唯无漏故。<a id="a-BX"></a>有择法觉支非正见。<a id="a-BY"></a>谓尽无生智非见性故。<a id="a-BZ"></a>有正见亦择法觉支。<a id="a-Ba"></a>谓除尽无生智余无漏慧即现观边八忍。<a id="a-Bb"></a>及学八智无学正见。<a id="a-Bc"></a>如是三种具二相故。<a id="a-Bd"></a>有非正见亦非择法觉支。<a id="a-Be"></a>谓除前相。<a id="a-Bf"></a>相谓所名如前广说。<a id="a-Bg"></a>此复是何。<a id="a-Bh"></a>谓行蕴中除意识相应善慧。<a id="a-Bi"></a>诸余行蕴及四蕴全并无为法作第四句。<a id="a-Bj"></a>诸正智是择法觉支耶。<a id="a-Bk"></a>答应作四句。<a id="a-Bl"></a>正智与择法觉支亦互有广狭故。<a id="a-Bm"></a>有正智非择法觉支谓世俗正智彼无觉支相故。<a id="a-Bn"></a>有择法觉支非正智。<a id="a-Bo"></a>谓无漏忍彼无智相故。<a id="a-Bp"></a>有正智亦择法觉支。<a id="a-Bq"></a>谓除无漏忍余无漏慧。<a id="a-Br"></a>即学八智及尽无生智无学正见具二相故。<a id="a-Bs"></a>有非正智亦非择法觉支。<a id="a-Bt"></a>谓除前相。<a id="a-Bu"></a>相谓所名如前广说。<a id="a-Bv"></a>此复是何。<a id="a-Bw"></a>谓行蕴中除六识相应善慧。<a id="a-Bx"></a>诸余行蕴。<a id="a-By"></a>及四蕴全并无为法作第四句。<a id="a-Bz"></a>问何故此中唯说正见正智与择法觉支互有广狭。<a id="a-C0"></a>不说余道支与余觉支互有广狭耶。<a id="a-C1"></a>答是作论者意欲尔故。<a id="a-C2"></a>乃至广说。<a id="a-C3"></a>复次此中亦应说诸是正勤。<a id="a-C4"></a>亦是精进觉支耶。<a id="a-C5"></a>答诸是精进觉支亦是正勤有是正勤非精进觉支。<a id="a-C6"></a>谓世俗正精进乃至诸是正定亦是定觉支耶。<a id="a-C7"></a>答诸是定觉支亦是正定。<a id="a-C8"></a>有是正定非定觉支。<a id="a-C9"></a>谓世俗正定。<a id="a-CA"></a>应作是说而不说者。<a id="a-CB"></a>应知此中是有余说。<a id="a-CC"></a>复次此中所说现始现终略去中间。<a id="a-CD"></a>故作是说。<a id="a-CE"></a>始谓正见终谓正智。<a id="a-CF"></a>如现始终初入已度。<a id="a-CG"></a>方便究竟应知亦尔。<a id="a-CH"></a>复次若法相对满四句者此中说之。<a id="a-CI"></a>若法相对唯有顺后句者此中不说。<a id="a-CJ"></a>复次此智蕴中若法是见智慧自性者。<a id="a-CK"></a>则分别之是智类故。<a id="a-CL"></a>精进念定非智类故此中不说。<a id="a-CM"></a>七觉支八道支一一现在前时几觉支几道支现在前耶。<a id="a-CN"></a>问何故作此论。<a id="a-CO"></a>答为止他宗显正理故。<a id="a-CP"></a>谓或有说。<a id="a-CQ"></a>诸心所法次第而生。<a id="a-CR"></a>非一时生。<a id="a-CS"></a>如譬喻者。<a id="a-CT"></a>大德亦说。<a id="a-CU"></a>诸心所法次第而生。<a id="a-CV"></a>非一时生。<a id="a-CW"></a>如多商侣过一狭路。<a id="a-CX"></a>要一一过非二非多。<a id="a-CY"></a>诸心所法亦复如是。<a id="a-CZ"></a>一一各别生相所生。<a id="a-Ca"></a>必无一时和合生义。<a id="a-Cb"></a>问彼依何量作如是说。<a id="a-Cc"></a>答依至教量。<a id="a-Cd"></a>谓契经说。<a id="a-Ce"></a>若于尔时心沈恐沈。<a id="a-Cf"></a>修三觉支名非时修。<a id="a-Cg"></a>谓轻安定舍。<a id="a-Ch"></a>修三觉支名是时修。<a id="a-Ci"></a>谓择法精进喜。<a id="a-Cj"></a>若于尔时心掉恐掉。<a id="a-Ck"></a>修三觉支名非时修。<a id="a-Cl"></a>谓择法精进喜。<a id="a-Cm"></a>修三觉支名是时修。<a id="a-Cn"></a>谓轻安定舍。<a id="a-Co"></a>彼作是说。<a id="a-Cp"></a>觉支既有时非时修。<a id="a-Cq"></a>故知心所次第而生。<a id="a-Cr"></a>非一时起。<a id="a-Cs"></a>又余经说。<a id="a-Ct"></a>舍利子言。<a id="a-Cu"></a>我于七觉支定能随意自在住。<a id="a-Cv"></a>谓我欲于此觉支定日初分住。<a id="a-Cw"></a>即便能住。<a id="a-Cx"></a>若我欲于此觉支定日中分住。<a id="a-Cy"></a>即便能住。<a id="a-Cz"></a>若我欲于此觉支定日后分住。<a id="a-D0"></a>即便能住。<a id="a-D1"></a>彼作是说。<a id="a-D2"></a>既舍利子于七觉支随所欲住。<a id="a-D3"></a>故知心所次第而生。<a id="a-D4"></a>非一时起其理决定。<a id="a-D5"></a>为遮彼意显诸心所有一时生故作斯论。<a id="a-D6"></a>问若诸心所有一时生。<a id="a-D7"></a>云何通彼所引契经。<a id="a-D8"></a>答前契经说。<a id="a-D9"></a>时非时修三觉支者。<a id="a-DA"></a>乃证心所非要次第一一而生。<a id="a-DB"></a>说三觉支一时修故。<a id="a-DC"></a>证诸心所有俱时生。<a id="a-DD"></a>问若诸觉支随所依地。<a id="a-DE"></a>或六或七一时而生。<a id="a-DF"></a>何故经说时非时修各唯三种。<a id="a-DG"></a>答依止观品觉支势用有增减故作如是说。<a id="a-DH"></a>谓三觉支是奢摩他品。<a id="a-DI"></a>三觉支是毗钵舍那品。<a id="a-DJ"></a>若奢摩他品觉支增时令心沉下。<a id="a-DK"></a>尔时应修观品觉支策心令举。<a id="a-DL"></a>而修止品故说非时。<a id="a-DM"></a>若毗钵舍那品觉支增时令心浮举。<a id="a-DN"></a>尔时应修止品觉支抑心令下。<a id="a-DO"></a>而修观品故说非时。<a id="a-DP"></a>虽诸觉支一时而起。<a id="a-DQ"></a>而用有增减故唯说三。<a id="a-DR"></a>复次入圣道时依止观品。<a id="a-DS"></a>有差别故作如是说。<a id="a-DT"></a>谓若依奢摩他品觉支入圣道者。<a id="a-DU"></a>应修止品觉支抑心令下。<a id="a-DV"></a>而修观品故说非时。<a id="a-DW"></a>若依毗钵舍那品觉支入圣道者。<a id="a-DX"></a>应修观品觉支策心令举。<a id="a-DY"></a>而修止品故说非时。<a id="a-DZ"></a>有余师说。<a id="a-Da"></a>与上相违。<a id="a-Db"></a>谓若依奢摩他品觉支入圣道者。<a id="a-Dc"></a>心多沉下。<a id="a-Dd"></a>应修观品觉支策心令举。<a id="a-De"></a>而修止品故说非时。<a id="a-Df"></a>若依毗钵舍那品觉支入圣道者。<a id="a-Dg"></a>心多浮举。<a id="a-Dh"></a>应修止品觉支抑心令下。<a id="a-Di"></a>而修观品故说非时。<a id="a-Dj"></a>虽诸觉支体俱时起。<a id="a-Dk"></a>而彼作用有增减时。<a id="a-Dl"></a>故经所说不违俱起。<a id="a-Dm"></a>但违次第一一而生。</p>
 </body>
</html>