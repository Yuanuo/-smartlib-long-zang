<!doctype html>
<html id="z3IBVbi12F" data-ver="742">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第六十</h1>
  <h2 id="a2">结蕴第二中一行纳息第二之五</h2>
  <p id="a3">三结乃至九十八随眠。<a id="a-4"></a>为前摄后后摄前耶。<a id="a-5"></a>问何故作此论。<a id="a-6"></a>答为重遮遣分别论者执他性摄。<a id="a-7"></a>及重开显应理论者说自性摄令转分明故作斯论。<a id="a-8"></a>答三结三不善根互不相摄者。<a id="a-9"></a>谓自性各别。<a id="a-A"></a>故三结三漏三结二漏少分互相摄余不相摄者。<a id="a-B"></a>谓三结与欲漏有漏中有身见戒禁取疑互相摄。<a id="a-C"></a>自性同故。<a id="a-D"></a>与无明漏及二漏少分互不相摄。<a id="a-E"></a>自性异故。<a id="a-F"></a>后准应知。<a id="a-G"></a>三结四瀑流三结三瀑流少分互相摄。<a id="a-H"></a>余不相摄者。<a id="a-I"></a>谓三结与欲有见瀑流中有身见戒禁取疑互相摄。<a id="a-J"></a>与无明瀑流及三瀑流少分互不相摄。<a id="a-K"></a>如对四瀑流对四轭亦尔。<a id="a-L"></a>自性同故。<a id="a-M"></a>三结四取三结一取三少分互相摄余不相摄者。<a id="a-N"></a>谓三结与戒禁取及余三取中有身见疑互相摄。<a id="a-O"></a>与余三取少分互不相摄。<a id="a-P"></a>三结四身系一结一身系互相摄。<a id="a-Q"></a>余不相摄者。<a id="a-R"></a>谓戒禁取结与戒禁取身系互相摄。<a id="a-S"></a>与余三身系互不相摄。<a id="a-T"></a>三结五盖一结少分一盖互相摄。<a id="a-U"></a>余不相摄者。<a id="a-V"></a>谓疑结中不善者与疑盖互相摄。<a id="a-W"></a>与余四盖互不相摄。<a id="a-X"></a>三结五结互不相摄者。<a id="a-Y"></a>自性异故。<a id="a-Z"></a>三结五顺下分结三结三顺下分结互相摄。<a id="a-a"></a>余不相摄者。<a id="a-b"></a>谓三结与五顺下分结中有身见戒禁取疑结互相摄。<a id="a-c"></a>与余二结互不相摄。<a id="a-d"></a>三结五顺上分结互不相摄者。<a id="a-e"></a>自性异故。<a id="a-f"></a>三结五见二结二见互相摄。<a id="a-g"></a>余不相摄者。<a id="a-h"></a>谓前三结与五见中有身见戒禁取互相摄。<a id="a-i"></a>与余三见互不相摄。<a id="a-j"></a>三结六爱身互不相摄者。<a id="a-k"></a>自性异故。<a id="a-l"></a>三结七随眠三结一随眠一少分互相摄余不相摄者。<a id="a-m"></a>谓三结与疑随眠及见随眠中有身见戒禁取互相摄。<a id="a-n"></a>与余五随眠及见随眠中余三见互不相摄。<a id="a-o"></a>三结九结三结一结二少分互相摄。<a id="a-p"></a>余不相摄者。<a id="a-q"></a>谓三结与九结中疑结及见结中有身见取结中戒禁取互相摄。<a id="a-r"></a>与余六结及见结中余二见取结中见取互不相摄。<a id="a-s"></a>三结九十八随眠三结二十一随眠互相摄。<a id="a-t"></a>余不相摄者。<a id="a-u"></a>谓三结与九十八随眠中三有身见六戒禁取十二疑随眠互相摄。<a id="a-v"></a>与余七十七随眠互不相摄。<a id="a-w"></a>如是乃至九结九十八随眠。<a id="a-x"></a>七结九十八随眠互相摄。<a id="a-y"></a>余不相摄者。<a id="a-z"></a>谓九结中前七结与九十八随眠互相摄。<a id="a-10"></a>后二结与随眠互不相摄。<a id="a-11"></a>此二俱非随眠性故。<a id="a-12"></a>此中举初三结举后九结与后广辨相摄。<a id="a-13"></a>三不善根乃至七随眠与后相摄略不说者。<a id="a-14"></a>相易了故。<a id="a-15"></a>三结乃至九十八随眠。<a id="a-16"></a>几令欲有相续几令色有相续。<a id="a-17"></a>几令无色有相续。<a id="a-18"></a>答一切应分别。<a id="a-19"></a>问何故作此论。<a id="a-1A"></a>答为止他宗显己义故。<a id="a-1B"></a>谓或有执不染污心亦令有相续如分别论者。<a id="a-1C"></a>问彼何故作此执。<a id="a-1D"></a>答彼依契经故作此执。<a id="a-1E"></a>谓契经说。<a id="a-1F"></a>菩萨正知入母胎。<a id="a-1G"></a>正知住母胎。<a id="a-1H"></a>正知出母胎。<a id="a-1I"></a>既有正知。<a id="a-1J"></a>入母胎者。<a id="a-1K"></a>正知即在不染污心故。<a id="a-1L"></a>不染污心亦令有相续。<a id="a-1M"></a>为遮彼意显唯染污心能令有相续故作斯论。<a id="a-1N"></a>问云何通彼所引契经。<a id="a-1O"></a>答依无倒想说正知言。<a id="a-1P"></a>谓诸有情多起倒想而入母胎。<a id="a-1Q"></a>男入胎时于母起爱于父起恚。<a id="a-1R"></a>女入胎时于父起爱于母起恚。<a id="a-1S"></a>谓彼与己有顺违故。<a id="a-1T"></a>后有菩萨入母胎时心无颠倒。<a id="a-1U"></a>于父父想。<a id="a-1V"></a>于母母想。<a id="a-1W"></a>虽俱亲爱而无异心。<a id="a-1X"></a>有亲爱故心有染污。<a id="a-1Y"></a>无倒想故名为正知。<a id="a-1Z"></a>故彼契经不违我义。<a id="a-1a"></a>复次所以作此论者。<a id="a-1b"></a>谓或有执。<a id="a-1c"></a>唯爱与恚令有相续如譬喻者。<a id="a-1d"></a>问彼何故作此执。<a id="a-1e"></a>答依契经故。<a id="a-1f"></a>谓契经说三事合故得入母胎。<a id="a-1g"></a>一者父母交爱和合。<a id="a-1h"></a>二者母身是时调适。<a id="a-1i"></a>三健达缚正现在前。<a id="a-1j"></a>时健达缚二心互起。<a id="a-1k"></a>谓爱恚俱。<a id="a-1l"></a>由此故知唯爱与恚令有相续。<a id="a-1m"></a>为遮彼意显一切烦恼皆令有相续故作斯论。<a id="a-1n"></a>问云何通彼所引契经答契经说。<a id="a-1o"></a>彼中有位心正结生时非唯爱恚。<a id="a-1p"></a>故我所说不违彼经。<a id="a-1q"></a>复次所以作此论者。<a id="a-1r"></a>谓或有执恶趣唯用恚心结生。<a id="a-1s"></a>善趣唯用爱心结生为遮彼意显欲界一切处三十六随眠一一现前令生相续。<a id="a-1t"></a>色界一切处三十一随眠一一现前令生相续。<a id="a-1u"></a>无色界一切处三十一随眠一一现前令生相续故作斯论。<a id="a-1v"></a>复次勿为止他显示己义。<a id="a-1w"></a>然为显示诸法正理开悟有情故作斯论。<a id="a-1x"></a>然诸有声说多种义。<a id="a-1y"></a>此中有者说众同分及随众同分有情数五蕴。<a id="a-1z"></a>如说诸在欲界死生者。<a id="a-20"></a>皆受欲有邪等。<a id="a-21"></a>彼亦说众同分及随众同分有情数五蕴。<a id="a-22"></a>如说诸缠所缠受地狱有等。<a id="a-23"></a>彼亦说众同分及随众同分有情数五蕴。<a id="a-24"></a>如说受欲有时最初得几业所生根等。<a id="a-25"></a>彼亦说众同分及随众同分有情数五蕴。<a id="a-26"></a>如说四有谓本有死有中有生有。<a id="a-27"></a>彼亦说众同分及随众同分有情数五蕴。<a id="a-28"></a>如说诸舍欲有受欲有。<a id="a-29"></a>彼一切欲界法灭。<a id="a-2A"></a>欲界法现在前邪等。<a id="a-2B"></a>彼亦说众同分及随众同分有情数五蕴。<a id="a-2C"></a>如说云何有法。<a id="a-2D"></a>谓一切有漏法。<a id="a-2E"></a>彼说一切有漏法名有。<a id="a-2F"></a>如说颇勒惧那当知识食能令后有生起。<a id="a-2G"></a>彼说结生心及眷属名有。<a id="a-2H"></a>如说阿罗陀当知若业能令后有相续。<a id="a-2I"></a>是名有者。<a id="a-2J"></a>彼说能引后有思名有。<a id="a-2K"></a>如说取缘有。<a id="a-2L"></a>阿毗达磨诸论师言。<a id="a-2M"></a>彼说时分五蕴名有。<a id="a-2N"></a>尊者妙音作如是说。<a id="a-2O"></a>彼说能引后有诸业名有。<a id="a-2P"></a>如说七有。<a id="a-2Q"></a>一地狱有。<a id="a-2R"></a>二傍生有。<a id="a-2S"></a>三鬼界有。<a id="a-2T"></a>四天有。<a id="a-2U"></a>五人有。<a id="a-2V"></a>六业有。<a id="a-2W"></a>七中有。<a id="a-2X"></a>彼说五趣及彼因彼方便名有。<a id="a-2Y"></a>谓地狱有等即是五趣。<a id="a-2Z"></a>业有是彼因。<a id="a-2a"></a>中有是彼方便。<a id="a-2b"></a>如说云何欲有。<a id="a-2c"></a>谓诸业欲界系取为缘。<a id="a-2d"></a>能趣后生。<a id="a-2e"></a>乃至广说。<a id="a-2f"></a>彼说业及异熟名有。<a id="a-2g"></a>不说取缘。<a id="a-2h"></a>问若尔。<a id="a-2i"></a>门论所说当云何通。<a id="a-2j"></a>如说欲有欲界一切随眠随增。<a id="a-2k"></a>色有色界一切随眠随增。<a id="a-2l"></a>无色有无色界一切随眠随增。<a id="a-2m"></a>欲有可尔。<a id="a-2n"></a>所以者何。<a id="a-2o"></a>欲界五部业皆能感异熟。<a id="a-2p"></a>彼容欲界一切随眠所随增故。<a id="a-2q"></a>色无色有云何可尔。<a id="a-2r"></a>所以者何。<a id="a-2s"></a>彼界唯有修所断业感异熟故。<a id="a-2t"></a>答彼门论中。<a id="a-2u"></a>应说欲有欲界一切随眠随增。<a id="a-2v"></a>色有色界遍行及修所断随眠随增。<a id="a-2w"></a>无色有无色界遍行及修所断随眠随增。<a id="a-2x"></a>而不尔者。<a id="a-2y"></a>有别意趣。<a id="a-2z"></a>谓五部结有心是有眷属。<a id="a-30"></a>故亦假说为有。<a id="a-31"></a>故说一切随眠随增。<a id="a-32"></a>有说。<a id="a-33"></a>彼论有章有门。<a id="a-34"></a>章中但说业及异熟名有不说取缘。<a id="a-35"></a>门中具说彼业异熟及说取缘。<a id="a-36"></a>故说一切随眠随增。<a id="a-37"></a>评曰。<a id="a-38"></a>彼不应作是说。<a id="a-39"></a>所以者何。<a id="a-3A"></a>彼论师先立章义后以门通。<a id="a-3B"></a>如何门中与章说异。<a id="a-3C"></a>是故前说于理为善。</p>
  <p id="a3D">问何故名有。<a id="a-3E"></a>答有增有减故名为有。<a id="a-3F"></a>问若尔。<a id="a-3G"></a>圣道亦有增减应亦名有。<a id="a-3H"></a>答若有增减亦能长养摄益任持有者说名为有。<a id="a-3I"></a>圣道虽有增减。<a id="a-3J"></a>而损减违害破坏诸有。<a id="a-3K"></a>故不名有。<a id="a-3L"></a>复次若有增减亦令诸有生老病死不断绝者说名为有。<a id="a-3M"></a>圣道虽有增减。<a id="a-3N"></a>而令诸有生老病死皆断不续故不名有。<a id="a-3O"></a>复次若有增减亦是趣苦集行。<a id="a-3P"></a>趣有世间生老病死集行者说名为有。<a id="a-3Q"></a>圣道虽有增减。<a id="a-3R"></a>而是趣苦灭行趣有世间生老病死灭行故不名有。<a id="a-3S"></a>复次若有增减亦是萨迦耶见事。<a id="a-3T"></a>颠倒事爱事随眠事。<a id="a-3U"></a>贪嗔痴安足处。<a id="a-3V"></a>有垢有毒有过有刺有浊堕有堕苦集谛者说名为有。<a id="a-3W"></a>圣道虽有增减。<a id="a-3X"></a>而与此一切相违故不名有。<a id="a-3Y"></a>复有说者。<a id="a-3Z"></a>此可怖畏故名为有。<a id="a-3a"></a>问若尔。<a id="a-3b"></a>涅槃亦可怖畏。<a id="a-3c"></a>应亦名有。<a id="a-3d"></a>如契经说。<a id="a-3e"></a>苾刍当知。<a id="a-3f"></a>无闻异生。<a id="a-3g"></a>以愚痴故怖畏涅槃。<a id="a-3h"></a>谓于是处我不有。<a id="a-3i"></a>我所亦不有。<a id="a-3j"></a>我当不有。<a id="a-3k"></a>我所亦当不有。<a id="a-3l"></a>答若有怖畏是正见者起说名为有涅槃。<a id="a-3m"></a>虽有怖畏而是邪见者起故不名有。<a id="a-3n"></a>复次若有怖畏通异生及圣者起说名为有涅槃。<a id="a-3o"></a>虽有怖畏。<a id="a-3p"></a>而是异生非圣者起故不名有。<a id="a-3q"></a>有作是说。<a id="a-3r"></a>是苦法器故名为有。<a id="a-3s"></a>问有亦是乐法器。<a id="a-3t"></a>如契经说。<a id="a-3u"></a>大名当知。<a id="a-3v"></a>色若一向是苦非乐。<a id="a-3w"></a>非乐所随无少乐喜所随逐者应无有情为求乐故染着于色。<a id="a-3x"></a>大名当知。<a id="a-3y"></a>以色非一向苦亦是乐亦是乐所随是少乐喜所随逐故。<a id="a-3z"></a>有诸有情为求乐故染着于色。<a id="a-40"></a>又契经说。<a id="a-41"></a>决定建立三受无杂。<a id="a-42"></a>一乐。<a id="a-43"></a>二苦。<a id="a-44"></a>三非苦乐。<a id="a-45"></a>又契经说。<a id="a-46"></a>道依道具涅槃依道以道乐故证乐涅槃。<a id="a-47"></a>是故诸有非唯苦器。<a id="a-48"></a>宁以苦器释有名耶。<a id="a-49"></a>答生死法中虽有少乐而苦多故。<a id="a-4A"></a>立苦器名。<a id="a-4B"></a>是故诸有唯名苦器。<a id="a-4C"></a>如毒瓶中置一渧蜜。<a id="a-4D"></a>不由此故名为蜜瓶。<a id="a-4E"></a>但名毒瓶。<a id="a-4F"></a>以毒多故。<a id="a-4G"></a>有亦如是。<a id="a-4H"></a>多苦所依。<a id="a-4I"></a>但名苦器。</p>
  <p id="a4J">然诸相续略有五种。<a id="a-4K"></a>一中有相续。<a id="a-4L"></a>二生有相续。<a id="a-4M"></a>三时分相续。<a id="a-4N"></a>四法性相续。<a id="a-4O"></a>五刹那相续。<a id="a-4P"></a>中有相续者。<a id="a-4Q"></a>谓死有蕴灭中有蕴生。<a id="a-4R"></a>此中有蕴续死有蕴。<a id="a-4S"></a>是故名为中有相续。<a id="a-4T"></a>生有相续者。<a id="a-4U"></a>谓中有蕴灭或死有蕴灭生有蕴生。<a id="a-4V"></a>此生有蕴续中有蕴。<a id="a-4W"></a>或续死有蕴。<a id="a-4X"></a>是故名为生有相续。<a id="a-4Y"></a>时分相续者。<a id="a-4Z"></a>谓羯刺蓝乃至盛年时分蕴灭。<a id="a-4a"></a>頞部昙乃至老年时分蕴生。<a id="a-4b"></a>此頞部昙乃至老年时分蕴续羯刺蓝乃至盛年时分蕴。<a id="a-4c"></a>是故名为时分相续。<a id="a-4d"></a>法性相续者。<a id="a-4e"></a>谓善法无间不善法或无记法生。<a id="a-4f"></a>此不善法或无记法续前善法不善法。<a id="a-4g"></a>或无记法无间。<a id="a-4h"></a>广说亦尔。<a id="a-4i"></a>是故名为法性相续。<a id="a-4j"></a>刹那相续者。<a id="a-4k"></a>谓前前刹那无间后后刹那生。<a id="a-4l"></a>此后后刹那续前前刹那。<a id="a-4m"></a>是故名为刹那相续。<a id="a-4n"></a>此五相续亦得摄在二相续中。<a id="a-4o"></a>前三不离法性刹那二相续故。<a id="a-4p"></a>法性亦得入刹那中。<a id="a-4q"></a>一切皆是刹那性故。<a id="a-4r"></a>此五相续界者。<a id="a-4s"></a>欲界具五。<a id="a-4t"></a>色界唯四。<a id="a-4u"></a>除时分。<a id="a-4v"></a>无色界唯三。<a id="a-4w"></a>除中有及时分。<a id="a-4x"></a>趣者地狱唯四。<a id="a-4y"></a>除时分。<a id="a-4z"></a>余四趣皆具五。<a id="a-50"></a>生者四生皆具五种相续。<a id="a-51"></a>此中但依中生二有相续作论。</p>
  <p id="a52">谓三结令三有相续者。<a id="a-53"></a>此依总种类说。<a id="a-54"></a>然此三结通三界系。<a id="a-55"></a>欲界系者令欲有相续。<a id="a-56"></a>色界系者令色有相续。<a id="a-57"></a>无色界系者令无色有相续。<a id="a-58"></a>生有中有最初刹那随一现前而结生故。<a id="a-59"></a>余随本论如理应知。<a id="a-5A"></a>问随眠能令诸有相续。<a id="a-5B"></a>非缠非垢不坚牢故。<a id="a-5C"></a>意地烦恼令有相续非五识身。<a id="a-5D"></a>正结生时定有意识无五识故。<a id="a-5E"></a>何缘本论说五盖嫉悭结鼻舌触所生爱身。<a id="a-5F"></a>令欲有相续。<a id="a-5G"></a>眼耳身触所生爱身令欲色有相续。<a id="a-5H"></a>掉举顺上分结令色无色有相续耶。<a id="a-5I"></a>答本论应说贪欲嗔恚疑盖令欲有相续。<a id="a-5J"></a>贪慢无明顺上分结令色无色有相续。<a id="a-5K"></a>意触所生爱身令三有相续。<a id="a-5L"></a>余二盖嫉悭结掉举顺上分结前五触所生爱身不令有相续。<a id="a-5M"></a>而不作是说者。<a id="a-5N"></a>应知此文有别意趣。<a id="a-5O"></a>谓未解脱余二盖等命终还生欲有等故。<a id="a-5P"></a>说彼能续欲有等言。<a id="a-5Q"></a>然结生时非由彼力。</p>
  <p id="a5R">复次由三缘故说诸烦恼令有相续。<a id="a-5S"></a>一未断故。<a id="a-5T"></a>二能感有异熟果故。<a id="a-5U"></a>三结生时能润有故。<a id="a-5V"></a>诸在意地不善随眠三缘具有。<a id="a-5W"></a>无记随眠不能感有。<a id="a-5X"></a>但有二缘。<a id="a-5Y"></a>诸在五识不善随眠不能润有。<a id="a-5Z"></a>但有二缘。<a id="a-5a"></a>无记随眠唯有未断无余二缘。<a id="a-5b"></a>不善缠垢但有二缘无能润有。<a id="a-5c"></a>无记缠垢唯有一缘。<a id="a-5d"></a>谓未断故。<a id="a-5e"></a>惛沈盖等由未断故。<a id="a-5f"></a>或感有故。<a id="a-5g"></a>说能续有非能润有。<a id="a-5h"></a>于理无违。</p>
  <p id="a5i">三结乃至九十八随眠依何定灭。<a id="a-5j"></a>问何故作此论答欲显诸佛出现世时有胜事故。<a id="a-5k"></a>施设论说。<a id="a-5l"></a>绕赡部洲有转轮王路广一喻缮那。<a id="a-5m"></a>无轮王时海水所覆无能见者。<a id="a-5n"></a>若转轮王出现于世。<a id="a-5o"></a>大海水减一踰缮那。<a id="a-5p"></a>此轮王路尔乃出现。<a id="a-5q"></a>金沙遍布众宝庄严。<a id="a-5r"></a>栴檀香水以洒其上。<a id="a-5s"></a>转轮圣王巡幸洲渚与四种军俱游此路。<a id="a-5t"></a>如是诸佛未出世时。<a id="a-5u"></a>根本地依无能见者。<a id="a-5v"></a>诸有断结皆依边地。<a id="a-5w"></a>若具十力转法轮王出现于世。<a id="a-5x"></a>根本地依尔乃出现。<a id="a-5y"></a>菩提分法金沙遍布。<a id="a-5z"></a>种种功德众宝庄严。<a id="a-60"></a>四澄净水以洒其上。<a id="a-61"></a>佛与无量无边眷属。<a id="a-62"></a>俱游此路趣涅槃城。<a id="a-63"></a>由是因缘故作斯论。<a id="a-64"></a>复次为遮分别论者有诸烦恼不依定灭。<a id="a-65"></a>彼作是说。<a id="a-66"></a>若有圣者生在非想非非想处。<a id="a-67"></a>彼无圣道现在前义。<a id="a-68"></a>寿量尽时烦恼亦尽成阿罗汉。<a id="a-69"></a>名为齐顶。<a id="a-6A"></a>为遮彼执显无烦恼不依定灭故作斯论。<a id="a-6B"></a>此中定者显对治道。<a id="a-6C"></a>谓对治道或说为定。<a id="a-6D"></a>或说为道。<a id="a-6E"></a>或名对治。<a id="a-6F"></a>或名作意。<a id="a-6G"></a>或说为行。<a id="a-6H"></a>言虽有异其义无别。<a id="a-6I"></a>此中灭者显示永断。<a id="a-6J"></a>谓此永断或说为灭。<a id="a-6K"></a>或说为尽。<a id="a-6L"></a>或名离染。<a id="a-6M"></a>或名离系。<a id="a-6N"></a>或名解脱。<a id="a-6O"></a>言虽有异其义无别。<a id="a-6P"></a>昔此法内有二论师。<a id="a-6Q"></a>一名侍毗罗。<a id="a-6R"></a>二名瞿沙伐摩。<a id="a-6S"></a>尊者侍毗罗作如是说。<a id="a-6T"></a>此中说永断无余断毕竟断无片影断。<a id="a-6U"></a>如是永断是圣者非异生。<a id="a-6V"></a>是圣道能非世俗道。<a id="a-6W"></a>所以者何。<a id="a-6X"></a>因七依经造此论故。<a id="a-6Y"></a>彼经唯说七根本地。<a id="a-6Z"></a>谓四静虑下三无色。<a id="a-6a"></a>非根本地有世俗道能断烦恼。<a id="a-6b"></a>故知唯圣者用无漏道断。<a id="a-6c"></a>尊者瞿沙伐摩作如是说。<a id="a-6d"></a>此中说永断无余断毕竟断无片影断。<a id="a-6e"></a>如是永断是圣者亦异生。<a id="a-6f"></a>是圣道能亦世俗道。<a id="a-6g"></a>问岂不此论因七依经如何异生依根本地起世俗道有永断义。<a id="a-6h"></a>答由此因缘说阿毗达磨照了契经等犹如明灯。<a id="a-6i"></a>契经等中所未说者此中说之。<a id="a-6j"></a>所未现者此中现之。<a id="a-6k"></a>彼有余说此无余说。<a id="a-6l"></a>是故圣者及诸异生依七根本及八边地起圣世俗道俱能永断结。<a id="a-6m"></a>如是二说俱得善通。<a id="a-6n"></a>此本论文容二义故。</p>
  <p id="a6o">答三结或依四或依未至灭者。<a id="a-6p"></a>四谓四静虑地。<a id="a-6q"></a>未至谓未至地及静虑中间。<a id="a-6r"></a>此二俱名未至地故。<a id="a-6s"></a>问此地何故名未至耶。<a id="a-6t"></a>答未入根本能现在前断诸烦恼故名未至。<a id="a-6u"></a>问契经唯说根本为依非未至地。<a id="a-6v"></a>此中何故说三结或依四或依未至灭。<a id="a-6w"></a>答此中应说或依四或未至灭。<a id="a-6x"></a>不应言依未至灭。<a id="a-6y"></a>而言依未至灭者。<a id="a-6z"></a>有别意趣。<a id="a-70"></a>谓后依言重说根本。<a id="a-71"></a>此中意言三结或依四灭者。<a id="a-72"></a>或四根本依灭或依未至灭者。<a id="a-73"></a>或未至四根本依而灭。<a id="a-74"></a>如有问他。<a id="a-75"></a>汝为入城作此事。<a id="a-76"></a>为未入城作此事。<a id="a-77"></a>此中一城前后再说。<a id="a-78"></a>依言亦尔。<a id="a-79"></a>于理无违。<a id="a-7A"></a>复次依言有通有别。<a id="a-7B"></a>别者唯说诸根本地如七依经。<a id="a-7C"></a>通者通说根本边地。<a id="a-7D"></a>如此中说。<a id="a-7E"></a>故此依言亦不违理。<a id="a-7F"></a>然此三结依欲界乃至非想非非想处可得。<a id="a-7G"></a>欲界者唯依未至灭。<a id="a-7H"></a>初静虑者或依初静虑或依未至灭。<a id="a-7I"></a>第二静虑者或依二静虑或依未至灭。<a id="a-7J"></a>第三静虑者或依三静虑或依未至灭。<a id="a-7K"></a>第四静虑及四无色者。<a id="a-7L"></a>或依四静虑或依未至灭。<a id="a-7M"></a>所以者何。<a id="a-7N"></a>三结永断无余断毕竟断无片影断。<a id="a-7O"></a>必以见道。<a id="a-7P"></a>然诸见道唯依六地。<a id="a-7Q"></a>谓四静虑及未至定静虑中间。<a id="a-7R"></a>若依未至定入正性离生。<a id="a-7S"></a>如是三结依未至灭。<a id="a-7T"></a>乃至若依第四静虑入正性离生。<a id="a-7U"></a>如是三结依第四静虑灭。<a id="a-7V"></a>虽唯有第四静虑及四无色地三结。<a id="a-7W"></a>或依四或依未至灭。<a id="a-7X"></a>而依总种类说。<a id="a-7Y"></a>余亦无失。<a id="a-7Z"></a>虽依八地边起世俗道亦分断三结。<a id="a-7a"></a>而非永断。<a id="a-7b"></a>故此不说。<a id="a-7c"></a>然此三结永断唯在道类忍时。<a id="a-7d"></a>若别说者有身见永断唯在苦类忍。<a id="a-7e"></a>故言依四依未至灭。<a id="a-7f"></a>三不善根及欲漏依未生灭者。<a id="a-7g"></a>离欲染时彼永断故。<a id="a-7h"></a>若异生若圣者若有漏道若无漏道俱依未至。<a id="a-7i"></a>离欲染故。<a id="a-7j"></a>有漏无明漏或依七或依未至灭者。<a id="a-7k"></a>七谓四静虑及下三无色即七。<a id="a-7l"></a>依定未至谓未至定及静虑中间。<a id="a-7m"></a>此二俱名未至地故。<a id="a-7n"></a>此中有漏从初静虑乃至非想非非想处可得。<a id="a-7o"></a>无明漏从欲界乃至非想非非想处可得。<a id="a-7p"></a>此二俱离非想非非想处染时方得永断。<a id="a-7q"></a>彼非想非非想处染依九地道而得永离。<a id="a-7r"></a>故言或依七或依未至灭。<a id="a-7s"></a>然无明漏欲界者唯依未至灭。<a id="a-7t"></a>有漏无明漏初静虑者依初静虑或依未至灭。<a id="a-7u"></a>第二静虑者。<a id="a-7v"></a>依二静虑或依未至灭。<a id="a-7w"></a>乃至识无边处者依四静虑下二无色或依未至灭。<a id="a-7x"></a>无所有处非想非非想者。<a id="a-7y"></a>依四静虑下三无色或依未至灭。<a id="a-7z"></a>依总种类亦得说。<a id="a-80"></a>余或依七或依未至灭。<a id="a-81"></a>此中但说二永断处故。<a id="a-82"></a>唯圣者无漏道断。<a id="a-83"></a>即是最后金刚喻定。<a id="a-84"></a>余随所应如本论说。<a id="a-85"></a>异生圣者世俗圣道永断差别如理应知。</p>
  <p id="a86">诸结过去。<a id="a-87"></a>彼结已系耶。<a id="a-88"></a>乃至广说。<a id="a-89"></a>问何故作此论答为止他宗显正理故。<a id="a-8A"></a>谓或有说。<a id="a-8B"></a>过去未来非实有体。<a id="a-8C"></a>或复有说烦恼断已毕竟不退为遮彼说显示过去未来实有。<a id="a-8D"></a>及显烦恼断已有退。<a id="a-8E"></a>故作斯论。<a id="a-8F"></a>应知此中先名已系后名当系现名今系。<a id="a-8G"></a>又于此中有作是说。<a id="a-8H"></a>结用名系。<a id="a-8I"></a>有作是说。<a id="a-8J"></a>结得名系。<a id="a-8K"></a>然结于得有三种类。<a id="a-8L"></a>一如牛王引得前行。<a id="a-8M"></a>二如犊子随得后行。<a id="a-8N"></a>三如形质与影得俱。<a id="a-8O"></a>如牛王者先结后得。<a id="a-8P"></a>如犊子者先得后结。<a id="a-8Q"></a>如形质者结与得俱。<a id="a-8R"></a>诸结过去彼结已系耶。<a id="a-8S"></a>答诸结过去彼结已系谓结在过去彼得亦过去。<a id="a-8T"></a>曾为系故说名已系。<a id="a-8U"></a>有结已系彼结非过去。<a id="a-8V"></a>谓结未来现在已系。<a id="a-8W"></a>即诸结在未来现在。<a id="a-8X"></a>彼得在过去曾为系故。<a id="a-8Y"></a>此结如犊子随得后行故诸结未来彼结当系耶。<a id="a-8Z"></a>答应作四句。<a id="a-8a"></a>义不定故。<a id="a-8b"></a>有结未来彼结非当系。<a id="a-8c"></a>谓结未来已断已遍知已灭已吐定不当退。<a id="a-8d"></a>此中已断者谓已得断遍知。<a id="a-8e"></a>已遍知者。<a id="a-8f"></a>谓已得智遍知。<a id="a-8g"></a>已灭者谓已得择灭。<a id="a-8h"></a>已吐者谓已断系得。<a id="a-8i"></a>已证离系得。<a id="a-8j"></a>有作是说。<a id="a-8k"></a>已断已遍知已灭已吐同显舍义。<a id="a-8l"></a>定不当退者谓不退法阿罗汉。<a id="a-8m"></a>未来三界见修所断结定不当退。<a id="a-8n"></a>退法阿罗汉未来三界见所断结定不当退。<a id="a-8o"></a>不退法不还。<a id="a-8p"></a>若已离无所有处染。<a id="a-8q"></a>未来三界见所断结及下八地修所断结定不当退。<a id="a-8r"></a>乃至若未离初静虑染。<a id="a-8s"></a>未来三界见所断结。<a id="a-8t"></a>及欲界修所断结定不当退。<a id="a-8u"></a>退法不还及预流一来。<a id="a-8v"></a>未来三界见所断结定不当退。<a id="a-8w"></a>不退法异生。<a id="a-8x"></a>若已离无所有处染如菩萨等未来下八地见修所断结定不当退。<a id="a-8y"></a>乃至若已离欲界染未离初静虑染。<a id="a-8z"></a>未来一地见修所断结定不当退是谓有结未来彼结非当系。<a id="a-90"></a>有结当系彼结非未来谓结过去已断已遍知已灭已吐定当退。<a id="a-91"></a>此中诸句义如前释。<a id="a-92"></a>定当退者谓退法阿罗汉过去三界修所断结有定当退。<a id="a-93"></a>退法不还若已离无所有处染。<a id="a-94"></a>过去下八地修所断结有定当退。<a id="a-95"></a>乃至若未离初静虑染。<a id="a-96"></a>过去一地修所断结有定当退。<a id="a-97"></a>退法异生若已离无所有染。<a id="a-98"></a>过去下八地见修所断结有定当退。<a id="a-99"></a>乃至若已离欲界染未离初静虑染。<a id="a-9A"></a>过去一地见修所断结有定当退。<a id="a-9B"></a>是谓有结当系彼结非未来。<a id="a-9C"></a>有结未来彼结亦当系。<a id="a-9D"></a>谓结未来已断已遍知已灭已吐定当退。<a id="a-9E"></a>此中已断等如初句释。<a id="a-9F"></a>定当退者如第二句释。<a id="a-9G"></a>然前说过去今说未来。<a id="a-9H"></a>有结非未来彼结亦非当系。<a id="a-9I"></a>谓结过去已断已遍知已灭已吐。<a id="a-9J"></a>定不当系及现在结。<a id="a-9K"></a>此中诸句如初句释。<a id="a-9L"></a>然前说未来今说过去及现在结者。<a id="a-9M"></a>谓现在结亦非未来是现在故。<a id="a-9N"></a>亦非当系是今系故。<a id="a-9O"></a>诸结现在彼结今系耶。<a id="a-9P"></a>答诸结现在彼结今系。<a id="a-9Q"></a>谓现在诸结定有现在得。<a id="a-9R"></a>如形质影必俱有故。<a id="a-9S"></a>有结今系彼结非现在谓结过去未来今系即过去未来结有现在得。<a id="a-9T"></a>过去结者。<a id="a-9U"></a>如牛王引得前行。<a id="a-9V"></a>未来结者如犊子随得后行。<a id="a-9W"></a>彼得现在故名今系诸用此道断欲界结。<a id="a-9X"></a>退此道时还得彼结系不。<a id="a-9Y"></a>乃至广说。<a id="a-9Z"></a>问何故作此论。<a id="a-9a"></a>答为止他宗显正理故。<a id="a-9b"></a>谓或有执。<a id="a-9c"></a>定无退起诸烦恼义。<a id="a-9d"></a>如分别论者。<a id="a-9e"></a>彼引世间现喻为证。<a id="a-9f"></a>谓作是说。<a id="a-9g"></a>如瓶破已唯有余瓦不复作瓶。<a id="a-9h"></a>诸阿罗汉亦应如是。<a id="a-9i"></a>金刚喻定破烦恼已不应复起诸烦恼退。<a id="a-9j"></a>如烧木已唯有余灰不还为木。<a id="a-9k"></a>诸阿罗汉亦应如是。<a id="a-9l"></a>无漏智火烧烦恼已不应复起诸烦恼退。<a id="a-9m"></a>彼引此等世间现喻。<a id="a-9n"></a>证无退起诸烦恼义。<a id="a-9o"></a>为遮彼执显有退起诸烦恼义。<a id="a-9p"></a>若无退者便违契经。<a id="a-9q"></a>如契经说。<a id="a-9r"></a>阿罗汉有二种。<a id="a-9s"></a>一退法。<a id="a-9t"></a>二不退法。<a id="a-9u"></a>又契经说。<a id="a-9v"></a>由五因缘令时解脱阿罗汉退隐没忘失。</p>
  <p id="a9w">云何为五。<a id="a-9x"></a>一多营事业。<a id="a-9y"></a>二乐诸戏论。<a id="a-9z"></a>三好和斗诤。<a id="a-A0"></a>四喜涉长途。<a id="a-A1"></a>五身恒多病。<a id="a-A2"></a>又契经说。<a id="a-A3"></a>有阿罗汉名瞿底迦。<a id="a-A4"></a>是时解脱六反退已。<a id="a-A5"></a>于第七时恐复退失以刀自害而般涅槃。<a id="a-A6"></a>故知定有起烦恼退。<a id="a-A7"></a>问若有退义分别论者所引现喻当云何通。<a id="a-A8"></a>答不必须通。<a id="a-A9"></a>所以者何。<a id="a-AA"></a>彼非素怛缆。<a id="a-AB"></a>非毗捺耶。<a id="a-AC"></a>非阿毗达磨。<a id="a-AD"></a>但是世间粗浅现喻。<a id="a-AE"></a>世间法异贤圣法异。<a id="a-AF"></a>不应引世间法难贤圣法。<a id="a-AG"></a>若必须通当说喻过喻。<a id="a-AH"></a>既有过为证不成。<a id="a-AI"></a>如瓶破已必有余瓦。<a id="a-AJ"></a>得阿罗汉已有余烦恼不。<a id="a-AK"></a>若有烦恼者应非阿罗汉。<a id="a-AL"></a>若无烦恼者即义与喻别不应为证。<a id="a-AM"></a>如烧木已定有余灰。<a id="a-AN"></a>得阿罗汉已有余烦恼不。<a id="a-AO"></a>若有烦恼者应非阿罗汉。<a id="a-AP"></a>若无烦恼者即义与喻别不应为证。<a id="a-AQ"></a>然世间木无被烧义。<a id="a-AR"></a>但木极微与火极微为因已灭。<a id="a-AS"></a>此火极微与灰极微为因已灭。<a id="a-AT"></a>应作是说。<a id="a-AU"></a>木是火因火是灰因。<a id="a-AV"></a>而世间想谓火烧木令木成灰。<a id="a-AW"></a>木既灭已犹有余灰。<a id="a-AX"></a>非全无物故喻与法义不相似。<a id="a-AY"></a>又阿罗汉断诸烦恼非令全无过去未来烦恼性相犹实有故。<a id="a-AZ"></a>若相续中违烦恼道未现在前。<a id="a-Aa"></a>尔时名为烦恼未断。<a id="a-Ab"></a>若相续中违烦恼道已现在前。<a id="a-Ac"></a>断诸系得证离系得。<a id="a-Ad"></a>不成就烦恼名烦恼已断。<a id="a-Ae"></a>应作是说。<a id="a-Af"></a>修习圣道是希有事。<a id="a-Ag"></a>今阿罗汉虽断烦恼而不令无。<a id="a-Ah"></a>是故尊者妙音说曰。<a id="a-Ai"></a>烦恼不在自身中行说名为断非令全无。<a id="a-Aj"></a>如说天授舍宅中无非谓天授余处亦无。<a id="a-Ak"></a>烦恼断时应知亦尔。<a id="a-Al"></a>过去有故。<a id="a-Am"></a>若遇退缘为因引生未来烦恼故必有起烦恼退义。<a id="a-An"></a>问分别论者云何释通应理论者所引契经。<a id="a-Ao"></a>答彼说退时退道非果。<a id="a-Ap"></a>以沙门果是无为故。<a id="a-Aq"></a>问既许有退。<a id="a-Ar"></a>退道退果有何差别。<a id="a-As"></a>而说无退。<a id="a-At"></a>又彼许退无学道时。<a id="a-Au"></a>为得学道为全不得。<a id="a-Av"></a>若得学道果亦应退非无学果成学道故。<a id="a-Aw"></a>若全不得便有大过。<a id="a-Ax"></a>退无学道不得学道。<a id="a-Ay"></a>若尔应住异生位故。<a id="a-Az"></a>若非异生及学无学。<a id="a-B0"></a>应离凡圣有别有情许即便非世尊弟子故。<a id="a-B1"></a>应许有起烦恼退。<a id="a-B2"></a>分别论者又说随眠是缠种子。<a id="a-B3"></a>随眠自性心不相应。<a id="a-B4"></a>诸缠自性与心相应。<a id="a-B5"></a>缠从随眠生。<a id="a-B6"></a>缠现前故退诸阿罗汉。<a id="a-B7"></a>已断随眠缠既不生彼如何退。<a id="a-B8"></a>故说无退是应正理。<a id="a-B9"></a>彼如是说是无知果。<a id="a-BA"></a>是黑闇果。<a id="a-BB"></a>是无明果。<a id="a-BC"></a>是不勤方便果。<a id="a-BD"></a>然实有起烦恼义。<a id="a-BE"></a>为止彼宗及显退法相应正理故作斯论。</p>
  <p id="aBF">问退以何法为自性耶。<a id="a-BG"></a>有作是说。<a id="a-BH"></a>若起如是烦恼诸缠现前故退。<a id="a-BI"></a>即以此法为退自性。<a id="a-BJ"></a>若作是说退以不善有覆无记为其自性。<a id="a-BK"></a>有余师说。<a id="a-BL"></a>若退堕时随顺退者是退自性。<a id="a-BM"></a>若作是说以一切法为退自性。<a id="a-BN"></a>由退堕时诸法皆有随顺退义。<a id="a-BO"></a>譬喻尊者作如是言。<a id="a-BP"></a>退无自性唯假施设。<a id="a-BQ"></a>所以者何。<a id="a-BR"></a>身中先有诸善功德。<a id="a-BS"></a>今遇退缘退失此法有何自性。<a id="a-BT"></a>如人有财为贼所夺。<a id="a-BU"></a>有人问曰。<a id="a-BV"></a>汝今失财以何为体。<a id="a-BW"></a>财主答曰。<a id="a-BX"></a>我本有财今为贼夺但无财物知有何体。<a id="a-BY"></a>如人有衣为他夺去露形而住。<a id="a-BZ"></a>有人问曰。<a id="a-Ba"></a>汝今无衣以何为体。<a id="a-Bb"></a>衣主答曰。<a id="a-Bc"></a>我先有衣今被夺去知有何体。<a id="a-Bd"></a>如人衣破有人问曰。<a id="a-Be"></a>汝今衣破用何为性。<a id="a-Bf"></a>衣破者曰。<a id="a-Bg"></a>我衣先完今衣破已知有何性。<a id="a-Bh"></a>如是身中先有胜德今唯退失有何自性。<a id="a-Bi"></a>评曰。<a id="a-Bj"></a>退自性者是不成就无覆无记。<a id="a-Bk"></a>即是非得心不相应行蕴所摄。<a id="a-Bl"></a>即在复有所余如是类法心不相应中摄。<a id="a-Bm"></a>应知退与顺退法异。<a id="a-Bn"></a>退以不成就非得为自性。<a id="a-Bo"></a>无覆无记心不相应行蕴所摄。<a id="a-Bp"></a>顺退法以一切不善有覆无记为其自性。<a id="a-Bq"></a>如僧破与破僧罪异。<a id="a-Br"></a>僧破以不和合为自性。<a id="a-Bs"></a>无覆无记心不相应行蕴所摄。<a id="a-Bt"></a>破僧罪以虚诳语为自性。<a id="a-Bu"></a>僧成就破破僧人成就罪。<a id="a-Bv"></a>如是退与顺退法异故。<a id="a-Bw"></a>退自性决定实有是不相应行蕴所摄。<a id="a-Bx"></a>即是非得其理极成。</p>
 </body>
</html>