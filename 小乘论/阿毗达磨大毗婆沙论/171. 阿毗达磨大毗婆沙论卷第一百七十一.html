<!doctype html>
<html id="z3IBVfl142" data-ver="825">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第一百七十一</h1>
  <h2 id="a2">定蕴第七中摄纳息第三之六</h2>
  <p id="a3">颇有味相应四静虑顿得耶。<a id="a-4"></a>答有。<a id="a-5"></a>谓色爱尽起欲界梵世缠退时。<a id="a-6"></a>若无色界殁生欲界梵世时。<a id="a-7"></a>问何故复作此论。<a id="a-8"></a>答前虽明得舍。<a id="a-9"></a>而未分别渐顿。<a id="a-A"></a>今欲显示渐顿差别。<a id="a-B"></a>又复前以味等三种相对分别。<a id="a-C"></a>今欲于中唯明自类。<a id="a-D"></a>故作斯论。<a id="a-E"></a>顿谓俱时。<a id="a-F"></a>渐谓先后。<a id="a-G"></a>此中显味相应四静虑于二时顿得。<a id="a-H"></a>谓退时生时。<a id="a-I"></a>退者从色爱尽。<a id="a-J"></a>生者从无色殁。<a id="a-K"></a>彼起欲界梵世缠退。<a id="a-L"></a>及生欲界梵世时。<a id="a-M"></a>于四味相应俱时得故。<a id="a-N"></a>颇有味相应四静虑顿舍耶。<a id="a-O"></a>答无。<a id="a-P"></a>以无俱时能离四地染故。<a id="a-Q"></a>颇有味相应四静虑渐得耶。<a id="a-R"></a>答有。<a id="a-S"></a>此亦二时渐得。<a id="a-T"></a>谓退及生。<a id="a-U"></a>退者从色爱尽。<a id="a-V"></a>次第起下一一静虑缠退时。<a id="a-W"></a>生者从无色殁。<a id="a-X"></a>次第生下一一静虑地时。<a id="a-Y"></a>彼于四味相应。<a id="a-Z"></a>渐次而得。<a id="a-a"></a>颇有味相应四静虑渐舍耶。<a id="a-b"></a>答有。<a id="a-c"></a>以必先离初静虑染。<a id="a-d"></a>乃至后离第四静虑染故。<a id="a-e"></a>颇有净四静虑顿得耶。<a id="a-f"></a>答无。<a id="a-g"></a>以无先不成就净四静虑。<a id="a-h"></a>今俱时得故。<a id="a-i"></a>颇有净四静虑顿舍耶。<a id="a-j"></a>答有。<a id="a-k"></a>谓遍净爱尽。<a id="a-l"></a>起欲界缠退时。<a id="a-m"></a>若欲界梵世殁生无色界时。<a id="a-n"></a>此中显净四静虑于二时顿舍。<a id="a-o"></a>谓退时越界地时。<a id="a-p"></a>应准配释。<a id="a-q"></a>颇有净四静虑渐得耶。<a id="a-r"></a>答有。<a id="a-s"></a>谓先离欲界染时得初静虑。<a id="a-t"></a>乃至后离第三静虑染时得第四静虑故。<a id="a-u"></a>从无色界殁次第生下四静虑时。<a id="a-v"></a>虽亦名渐得。<a id="a-w"></a>而得一舍一故。<a id="a-x"></a>非此所说。<a id="a-y"></a>颇有净四静虑渐舍耶。<a id="a-z"></a>答有。<a id="a-10"></a>此亦二时渐舍。<a id="a-11"></a>谓退时越界地时。<a id="a-12"></a>退者谓渐次起下地缠退时。<a id="a-13"></a>越界地者。<a id="a-14"></a>谓从下渐次生上地时。<a id="a-15"></a>从上静虑次第生下静虑地时。<a id="a-16"></a>虽亦名渐舍。<a id="a-17"></a>而舍一得一故。<a id="a-18"></a>非此所说。<a id="a-19"></a>颇有无漏四静虑顿得耶。<a id="a-1A"></a>答有。<a id="a-1B"></a>谓依第四静虑入正性离生。<a id="a-1C"></a>若得阿罗汉果。<a id="a-1D"></a>有余于此不说得阿罗汉果。<a id="a-1E"></a>以先学位已得无漏四静虑故。<a id="a-1F"></a>然于此应说得阿罗汉果。<a id="a-1G"></a>以学所得皆舍今顿得无学故。<a id="a-1H"></a>颇有无漏四静虑顿舍耶。<a id="a-1I"></a>答有。<a id="a-1J"></a>谓圣者遍净爱尽起欲界缠退时。<a id="a-1K"></a>虽得果练根及即彼不起欲界缠。<a id="a-1L"></a>而退时亦有顿舍无漏四静虑。<a id="a-1M"></a>而即时还得。<a id="a-1N"></a>是故不说。<a id="a-1O"></a>颇有无漏四静虑渐得耶。<a id="a-1P"></a>答有。<a id="a-1Q"></a>以圣者离下地染及有起胜果道时渐次得故。<a id="a-1R"></a>颇有无漏四静虑渐舍耶。<a id="a-1S"></a>答有。<a id="a-1T"></a>以圣者遍净爱尽渐次起下地缠退时。<a id="a-1U"></a>渐舍无漏四静虑故。<a id="a-1V"></a>颇有味相应四无色顿得耶。<a id="a-1W"></a>答有。<a id="a-1X"></a>谓阿罗汉起欲色界空无边处缠退时。<a id="a-1Y"></a>此中无容有生时得。<a id="a-1Z"></a>颇有味相应四无色顿舍耶。<a id="a-1a"></a>答无。<a id="a-1b"></a>如前释。<a id="a-1c"></a>颇有味相应四无色渐得耶。<a id="a-1d"></a>答有。<a id="a-1e"></a>此中若退时于四有渐得。<a id="a-1f"></a>生时于三有渐得。<a id="a-1g"></a>颇有味相应四无色渐舍耶。<a id="a-1h"></a>答有。<a id="a-1i"></a>如前释。<a id="a-1j"></a>颇有净四无色顿得耶。<a id="a-1k"></a>答无。<a id="a-1l"></a>以无先不成就净四无色今俱时得故。<a id="a-1m"></a>问得果练根时。<a id="a-1n"></a>于净四静虑净四无色。<a id="a-1o"></a>皆有顿修。<a id="a-1p"></a>何故前静虑中及此无色。<a id="a-1q"></a>皆答无耶。<a id="a-1r"></a>答彼皆先有不舍。<a id="a-1s"></a>今但更得少分故非此中所说得义。<a id="a-1t"></a>颇有净四无色顿舍耶。<a id="a-1u"></a>答有。<a id="a-1v"></a>谓无所有处爱尽起欲色界缠退时。<a id="a-1w"></a>此中无容有越界地舍。<a id="a-1x"></a>颇有净四无色渐得耶。<a id="a-1y"></a>答有。<a id="a-1z"></a>如前释。<a id="a-20"></a>颇有净四无色渐舍耶。<a id="a-21"></a>答有。<a id="a-22"></a>此中退时于四有渐舍。<a id="a-23"></a>越地时于三有渐舍。<a id="a-24"></a>颇有无漏三无色顿得耶。<a id="a-25"></a>答有。<a id="a-26"></a>谓得阿罗汉果时。<a id="a-27"></a>无学练根时。<a id="a-28"></a>虽亦顿得而非别类。<a id="a-29"></a>是故不说。<a id="a-2A"></a>又彼亦名得阿罗汉果时。<a id="a-2B"></a>故不别说。<a id="a-2C"></a>颇有无漏三无色顿舍耶。<a id="a-2D"></a>答有。<a id="a-2E"></a>谓圣者识无边处爱尽。<a id="a-2F"></a>起欲色界缠退时。<a id="a-2G"></a>所释如前。<a id="a-2H"></a>颇有无漏三无色渐得耶。<a id="a-2I"></a>答有。<a id="a-2J"></a>以离下地染。<a id="a-2K"></a>及有起胜果道时。<a id="a-2L"></a>渐次得故。<a id="a-2M"></a>颇有无漏三无色渐舍耶。<a id="a-2N"></a>答有。<a id="a-2O"></a>以圣者识无边处爱尽。<a id="a-2P"></a>渐次起下地缠退时。<a id="a-2Q"></a>渐舍无漏三无色故。</p>
  <p id="a2R">身语表无表依何定灭。<a id="a-2S"></a>答身语表依初或未至。<a id="a-2T"></a>身语无表依四或未至。<a id="a-2U"></a>问何故作此论。<a id="a-2V"></a>答为止说表无表业非实有者意。<a id="a-2W"></a>明表无表业皆是实有。<a id="a-2X"></a>又为遮说身语表业。<a id="a-2Y"></a>乃至第四静虑无表业。<a id="a-2Z"></a>乃至有顶。<a id="a-2a"></a>今欲显身语表乃至梵世无表。<a id="a-2b"></a>乃至第四静虑。<a id="a-2c"></a>故作斯论。<a id="a-2d"></a>问何故上三静虑无身语表业耶。<a id="a-2e"></a>答身语表业寻伺所等起。<a id="a-2f"></a>若地寻伺可得。<a id="a-2g"></a>则有身语表业故。<a id="a-2h"></a>契经言。<a id="a-2i"></a>寻伺已语非不寻伺。<a id="a-2j"></a>身表亦应寻伺已作非不寻伺。<a id="a-2k"></a>上三静虑寻伺灭故无身语表。<a id="a-2l"></a>问何故上地无寻伺耶。<a id="a-2m"></a>答寻伺粗动不寂静。<a id="a-2n"></a>上地微细寂静故。<a id="a-2o"></a>问何故身语无表唯至第四静虑。<a id="a-2p"></a>非上地耶。<a id="a-2q"></a>答善无表业对治不善无表故。<a id="a-2r"></a>有不善无表唯在欲界无色界。<a id="a-2s"></a>于欲界四远所远故彼不有。<a id="a-2t"></a>复有说者。<a id="a-2u"></a>色界乃至第四静虑。<a id="a-2v"></a>皆能厌恶欲界恶业。<a id="a-2w"></a>上地不尔。<a id="a-2x"></a>有说。<a id="a-2y"></a>无表依色身大种。<a id="a-2z"></a>彼无色身及大种故亦无无表。<a id="a-30"></a>此中身语表业有善不善无记。<a id="a-31"></a>不善者欲界系依未至定灭。<a id="a-32"></a>善无记者欲界初静虑系。<a id="a-33"></a>欲界系者依未至定灭。<a id="a-34"></a>初静虑系者。<a id="a-35"></a>依未至定初静虑。<a id="a-36"></a>静虑中间。<a id="a-37"></a>第二静虑近分灭。<a id="a-38"></a>未至言通八近分。<a id="a-39"></a>及静虑中间。<a id="a-3A"></a>以皆非至根本定故。<a id="a-3B"></a>然此中所说定者。<a id="a-3C"></a>有说。<a id="a-3D"></a>依无漏定说。<a id="a-3E"></a>有说。<a id="a-3F"></a>依有漏无漏定说。<a id="a-3G"></a>若说依无漏定说者。<a id="a-3H"></a>彼说未至言显未至定静虑中间。<a id="a-3I"></a>若说依有漏无漏定说者。<a id="a-3J"></a>彼说未至言显未至定。<a id="a-3K"></a>静虑中间及第二静虑近分。<a id="a-3L"></a>又此中所说灭者。<a id="a-3M"></a>有说。<a id="a-3N"></a>通依种类灭说。<a id="a-3O"></a>有说。<a id="a-3P"></a>唯依究竟灭说。<a id="a-3Q"></a>若说通依种类灭说者。<a id="a-3R"></a>彼说未至言摄三地。<a id="a-3S"></a>于未至定中摄有漏无漏。<a id="a-3T"></a>以此能灭欲界初静虑系身语表故。<a id="a-3U"></a>若说唯依究竟灭说者。<a id="a-3V"></a>彼说未至言亦摄三地。<a id="a-3W"></a>于未至定中唯摄无漏。<a id="a-3X"></a>以此能灭初静虑系身语表故。<a id="a-3Y"></a>由此故说身语表依初或未至灭。<a id="a-3Z"></a>身语无表有善不善。<a id="a-3a"></a>不善者欲界系。<a id="a-3b"></a>依未至定灭善者欲界四静虑系。<a id="a-3c"></a>及不系。<a id="a-3d"></a>欲界系者。<a id="a-3e"></a>依未至定灭。<a id="a-3f"></a>初静虑系者。<a id="a-3g"></a>依初静虑未至定静虑中间第二静虑近分灭。<a id="a-3h"></a>乃至第四静虑系者。<a id="a-3i"></a>依四静虑未至定静虑中间及空无边处近分灭。<a id="a-3j"></a>然此中所说定者。<a id="a-3k"></a>若说依无漏定说者。<a id="a-3l"></a>彼说未至言显未至定静虑中间。<a id="a-3m"></a>若说依有漏无漏定说者。<a id="a-3n"></a>彼说未至言显未至定。<a id="a-3o"></a>静虑中间。<a id="a-3p"></a>及上四近分。<a id="a-3q"></a>又此中所说灭者。<a id="a-3r"></a>若说依种类灭说者。<a id="a-3s"></a>彼说未至言摄未至定。<a id="a-3t"></a>静虑中间。<a id="a-3u"></a>上四近分。<a id="a-3v"></a>于未至定中摄有漏无漏。<a id="a-3w"></a>依此能灭欲界系。<a id="a-3x"></a>乃至第四静虑系身语无表故。<a id="a-3y"></a>若说依究竟灭说者。<a id="a-3z"></a>彼说未至言唯摄未至定。<a id="a-40"></a>静虑中间。<a id="a-41"></a>空无边处近分。<a id="a-42"></a>于未至定中唯摄无漏。<a id="a-43"></a>依此能灭第四静虑系身语无表故。<a id="a-44"></a>由此故说身语无表依四或未至灭。<a id="a-45"></a>表无表业广说如业蕴。</p>
  <p id="a46">三恶行三妙行三不善根三善根依何定灭。<a id="a-47"></a>答依未至。<a id="a-48"></a>此中三恶行欲界系。<a id="a-49"></a>依未至定灭。<a id="a-4A"></a>身语二妙行欲界四静虑系及不系。<a id="a-4B"></a>欲界系者。<a id="a-4C"></a>依未至定灭初静虑系者。<a id="a-4D"></a>依初静虑未至定静虑中间第二静虑近分灭。<a id="a-4E"></a>乃至第四静虑系者。<a id="a-4F"></a>依四静虑未至定静虑中间空无边处近分灭。<a id="a-4G"></a>意妙行九地系及不系。<a id="a-4H"></a>欲界系者。<a id="a-4I"></a>依未至定灭。<a id="a-4J"></a>初静虑系者。<a id="a-4K"></a>依初静虑。<a id="a-4L"></a>未至定静虑中间第二静虑近分灭。<a id="a-4M"></a>乃至无所有处系者。<a id="a-4N"></a>依七根本未至定静虑中间非想非非想处近分灭。<a id="a-4O"></a>非想非非想处系者依七根本未至定静虑中间灭。<a id="a-4P"></a>然此中依三恶行近对治说三妙行故。<a id="a-4Q"></a>但言依未至灭三不善根。<a id="a-4R"></a>欲界系依未至定灭。<a id="a-4S"></a>三善根九地系及不系。<a id="a-4T"></a>所依定灭。<a id="a-4U"></a>如意妙行说。<a id="a-4V"></a>此中亦依三不善根近对治说三善根。<a id="a-4W"></a>故亦但言依未至灭三恶行。<a id="a-4X"></a>乃至三善根如业蕴等广说。<a id="a-4Y"></a>四非圣语四圣语。<a id="a-4Z"></a>四生。<a id="a-4a"></a>四种入胎。<a id="a-4b"></a>四识住。<a id="a-4c"></a>依何定灭。<a id="a-4d"></a>答四非圣语。<a id="a-4e"></a>四圣语。<a id="a-4f"></a>胎卵湿生。<a id="a-4g"></a>四种入胎。<a id="a-4h"></a>依未至。<a id="a-4i"></a>化生后三识住依七或未至。<a id="a-4j"></a>色识住依四或未至。<a id="a-4k"></a>四非圣语者。<a id="a-4l"></a>谓不见言见。<a id="a-4m"></a>不闻言闻。<a id="a-4n"></a>不觉言觉。<a id="a-4o"></a>不知言知。<a id="a-4p"></a>问何故作此论。<a id="a-4q"></a>答为欲分别契经义故。<a id="a-4r"></a>如契经说。<a id="a-4s"></a>四非圣语。<a id="a-4t"></a>谓不见言见乃至广说。<a id="a-4u"></a>契经虽作是说。<a id="a-4v"></a>而不广分别。<a id="a-4w"></a>契经是此论所依根本。<a id="a-4x"></a>彼所不说者。<a id="a-4y"></a>今应分别。<a id="a-4z"></a>故作斯论。<a id="a-50"></a>云何不见言见非圣语。<a id="a-51"></a>答非眼所得。<a id="a-52"></a>非眼识所了。<a id="a-53"></a>名非所见。<a id="a-54"></a>此非所见说名不见。<a id="a-55"></a>若有于所不见不见想转。<a id="a-56"></a>他问言。<a id="a-57"></a>汝于是事曾见不。<a id="a-58"></a>彼或自为或为他。<a id="a-59"></a>或为名利。<a id="a-5A"></a>便覆此想此忍此欲。<a id="a-5B"></a>答言我见。<a id="a-5C"></a>是名不见言见非圣语。<a id="a-5D"></a>复有此类于见不见想转。<a id="a-5E"></a>而言见成非圣语。<a id="a-5F"></a>问何故复说此耶。<a id="a-5G"></a>答为显希有事故。<a id="a-5H"></a>如说。<a id="a-5I"></a>颇有于见言见。<a id="a-5J"></a>亦如于不见言见。<a id="a-5K"></a>成非圣语耶。<a id="a-5L"></a>答有。<a id="a-5M"></a>谓如有一于所见事不见想转。<a id="a-5N"></a>他问言汝于是事曾见不。<a id="a-5O"></a>彼或自为。<a id="a-5P"></a>或为他。<a id="a-5Q"></a>或为名利。<a id="a-5R"></a>便覆此想此忍此欲。<a id="a-5S"></a>答言我见。<a id="a-5T"></a>彼于尔时如不见言见成非圣语。<a id="a-5U"></a>是亦名为不见言见非圣语。<a id="a-5V"></a>如广说不见言见非圣语。<a id="a-5W"></a>如是不闻言闻。<a id="a-5X"></a>不觉言觉。<a id="a-5Y"></a>不知言知非圣语。<a id="a-5Z"></a>广说亦尔。<a id="a-5a"></a>复有四非圣语。<a id="a-5b"></a>谓见言不见。<a id="a-5c"></a>闻言不闻。<a id="a-5d"></a>觉言不觉。<a id="a-5e"></a>知言不知。<a id="a-5f"></a>云何见言不见非圣语。<a id="a-5g"></a>答若眼所得眼识所了说名所见。<a id="a-5h"></a>此所见说名见。<a id="a-5i"></a>若有于所见见想转。<a id="a-5j"></a>他问汝于是事曾见不。<a id="a-5k"></a>彼或自为。<a id="a-5l"></a>或为他。<a id="a-5m"></a>或为名利。<a id="a-5n"></a>便覆此想此忍此欲。<a id="a-5o"></a>答言不见。<a id="a-5p"></a>是名见言不见非圣语复有此类。<a id="a-5q"></a>于不见见想转。<a id="a-5r"></a>而言不见。<a id="a-5s"></a>成非圣语。<a id="a-5t"></a>问何故复说此耶。<a id="a-5u"></a>答为显希有事故。<a id="a-5v"></a>如说。<a id="a-5w"></a>颇有于不见言不见。<a id="a-5x"></a>亦如于见言不见成非圣语耶。<a id="a-5y"></a>答有。<a id="a-5z"></a>谓如有一于所不见事见想转。<a id="a-60"></a>他问言。<a id="a-61"></a>汝于是事曾见不。<a id="a-62"></a>彼或自为。<a id="a-63"></a>或为他。<a id="a-64"></a>或为名利。<a id="a-65"></a>便覆此想此忍此欲。<a id="a-66"></a>答言不见。<a id="a-67"></a>彼于尔时如见言不见成非圣语。<a id="a-68"></a>是亦名为见言不见非圣语。<a id="a-69"></a>如广说见言不见非圣语。<a id="a-6A"></a>如是闻言不闻。<a id="a-6B"></a>觉言不觉。<a id="a-6C"></a>知言不知非圣语。<a id="a-6D"></a>广说亦尔。<a id="a-6E"></a>问如是所说便有八非圣语。<a id="a-6F"></a>或十六。<a id="a-6G"></a>何故但说四耶。<a id="a-6H"></a>答以所依事唯有四故。<a id="a-6I"></a>谓一切非圣语皆依见闻觉知事起故唯说四。<a id="a-6J"></a>复次略故说四。<a id="a-6K"></a>广则有八或十六。<a id="a-6L"></a>复次总故说四。<a id="a-6M"></a>别则有八或十六。<a id="a-6N"></a>如总别如是。<a id="a-6O"></a>不分别分别。<a id="a-6P"></a>不遍言遍言。<a id="a-6Q"></a>无异言有异言。<a id="a-6R"></a>顿说渐说应知亦尔。<a id="a-6S"></a>问非圣语以何为自性。<a id="a-6T"></a>答以虚诳语为自性。<a id="a-6U"></a>问何故此语名非圣耶。<a id="a-6V"></a>答以不善故名非圣。<a id="a-6W"></a>复次于非圣相续中。<a id="a-6X"></a>现前故名非圣。<a id="a-6Y"></a>复次非圣所成就故名非圣。<a id="a-6Z"></a>复次非圣所说故名非圣。<a id="a-6a"></a>复次非圣由此得非圣名故名非圣。<a id="a-6b"></a>集异门说。<a id="a-6c"></a>何故名非圣。<a id="a-6d"></a>答由此能引不可爱。<a id="a-6e"></a>不可喜。<a id="a-6f"></a>不可乐不悦意不如意果。<a id="a-6g"></a>故名非圣。<a id="a-6h"></a>此显等流果。<a id="a-6i"></a>复次由此能招不可爱不可喜不可乐不悦意不如意异熟。<a id="a-6j"></a>故名非圣。<a id="a-6k"></a>此显异熟果。<a id="a-6l"></a>此非圣语或不律仪所摄。<a id="a-6m"></a>或非律仪非不律仪所摄。<a id="a-6n"></a>是业道唯不善。<a id="a-6o"></a>问颇有非圣语非业道。<a id="a-6p"></a>是无记色界系耶。<a id="a-6q"></a>答有。<a id="a-6r"></a>如大梵王对马胜苾刍所说语等。<a id="a-6s"></a>彼虽亦名非圣语。<a id="a-6t"></a>然非此中非圣语摄。<a id="a-6u"></a>以此中所说事或颠倒或不颠倒而想必颠倒故。<a id="a-6v"></a>阿罗汉独觉等亦有不见言见等事。<a id="a-6w"></a>而亦非此非圣语摄。<a id="a-6x"></a>以非覆想说故。<a id="a-6y"></a>如人想见杌而说见人。<a id="a-6z"></a>又如尊者目连记当生男而后生女。<a id="a-70"></a>又言我住无所有处定。<a id="a-71"></a>闻曼陀抧尼池中有多龙象振鼻哮吼。<a id="a-72"></a>应知彼说皆非妄语以事虽倒而想无倒故。<a id="a-73"></a>唯佛世尊无有如是错谬所说。<a id="a-74"></a>永拔一切无知习故。<a id="a-75"></a>现前了达三世境故。<a id="a-76"></a>四圣语者。<a id="a-77"></a>谓不见言不见。<a id="a-78"></a>不闻言不闻。<a id="a-79"></a>不觉言不觉。<a id="a-7A"></a>不知言不知。<a id="a-7B"></a>问何故复作此论。<a id="a-7C"></a>答为欲分别契经义故。<a id="a-7D"></a>如契经说四圣语。<a id="a-7E"></a>谓不见言不见。<a id="a-7F"></a>乃至广说。<a id="a-7G"></a>契经虽作是说。<a id="a-7H"></a>而不广分别。<a id="a-7I"></a>今欲分别故作斯论。<a id="a-7J"></a>云何不见言不见圣语。<a id="a-7K"></a>答不见义如前释。<a id="a-7L"></a>若有于所不见不见想转。<a id="a-7M"></a>他问言。<a id="a-7N"></a>汝于是事曾见不。<a id="a-7O"></a>彼不自为。<a id="a-7P"></a>不为他。<a id="a-7Q"></a>不为名利。<a id="a-7R"></a>即时如实不覆此想此忍此欲。<a id="a-7S"></a>答言不见。<a id="a-7T"></a>是名不见言不见圣语。<a id="a-7U"></a>复有此类于见不见想转。<a id="a-7V"></a>而言不见成圣语。<a id="a-7W"></a>问何故复说此耶。<a id="a-7X"></a>答为显希有事故。<a id="a-7Y"></a>如说颇有于见言不见。<a id="a-7Z"></a>亦如于不见言不见成圣语耶。<a id="a-7a"></a>答有。<a id="a-7b"></a>谓如有一于所见事不见想转。<a id="a-7c"></a>他问言。<a id="a-7d"></a>汝于是事曾见不。<a id="a-7e"></a>彼不自为不为他。<a id="a-7f"></a>不为名利。<a id="a-7g"></a>即时如实不覆此想此忍此欲。<a id="a-7h"></a>答言不见。<a id="a-7i"></a>彼于尔时如于不见言不见成圣语。<a id="a-7j"></a>是亦名为不见言不见圣语。<a id="a-7k"></a>如广说不见言不见圣语。<a id="a-7l"></a>如是不闻言不闻。<a id="a-7m"></a>不觉言不觉。<a id="a-7n"></a>不知言不知。<a id="a-7o"></a>圣语广说亦尔。<a id="a-7p"></a>复有四圣语。<a id="a-7q"></a>谓见言见。<a id="a-7r"></a>闻言闻。<a id="a-7s"></a>觉言觉。<a id="a-7t"></a>知言知。<a id="a-7u"></a>云何见言见圣语。<a id="a-7v"></a>答见义如前释。<a id="a-7w"></a>若有于所见事见想转。<a id="a-7x"></a>他问言汝于是事曾见不。<a id="a-7y"></a>彼不自为。<a id="a-7z"></a>不为他。<a id="a-80"></a>不为名利。<a id="a-81"></a>即时如实不覆此想此忍此欲。<a id="a-82"></a>答言我见。<a id="a-83"></a>是名见言见圣语。<a id="a-84"></a>复有此类。<a id="a-85"></a>于不见见想转。<a id="a-86"></a>而言见成圣语。<a id="a-87"></a>问何故复说此耶。<a id="a-88"></a>答为显希有事故。<a id="a-89"></a>如说颇有于不见言见。<a id="a-8A"></a>亦如于见言见成圣语耶。<a id="a-8B"></a>答有。<a id="a-8C"></a>谓如有一于所不见事见想转。<a id="a-8D"></a>他问言。<a id="a-8E"></a>汝于是事曾见不。<a id="a-8F"></a>彼不自为。<a id="a-8G"></a>不为他。<a id="a-8H"></a>不为名利。<a id="a-8I"></a>即时如实不覆此想此忍此欲。<a id="a-8J"></a>答言我见。<a id="a-8K"></a>彼于尔时如于见言见成圣语。<a id="a-8L"></a>是亦名为见言见圣语。<a id="a-8M"></a>如广说见言见圣语。<a id="a-8N"></a>如是闻言闻。<a id="a-8O"></a>觉言觉。<a id="a-8P"></a>知言知圣语。<a id="a-8Q"></a>广说亦尔。<a id="a-8R"></a>问如是所说便有八圣语或十六。<a id="a-8S"></a>何故但说四耶。<a id="a-8T"></a>答以所依事唯有四故。<a id="a-8U"></a>谓一切圣语皆依见闻觉知事起故唯说四。<a id="a-8V"></a>复次略故说四。<a id="a-8W"></a>广则有八或十六。<a id="a-8X"></a>复次总故说四。<a id="a-8Y"></a>别则有八或十六。<a id="a-8Z"></a>如总别如是。<a id="a-8a"></a>不分别分别。<a id="a-8b"></a>不遍言遍言。<a id="a-8c"></a>无异言有异言。<a id="a-8d"></a>顿说渐说。<a id="a-8e"></a>应知亦尔。<a id="a-8f"></a>问圣语以何为自性。<a id="a-8g"></a>答实语为自性。<a id="a-8h"></a>问何故此语名圣耶。<a id="a-8i"></a>答以善故名圣。<a id="a-8j"></a>复次于圣者相续中现前故名圣。<a id="a-8k"></a>复次圣者所成就故名圣。<a id="a-8l"></a>复次圣者所说故名圣。<a id="a-8m"></a>复次圣者由此得圣名故名圣。<a id="a-8n"></a>集异门说。<a id="a-8o"></a>何故名圣。<a id="a-8p"></a>答由此能引可爱可喜可乐悦意如意果故名圣。<a id="a-8q"></a>此显等流果。<a id="a-8r"></a>复次由此能招可爱可喜。<a id="a-8s"></a>可乐悦意如意异熟故名圣。<a id="a-8t"></a>此显异熟果。<a id="a-8u"></a>此圣语。<a id="a-8v"></a>或律仪所摄。<a id="a-8w"></a>或非律仪非不律仪所摄。<a id="a-8x"></a>是业道唯是善四非圣语唯欲界系依未至定灭。<a id="a-8y"></a>四圣语欲界初静虑系。<a id="a-8z"></a>欲界系者。<a id="a-90"></a>依未至定灭。<a id="a-91"></a>初静虑系者。<a id="a-92"></a>依初静虑未至定静虑中间第二静虑近分灭。<a id="a-93"></a>然此中依四非圣语近对治。<a id="a-94"></a>说四圣语。<a id="a-95"></a>故但言依未至灭。</p>
  <p id="a96">四生中胎卵湿生唯欲界系故。<a id="a-97"></a>依未至定灭。<a id="a-98"></a>化生依七或未至灭。<a id="a-99"></a>谓化生九地系。<a id="a-9A"></a>欲界系者。<a id="a-9B"></a>依未至定灭。<a id="a-9C"></a>初静虑系者。<a id="a-9D"></a>依初静虑未至定静虑中间第二静虑近分灭。<a id="a-9E"></a>乃至非想非非想处系者。<a id="a-9F"></a>依七根本未至定静虑中间灭。<a id="a-9G"></a>然此中所说定者。<a id="a-9H"></a>若说依无漏定说者。<a id="a-9I"></a>彼说未至言显未至定静虑中间。<a id="a-9J"></a>若说依有漏无漏定说者。<a id="a-9K"></a>彼说未至言显未至定静虑中间上七近分。<a id="a-9L"></a>又此中所说灭者。<a id="a-9M"></a>若说依种类灭说者。<a id="a-9N"></a>彼说未至言。<a id="a-9O"></a>摄未至定静虑中间上七近分。<a id="a-9P"></a>于未至定中摄有漏无漏。<a id="a-9Q"></a>依此能灭欲界系乃至非想非非想处系化生故。<a id="a-9R"></a>若说依究竟灭说者。<a id="a-9S"></a>彼说未至言。<a id="a-9T"></a>唯说未至定静虑中间。<a id="a-9U"></a>于未至定中唯摄无漏。<a id="a-9V"></a>依此能灭非想非非想处系化生故。<a id="a-9W"></a>由此故说化生依七或未至灭。<a id="a-9X"></a>四生如大种蕴广说。</p>
  <p id="a9Y">四种入胎者。<a id="a-9Z"></a>有不正知入母胎。<a id="a-9a"></a>住出亦尔。<a id="a-9b"></a>是第一入胎。<a id="a-9c"></a>有正知入母胎。<a id="a-9d"></a>不正知住。<a id="a-9e"></a>不正知出。<a id="a-9f"></a>是第二入胎。<a id="a-9g"></a>有正知入母胎。<a id="a-9h"></a>亦正知住。<a id="a-9i"></a>不正知出。<a id="a-9j"></a>是第三入胎。<a id="a-9k"></a>有正知入母胎。<a id="a-9l"></a>住出亦尔。<a id="a-9m"></a>是第四入胎。<a id="a-9n"></a>问何故作此论。<a id="a-9o"></a>答为欲分别契经义故。<a id="a-9p"></a>如契经说。<a id="a-9q"></a>有四种入母胎。<a id="a-9r"></a>乃至广说。<a id="a-9s"></a>契经虽作是说而不广分别。<a id="a-9t"></a>契经是此论所依根本。<a id="a-9u"></a>彼不说者今欲说之。<a id="a-9v"></a>故作斯论。<a id="a-9w"></a>云何不正知入母胎住出亦尔。<a id="a-9x"></a>答此有二种。<a id="a-9y"></a>谓若薄福者于入胎时起颠倒想。<a id="a-9z"></a>颠倒胜解。<a id="a-A0"></a>见天阴惨寒切风雨。<a id="a-A1"></a>多人闹乱大众聚集。<a id="a-A2"></a>便念我今且入如是草棘丛中。<a id="a-A3"></a>或稠林间草窟叶窟。<a id="a-A4"></a>或住如是墙间树下以避风雨及诸喧乱。<a id="a-A5"></a>念已即见身往其中。<a id="a-A6"></a>彼住胎时。<a id="a-A7"></a>亦起如是倒想胜解。<a id="a-A8"></a>谓我今住如是丛林草窟叶窟墙间树下须臾止息。<a id="a-A9"></a>彼出胎时。<a id="a-AA"></a>亦有如是倒想胜解。<a id="a-AB"></a>谓我今出如是丛林草窟叶窟。<a id="a-AC"></a>或舍墙间树下而去。<a id="a-AD"></a>若福德者于入胎时。<a id="a-AE"></a>亦起颠倒想颠倒胜解。<a id="a-AF"></a>见天阴惨寒切风雨多人闹乱大众聚集。<a id="a-AG"></a>便念我应入此园苑。<a id="a-AH"></a>或花林间。<a id="a-AI"></a>或升殿堂。<a id="a-AJ"></a>或登楼阁。<a id="a-AK"></a>以避风雨及诸闹乱。<a id="a-AL"></a>念已即见身入园中乃至登阁。<a id="a-AM"></a>于住胎时。<a id="a-AN"></a>亦起如是倒想胜解。<a id="a-AO"></a>谓我今住如是园苑花林堂阁跏趺而坐。<a id="a-AP"></a>于出胎时。<a id="a-AQ"></a>亦有如是倒想胜解。<a id="a-AR"></a>谓我今出如是园苑。<a id="a-AS"></a>乃至从于楼阁而下。<a id="a-AT"></a>是名第一不正知入母胎住出亦尔。<a id="a-AU"></a>云何正知入母胎不正知住不正知出。<a id="a-AV"></a>答有多福者。<a id="a-AW"></a>入母胎时。<a id="a-AX"></a>不起颠倒想颠倒胜解。<a id="a-AY"></a>能自了知我今入母胎。<a id="a-AZ"></a>彼住胎出胎便不正知。<a id="a-Aa"></a>如前广说。<a id="a-Ab"></a>是名第二正知入母胎不正知住不正知出。<a id="a-Ac"></a>云何正知入母胎亦正知住不正知出。<a id="a-Ad"></a>答有多福者。<a id="a-Ae"></a>于入母胎住母胎时。<a id="a-Af"></a>皆不起颠倒想颠倒胜解。<a id="a-Ag"></a>能自了知我今入母胎我今住母胎。<a id="a-Ah"></a>然于出时便不正知。<a id="a-Ai"></a>广如前说。<a id="a-Aj"></a>是名第三正知入母胎亦正知住不正知出。<a id="a-Ak"></a>云何正知入母胎住出亦尔。<a id="a-Al"></a>答有多福者。<a id="a-Am"></a>入母胎时。<a id="a-An"></a>住母胎时。<a id="a-Ao"></a>出母胎时。<a id="a-Ap"></a>皆不起颠倒想颠倒胜解。<a id="a-Aq"></a>能自了知。<a id="a-Ar"></a>我今入母胎。<a id="a-As"></a>我今住母胎。<a id="a-At"></a>我今出母胎。<a id="a-Au"></a>是名第四正知入母胎住出亦尔。<a id="a-Av"></a>问何入胎是谁耶。<a id="a-Aw"></a>答有说。<a id="a-Ax"></a>第四入胎谓菩萨。<a id="a-Ay"></a>第三入胎谓独觉。<a id="a-Az"></a>第二入胎谓轮王。<a id="a-B0"></a>第一入胎谓余有情。<a id="a-B1"></a>有说。<a id="a-B2"></a>第四入胎谓菩萨。<a id="a-B3"></a>第三入胎谓独觉。<a id="a-B4"></a>第二入胎谓波罗蜜多声闻。<a id="a-B5"></a>第一入胎谓余有情。<a id="a-B6"></a>有说。<a id="a-B7"></a>第四入胎谓菩萨。<a id="a-B8"></a>第三入胎谓独觉。<a id="a-B9"></a>第二入胎谓预流一来。<a id="a-BA"></a>第一入胎谓余有情。<a id="a-BB"></a>有说。<a id="a-BC"></a>诸有情中有求妙智业亦清净。<a id="a-BD"></a>有求妙智而业不净。<a id="a-BE"></a>有业清净而不求智。<a id="a-BF"></a>有不求智业亦不净。<a id="a-BG"></a>初有情作最后入胎。<a id="a-BH"></a>第二有情作第三入胎。<a id="a-BI"></a>第三有情作第二入胎。<a id="a-BJ"></a>最后有情作最初入胎。<a id="a-BK"></a>谓初有情入母胎时。<a id="a-BL"></a>母腹安静离诸娆触。<a id="a-BM"></a>住母胎时。<a id="a-BN"></a>胎藏宽博清净无恼。<a id="a-BO"></a>出母胎时产门开舒不遭迫迮。<a id="a-BP"></a>故入住出皆不失念。<a id="a-BQ"></a>第二有情。<a id="a-BR"></a>于入胎时及住胎时。<a id="a-BS"></a>如前安隐而不失念。<a id="a-BT"></a>但于出时。<a id="a-BU"></a>产门狭小被迫迮故即便失念。<a id="a-BV"></a>第三有情。<a id="a-BW"></a>于入胎时亦无娆触。<a id="a-BX"></a>如前安隐而不失念。<a id="a-BY"></a>然住胎时。<a id="a-BZ"></a>胎藏窄隘杂秽所恼。<a id="a-Ba"></a>及出胎时。<a id="a-Bb"></a>产门狭小极为迫迮。<a id="a-Bc"></a>故于住出俱令失念。<a id="a-Bd"></a>第四有情入母胎时。<a id="a-Be"></a>母腹喧动惊恐不安。<a id="a-Bf"></a>及住出时如前逼恼。<a id="a-Bg"></a>故于三时皆令失念。<a id="a-Bh"></a>复次此四种入胎皆谓菩萨。<a id="a-Bi"></a>于中有说。<a id="a-Bj"></a>第四入胎是第三阿僧企耶菩萨。<a id="a-Bk"></a>第三入胎是第二阿僧企耶菩萨。<a id="a-Bl"></a>第二入胎是初阿僧企耶菩萨。<a id="a-Bm"></a>第一入胎是此前菩萨。<a id="a-Bn"></a>有说。<a id="a-Bo"></a>第四入胎是最后身菩萨。<a id="a-Bp"></a>谓从睹史多天殁下生净饭王宫时。<a id="a-Bq"></a>第三入胎是一生所系菩萨。<a id="a-Br"></a>谓当从赡部洲殁生睹史多天时。<a id="a-Bs"></a>第二入胎是次此前生菩萨。<a id="a-Bt"></a>谓所从殁生赡部洲迦葉波佛法中修梵行时。<a id="a-Bu"></a>第一入胎。<a id="a-Bv"></a>谓此前菩萨。<a id="a-Bw"></a>评曰。<a id="a-Bx"></a>不应作如是说。<a id="a-By"></a>以菩萨从九十一劫来常忆宿命于死有中有生有本有常无倒想不失念故。<a id="a-Bz"></a>由此因缘前说为善。<a id="a-C0"></a>问诸结生位必起染心。<a id="a-C1"></a>一切染心皆与不正知相应。<a id="a-C2"></a>云何得说正知入母胎耶。<a id="a-C3"></a>答所说正知。<a id="a-C4"></a>谓无颠倒想颠倒胜解。<a id="a-C5"></a>非要无明不相应故。<a id="a-C6"></a>名为正知。<a id="a-C7"></a>然菩萨于结生时。<a id="a-C8"></a>亦起自体爱父母爱故。<a id="a-C9"></a>亦有染心。<a id="a-CA"></a>问若尔。<a id="a-CB"></a>与余有情何异。<a id="a-CC"></a>答如余有情将入胎时。<a id="a-CD"></a>父非父想母非母想。<a id="a-CE"></a>由如此故。<a id="a-CF"></a>男则于父生恚于母生爱。<a id="a-CG"></a>起颠倒想。<a id="a-CH"></a>谓与母会。<a id="a-CI"></a>女则于母生恚于父生爱起颠倒想。<a id="a-CJ"></a>谓与父会。<a id="a-CK"></a>由此倒想而便结生。<a id="a-CL"></a>菩萨不尔。<a id="a-CM"></a>将入胎时。<a id="a-CN"></a>于父父想于母母想。<a id="a-CO"></a>我依彼故增长后蕴。<a id="a-CP"></a>当于赡部洲中受尊胜报依此证得阿耨多罗三藐三菩提。<a id="a-CQ"></a>与诸有情作饶益事。<a id="a-CR"></a>作是念已。<a id="a-CS"></a>便于父母等生亲爱。<a id="a-CT"></a>由此结生。<a id="a-CU"></a>是故正知。<a id="a-CV"></a>谓无倒想非要无染。<a id="a-CW"></a>此四种入胎唯欲界系。<a id="a-CX"></a>是故但依未至定灭。</p>
  <p id="aCY">四识住中后三识住依七或未至灭。<a id="a-CZ"></a>谓后三识住九地系。<a id="a-Ca"></a>欲界系者。<a id="a-Cb"></a>依未至定灭。<a id="a-Cc"></a>初静虑系者。<a id="a-Cd"></a>依初静虑。<a id="a-Ce"></a>未至定静虑中间第二静虑近分灭。<a id="a-Cf"></a>乃至非想非非想处系者。<a id="a-Cg"></a>依七根本未至定静虑中间灭。<a id="a-Ch"></a>然此中所说定者。<a id="a-Ci"></a>若说依无漏定说者。<a id="a-Cj"></a>彼说未至言显未至定静虑中间。<a id="a-Ck"></a>若说依有漏无漏定说者。<a id="a-Cl"></a>彼说未至言显未至定静虑中间上七近分。<a id="a-Cm"></a>又此中所说灭者。<a id="a-Cn"></a>若说依种类灭说者。<a id="a-Co"></a>彼说未至言摄未至定静虑中间上七近分。<a id="a-Cp"></a>于未至定中摄有漏无漏。<a id="a-Cq"></a>依此能灭欲界系乃至非想非非想处系后三识住故。<a id="a-Cr"></a>若说依究竟灭说者。<a id="a-Cs"></a>彼未至言摄未至定静虑中间。<a id="a-Ct"></a>于未至定中唯摄无漏。<a id="a-Cu"></a>依此能灭非想非非想处系后三识住故。<a id="a-Cv"></a>由此故言依七或未至灭。<a id="a-Cw"></a>色识住依四或未至灭。<a id="a-Cx"></a>谓色识住五地系。<a id="a-Cy"></a>欲界系者。<a id="a-Cz"></a>依未至定灭。<a id="a-D0"></a>乃至第四静虑系者。<a id="a-D1"></a>依四静虑未至定静虑中间空无边处近分灭。<a id="a-D2"></a>然此中所说定者。<a id="a-D3"></a>有说。<a id="a-D4"></a>依无漏定说。<a id="a-D5"></a>有说。<a id="a-D6"></a>依有漏无漏定说。<a id="a-D7"></a>随其所应如前分别。<a id="a-D8"></a>又此中所说灭者。<a id="a-D9"></a>若说依种类灭说者。<a id="a-DA"></a>彼说未至言摄未至定静虑中间上四近分。<a id="a-DB"></a>于未至定中摄有漏无漏。<a id="a-DC"></a>依此能灭欲界系乃至第四静虑系色识住故。<a id="a-DD"></a>若说依究竟灭说者。<a id="a-DE"></a>彼说未至言。<a id="a-DF"></a>摄未至定静虑中间空无边处近分。<a id="a-DG"></a>依此能灭第四静虑系色识住故。<a id="a-DH"></a>由此故言依四或未至灭四识住。<a id="a-DI"></a>广说如大种蕴。</p>
 </body>
</html>