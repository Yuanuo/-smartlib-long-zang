<!doctype html>
<html id="z3IBVhg14P" data-ver="596">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第一百九十四</h1>
  <h2 id="a2">见蕴第八中三有纳息第二之三</h2>
  <p id="a3">诸有欲令此中通依得修习修作论者。<a id="a-4"></a>彼说若修无常想者。<a id="a-5"></a>谓无常想若现前若不现前。<a id="a-6"></a>而修彼思惟无常想者。<a id="a-7"></a>谓以无常想为所缘即是无常想。<a id="a-8"></a>修时缘无常想义。<a id="a-9"></a>若修无常想彼思惟无常想耶。<a id="a-A"></a>答应作四句。<a id="a-B"></a>有修无常想不思惟无常想。<a id="a-C"></a>谓缘余法修无常想。<a id="a-D"></a>如缘色受行识蕴。<a id="a-E"></a>除无常想余想蕴。<a id="a-F"></a>修无常想缘无为修无常想。<a id="a-G"></a>问此说在何位。<a id="a-H"></a>答此说在增长暖顶位。<a id="a-I"></a>起身受心念住。<a id="a-J"></a>及缘余法法念住。<a id="a-K"></a>若初顶忍及增长忍起缘灭谛法念住。<a id="a-L"></a>若以灭智离欲界乃至无所有处染。<a id="a-M"></a>以身受心念住及缘余法法念住为加行。<a id="a-N"></a>彼一切加行无间解脱道时。<a id="a-O"></a>离非想非非想处染说亦尔。<a id="a-P"></a>唯除第九解脱道时。<a id="a-Q"></a>若以缘灭谛法念住。<a id="a-R"></a>信胜解练根作见至。<a id="a-S"></a>若以身受心念住。<a id="a-T"></a>及缘余法法念住为加行。<a id="a-U"></a>彼加行无间解脱道时。<a id="a-V"></a>无学练根说亦尔。<a id="a-W"></a>唯除第九解脱道。<a id="a-X"></a>若以身受心念住。<a id="a-Y"></a>及缘余法法念住杂修静虑时。<a id="a-Z"></a>若引发神境天眼天耳通时。<a id="a-a"></a>若以受心念住及缘余法法念住起他心智通时。<a id="a-b"></a>若起不净观持息念初三解脱八胜处前八遍处法词二无碍解时。<a id="a-c"></a>起无诤空空无愿无愿无相无相时。<a id="a-d"></a>有说。<a id="a-e"></a>除起无愿无愿时。<a id="a-f"></a>起身受心念住及缘余法法念住时。<a id="a-g"></a>诸有欲令一切法是胜义者。<a id="a-h"></a>起身受心念住及缘余法法念住义无碍解。<a id="a-i"></a>及有欲令唯涅槃是胜义者。<a id="a-j"></a>起义无碍解时起身受心念住。<a id="a-k"></a>及缘余法法念住辩无碍解愿智边际定无色解脱入灭尽定想微细心时。<a id="a-l"></a>于如是时修无常想不思惟无常想。<a id="a-m"></a>有思惟无常想不修无常想。<a id="a-n"></a>谓缘无常想修余想。<a id="a-o"></a>余想者。<a id="a-p"></a>谓无常苦想苦无我想及余善染无记想。<a id="a-q"></a>此中善想者。<a id="a-r"></a>谓加行善及生得善想加行善想。<a id="a-s"></a>谓闻思修所成。<a id="a-t"></a>闻思所成如前说。<a id="a-u"></a>修所成者。<a id="a-v"></a>谓缘无常想起非无常行相。<a id="a-w"></a>修所成想而不修无常想。<a id="a-x"></a>问此说在何位。<a id="a-y"></a>答在初暖位缘集道谛时。<a id="a-z"></a>若已入正性离生集现观四心顷。<a id="a-10"></a>道现观三心顷。<a id="a-11"></a>若异生离欲界乃至无所有处染。<a id="a-12"></a>若以缘无常想法念住为加行。<a id="a-13"></a>彼一切加行无间解脱道时。<a id="a-14"></a>即异生引发缘无常想法念住。<a id="a-15"></a>他心智宿住随念智通时。<a id="a-16"></a>即异生起四无量及缘无常想法念住时。<a id="a-17"></a>即异生起缘无常想法念住无色解脱。<a id="a-18"></a>及起空识无边处遍处时。<a id="a-19"></a>是名善想染及无记想。<a id="a-1A"></a>如前说。<a id="a-1B"></a>是名思惟无常想不修无常想。<a id="a-1C"></a>有修无常想亦思惟无常想。<a id="a-1D"></a>谓缘无常想修无常想。<a id="a-1E"></a>如无常想相续现在前时。<a id="a-1F"></a>缘自相续过未及他相续三世无常想。<a id="a-1G"></a>问此说在何位。<a id="a-1H"></a>答此说在初暖位。<a id="a-1I"></a>起缘苦谛法念住增长暖顶起缘无常想法念住初顶忍。<a id="a-1J"></a>及增长忍。<a id="a-1K"></a>起缘三谛法念住。<a id="a-1L"></a>若起世第一法。<a id="a-1M"></a>若已入正性离生苦现观四心顷。<a id="a-1N"></a>及道类智时。<a id="a-1O"></a>若以缘无常想法念住。<a id="a-1P"></a>离欲界乃至非想非非想处染。<a id="a-1Q"></a>若即以此为加行。<a id="a-1R"></a>彼一切加行无间解脱道时。<a id="a-1S"></a>若以缘无常想法念住。<a id="a-1T"></a>信胜解练根作见至。<a id="a-1U"></a>时解脱练根作不动。<a id="a-1V"></a>若即以此为加行。<a id="a-1W"></a>彼一切加行无间解脱道时。<a id="a-1X"></a>若以缘无常想法念住杂修静虑时。<a id="a-1Y"></a>若起缘无常想他心智宿住随念智通时。<a id="a-1Z"></a>起四无量时。<a id="a-1a"></a>诸有欲令一切法是胜义者。<a id="a-1b"></a>起缘无常想义无碍解及辩无碍解。<a id="a-1c"></a>愿智边际定无色解脱。<a id="a-1d"></a>入灭尽定想微细心时。<a id="a-1e"></a>起空识无边处遍处时。<a id="a-1f"></a>有说。<a id="a-1g"></a>及起无愿无愿时。<a id="a-1h"></a>于如是时修无常想亦思惟无常想。<a id="a-1i"></a>有不修无常想亦不思惟无常想。<a id="a-1j"></a>谓除前相。<a id="a-1k"></a>问此说在何位。<a id="a-1l"></a>答此说在初暖位。<a id="a-1m"></a>起缘灭谛法念住时。<a id="a-1n"></a>若已入正性离生灭现观四心顷。<a id="a-1o"></a>及余一切不缘无常想。<a id="a-1p"></a>亦不修无常想位。<a id="a-1q"></a>如其所应尽当知。<a id="a-1r"></a>外国师诵亦如前应知。<a id="a-1s"></a>如无常想无常苦想苦无我想亦尔。<a id="a-1t"></a>差别者。<a id="a-1u"></a>说自名及第三句中除有说无愿无愿不净想厌食想一切世间不可乐想死想断想离想灭想。<a id="a-1v"></a>随应当知者。<a id="a-1w"></a>谓不净想等亦应作四句。<a id="a-1x"></a>而有差别。<a id="a-1y"></a>谓若修不净想彼思惟不净想耶。<a id="a-1z"></a>答应作四句。<a id="a-20"></a>有修不净想彼不思惟不净想。<a id="a-21"></a>谓缘余法修不净想。<a id="a-22"></a>问此说在何位。<a id="a-23"></a>答此说若以灭道智离欲界。<a id="a-24"></a>乃至第三静虑染。<a id="a-25"></a>若以身受心念住。<a id="a-26"></a>及缘余法法念住为加行。<a id="a-27"></a>彼一切加行道最后解脱道时。<a id="a-28"></a>有说。<a id="a-29"></a>一切解脱道时。<a id="a-2A"></a>若依有色定离第四静虑乃至非想非非想处染。<a id="a-2B"></a>若以身受心念住。<a id="a-2C"></a>及缘余法法念住为加行。<a id="a-2D"></a>彼一切加行道时。<a id="a-2E"></a>若生欲色界得阿罗汉果最后解脱道时若以灭道智。<a id="a-2F"></a>信胜解练根作见至。<a id="a-2G"></a>以身受心念住。<a id="a-2H"></a>及缘余法法念住为加行。<a id="a-2I"></a>彼加行道时解脱道不定如前说。<a id="a-2J"></a>时解脱练根作不动。<a id="a-2K"></a>若依有色定。<a id="a-2L"></a>以身受心念住。<a id="a-2M"></a>及缘余法法念住为加行。<a id="a-2N"></a>彼加行道及最后解脱道时。<a id="a-2O"></a>若以身受心念住。<a id="a-2P"></a>及缘余法法念住杂修静虑时。<a id="a-2Q"></a>若引发神境天眼天耳他心智通四无间道一解脱道。<a id="a-2R"></a>及缘余法他心智通解脱道时。<a id="a-2S"></a>若起不净观持息念初三解脱八胜处前八遍处法词二无碍解时。<a id="a-2T"></a>若依有色定起身受心念住。<a id="a-2U"></a>及缘余法法念住时。<a id="a-2V"></a>诸有欲令一切法是胜义者。<a id="a-2W"></a>依有色定起身受心念住。<a id="a-2X"></a>及缘余法法念住义无碍解时。<a id="a-2Y"></a>及有欲令唯涅槃是胜义者。<a id="a-2Z"></a>起义无碍解时。<a id="a-2a"></a>若依有色定起辩无碍解。<a id="a-2b"></a>及起身受心念住。<a id="a-2c"></a>及缘余法法念住愿智边际定时。<a id="a-2d"></a>若起无诤时。<a id="a-2e"></a>若依有色定起空空无愿无愿无相无相时。<a id="a-2f"></a>于如是时修不净想不思惟不净想。<a id="a-2g"></a>有思惟不净想不修不净想。<a id="a-2h"></a>谓缘不净想修余想。<a id="a-2i"></a>余想者。<a id="a-2j"></a>谓无常想无常苦想苦无我想。<a id="a-2k"></a>及余善染无记想。<a id="a-2l"></a>此中善想者。<a id="a-2m"></a>谓加行善及生得善想加行善想。<a id="a-2n"></a>谓闻思修所成。<a id="a-2o"></a>闻所成者。<a id="a-2p"></a>谓缘不净想起闻所成想。<a id="a-2q"></a>思所成者。<a id="a-2r"></a>谓缘不净想起思所成想。<a id="a-2s"></a>修所成者。<a id="a-2t"></a>谓缘不净想起修所成想。<a id="a-2u"></a>而不修不净想。<a id="a-2v"></a>问此说在何位。<a id="a-2w"></a>答此说在初暖顶忍及增长忍位缘苦集谛。<a id="a-2x"></a>增长暖顶起缘不净想法念住。<a id="a-2y"></a>若起世第一法。<a id="a-2z"></a>若已入正性离生苦集现观各四心顷。<a id="a-30"></a>若以世俗道或苦集智。<a id="a-31"></a>离欲界乃至第三静虑染。<a id="a-32"></a>一切九无间道八解脱道时。<a id="a-33"></a>有说。<a id="a-34"></a>唯无间道时。<a id="a-35"></a>若以世俗道离第四静虑染。<a id="a-36"></a>以空无边处近分缘不净想。<a id="a-37"></a>法念住为加行。<a id="a-38"></a>彼一切加行无间道时。<a id="a-39"></a>若以苦集智离第四静虑染九无间道九解脱道时。<a id="a-3A"></a>若以苦集智。<a id="a-3B"></a>信胜解练根作见至。<a id="a-3C"></a>彼无间道时解脱道不定如前说。<a id="a-3D"></a>若依空无边处近分。<a id="a-3E"></a>起缘不净想法念住时。<a id="a-3F"></a>是名善想。<a id="a-3G"></a>染及无记想如前说。<a id="a-3H"></a>差别者缘不净想。<a id="a-3I"></a>于如是时思惟不净想不修不净想。<a id="a-3J"></a>有修不净想亦思惟不净想。<a id="a-3K"></a>谓缘不净想修不净想。<a id="a-3L"></a>问此说在何位。<a id="a-3M"></a>答此说若以世俗道或苦集智。<a id="a-3N"></a>离欲界乃至第三静虑染。<a id="a-3O"></a>以缘不净想法念住为加行。<a id="a-3P"></a>彼一切加行道最后解脱道时。<a id="a-3Q"></a>有说。<a id="a-3R"></a>及一切解脱道时。<a id="a-3S"></a>若依有色定离第四静虑乃至非想非非想处染。<a id="a-3T"></a>若即依此以缘不净想法念住为加行。<a id="a-3U"></a>彼一切加行道时。<a id="a-3V"></a>若以缘苦集谛法念住。<a id="a-3W"></a>信胜解练根作见至。<a id="a-3X"></a>以缘不净想法念住为加行。<a id="a-3Y"></a>彼加行道时解脱道不定如前说。<a id="a-3Z"></a>若依有色定。<a id="a-3a"></a>时解脱练根作不动。<a id="a-3b"></a>以缘不净想法念住为加行。<a id="a-3c"></a>彼加行道时若以缘不净想法念住杂修静虑时。<a id="a-3d"></a>若起缘不净想他心智通时。<a id="a-3e"></a>若起宿住随念智通时。<a id="a-3f"></a>若起四无量时。<a id="a-3g"></a>若依有色定起缘不净想法念住时。<a id="a-3h"></a>诸有欲令一切法是胜义者。<a id="a-3i"></a>依有色定起缘不净想义无碍解时。<a id="a-3j"></a>若起缘不净想愿智边际定时。<a id="a-3k"></a>于如是时修不净想亦思惟不净想。<a id="a-3l"></a>有不修不净想亦不思惟不净想。<a id="a-3m"></a>谓除前相。<a id="a-3n"></a>问此说在何位。<a id="a-3o"></a>答此说初暖顶忍及增长忍起缘灭道谛法念住。<a id="a-3p"></a>若增长暖顶起身受心念住。<a id="a-3q"></a>及缘余法法念住。<a id="a-3r"></a>若已入正性离生灭道现观各四心顷。<a id="a-3s"></a>若以灭道智离欲界乃至第三静虑染。<a id="a-3t"></a>彼一切九无间道八解脱道时。<a id="a-3u"></a>有说。<a id="a-3v"></a>唯无间道时。<a id="a-3w"></a>若以灭道智离第四静虑染九无间道九解脱道时。<a id="a-3x"></a>若以世俗道离第四静虑染。<a id="a-3y"></a>即依空无边处近分。<a id="a-3z"></a>以身受心念住。<a id="a-40"></a>及缘余法法念住为加行。<a id="a-41"></a>彼加行道九解脱道时。<a id="a-42"></a>若依有色定离空无边处乃至非想非非想处染。<a id="a-43"></a>一切无间解脱道时。<a id="a-44"></a>唯除离非想非非想处染最后解脱道。<a id="a-45"></a>若依无色定离空无边处染。<a id="a-46"></a>以身受心念住。<a id="a-47"></a>及缘余法法念住为加行。<a id="a-48"></a>彼一切加行无间解脱道时。<a id="a-49"></a>若依无色定离上三无色染。<a id="a-4A"></a>彼一切加行无间解脱道时。<a id="a-4B"></a>唯除生欲色界离非想非非想染最后解脱道。<a id="a-4C"></a>若以缘灭道谛法念住。<a id="a-4D"></a>信胜解练根作见至。<a id="a-4E"></a>无间道时解脱道不定如前说。<a id="a-4F"></a>时解脱练根作不动。<a id="a-4G"></a>若依无色以身受心念住。<a id="a-4H"></a>及缘余法法念住为加行。<a id="a-4I"></a>彼一切加行无间解脱道时。<a id="a-4J"></a>唯除最后解脱道。<a id="a-4K"></a>若起无色解脱后二遍处时。<a id="a-4L"></a>若依无色起身受心念住。<a id="a-4M"></a>及缘余法法念住时。<a id="a-4N"></a>若依无色起义无碍解辩无碍解空空无愿无愿。<a id="a-4O"></a>无相无相。<a id="a-4P"></a>及起入灭尽定想微细心时。<a id="a-4Q"></a>善位如是。<a id="a-4R"></a>若染污及无记位不缘不净想。<a id="a-4S"></a>并一切无心位。<a id="a-4T"></a>于如是时不修不净想亦不思惟不净想。<a id="a-4U"></a>如不净想厌食想乃至灭想亦尔。<a id="a-4V"></a>皆作四句。<a id="a-4W"></a>于中差别如理应思。</p>
  <p id="a4X">若起欲寻彼思惟欲寻耶。<a id="a-4Y"></a>答应作四句。<a id="a-4Z"></a>有起欲寻不思惟欲寻。<a id="a-4a"></a>谓缘余法起欲寻。<a id="a-4b"></a>如缘色受想识蕴。<a id="a-4c"></a>除欲寻余行蕴起欲寻是名起欲寻不思惟欲寻。<a id="a-4d"></a>缘余法故。<a id="a-4e"></a>有思惟欲寻不起欲寻。<a id="a-4f"></a>谓缘欲寻起余寻。<a id="a-4g"></a>此有三种。<a id="a-4h"></a>谓善染无记。<a id="a-4i"></a>善者。<a id="a-4j"></a>谓加行善及生得善。<a id="a-4k"></a>加行善中通闻思修所成。<a id="a-4l"></a>闻所成者。<a id="a-4m"></a>谓缘欲寻起闻所成。<a id="a-4n"></a>思所成者。<a id="a-4o"></a>谓缘欲寻起思所成。<a id="a-4p"></a>修所成者。<a id="a-4q"></a>谓缘欲寻起修所成。<a id="a-4r"></a>问此说在何位。<a id="a-4s"></a>答此说初暖顶忍。<a id="a-4t"></a>及增长忍起缘欲界法念住。<a id="a-4u"></a>若增长暖顶起缘欲寻法念住。<a id="a-4v"></a>若起世第一法。<a id="a-4w"></a>若已入正性离生苦现观二心顷。<a id="a-4x"></a>谓苦法智忍苦法智集现观二心顷。<a id="a-4y"></a>谓集法智忍集法智。<a id="a-4z"></a>若以苦集智离欲界染。<a id="a-50"></a>以缘欲寻法念住为加行。<a id="a-51"></a>彼加行道九无间道九解脱道时。<a id="a-52"></a>若以世俗智离欲界染。<a id="a-53"></a>以缘欲寻法念住为加行。<a id="a-54"></a>彼加行道九无间道时。<a id="a-55"></a>若依未至定为离初静虑乃至非想非非想处染。<a id="a-56"></a>以缘欲寻法念住为加行。<a id="a-57"></a>彼一切加行道时。<a id="a-58"></a>乃至若依第四静虑为离第四静虑乃至非想非非想处染。<a id="a-59"></a>以缘欲寻法念住为加行。<a id="a-5A"></a>彼一切加行道时。<a id="a-5B"></a>若以苦集法智信胜解练根作见至。<a id="a-5C"></a>以缘欲寻法念住为加行。<a id="a-5D"></a>彼加行无间解脱道时。<a id="a-5E"></a>若时解脱练根作不动。<a id="a-5F"></a>若以缘欲寻法念住为加行。<a id="a-5G"></a>彼加行道时。<a id="a-5H"></a>若以缘欲寻法念住杂修静虑时。<a id="a-5I"></a>起缘欲寻他心智通时。<a id="a-5J"></a>起缘欲界宿住随念智通时。<a id="a-5K"></a>起四无量时。<a id="a-5L"></a>起缘欲寻法念住时。<a id="a-5M"></a>诸有欲令一切法是胜义者。<a id="a-5N"></a>起缘欲寻法念住义无碍解时。<a id="a-5O"></a>若起缘欲寻法念住无诤愿智边际定时。<a id="a-5P"></a>是名善。<a id="a-5Q"></a>染污者。<a id="a-5R"></a>谓缘欲寻起萨迦耶见执我我所。<a id="a-5S"></a>广说如前。<a id="a-5T"></a>无记者谓缘欲寻起非如理非不如理作意。<a id="a-5U"></a>于如是时思惟欲寻不起欲寻。<a id="a-5V"></a>有起欲寻亦思惟欲寻。<a id="a-5W"></a>谓缘欲寻起欲寻。<a id="a-5X"></a>如欲寻长时相续现在前时。<a id="a-5Y"></a>缘自相续过未及他相续三世欲寻。<a id="a-5Z"></a>有不起欲寻亦不思惟欲寻。<a id="a-5a"></a>谓除前相外方师诵。<a id="a-5b"></a>谓缘余法起余寻。<a id="a-5c"></a>此中如缘色受想识蕴。<a id="a-5d"></a>除欲寻余行蕴起余寻。<a id="a-5e"></a>缘无为起诸寻。<a id="a-5f"></a>及余一切不起欲寻不思惟欲寻位。<a id="a-5g"></a>如欲寻恚寻害寻亦尔。<a id="a-5h"></a>差别者说自名。<a id="a-5i"></a>若起出离寻。<a id="a-5j"></a>彼思惟出离寻耶。<a id="a-5k"></a>答应作四句有起出离寻不思惟出离寻。<a id="a-5l"></a>谓缘余法起出离寻。<a id="a-5m"></a>如缘色受想识蕴。<a id="a-5n"></a>除出离寻。<a id="a-5o"></a>余行蕴起出离寻缘无为起出离寻。<a id="a-5p"></a>问此说在何位。<a id="a-5q"></a>答此说依未至初静虑初暖顶忍及增长忍。<a id="a-5r"></a>起缘灭谛法念住。<a id="a-5s"></a>若增长暖顶起身受心念住及缘余法法念住。<a id="a-5t"></a>若已入正性离生灭现观四心顷。<a id="a-5u"></a>若依未至定以灭智离欲界及初静虑染。<a id="a-5v"></a>及依初静虑以灭智离初静虑染。<a id="a-5w"></a>若以身受心念住及缘余法法念住为加行。<a id="a-5x"></a>彼一切加行无间解脱道时。<a id="a-5y"></a>即依彼二地以苦集灭智离第二静虑乃至非想非非想处染。<a id="a-5z"></a>若以身受心念住及缘余法法念住为加行。<a id="a-60"></a>彼一切加行无间解脱道时。<a id="a-61"></a>即依彼地以灭智信胜解练根作见至。<a id="a-62"></a>若以身受心念住及缘余法法念住为加行。<a id="a-63"></a>彼加行无间解脱道时。<a id="a-64"></a>即依彼地以苦集灭智时解脱练根作不动。<a id="a-65"></a>若以身受心念住及缘余法法念住为加行。<a id="a-66"></a>彼一切加行无间解脱道时。<a id="a-67"></a>若以身受心念住及缘余法法念住杂修初静虑时。<a id="a-68"></a>若依初静虑引发神境天眼天耳他心智通。<a id="a-69"></a>四无间道一解脱道。<a id="a-6A"></a>及缘余法他心智通解脱道时。<a id="a-6B"></a>若依未至起持息念时。<a id="a-6C"></a>若依未至初静虑。<a id="a-6D"></a>起初二解脱前四胜处不净观身受心念住。<a id="a-6E"></a>及缘余法法念住。<a id="a-6F"></a>诸有欲令一切法是胜义者。<a id="a-6G"></a>起身受心念住及缘余法法念住义无碍解。<a id="a-6H"></a>及有欲令唯涅槃是胜义者。<a id="a-6I"></a>起义无碍解时。<a id="a-6J"></a>即依彼二地起法无碍解词无碍解。<a id="a-6K"></a>若身受心念住及缘余法法念住辩无碍解时。<a id="a-6L"></a>即依彼二地起空空无愿无愿无相无相时。<a id="a-6M"></a>有说。<a id="a-6N"></a>但起无相无相时。<a id="a-6O"></a>于如是时起出离寻不思惟出离寻缘余法故。</p>
  <p id="a6P">有思惟出离寻不起出离寻。<a id="a-6Q"></a>谓缘出离寻起余寻。<a id="a-6R"></a>此有三种。<a id="a-6S"></a>谓善染无记。<a id="a-6T"></a>善者除思所成。<a id="a-6U"></a>余如前说。<a id="a-6V"></a>于修所成中此说在何位。<a id="a-6W"></a>答此说依静虑中间。<a id="a-6X"></a>及上三静虑初暖顶忍。<a id="a-6Y"></a>及增长忍位。<a id="a-6Z"></a>起缘三谛法念住。<a id="a-6a"></a>若增长暖顶位起缘出离寻法念住。<a id="a-6b"></a>若起世第一法。<a id="a-6c"></a>若已入正性离生。<a id="a-6d"></a>若集道现观各四心顷。<a id="a-6e"></a>若依静虑中间。<a id="a-6f"></a>以苦集道智离初静虑染。<a id="a-6g"></a>若即以此及缘出离寻世俗法念住为加行。<a id="a-6h"></a>彼一切加行无间解脱道时。<a id="a-6i"></a>即依静虑中间以道智离第二静虑乃至非想非非想处染。<a id="a-6j"></a>若即以此及缘出离寻苦集智世俗法念住为加行。<a id="a-6k"></a>彼一切加行无间解脱道时。<a id="a-6l"></a>唯除离有顶染最后解脱道。<a id="a-6m"></a>若依第二静虑近分离初静虑染。<a id="a-6n"></a>若即依此以缘出离寻法念住为加行。<a id="a-6o"></a>彼一切加行无间道时。<a id="a-6p"></a>若依第二静虑以道智离第二静虑乃至非想非非想处染。<a id="a-6q"></a>若即以此及缘出离寻苦集智世俗法念住为加行。<a id="a-6r"></a>彼一切加行无间解脱道时。<a id="a-6s"></a>唯除离有顶染最后解脱道。<a id="a-6t"></a>如依第二静虑。<a id="a-6u"></a>依第三第四静虑亦尔。<a id="a-6v"></a>若依空无边处以道智离空无边处乃至非想非非想处染。<a id="a-6w"></a>若即以此及缘出离寻世俗法念住为加行。<a id="a-6x"></a>彼一切加行无间解脱道时。<a id="a-6y"></a>唯除离有顶染最后解脱道。<a id="a-6z"></a>如依空无边处。<a id="a-70"></a>依识无边处无所有处亦尔。<a id="a-71"></a>若依非想非非想处为离彼染。<a id="a-72"></a>以缘出离寻法念住为加行。<a id="a-73"></a>彼加行道时。<a id="a-74"></a>若依静虑中间乃至第四静虑。<a id="a-75"></a>以苦集道智信胜解练根作见至。<a id="a-76"></a>若即以此及缘出离寻世俗法念住为加行。<a id="a-77"></a>彼加行无间解脱道时。<a id="a-78"></a>即依彼诸地以道智时解脱练根作不动。<a id="a-79"></a>若即以此及缘出离寻苦集智世俗法念住为加行。<a id="a-7A"></a>彼加行道九无间道八解脱道时。<a id="a-7B"></a>若依无色定以道智时解脱练根作不动。<a id="a-7C"></a>若即以此及缘出离寻世俗法念住为加行。<a id="a-7D"></a>彼加行道九无间道八解脱道时。<a id="a-7E"></a>若以缘出离寻苦集道智。<a id="a-7F"></a>世俗法念住杂修上三静虑时。<a id="a-7G"></a>若依上三静虑。<a id="a-7H"></a>引发缘出离寻他心智通宿住随念智通时。<a id="a-7I"></a>若依静虑中间乃至第四静虑起无量时。<a id="a-7J"></a>若起缘出离寻无色解脱时。<a id="a-7K"></a>若依静虑中间乃至非想非非想处。<a id="a-7L"></a>起缘出离寻法念住时。<a id="a-7M"></a>诸有欲令一切法是胜义者。<a id="a-7N"></a>依静虑中间乃至第四静虑。<a id="a-7O"></a>起缘出离寻苦集道智世俗法念住义无碍解时。<a id="a-7P"></a>依无色定起缘出离寻道智世俗法念住义无碍解时。<a id="a-7Q"></a>若依静虑中间乃至非想非非想处。<a id="a-7R"></a>起缘出离寻辩无碍解时。<a id="a-7S"></a>若起缘出离寻愿智边际定。<a id="a-7T"></a>及入灭尽定想微细心时。<a id="a-7U"></a>是名善。<a id="a-7V"></a>染污者。<a id="a-7W"></a>谓缘出离寻起萨迦耶见执我我所。<a id="a-7X"></a>广说如前。<a id="a-7Y"></a>无记者。<a id="a-7Z"></a>谓缘出离寻起非如理非不如理作意。<a id="a-7a"></a>于如是时思惟出离寻不起出离寻。</p>
  <p id="a7b">有起出离寻亦思惟出离寻。<a id="a-7c"></a>谓缘出离寻起出离寻。<a id="a-7d"></a>如出离寻长时相续现在前时。<a id="a-7e"></a>缘自相续过去未来及他相续三世出离寻。<a id="a-7f"></a>问此说在何位。<a id="a-7g"></a>答此说依未至初静虑初暖顶忍及增长忍位。<a id="a-7h"></a>起缘三谛法念住。<a id="a-7i"></a>若增长暖顶位起缘出离寻法念住。<a id="a-7j"></a>若起世第一法若已入正性离生苦集道现观各四心顷。<a id="a-7k"></a>若以世俗道苦集道智离欲界染。<a id="a-7l"></a>若即以此为加行。<a id="a-7m"></a>彼一切加行无间解脱道时。<a id="a-7n"></a>若依未至初静虑。<a id="a-7o"></a>以苦集道智离初静虑染。<a id="a-7p"></a>若即以此及缘出离寻世俗法念住为加行。<a id="a-7q"></a>彼一切加行无间解脱道时。<a id="a-7r"></a>即依彼二地以道智离第二静虑乃至非想非非想处染。<a id="a-7s"></a>若即以此及缘出离寻苦集智世俗法念住为加行。<a id="a-7t"></a>彼一切加行无间解脱道时。<a id="a-7u"></a>唯除离有顶染最后解脱道。<a id="a-7v"></a>即依彼二地以苦集道智信胜解练根作见至。<a id="a-7w"></a>若即以此及缘出离寻世俗法念住为加行。<a id="a-7x"></a>彼一切加行无间解脱道时。<a id="a-7y"></a>即依彼二地以道智时解脱练根作不动。<a id="a-7z"></a>若即以此及缘出离寻苦集智世俗法念住为加行。<a id="a-80"></a>彼加行道九无间道八解脱道时。<a id="a-81"></a>若以缘出离寻苦集道智世俗法念住杂修初静虑时。<a id="a-82"></a>若依初静虑引发缘出离寻他心智宿住随念智通时。<a id="a-83"></a>若依未至初静虑起无量时。<a id="a-84"></a>及缘出离寻法念住时。<a id="a-85"></a>诸有欲令一切法是胜义者。<a id="a-86"></a>依未至初静虑。<a id="a-87"></a>起缘出离寻苦集道智世俗法念住义无碍解时。<a id="a-88"></a>即依彼二地起缘出离寻辩无碍解时。<a id="a-89"></a>有说。<a id="a-8A"></a>即依彼二地起空空无愿无愿时。<a id="a-8B"></a>如是等时起出离寻亦思惟出离寻。<a id="a-8C"></a>有不起出离寻亦不思惟出离寻。<a id="a-8D"></a>谓除前相。<a id="a-8E"></a>问此说在何位。<a id="a-8F"></a>答此说依静虑中间乃至第四静虑。<a id="a-8G"></a>初暖顶忍及增长忍位。<a id="a-8H"></a>起缘灭谛法念住。<a id="a-8I"></a>若增长暖顶位起身受心念住及缘余法法念住。<a id="a-8J"></a>若已入正性离生灭现观四心顷。<a id="a-8K"></a>若依静虑中间。<a id="a-8L"></a>以灭智离初静虑染。<a id="a-8M"></a>以身受心念住及缘余法法念住为加行。<a id="a-8N"></a>彼一切加行无间解脱道时。<a id="a-8O"></a>即依静虑中间。<a id="a-8P"></a>以苦集灭智。<a id="a-8Q"></a>离第二静虑乃至非想非非想处染。<a id="a-8R"></a>以身受心念住及缘余法法念住为加行。<a id="a-8S"></a>彼一切加行无间解脱道时。<a id="a-8T"></a>若依第二静虑近分离初静虑染。<a id="a-8U"></a>以身受心念住及缘余法法念住为加行。<a id="a-8V"></a>彼加行道解脱道时。<a id="a-8W"></a>若依第二静虑。<a id="a-8X"></a>以苦集灭智。<a id="a-8Y"></a>离第二静虑乃至非想非非想处染。<a id="a-8Z"></a>以身受心念住及缘余法法念住为加行。<a id="a-8a"></a>彼一切加行无间解脱道时。<a id="a-8b"></a>如依第二静虑乃至依无所有处亦尔。<a id="a-8c"></a>若依第三静虑近分离第二静虑染。<a id="a-8d"></a>若即依此以身受心念住及余法法念住为加行。<a id="a-8e"></a>彼一切加行无间解脱道时。<a id="a-8f"></a>如依第三静虑近分。<a id="a-8g"></a>依第四静虑近分亦尔。<a id="a-8h"></a>若依空无边处近分离第四静虑染。<a id="a-8i"></a>诸说无色近分有别缘者。<a id="a-8j"></a>彼说若即依此以身受心念住及缘余法法念住为加行。<a id="a-8k"></a>诸说无色近分无别缘者。<a id="a-8l"></a>彼说若即依此以缘余法法念住为加行。<a id="a-8m"></a>彼一切加行无间解脱道时。<a id="a-8n"></a>如依空无边处近分。<a id="a-8o"></a>乃至依非想非非想处近分亦尔。<a id="a-8p"></a>若依非想非非想处为离彼染起身受心念住。<a id="a-8q"></a>及缘余法法念住为加行。<a id="a-8r"></a>彼加行道时。<a id="a-8s"></a>若依静虑中间乃至第四静虑。<a id="a-8t"></a>以灭智信胜解练根作见至。<a id="a-8u"></a>以身受心念住及缘余法法念住为加行。<a id="a-8v"></a>彼加行无间解脱道时。<a id="a-8w"></a>若依静虑中间乃至无所有处。<a id="a-8x"></a>以苦集灭智。<a id="a-8y"></a>时解脱练根作不动。<a id="a-8z"></a>以身受心念住及缘余法法念住为加行。<a id="a-90"></a>彼一切加行无间解脱道时。<a id="a-91"></a>若依非想非非想处。<a id="a-92"></a>时解脱为练根作不动故。<a id="a-93"></a>以身受心念住及缘余法法念住为加行。<a id="a-94"></a>彼加行道时。<a id="a-95"></a>若以身受心念住及缘余法法念住杂修上三静虑时。<a id="a-96"></a>若依上三静虑引发神境天眼天耳。<a id="a-97"></a>及缘余法他心智宿住随念智通时。<a id="a-98"></a>若依静虑中间第二静虑。<a id="a-99"></a>起初二解脱前四胜处时。<a id="a-9A"></a>若起第三第八解脱后四胜处十遍处时。<a id="a-9B"></a>若起身受心念住。<a id="a-9C"></a>及缘余法法念住四无色解脱时。<a id="a-9D"></a>若依静虑中间乃至第四静虑起不净观。<a id="a-9E"></a>及依静虑中间第二第三静虑近分起持息念时。<a id="a-9F"></a>若依静虑中间乃至非想非非想处。<a id="a-9G"></a>起身受心念住及缘余法法念住时。<a id="a-9H"></a>诸有欲令一切法是胜义者。<a id="a-9I"></a>依静虑中间乃至非想非非想处。<a id="a-9J"></a>起身受心念住及缘余法法念住义无碍解。<a id="a-9K"></a>及有欲令唯涅槃是胜义者。<a id="a-9L"></a>即依彼诸地起义无碍解时。<a id="a-9M"></a>即依彼诸地起身受心念住。<a id="a-9N"></a>及缘余法法念住辩无碍解时。<a id="a-9O"></a>依静虑中间乃至第四静虑起法无碍解时。<a id="a-9P"></a>有说。<a id="a-9Q"></a>及依静虑中间起词无碍解时。<a id="a-9R"></a>若起身受心念住。<a id="a-9S"></a>及缘余法法念住愿智边际定。<a id="a-9T"></a>及入灭尽定想微细心时。<a id="a-9U"></a>若起无诤时。<a id="a-9V"></a>若依静虑中间乃至非想非非想处。<a id="a-9W"></a>起空空无愿无愿无相无相时。<a id="a-9X"></a>如是等时不起出离寻。<a id="a-9Y"></a>亦不思惟出离寻。<a id="a-9Z"></a>如出离寻。<a id="a-9a"></a>无恚寻无害寻亦尔。<a id="a-9b"></a>三恶寻三善寻广说如杂蕴思纳息。</p>
 </body>
</html>