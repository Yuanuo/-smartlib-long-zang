<!doctype html>
<html id="z3IBVdk132" data-ver="824">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第一百九</h1>
  <h2 id="a2">智蕴第三中七圣纳息第五之一</h2>
  <p id="a3">随信行乃至俱解脱。<a id="a-4"></a>于八智几成就。<a id="a-5"></a>几不成就。<a id="a-6"></a>如是等章及解章义。<a id="a-7"></a>既领会已次应广释。<a id="a-8"></a>问何故作此论。<a id="a-9"></a>答为止他宗显正理故。<a id="a-A"></a>谓或有执。<a id="a-B"></a>无实成就不成就性。<a id="a-C"></a>为遮彼执显成就性不成就性体俱实有故作斯论。<a id="a-D"></a>问何故此中及后定蕴俱依七种补特伽罗而作论。<a id="a-E"></a>前于结蕴不善纳息。<a id="a-F"></a>唯依五种补特伽罗而作论耶。<a id="a-G"></a>答是作论者意欲尔故。<a id="a-H"></a>乃至广说。<a id="a-I"></a>复次前结蕴中依有结者而作论故。<a id="a-J"></a>不说后二补特伽罗。<a id="a-K"></a>此及定蕴依有智定补特伽罗。<a id="a-L"></a>而作论故亦说后二。<a id="a-M"></a>复次前结蕴中以补特伽罗为章。<a id="a-N"></a>以烦恼为门故不说后二。<a id="a-O"></a>此及定蕴以补特伽罗为章。<a id="a-P"></a>以智定为门故亦说后二。<a id="a-Q"></a>以慧解脱及俱解脱虽无烦恼。<a id="a-R"></a>而有智定故具说七补特伽罗。<a id="a-S"></a>广辩七种补特伽罗如前结蕴不善纳息答随信行于八智。<a id="a-T"></a>或成就一二三四五六七八义不定故。<a id="a-U"></a>谓苦法智忍时无他心智一。<a id="a-V"></a>有他心智二者。<a id="a-W"></a>若未离欲染入正性离生。<a id="a-X"></a>不成就他心智故名无他心智。<a id="a-Y"></a>彼成就一世俗智。<a id="a-Z"></a>若已离欲染入正性离生。<a id="a-a"></a>成就他心智故名有他心智。<a id="a-b"></a>彼成就世俗他心二智。<a id="a-c"></a>苦法智苦类智忍时。<a id="a-d"></a>无他心智三有他心智四者。<a id="a-e"></a>此二心顷若不成就他心智但成就三。<a id="a-f"></a>谓法智苦智世俗智。<a id="a-g"></a>若成就他心智则成就四。<a id="a-h"></a>谓前三加他心智。<a id="a-i"></a>后位增智准前应知。<a id="a-j"></a>随法行亦尔者。<a id="a-k"></a>如随信行或成就一乃至八故。<a id="a-l"></a>以此二圣地等道等所依身等离染亦等。<a id="a-m"></a>唯根有异。<a id="a-n"></a>谓随信行是钝根摄。<a id="a-o"></a>若随法行是利根摄。<a id="a-p"></a>信胜解于八智或成就七八。<a id="a-q"></a>谓无他心智七。<a id="a-r"></a>有他心智八者。<a id="a-s"></a>谓未离欲染不成就他心智故唯成就七。<a id="a-t"></a>若已离欲染亦成就他心智故具成就八。<a id="a-u"></a>见至亦尔者如信胜解。<a id="a-v"></a>或成就七。<a id="a-w"></a>或具八故。<a id="a-x"></a>以此二圣地。<a id="a-y"></a>等道等所依身等离染亦等。<a id="a-z"></a>唯根有异准前应知。<a id="a-10"></a>身证慧解脱俱解脱。<a id="a-11"></a>于此八智皆成就者。<a id="a-12"></a>以此三圣皆已离欲染具成就八智故。</p>
  <p id="a13">随信行乃至俱解脱。<a id="a-14"></a>于八智成就过去几未来几现在几。<a id="a-15"></a>问何故作此论。<a id="a-16"></a>答为止他宗显正理故。<a id="a-17"></a>谓或有执过去未来俱非实有。<a id="a-18"></a>为遮彼执显彼实有。<a id="a-19"></a>复次前虽总说成就八智。<a id="a-1A"></a>未依三世分别多少。<a id="a-1B"></a>今欲说之故作斯论。<a id="a-1C"></a>答随信行于八智。<a id="a-1D"></a>苦法智忍时无他心智过去未来一。<a id="a-1E"></a>现在无有他心智过去未来二。<a id="a-1F"></a>现在无者无他心智有他心智义如前说。<a id="a-1G"></a>一谓世俗智。<a id="a-1H"></a>二谓世俗他心智。<a id="a-1I"></a>忍非智故现在都无。<a id="a-1J"></a>苦法智时。<a id="a-1K"></a>无他心智过去一者。<a id="a-1L"></a>谓世俗智未来三者。<a id="a-1M"></a>谓法智苦智世俗智。<a id="a-1N"></a>现在二者谓法智苦智。<a id="a-1O"></a>有他心智过去二未来四。<a id="a-1P"></a>现在二者过去未来加他心智现在不加。<a id="a-1Q"></a>以他心智见道决定无容现前亦不修故。<a id="a-1R"></a>后位增智准前应知。<a id="a-1S"></a>随法行亦尔者。<a id="a-1T"></a>此二地等广说如前。<a id="a-1U"></a>信胜解于八智。<a id="a-1V"></a>无他心智未来七。<a id="a-1W"></a>有他心智未来八。<a id="a-1X"></a>过去若已灭不失。<a id="a-1Y"></a>现在若现在前者。<a id="a-1Z"></a>过去若已灭非得果练根及退故失则成就。<a id="a-1a"></a>若未已灭设已灭三缘故。<a id="a-1b"></a>失则不成就。<a id="a-1c"></a>此说无漏智。<a id="a-1d"></a>或他心智非世俗智。<a id="a-1e"></a>以世俗智过去未来定成就故现在或一或二或三。<a id="a-1f"></a>若无心时都不成就。<a id="a-1g"></a>见至亦尔者准前应知。<a id="a-1h"></a>身证等三如文具说。<a id="a-1i"></a>已灭不失谓若已灭非练根等及退故失则成就。</p>
  <p id="a1j">随信行乃至俱解脱。<a id="a-1k"></a>法智乃至道智现在前时。<a id="a-1l"></a>几智现在前耶。<a id="a-1m"></a>问何故作此论。<a id="a-1n"></a>答为止他宗显正理故。<a id="a-1o"></a>谓或有执。<a id="a-1p"></a>诸智虽可一一现前不得有二。<a id="a-1q"></a>为遮彼执显智现前或一或二或复三种。<a id="a-1r"></a>有余复执。<a id="a-1s"></a>入现观时总观四谛。<a id="a-1t"></a>四智顿起为遮彼执显现观时。<a id="a-1u"></a>各别观谛无二谛智俱时起义况得起多。<a id="a-1v"></a>或复有执。<a id="a-1w"></a>多识俱生多智并起。<a id="a-1x"></a>为遮彼执显一有情一刹那中唯起一识。<a id="a-1y"></a>智体亦尔故作斯论。<a id="a-1z"></a>答随信行法智现在前时。<a id="a-20"></a>二智现在前。<a id="a-21"></a>谓法苦智二。<a id="a-22"></a>广说乃至道智现在前时二智现在前。<a id="a-23"></a>谓道法智。<a id="a-24"></a>二者谓见道位七智现在前时。<a id="a-25"></a>一一刹那智体虽一而义说二。<a id="a-26"></a>谓对治故或名法智或名类智。<a id="a-27"></a>行相故或名苦智乃至或名道智。<a id="a-28"></a>随法行亦尔者。<a id="a-29"></a>此二地等广说如前。<a id="a-2A"></a>信胜解法智现在前时。<a id="a-2B"></a>或二三智现在前。<a id="a-2C"></a>谓法苦智二广说乃至道智现在前时。<a id="a-2D"></a>或二三智现在前。<a id="a-2E"></a>谓道法智非他心智二。<a id="a-2F"></a>是他心智三。<a id="a-2G"></a>道类智非他心智二。<a id="a-2H"></a>是他心智三者。<a id="a-2I"></a>谓修道位诸智现在前时。<a id="a-2J"></a>一一刹那智体虽一。<a id="a-2K"></a>而义说二或义说三。<a id="a-2L"></a>谓无漏智现在前时。<a id="a-2M"></a>若苦集灭智及他心智所不摄道智但义说二。<a id="a-2N"></a>谓对治故或名法智。<a id="a-2O"></a>或名类智。<a id="a-2P"></a>行相故或名苦智。<a id="a-2Q"></a>乃至或名道智。<a id="a-2R"></a>若他心智所摄道智则义说三。<a id="a-2S"></a>谓对治故或名法智或名类智。<a id="a-2T"></a>行相故名道智。<a id="a-2U"></a>加行故名他心智。<a id="a-2V"></a>有漏智现在前时。<a id="a-2W"></a>若非他心智则唯一智。<a id="a-2X"></a>谓世俗智。<a id="a-2Y"></a>若是他心智则义说二。<a id="a-2Z"></a>谓自性故名世俗智。<a id="a-2a"></a>加行故名他心智。<a id="a-2b"></a>见至身证亦尔者。<a id="a-2c"></a>谓位等故诸智现前义相似故。<a id="a-2d"></a>慧解脱法智现在前时。<a id="a-2e"></a>或二三智现在前。<a id="a-2f"></a>谓法苦智。<a id="a-2g"></a>非尽无生智二。<a id="a-2h"></a>是尽或无生智三。<a id="a-2i"></a>广说乃至道智现在前时。<a id="a-2j"></a>或二三智现在前。<a id="a-2k"></a>谓道法智。<a id="a-2l"></a>非尽无生他心智二。<a id="a-2m"></a>是尽或无生或他心智三。<a id="a-2n"></a>道类智非尽无生他心智二。<a id="a-2o"></a>是尽或无生或他心智三者。<a id="a-2p"></a>谓无学位诸智现在前时。<a id="a-2q"></a>一一刹那智体虽一而义说二。<a id="a-2r"></a>或义说三。<a id="a-2s"></a>谓无漏智现在前时若尽无生智所不摄苦集灭智。<a id="a-2t"></a>及尽无生他心智所不摄道智但义说二。<a id="a-2u"></a>谓对治故或名法智。<a id="a-2v"></a>或名类智。<a id="a-2w"></a>行相故或名苦智。<a id="a-2x"></a>乃至或名道智。<a id="a-2y"></a>若尽或无生智所摄苦集灭智。<a id="a-2z"></a>及尽或无生。<a id="a-30"></a>或他心智所摄道智则义说三。<a id="a-31"></a>谓对治故或名法智。<a id="a-32"></a>或名类智。<a id="a-33"></a>行相故或名苦智。<a id="a-34"></a>乃至或名道智。<a id="a-35"></a>事办故或名尽智。<a id="a-36"></a>因圆故或名无生智。<a id="a-37"></a>加行故或名他心智。<a id="a-38"></a>有漏智现在前时。<a id="a-39"></a>若非他心智则唯一智。<a id="a-3A"></a>谓世俗智若是他心智则义说二。<a id="a-3B"></a>谓自性故名世俗智。<a id="a-3C"></a>加行故名他心智。<a id="a-3D"></a>问何故尽智无生智他心智体不相杂耶。<a id="a-3E"></a>答尽无生智非见自性。<a id="a-3F"></a>他心智是见自性故不相杂。<a id="a-3G"></a>尽智无生智所起行相互有异故亦不相杂。<a id="a-3H"></a>谓苦我已知等是尽智所起行相。<a id="a-3I"></a>不复当知等是无生智所起行相。<a id="a-3J"></a>俱解脱亦尔者。<a id="a-3K"></a>谓位等故。<a id="a-3L"></a>随信行乃至俱解脱于三三摩地几成就几不成就问何故作此论。<a id="a-3M"></a>答为止他宗显正理故。<a id="a-3N"></a>谓或有执。<a id="a-3O"></a>三三摩地体唯是一义说三种。<a id="a-3P"></a>为遮彼执显此三种自性各异故作斯论。<a id="a-3Q"></a>答随信行于三三摩地。<a id="a-3R"></a>灭法智忍未已生成就二。<a id="a-3S"></a>已生成就三者。<a id="a-3T"></a>谓灭法智忍未现在前但成就空无愿二。<a id="a-3U"></a>苦法智忍时二双修故。<a id="a-3V"></a>灭法智忍已生。<a id="a-3W"></a>乃至道类智忍现在前时皆成就三。<a id="a-3X"></a>复成就无相故。<a id="a-3Y"></a>随法行亦尔者。<a id="a-3Z"></a>此二地等广说如前。<a id="a-3a"></a>信胜解乃至俱解脱于三三摩地皆成就者已具得故。</p>
  <p id="a3b">随信行乃至俱解脱。<a id="a-3c"></a>于三三摩地。<a id="a-3d"></a>成就过去几未来几现在几。<a id="a-3e"></a>答随信行于三三摩地。<a id="a-3f"></a>若依空入正性离生苦法智忍时。<a id="a-3g"></a>过去无。<a id="a-3h"></a>未来二现在一。<a id="a-3i"></a>广说乃至灭法智。<a id="a-3j"></a>乃至道类智忍时过去二。<a id="a-3k"></a>未来三。<a id="a-3l"></a>现在一者。<a id="a-3m"></a>谓若依空入正性离生。<a id="a-3n"></a>见苦初心顷过去无。<a id="a-3o"></a>见苦四心顷现在一。<a id="a-3p"></a>谓空见苦后三心顷。<a id="a-3q"></a>及见集初心顷过去一。<a id="a-3r"></a>谓空见集后三心顷。<a id="a-3s"></a>见灭初心顷过去二。<a id="a-3t"></a>谓空无愿见苦见集各四心顷未来二。<a id="a-3u"></a>谓空无愿见灭四心顷现在一。<a id="a-3v"></a>谓无相见集四心顷见道三心顷现在一。<a id="a-3w"></a>谓无愿见灭后三心顷。<a id="a-3x"></a>见道三心顷皆过去具三。<a id="a-3y"></a>见灭四心顷见道三心顷皆未来亦具三。<a id="a-3z"></a>若依无愿入正性离生应知亦尔。<a id="a-40"></a>有差别者。<a id="a-41"></a>谓过去定无。<a id="a-42"></a>空唯有一或二见苦见集各四心顷见道三心顷皆现在一。<a id="a-43"></a>谓无愿。<a id="a-44"></a>问何等补特伽罗依空入正性离生。<a id="a-45"></a>何等补特伽罗依无愿入正性离生耶。<a id="a-46"></a>答若见行者依空入正性离生。<a id="a-47"></a>若爱行者依无愿入正性离生。<a id="a-48"></a>唯除菩萨。<a id="a-49"></a>虽是爱行而依空入正性离生。<a id="a-4A"></a>又见行者复有二种。<a id="a-4B"></a>着我见者依非我行相入正性离生。<a id="a-4C"></a>着我所见者依空行相入正性离生。<a id="a-4D"></a>诸爱行者亦有二种。<a id="a-4E"></a>我慢增者依非常行相入正性离生。<a id="a-4F"></a>懈怠增者依苦行相入正性离生。<a id="a-4G"></a>复次若利根者多依空入正性离生。<a id="a-4H"></a>若钝根者多依无愿入正性离生。<a id="a-4I"></a>如利根钝根乃至开智说智应知亦尔。<a id="a-4J"></a>若依无愿入正性离生者。<a id="a-4K"></a>彼或依无愿无相离三界染尽众同分空不现前。<a id="a-4L"></a>随法行亦尔者。<a id="a-4M"></a>此二地等广说如前。<a id="a-4N"></a>信胜解乃至俱解脱。<a id="a-4O"></a>于三三摩地皆未来三。<a id="a-4P"></a>过去若已灭不失。<a id="a-4Q"></a>现在若现在前者。<a id="a-4R"></a>此皆准前应知其相。<a id="a-4S"></a>随信行乃至俱解脱空无愿无相三摩地现在前时。<a id="a-4T"></a>几智现在前耶。<a id="a-4U"></a>答随信行空三摩地现在前时。<a id="a-4V"></a>或二或无。<a id="a-4W"></a>广说乃至俱解脱亦尔者。<a id="a-4X"></a>谓见道中忍时无智。<a id="a-4Y"></a>智时有二智。<a id="a-4Z"></a>修道中苦集灭智时有二智。<a id="a-4a"></a>道智时或二或三智。<a id="a-4b"></a>无学道中苦集灭智。<a id="a-4c"></a>无学正见摄者一一有二智。<a id="a-4d"></a>非无学正见摄者。<a id="a-4e"></a>一一有三智。<a id="a-4f"></a>道智若非无学正见摄者有三智。<a id="a-4g"></a>若是无学正见摄他心智者亦有三智。<a id="a-4h"></a>即此若非他心智者唯有二智。<a id="a-4i"></a>问何故尽无生智不与空三摩地相应耶。<a id="a-4j"></a>答行相异故。<a id="a-4k"></a>谓空行相非尽无生智。<a id="a-4l"></a>若尽无生智行相非空。<a id="a-4m"></a>复次空三摩地与见相应。<a id="a-4n"></a>尽无生智非见性故。<a id="a-4o"></a>复次空三摩地自性是胜义。<a id="a-4p"></a>所起行相亦是胜义。<a id="a-4q"></a>尽无生智自性虽是胜义。<a id="a-4r"></a>而所起行相非胜义。<a id="a-4s"></a>谓此智后作是念言。<a id="a-4t"></a>我生已尽等有我行相是世俗摄非胜义故。</p>
  <p id="a4u">随信行乃至俱解脱。<a id="a-4v"></a>三无漏根七觉支八道支随应现在前时。<a id="a-4w"></a>几智现在前耶。<a id="a-4x"></a>答随信行未知当知根现在前时。<a id="a-4y"></a>或二或无。<a id="a-4z"></a>广说乃至俱解脱亦尔者。<a id="a-50"></a>谓见道中八忍时全无智。<a id="a-51"></a>七智时各有二智。<a id="a-52"></a>修道中苦集灭智时各有二智。<a id="a-53"></a>道智时或有二智或有三智。<a id="a-54"></a>无学道中苦集灭道智。<a id="a-55"></a>皆或有二智或有三智准前应知。<a id="a-56"></a>问此中数说慧解脱者起他心智。<a id="a-57"></a>此起必依根本静虑。<a id="a-58"></a>若慧解脱亦能现起根本静虑。<a id="a-59"></a>岂不违害苏尸摩经。<a id="a-5A"></a>彼经中说。<a id="a-5B"></a>慧解脱者不能现起根本静虑。<a id="a-5C"></a>答慧解脱有二种。<a id="a-5D"></a>一是少分。<a id="a-5E"></a>二是全分。<a id="a-5F"></a>少分慧解脱于四静虑能起一二三。<a id="a-5G"></a>全分慧解脱于四静虑皆不能起。<a id="a-5H"></a>此论中说少分慧解脱。<a id="a-5I"></a>故能起他心智。<a id="a-5J"></a>苏尸摩经说全分慧解脱。<a id="a-5K"></a>彼于四静虑皆不能起。<a id="a-5L"></a>如是二说俱为善通。<a id="a-5M"></a>由此少分慧解脱者。<a id="a-5N"></a>乃至能起有顶等至但不得灭定。<a id="a-5O"></a>若得灭定名俱解脱。<a id="a-5P"></a>诸法法智相应。<a id="a-5Q"></a>彼法类智相应耶。<a id="a-5R"></a>乃至广说。<a id="a-5S"></a>问何故作此论。<a id="a-5T"></a>答为止他宗显正理故。<a id="a-5U"></a>谓或有执。<a id="a-5V"></a>心心所法。<a id="a-5W"></a>一一而生无相应义。<a id="a-5X"></a>为遮彼执显心心所必俱时生有相应义。<a id="a-5Y"></a>或复有执。<a id="a-5Z"></a>心心所法前后相应。<a id="a-5a"></a>有余复执。<a id="a-5b"></a>自性与自性相应。<a id="a-5c"></a>为遮彼执显相应者必俱时生。<a id="a-5d"></a>别有自体故作斯论。<a id="a-5e"></a>此中诸法由三缘故。<a id="a-5f"></a>互相交涉对显相应。<a id="a-5g"></a>谓或有法由相摄故。<a id="a-5h"></a>互相交涉如智与智。<a id="a-5i"></a>或复有法由相应故互相交涉如智与三摩地。<a id="a-5j"></a>或复有法由相摄相应故互相交涉如智与根觉支道支。<a id="a-5k"></a>是谓此处略毗婆沙。<a id="a-5l"></a>诸法法智相应。<a id="a-5m"></a>彼法类智相应耶。<a id="a-5n"></a>答不尔。<a id="a-5o"></a>设法类智相应。<a id="a-5p"></a>彼法法智相应耶。<a id="a-5q"></a>答不尔。<a id="a-5r"></a>所以者何。<a id="a-5s"></a>非一心故。<a id="a-5t"></a>所缘异故。<a id="a-5u"></a>对世俗智亦尔。<a id="a-5v"></a>所以者何。<a id="a-5w"></a>非一心故。<a id="a-5x"></a>有漏无漏聚各异故。<a id="a-5y"></a>诸法法智相应。<a id="a-5z"></a>彼法他心智相应耶。<a id="a-60"></a>答应作四句。<a id="a-61"></a>义不定故。<a id="a-62"></a>有法法智相应非他心智。<a id="a-63"></a>谓他心智所不摄法智相应法。<a id="a-64"></a>此法是何。<a id="a-65"></a>谓苦集灭法智。<a id="a-66"></a>及他心智所不摄道法智相应法。<a id="a-67"></a>有法他心智相应非法智。<a id="a-68"></a>谓法智所不摄他心智相应法。<a id="a-69"></a>此法是何。<a id="a-6A"></a>谓类智世俗智所摄他心智相应法。<a id="a-6B"></a>有法法智相应亦他心智。<a id="a-6C"></a>谓法智所摄他心智相应法。<a id="a-6D"></a>此法是何。<a id="a-6E"></a>谓此相应九大地法。<a id="a-6F"></a>十大善地法。<a id="a-6G"></a>寻伺及心。<a id="a-6H"></a>有法非法智相应。<a id="a-6I"></a>亦非他心智。<a id="a-6J"></a>谓法智他心智。<a id="a-6K"></a>及法智他心智不摄不相应诸余心心所法。<a id="a-6L"></a>色无为心不相应行。<a id="a-6M"></a>此中法智他心智者。<a id="a-6N"></a>自性与自性不相应故。<a id="a-6O"></a>及法智他心智不摄不相应。<a id="a-6P"></a>诸余心心所法者不摄。<a id="a-6Q"></a>除彼自性不相应。<a id="a-6R"></a>除彼相应。<a id="a-6S"></a>取诸余心心所法。<a id="a-6T"></a>此法是何。<a id="a-6U"></a>谓苦集灭类智他心智所不摄。<a id="a-6V"></a>道类智相应聚。<a id="a-6W"></a>无漏忍相应聚。<a id="a-6X"></a>他心智不相应一切有漏心心所法。<a id="a-6Y"></a>色无为心不相应者。<a id="a-6Z"></a>谓一切色无为心不相应行。<a id="a-6a"></a>皆非法智相应亦非他心智无所缘故。<a id="a-6b"></a>对苦集灭道智及正见亦尔者。<a id="a-6c"></a>如法智对他心智作四句。<a id="a-6d"></a>此对苦集灭道智及八道支中正见亦尔。</p>
  <p id="a6e">诸法法智相应彼法空三摩地相应耶。<a id="a-6f"></a>答应作四句。<a id="a-6g"></a>此中法智与三三摩地相应。<a id="a-6h"></a>空三摩地与二智二忍相应。<a id="a-6i"></a>二智者。<a id="a-6j"></a>谓苦法智苦类智。<a id="a-6k"></a>二忍者。<a id="a-6l"></a>谓苦法智忍苦类智忍。<a id="a-6m"></a>是故此中作大四句。<a id="a-6n"></a>有法法智相应非空。<a id="a-6o"></a>谓法智相应空。<a id="a-6p"></a>及空不相应法智相应法。<a id="a-6q"></a>此中法智相应空者。<a id="a-6r"></a>谓法智俱生空三摩地。<a id="a-6s"></a>此与法智相应非空。<a id="a-6t"></a>自性与自性不相应故。<a id="a-6u"></a>及空不相应法智相应法者。<a id="a-6v"></a>谓无愿无相俱生法智相应法。<a id="a-6w"></a>有法空相应非法智。<a id="a-6x"></a>谓空相应法智。<a id="a-6y"></a>及法智不相应。<a id="a-6z"></a>空相应法。<a id="a-70"></a>此中空相应法智者。<a id="a-71"></a>谓空俱生法智。<a id="a-72"></a>此与空相应非法智。<a id="a-73"></a>自性与自性不相应故。<a id="a-74"></a>及法智不相应空相应法者。<a id="a-75"></a>谓苦类智及苦忍俱生空三摩地相应法。<a id="a-76"></a>有法法智相应亦空。<a id="a-77"></a>谓二相应法。<a id="a-78"></a>此中二相应法者。<a id="a-79"></a>谓法智空俱生聚中。<a id="a-7A"></a>除二自性。<a id="a-7B"></a>诸余心心所法。<a id="a-7C"></a>此法是何。<a id="a-7D"></a>谓二相应八大地法。<a id="a-7E"></a>十大善地法。<a id="a-7F"></a>寻伺及心。<a id="a-7G"></a>有法非法智相应亦非空。<a id="a-7H"></a>谓法智不相应空。<a id="a-7I"></a>空不相应法智。<a id="a-7J"></a>及法智空不摄。<a id="a-7K"></a>不相应。<a id="a-7L"></a>诸余心心所法色无为心不相应行。<a id="a-7M"></a>此中法智不相应空者。<a id="a-7N"></a>谓苦类智及苦忍俱生空三摩地。<a id="a-7O"></a>此非法智相应是他聚故。<a id="a-7P"></a>亦非空相应。<a id="a-7Q"></a>自性与自性不相应故。<a id="a-7R"></a>空不相应法智者。<a id="a-7S"></a>谓无愿无相俱生法智。<a id="a-7T"></a>此非空相应是他聚故。<a id="a-7U"></a>亦非法智相应。<a id="a-7V"></a>自性与自性不相应。<a id="a-7W"></a>及法智空不摄不相应。<a id="a-7X"></a>诸余心心所法者不摄。<a id="a-7Y"></a>除二自性不相应。<a id="a-7Z"></a>除二相应。<a id="a-7a"></a>取诸余心心所法。<a id="a-7b"></a>此法是何。<a id="a-7c"></a>谓法智不相应无愿无相相应聚。<a id="a-7d"></a>及一切有漏心心所法。<a id="a-7e"></a>色无为心不相应行者。<a id="a-7f"></a>谓一切色无为心不相应行。<a id="a-7g"></a>皆非法智相应。<a id="a-7h"></a>亦非空无所缘故。<a id="a-7i"></a>对无愿无相喜觉支正思惟亦尔者。<a id="a-7j"></a>如法智对空作大四句。<a id="a-7k"></a>此对无愿无相喜觉支正思惟亦尔。</p>
  <p id="a7l">诸法法智相应。<a id="a-7m"></a>彼法未知当知根相应耶。<a id="a-7n"></a>答应作四句义不定故。<a id="a-7o"></a>有法法智相应非未知当知根。<a id="a-7p"></a>谓未知当知根所不摄法智相应法。<a id="a-7q"></a>此法是何。<a id="a-7r"></a>谓已知根具知根所摄法智相应法。<a id="a-7s"></a>此与法智相应非未知当知根。<a id="a-7t"></a>是他聚故。<a id="a-7u"></a>有法未知当知根相应非法智。<a id="a-7v"></a>谓未知当知根所摄法智。<a id="a-7w"></a>及法智不摄不相应未知当知根相应法。<a id="a-7x"></a>此中未知当知根所摄法智者。<a id="a-7y"></a>谓未知当知根俱生聚中法智。<a id="a-7z"></a>此与未知当知根相应非法智。<a id="a-80"></a>自性与自性不相应故。<a id="a-81"></a>及法智不摄不相应未知当知根相应法者。<a id="a-82"></a>谓诸类智及无漏忍俱生聚中。<a id="a-83"></a>未知当知根相应法。<a id="a-84"></a>此与未知当知根相应非法智。<a id="a-85"></a>是他聚故。<a id="a-86"></a>有法法智相应亦未知当知根。<a id="a-87"></a>谓未知当知根所摄法智相应法。<a id="a-88"></a>此法是何。<a id="a-89"></a>谓余八根及彼相应。<a id="a-8A"></a>余非根心所法。<a id="a-8B"></a>有法非法智相应亦非未知当知根。<a id="a-8C"></a>谓未知当知根所不摄法智。<a id="a-8D"></a>及法智未知当知根不摄不相应。<a id="a-8E"></a>诸余心心所法。<a id="a-8F"></a>色无为心不相应行。<a id="a-8G"></a>此中未知当知根所不摄法智者。<a id="a-8H"></a>谓已知根具知根俱生聚中法智。<a id="a-8I"></a>此非法智相应。<a id="a-8J"></a>自性与自性不相应故。<a id="a-8K"></a>亦非未知当知根相应。<a id="a-8L"></a>是他聚故。<a id="a-8M"></a>及法智未知当知根不摄不相应。<a id="a-8N"></a>诸余心心所法者。<a id="a-8O"></a>谓法智不摄不相应。<a id="a-8P"></a>已知根具知根俱生聚中心心所法。<a id="a-8Q"></a>及一切有漏心心所法。<a id="a-8R"></a>皆非法智相应。<a id="a-8S"></a>亦非未知当知根。<a id="a-8T"></a>是他聚故。<a id="a-8U"></a>色无为心不相应行者。<a id="a-8V"></a>谓一切色无为心不相应行皆俱不相应。<a id="a-8W"></a>无所缘故。<a id="a-8X"></a>对已知具知根亦尔者。<a id="a-8Y"></a>如法智对未知当知根有四句。<a id="a-8Z"></a>此对已知根具知根亦尔。</p>
  <p id="a8a">诸法法智相应彼法念觉支相应耶。<a id="a-8b"></a>答应作四句义不定故。<a id="a-8c"></a>有法法智相应非念谓法智相应念觉支。<a id="a-8d"></a>此与法智相应非念。<a id="a-8e"></a>自性与自性不相应故。<a id="a-8f"></a>有法念觉支相应非法智。<a id="a-8g"></a>谓法智及法智不相应念觉支相应法。<a id="a-8h"></a>此中法智者。<a id="a-8i"></a>谓念觉支俱生法智。<a id="a-8j"></a>此与念觉支相应非法智。<a id="a-8k"></a>自性与自性不相应故。<a id="a-8l"></a>及法智不相应。<a id="a-8m"></a>念觉支相应法者。<a id="a-8n"></a>谓无漏忍及类智俱生聚中念觉支相应法。<a id="a-8o"></a>此与念觉支相应非法智。<a id="a-8p"></a>是他聚故。<a id="a-8q"></a>有法法智相应亦念。<a id="a-8r"></a>谓二相应法即法智俱生聚中除法智及念。<a id="a-8s"></a>诸余心心所法与二相应。<a id="a-8t"></a>此复是何。<a id="a-8u"></a>谓二相应八大地法。<a id="a-8v"></a>十大善地法。<a id="a-8w"></a>寻伺及心。<a id="a-8x"></a>有法非法智相应亦非念。<a id="a-8y"></a>谓法智不相应念觉支。<a id="a-8z"></a>及余心心所法。<a id="a-90"></a>色无为心不相应行。<a id="a-91"></a>此中法智不相应念觉支者。<a id="a-92"></a>谓无漏忍类智俱生聚中念觉支。<a id="a-93"></a>此非法智相应是他聚故。<a id="a-94"></a>亦非念相应。<a id="a-95"></a>自性与自性不相应故。<a id="a-96"></a>及余心心所法者。<a id="a-97"></a>此非无漏心心所法。<a id="a-98"></a>但是有漏心心所法。<a id="a-99"></a>色无为心不相应行者。<a id="a-9A"></a>谓一切色无为心不相应行。<a id="a-9B"></a>皆俱不相应无所缘故。<a id="a-9C"></a>对精进轻安定舍觉支正精进正念正定亦尔者。<a id="a-9D"></a>如法智对念觉支有四句。<a id="a-9E"></a>此对精进觉支乃至正定亦尔。<a id="a-9F"></a>诸法法智相应。<a id="a-9G"></a>彼法择法觉支相应耶。<a id="a-9H"></a>答诸法法智相应。<a id="a-9I"></a>亦择法觉支法智。<a id="a-9J"></a>皆是择法觉支摄故。<a id="a-9K"></a>有法择法觉支相应非法智。<a id="a-9L"></a>谓法智所不摄择法觉支相应法。<a id="a-9M"></a>此法是何。<a id="a-9N"></a>谓无漏忍类智俱生聚中择法觉支相应法。<a id="a-9O"></a>此与择法觉支相应非法智。<a id="a-9P"></a>是他聚故。<a id="a-9Q"></a>如法智对后。<a id="a-9R"></a>类智对后亦尔者。<a id="a-9S"></a>如法智对类智。<a id="a-9T"></a>乃至正定类智对他心智乃至正定亦尔。<a id="a-9U"></a>诸法他心智相应。<a id="a-9V"></a>彼法世俗智相应耶。<a id="a-9W"></a>答应作四句义不定故。<a id="a-9X"></a>有法他心智相应非世俗智。<a id="a-9Y"></a>谓世俗智所不摄他心智相应法。<a id="a-9Z"></a>此法是何。<a id="a-9a"></a>谓无漏他心智相应法。<a id="a-9b"></a>有法世俗智相应非他心智。<a id="a-9c"></a>谓他心智所不摄世俗智相应法。<a id="a-9d"></a>此法是何。<a id="a-9e"></a>谓他心智所不摄。<a id="a-9f"></a>诸善染污无覆无记世俗智相应法。<a id="a-9g"></a>有法他心智相应亦世俗智。<a id="a-9h"></a>谓他心智所摄世俗智相应法。<a id="a-9i"></a>此法是何。<a id="a-9j"></a>谓此相应。<a id="a-9k"></a>九大地法。<a id="a-9l"></a>十大善地法寻伺及心。<a id="a-9m"></a>有法非他心智相应。<a id="a-9n"></a>亦非世俗智。<a id="a-9o"></a>谓他心世俗智及他心世俗智不摄不相应。<a id="a-9p"></a>诸余心心所法。<a id="a-9q"></a>色无为心不相应行。<a id="a-9r"></a>此中他心世俗智者。<a id="a-9s"></a>自性与自性不相应故。<a id="a-9t"></a>及他心世俗智不摄不相应。<a id="a-9u"></a>诸余心心所法者。<a id="a-9v"></a>谓无漏忍苦集灭智。<a id="a-9w"></a>及他心智所不摄道智俱生聚心心所法。<a id="a-9x"></a>俱不相应是他聚故。<a id="a-9y"></a>色无为心不相应行者。<a id="a-9z"></a>谓一切色无为心不相应行俱不相应无所缘故。<a id="a-A0"></a>对道智择法觉支正见亦尔者。<a id="a-A1"></a>如他心智对世俗智有四句。<a id="a-A2"></a>此对道智择法觉支正见亦尔。<a id="a-A3"></a>诸法他心智相应。<a id="a-A4"></a>彼法苦智相应耶。<a id="a-A5"></a>答不尔。<a id="a-A6"></a>设法苦智相应彼法他心智相应耶。<a id="a-A7"></a>答不尔。<a id="a-A8"></a>对集灭智空无相三摩地未知当知根亦尔者。<a id="a-A9"></a>非一心故。<a id="a-AA"></a>或行相异故。<a id="a-AB"></a>或所缘异故。<a id="a-AC"></a>诸法他心智相应。<a id="a-AD"></a>彼法无愿三摩地相应耶。<a id="a-AE"></a>答应作四句义不定故。<a id="a-AF"></a>有法他心智相应非无愿。<a id="a-AG"></a>谓他心智相应无愿及无愿不相应他心智相应法。<a id="a-AH"></a>此中他心智相应无愿者。<a id="a-AI"></a>谓他心智俱生无愿。<a id="a-AJ"></a>此与他心智相应非无愿。<a id="a-AK"></a>自性与自性不相应故。<a id="a-AL"></a>及无愿不相应他心智相应法者。<a id="a-AM"></a>谓有漏他心智相应法。<a id="a-AN"></a>此与他心智相应非无愿是他聚故。<a id="a-AO"></a>有法无愿相应非他心智。<a id="a-AP"></a>谓无愿相应他心智。<a id="a-AQ"></a>及他心智不相应无愿相应法。<a id="a-AR"></a>此中无愿相应他心智者。<a id="a-AS"></a>谓无愿俱生他心智。<a id="a-AT"></a>此与无愿相应非他心智。<a id="a-AU"></a>自性与自性不相应故。<a id="a-AV"></a>及他心智不相应无愿相应法者。<a id="a-AW"></a>谓苦集无愿。<a id="a-AX"></a>及他心智不相应。<a id="a-AY"></a>道无愿相应法。<a id="a-AZ"></a>此无愿相应非他心智是他聚故。<a id="a-Aa"></a>有法他心智相应亦无愿。<a id="a-Ab"></a>谓二相应法。<a id="a-Ac"></a>即无漏他心智俱生聚中。<a id="a-Ad"></a>除他心智及无愿三摩地。<a id="a-Ae"></a>诸余心心所法。<a id="a-Af"></a>此法是何。<a id="a-Ag"></a>谓八大地法。<a id="a-Ah"></a>十大善地法寻伺及心。<a id="a-Ai"></a>有法非他心智相应。<a id="a-Aj"></a>亦非无愿。<a id="a-Ak"></a>谓他心智不相应无愿。<a id="a-Al"></a>无愿不相应他心智。<a id="a-Am"></a>及诸余心心所法。<a id="a-An"></a>色无为心不相应行。<a id="a-Ao"></a>此中他心智不相应无愿者。<a id="a-Ap"></a>谓苦集无愿及他心智不相应道无愿。<a id="a-Aq"></a>此非他心智相应是他聚故。<a id="a-Ar"></a>亦非无愿相应。<a id="a-As"></a>自性与自性不相应故。<a id="a-At"></a>无愿不相应他心智者。<a id="a-Au"></a>谓有漏他心智此非无愿相应是他聚故。<a id="a-Av"></a>亦非他心智相应。<a id="a-Aw"></a>自性与自性不相应故。<a id="a-Ax"></a>及诸余心心所法者。<a id="a-Ay"></a>谓空无相俱生聚中。<a id="a-Az"></a>心心所法及他心智不摄不相应有漏心心所法。<a id="a-B0"></a>此俱不相应是他聚故。<a id="a-B1"></a>色无为心不相应行者。<a id="a-B2"></a>谓一切色无为。<a id="a-B3"></a>心不相应行。<a id="a-B4"></a>此俱不相应无所缘故。<a id="a-B5"></a>对念精进喜轻安定舍觉支正思惟正精进正念正定亦尔者。<a id="a-B6"></a>如他心智对无愿有四句。<a id="a-B7"></a>此对六觉支四道支亦尔。</p>
  <p id="aB8">诸法他心智相应。<a id="a-B9"></a>彼法已知根相应耶。<a id="a-BA"></a>答应作四句义不定故。<a id="a-BB"></a>有法他心智相应。<a id="a-BC"></a>非已知根。<a id="a-BD"></a>谓已知根所不摄他心智相应法。<a id="a-BE"></a>此法是何。<a id="a-BF"></a>谓具知根所摄他心智相应。<a id="a-BG"></a>及有漏他心智相应心心所法。<a id="a-BH"></a>此法他心智相应非已知根是他聚故。<a id="a-BI"></a>有法已知根相应。<a id="a-BJ"></a>非他心智。<a id="a-BK"></a>谓已知根所摄他心智。<a id="a-BL"></a>及他心智不摄不相应已知根相应法。<a id="a-BM"></a>此中已知根所摄他心智者。<a id="a-BN"></a>谓修道中无漏他心智。<a id="a-BO"></a>此与已知根相应非他心智。<a id="a-BP"></a>自性与自性不相应故。<a id="a-BQ"></a>及他心智不摄不相应已知根相应法者。<a id="a-BR"></a>谓修道中苦集灭智俱生聚。<a id="a-BS"></a>及他心智所不摄道智。<a id="a-BT"></a>俱生聚中心心所法。<a id="a-BU"></a>此与已知根相应非他心智是他聚故。<a id="a-BV"></a>有法他心智相应亦已知根。<a id="a-BW"></a>谓已知根所摄他心智相应法。<a id="a-BX"></a>此法是何。<a id="a-BY"></a>谓修道中无漏他心智相应法。<a id="a-BZ"></a>即此相应八无漏根。<a id="a-Ba"></a>及彼相应余非根心所法。<a id="a-Bb"></a>有法非他心智相应。<a id="a-Bc"></a>亦非已知根。<a id="a-Bd"></a>谓已知根所不摄他心智。<a id="a-Be"></a>及他心智已知根不摄不相应。<a id="a-Bf"></a>诸余心心所法。<a id="a-Bg"></a>色无为心不相应行。<a id="a-Bh"></a>此中已知根所不摄他心智者。<a id="a-Bi"></a>谓具知根所摄他心智。<a id="a-Bj"></a>及有漏他心智。<a id="a-Bk"></a>此非他心智相应。<a id="a-Bl"></a>自性与自性不相应故。<a id="a-Bm"></a>亦非已知根相应是他聚故。<a id="a-Bn"></a>及他心智已知根不摄不相应。<a id="a-Bo"></a>诸余心心所法者。<a id="a-Bp"></a>谓未知当知根俱生聚心心所法。<a id="a-Bq"></a>他心智不摄不相应。<a id="a-Br"></a>具知根俱生聚心心所法。<a id="a-Bs"></a>他心智不摄不相应。<a id="a-Bt"></a>有漏心心所法。<a id="a-Bu"></a>此俱不相应是他聚故。<a id="a-Bv"></a>色无为心不相应行者。<a id="a-Bw"></a>谓一切色无为。<a id="a-Bx"></a>心不相应行俱不相应无所缘故。<a id="a-By"></a>对具知根亦尔者。<a id="a-Bz"></a>如他心智对已知根有四句。<a id="a-C0"></a>此对具知根亦尔。<a id="a-C1"></a>诸法世俗智相应彼法苦智乃至正定相应耶。<a id="a-C2"></a>答不尔。<a id="a-C3"></a>设法苦智乃至正定相应。<a id="a-C4"></a>彼法世俗智相应耶。<a id="a-C5"></a>答不尔。<a id="a-C6"></a>所以者何。<a id="a-C7"></a>非一心故。<a id="a-C8"></a>苦智乃至正定皆无漏故。</p>
  <p id="aC9">诸法苦智相应。<a id="a-CA"></a>彼法集智相应耶。<a id="a-CB"></a>答不尔。<a id="a-CC"></a>设法集智相应。<a id="a-CD"></a>彼法苦智相应耶。<a id="a-CE"></a>答不尔。<a id="a-CF"></a>对灭道智无相三摩地亦尔。<a id="a-CG"></a>所以者何。<a id="a-CH"></a>非一心故。<a id="a-CI"></a>行相异故。<a id="a-CJ"></a>或所缘异故。<a id="a-CK"></a>诸法苦智相应。<a id="a-CL"></a>彼法空三摩地相应耶。<a id="a-CM"></a>答应作四句义不定故。<a id="a-CN"></a>有法苦智相应非空。<a id="a-CO"></a>谓苦智相应空。<a id="a-CP"></a>及空不相应苦智相应法。<a id="a-CQ"></a>此中苦智相应空者。<a id="a-CR"></a>谓苦智相应空三摩地。<a id="a-CS"></a>此与苦智相应非空。<a id="a-CT"></a>自性与自性不相应故。<a id="a-CU"></a>及空不相应苦智相应法者。<a id="a-CV"></a>谓无愿俱生苦智相应法。<a id="a-CW"></a>此与苦智相应非空是他聚故。<a id="a-CX"></a>有法空三摩地相应非苦智。<a id="a-CY"></a>谓空相应苦智。<a id="a-CZ"></a>及苦智不相应空相应法。<a id="a-Ca"></a>此中空相应苦智者。<a id="a-Cb"></a>谓空三摩地俱生苦智。<a id="a-Cc"></a>此与空相应非苦智。<a id="a-Cd"></a>自性与自性不相应故。<a id="a-Ce"></a>及苦智不相应空相应法者。<a id="a-Cf"></a>谓苦忍俱生空相应法。<a id="a-Cg"></a>此与空相应非苦智是他聚故。<a id="a-Ch"></a>有法苦智相应亦空。<a id="a-Ci"></a>谓二相应法。<a id="a-Cj"></a>此法是何。<a id="a-Ck"></a>谓苦智相应空。<a id="a-Cl"></a>俱生聚中除苦智及空。<a id="a-Cm"></a>诸余心心所法。<a id="a-Cn"></a>即八大地法。<a id="a-Co"></a>十大善地法寻伺及心。<a id="a-Cp"></a>有法非苦智相应。<a id="a-Cq"></a>亦非空。<a id="a-Cr"></a>谓苦智不相应空。<a id="a-Cs"></a>乃至广说。<a id="a-Ct"></a>此中苦智不相应空者。<a id="a-Cu"></a>谓苦忍俱生空。<a id="a-Cv"></a>此非苦智相应是他聚故。<a id="a-Cw"></a>亦非空相应。<a id="a-Cx"></a>自性与自性不相应故。<a id="a-Cy"></a>空不相应苦智者。<a id="a-Cz"></a>谓无愿俱生苦智。<a id="a-D0"></a>此非苦智相应。<a id="a-D1"></a>自性与自性不相应故。<a id="a-D2"></a>亦非空相应是他聚故。<a id="a-D3"></a>及诸余心心所法者。<a id="a-D4"></a>谓苦智不相应无愿俱生聚心心所法。<a id="a-D5"></a>无相俱生聚心心所法。<a id="a-D6"></a>一切有漏心心所法。<a id="a-D7"></a>此俱不相应是他聚故。<a id="a-D8"></a>色无为心不相应行者。<a id="a-D9"></a>谓一切色无为心不相应行。<a id="a-DA"></a>此俱不相应无所缘故。<a id="a-DB"></a>对无愿亦尔者。<a id="a-DC"></a>如苦智对空有四句。<a id="a-DD"></a>此对无愿亦尔。<a id="a-DE"></a>对三无漏根七觉支八道支如法智说。<a id="a-DF"></a>者如法智对三无漏根等。<a id="a-DG"></a>此苦智对三无漏根等。<a id="a-DH"></a>广说亦尔。</p>
 </body>
</html>