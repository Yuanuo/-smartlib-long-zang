<!doctype html>
<html id="z3IBVeK13F" data-ver="1022">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第一百二十二</h1>
  <h2 id="a2">业蕴第四中表无表纳息第四之一</h2>
  <p id="a3">若成就身表。<a id="a-4"></a>彼成就此无表耶。<a id="a-5"></a>如是等章。<a id="a-6"></a>及解章义。<a id="a-7"></a>既领会已。<a id="a-8"></a>次应广释。<a id="a-9"></a>问何故作此论。<a id="a-A"></a>答为止他宗显己义故。<a id="a-B"></a>谓譬喻者。<a id="a-C"></a>说表无表业无实体性所以者何。<a id="a-D"></a>若表业是实可得依之令无表有。<a id="a-E"></a>然表业无实。<a id="a-F"></a>云何能发无表令有。<a id="a-G"></a>且表业尚无无表云何有而言有者。<a id="a-H"></a>是对法诸师矫妄言耳。<a id="a-I"></a>如人遇见美女为染近故。<a id="a-J"></a>语言。<a id="a-K"></a>汝可解去人服。<a id="a-L"></a>吾衣汝天衣。<a id="a-M"></a>女闻欢喜如言为解。<a id="a-N"></a>彼人即前种种摩触。<a id="a-O"></a>恣心意已语言。<a id="a-P"></a>天衣已为汝着。<a id="a-Q"></a>女言。<a id="a-R"></a>我今体露如是。<a id="a-S"></a>宁死不露天衣何在。<a id="a-T"></a>彼答之言。<a id="a-U"></a>天服微妙唯我见之非汝能见。<a id="a-V"></a>如是愚人本无天衣。<a id="a-W"></a>况为他着。<a id="a-X"></a>诸对法者所说亦尔。<a id="a-Y"></a>本无表业。<a id="a-Z"></a>况有依表所起无表。<a id="a-a"></a>故对法者妄兴此论。<a id="a-b"></a>又表无表若是色者。<a id="a-c"></a>青黄赤白为是何耶。<a id="a-d"></a>复云何成善不善性。<a id="a-e"></a>若因摇动成善恶性。<a id="a-f"></a>花剑等动何故不尔。<a id="a-g"></a>为止如是譬喻者意。<a id="a-h"></a>显自所宗。<a id="a-i"></a>表无表业皆是实有。<a id="a-j"></a>故作斯论。<a id="a-k"></a>若诸表业无实体者。<a id="a-l"></a>则与契经相违。<a id="a-m"></a>如契经言。<a id="a-n"></a>愚夫希欲说名为爱。<a id="a-o"></a>爱所发表说名为业。<a id="a-p"></a>又契经言。<a id="a-q"></a>在夜寻伺犹如起烟。<a id="a-r"></a>旦动身语犹如发焰。<a id="a-s"></a>若无表业无实体者。<a id="a-t"></a>则亦与契经相违。<a id="a-u"></a>如契经说。<a id="a-v"></a>色有三摄一切色。<a id="a-w"></a>有色有见有对。<a id="a-x"></a>有色无见有对。<a id="a-y"></a>有色无见无对。<a id="a-z"></a>若无无表色者。<a id="a-10"></a>则应无有三种建立。<a id="a-11"></a>无第三故。<a id="a-12"></a>又若拨无表无表色。<a id="a-13"></a>吠题呬字。<a id="a-14"></a>未生怨王。<a id="a-15"></a>应当不触害父无间。<a id="a-16"></a>谓发表位父命犹存。<a id="a-17"></a>父命终时表业已谢。<a id="a-18"></a>由先表力得后无表故。<a id="a-19"></a>未生怨触无间业。<a id="a-1A"></a>又彼杖髻出家外道。<a id="a-1B"></a>亦应不触害应无间。<a id="a-1C"></a>谓发表位目连命犹存。<a id="a-1D"></a>目连涅槃时表业已谢由先表力得后无表故。<a id="a-1E"></a>彼外道触无间业。<a id="a-1F"></a>又若拨无表无表业。<a id="a-1G"></a>应无建立三品有异。<a id="a-1H"></a>谓住律仪品。<a id="a-1I"></a>住不律仪品。<a id="a-1J"></a>住非律仪非不律仪品。<a id="a-1K"></a>然彼所言此表无表体。<a id="a-1L"></a>若是色青黄赤白为是何耶。<a id="a-1M"></a>此责不然非显色外无别色故。<a id="a-1N"></a>当知身表是形非显。<a id="a-1O"></a>语表是声亦非显色二种。<a id="a-1P"></a>无表法处色摄故不可责以同青等。<a id="a-1Q"></a>然诸色处总有四种。<a id="a-1R"></a>一有色处唯显可了非形。<a id="a-1S"></a>二有色处唯形可了非显。<a id="a-1T"></a>三有色处显形俱可了。<a id="a-1U"></a>四有色处显形俱不可了。<a id="a-1V"></a>显可了非形者。<a id="a-1W"></a>谓青黄赤白影光明闇。<a id="a-1X"></a>形可了非显者。<a id="a-1Y"></a>谓身表色。<a id="a-1Z"></a>显形俱可了者。<a id="a-1a"></a>谓所余若显若形俱可了色显形俱不可了者。<a id="a-1b"></a>谓空界色。<a id="a-1c"></a>又如所说。<a id="a-1d"></a>若身摇动成善恶性。<a id="a-1e"></a>花剑等动何不尔者。<a id="a-1f"></a>此亦不然。<a id="a-1g"></a>有根法异。<a id="a-1h"></a>无根法异。<a id="a-1i"></a>身是有情数摄。<a id="a-1j"></a>由心运动能表有善恶心心所法。<a id="a-1k"></a>花剑等不尔故。<a id="a-1l"></a>表无表决定实有。<a id="a-1m"></a>然表无表依身而起有依一分。<a id="a-1n"></a>如弹指举足等。<a id="a-1o"></a>一分动转作善恶业有依具分。<a id="a-1p"></a>如礼佛逐怨等。<a id="a-1q"></a>举身运动作善恶业。<a id="a-1r"></a>此中随所依身。<a id="a-1s"></a>极微数量表业亦尔。<a id="a-1t"></a>如表数量无表亦尔。<a id="a-1u"></a>问随彼彼业若有表即有无表耶。<a id="a-1v"></a>若有无表即有表耶。<a id="a-1w"></a>或有说者。<a id="a-1x"></a>七根本业道决定具有表与无表。<a id="a-1y"></a>加行后起表业定有无表不定。<a id="a-1z"></a>唯猛利缠。<a id="a-20"></a>及殷重信。<a id="a-21"></a>所作发无表非余。<a id="a-22"></a>有说。<a id="a-23"></a>七根本业道无表定有表则不定。<a id="a-24"></a>若自作者有表若遣他作唯得无表。<a id="a-25"></a>加行后起如前说。<a id="a-26"></a>评曰。<a id="a-27"></a>应作是说。<a id="a-28"></a>除欲邪行余根本业道。<a id="a-29"></a>无表定有表则不定。<a id="a-2A"></a>若自作即时究竟者彼有表业。<a id="a-2B"></a>若遣他作或究竟时。<a id="a-2C"></a>表已息者则唯有无表。<a id="a-2D"></a>若欲邪行表亦定有加行位决定有表。<a id="a-2E"></a>无表不定如前说。<a id="a-2F"></a>后起位定有无表。<a id="a-2G"></a>表则不定若作则有。<a id="a-2H"></a>不作则无。<a id="a-2I"></a>当知此说散心所作。<a id="a-2J"></a>若随支分定散差别。<a id="a-2K"></a>有表无表如理应思。</p>
  <p id="a2L">彼非律仪非不律仪所摄。<a id="a-2M"></a>妙行恶行由三因缘无表不断。<a id="a-2N"></a>一由意乐不息。<a id="a-2O"></a>二由加行不舍。<a id="a-2P"></a>三由限势未过。<a id="a-2Q"></a>由意乐不息加行不舍者。<a id="a-2R"></a>如于佛像窣堵波等。<a id="a-2S"></a>起淳净心恭敬供养。<a id="a-2T"></a>所发无表从初刹那乃至意乐未息。<a id="a-2U"></a>或加行未舍已来相续不断。<a id="a-2V"></a>若意乐息及加行舍无表便断。<a id="a-2W"></a>限势未过者。<a id="a-2X"></a>谓淳净心及猛利缠所作善恶。<a id="a-2Y"></a>随彼势力无表不断。<a id="a-2Z"></a>如猛利缠杀捃多蚁。<a id="a-2a"></a>所发无表尽形相续。<a id="a-2b"></a>淳净心所作亦尔。<a id="a-2c"></a>谓如有人起殷重信。<a id="a-2d"></a>修营供具奉施众僧。<a id="a-2e"></a>烧香散花种种供养。<a id="a-2f"></a>或于佛说如是日月五年会等。<a id="a-2g"></a>请诸众僧种种供养。<a id="a-2h"></a>起淳净心发身语业。<a id="a-2i"></a>乃至意乐未息。<a id="a-2j"></a>或加行未舍无表不断。<a id="a-2k"></a>若意乐息及舍加行无表便断。<a id="a-2l"></a>余处中行广说亦尔。<a id="a-2m"></a>复有处中妙行恶行。<a id="a-2n"></a>尽众同分无表不断。<a id="a-2o"></a>妙行者。<a id="a-2p"></a>如有立愿。<a id="a-2q"></a>若不供养诸佛形像窣堵波等终不先食。<a id="a-2r"></a>彼于日日随力所能。<a id="a-2s"></a>下至一花一香供养。<a id="a-2t"></a>尽众同分无表不断。<a id="a-2u"></a>或有立愿。<a id="a-2v"></a>若不施他资具命缘。<a id="a-2w"></a>终不先食。<a id="a-2x"></a>彼于日日随力所能。<a id="a-2y"></a>下至施他一抟之食半搩手衣。<a id="a-2z"></a>尽众同分无表不断。<a id="a-30"></a>或有立愿。<a id="a-31"></a>若于三宝不先供养。<a id="a-32"></a>终不先食。<a id="a-33"></a>彼于日日随力所能。<a id="a-34"></a>下至施僧一器之食。<a id="a-35"></a>或复涂扫一足之地。<a id="a-36"></a>尽众同分无表不断。<a id="a-37"></a>或有立愿每年某日施诸贫乏。<a id="a-38"></a>或供养僧。<a id="a-39"></a>即取少物以供彼用。<a id="a-3A"></a>留所余财以为储拟。<a id="a-3B"></a>尽众同分无表不断。<a id="a-3C"></a>如是等是名妙行。<a id="a-3D"></a>恶行者。<a id="a-3E"></a>如有立愿。<a id="a-3F"></a>我当日日于彼怨所作诸衰损。<a id="a-3G"></a>若不作者终不先食。<a id="a-3H"></a>即于日日下至一打或一恶言诃骂毁辱。<a id="a-3I"></a>尽众同分无表不断。<a id="a-3J"></a>如是等是名恶行。</p>
  <p id="a3K">或有造作诸佛形像窣堵波等诸供养具。<a id="a-3L"></a>书写三藏所摄正法。<a id="a-3M"></a>造圣僧像建僧伽蓝。<a id="a-3N"></a>给施衣药诸资身具。<a id="a-3O"></a>安立福舍种殖树林。<a id="a-3P"></a>造井桥船阶道处等。<a id="a-3Q"></a>此诸表业所发无表。<a id="a-3R"></a>具由三缘相续不断。<a id="a-3S"></a>一由意乐。<a id="a-3T"></a>二由所依。<a id="a-3U"></a>三由事物。<a id="a-3V"></a>由意乐者。<a id="a-3W"></a>谓缘彼事深生欢喜意乐不息。<a id="a-3X"></a>由所依者。<a id="a-3Y"></a>谓所依身同分相续命未终位。<a id="a-3Z"></a>由事物者。<a id="a-3a"></a>谓所修建佛像等事未都坏灭。<a id="a-3b"></a>如是三缘随阙一种。<a id="a-3c"></a>由前所发无表便断。<a id="a-3d"></a>是名妙行。<a id="a-3e"></a>恶行者。<a id="a-3f"></a>谓造罟网刀箭等事。<a id="a-3g"></a>应准前说。<a id="a-3h"></a>是谓所说表无表业略毗婆沙。</p>
  <p id="a3i">若成就身表。<a id="a-3j"></a>彼成就此无表耶。<a id="a-3k"></a>答应作四句。<a id="a-3l"></a>有成就身表非此无表。<a id="a-3m"></a>谓生欲界住非律仪非不律仪。<a id="a-3n"></a>现有身表不得此无表。<a id="a-3o"></a>或先有身表不失不得此无表。<a id="a-3p"></a>现有身表者。<a id="a-3q"></a>谓不眠不醉不闷不舍加行求起身表。<a id="a-3r"></a>不得此无表者。<a id="a-3s"></a>谓非殷重信。<a id="a-3t"></a>非猛利缠。<a id="a-3u"></a>虽发身表不得此无表。<a id="a-3v"></a>或先有身表不失者。<a id="a-3w"></a>谓三缘故不舍表业。<a id="a-3x"></a>一意乐不息故。<a id="a-3y"></a>二不舍加行故。<a id="a-3z"></a>三限势未过故。<a id="a-40"></a>不得此无表者。<a id="a-41"></a>义如前说。<a id="a-42"></a>有成就身无表非此表。<a id="a-43"></a>谓诸圣者住胎藏中。<a id="a-44"></a>若生欲界住律仪不得别解脱律仪无身表。<a id="a-45"></a>设有而失。<a id="a-46"></a>若生色界无身表。<a id="a-47"></a>设有而失。<a id="a-48"></a>若诸圣者生无色界。<a id="a-49"></a>此中圣者住胎藏时不能起表。<a id="a-4A"></a>前生表业已失。<a id="a-4B"></a>但成就静虑无漏无表。<a id="a-4C"></a>住律仪者。<a id="a-4D"></a>谓住静虑无漏律仪。<a id="a-4E"></a>无身表者。<a id="a-4F"></a>谓或眠或醉或闷。<a id="a-4G"></a>舍诸加行不求起表。<a id="a-4H"></a>故设有而失者。<a id="a-4I"></a>谓由三缘舍身表业。<a id="a-4J"></a>一意乐息故。<a id="a-4K"></a>二舍加行故。<a id="a-4L"></a>三限势过故。<a id="a-4M"></a>若生色界无身表者。<a id="a-4N"></a>谓舍加行不求起表故。<a id="a-4O"></a>设有而失者如前说。<a id="a-4P"></a>若诸圣者生无色界者。<a id="a-4Q"></a>学成就学无表。<a id="a-4R"></a>无学成就无学无表。<a id="a-4S"></a>有成就身表亦此无表。<a id="a-4T"></a>谓生欲界住律仪。<a id="a-4U"></a>不得别解脱律仪。<a id="a-4V"></a>现有身表亦得此无表。<a id="a-4W"></a>或先有此表不失。<a id="a-4X"></a>亦得此无表。<a id="a-4Y"></a>若住别解脱律仪。<a id="a-4Z"></a>若住不律仪。<a id="a-4a"></a>若住非律仪非不律仪。<a id="a-4b"></a>现有身表亦得此无表。<a id="a-4c"></a>或先有身表不失亦得此无表。<a id="a-4d"></a>若生色界现有身表。<a id="a-4e"></a>或先有身表不失。<a id="a-4f"></a>此中现有身表亦得此无表等者。<a id="a-4g"></a>谓以殷重信。<a id="a-4h"></a>或猛利缠。<a id="a-4i"></a>发表亦得无表。<a id="a-4j"></a>若住别解脱律仪若住不律仪。<a id="a-4k"></a>彼定成就身表无表。<a id="a-4l"></a>若生色界现有身表者。<a id="a-4m"></a>谓不舍加行求起表业。<a id="a-4n"></a>余如前说。<a id="a-4o"></a>有非成就身表。<a id="a-4p"></a>亦非此无表。<a id="a-4q"></a>谓处卵[穀-禾+卵]。<a id="a-4r"></a>若诸异生住胎藏中。<a id="a-4s"></a>若生欲界住非律仪非不律仪。<a id="a-4t"></a>无身表设有而失。<a id="a-4u"></a>若诸异生生无色界。<a id="a-4v"></a>诸异生类住胎卵中。<a id="a-4w"></a>已失前生表无表业现不能起。<a id="a-4x"></a>如前应知。<a id="a-4y"></a>生无色界已舍有漏未得无漏。<a id="a-4z"></a>彼地无色故余如前说。<a id="a-50"></a>若成就善身表。<a id="a-51"></a>彼成就此无表耶。<a id="a-52"></a>答应作四句。<a id="a-53"></a>有成就善身表。<a id="a-54"></a>非此无表。<a id="a-55"></a>谓生欲界住不律仪。<a id="a-56"></a>及住非律仪非不律仪。<a id="a-57"></a>现有善身表。<a id="a-58"></a>不得此无表。<a id="a-59"></a>或先有此表不失。<a id="a-5A"></a>不得此无表现有善身表者。<a id="a-5B"></a>谓不眠等故。<a id="a-5C"></a>不得此无表者。<a id="a-5D"></a>谓非殷重信所起故。<a id="a-5E"></a>或先有此表不失者。<a id="a-5F"></a>谓前说三缘故。<a id="a-5G"></a>不得此无表者。<a id="a-5H"></a>谓彼亦非殷重信所起故。<a id="a-5I"></a>问住不律仪者。<a id="a-5J"></a>有何善身表。<a id="a-5K"></a>答彼亦于父母师长佛独觉诸佛弟子等。<a id="a-5L"></a>供养恭敬起善表故。<a id="a-5M"></a>有成就善身无表非此表。<a id="a-5N"></a>谓诸圣者住胎藏中。<a id="a-5O"></a>若生欲界住律仪不得别解脱律仪。<a id="a-5P"></a>无善身表。<a id="a-5Q"></a>设有而失。<a id="a-5R"></a>若生色界无善身表。<a id="a-5S"></a>设有而失。<a id="a-5T"></a>若诸圣者生无色界。<a id="a-5U"></a>此中住律仪者。<a id="a-5V"></a>谓住静虑无漏律仪。<a id="a-5W"></a>不得别解脱律仪者。<a id="a-5X"></a>谓住此律仪定成就善身无表故。<a id="a-5Y"></a>余如前说。<a id="a-5Z"></a>有成就善身表亦此无表。<a id="a-5a"></a>谓生欲界住律仪。<a id="a-5b"></a>不得别解脱律仪。<a id="a-5c"></a>现有善身表亦得此无表。<a id="a-5d"></a>或先有此表不失亦得此无表。<a id="a-5e"></a>若住别解脱律仪。<a id="a-5f"></a>若住不律仪。<a id="a-5g"></a>及住非律仪非不律仪。<a id="a-5h"></a>现有善身表亦得此无表。<a id="a-5i"></a>或先有此表不失。<a id="a-5j"></a>亦得此无表。<a id="a-5k"></a>若生色界现有善身表。<a id="a-5l"></a>或先有此表不失。<a id="a-5m"></a>此中一切义如前说。<a id="a-5n"></a>有非成就善身表。<a id="a-5o"></a>亦非此无表。<a id="a-5p"></a>谓处卵[穀-禾+卵]。<a id="a-5q"></a>若诸异生住胎藏中。<a id="a-5r"></a>若生欲界住不律仪。<a id="a-5s"></a>及住非律仪非不律仪。<a id="a-5t"></a>无善身表。<a id="a-5u"></a>设有而失。<a id="a-5v"></a>若诸异生生无色界。</p>
  <p id="a5w">若成就不善身表。<a id="a-5x"></a>彼成就此无表耶。<a id="a-5y"></a>答诸成就不善身无表。<a id="a-5z"></a>彼定成就此表。<a id="a-60"></a>有成就不善身表。<a id="a-61"></a>非此无表。<a id="a-62"></a>谓生欲界住律仪。<a id="a-63"></a>及住非律仪非不律仪。<a id="a-64"></a>现有不善身表。<a id="a-65"></a>不得此无表。<a id="a-66"></a>或先有此表不失。<a id="a-67"></a>不得此无表。<a id="a-68"></a>现有不善身表者。<a id="a-69"></a>谓不眠等故。<a id="a-6A"></a>不得此无表者。<a id="a-6B"></a>谓非猛利缠所起故。<a id="a-6C"></a>先有此表不失者。<a id="a-6D"></a>谓前说三缘。<a id="a-6E"></a>余如前说。<a id="a-6F"></a>问住何等律仪有不善身表。<a id="a-6G"></a>答住三律仪皆容得有。<a id="a-6H"></a>问住静虑无漏律仪者。<a id="a-6I"></a>有何等不善身表。<a id="a-6J"></a>答有。<a id="a-6K"></a>于有情起捶打等不善身表。<a id="a-6L"></a>问亦应有成就不善身无表非身表。<a id="a-6M"></a>谓遣他杀等。<a id="a-6N"></a>是则此中应作四句。<a id="a-6O"></a>何故作顺后句耶。<a id="a-6P"></a>有作是说。<a id="a-6Q"></a>应作四句。<a id="a-6R"></a>有成就不善身表。<a id="a-6S"></a>非此无表。<a id="a-6T"></a>谓生欲界住律仪。<a id="a-6U"></a>及住非律仪非不律仪。<a id="a-6V"></a>现有不善身表。<a id="a-6W"></a>不得此无表。<a id="a-6X"></a>或先有此表不失。<a id="a-6Y"></a>不得此无表。<a id="a-6Z"></a>有成就不善身无表。<a id="a-6a"></a>非此表。<a id="a-6b"></a>谓生欲界住律仪。<a id="a-6c"></a>及住非律仪非不律仪。<a id="a-6d"></a>遣他杀等。<a id="a-6e"></a>有成就不善身表。<a id="a-6f"></a>及此无表。<a id="a-6g"></a>谓生欲界住不律仪。<a id="a-6h"></a>若住律仪。<a id="a-6i"></a>及住非律仪非不律仪。<a id="a-6j"></a>现有不善身表。<a id="a-6k"></a>亦得此无表。<a id="a-6l"></a>或先有此表不失。<a id="a-6m"></a>亦得此无表。<a id="a-6n"></a>有非成就不善身表。<a id="a-6o"></a>亦非此无表。<a id="a-6p"></a>谓处卵[穀-禾+卵]。<a id="a-6q"></a>若诸异生住胎藏中。<a id="a-6r"></a>若生欲界住律仪。<a id="a-6s"></a>及住非律仪非不律仪。<a id="a-6t"></a>无不善身表。<a id="a-6u"></a>设有而失。<a id="a-6v"></a>不得此无表。<a id="a-6w"></a>若生色无色界应作是说。<a id="a-6x"></a>而不说者。<a id="a-6y"></a>应知此文但依同类表无表说。<a id="a-6z"></a>不依异类。<a id="a-70"></a>谓从身表发身无表。<a id="a-71"></a>是名同类。<a id="a-72"></a>若由语表发身无表。<a id="a-73"></a>是名异类。<a id="a-74"></a>应作是说。<a id="a-75"></a>无有唯成就不善身无表者。<a id="a-76"></a>故此但应作顺后句。<a id="a-77"></a>所以者何。<a id="a-78"></a>若能发语遣他杀等。<a id="a-79"></a>由此发得身无表者。<a id="a-7A"></a>必亦成就不善身表。<a id="a-7B"></a>以必能动身手等故。<a id="a-7C"></a>若不尔者前说成就善身无表非此表中。<a id="a-7D"></a>亦应作是说。<a id="a-7E"></a>若住不律仪。<a id="a-7F"></a>及住非律仪非不律仪。<a id="a-7G"></a>以善语言遣他施等。<a id="a-7H"></a>由此发得善身无表。<a id="a-7I"></a>前于善中既无此说。<a id="a-7J"></a>故知发言遣他施等。<a id="a-7K"></a>由此发得身无表者。<a id="a-7L"></a>必亦能动身手等故。<a id="a-7M"></a>由此成就善身表业。<a id="a-7N"></a>是故二处皆无此说。<a id="a-7O"></a>若成就有覆无记身表。<a id="a-7P"></a>彼成就此无表耶。<a id="a-7Q"></a>答无成就有覆无记身无表。<a id="a-7R"></a>有成就此表。<a id="a-7S"></a>谓生色界现有有覆无记身表。<a id="a-7T"></a>问何故欲界无有覆无记身表耶。<a id="a-7U"></a>答欲界烦恼能为等起。<a id="a-7V"></a>发身语者皆是不善。<a id="a-7W"></a>唯萨迦耶见。<a id="a-7X"></a>及边执见。<a id="a-7Y"></a>彼相应无明。<a id="a-7Z"></a>虽是有覆无记。<a id="a-7a"></a>而皆是见所断。<a id="a-7b"></a>非见所断心能发身语业。<a id="a-7c"></a>以内门起极微细故。<a id="a-7d"></a>问若生欲界已离欲界染。<a id="a-7e"></a>起初静虑烦恼现前。<a id="a-7f"></a>何故不发有覆无记身语表业。<a id="a-7g"></a>答生欲界中唯能起彼等至烦恼非生烦恼。<a id="a-7h"></a>诸烦恼中发身语业唯生烦恼。<a id="a-7i"></a>有余师说。<a id="a-7j"></a>法性应尔。<a id="a-7k"></a>若起此地烦恼现前。<a id="a-7l"></a>还能转动此地异熟相续。<a id="a-7m"></a>发起此地表业。<a id="a-7n"></a>诸染污业必以自地异熟相续为所依止。<a id="a-7o"></a>非生欲界容有色界异熟相续。<a id="a-7p"></a>是故唯生色界初静虑中。<a id="a-7q"></a>得起此有覆无记身语表业。</p>
  <p id="a7r">若成就无覆无记身表。<a id="a-7s"></a>彼成就此无表耶。<a id="a-7t"></a>答无成就无覆无记身无表有成就此表。<a id="a-7u"></a>谓生欲色界现有无覆无记身表。<a id="a-7v"></a>于中差别如理应知。</p>
  <p id="a7w">若成就过去身表。<a id="a-7x"></a>彼成就此无表耶。<a id="a-7y"></a>答应作四句。<a id="a-7z"></a>有成就过去身表。<a id="a-80"></a>非此无表。<a id="a-81"></a>谓生欲界住非律仪非不律仪。<a id="a-82"></a>先有身表不失。<a id="a-83"></a>不得此无表。<a id="a-84"></a>先有身表不失者。<a id="a-85"></a>谓三缘故如前所说。<a id="a-86"></a>不得此无表者。<a id="a-87"></a>谓非殷重信。<a id="a-88"></a>及猛利缠所等起故。<a id="a-89"></a>有成就过去身无表非此表。<a id="a-8A"></a>谓诸圣者住胎藏中。<a id="a-8B"></a>若生欲界住律仪。<a id="a-8C"></a>不得别解脱律仪。<a id="a-8D"></a>先无身表设有而失。<a id="a-8E"></a>若生色界先无身表。<a id="a-8F"></a>设有而失。<a id="a-8G"></a>若诸学者生无色界无身表等。<a id="a-8H"></a>准前应知。<a id="a-8I"></a>问若诸学者以世俗道得不还果。<a id="a-8J"></a>曾不现起无漏律仪便生无色。<a id="a-8K"></a>彼云何成就过去身无表业。<a id="a-8L"></a>若不成就。<a id="a-8M"></a>何故此文作如是说。<a id="a-8N"></a>若诸学者生无色界耶。<a id="a-8O"></a>有作是说。<a id="a-8P"></a>亦有学者生无色界。<a id="a-8Q"></a>不成就过去身无表业。<a id="a-8R"></a>然此文中但依成就者说。<a id="a-8S"></a>是以无过。<a id="a-8T"></a>有余师说。<a id="a-8U"></a>得圣果已必起胜果圣道现前故。<a id="a-8V"></a>诸学者生无色界必定成就过去身无表业。<a id="a-8W"></a>有成就过去身表亦此无表。<a id="a-8X"></a>谓生欲界住律仪。<a id="a-8Y"></a>不得别解脱律仪。<a id="a-8Z"></a>先有身表不失亦得此无表。<a id="a-8a"></a>若住别解脱律仪。<a id="a-8b"></a>若住不律仪。<a id="a-8c"></a>若住非律仪非不律仪。<a id="a-8d"></a>先有身表不失亦得此无表。<a id="a-8e"></a>若生色界先有身表不失。<a id="a-8f"></a>此中若住别解脱律仪。<a id="a-8g"></a>若住不律仪者有说。<a id="a-8h"></a>此文唯说第二刹那以后。<a id="a-8i"></a>初刹那顷。<a id="a-8j"></a>未有过去表无表故。<a id="a-8k"></a>有作是说。<a id="a-8l"></a>即初刹那亦成就过去表无表业。<a id="a-8m"></a>前加行业彼成就故。<a id="a-8n"></a>有非成就过去身表。<a id="a-8o"></a>亦非此无表。<a id="a-8p"></a>谓处卵[穀-禾+卵]。<a id="a-8q"></a>若诸异生住胎藏中。<a id="a-8r"></a>若生欲界住非律仪非不律仪。<a id="a-8s"></a>先无身表设有而失。<a id="a-8t"></a>若阿罗汉及诸异生生无色界。</p>
  <p id="a8u">若成就过去善身表。<a id="a-8v"></a>彼成就此无表耶。<a id="a-8w"></a>答应作四句。<a id="a-8x"></a>有成就过去善身表非此无表。<a id="a-8y"></a>谓生欲界住不律仪。<a id="a-8z"></a>及住非律仪非不律仪。<a id="a-90"></a>先有善身表不失。<a id="a-91"></a>不得此无表。<a id="a-92"></a>有成就过去善身无表非此表。<a id="a-93"></a>谓诸圣者住胎藏中。<a id="a-94"></a>若生欲界住律仪。<a id="a-95"></a>不得别解脱律仪。<a id="a-96"></a>先无善身表设有而失。<a id="a-97"></a>若生色界先无善身表设有而失。<a id="a-98"></a>若诸学者生无色界。<a id="a-99"></a>有成就过去善身表亦此无表。<a id="a-9A"></a>谓生欲界住律仪不得别解脱律仪。<a id="a-9B"></a>先有善身表不失。<a id="a-9C"></a>亦得此无表。<a id="a-9D"></a>若住别解脱律仪。<a id="a-9E"></a>若住不律仪。<a id="a-9F"></a>及住非律仪非不律仪。<a id="a-9G"></a>先有善身表不失。<a id="a-9H"></a>亦得此无表。<a id="a-9I"></a>若生色界先有善身表不失。<a id="a-9J"></a>若住别解脱律仪者。<a id="a-9K"></a>此中二说如前应知。<a id="a-9L"></a>问生色界者。<a id="a-9M"></a>云何成就过去善身表。<a id="a-9N"></a>答如佛一时往至梵世。<a id="a-9O"></a>梵众诸天礼拜旋绕。<a id="a-9P"></a>乃至彼加行未舍以来。<a id="a-9Q"></a>成就过去善身表业。<a id="a-9R"></a>有非成就过去善身表亦非此无表。<a id="a-9S"></a>谓处卵[穀-禾+卵]。<a id="a-9T"></a>若诸异生住胎藏中。<a id="a-9U"></a>若生欲界住不律仪。<a id="a-9V"></a>及住非律仪非不律仪。<a id="a-9W"></a>先无善身表设有而失。<a id="a-9X"></a>若阿罗汉及诸异生。<a id="a-9Y"></a>生无色界。</p>
  <p id="a9Z">若成就过去不善身表。<a id="a-9a"></a>彼成就此无表耶。<a id="a-9b"></a>答诸成就过去不善身无表。<a id="a-9c"></a>彼成就此表。<a id="a-9d"></a>有成就过去不善身表非此无表。<a id="a-9e"></a>谓生欲界住律仪。<a id="a-9f"></a>及住非律仪非不律仪。<a id="a-9g"></a>先有不善身表不失。<a id="a-9h"></a>不得此无表。<a id="a-9i"></a>此中二说如前应知。</p>
  <p id="a9j">若成就过去有覆无记身表。<a id="a-9k"></a>彼成就此无表耶。<a id="a-9l"></a>答无成就过去有覆无记身表及此无表。<a id="a-9m"></a>若成就过去无覆无记身表彼成就此无表耶。<a id="a-9n"></a>答无成就过去无覆无记身表及此无表。</p>
  <p id="a9o">若成就未来身表。<a id="a-9p"></a>彼成就此无表耶。<a id="a-9q"></a>答无成就未来身表。<a id="a-9r"></a>有成就此无表。<a id="a-9s"></a>谓诸圣者住胎藏中。<a id="a-9t"></a>生欲界已得色界善心。<a id="a-9u"></a>若生色界若诸圣者生无色界。<a id="a-9v"></a>问何故无有成就未来身语表业。<a id="a-9w"></a>答无有预造未来表业非已生故。<a id="a-9x"></a>若成就未来身语表业。<a id="a-9y"></a>应未造业而有受用。<a id="a-9z"></a>何故成就未来无表。<a id="a-A0"></a>彼与心俱随心修故。</p>
  <p id="aA1">若成就未来善身表。<a id="a-A2"></a>彼成就此无表耶。<a id="a-A3"></a>答无成就未来善身表。<a id="a-A4"></a>有成就此无表。<a id="a-A5"></a>谓诸圣者住胎藏中。<a id="a-A6"></a>若生欲界已得色界善心。<a id="a-A7"></a>若生色界。<a id="a-A8"></a>若诸圣者生无色界。</p>
  <p id="aA9">若成就未来不善身表。<a id="a-AA"></a>彼成就此无表耶。<a id="a-AB"></a>答无成就未来不善身表及此无表。</p>
  <p id="aAC">若成就未来有覆无记身表。<a id="a-AD"></a>彼成就此无表耶。<a id="a-AE"></a>答无成就未来有覆无记身表及此无表。</p>
  <p id="aAF">若成就未来无覆无记身表。<a id="a-AG"></a>彼成就此无表耶。<a id="a-AH"></a>答无成就未来无覆无记身表及此无表。<a id="a-AI"></a>问何故无有成就去来有覆无覆无记表业。<a id="a-AJ"></a>答彼成就得势力唯尔。<a id="a-AK"></a>但能成就同刹那业。<a id="a-AL"></a>无力能成已灭未至。<a id="a-AM"></a>彼业过去得亦过去。<a id="a-AN"></a>彼业未来得亦未来。<a id="a-AO"></a>彼业现在得亦现在。<a id="a-AP"></a>有说。<a id="a-AQ"></a>彼业习气不坚牢故。<a id="a-AR"></a>无成就去来世者。<a id="a-AS"></a>如善恶业习气坚牢。<a id="a-AT"></a>则能成就去来二世。<a id="a-AU"></a>无记不尔。</p>
  <p id="aAV">若成就现在身表。<a id="a-AW"></a>彼成就此无表耶。<a id="a-AX"></a>答应作四句。<a id="a-AY"></a>有成就现在身表。<a id="a-AZ"></a>非此无表。<a id="a-Aa"></a>谓生欲界住律仪。<a id="a-Ab"></a>不得别解脱律仪。<a id="a-Ac"></a>现有身表不得此无表。<a id="a-Ad"></a>设先有身表不失。<a id="a-Ae"></a>而不得此无表。<a id="a-Af"></a>若住非律仪非不律仪现有身表不得此无表。<a id="a-Ag"></a>设先有身表不失。<a id="a-Ah"></a>而不得此无表。<a id="a-Ai"></a>若生色界现有身表。<a id="a-Aj"></a>此中生欲界住律仪者。<a id="a-Ak"></a>谓住静虑无漏律仪。<a id="a-Al"></a>现有身表者。<a id="a-Am"></a>即显尔时心不在定及不眠等。<a id="a-An"></a>不得此无表者。<a id="a-Ao"></a>显过现表非殷重信非猛利缠。<a id="a-Ap"></a>所等起故。<a id="a-Aq"></a>不发无表故。<a id="a-Ar"></a>现在无有成就现在身无表非此表。<a id="a-As"></a>谓生欲界住律仪。<a id="a-At"></a>不得别解脱律仪。<a id="a-Au"></a>正在定设不在定。<a id="a-Av"></a>现无身表。<a id="a-Aw"></a>先有身表不失得此无表。<a id="a-Ax"></a>若住别解脱律仪及住不律仪现无身表。<a id="a-Ay"></a>若住非律仪非不律仪现无身表。<a id="a-Az"></a>先有身表不失得此无表。<a id="a-B0"></a>若生色界正在定。<a id="a-B1"></a>此中正在定者。<a id="a-B2"></a>显有无表亦遮有表。<a id="a-B3"></a>得此无表者。<a id="a-B4"></a>显有过去身表。<a id="a-B5"></a>所发身无表业现在随转。<a id="a-B6"></a>若住别解脱律仪。<a id="a-B7"></a>及住不律仪。<a id="a-B8"></a>现无身表者。<a id="a-B9"></a>有作是说。<a id="a-BA"></a>此说第二刹那以后。<a id="a-BB"></a>彼初刹那必有表故。<a id="a-BC"></a>有作是说。<a id="a-BD"></a>彼初刹那亦是所说有。<a id="a-BE"></a>现无身表。<a id="a-BF"></a>受不律仪故。<a id="a-BG"></a>及在定中得具戒故。<a id="a-BH"></a>有成就现在身表亦此无表。<a id="a-BI"></a>谓生欲界住律仪。<a id="a-BJ"></a>不得别解脱律仪。<a id="a-BK"></a>现有身表亦得此无表。<a id="a-BL"></a>或先有身表不失。<a id="a-BM"></a>得此无表。<a id="a-BN"></a>若住别解脱律仪。<a id="a-BO"></a>及住不律仪。<a id="a-BP"></a>现有身表。<a id="a-BQ"></a>若住非律仪非不律仪。<a id="a-BR"></a>现有身表亦得此无表。<a id="a-BS"></a>或先有身表不失。<a id="a-BT"></a>得此无表。<a id="a-BU"></a>此中若住别解脱律仪。<a id="a-BV"></a>及住不律仪。<a id="a-BW"></a>现有身表者。<a id="a-BX"></a>有作是说。<a id="a-BY"></a>唯取初刹那以后。<a id="a-BZ"></a>诸刹那无身表故。<a id="a-Ba"></a>有说。<a id="a-Bb"></a>亦取诸余刹那。<a id="a-Bc"></a>后位身表亦容起故。<a id="a-Bd"></a>有非成就现在身表亦非此无表。<a id="a-Be"></a>谓处卵[穀-禾+卵]及住胎藏中。<a id="a-Bf"></a>若生欲界住律仪。<a id="a-Bg"></a>不得别解脱律仪。<a id="a-Bh"></a>不在定现无身表。<a id="a-Bi"></a>设先有身表不失而不得此无表。<a id="a-Bj"></a>若住非律仪非不律仪现无身表。<a id="a-Bk"></a>设先有身表不失。<a id="a-Bl"></a>而不得此无表。<a id="a-Bm"></a>若生色界不在定现无身表。<a id="a-Bn"></a>若生无色界。<a id="a-Bo"></a>此中不在定者。<a id="a-Bp"></a>显不成就现在无表。<a id="a-Bq"></a>余如前说。<a id="a-Br"></a>若成就现在善身表。<a id="a-Bs"></a>彼成就此无表耶。<a id="a-Bt"></a>答应作四句。<a id="a-Bu"></a>有成就现在善身表非此无表。<a id="a-Bv"></a>谓生欲界住律仪。<a id="a-Bw"></a>不得别解脱律仪。<a id="a-Bx"></a>现有善身表。<a id="a-By"></a>不得此无表。<a id="a-Bz"></a>设先有善身表不失。<a id="a-C0"></a>而不得此无表。<a id="a-C1"></a>若住不律仪。<a id="a-C2"></a>及住非律仪非不律仪。<a id="a-C3"></a>现有善身表。<a id="a-C4"></a>不得此无表。<a id="a-C5"></a>设先有善身表不失。<a id="a-C6"></a>而不得此无表。<a id="a-C7"></a>若生色界现有善身表。<a id="a-C8"></a>此中若生色界现有善身表者。<a id="a-C9"></a>必不成就现在无表。<a id="a-CA"></a>以必不在定故。<a id="a-CB"></a>余如前说。<a id="a-CC"></a>有成就现在善身无表非此表。<a id="a-CD"></a>谓生欲界住律仪。<a id="a-CE"></a>不得别解脱律仪。<a id="a-CF"></a>正在定设不在定现无善身表。<a id="a-CG"></a>先有善身表不失而得此无表。<a id="a-CH"></a>若住别解脱律仪现无善身表。<a id="a-CI"></a>若住不律仪。<a id="a-CJ"></a>及住非律仪非不律仪。<a id="a-CK"></a>现无善身表。<a id="a-CL"></a>先有善身表不失而得此无表。<a id="a-CM"></a>若生色界正在定。<a id="a-CN"></a>若住别解脱律仪。<a id="a-CO"></a>现无善身表者。<a id="a-CP"></a>有作是说。<a id="a-CQ"></a>此说第二刹那以后。<a id="a-CR"></a>有作是说。<a id="a-CS"></a>通初刹那如前说故。</p>
  <p id="aCT">有成就现在善身表亦此无表。<a id="a-CU"></a>谓生欲界住律仪。<a id="a-CV"></a>不得别解脱律仪。<a id="a-CW"></a>现有善身表亦得此无表。<a id="a-CX"></a>先有善身表不失。<a id="a-CY"></a>得此无表。<a id="a-CZ"></a>若住别解脱律仪。<a id="a-Ca"></a>现有善身表。<a id="a-Cb"></a>若住不律仪。<a id="a-Cc"></a>及住非律仪非不律仪。<a id="a-Cd"></a>现有善身表。<a id="a-Ce"></a>亦得此无表。<a id="a-Cf"></a>先有善身表不失得此无表。<a id="a-Cg"></a>有非成就现在善身表。<a id="a-Ch"></a>亦非此无表。<a id="a-Ci"></a>谓处卵[穀-禾+卵]。<a id="a-Cj"></a>及住胎藏中。<a id="a-Ck"></a>若生欲界住律仪。<a id="a-Cl"></a>不得别解脱律仪不在定。<a id="a-Cm"></a>现无善身表。<a id="a-Cn"></a>设先有善身表不失。<a id="a-Co"></a>而不得此无表。<a id="a-Cp"></a>若住不律仪。<a id="a-Cq"></a>及住非律仪非不律仪。<a id="a-Cr"></a>现无善身表。<a id="a-Cs"></a>设先有善身表不失。<a id="a-Ct"></a>而不得此无表。<a id="a-Cu"></a>若生色界不在定。<a id="a-Cv"></a>现无善身表。<a id="a-Cw"></a>若生无色界。<a id="a-Cx"></a>若成就现在不善身表。<a id="a-Cy"></a>彼成就此无表耶。<a id="a-Cz"></a>答应作四句。<a id="a-D0"></a>有成就现在不善身表非此无表。<a id="a-D1"></a>谓生欲界住律仪。<a id="a-D2"></a>及住非律仪非不律仪。<a id="a-D3"></a>现有不善身表。<a id="a-D4"></a>不得此无表。<a id="a-D5"></a>设先有不善身表不失而不得此无表。<a id="a-D6"></a>住律仪者。<a id="a-D7"></a>谓住三种律仪。<a id="a-D8"></a>不得此无表者。<a id="a-D9"></a>非猛利缠所等起故。<a id="a-DA"></a>余皆如前说。<a id="a-DB"></a>有成就现在不善身无表非此表。<a id="a-DC"></a>谓生欲界住不律仪。<a id="a-DD"></a>现无不善身表。<a id="a-DE"></a>若住律仪。<a id="a-DF"></a>及住非律仪非不律仪。<a id="a-DG"></a>现无不善身表。<a id="a-DH"></a>先有不善身表不失。<a id="a-DI"></a>得此无表。<a id="a-DJ"></a>住不律仪现无不善身表者。<a id="a-DK"></a>有作是说。<a id="a-DL"></a>除初刹那。<a id="a-DM"></a>有说通初。<a id="a-DN"></a>有但由语发身不律仪故。</p>
  <p id="aDO">有成就现在不善身表亦此无表。<a id="a-DP"></a>谓生欲界住律仪。<a id="a-DQ"></a>及住非律仪非不律仪。<a id="a-DR"></a>现有不善身表。<a id="a-DS"></a>亦得此无表。<a id="a-DT"></a>先有不善身表不失得此无表。<a id="a-DU"></a>若住不律仪。<a id="a-DV"></a>现有不善身表。<a id="a-DW"></a>皆如前说。<a id="a-DX"></a>有非成就现在不善身表。<a id="a-DY"></a>亦非此无表。<a id="a-DZ"></a>谓处卵[穀-禾+卵]。<a id="a-Da"></a>若住胎藏中。<a id="a-Db"></a>若生欲界住律仪。<a id="a-Dc"></a>及住非律仪非不律仪。<a id="a-Dd"></a>现无不善身表。<a id="a-De"></a>设先有不善身表不失而不得此无表。<a id="a-Df"></a>若生色无色界皆如前说。</p>
  <p id="aDg">若成就现在有覆无记身表。<a id="a-Dh"></a>彼成就此无表耶。<a id="a-Di"></a>答无成就现在有覆无记身无表。<a id="a-Dj"></a>有成就此表。<a id="a-Dk"></a>谓生色界现有有覆无记身表若成就现在无覆无记身表。<a id="a-Dl"></a>彼成就此无表耶。<a id="a-Dm"></a>答无成就现在无覆无记身无表。<a id="a-Dn"></a>有成就此表。<a id="a-Do"></a>谓生欲色界现有无覆无记身表。<a id="a-Dp"></a>如前广说。<a id="a-Dq"></a>身表无表。<a id="a-Dr"></a>如是语表无表。<a id="a-Ds"></a>广说亦尔。<a id="a-Dt"></a>但说语声与前有异此中所说决定义者。<a id="a-Du"></a>欲界必无随心转无表。<a id="a-Dv"></a>色界必无依表发无表。<a id="a-Dw"></a>问何故尔耶。<a id="a-Dx"></a>答法应尔故。<a id="a-Dy"></a>复有说者。<a id="a-Dz"></a>欲界中有依表发无表。<a id="a-E0"></a>是故必无随心转无表。<a id="a-E1"></a>色界中有随心转无表。<a id="a-E2"></a>是故必无依表发无表。<a id="a-E3"></a>复有说者。<a id="a-E4"></a>欲界表业能发无表。<a id="a-E5"></a>是故必无随心转无表。<a id="a-E6"></a>色界表业不发无表。<a id="a-E7"></a>是故得有随心无表。<a id="a-E8"></a>复有说者。<a id="a-E9"></a>欲界生得能发业心殷重猛利故。<a id="a-EA"></a>所发表能发无表。<a id="a-EB"></a>色界生得能发业心非殷重猛利故。<a id="a-EC"></a>所发表不能发无表。<a id="a-ED"></a>复有说者。<a id="a-EE"></a>若生欲界无定心故。<a id="a-EF"></a>不定心胜故。<a id="a-EG"></a>所发表能发无表。<a id="a-EH"></a>若生色界有定心故。<a id="a-EI"></a>不定心劣故。<a id="a-EJ"></a>所发表不能发无表。<a id="a-EK"></a>以如是等诸因缘故。<a id="a-EL"></a>色界必无依表无表。<a id="a-EM"></a>欲界定无随心无表。</p>
  <p id="aEN">问随语响声是语业不。<a id="a-EO"></a>答彼非语业但名语声由语起故。<a id="a-EP"></a>问箫笛等声是语业不。<a id="a-EQ"></a>答彼非语业但名语声。<a id="a-ER"></a>由风气等所起故。<a id="a-ES"></a>问诸禽兽声是语业不。<a id="a-ET"></a>有作是说。<a id="a-EU"></a>彼非语业但名语声。<a id="a-EV"></a>闻彼不能解了义故。<a id="a-EW"></a>有余师说。<a id="a-EX"></a>彼是语业人虽不了彼所说义。<a id="a-EY"></a>而彼同类互相领解。<a id="a-EZ"></a>又如解禽兽语者。<a id="a-Ea"></a>闻彼音声知所说故。<a id="a-Eb"></a>问诸化语是语业不。<a id="a-Ec"></a>有作是说。<a id="a-Ed"></a>彼是语业由心发故。<a id="a-Ee"></a>有余师说。<a id="a-Ef"></a>彼非语业但名语声。<a id="a-Eg"></a>以所化身无执受故若业欲界系彼业果欲界系耶。<a id="a-Eh"></a>乃至广说。<a id="a-Ei"></a>应知此中依四果作论除增上果。<a id="a-Ej"></a>以增上果不决定故极宽漫故。<a id="a-Ek"></a>谓生一一界各有三界果及四界业。<a id="a-El"></a>一一各以四界诸法为增上果。<a id="a-Em"></a>若业欲界系。<a id="a-En"></a>彼业果欲界系耶。<a id="a-Eo"></a>答诸业欲界系彼业果亦尔。<a id="a-Ep"></a>谓三果或二果。<a id="a-Eq"></a>有业果欲界系非彼业。<a id="a-Er"></a>谓由色界道作欲界化发欲界语。<a id="a-Es"></a>此化及语是色界道士用果。<a id="a-Et"></a>若业色界系彼业果色界系耶。<a id="a-Eu"></a>答诸业果色界系彼业亦尔。<a id="a-Ev"></a>谓三果或二果有业色界系非彼业果。<a id="a-Ew"></a>谓由色界道作欲界化发欲界语。<a id="a-Ex"></a>此化及语是色界道士用果。<a id="a-Ey"></a>及由色界道证诸结断。<a id="a-Ez"></a>即诸静虑近分世俗道。<a id="a-F0"></a>彼诸断是此道。<a id="a-F1"></a>离系果士用果。<a id="a-F2"></a>约地分别准前应知。<a id="a-F3"></a>若业无色界系。<a id="a-F4"></a>彼业果无色界系耶。<a id="a-F5"></a>答诸业果无色界系彼业亦尔。<a id="a-F6"></a>谓三果或二果有业无色界系非彼业果。<a id="a-F7"></a>谓由无色界道证诸结断。<a id="a-F8"></a>即诸无色近分道。<a id="a-F9"></a>彼诸断是此道离系果士用果。<a id="a-FA"></a>约地分别准前应知。<a id="a-FB"></a>若业不系彼业果不系耶。<a id="a-FC"></a>答诸业不系彼业果亦尔。<a id="a-FD"></a>谓三果或二果有业果不系非彼业。<a id="a-FE"></a>谓由色无色界道证诸结断。<a id="a-FF"></a>即诸近分世俗道彼诸断。<a id="a-FG"></a>是此道离系果士用果。<a id="a-FH"></a>约地分别准前应知。<a id="a-FI"></a>若业非欲界系。<a id="a-FJ"></a>彼业果非欲界系耶。<a id="a-FK"></a>答诸业果非欲界系彼业亦尔。<a id="a-FL"></a>有业非欲界系非彼业果。<a id="a-FM"></a>谓由色界道作欲界化发欲界语。<a id="a-FN"></a>此化及语是色界道士用果。<a id="a-FO"></a>若业非色界系彼业果非色界系耶。<a id="a-FP"></a>答诸业非色界系彼业果亦尔。<a id="a-FQ"></a>有业果非色界系非彼业。<a id="a-FR"></a>谓由色界道作欲界化发欲界语。<a id="a-FS"></a>此化及语是色界道士用果。<a id="a-FT"></a>及由色界道证诸结断。<a id="a-FU"></a>彼诸断是此道离系果士用果。<a id="a-FV"></a>约地分别准前应知。<a id="a-FW"></a>若业非无色界系。<a id="a-FX"></a>彼业果非无色界系耶。<a id="a-FY"></a>答诸业非无色界系彼业果亦尔。<a id="a-FZ"></a>有业果非无色界系非彼业。<a id="a-Fa"></a>谓由无色界道证诸结断。<a id="a-Fb"></a>彼诸断是此道离系士用果。<a id="a-Fc"></a>约地分别准前应知。<a id="a-Fd"></a>若业非不系彼业果非不系耶。<a id="a-Fe"></a>答诸业果非不系彼业亦尔。<a id="a-Ff"></a>有业非不系非彼业果。<a id="a-Fg"></a>谓由色无色界道证诸结断。<a id="a-Fh"></a>彼诸断是此道离系士用果。<a id="a-Fi"></a>约地分别准前应知问诸所化事由谁化作。<a id="a-Fj"></a>为由道耶。<a id="a-Fk"></a>为由化心耶。<a id="a-Fl"></a>若由道者何故化心说名能化。<a id="a-Fm"></a>若由化心者此中所说当云何通。<a id="a-Fn"></a>如说由色界道作欲界化发欲界语。<a id="a-Fo"></a>有作是说。<a id="a-Fp"></a>诸所化事由道化作。<a id="a-Fq"></a>问若尔何故化心说名能化。<a id="a-Fr"></a>答应名所化心不应名能化。<a id="a-Fs"></a>然由道力作化事已。<a id="a-Ft"></a>化心与所化俱时起故。<a id="a-Fu"></a>名能化心实非能化。<a id="a-Fv"></a>有余师说。<a id="a-Fw"></a>诸所化事由化心作。<a id="a-Fx"></a>问若尔此说当云何通。<a id="a-Fy"></a>如说由色界道作欲界化发欲界语。<a id="a-Fz"></a>答依展转因故作是说。<a id="a-G0"></a>如子孙法。<a id="a-G1"></a>谓神境通道无间而灭。<a id="a-G2"></a>化心与所化俱时而起。<a id="a-G3"></a>化心即是此道近士用果。<a id="a-G4"></a>所化事复是化心近士用果。<a id="a-G5"></a>所化事。<a id="a-G6"></a>谓四处或二处。<a id="a-G7"></a>如是说者。<a id="a-G8"></a>诸所化事由道化作亦由化心谓神境通道无间而灭。<a id="a-G9"></a>化心与所化俱时而起。<a id="a-GA"></a>虽俱时起而能化心唯是道果。<a id="a-GB"></a>诸所化事是前道果及化心果。</p>
  <p id="aGC">问离所化身发化语不。<a id="a-GD"></a>有说。<a id="a-GE"></a>不发问若尔此说当云何通。<a id="a-GF"></a>如说由色界道作欲界化发欲界语。<a id="a-GG"></a>答所化身有二种。<a id="a-GH"></a>一者有语。<a id="a-GI"></a>二者无语。<a id="a-GJ"></a>由色界道作欲界化者显无语化身发欲界语者。<a id="a-GK"></a>显有语化身。<a id="a-GL"></a>有说。<a id="a-GM"></a>离化身亦发化语。<a id="a-GN"></a>如在空界不见化身但闻化语。<a id="a-GO"></a>而此中所说由色界道作欲界化者。<a id="a-GP"></a>总显有语无语化身。<a id="a-GQ"></a>发欲界语者总显依身离身化语。<a id="a-GR"></a>如是说者。<a id="a-GS"></a>离所化身不发化语。<a id="a-GT"></a>语者必由粗四大种相击起故。</p>
 </body>
</html>