<!doctype html>
<html id="z3IBVdh130" data-ver="887">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第一百七</h1>
  <h2 id="a2">智蕴第三中修智纳息第四之三</h2>
  <p id="a3">异生离欲染时。<a id="a-4"></a>诸加行道九无间道八解脱道中。<a id="a-5"></a>现在唯修世俗智。<a id="a-6"></a>未来亦唯修世俗智。<a id="a-7"></a>第九解脱道中。<a id="a-8"></a>现在唯修世俗智。<a id="a-9"></a>未来修世俗他心智。<a id="a-A"></a>离初静虑染时。<a id="a-B"></a>若依初静虑作加行。<a id="a-C"></a>彼加行道中现在唯修世俗智。<a id="a-D"></a>未来修世俗他心智。<a id="a-E"></a>若依第二静虑近分作加行。<a id="a-F"></a>彼加行道九无间道八解脱道中。<a id="a-G"></a>现在唯修世俗智。<a id="a-H"></a>未来亦唯修世俗智。<a id="a-I"></a>第九解脱道中现在唯修世俗智。<a id="a-J"></a>未来修世俗他心智。<a id="a-K"></a>离第二第三静虑染时应知亦尔。<a id="a-L"></a>离第四静虑染时。<a id="a-M"></a>若依第四静虑作加行。<a id="a-N"></a>彼加行道中。<a id="a-O"></a>现在唯修世俗智。<a id="a-P"></a>未来修世俗他心智。<a id="a-Q"></a>若依空无边处近分作加行。<a id="a-R"></a>彼加行道九无间道九解脱道中。<a id="a-S"></a>现在唯修世俗智。<a id="a-T"></a>未来亦唯修世俗智。<a id="a-U"></a>离空无边处染时。<a id="a-V"></a>诸加行道九无间道九解脱道中。<a id="a-W"></a>现在唯修世俗智。<a id="a-X"></a>未来亦唯修世俗智。<a id="a-Y"></a>离识无边处无所有处染时应知亦尔。</p>
  <p id="aZ">未离欲染异生。<a id="a-a"></a>起四无量。<a id="a-b"></a>初二解脱。<a id="a-c"></a>前四胜处。<a id="a-d"></a>不净观。<a id="a-e"></a>持息念。<a id="a-f"></a>念住。<a id="a-g"></a>暖顶忍世第一法时。<a id="a-h"></a>现在唯修世俗智。<a id="a-i"></a>未来亦唯修世俗智。<a id="a-j"></a>已离欲染异生。<a id="a-k"></a>起四无量。<a id="a-l"></a>初三解脱。<a id="a-m"></a>八胜处。<a id="a-n"></a>前八遍处。<a id="a-o"></a>不净观。<a id="a-p"></a>持息念。<a id="a-q"></a>念住时。<a id="a-r"></a>现在唯修世俗智。<a id="a-s"></a>未来修世俗他心智。<a id="a-t"></a>起暖顶忍世第一法时。<a id="a-u"></a>现在唯修世俗智。<a id="a-v"></a>未来亦唯修世俗智。<a id="a-w"></a>起无色四解脱。<a id="a-x"></a>二遍处。<a id="a-y"></a>及念住时。<a id="a-z"></a>现在唯修世俗智。<a id="a-10"></a>未来亦唯修世俗智。<a id="a-11"></a>引发五通时。<a id="a-12"></a>诸加行道二解脱道中。<a id="a-13"></a>现在唯修世俗智。<a id="a-14"></a>未来修世俗他心智。<a id="a-15"></a>一解脱道中。<a id="a-16"></a>现在修世俗他心智。<a id="a-17"></a>未来亦修世俗他心智。<a id="a-18"></a>五无间道中。<a id="a-19"></a>现在唯修世俗智。<a id="a-1A"></a>未来亦唯修世俗智。<a id="a-1B"></a>二解脱道中。<a id="a-1C"></a>不修智无记故圣者见道中。<a id="a-1D"></a>若如是功德现在修未来。<a id="a-1E"></a>即修如是功德。<a id="a-1F"></a>如诸忍现在前时。<a id="a-1G"></a>现在修如是忍。<a id="a-1H"></a>未来亦修如是忍。<a id="a-1I"></a>诸智现在前时。<a id="a-1J"></a>现在修如是智。<a id="a-1K"></a>未来亦修如是智。<a id="a-1L"></a>除三心顷。<a id="a-1M"></a>未来亦修世俗智。<a id="a-1N"></a>谓苦集灭类智时。<a id="a-1O"></a>亦修未来现观边世俗智。<a id="a-1P"></a>问何故见道中唯修同分。<a id="a-1Q"></a>修道中能修同分不同分耶。<a id="a-1R"></a>答以见道处所定对治定故唯修同分。<a id="a-1S"></a>修道处所不定对治不定。<a id="a-1T"></a>故能修同分不同分。<a id="a-1U"></a>复次以见道所缘定对治定故唯修同分。<a id="a-1V"></a>修道所缘不定对治不定。<a id="a-1W"></a>故能修同分不同分。<a id="a-1X"></a>复次见道中初得圣种性于四圣谛初修圣行相故唯修同分。<a id="a-1Y"></a>修道中已得圣种性。<a id="a-1Z"></a>于四圣谛已修圣行相。<a id="a-1a"></a>故能修同分不同分。<a id="a-1b"></a>复次见道中初得见谛。<a id="a-1c"></a>初得现观故唯修同分。<a id="a-1d"></a>修道中已得见谛已得现观。<a id="a-1e"></a>故能修同分不同分。<a id="a-1f"></a>道类智时无他心智者。<a id="a-1g"></a>现在修道类二智。<a id="a-1h"></a>未来修六智。<a id="a-1i"></a>除世俗他心智。<a id="a-1j"></a>有他心智者。<a id="a-1k"></a>现在修道类二智。<a id="a-1l"></a>未来修七智。<a id="a-1m"></a>除世俗智。<a id="a-1n"></a>圣者以世俗道离欲染时。<a id="a-1o"></a>若无漏作加行。<a id="a-1p"></a>彼加行道中。<a id="a-1q"></a>四法四类智随二现在修。<a id="a-1r"></a>未来修七智。<a id="a-1s"></a>除他心智。<a id="a-1t"></a>若世俗作加行。<a id="a-1u"></a>彼加行道九无间道八解脱道中。<a id="a-1v"></a>现在唯修世俗智。<a id="a-1w"></a>未来修七智。<a id="a-1x"></a>除他心智。<a id="a-1y"></a>第九解脱道中。<a id="a-1z"></a>现在唯修世俗智。<a id="a-20"></a>未来修八智。<a id="a-21"></a>离初静虑染时。<a id="a-22"></a>若无漏作加行。<a id="a-23"></a>彼加行道中。<a id="a-24"></a>四法四类智随二现在修。<a id="a-25"></a>未来修八智。<a id="a-26"></a>若世俗作加行。<a id="a-27"></a>彼加行道九解脱道中。<a id="a-28"></a>现在唯修世俗智。<a id="a-29"></a>未来修八智。<a id="a-2A"></a>九无间道中现在唯修世俗智。<a id="a-2B"></a>未来修七智。<a id="a-2C"></a>除他心智。<a id="a-2D"></a>乃至离无所有处染。<a id="a-2E"></a>时。<a id="a-2F"></a>应知亦尔。<a id="a-2G"></a>以无漏道离欲染时。<a id="a-2H"></a>若世俗作加行。<a id="a-2I"></a>彼加行道中。<a id="a-2J"></a>现在唯修世俗智。<a id="a-2K"></a>未来修七智。<a id="a-2L"></a>除他心智。<a id="a-2M"></a>若无漏作加行。<a id="a-2N"></a>彼加行道中。<a id="a-2O"></a>四法四类智随二现在修。<a id="a-2P"></a>未来修。<a id="a-2Q"></a>七智。<a id="a-2R"></a>除他心智。<a id="a-2S"></a>九无间八解脱道中。<a id="a-2T"></a>四法智随二现在修。<a id="a-2U"></a>未来修七智。<a id="a-2V"></a>除他心智。<a id="a-2W"></a>第九解脱道中四法智随二现在修。<a id="a-2X"></a>未来修八智。<a id="a-2Y"></a>离初静虑染时。<a id="a-2Z"></a>若以世俗作加行。<a id="a-2a"></a>彼加行道中现在唯修世俗智。<a id="a-2b"></a>未来修八智。<a id="a-2c"></a>若无漏作加行。<a id="a-2d"></a>彼加行道中。<a id="a-2e"></a>四法四类智随二现在修。<a id="a-2f"></a>未来修八智。<a id="a-2g"></a>九无间道中。<a id="a-2h"></a>二法四类智随二现在修。<a id="a-2i"></a>未来修七智。<a id="a-2j"></a>除他心智。<a id="a-2k"></a>九解脱道中。<a id="a-2l"></a>二法四类智随二现在修。<a id="a-2m"></a>未来修八智。<a id="a-2n"></a>乃至离无所有处染应知亦尔。<a id="a-2o"></a>离非想非非想处染时。<a id="a-2p"></a>若世俗作加行。<a id="a-2q"></a>彼加行道中。<a id="a-2r"></a>现在唯修世俗智。<a id="a-2s"></a>未来修八智。<a id="a-2t"></a>若无漏作加行。<a id="a-2u"></a>彼加行道中四法四类智随二现在修。<a id="a-2v"></a>未来修八智。<a id="a-2w"></a>九无间道中二法四类智随二现在修。<a id="a-2x"></a>未来修六智。<a id="a-2y"></a>除世俗他心智。<a id="a-2z"></a>八解脱道中。<a id="a-30"></a>二法四类智随二现在修。<a id="a-31"></a>未来修七智。<a id="a-32"></a>除世俗智。<a id="a-33"></a>第九解脱道中。<a id="a-34"></a>二类智随二现在修。<a id="a-35"></a>未来修八智及修三界无量善根未离欲染信胜解。<a id="a-36"></a>练根作见至时。<a id="a-37"></a>若世俗作加行。<a id="a-38"></a>彼加行道中。<a id="a-39"></a>现在唯修世俗智。<a id="a-3A"></a>未来修七智。<a id="a-3B"></a>除他心智。<a id="a-3C"></a>若无漏作加行。<a id="a-3D"></a>彼加行道中。<a id="a-3E"></a>四法四类智随二现在修。<a id="a-3F"></a>未来修七智。<a id="a-3G"></a>除他心智。<a id="a-3H"></a>无间道中。<a id="a-3I"></a>四法四类智随二现在修。<a id="a-3J"></a>未来修六智。<a id="a-3K"></a>除世俗他心智。<a id="a-3L"></a>解脱道中四法四类智随二现在修。<a id="a-3M"></a>未来有说修六智。<a id="a-3N"></a>除世俗他心智。<a id="a-3O"></a>有说修七智。<a id="a-3P"></a>除他心智。<a id="a-3Q"></a>已离欲染信胜解。<a id="a-3R"></a>练根作见至时。<a id="a-3S"></a>若世俗作加行。<a id="a-3T"></a>彼加行道中。<a id="a-3U"></a>现在唯修世俗智。<a id="a-3V"></a>未来修八智。<a id="a-3W"></a>若无漏作加行。<a id="a-3X"></a>彼加行道中。<a id="a-3Y"></a>四法四类智随二现在修。<a id="a-3Z"></a>未来修八智。<a id="a-3a"></a>无间道中四法四类智随二现在修。<a id="a-3b"></a>未来修六智。<a id="a-3c"></a>除世俗他心智。<a id="a-3d"></a>解脱道中四法四类智随二现在修。<a id="a-3e"></a>未来有说修七智。<a id="a-3f"></a>除世俗智。<a id="a-3g"></a>有说修八智。<a id="a-3h"></a>时解脱阿罗汉练根作不动时。<a id="a-3i"></a>若世俗作加行。<a id="a-3j"></a>彼加行道中。<a id="a-3k"></a>现在唯修世俗智。<a id="a-3l"></a>未来修八智。<a id="a-3m"></a>若无漏作加行。<a id="a-3n"></a>彼加行道中。<a id="a-3o"></a>四法四类智随二现在修。<a id="a-3p"></a>未来修八智。<a id="a-3q"></a>九无间道中二法四类智随二现在修。<a id="a-3r"></a>未来修六智。<a id="a-3s"></a>除世俗他心智。<a id="a-3t"></a>八解脱道中二法四类智随二现在修。<a id="a-3u"></a>未来修七智。<a id="a-3v"></a>除世俗智。<a id="a-3w"></a>第九解脱道中二类智随二现在修。<a id="a-3x"></a>未来修八智。<a id="a-3y"></a>及修三界无量善根。<a id="a-3z"></a>未离欲染圣者。<a id="a-40"></a>起四无量。<a id="a-41"></a>初二解脱。<a id="a-42"></a>前四胜处。<a id="a-43"></a>不净观。<a id="a-44"></a>持息念。<a id="a-45"></a>及世俗念住时。<a id="a-46"></a>现在唯修世俗智。<a id="a-47"></a>未来修七智。<a id="a-48"></a>除他心智。<a id="a-49"></a>杂修静虑时。<a id="a-4A"></a>初刹那顷四法四类智随二现在修。<a id="a-4B"></a>未来修七智。<a id="a-4C"></a>除他心智。<a id="a-4D"></a>第二刹那顷现在唯修世俗智。<a id="a-4E"></a>未来修七智。<a id="a-4F"></a>除他心智。<a id="a-4G"></a>第三刹那顷四法四类智随二现在修。<a id="a-4H"></a>未来修八智。<a id="a-4I"></a>引发五通时。<a id="a-4J"></a>五无间道中。<a id="a-4K"></a>现在唯修世俗智。<a id="a-4L"></a>未来修七智。<a id="a-4M"></a>除他心智。<a id="a-4N"></a>诸加行道二解脱道中。<a id="a-4O"></a>现在唯修世俗智。<a id="a-4P"></a>未来修八智。<a id="a-4Q"></a>一解脱道中未来修八智。<a id="a-4R"></a>现在唯修世俗他心智。<a id="a-4S"></a>有说。<a id="a-4T"></a>亦修道法道类随二。<a id="a-4U"></a>他心智二解脱道不修智无记故。<a id="a-4V"></a>已离欲染圣者。<a id="a-4W"></a>起四无量世俗解脱胜处遍处不净观持息念世俗念住世俗无碍解无诤愿智边际定空空无愿无愿无相无相三摩地入灭定想微细心时。<a id="a-4X"></a>现在唯修世俗智。<a id="a-4Y"></a>未来修八智。<a id="a-4Z"></a>起无漏他心智时。<a id="a-4a"></a>现在修道法道类随二他心智。<a id="a-4b"></a>未来修八智。<a id="a-4c"></a>依静虑地。<a id="a-4d"></a>起无漏念住无漏义无碍解时。<a id="a-4e"></a>四法四类智随二现在修。<a id="a-4f"></a>未来修八智。<a id="a-4g"></a>起无漏辩无碍解时。<a id="a-4h"></a>道法道类智随二现在修。<a id="a-4i"></a>未来修八智。<a id="a-4j"></a>依无色定起无漏念住无漏义无碍解无漏解脱时。<a id="a-4k"></a>四类智随二现在修。<a id="a-4l"></a>未来修八智。<a id="a-4m"></a>依无色定起无漏辩无碍解时。<a id="a-4n"></a>现在修道类二智。<a id="a-4o"></a>未来修八智。<a id="a-4p"></a>起入灭尽定微微心时。<a id="a-4q"></a>现在唯修世俗智。<a id="a-4r"></a>未来亦唯修世俗智。<a id="a-4s"></a>是谓此处略毗婆沙。</p>
  <p id="a4t">若修法智亦类智耶。<a id="a-4u"></a>答应作四句。<a id="a-4v"></a>义不定故有修法智非类智。<a id="a-4w"></a>谓入现观苦集灭道法智时。<a id="a-4x"></a>学见迹阿罗汉。<a id="a-4y"></a>已得法智现在前时。<a id="a-4z"></a>此中入现观苦集灭道法智时者。<a id="a-50"></a>谓见道中四法智时。<a id="a-51"></a>唯修法智不修类智。<a id="a-52"></a>所以者何。<a id="a-53"></a>以见道中若如是功德现在修未来。<a id="a-54"></a>即修如是功德法智现在前时。<a id="a-55"></a>唯修未来法智品。<a id="a-56"></a>类智现在前时。<a id="a-57"></a>唯修未来类智品故学见迹阿罗汉。<a id="a-58"></a>已得法智现在前时者。<a id="a-59"></a>学谓预流一来不还补特伽罗。<a id="a-5A"></a>迹谓四圣谛。<a id="a-5B"></a>以无漏慧已具见四谛迹故名学见迹。<a id="a-5C"></a>阿罗汉者谓慧解脱或俱解脱。<a id="a-5D"></a>此学无学已得法智现在前时唯修法智。<a id="a-5E"></a>是习修故不修类智。<a id="a-5F"></a>所以者何。<a id="a-5G"></a>以曾得法现在前时。<a id="a-5H"></a>势力羸劣尚不能及第二刹那。<a id="a-5I"></a>况能修余未来远者。<a id="a-5J"></a>有修类智非法智。<a id="a-5K"></a>谓入现观苦集灭类智时。<a id="a-5L"></a>学见迹阿罗汉。<a id="a-5M"></a>已得类智现在前时此中入现观苦集灭类智时者。<a id="a-5N"></a>谓见道中三类智时。<a id="a-5O"></a>唯修类智不修法智。<a id="a-5P"></a>义如前说。<a id="a-5Q"></a>学见迹阿罗汉。<a id="a-5R"></a>已得类智现在前时者。<a id="a-5S"></a>谓学无学曾得类智现在前时。<a id="a-5T"></a>唯修类智不修法智。<a id="a-5U"></a>义如前说。<a id="a-5V"></a>有俱修。<a id="a-5W"></a>谓入现观道类智时。<a id="a-5X"></a>学见迹阿罗汉。<a id="a-5Y"></a>未得无漏智现在前时。<a id="a-5Z"></a>未得世俗智现在前。<a id="a-5a"></a>能俱修时。<a id="a-5b"></a>此中入现观道类智时者。<a id="a-5c"></a>谓见道后道类智时。<a id="a-5d"></a>能修法智。<a id="a-5e"></a>亦修类智。<a id="a-5f"></a>由此位中舍曾得道。<a id="a-5g"></a>得未曾得道。<a id="a-5h"></a>证结断一味得。<a id="a-5i"></a>顿得八智。<a id="a-5j"></a>俱时修十六行相故。<a id="a-5k"></a>学见迹阿罗汉。<a id="a-5l"></a>未得无漏智现在前时者。<a id="a-5m"></a>谓有学位以无漏道离欲染。<a id="a-5n"></a>若无漏作加行。<a id="a-5o"></a>彼加行道九无间道九解脱道时。<a id="a-5p"></a>乃至离无所有处染时。<a id="a-5q"></a>亦尔。<a id="a-5r"></a>离非想非非想处染若无漏作加行。<a id="a-5s"></a>彼加行道九无间道八解脱道时。<a id="a-5t"></a>信胜解练根作见至。<a id="a-5u"></a>若无漏作加行。<a id="a-5v"></a>彼加行道无间道解脱道时。<a id="a-5w"></a>杂修静虑初后心时。<a id="a-5x"></a>起无漏他心智无漏念住无漏解脱时。<a id="a-5y"></a>如是等学位未得无漏智现在前时。<a id="a-5z"></a>能修法智。<a id="a-60"></a>亦修类智。<a id="a-61"></a>若无学位离非想非非想处染第九解脱道时。<a id="a-62"></a>时解脱练根作不动。<a id="a-63"></a>若无漏作加行。<a id="a-64"></a>彼加行道九无间道九解脱道时杂修静虑初后心时。<a id="a-65"></a>起无漏他心智无漏念住无漏无碍解无漏解脱时。<a id="a-66"></a>如是等无学位未得无漏智现在前时。<a id="a-67"></a>能修法智。<a id="a-68"></a>亦修类智。<a id="a-69"></a>未得世俗智现在前能俱修时者。<a id="a-6A"></a>谓学位以世俗道离欲染。<a id="a-6B"></a>若世俗作加行。<a id="a-6C"></a>彼加行道九无间道九解脱道时。<a id="a-6D"></a>乃至离无所有处染时亦尔。<a id="a-6E"></a>离非想非非想处染。<a id="a-6F"></a>若世俗作加行。<a id="a-6G"></a>彼加行道时。<a id="a-6H"></a>信胜解练根作见至。<a id="a-6I"></a>若世俗作加行。<a id="a-6J"></a>彼加行道时。<a id="a-6K"></a>杂修静虑中间心时。<a id="a-6L"></a>引发五通诸加行道五无间道三解脱道时。<a id="a-6M"></a>起四无量世俗解脱胜处遍处不净观持息念世俗念住入灭定想微细心时。<a id="a-6N"></a>若无学位时解脱练根作不动。<a id="a-6O"></a>若世俗作加行。<a id="a-6P"></a>彼加行道时。<a id="a-6Q"></a>杂修静虑中间心时。<a id="a-6R"></a>引发五通诸加行道五无间道三解脱道时。<a id="a-6S"></a>起四无量世俗解脱胜处遍处世俗念住世俗无碍解无诤愿智边际定空空无愿无愿无相无相三摩地入灭定想微细心时。<a id="a-6T"></a>如是等学无学位。<a id="a-6U"></a>未得世俗智现在前时。<a id="a-6V"></a>能修未来法智类智。<a id="a-6W"></a>有俱不修。<a id="a-6X"></a>谓学见迹阿罗汉。<a id="a-6Y"></a>已得世俗智现在前时。<a id="a-6Z"></a>未得世俗智现在前俱不修时。<a id="a-6a"></a>一切异生染污心无记心无想定灭定无想天无漏忍时。<a id="a-6b"></a>此中学见迹阿罗汉已得世俗智现在前时者。<a id="a-6c"></a>谓有学无学位已得世俗智现在前时。<a id="a-6d"></a>势力羸劣尚不能修未来自类有漏功德。<a id="a-6e"></a>况能修异类法智类智品。<a id="a-6f"></a>未得世俗智现在前俱不修时者。<a id="a-6g"></a>谓即有学无学位未曾得闻思所成慧。<a id="a-6h"></a>及入灭定微微心现在前时。<a id="a-6i"></a>皆不能修法智类智。<a id="a-6j"></a>一切异生者。<a id="a-6k"></a>谓异生位诸有心时皆不能修法智类智。<a id="a-6l"></a>此非异生所修法故。<a id="a-6m"></a>染污心者。<a id="a-6n"></a>谓诸圣者诸染污心现在前时。<a id="a-6o"></a>皆不能修法智类智。<a id="a-6p"></a>以染污心是顺退分其性沉重懈怠相应。<a id="a-6q"></a>自尚非修。<a id="a-6r"></a>况能修他无漏功德。<a id="a-6s"></a>要顺胜分其性轻妙精进相应心方能修善故。<a id="a-6t"></a>无记心者。<a id="a-6u"></a>谓诸圣者诸无记心现在前时。<a id="a-6v"></a>皆不能修法智类智。<a id="a-6w"></a>以无记心卑下羸劣如腐种子。<a id="a-6x"></a>自尚非修。<a id="a-6y"></a>况能修他无漏功德。<a id="a-6z"></a>要坚胜心能修功德。<a id="a-70"></a>无想定灭定者。<a id="a-71"></a>谓住无想定及住灭定时。<a id="a-72"></a>俱不能修法智类智。<a id="a-73"></a>要有心位方有所修。<a id="a-74"></a>无心位中不能修故。<a id="a-75"></a>无想天者。<a id="a-76"></a>有说。<a id="a-77"></a>生彼于一切时不起善心。<a id="a-78"></a>故不能修法智类智。<a id="a-79"></a>有说。<a id="a-7A"></a>生彼虽起善心。<a id="a-7B"></a>而不能修加行善法。<a id="a-7C"></a>以彼唯起生得善故。<a id="a-7D"></a>尚不能修加行有漏。<a id="a-7E"></a>况法类智彼岂能修。<a id="a-7F"></a>无漏忍时者。<a id="a-7G"></a>谓见道中八无漏忍时不能修智。<a id="a-7H"></a>尔时唯修自类功德。<a id="a-7I"></a>非他类故。</p>
  <p id="a7J">问何故已得善法现在前时。<a id="a-7K"></a>不能修余未来诸善功德。<a id="a-7L"></a>答作用劣故。<a id="a-7M"></a>已受用故。<a id="a-7N"></a>已作事故。<a id="a-7O"></a>已与果故。<a id="a-7P"></a>复次已修已息无势用故。<a id="a-7Q"></a>复次起已得法现在前时。<a id="a-7R"></a>前已得修今复习修。<a id="a-7S"></a>二修历世但有损减更无增益。<a id="a-7T"></a>岂能更修未曾得善。<a id="a-7U"></a>如人食用先所集财。<a id="a-7V"></a>但有损减更无增益。<a id="a-7W"></a>岂名更集未曾集财。<a id="a-7X"></a>复次若多用功所起善法。<a id="a-7Y"></a>能修未来诸余善法。<a id="a-7Z"></a>起已得善现在前时不多用功故。<a id="a-7a"></a>不能修未来善法。<a id="a-7b"></a>复次若已得善现在前时。<a id="a-7c"></a>能修未来诸善法。<a id="a-7d"></a>者。<a id="a-7e"></a>世尊将欲入涅槃时。<a id="a-7f"></a>次第入诸静虑等至。<a id="a-7g"></a>亦应能修未来功德。<a id="a-7h"></a>世尊现起初尽智时。<a id="a-7i"></a>已具得修一切功德。<a id="a-7j"></a>今若更修前应未得。<a id="a-7k"></a>若尔前位功德未满。<a id="a-7l"></a>初成佛时应非究竟。<a id="a-7m"></a>证得无上正等菩提。<a id="a-7n"></a>勿有此失故。<a id="a-7o"></a>已得善现在前时。<a id="a-7p"></a>定不能修未来善法。<a id="a-7q"></a>余修智义如文广说。<a id="a-7r"></a>准前方隅应知其相。</p>
  <p id="a7s">法智乃至道智。<a id="a-7t"></a>于八智中一一缘几智耶。<a id="a-7u"></a>问何故作此论。<a id="a-7v"></a>答为止他宗显正理故。<a id="a-7w"></a>谓或有说。<a id="a-7x"></a>诸所缘缘非实有体。<a id="a-7y"></a>为遮彼执显所缘缘实有自体故作斯论。<a id="a-7z"></a>答法智缘七智。<a id="a-80"></a>除类智。<a id="a-81"></a>类智缘七智。<a id="a-82"></a>除法智。<a id="a-83"></a>所以者何法智缘下类智缘上。<a id="a-84"></a>故不相缘。<a id="a-85"></a>如有二人同住一处一人观地。<a id="a-86"></a>一人观空。<a id="a-87"></a>如是二人不相见面。<a id="a-88"></a>他心智世俗智俱缘八智者。<a id="a-89"></a>此二总能缘心心所法故。<a id="a-8A"></a>苦智集智俱缘二智。<a id="a-8B"></a>谓他心世俗智者。<a id="a-8C"></a>此二唯能缘有漏心品故。<a id="a-8D"></a>灭智不缘智者缘无为故。<a id="a-8E"></a>道智缘七智除世俗智者。<a id="a-8F"></a>缘道谛故。<a id="a-8G"></a>有余于此别作问言。<a id="a-8H"></a>法智乃至道智。<a id="a-8I"></a>于八智中一一几智缘耶。<a id="a-8J"></a>即自答言。<a id="a-8K"></a>法智四智缘。<a id="a-8L"></a>除类苦集灭智。<a id="a-8M"></a>类智四智缘。<a id="a-8N"></a>除法苦集灭智。<a id="a-8O"></a>他心智七智缘。<a id="a-8P"></a>除灭智。<a id="a-8Q"></a>世俗智六智缘。<a id="a-8R"></a>除灭道智。<a id="a-8S"></a>苦集灭道智五智缘。<a id="a-8T"></a>除苦集灭智。<a id="a-8U"></a>法智乃至道智自他相望为几缘耶。<a id="a-8V"></a>问何故作此论。<a id="a-8W"></a>答为止他宗显正理故。<a id="a-8X"></a>谓或有执缘无实体。<a id="a-8Y"></a>为遮彼意欲显四缘实有自体故作斯论。<a id="a-8Z"></a>答法智与法智为四缘。<a id="a-8a"></a>乃至广说。<a id="a-8b"></a>问何故此中与前结蕴不善纳息所说有异。<a id="a-8c"></a>谓此中说法智与法智为四缘。<a id="a-8d"></a>不善纳息说有身见与有身见或为四三二一缘耶。<a id="a-8e"></a>答如此中说彼亦应尔。<a id="a-8f"></a>如彼所说此亦应尔。<a id="a-8g"></a>但为显示异相异文令受持者生欣乐故。<a id="a-8h"></a>复次欲现二门二略二影二梯二蹬二门二炬令知所说更相显故。<a id="a-8i"></a>复次彼说是了义。<a id="a-8j"></a>此说非了义。<a id="a-8k"></a>彼说无别意。<a id="a-8l"></a>此说有别意。<a id="a-8m"></a>彼说无别缘。<a id="a-8n"></a>此说有别缘。<a id="a-8o"></a>彼说依胜义。<a id="a-8p"></a>此说依世俗。<a id="a-8q"></a>复次彼依四种差别而说。<a id="a-8r"></a>谓界差别。<a id="a-8s"></a>世差别。<a id="a-8t"></a>刹那差别。<a id="a-8u"></a>等无间缘差别。<a id="a-8v"></a>此唯依一种差别而说。<a id="a-8w"></a>谓等无间缘差别。<a id="a-8x"></a>法智与法智为四缘者。<a id="a-8y"></a>谓因等无间所缘增上。<a id="a-8z"></a>此中因者如种子法。<a id="a-90"></a>等无间者如开避法。<a id="a-91"></a>所缘者如柱杖法。<a id="a-92"></a>增上者如不障法。<a id="a-93"></a>法智与法智为因缘者。<a id="a-94"></a>谓为一因即相似因。<a id="a-95"></a>为等无间缘者。<a id="a-96"></a>谓法智无间法智现在前。<a id="a-97"></a>为所缘缘者。<a id="a-98"></a>谓法智缘法智而生。<a id="a-99"></a>为增上缘者。<a id="a-9A"></a>谓法智不障碍法智生。<a id="a-9B"></a>与类智为三缘除所缘者。<a id="a-9C"></a>谓法智与类智为三缘。<a id="a-9D"></a>除所缘。<a id="a-9E"></a>为因缘者。<a id="a-9F"></a>谓法智与类智为一因。<a id="a-9G"></a>即同类因。<a id="a-9H"></a>为等无间缘者。<a id="a-9I"></a>谓法智无间类智现在前。<a id="a-9J"></a>为增上缘者。<a id="a-9K"></a>谓法智不障碍类智生。<a id="a-9L"></a>除所缘者。<a id="a-9M"></a>谓法智与类智互不相缘。<a id="a-9N"></a>与他心智为四缘等者。<a id="a-9O"></a>谓法智与自相续他心智。<a id="a-9P"></a>为因等无间。<a id="a-9Q"></a>非所缘。<a id="a-9R"></a>与他相续他心智为所缘。<a id="a-9S"></a>非因等无间。<a id="a-9T"></a>余如前说。<a id="a-9U"></a>与世俗智为三缘除因者。<a id="a-9V"></a>谓因缘如种子法。<a id="a-9W"></a>无漏与有漏非种子法故。<a id="a-9X"></a>法智与世俗智非因缘。<a id="a-9Y"></a>但为三缘。<a id="a-9Z"></a>与苦集灭智为三缘除所缘者。<a id="a-9a"></a>谓苦集智缘有漏。<a id="a-9b"></a>法智无漏故非彼所缘。<a id="a-9c"></a>灭智缘无为法。<a id="a-9d"></a>法智有为故非彼所缘。<a id="a-9e"></a>与道智为四缘如前说。<a id="a-9f"></a>类智与类智为四缘等。<a id="a-9g"></a>准前法智应知其相。<a id="a-9h"></a>他心智与他心智为四缘等者。<a id="a-9i"></a>此中因缘。<a id="a-9j"></a>谓一同类因。<a id="a-9k"></a>余如前说。<a id="a-9l"></a>与世俗智为四缘者。<a id="a-9m"></a>此中因缘。<a id="a-9n"></a>谓同类异熟二因。<a id="a-9o"></a>余如前说。<a id="a-9p"></a>与苦集智为四缘等者。<a id="a-9q"></a>谓无漏他心智。<a id="a-9r"></a>与苦集智为一同类因者。<a id="a-9s"></a>定非所缘彼缘有漏故。<a id="a-9t"></a>若有漏他心智。<a id="a-9u"></a>与苦集智为所缘者。<a id="a-9v"></a>定非因缘。<a id="a-9w"></a>有漏不与无漏为因缘故。<a id="a-9x"></a>与灭智为三缘除所缘者。<a id="a-9y"></a>彼缘无为故。<a id="a-9z"></a>与道法类智为四缘者。<a id="a-A0"></a>义如前说。<a id="a-A1"></a>世俗智与世俗智。<a id="a-A2"></a>为四缘者。<a id="a-A3"></a>此中因缘。<a id="a-A4"></a>谓同类遍行异熟三因。<a id="a-A5"></a>余如前说。<a id="a-A6"></a>与苦集智为三缘除因者。<a id="a-A7"></a>有漏不与无漏法为因缘故。<a id="a-A8"></a>与灭道智为二缘谓等无间增上者。<a id="a-A9"></a>彼缘无漏故。<a id="a-AA"></a>余如前说。<a id="a-AB"></a>与法类智为三缘除因者。<a id="a-AC"></a>有漏与无漏非如种子故。<a id="a-AD"></a>与他心智为四缘等者。<a id="a-AE"></a>谓世俗智与自相续有漏他心智。<a id="a-AF"></a>为同类因等无间缘。<a id="a-AG"></a>与自相续无漏他心智为等无间缘。<a id="a-AH"></a>俱非所缘。<a id="a-AI"></a>与他相续有漏他心智为所缘。<a id="a-AJ"></a>非因等无间。<a id="a-AK"></a>苦智与苦智及集灭智为三缘除所缘等者。<a id="a-AL"></a>如文广说。<a id="a-AM"></a>其中所以准前应知诸结欲界系彼结法智断耶。<a id="a-AN"></a>乃至广说。<a id="a-AO"></a>问何故作此论。<a id="a-AP"></a>答欲令疑者得决定故。<a id="a-AQ"></a>谓法智能断色无色界结。<a id="a-AR"></a>类智不能断欲界结。<a id="a-AS"></a>或有生疑。<a id="a-AT"></a>如法智能断色无色界结。<a id="a-AU"></a>类智为亦能断欲界结耶。<a id="a-AV"></a>如类智不能断欲界结。<a id="a-AW"></a>法智为亦不能断色无色界结耶。<a id="a-AX"></a>欲令此疑得决定故。<a id="a-AY"></a>显法智定能断色无色界结。<a id="a-AZ"></a>类智定不能断欲界结。<a id="a-Aa"></a>故作斯论。<a id="a-Ab"></a>问何故法智能断色无色界结。<a id="a-Ac"></a>类智不能断欲界结耶。<a id="a-Ad"></a>答法智先断欲界结故。<a id="a-Ae"></a>亦能断色无色界结。<a id="a-Af"></a>类智不先断色无色界结。<a id="a-Ag"></a>故不能断欲界结。<a id="a-Ah"></a>复次类智未断色无色界结故。<a id="a-Ai"></a>法智断之。<a id="a-Aj"></a>法智已断欲界结故类智不断。<a id="a-Ak"></a>复次若类智能断欲界结者。<a id="a-Al"></a>云何断耶。<a id="a-Am"></a>为先断色无色界结。<a id="a-An"></a>后断欲界结。<a id="a-Ao"></a>为先断欲界结。<a id="a-Ap"></a>后断色无色界结耶。<a id="a-Aq"></a>若先断色无色界结。<a id="a-Ar"></a>后断欲界结者。<a id="a-As"></a>欲界结粗先已断故。<a id="a-At"></a>复何所断。<a id="a-Au"></a>若先断欲界结后断色无色界结者。<a id="a-Av"></a>类智则应受他诃责。<a id="a-Aw"></a>自界诸结犹未能离。<a id="a-Ax"></a>如何欲断他界结耶。<a id="a-Ay"></a>如王未降自国怨敌欲伏他国为他所诃。<a id="a-Az"></a>复次一切类智定以法智为因故。<a id="a-B0"></a>法智能助彼断色无色界结。<a id="a-B1"></a>非一切法智定以类智为因。<a id="a-B2"></a>故类智不能助法智断欲界结。<a id="a-B3"></a>复次道类智后类智多分不现在前。<a id="a-B4"></a>设现在前势用羸劣。<a id="a-B5"></a>要毕竟离欲界结已。<a id="a-B6"></a>胜用类智方容现前故彼不能断欲界结。<a id="a-B7"></a>复次法智要离欲界结已。<a id="a-B8"></a>用方猛利。<a id="a-B9"></a>由猛利故能断上结。<a id="a-BA"></a>类智要离有顶结已。<a id="a-BB"></a>用方猛利。<a id="a-BC"></a>彼猛利时。<a id="a-BD"></a>下结已断复何所断。<a id="a-BE"></a>复次法智极猛利。<a id="a-BF"></a>断不善结尚不用功。<a id="a-BG"></a>况无记结而不能断。<a id="a-BH"></a>如极利刀尚能断铁。<a id="a-BI"></a>况草木等。<a id="a-BJ"></a>类智不极猛利。<a id="a-BK"></a>断无记结尚多用功。<a id="a-BL"></a>况不善结而当能断。<a id="a-BM"></a>如以钝刀断草木等。<a id="a-BN"></a>尚多用功。<a id="a-BO"></a>况能断铁。<a id="a-BP"></a>复次法智具能断十八界十二处五蕴。<a id="a-BQ"></a>如有壮士力敌千夫。<a id="a-BR"></a>能断上结。<a id="a-BS"></a>类智唯能断十四界十处五蕴。<a id="a-BT"></a>力用劣故不断下结。<a id="a-BU"></a>复次欲界邪见能缘三界苦集先断。<a id="a-BV"></a>彼已复欲断彼所缘。<a id="a-BW"></a>是故法智能断上二界结。<a id="a-BX"></a>色无色界邪见。<a id="a-BY"></a>不能缘欲界苦集。<a id="a-BZ"></a>是故类智不能断欲界结。<a id="a-Ba"></a>复次欲界他界缘遍行诸结。<a id="a-Bb"></a>能缘色无色界苦集先断。<a id="a-Bc"></a>彼已复欲断彼所缘。<a id="a-Bd"></a>是故法智能断上二界结。<a id="a-Be"></a>上界他界缘遍行诸结。<a id="a-Bf"></a>不缘欲界苦集。<a id="a-Bg"></a>是故类智不能断欲界结。<a id="a-Bh"></a>如有国王先杀怨贼。<a id="a-Bi"></a>后亦坏彼游戏之处。<a id="a-Bj"></a>复次欲界诸蕴逼切有情过于重担。<a id="a-Bk"></a>既断彼已数复赞彼对治及灭。<a id="a-Bl"></a>尔时复能断上诸蕴。<a id="a-Bm"></a>是故法智能断上界结。<a id="a-Bn"></a>类智不能断欲界结。<a id="a-Bo"></a>然法智能断色无色界结者。<a id="a-Bp"></a>是灭道法智非苦集法智。<a id="a-Bq"></a>所以者何。<a id="a-Br"></a>法应尔故。<a id="a-Bs"></a>谓修行者为欲界蕴现所逼切过于重担。<a id="a-Bt"></a>既舍彼已报彼对治。<a id="a-Bu"></a>及灭恶故。<a id="a-Bv"></a>数复观察。<a id="a-Bw"></a>数观察时即自然能断色无色界结。<a id="a-Bx"></a>复次欲界是不定界非修地非离染地。<a id="a-By"></a>色无色界是定界是修地是离染地非厌。<a id="a-Bz"></a>不定界法能断定界结故。<a id="a-C0"></a>复次欲界是粗。<a id="a-C1"></a>色无色界是细。<a id="a-C2"></a>非厌粗界法能断细界结故。<a id="a-C3"></a>复次欲界是下劣。<a id="a-C4"></a>色无色界是胜妙非厌。<a id="a-C5"></a>下劣界法能断胜妙界结故。<a id="a-C6"></a>复次欲界是下。<a id="a-C7"></a>色界是中。<a id="a-C8"></a>无色界是上非厌。<a id="a-C9"></a>下界法能断中上界结。<a id="a-CA"></a>复次若苦集法智能断色无色界结者。<a id="a-CB"></a>便为于异处修厌离于异处得解脱。<a id="a-CC"></a>如断手系手得解脱。<a id="a-CD"></a>若断足系足得解脱。<a id="a-CE"></a>非断手系足得解脱。<a id="a-CF"></a>非断足系手得解脱。<a id="a-CG"></a>是故法智能断色无色界结者。<a id="a-CH"></a>是灭道法智非苦集法智。<a id="a-CI"></a>然灭道法智能断色无色界结者。<a id="a-CJ"></a>唯生欲界非生色无色界所以者何。<a id="a-CK"></a>入出法智方便心唯欲界系生。<a id="a-CL"></a>上二界者已舍此心必不起故。<a id="a-CM"></a>复次法智随转戒。<a id="a-CN"></a>唯是欲界大种所造生。<a id="a-CO"></a>上二界者舍此大种必不起故。<a id="a-CP"></a>复次生上二界者必于法智所作已办。<a id="a-CQ"></a>加行已息不复现前。<a id="a-CR"></a>如阿罗汉于三界结断对治道。<a id="a-CS"></a>所作已办不复现前。<a id="a-CT"></a>问若尔。<a id="a-CU"></a>何故诸阿罗汉起无漏智耶。<a id="a-CV"></a>答欲观所舍诸蕴过患。<a id="a-CW"></a>及观所得灭道胜利故。<a id="a-CX"></a>彼复起诸无漏智。<a id="a-CY"></a>复次彼由四缘起无漏智。<a id="a-CZ"></a>一为住现法乐故。<a id="a-Ca"></a>二为游戏功德故。<a id="a-Cb"></a>三为观本所作故。<a id="a-Cc"></a>四为受用圣财故。<a id="a-Cd"></a>尊者妙音作如是说。<a id="a-Ce"></a>世尊弟子生无色界。<a id="a-Cf"></a>不起静虑及静虑中所发功德。<a id="a-Cg"></a>生色界者亦能起之。<a id="a-Ch"></a>彼说何义。<a id="a-Ci"></a>彼说若生无色界者。<a id="a-Cj"></a>不起法智断上界结。<a id="a-Ck"></a>生色界者若未离色无色界染亦能起灭道法智断色无色界结。<a id="a-Cl"></a>评曰。<a id="a-Cm"></a>彼不应作是说。<a id="a-Cn"></a>所以者何。<a id="a-Co"></a>若有此义应不决定。<a id="a-Cp"></a>谓生色界于法智少分能起。<a id="a-Cq"></a>少分不能起。<a id="a-Cr"></a>少分能起者。<a id="a-Cs"></a>谓灭道法智少分。<a id="a-Ct"></a>不能起者。<a id="a-Cu"></a>谓苦集法智。<a id="a-Cv"></a>或有能起。<a id="a-Cw"></a>或有不能起。<a id="a-Cx"></a>或有能起者。<a id="a-Cy"></a>谓未离彼染。<a id="a-Cz"></a>或有不能起者。<a id="a-D0"></a>谓已离彼染。<a id="a-D1"></a>或时能起或时不能起。<a id="a-D2"></a>或时能起者。<a id="a-D3"></a>谓起离染道时。<a id="a-D4"></a>或时不能起者。<a id="a-D5"></a>谓引善根时。<a id="a-D6"></a>是故前说于理为善。<a id="a-D7"></a>诸结欲界系彼结法智断耶。<a id="a-D8"></a>答应作四句。<a id="a-D9"></a>义不定故。<a id="a-DA"></a>有结欲界系非法智断。<a id="a-DB"></a>谓欲界结。<a id="a-DC"></a>或忍断。<a id="a-DD"></a>或余智断或不断。<a id="a-DE"></a>此中或忍断者。<a id="a-DF"></a>谓四法智忍断。<a id="a-DG"></a>或余智断者。<a id="a-DH"></a>谓世俗智断。<a id="a-DI"></a>或不断者。<a id="a-DJ"></a>谓已断故。<a id="a-DK"></a>或未起彼断加行故。<a id="a-DL"></a>有结法智断非欲界系。<a id="a-DM"></a>谓色无色界结法智断。<a id="a-DN"></a>即色无色界修所断结灭道法智断。<a id="a-DO"></a>有结欲界系亦法智断。<a id="a-DP"></a>谓欲界结法智断。<a id="a-DQ"></a>即欲界修所断结四法智断。<a id="a-DR"></a>有结非欲界系亦非法智断。<a id="a-DS"></a>谓色无色界结。<a id="a-DT"></a>或忍断。<a id="a-DU"></a>或余智断。<a id="a-DV"></a>或不断。<a id="a-DW"></a>此中或忍断者。<a id="a-DX"></a>谓四类智忍断。<a id="a-DY"></a>或余智断者。<a id="a-DZ"></a>谓类智或世俗智断。<a id="a-Da"></a>或不断者。<a id="a-Db"></a>谓已断故。<a id="a-Dc"></a>或未起彼断加行故。<a id="a-Dd"></a>诸结色无色界系。<a id="a-De"></a>彼结类智断耶。<a id="a-Df"></a>答诸结类智断。<a id="a-Dg"></a>彼结色无色界系。<a id="a-Dh"></a>谓色无色界修所断结四类智断。<a id="a-Di"></a>有结色无色界系非类智断。<a id="a-Dj"></a>谓色无色界结。<a id="a-Dk"></a>或忍断。<a id="a-Dl"></a>或余智断。<a id="a-Dm"></a>或不断。<a id="a-Dn"></a>此中或忍断者。<a id="a-Do"></a>谓四类智忍断。<a id="a-Dp"></a>或余智断者。<a id="a-Dq"></a>谓法智。<a id="a-Dr"></a>或世俗智断。<a id="a-Ds"></a>或不断者。<a id="a-Dt"></a>谓已断故。<a id="a-Du"></a>或未起彼断加行故。<a id="a-Dv"></a>诸结见苦所断。<a id="a-Dw"></a>彼结苦智断耶。<a id="a-Dx"></a>答诸结见苦所断。<a id="a-Dy"></a>彼结非苦智断。<a id="a-Dz"></a>或忍断。<a id="a-E0"></a>或余智断或不断。<a id="a-E1"></a>此中或忍断者。<a id="a-E2"></a>谓苦类智忍断。<a id="a-E3"></a>或余智断者。<a id="a-E4"></a>谓世俗智断。<a id="a-E5"></a>或不断者。<a id="a-E6"></a>谓已断故。<a id="a-E7"></a>或未起彼断加行故。<a id="a-E8"></a>必无苦智能断彼结。<a id="a-E9"></a>无漏智唯能断修所断故。<a id="a-EA"></a>设结苦智断。<a id="a-EB"></a>彼结见苦所断耶。<a id="a-EC"></a>答诸结苦智断。<a id="a-ED"></a>彼结非见苦所断是修所断无漏智。<a id="a-EE"></a>不能断见所断故。<a id="a-EF"></a>见集灭道所断结。<a id="a-EG"></a>对集灭道智断准上应知。<a id="a-EH"></a>唯无间道能断诸结。<a id="a-EI"></a>由此中说苦智等不能断见所断结故。</p>
 </body>
</html>