<!doctype html>
<html id="z3IBVbf12D" data-ver="676">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第五十八</h1>
  <h2 id="a2">结蕴第二中一行纳息第二之三</h2>
  <p id="a3">若于此事有过去爱结系。<a id="a-4"></a>亦有未来耶。<a id="a-5"></a>乃至广说。<a id="a-6"></a>此中诸结有二种。<a id="a-7"></a>一迷自相。<a id="a-8"></a>二迷共相。<a id="a-9"></a>迷自相者谓爱恚慢嫉悭结。<a id="a-A"></a>迷共相者谓无明见取疑结。<a id="a-B"></a>迷自相诸结中。<a id="a-C"></a>爱结于三界五部事能为系。<a id="a-D"></a>未来未断定系彼三世一切事。<a id="a-E"></a>过去不定谓于此事若前生未断则系。<a id="a-F"></a>若前未生设生已断则不系。<a id="a-G"></a>现在亦不定。<a id="a-H"></a>谓于此事若现在前则系。<a id="a-I"></a>不现在前则不系。<a id="a-J"></a>慢结亦尔。<a id="a-K"></a>恚结于欲界五部事能为系。<a id="a-L"></a>未来未断定系彼三世一切事。<a id="a-M"></a>过去不定。<a id="a-N"></a>谓于此事若前生未断则系。<a id="a-O"></a>若前未生设生已断则不系。<a id="a-P"></a>现在亦不定。<a id="a-Q"></a>谓于此事若现在前则系。<a id="a-R"></a>不现在前则不系。<a id="a-S"></a>嫉结于欲界修所断事能为系。<a id="a-T"></a>未来未断定系彼三世一切事。<a id="a-U"></a>过去不定。<a id="a-V"></a>谓于此事若前生未断则系。<a id="a-W"></a>若前未生设生已断则不系。<a id="a-X"></a>现在亦不定。<a id="a-Y"></a>谓于此事若现在前则系。<a id="a-Z"></a>不现在前则不系。<a id="a-a"></a>悭结亦尔。<a id="a-b"></a>迷共相诸结。<a id="a-c"></a>于三界五部事能为系。<a id="a-d"></a>过去未来未断定系彼三世一切事。<a id="a-e"></a>现在不定。<a id="a-f"></a>谓于此事若现在前则系。<a id="a-g"></a>不现在前则不系。<a id="a-h"></a>是谓历六小七大七略毗婆沙。</p>
  <p id="ai">若于此事有过去爱结系。<a id="a-j"></a>亦有未来耶。<a id="a-k"></a>答如是。<a id="a-l"></a>所以者何。<a id="a-m"></a>前说爱结于三界五部事能为系。<a id="a-n"></a>未来未断定系彼三世一切事故。<a id="a-o"></a>设有未来复有过去耶。<a id="a-p"></a>答若前生未断则系。<a id="a-q"></a>若前未生设生已断则不系。<a id="a-r"></a>所以者何。<a id="a-s"></a>前说爱结过去不定。<a id="a-t"></a>谓于此事若前生未断则系。<a id="a-u"></a>若前未生设生已断则不系故。<a id="a-v"></a>问若时过去爱结已断。<a id="a-w"></a>即时未来爱结亦已断。<a id="a-x"></a>若时过去爱结未断。<a id="a-y"></a>即时未来爱结亦未断。<a id="a-z"></a>今何故说若前生未断则系。<a id="a-10"></a>若前未生设生已断则不系耶。<a id="a-11"></a>外国诸师作如是说。<a id="a-12"></a>若前生未断则系者。<a id="a-13"></a>说中三品结。<a id="a-14"></a>若前未生则不系者。<a id="a-15"></a>说下三品结。<a id="a-16"></a>设生已断则不系者。<a id="a-17"></a>说上三品结。<a id="a-18"></a>迦湿弥罗国诸论师言。<a id="a-19"></a>若前生未断则系者。<a id="a-1A"></a>说九品结。<a id="a-1B"></a>若前未生则不系者。<a id="a-1C"></a>说后三品结。<a id="a-1D"></a>设生已断则不系者。<a id="a-1E"></a>说前六品结。<a id="a-1F"></a>如过去前六品爱结已断未来亦尔。<a id="a-1G"></a>后三品爱结虽未断而未生故。<a id="a-1H"></a>在未来为系非过去。<a id="a-1I"></a>此中意说。<a id="a-1J"></a>若于此事有未来爱结未断。<a id="a-1K"></a>亦有前生爱结未断。<a id="a-1L"></a>即于此事亦有过去爱结系义。<a id="a-1M"></a>若于此事虽有未来爱结未断。<a id="a-1N"></a>而前于此爱结未生。<a id="a-1O"></a>虽余处生而于此事亦名未生。<a id="a-1P"></a>设生已断即于此事无有过去爱结系义。<a id="a-1Q"></a>若于此事有过去爱结系亦有现在耶。<a id="a-1R"></a>答若现在前。<a id="a-1S"></a>所以者何。<a id="a-1T"></a>前说爱结现在亦不定。<a id="a-1U"></a>谓于此事若现在前则系。<a id="a-1V"></a>不现在前则不系故。<a id="a-1W"></a>谓于此事若起爱结现在前。<a id="a-1X"></a>则有现在爱结系义。<a id="a-1Y"></a>若于此事或起余结现在前。<a id="a-1Z"></a>或起善无覆无记心现在前。<a id="a-1a"></a>或于余处起爱结现在前。<a id="a-1b"></a>或无心时则无现在爱结系义。<a id="a-1c"></a>设有现在复有过去耶。<a id="a-1d"></a>答若前生未断则系。<a id="a-1e"></a>若前未生设生已断则不系。<a id="a-1f"></a>此中义意如前广说。<a id="a-1g"></a>若于此事有未来爱结系亦有现在耶。<a id="a-1h"></a>答若现在前。<a id="a-1i"></a>此中义意亦如前说。<a id="a-1j"></a>设有现在复有未来耶。<a id="a-1k"></a>答如是。<a id="a-1l"></a>此中义意如前已说。</p>
  <p id="a1m">若于此事有过去爱结系亦有未来现在耶答未来必系现在。<a id="a-1n"></a>若现在前。<a id="a-1o"></a>此中义意并如前说。<a id="a-1p"></a>设有未来现在复有过去耶。<a id="a-1q"></a>答若前生未断则系。<a id="a-1r"></a>若前未生设生已断则不系。<a id="a-1s"></a>此中义意亦如前说。<a id="a-1t"></a>若于此事有未来爱结系亦有过去现在耶。<a id="a-1u"></a>答此中有四句。<a id="a-1v"></a>或有未来无过去现在。<a id="a-1w"></a>谓于此事爱结未断。<a id="a-1x"></a>而前未生设生已断不现在前。<a id="a-1y"></a>此中爱结未断者显有未来爱结。<a id="a-1z"></a>而前未生设生已断者遮有过去爱结。<a id="a-20"></a>不现在前者。<a id="a-21"></a>遮有现在爱结。<a id="a-22"></a>或有未来及过去无现在。<a id="a-23"></a>谓于此事有爱结前生未断不现在前。<a id="a-24"></a>此中有爱结前生未断者。<a id="a-25"></a>显有过去爱结。<a id="a-26"></a>不现在前者。<a id="a-27"></a>遮有现在爱结。<a id="a-28"></a>既有爱结前生未断。<a id="a-29"></a>即亦显有未来爱结。<a id="a-2A"></a>是故此中不别说有。<a id="a-2B"></a>或有未来及现在无过去。<a id="a-2C"></a>谓于此事有爱结现在前而前未生设生已断。<a id="a-2D"></a>此中有爱结现在前者显有现在爱结。<a id="a-2E"></a>而前未生设生已断者。<a id="a-2F"></a>遮有过去爱结。<a id="a-2G"></a>既有爱结现在前即亦显彼未来有故不别说未来有义。<a id="a-2H"></a>或有未来及过去现在。<a id="a-2I"></a>谓于此事有爱结前生未断亦现在前。<a id="a-2J"></a>此中有爱结前生未断者显有过去爱结。<a id="a-2K"></a>亦现在前者显有现在爱结。<a id="a-2L"></a>既有过去现在爱结未来亦有不说自成。<a id="a-2M"></a>设有过去现在复有未来耶。<a id="a-2N"></a>答如是。<a id="a-2O"></a>此中义意已如前说。<a id="a-2P"></a>若于此事有现在爱结系亦有过去未来耶。<a id="a-2Q"></a>答未来必系过去。<a id="a-2R"></a>若前生未断则系。<a id="a-2S"></a>若前未生设生已断则不系。<a id="a-2T"></a>此中义意并如前说。<a id="a-2U"></a>设有过去未来复有现在耶。<a id="a-2V"></a>答若现在前。<a id="a-2W"></a>此中义意亦如前说。<a id="a-2X"></a>如爱结历六。<a id="a-2Y"></a>应知恚慢嫉悭非遍行无明结历六亦尔。<a id="a-2Z"></a>迷自相结义相似故虽有广狭而得相类。<a id="a-2a"></a>若于此事有过去见结系亦有未来耶。<a id="a-2b"></a>答如是。<a id="a-2c"></a>设有未来复有过去耶。<a id="a-2d"></a>答如是。<a id="a-2e"></a>若于此事有过去见结系亦有现在耶。<a id="a-2f"></a>答若现在前。<a id="a-2g"></a>设有现在复有过去耶。<a id="a-2h"></a>答如是。<a id="a-2i"></a>若于此事有未来见结系亦有现在耶。<a id="a-2j"></a>答若现在前。<a id="a-2k"></a>设有现在复有未来耶。<a id="a-2l"></a>答如是。<a id="a-2m"></a>若于此事有过去见结系亦有未来现在耶。<a id="a-2n"></a>答未来必系。<a id="a-2o"></a>现在若现在前。<a id="a-2p"></a>设有未来现在复有过去耶。<a id="a-2q"></a>答如是若于此事有未来见结系亦有过去现在耶。<a id="a-2r"></a>答过去必系。<a id="a-2s"></a>现在若现在前。<a id="a-2t"></a>设有过去现在复有未来耶。<a id="a-2u"></a>答如是。<a id="a-2v"></a>若于此事有现在见结系亦有过去未来耶。<a id="a-2w"></a>答如是。<a id="a-2x"></a>设有过去未来复有现在耶。<a id="a-2y"></a>答若现在前。<a id="a-2z"></a>所以者何。<a id="a-30"></a>先作是说。<a id="a-31"></a>迷共相诸结于三界五部事能为系。<a id="a-32"></a>过去未来未断定系彼三世一切事。<a id="a-33"></a>现在不定。<a id="a-34"></a>谓于此事若现在前则系。<a id="a-35"></a>不现在前则不系故。<a id="a-36"></a>如见结历六。<a id="a-37"></a>应知取疑遍行无明结历六亦尔。<a id="a-38"></a>迷共相结义相似故虽有广狭而得相类。</p>
  <p id="a39">若于此事有过去爱结系亦有过去恚结系耶。<a id="a-3A"></a>答若前生未断则系。<a id="a-3B"></a>若前未生设生已断则不系。<a id="a-3C"></a>谓于此事若有前生爱结未断。<a id="a-3D"></a>亦有前生恚结未断。<a id="a-3E"></a>即于此事亦有过去恚结系义。<a id="a-3F"></a>若于此事虽有前生爱结未断而前于此恚结未生虽余处生而于此事亦名未生。<a id="a-3G"></a>设生已断即于此事无有过去恚结系义。<a id="a-3H"></a>设有过去恚结系。<a id="a-3I"></a>复有过去爱结系耶。<a id="a-3J"></a>答若前生未断则系若前未生设生已断则不系。<a id="a-3K"></a>谓于此事若有前生恚结未断。<a id="a-3L"></a>亦有前生爱结未断。<a id="a-3M"></a>即于此事亦有过去爱结系义。<a id="a-3N"></a>若于此事虽有前生恚结未断而前于此爱结未生。<a id="a-3O"></a>虽余处生而于此事亦名未生。<a id="a-3P"></a>设生已断即于此事无有过去爱结系义。<a id="a-3Q"></a>若于此事有过去爱结系。<a id="a-3R"></a>亦有未来恚结系耶。<a id="a-3S"></a>答若未断云何未断。<a id="a-3T"></a>谓未离欲染必亦有未来恚结系义。<a id="a-3U"></a>设有未来恚结系。<a id="a-3V"></a>复有过去爱结系耶。<a id="a-3W"></a>答若前生未断则系。<a id="a-3X"></a>若前未生设生已断则不系。<a id="a-3Y"></a>谓于此事若有未来恚结未断。<a id="a-3Z"></a>亦有前生爱结未断。<a id="a-3a"></a>即于此事亦有过去爱结系义。<a id="a-3b"></a>若于此事虽有未来恚结未断而前于此爱结未生。<a id="a-3c"></a>虽余处生而于此事亦名未生。<a id="a-3d"></a>设生已断即于此事无有过去爱结系义。<a id="a-3e"></a>若于此事有过去爱结系。<a id="a-3f"></a>亦有现在恚结系耶。<a id="a-3g"></a>答若现在前。<a id="a-3h"></a>谓于此事若有前生爱结未断。<a id="a-3i"></a>亦有恚结现在前则有现在恚结系义。<a id="a-3j"></a>若于此事或起余结现在前。<a id="a-3k"></a>或起善无覆无记心现在前。<a id="a-3l"></a>或于余处起恚结现在前。<a id="a-3m"></a>或无心时则无现在恚结系义。<a id="a-3n"></a>设有现在恚结系复有过去爱结系耶。<a id="a-3o"></a>答若前生未断则系。<a id="a-3p"></a>若前未生设生已断则不系。<a id="a-3q"></a>谓于此事若有恚结现在前亦有爱结前生未断。<a id="a-3r"></a>即于此事亦有过去爱结系义。<a id="a-3s"></a>若于此事虽有恚结现在前而前于此爱结未生。<a id="a-3t"></a>虽余处生而于此事亦名未生。<a id="a-3u"></a>设生已断即于此事无有过去爱结系义。<a id="a-3v"></a>若于此事有过去爱结系亦有过去现在恚结系耶。<a id="a-3w"></a>答此中有四句。<a id="a-3x"></a>或有过去爱结系。<a id="a-3y"></a>无过去现在恚结系。<a id="a-3z"></a>谓于此事有爱结前生未断。<a id="a-40"></a>无恚结前生。<a id="a-41"></a>设生已断不现在前。<a id="a-42"></a>此中有爱结前生未断者。<a id="a-43"></a>显有过去爱结。<a id="a-44"></a>无恚结前生设生已断者。<a id="a-45"></a>遮有过去恚结。<a id="a-46"></a>不现在前者。<a id="a-47"></a>遮有现在恚结。<a id="a-48"></a>或有过去爱结系及有过去恚结系无现在。<a id="a-49"></a>谓于此事有爱结恚结前生未断无恚结现在前。<a id="a-4A"></a>此中有爱结恚结前生未断者。<a id="a-4B"></a>显有过去爱结恚结。<a id="a-4C"></a>无恚结现在前者。<a id="a-4D"></a>遮有现在恚结。<a id="a-4E"></a>或有过去爱结系。<a id="a-4F"></a>及有现在恚结系无过去。<a id="a-4G"></a>谓于此事有爱结前生未断。<a id="a-4H"></a>有恚结现在前而前未生设生已断。<a id="a-4I"></a>此中有爱结前生未断者。<a id="a-4J"></a>显有过去爱结。<a id="a-4K"></a>有恚结现在前者。<a id="a-4L"></a>显有现在恚结。<a id="a-4M"></a>而前未生设生已断者。<a id="a-4N"></a>遮有过去恚结。<a id="a-4O"></a>或有过去爱结系。<a id="a-4P"></a>及有过去现在恚结系。<a id="a-4Q"></a>谓于此事有爱结恚结前生未断及有恚结现在前。<a id="a-4R"></a>此中有爱结恚结前生未断者。<a id="a-4S"></a>显有过去爱结恚结。<a id="a-4T"></a>有恚结现在前者。<a id="a-4U"></a>显有现在恚结。<a id="a-4V"></a>设有过去现在恚结系。<a id="a-4W"></a>复有过去爱结系耶。<a id="a-4X"></a>答若前生未断则系。<a id="a-4Y"></a>若前未生设生已断则不系。<a id="a-4Z"></a>此中义意广如前说。<a id="a-4a"></a>若于此事有过去爱结系。<a id="a-4b"></a>亦有未来现在恚结系耶。<a id="a-4c"></a>答此中有三句。<a id="a-4d"></a>或有过去爱结系无未来现在恚结系。<a id="a-4e"></a>谓于色无色界法有爱结前生未断。<a id="a-4f"></a>此中有爱结前生未断者。<a id="a-4g"></a>显有过去爱结。<a id="a-4h"></a>于色无色界法者。<a id="a-4i"></a>遮有未来现在恚结。<a id="a-4j"></a>彼无恚结如前应知。<a id="a-4k"></a>或有过去爱结系及有未来恚结系无现在。<a id="a-4l"></a>谓于此事有爱结前生未断及有恚结未断不现在前。<a id="a-4m"></a>此中有爱结前生未断者。<a id="a-4n"></a>显有过去爱结。<a id="a-4o"></a>及有恚结未断者。<a id="a-4p"></a>显有未来恚结。<a id="a-4q"></a>未断者必有未来系义故。<a id="a-4r"></a>不现在前者。<a id="a-4s"></a>遮有现在恚结。<a id="a-4t"></a>或有过去爱结系亦有未来现在恚结系。<a id="a-4u"></a>谓于此事有爱结前生未断及有恚结现在前。<a id="a-4v"></a>此中有爱结前生未断者。<a id="a-4w"></a>显有过去爱结。<a id="a-4x"></a>及有恚结现在前者。<a id="a-4y"></a>显有现在恚结。<a id="a-4z"></a>此未来有不说自成。<a id="a-50"></a>以现在前者未来必有故。<a id="a-51"></a>设有未来现在恚结系。<a id="a-52"></a>复有过去爱结系耶。<a id="a-53"></a>答若前生未断则系。<a id="a-54"></a>若前未生设生已断则不系。<a id="a-55"></a>此中义意广如前说。</p>
  <p id="a56">若于此事有过去爱结系。<a id="a-57"></a>亦有过去未来恚结系耶。<a id="a-58"></a>答此中有三句。<a id="a-59"></a>或有过去爱结系。<a id="a-5A"></a>无过去未来恚结系。<a id="a-5B"></a>谓于色无色界法有爱结前生未断。<a id="a-5C"></a>此中有爱结前生未断者显有过去爱结。<a id="a-5D"></a>于色无色界法者。<a id="a-5E"></a>遮有过去未来恚结。<a id="a-5F"></a>或有过去爱结系。<a id="a-5G"></a>及有未来恚结系无过去。<a id="a-5H"></a>谓于此事有爱结前生未断。<a id="a-5I"></a>及有恚结未断。<a id="a-5J"></a>而无恚结前生设生已断。<a id="a-5K"></a>此中有爱结前生未断者。<a id="a-5L"></a>显有过去爱结。<a id="a-5M"></a>有恚结未断者。<a id="a-5N"></a>显有未来恚结。<a id="a-5O"></a>无恚结前生设生已断者。<a id="a-5P"></a>遮有过去恚结。<a id="a-5Q"></a>或有过去爱结系。<a id="a-5R"></a>亦有过去未来恚结系。<a id="a-5S"></a>谓于此事有爱结恚结前生未断。<a id="a-5T"></a>此中有爱结前生未断者。<a id="a-5U"></a>显有过去爱结。<a id="a-5V"></a>有恚结前生未断。<a id="a-5W"></a>者显有过去恚结此未来有不说自成。<a id="a-5X"></a>以有过去者未来必有故。<a id="a-5Y"></a>设有过去未来恚结系。<a id="a-5Z"></a>复有过去爱结系耶。<a id="a-5a"></a>答若前生未断则系。<a id="a-5b"></a>若前未生设生已断则不系。<a id="a-5c"></a>此中义意广如前说。<a id="a-5d"></a>若于此事有过去爱结系。<a id="a-5e"></a>亦有过去未来现在恚结系耶。<a id="a-5f"></a>答此中有五句。<a id="a-5g"></a>或有过去爱结系。<a id="a-5h"></a>无过去未来现在恚结系。<a id="a-5i"></a>谓于色无色界法有爱结前生未断。<a id="a-5j"></a>此中有爱结前生未断者。<a id="a-5k"></a>显有过去爱结。<a id="a-5l"></a>于色无色界法者遮有三世恚结。<a id="a-5m"></a>或有过去爱结系及有未来恚结系。<a id="a-5n"></a>无过去现在。<a id="a-5o"></a>谓于此事有爱结前生未断。<a id="a-5p"></a>及有恚结未断。<a id="a-5q"></a>而前未生设生已断不现在前。<a id="a-5r"></a>此中有爱结前生未断者。<a id="a-5s"></a>显有过去爱结。<a id="a-5t"></a>有恚结未断者。<a id="a-5u"></a>显有未来恚结。<a id="a-5v"></a>而前未生设生已断者。<a id="a-5w"></a>遮有过去恚结。<a id="a-5x"></a>不现在前者遮有现在恚结。<a id="a-5y"></a>或有过去爱结系。<a id="a-5z"></a>及有未来现在恚结系无过去。<a id="a-60"></a>谓于此事有爱结前生未断。<a id="a-61"></a>及有恚结现在前。<a id="a-62"></a>而前未生设生已断。<a id="a-63"></a>此中有爱结前生未断者。<a id="a-64"></a>显有过去爱结有恚结现在前者。<a id="a-65"></a>显有现在恚结。<a id="a-66"></a>此未来有不说自成。<a id="a-67"></a>义如前说。<a id="a-68"></a>而前未生设生已断者。<a id="a-69"></a>遮有过去恚结。<a id="a-6A"></a>或有过去爱结系及有过去未来恚结系无现在。<a id="a-6B"></a>谓于此事有爱结恚结前生未断而无恚结现在前。<a id="a-6C"></a>此中有爱结前生未断者。<a id="a-6D"></a>显有过去爱结。<a id="a-6E"></a>有恚结前生未断者。<a id="a-6F"></a>显有过去恚结。<a id="a-6G"></a>此未来有不说自成。<a id="a-6H"></a>义如前说。<a id="a-6I"></a>而无恚结现在前者。<a id="a-6J"></a>遮有现在恚结。<a id="a-6K"></a>或有过去爱结系。<a id="a-6L"></a>亦有过去未来现在恚结系。<a id="a-6M"></a>谓于此事有爱结恚结前生未断。<a id="a-6N"></a>及有恚结现在前。<a id="a-6O"></a>此中有爱结前生未断者。<a id="a-6P"></a>显有过去爱结。<a id="a-6Q"></a>有恚结前生未断者。<a id="a-6R"></a>显有过去恚结。<a id="a-6S"></a>有恚结现在前者。<a id="a-6T"></a>显有现在恚结。<a id="a-6U"></a>此未来有不说自成。<a id="a-6V"></a>有过去现在者必亦有未来故。<a id="a-6W"></a>设有过去未来现在恚结系。<a id="a-6X"></a>复有过去爱结系耶。<a id="a-6Y"></a>答若前生未断则系。<a id="a-6Z"></a>若前未生设生已断则不系。<a id="a-6a"></a>此中义意广如前说。<a id="a-6b"></a>如对恚结对嫉结悭结亦尔。<a id="a-6c"></a>俱唯欲界故。<a id="a-6d"></a>以爱对彼作小七句。<a id="a-6e"></a>如对恚结。<a id="a-6f"></a>说差别者。<a id="a-6g"></a>于欲界见所断法。<a id="a-6h"></a>及于色无色界法。<a id="a-6i"></a>有爱结前生未断。<a id="a-6j"></a>无过去未来现在嫉结悭结。<a id="a-6k"></a>此中有爱结前生未断者显二七句。<a id="a-6l"></a>中有过去爱结于欲界见所断法。<a id="a-6m"></a>及于色无色界法无三世嫉悭结者。<a id="a-6n"></a>遮二七句。<a id="a-6o"></a>中有过去未来现在嫉悭结。<a id="a-6p"></a>此于欲界见所断法与前差别。<a id="a-6q"></a>以嫉悭二结唯修所断故。<a id="a-6r"></a>若于此事有过去爱结系亦有过去慢结系耶。<a id="a-6s"></a>答若前生未断则系。<a id="a-6t"></a>若前未生设生已断则不系。<a id="a-6u"></a>谓于此事若有前生爱结未断亦有前生慢结未断。<a id="a-6v"></a>即于此事亦有过去慢结系义。<a id="a-6w"></a>若于此事虽有前生爱结未断而前于此慢结未生。<a id="a-6x"></a>虽余处生而于此事亦名未生。<a id="a-6y"></a>设生已断即于此事无有过去慢结系义。<a id="a-6z"></a>设有过去慢结系。<a id="a-70"></a>复有过去爱结系耶。<a id="a-71"></a>答若前生未断则系。<a id="a-72"></a>若前未生设生已断则不系。<a id="a-73"></a>谓于此事若有前生慢结未断。<a id="a-74"></a>亦有前生爱结未断。<a id="a-75"></a>即于此事亦有过去爱结系义。<a id="a-76"></a>若于此事虽有前生慢结未断而前于此爱结未生。<a id="a-77"></a>虽余处生而于此事亦名未生。<a id="a-78"></a>设生已断即于此事无有过去爱结系义。<a id="a-79"></a>若于此事有过去爱结系。<a id="a-7A"></a>亦有未来慢结系耶。<a id="a-7B"></a>答如是。<a id="a-7C"></a>所以者何。<a id="a-7D"></a>前说慢结于三界五部事能为系。<a id="a-7E"></a>未来未断定系彼三世一切事故。<a id="a-7F"></a>设有未来慢结系复有过去爱结系耶。<a id="a-7G"></a>答若前生未断则系。<a id="a-7H"></a>若前未生设生已断则不系。<a id="a-7I"></a>谓于此事若有未来慢结未断。<a id="a-7J"></a>亦有前生爱结未断。<a id="a-7K"></a>即于此事亦有过去爱结系义。<a id="a-7L"></a>若于此事虽有未来慢结未断而前于此爱结未生。<a id="a-7M"></a>虽余处生而于此事亦名未生。<a id="a-7N"></a>设生已断即于此事无有过去爱结系义。<a id="a-7O"></a>若于此事有过去爱结系。<a id="a-7P"></a>亦有现在慢结系耶。<a id="a-7Q"></a>答若现在前。<a id="a-7R"></a>谓于此事若有前生爱结未断。<a id="a-7S"></a>亦有慢结现在前则有现在慢结系义。<a id="a-7T"></a>若于此事或起余结现在前。<a id="a-7U"></a>或起善无覆无记心现在前。<a id="a-7V"></a>或于余处起慢结现在前。<a id="a-7W"></a>或无心时则无现在慢结系义。<a id="a-7X"></a>设有现在慢结系。<a id="a-7Y"></a>复有过去爱结系耶。<a id="a-7Z"></a>答若前生未断则系。<a id="a-7a"></a>若前未生设生已断则不系。<a id="a-7b"></a>谓于此事若有慢结现在前。<a id="a-7c"></a>亦有爱结前生未断即于此事亦有过去爱结系义。<a id="a-7d"></a>若于此事虽有慢结现在前而前于此爱结未生。<a id="a-7e"></a>虽余处生而于此事亦名未生。<a id="a-7f"></a>设生已断即于此事无有过去爱结系义。<a id="a-7g"></a>若于此事有过去爱结系。<a id="a-7h"></a>亦有过去现在慢结系耶。<a id="a-7i"></a>答此中有四句。<a id="a-7j"></a>或有过去爱结系无过去现在慢结系。<a id="a-7k"></a>谓于此事有爱结前生未断。<a id="a-7l"></a>无慢结前生设生已断不现在前。<a id="a-7m"></a>此中有爱结前生未断者。<a id="a-7n"></a>显有过去爱结未断。<a id="a-7o"></a>无慢结前生设生已断者。<a id="a-7p"></a>遮有过去慢结。<a id="a-7q"></a>不现在前者遮有现在慢结。<a id="a-7r"></a>或有过去爱结系。<a id="a-7s"></a>及有过去慢结系无现在。<a id="a-7t"></a>谓于此事有爱结慢结前生未断。<a id="a-7u"></a>无慢结现在前。<a id="a-7v"></a>此中有爱结慢结前生未断者。<a id="a-7w"></a>显有过去爱结慢结。<a id="a-7x"></a>无慢结现在前者。<a id="a-7y"></a>遮有现在慢结。<a id="a-7z"></a>或有过去爱结系。<a id="a-80"></a>及有现在慢结系无过去。<a id="a-81"></a>谓于此事有爱结前生未断。<a id="a-82"></a>及有慢结现在前而前未生设生已断。<a id="a-83"></a>此中有爱结前生未断者。<a id="a-84"></a>显有过去爱结。<a id="a-85"></a>有慢结现在前者。<a id="a-86"></a>显有现在慢结。<a id="a-87"></a>而前未生设生已断者。<a id="a-88"></a>遮有过去慢结。<a id="a-89"></a>或有过去爱结系。<a id="a-8A"></a>及有过去现在慢结系谓于此事有爱结慢结前生未断及有慢结现在前。<a id="a-8B"></a>此中有爱结慢结前生未断者。<a id="a-8C"></a>显有过去爱结慢结。<a id="a-8D"></a>有慢结现在前者显有现在慢结。<a id="a-8E"></a>设有过去现在慢结系。<a id="a-8F"></a>复有过去爱结系耶。<a id="a-8G"></a>答若前生未断则系。<a id="a-8H"></a>若前未生设生已断则不系。<a id="a-8I"></a>此中义意广如前说。</p>
  <p id="a8J">若于此事有过去爱结系亦有未来现在慢结系耶。<a id="a-8K"></a>答未来必系现在若现在前。<a id="a-8L"></a>此中未来必系者。<a id="a-8M"></a>未来慢结若未断时定系三界五部一切事故。<a id="a-8N"></a>现在若现在前者义如前说。<a id="a-8O"></a>设有未来现在慢结系。<a id="a-8P"></a>复有过去爱结系耶。<a id="a-8Q"></a>答若前生未断则系。<a id="a-8R"></a>若前未生设生已断则不系。<a id="a-8S"></a>此中义意广如前说。<a id="a-8T"></a>若于此事有过去爱结系。<a id="a-8U"></a>亦有过去未来慢结系耶。<a id="a-8V"></a>答未来必系过去。<a id="a-8W"></a>若前生未断则系。<a id="a-8X"></a>若前未生设生已断则不系。<a id="a-8Y"></a>此中二义并如前说。<a id="a-8Z"></a>设有过去未来慢结系。<a id="a-8a"></a>复有过去爱结系耶。<a id="a-8b"></a>答若前生未断则系。<a id="a-8c"></a>若前未生设生已断则不系。<a id="a-8d"></a>此中义意亦如前说。<a id="a-8e"></a>若于此事有过去爱结系。<a id="a-8f"></a>亦有过去未来现在慢结系耶。<a id="a-8g"></a>答此中有四句。<a id="a-8h"></a>或有过去爱结系及有未来慢结系。<a id="a-8i"></a>无过去现在。<a id="a-8j"></a>谓于此事有爱结前生未断。<a id="a-8k"></a>无慢结前生设生已断不现在前。<a id="a-8l"></a>此中有爱结前生未断者显有过去爱结。<a id="a-8m"></a>无慢结前生设生已断者。<a id="a-8n"></a>遮有过去慢结。<a id="a-8o"></a>不现在前者。<a id="a-8p"></a>遮有现在慢结。<a id="a-8q"></a>此未来有不说自成。<a id="a-8r"></a>彼爱结未断此慢必有故。<a id="a-8s"></a>或有过去爱结系。<a id="a-8t"></a>及有过去未来慢结系无现在。<a id="a-8u"></a>谓于此事有爱结慢结前生未断无慢结现在前。<a id="a-8v"></a>此中有爱结慢结前生未断者。<a id="a-8w"></a>显有过去爱结慢结。<a id="a-8x"></a>无慢结现在前者。<a id="a-8y"></a>遮有现在慢结。<a id="a-8z"></a>此未来有不说自成。<a id="a-90"></a>义如前说。<a id="a-91"></a>或有过去爱结系。<a id="a-92"></a>及有未来现在慢结系无过去。<a id="a-93"></a>谓于此事有爱结前生未断。<a id="a-94"></a>及有慢结现在前而无前生设生已断。<a id="a-95"></a>此中有爱结前生未断者。<a id="a-96"></a>显有过去爱结。<a id="a-97"></a>有慢结现在前者。<a id="a-98"></a>显有现在慢结。<a id="a-99"></a>而无前生设生已断者。<a id="a-9A"></a>遮有过去慢结。<a id="a-9B"></a>此未来有不说自成。<a id="a-9C"></a>慢结现在前必有未来故。<a id="a-9D"></a>或有过去爱结系。<a id="a-9E"></a>亦有过去未来现在慢结系。<a id="a-9F"></a>谓于此事有爱结慢结前生未断。<a id="a-9G"></a>及有慢结现在前。<a id="a-9H"></a>此中有爱结慢结前生未断者。<a id="a-9I"></a>显有过去爱结慢结。<a id="a-9J"></a>有慢结现在前者。<a id="a-9K"></a>显有现在慢结。<a id="a-9L"></a>此未来有不说自成。<a id="a-9M"></a>义如前说。<a id="a-9N"></a>设有过去未来现在慢结系。<a id="a-9O"></a>复有过去爱结系耶。<a id="a-9P"></a>答若前生未断则系。<a id="a-9Q"></a>若前未生设生已断则不系。<a id="a-9R"></a>此中义意广如前说。<a id="a-9S"></a>若于此事有过去爱结系。<a id="a-9T"></a>亦有过去无明结系耶。<a id="a-9U"></a>答如是。<a id="a-9V"></a>所以者何。<a id="a-9W"></a>前说迷共相诸结于三界五部事能为系。<a id="a-9X"></a>过去未断定系彼三世一切事。<a id="a-9Y"></a>无明既亦是共相结故答如是。<a id="a-9Z"></a>设有过去无明结系复有过去爱结系耶。<a id="a-9a"></a>答若前生未断则系。<a id="a-9b"></a>若前未生设生已断则不系。<a id="a-9c"></a>谓于此事若有前生无明结未断。<a id="a-9d"></a>亦有前生爱结未断。<a id="a-9e"></a>即于此事亦有过去爱结系义。<a id="a-9f"></a>若于此事虽有前生无明结未断。<a id="a-9g"></a>而前于此爱结未生。<a id="a-9h"></a>虽余处生而于此事亦名未生。<a id="a-9i"></a>设生已断即于此事无有过去爱结系义。<a id="a-9j"></a>若于此事有过去爱结系亦有未来无明结系耶。<a id="a-9k"></a>答如是。<a id="a-9l"></a>所以者何。<a id="a-9m"></a>前说共相诸结于三界五部事能为系。<a id="a-9n"></a>未来未断定系彼三世一切事故。<a id="a-9o"></a>设有未来无明结系。<a id="a-9p"></a>复有过去爱结系耶。<a id="a-9q"></a>答若前生未断则系。<a id="a-9r"></a>若前未生设生已断则不系。<a id="a-9s"></a>谓于此事若有未来无明结未断。<a id="a-9t"></a>亦有前生爱结未断。<a id="a-9u"></a>即于此事亦有过去爱结系义。<a id="a-9v"></a>若于此事虽有未来无明结未断而前于此爱结未生。<a id="a-9w"></a>虽余处生而于此事亦名未生。<a id="a-9x"></a>设生已断即于此事无有过去爱结系义。<a id="a-9y"></a>若于此事有过去爱结系。<a id="a-9z"></a>亦有现在无明结系耶。<a id="a-A0"></a>答若现在前。<a id="a-A1"></a>谓于此事若有前生爱结未断。<a id="a-A2"></a>亦有无明结现在前则有现在无明结系义。<a id="a-A3"></a>若于此事或起善无覆无记心现在前。<a id="a-A4"></a>或于余处起无明结现在前或无心时则无现在无明结系义。<a id="a-A5"></a>设有现在无明结系。<a id="a-A6"></a>复有过去爱结系耶。<a id="a-A7"></a>答若前生未断则系。<a id="a-A8"></a>若前未生设生已断则不系。<a id="a-A9"></a>谓于此事若有无明结现在前。<a id="a-AA"></a>亦有爱结前生未断。<a id="a-AB"></a>即于此事亦有过去爱结系义。<a id="a-AC"></a>若于此事虽有无明结现在前。<a id="a-AD"></a>而前于此爱结未生。<a id="a-AE"></a>虽余处生而于此事亦名未生。<a id="a-AF"></a>设生已断即于此事。<a id="a-AG"></a>无有过去爱结系义若于此事有过去爱结系。<a id="a-AH"></a>亦有过去现在无明结系耶。<a id="a-AI"></a>答过去必系现在若现在前。<a id="a-AJ"></a>此中义意并如前说。<a id="a-AK"></a>设有过去现在无明结系。<a id="a-AL"></a>复有过去爱结系耶。<a id="a-AM"></a>答若前生未断则系。<a id="a-AN"></a>若前未生设生已断则不系。<a id="a-AO"></a>此中义意广如前说。<a id="a-AP"></a>若于此事有过去爱结系。<a id="a-AQ"></a>亦有未来现在无明结系耶。<a id="a-AR"></a>答未来必系现在若现在前。<a id="a-AS"></a>此中义意并如前说。<a id="a-AT"></a>设有未来现在无明结系。<a id="a-AU"></a>复有过去爱结系耶。<a id="a-AV"></a>答若前生未断则系。<a id="a-AW"></a>若前未生设生已断则不系。<a id="a-AX"></a>此中义意广如前说。<a id="a-AY"></a>若于此事。<a id="a-AZ"></a>有过去爱结系。<a id="a-Aa"></a>亦有过去未来无明结系耶。<a id="a-Ab"></a>答如是。<a id="a-Ac"></a>所以者何。<a id="a-Ad"></a>前说共相诸结于三界五部事能为系。<a id="a-Ae"></a>过去未来未断定系彼三世一切事故。<a id="a-Af"></a>设有过去未来无明结系。<a id="a-Ag"></a>复有过去爱结系耶。<a id="a-Ah"></a>答若前生未断则系。<a id="a-Ai"></a>若前未生设生已断则不系。<a id="a-Aj"></a>此中义意广如前说。<a id="a-Ak"></a>若于此事有过去爱结系。<a id="a-Al"></a>亦有过去未来现在无明结系耶。<a id="a-Am"></a>答过去未来必系。<a id="a-An"></a>现在若现在前。<a id="a-Ao"></a>此中义意皆如前说。<a id="a-Ap"></a>设有过去未来现在无明结系。<a id="a-Aq"></a>复有过去爱结系耶。<a id="a-Ar"></a>答若前生未断则系。<a id="a-As"></a>若前未生设生已断则不系。<a id="a-At"></a>此中义意广如前说。</p>
 </body>
</html>