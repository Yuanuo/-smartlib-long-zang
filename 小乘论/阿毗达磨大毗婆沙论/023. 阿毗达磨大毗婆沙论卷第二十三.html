<!doctype html>
<html id="z3IBVae11e" data-ver="853">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第二十三</h1>
  <h2 id="a2">杂蕴第一中智纳息第二之十五</h2>
  <p id="a3">颇有于随眠灭身作证而慧不见彼灭耶。<a id="a-4"></a>答应作四句。<a id="a-5"></a>有于随眠灭身作证而慧不见彼灭。<a id="a-6"></a>谓诸异生离欲界乃至无所有处染时。<a id="a-7"></a>所有自地自品诸随眠灭。<a id="a-8"></a>若诸圣者苦现观时。<a id="a-9"></a>见苦所断诸随眠灭。<a id="a-A"></a>集现观时见集所断诸随眠灭。<a id="a-B"></a>道现观时见道所断诸随眠灭。<a id="a-C"></a>修道位中以苦集道及世俗智随其所应。<a id="a-D"></a>离欲界乃至非想非非想处染时。<a id="a-E"></a>所有自地自品修所断诸随眠灭。<a id="a-F"></a>若以苦集道及世俗智随其所应得果及练根成时所证已断诸随眠灭。<a id="a-G"></a>有慧见彼灭而身不作证。<a id="a-H"></a>谓灭现观时见苦集道及修所断诸随眠灭。<a id="a-I"></a>修道位中若以灭智离欲界乃至非想非非想处染时。<a id="a-J"></a>除得果位。<a id="a-K"></a>随现所观已断未断诸随眠灭。<a id="a-L"></a>及余一切异生圣者不证择灭而见灭时。<a id="a-M"></a>即彼所见诸随眠灭。<a id="a-N"></a>有于随眠灭身作证慧亦见彼灭。<a id="a-O"></a>谓灭现观时见灭所断诸随眠灭。<a id="a-P"></a>修道位中若以灭智离欲界乃至非想非非想处染时。<a id="a-Q"></a>所证所观诸随眠灭若以灭智练根成时。<a id="a-R"></a>所证所观诸随眠灭。<a id="a-S"></a>有于随眠灭身不作证慧亦不见彼灭。<a id="a-T"></a>谓除前相。</p>
  <p id="aU">颇有一刹那顷于随眠灭身作证而慧不见彼灭耶。<a id="a-V"></a>答应作四句。<a id="a-W"></a>谓以灭法智得一来果时。<a id="a-X"></a>有于随眠灭身作证而慧不见彼灭。<a id="a-Y"></a>谓尔时色无色界见所断诸随眠灭。<a id="a-Z"></a>有慧见彼灭而身不作证。<a id="a-a"></a>谓欲界修所断后三品诸随眠灭。<a id="a-b"></a>有于随眠灭身作证慧亦见彼灭。<a id="a-c"></a>谓欲界一切见所断及修所断前六品诸随眠灭。<a id="a-d"></a>有于随眠灭身不作证慧亦不见彼灭。<a id="a-e"></a>谓色无色界修所断诸随眠灭。<a id="a-f"></a>如以灭法智得一来果时。<a id="a-g"></a>一刹那顷有四句。<a id="a-h"></a>如是以灭智预流一来或不还者转根时。<a id="a-i"></a>一刹那顷皆得作四句。</p>
  <p id="aj">云何因境断识。<a id="a-k"></a>答苦智已生集智未生。<a id="a-l"></a>若心见集所断见苦所断缘。<a id="a-m"></a>是谓因境断识。<a id="a-n"></a>此中若识因断境断。<a id="a-o"></a>自体未断名因境断识。<a id="a-p"></a>诸有欲令遍行随眠及彼相应俱有诸法于自部非遍行因者。<a id="a-q"></a>彼作是说。<a id="a-r"></a>苦智已生集智未生。<a id="a-s"></a>若心见集所断见苦所断缘。<a id="a-t"></a>此心因全断境全断。<a id="a-u"></a>自体未断故名因境断识。<a id="a-v"></a>尔时若心见集所断见集灭道修所断缘。<a id="a-w"></a>此心因虽全断而境未断故。<a id="a-x"></a>非因境断识。<a id="a-y"></a>尔时若心见集所断见苦集灭道修所断缘。<a id="a-z"></a>此心因虽全断而境有断有未断故。<a id="a-10"></a>非因境断识。<a id="a-11"></a>诸有欲令遍行随眠及彼相应俱有诸法亦作自部遍行因者。<a id="a-12"></a>彼作是说。<a id="a-13"></a>苦智已生集智未生。<a id="a-14"></a>若心见集所断见苦所断缘。<a id="a-15"></a>此心自部因虽未断而他部因全断境全断。<a id="a-16"></a>自体未断故名因境断识。<a id="a-17"></a>尔时若心见集所断见集灭道修所断缘。<a id="a-18"></a>此心因有断有未断境未断故非因境断识。<a id="a-19"></a>尔时若心见集所断见苦集灭道修所断缘。<a id="a-1A"></a>此心因境俱有断有未断故非因境断识。<a id="a-1B"></a>已显因境断识自性。<a id="a-1C"></a>次应显彼随眠随增。<a id="a-1D"></a>问于此识有几随眠随增耶。<a id="a-1E"></a>答十九。<a id="a-1F"></a>问一心耶。<a id="a-1G"></a>答不尔。<a id="a-1H"></a>其事云何。<a id="a-1I"></a>谓未离欲染。<a id="a-1J"></a>苦法智已生集法智未生。<a id="a-1K"></a>若心欲界见集所断见苦所断缘。<a id="a-1L"></a>此因境断识。<a id="a-1M"></a>欲界见集所断七随眠随增。<a id="a-1N"></a>四于此识相应所缘随眠随增。<a id="a-1O"></a>谓邪见见取疑无明。<a id="a-1P"></a>三于此识唯有所缘随眠随增。<a id="a-1Q"></a>谓爱恚慢。<a id="a-1R"></a>已离欲染未离色染。<a id="a-1S"></a>苦类智已生集类智未生。<a id="a-1T"></a>若心色界见集所断见苦所断缘。<a id="a-1U"></a>此因境断识。<a id="a-1V"></a>色界见集所断六随眠随增。<a id="a-1W"></a>四于此识相应所缘随眠随增。<a id="a-1X"></a>如欲界说。<a id="a-1Y"></a>二于此识唯有所缘随眠随增。<a id="a-1Z"></a>谓爱慢。<a id="a-1a"></a>问未离欲染者亦可尔。<a id="a-1b"></a>何故说已离欲染耶。<a id="a-1c"></a>答此中说。<a id="a-1d"></a>容现行者要离下地染。<a id="a-1e"></a>上地烦恼方得现行故作是说。<a id="a-1f"></a>已离色染。<a id="a-1g"></a>苦类智已生集类智未生。<a id="a-1h"></a>若心无色界见集所断见苦所断缘。<a id="a-1i"></a>此因境断识。<a id="a-1j"></a>无色界见集所断六随眠随增。<a id="a-1k"></a>四于此识相应所缘随眠随增。<a id="a-1l"></a>二于此识唯有所缘随眠随增。<a id="a-1m"></a>如色界说。<a id="a-1n"></a>此中有诵已离色染未离无色染。<a id="a-1o"></a>彼不应诵说。<a id="a-1p"></a>集类智未生已显未离无色染故。<a id="a-1q"></a>问修所断中亦可建立因境断识。<a id="a-1r"></a>谓已断上上品乃至下中品者。<a id="a-1s"></a>所未断八品乃至一品心。<a id="a-1t"></a>此心缘前已断一品乃至八品。<a id="a-1u"></a>前一品乃至八品因已断故。<a id="a-1v"></a>亦应名为因境断识。<a id="a-1w"></a>何故不说。<a id="a-1x"></a>答亦应说而不说者。<a id="a-1y"></a>当知此义有余。<a id="a-1z"></a>复次若异部识异部为因异部为境而因境断体未断者。<a id="a-20"></a>此中说之。<a id="a-21"></a>修所断心自部为因自部为境。<a id="a-22"></a>虽因境断而不说为因境断识。<a id="a-23"></a>复次此中因者说遍行因。<a id="a-24"></a>唯染污故余因不定。<a id="a-25"></a>此中识者唯说随眠相应诸心唯染污故。<a id="a-26"></a>由此所说因境断识。<a id="a-27"></a>唯在三界见集所断。</p>
  <p id="a28">问何故因后说随眠耶。<a id="a-29"></a>答以阿毗达磨藏义应以十四事觉知。<a id="a-2A"></a>谓六因四缘摄相应成就不成就若以如是十四事。<a id="a-2B"></a>觉知阿毗达磨无错谬者。<a id="a-2C"></a>名阿毗达磨师。<a id="a-2D"></a>非但诵持文者。<a id="a-2E"></a>有余师说。<a id="a-2F"></a>应以七事觉知阿毗达磨藏义。<a id="a-2G"></a>谓因善巧缘善巧。<a id="a-2H"></a>自相善巧。<a id="a-2I"></a>共相善巧。<a id="a-2J"></a>摄不摄善巧。<a id="a-2K"></a>相应不相应善巧成就不成就善巧。<a id="a-2L"></a>若以如是七事觉知阿毗达磨无错谬者。<a id="a-2M"></a>名阿毗达磨师非但诵持文者。<a id="a-2N"></a>是故因后说诸随眠于义无失。</p>
  <p data-pb></p>
  <h2 id="a2O">杂蕴第一中补特伽罗纳息第三之一</h2>
  <p id="a2P">一补特伽罗。<a id="a-2Q"></a>于此生十二支缘起。<a id="a-2R"></a>几过去几未来几现在。<a id="a-2S"></a>如是等章及解章义既领会已。<a id="a-2T"></a>次应广释。<a id="a-2U"></a>问何故作此论。<a id="a-2V"></a>答为止他宗显正义故谓或有执过去未来体非实有。<a id="a-2W"></a>现在虽有而是无为。<a id="a-2X"></a>为止彼宗显过去未来体是实有。<a id="a-2Y"></a>现在是有为世所摄故。<a id="a-2Z"></a>或复有执。<a id="a-2a"></a>缘起是无为如分别论者。<a id="a-2b"></a>问彼因何故作如是执。<a id="a-2c"></a>答彼因经故。<a id="a-2d"></a>谓契经说。<a id="a-2e"></a>如来出世若不出世法住法性。<a id="a-2f"></a>佛自等觉为他开示乃至广说。<a id="a-2g"></a>故知缘起是无为法。<a id="a-2h"></a>为止彼宗显示缘起是有为法堕三世故。<a id="a-2i"></a>无无为法堕在三世。<a id="a-2j"></a>问若缘起法非无为者。<a id="a-2k"></a>如何会释彼所引经。<a id="a-2l"></a>答经说因果决定义故。<a id="a-2m"></a>谓佛出世若不出世。<a id="a-2n"></a>无明决定是诸行因。<a id="a-2o"></a>诸行决定是无明果。<a id="a-2p"></a>如是乃至生决定是老死因。<a id="a-2q"></a>老死决定是生果。<a id="a-2r"></a>法住法性是决定义。<a id="a-2s"></a>非无为义。<a id="a-2t"></a>经意如是。<a id="a-2u"></a>若不尔者。<a id="a-2v"></a>契经亦说。<a id="a-2w"></a>如来出世若不出世。<a id="a-2x"></a>法住法性色常色相。<a id="a-2y"></a>乃至识常识相。<a id="a-2z"></a>地常坚相乃至风常动相。<a id="a-30"></a>喝梨德鸡常是苦味。<a id="a-31"></a>羯竹迦卢呬尼常是辛味。<a id="a-32"></a>岂五蕴等亦是无为。<a id="a-33"></a>彼既有为。<a id="a-34"></a>缘起亦尔。<a id="a-35"></a>谓五蕴等自相决定说如是言。<a id="a-36"></a>缘起亦依因果决定。<a id="a-37"></a>作如是说。<a id="a-38"></a>为止如是他宗异执显示正理故作斯论。</p>
  <p id="a39">此中论者所发论端应辩五事。<a id="a-3A"></a>一者何故唯说一补特伽罗。<a id="a-3B"></a>二者说何等一补特伽罗。<a id="a-3C"></a>三者何故唯说此生。<a id="a-3D"></a>四者说何等此生五者说何等现在。<a id="a-3E"></a>何故唯说一补特伽罗者。<a id="a-3F"></a>为避论文烦广失故。<a id="a-3G"></a>若说一切补特伽罗论文烦广亦为无用。<a id="a-3H"></a>说一则知余亦尔故。<a id="a-3I"></a>说何等一补特伽罗者。<a id="a-3J"></a>若有遍历此十二支如陟梯蹬。<a id="a-3K"></a>是此所说。<a id="a-3L"></a>谓若过去起无明行。<a id="a-3M"></a>引得现在识名色六处触受。<a id="a-3N"></a>复于现在起爱取有。<a id="a-3O"></a>引得未来生老死者。<a id="a-3P"></a>是此所说一补特伽罗。<a id="a-3Q"></a>若有过去起无明行。<a id="a-3R"></a>引得现在识乃至受。<a id="a-3S"></a>现在不复起爱取有引得未来生老死者。<a id="a-3T"></a>非此所说。<a id="a-3U"></a>如智蕴说。<a id="a-3V"></a>成就八支名学行者。<a id="a-3W"></a>何等学者是彼所说。<a id="a-3X"></a>若有遍历三摩钵底如陟梯蹬。<a id="a-3Y"></a>是彼所说。<a id="a-3Z"></a>谓若先入有寻有伺定。<a id="a-3a"></a>次入无寻无伺定。<a id="a-3b"></a>次入无色定。<a id="a-3c"></a>次入灭尽定。<a id="a-3d"></a>出灭尽定起有漏心现在前者。<a id="a-3e"></a>彼中说之。<a id="a-3f"></a>若有先入有寻有伺定。<a id="a-3g"></a>次入无寻无伺定。<a id="a-3h"></a>次入无色定。<a id="a-3i"></a>次入灭尽定。<a id="a-3j"></a>出灭尽定起无漏心现在前者。<a id="a-3k"></a>非彼所说。<a id="a-3l"></a>又如经说。<a id="a-3m"></a>先见女人形容端正少壮充悦。<a id="a-3n"></a>次复见彼衰老羸瘦。<a id="a-3o"></a>次复见彼重病困苦。<a id="a-3p"></a>次复见彼死经一日乃至七日。<a id="a-3q"></a>次复见彼膖胀脓烂。<a id="a-3r"></a>次复见彼骨节分离无血肉等。<a id="a-3s"></a>后复见彼骸骨腐烂如鸠鸽色。<a id="a-3t"></a>若有女人遍经如上所说诸位。<a id="a-3u"></a>是彼经说。<a id="a-3v"></a>若不尔者非彼所说。<a id="a-3w"></a>此中亦尔。<a id="a-3x"></a>但说遍历十二支者不说其余。<a id="a-3y"></a>何故唯说此生者。<a id="a-3z"></a>说现在生则知过去未来亦尔故不说余。<a id="a-40"></a>说何等此生者。<a id="a-41"></a>一众同分说为此生。<a id="a-42"></a>说何等现在者。<a id="a-43"></a>说众同分现在。<a id="a-44"></a>不说刹那现在及分位现在。</p>
  <p id="a45">一补特伽罗于此生十二支缘起几过去几未来几现在耶。<a id="a-46"></a>答二过去。<a id="a-47"></a>谓无明行。<a id="a-48"></a>二未来。<a id="a-49"></a>谓生老死。<a id="a-4A"></a>八现在。<a id="a-4B"></a>谓识名色八处触受爱取有。<a id="a-4C"></a>问此十二支过去未来现在皆具。<a id="a-4D"></a>何故但说过去未来各有二支现在有八。<a id="a-4E"></a>答无慧眼者以现在因推未来果。<a id="a-4F"></a>以现在果推过去因。<a id="a-4G"></a>可知亦有故作是说。<a id="a-4H"></a>以现在因者。<a id="a-4I"></a>谓爱取有。<a id="a-4J"></a>推未来果者谓生老死。<a id="a-4K"></a>以现在果者。<a id="a-4L"></a>谓识名色六处触受。<a id="a-4M"></a>推过去因者。<a id="a-4N"></a>谓无明行。<a id="a-4O"></a>世尊欲令无慧眼者。<a id="a-4P"></a>以现因果推有去来。<a id="a-4Q"></a>由此即能办所作事。<a id="a-4R"></a>过去世果未来世因。<a id="a-4S"></a>由此为门亦可知有。<a id="a-4T"></a>故此论者但作是说。<a id="a-4U"></a>复次说有过去二支即遮生死本无今有执。<a id="a-4V"></a>说有未来二支即遮生死有已还无执。<a id="a-4W"></a>说有现在八支成立生死因果相续。<a id="a-4X"></a>如是如来化事已满故作是说。<a id="a-4Y"></a>复次说有过去二支即遮常见。<a id="a-4Z"></a>说有未来二支即遮断见。<a id="a-4a"></a>说有现在八支即显中道。<a id="a-4b"></a>如是如来化事已满故作是说。<a id="a-4c"></a>复次说有过去二支即显生死有因。<a id="a-4d"></a>说有未来二支即显生死有果。<a id="a-4e"></a>说有现在八支即显因果相续。<a id="a-4f"></a>由此有情能办所作故作是说。<a id="a-4g"></a>复次说有过去二支除前际愚。<a id="a-4h"></a>说有未来二支除后际愚。<a id="a-4i"></a>说有现在八支除中际愚。<a id="a-4j"></a>由此有情能办所作故作是说。<a id="a-4k"></a>复次此中但说一生因果。<a id="a-4l"></a>余生因果义准可知。<a id="a-4m"></a>故作是说。</p>
  <p id="a4n">品类足论作如是言。<a id="a-4o"></a>云何缘起法。<a id="a-4p"></a>谓一切有为法。<a id="a-4q"></a>问此与彼论所说何异。<a id="a-4r"></a>答此说不了义。<a id="a-4s"></a>彼说是了义。<a id="a-4t"></a>此是有余说。<a id="a-4u"></a>彼是无余说。<a id="a-4v"></a>此说有密意。<a id="a-4w"></a>彼说无密意。<a id="a-4x"></a>此说有别因。<a id="a-4y"></a>彼说无别因。<a id="a-4z"></a>此说是世俗。<a id="a-50"></a>彼说是胜义。<a id="a-51"></a>此唯说有情数缘起法。<a id="a-52"></a>彼通说有情数非有情数缘起法。<a id="a-53"></a>此唯说有根缘起法。<a id="a-54"></a>彼通说有根无根缘起法。<a id="a-55"></a>此唯说有心缘起法。<a id="a-56"></a>彼通说有心无心缘起法。<a id="a-57"></a>此唯说执受缘起法。<a id="a-58"></a>彼通说执受非执受缘起法。<a id="a-59"></a>复次缘起有四种。<a id="a-5A"></a>一刹那。<a id="a-5B"></a>二连缚。<a id="a-5C"></a>三分位。<a id="a-5D"></a>四远续。<a id="a-5E"></a>此说分位远续。<a id="a-5F"></a>彼说刹那连缚。<a id="a-5G"></a>问何故此论唯说有情数缘起法耶。<a id="a-5H"></a>答是作论者意欲尔故。<a id="a-5I"></a>乃至广说。<a id="a-5J"></a>复次不应责此作论者意。<a id="a-5K"></a>以作论者依经作论。<a id="a-5L"></a>契经唯说有情数缘起法故此亦尔。<a id="a-5M"></a>问因论生论。<a id="a-5N"></a>何故世尊唯说有情数缘起法耶。<a id="a-5O"></a>答观所化故。<a id="a-5P"></a>谓佛观彼所化有情宜闻。<a id="a-5Q"></a>唯说有情数缘起法。<a id="a-5R"></a>则能解了办所作事故作是说。<a id="a-5S"></a>复次顺有支故。<a id="a-5T"></a>谓有情数随顺有支其义最胜。<a id="a-5U"></a>有情数法从无始来轮转三有相续不绝。<a id="a-5V"></a>有义最胜说名为有。<a id="a-5W"></a>有情数法随顺此有故名有支。<a id="a-5X"></a>是故世尊唯说有情数缘起法。<a id="a-5Y"></a>此论依彼亦唯说有情数缘起法。<a id="a-5Z"></a>复次诸有情类从无始来轮转生死受大苦恼。<a id="a-5a"></a>皆由迷执有情数法。<a id="a-5b"></a>是故世尊但为开示有情数缘起法。<a id="a-5c"></a>此论依彼故作是说。</p>
  <p id="a5d">问如是缘起自性是何。<a id="a-5e"></a>答五蕴四蕴是此所说缘起自性。<a id="a-5f"></a>谓欲色界五蕴为自性。<a id="a-5g"></a>若无色界四蕴为自性。<a id="a-5h"></a>如说。<a id="a-5i"></a>自性我物相分本性亦尔。<a id="a-5j"></a>已说自性。<a id="a-5k"></a>所以今当说。<a id="a-5l"></a>问何故名缘起。<a id="a-5m"></a>缘起是何义。<a id="a-5n"></a>答待缘而起故名缘起。<a id="a-5o"></a>待何等缘。<a id="a-5p"></a>谓因缘等。<a id="a-5q"></a>或有说者。<a id="a-5r"></a>有缘可起故名缘起。<a id="a-5s"></a>谓有性相可从缘起。<a id="a-5t"></a>非无性相非不可起。<a id="a-5u"></a>复有说者。<a id="a-5v"></a>从有缘起故名缘起。<a id="a-5w"></a>谓必有缘此方得起。<a id="a-5x"></a>有作是说。<a id="a-5y"></a>别别缘起故名缘起。<a id="a-5z"></a>谓别别物从别别缘和合而起。<a id="a-60"></a>或复有说。<a id="a-61"></a>等从缘起故名缘起。<a id="a-62"></a>问有法从四缘生。<a id="a-63"></a>谓心心所有法从三缘生。<a id="a-64"></a>谓灭尽无想定有法从二缘生。<a id="a-65"></a>谓一切色及余不相应行。<a id="a-66"></a>云何等从缘起故名缘起耶。<a id="a-67"></a>答即以此事故名为等。<a id="a-68"></a>谓应从四缘生者。<a id="a-69"></a>皆四缘生非三非二。<a id="a-6A"></a>应从三缘生者。<a id="a-6B"></a>皆三缘生。<a id="a-6C"></a>非四非二。<a id="a-6D"></a>应从二缘生者。<a id="a-6E"></a>皆二缘生非三非四。<a id="a-6F"></a>是故名等。<a id="a-6G"></a>复次依增上缘故说为等。<a id="a-6H"></a>谓一一法于正起时各除自性。<a id="a-6I"></a>余一切法皆与彼为增上缘故。<a id="a-6J"></a>复次皆同时生故说为等。<a id="a-6K"></a>如说。<a id="a-6L"></a>一切有情心等生等住等灭。<a id="a-6M"></a>复次皆一刹那故说为等。<a id="a-6N"></a>复次一切皆有此十二支。<a id="a-6O"></a>从无始来乃至证得无学果位故说为等。<a id="a-6P"></a>问诸有情类或有前般涅槃者。<a id="a-6Q"></a>或有后般涅槃者。<a id="a-6R"></a>如何可说缘起法等。<a id="a-6S"></a>答皆具十二故说为等。<a id="a-6T"></a>复次皆得涅槃方舍缘起故说为等。<a id="a-6U"></a>复次缘起总相无始无终。<a id="a-6V"></a>一切有情同有此法故说为等。<a id="a-6W"></a>复次前般涅槃者。<a id="a-6X"></a>于缘起法前少后多。<a id="a-6Y"></a>后般涅槃者。<a id="a-6Z"></a>于缘起法前多后少故说为等。<a id="a-6a"></a>谓诸有情皆有无量过去未来诸缘起法。<a id="a-6b"></a>虽行世者有少有多而其体数一切皆等。</p>
  <p id="a6c">如契经说。<a id="a-6d"></a>彼告苾刍。<a id="a-6e"></a>吾当为汝说缘起法及缘已生法。<a id="a-6f"></a>问缘起法与缘已生法差别云何。<a id="a-6g"></a>有作是言。<a id="a-6h"></a>无有差别所以者何。<a id="a-6i"></a>品类足论作如是言。<a id="a-6j"></a>云何缘起法。<a id="a-6k"></a>谓一切有为法。<a id="a-6l"></a>云何缘已生法。<a id="a-6m"></a>谓一切有为法。<a id="a-6n"></a>故知此二无有差别。<a id="a-6o"></a>有余师说。<a id="a-6p"></a>亦有差别。<a id="a-6q"></a>谓名即差别。<a id="a-6r"></a>此名缘起法彼名缘已生法故。<a id="a-6s"></a>复次因名缘起法。<a id="a-6t"></a>果名缘已生法。<a id="a-6u"></a>如因果。<a id="a-6v"></a>如是能作所作。<a id="a-6w"></a>能成所成。<a id="a-6x"></a>能生所生。<a id="a-6y"></a>能转所转。<a id="a-6z"></a>能起所起。<a id="a-70"></a>能引所引。<a id="a-71"></a>能续所续。<a id="a-72"></a>能相所相。<a id="a-73"></a>能取所取。<a id="a-74"></a>应知亦尔。<a id="a-75"></a>复次前生者名缘起法。<a id="a-76"></a>后生者名缘已生法。<a id="a-77"></a>复次过去者名缘起法。<a id="a-78"></a>未来现在者名缘已生法。<a id="a-79"></a>复次过去现在者名缘起法。<a id="a-7A"></a>未来者名缘已生法。<a id="a-7B"></a>复次无明名缘起法。<a id="a-7C"></a>行名缘已生法。<a id="a-7D"></a>乃至生名缘起法。<a id="a-7E"></a>老死名缘已生法。<a id="a-7F"></a>胁尊者言。<a id="a-7G"></a>无明唯名缘起法。<a id="a-7H"></a>老死唯名缘已生法。<a id="a-7I"></a>中间十支亦名缘起法。<a id="a-7J"></a>亦名缘已生法。<a id="a-7K"></a>尊者妙音作如是说。<a id="a-7L"></a>过去二支唯名缘起法。<a id="a-7M"></a>未来二支唯名缘已生法。<a id="a-7N"></a>现在八支亦名缘起法。<a id="a-7O"></a>亦名缘已生法。<a id="a-7P"></a>尊者望满说有四句。<a id="a-7Q"></a>有缘起法非缘已生法。<a id="a-7R"></a>谓未来法。<a id="a-7S"></a>有缘已生法非缘起法。<a id="a-7T"></a>谓过去现在阿罗汉最后五蕴。<a id="a-7U"></a>有缘起法亦缘已生法。<a id="a-7V"></a>谓除过去现在阿罗汉最后五蕴。<a id="a-7W"></a>诸余过去现在法。<a id="a-7X"></a>有非缘起法亦非缘已生法。<a id="a-7Y"></a>谓无为法。<a id="a-7Z"></a>集异门论及法蕴论俱作是说。<a id="a-7a"></a>若无明生行。<a id="a-7b"></a>决定安住不杂乱者。<a id="a-7c"></a>名缘起法。<a id="a-7d"></a>亦名缘已生法。<a id="a-7e"></a>若无明生行。<a id="a-7f"></a>不决定不安住而杂乱者。<a id="a-7g"></a>名缘已生法。<a id="a-7h"></a>非缘起法。<a id="a-7i"></a>乃至生除老死应知亦尔。<a id="a-7j"></a>尊者世友作如是说。<a id="a-7k"></a>若法是因名缘起法。<a id="a-7l"></a>若法有因名缘已生法。<a id="a-7m"></a>复次若法是和合名缘起法。<a id="a-7n"></a>若法有和合名缘已生法。<a id="a-7o"></a>复次若法是生名缘起法。<a id="a-7p"></a>若法有生名缘已生法。<a id="a-7q"></a>复次若法是起名缘起法。<a id="a-7r"></a>若法有起名缘已生法。<a id="a-7s"></a>复次若法是能作名缘起法。<a id="a-7t"></a>若法有能作名缘已生法。<a id="a-7u"></a>大德说曰转名缘起法。<a id="a-7v"></a>随转名缘已生法。<a id="a-7w"></a>尊者觉天作如是说。<a id="a-7x"></a>诸法生时名缘起法。<a id="a-7y"></a>诸法生已名缘已生法。<a id="a-7z"></a>契经所说缘起法缘已生法如是差别。</p>
  <p id="a80">此中但说时分缘起。<a id="a-81"></a>谓十二位立十二支。<a id="a-82"></a>一一支中各具五蕴。<a id="a-83"></a>尊者设摩达多说曰。<a id="a-84"></a>一刹那顷有十二支。<a id="a-85"></a>如起贪心害众生命。<a id="a-86"></a>此相应痴是无明。<a id="a-87"></a>此相应思是行。<a id="a-88"></a>此相应心是识。<a id="a-89"></a>起有表业必有俱时名色。<a id="a-8A"></a>诸根共相伴助即是名色及与六处。<a id="a-8B"></a>此相应触是触。<a id="a-8C"></a>此相应受是受。<a id="a-8D"></a>贪即是爱。<a id="a-8E"></a>即此相应诸缠是取。<a id="a-8F"></a>所起身语二业是有。<a id="a-8G"></a>如是诸法起即是生。<a id="a-8H"></a>熟变是老。<a id="a-8I"></a>灭坏是死。<a id="a-8J"></a>嗔痴心杀有十一支无爱支故。<a id="a-8K"></a>虽有此理而此中说时分缘起。<a id="a-8L"></a>依十二位立十二支。<a id="a-8M"></a>一一支中各具五蕴非刹那顷有十二支。<a id="a-8N"></a>然识身论复作是说。<a id="a-8O"></a>于可爱境由无知故起贪着时。<a id="a-8P"></a>此中无知是无明。<a id="a-8Q"></a>有贪著者是行。<a id="a-8R"></a>了别境者是识。<a id="a-8S"></a>识俱诸蕴是名色。<a id="a-8T"></a>名色所依诸根是六处。<a id="a-8U"></a>六处和合是触。<a id="a-8V"></a>能领触者是受。<a id="a-8W"></a>欣所受者是爱。<a id="a-8X"></a>爱增广是取。<a id="a-8Y"></a>引后有业是有。<a id="a-8Z"></a>诸蕴起是生。<a id="a-8a"></a>诸蕴熟变是老。<a id="a-8b"></a>诸蕴灭坏是死。<a id="a-8c"></a>内热是愁。<a id="a-8d"></a>哀泣是悲。<a id="a-8e"></a>五识相应不平等受是苦。<a id="a-8f"></a>意识相应不平等受是忧。<a id="a-8g"></a>心燋是恼。<a id="a-8h"></a>乃至广说。<a id="a-8i"></a>问前说后说有何差别。<a id="a-8j"></a>答前说是一心。<a id="a-8k"></a>后说是多心。<a id="a-8l"></a>前说是刹那。<a id="a-8m"></a>后说是相续。<a id="a-8n"></a>是谓差别。<a id="a-8o"></a>彼论虽说多心相续十二有支而不同此。<a id="a-8p"></a>以彼所说十二有支多是别法。<a id="a-8q"></a>或同时起。<a id="a-8r"></a>此论所说十二有支皆具五蕴时分各异。<a id="a-8s"></a>施设论说。<a id="a-8t"></a>云何无明。<a id="a-8u"></a>谓过去一切烦恼。<a id="a-8v"></a>彼不应作是说。<a id="a-8w"></a>若作是说则舍自相。<a id="a-8x"></a>应作是说。<a id="a-8y"></a>云何无明。<a id="a-8z"></a>谓过去烦恼位。<a id="a-90"></a>云何行。<a id="a-91"></a>谓过去业位。<a id="a-92"></a>云何识。<a id="a-93"></a>谓续生心及彼助伴。<a id="a-94"></a>云何名色。<a id="a-95"></a>谓结生已未起眼等四种色根。<a id="a-96"></a>六处未满中间五位。<a id="a-97"></a>谓羯剌蓝頞部昙。<a id="a-98"></a>闭尸。<a id="a-99"></a>键南。<a id="a-9A"></a>钵罗奢佉。<a id="a-9B"></a>是名色位。<a id="a-9C"></a>云何六处。<a id="a-9D"></a>谓已起四色根。<a id="a-9E"></a>六处已满即钵罗奢佉位。<a id="a-9F"></a>眼等诸根未能与触作所依止。<a id="a-9G"></a>是六处位。<a id="a-9H"></a>云何触。<a id="a-9I"></a>谓眼等根虽能与触作所依止。<a id="a-9J"></a>而未了知苦乐差别。<a id="a-9K"></a>亦未能避诸损害缘。<a id="a-9L"></a>触火触刀食毒食粪。<a id="a-9M"></a>食淫具爱犹未现行是触位。<a id="a-9N"></a>云何受。<a id="a-9O"></a>谓能别苦乐。<a id="a-9P"></a>亦能避损害缘。<a id="a-9Q"></a>不触火触刀不食毒食粪。<a id="a-9R"></a>虽已起食爱而未起淫及具爱。<a id="a-9S"></a>是受位。<a id="a-9T"></a>云何爱。<a id="a-9U"></a>谓虽已起食爱淫爱及资具爱。<a id="a-9V"></a>而未为此四方追求不辞劳倦。<a id="a-9W"></a>是爱位。<a id="a-9X"></a>云何取。<a id="a-9Y"></a>谓由三爱四方追求。<a id="a-9Z"></a>虽涉多危崄而不辞劳倦。<a id="a-9a"></a>然未为后有起善恶业。<a id="a-9b"></a>是取位。<a id="a-9c"></a>云何有。<a id="a-9d"></a>谓追求时亦为后有起善恶业。<a id="a-9e"></a>是有位。<a id="a-9f"></a>云何生。<a id="a-9g"></a>谓即现在识位。<a id="a-9h"></a>在未来时名生位。<a id="a-9i"></a>云何老死。<a id="a-9j"></a>谓即现在名色六处触受位。<a id="a-9k"></a>在未来时名老死位。<a id="a-9l"></a>复次有说。<a id="a-9m"></a>无明有二种。<a id="a-9n"></a>一杂事二不杂事。<a id="a-9o"></a>复有二种。<a id="a-9p"></a>一显事二不显事。<a id="a-9q"></a>无明缘行亦有二种。<a id="a-9r"></a>一思业二思已业。<a id="a-9s"></a>行缘识亦有二种。<a id="a-9t"></a>一与悔俱。<a id="a-9u"></a>二不与悔俱。<a id="a-9v"></a>识缘名色亦有二种。<a id="a-9w"></a>一可爱趣摄二不爱趣摄名色缘六处亦有二种。<a id="a-9x"></a>一长养。<a id="a-9y"></a>二异熟。<a id="a-9z"></a>六处缘触亦有二种。<a id="a-A0"></a>一有对触。<a id="a-A1"></a>二增语触。<a id="a-A2"></a>触缘受亦有二种。<a id="a-A3"></a>一身受。<a id="a-A4"></a>二心受。<a id="a-A5"></a>受缘爱亦有二种。<a id="a-A6"></a>一淫欲爱。<a id="a-A7"></a>二资具爱。<a id="a-A8"></a>爱缘取亦有二种。<a id="a-A9"></a>一见门转。<a id="a-AA"></a>二爱门转。<a id="a-AB"></a>取缘有亦有二种。<a id="a-AC"></a>一内门转。<a id="a-AD"></a>二外门转。<a id="a-AE"></a>有缘生亦有二种。<a id="a-AF"></a>一刹那生。<a id="a-AG"></a>二众同分生。<a id="a-AH"></a>生缘老死。<a id="a-AI"></a>老有二种。<a id="a-AJ"></a>一眼所见老。<a id="a-AK"></a>二慧所见老。<a id="a-AL"></a>死有二种。<a id="a-AM"></a>一刹那死。<a id="a-AN"></a>二众同分死。</p>
  <p id="aAO">如契经说。<a id="a-AP"></a>佛告苾刍。<a id="a-AQ"></a>我昔持草诣菩提树。<a id="a-AR"></a>到已敷设结跏趺坐。<a id="a-AS"></a>顺逆观察十二缘起。<a id="a-AT"></a>依此有故彼有。<a id="a-AU"></a>此生故彼生。<a id="a-AV"></a>谓无明缘行乃至生缘老死。<a id="a-AW"></a>老死缘愁悲苦忧恼。<a id="a-AX"></a>问云何菩萨顺逆观察十二缘起耶。<a id="a-AY"></a>答若以因推果名顺观察若以果推因名逆观察。<a id="a-AZ"></a>复次若从细入粗名顺观察。<a id="a-Aa"></a>若从粗入细名逆观察。<a id="a-Ab"></a>如粗细如是可见不可见。<a id="a-Ac"></a>现见非现见。<a id="a-Ad"></a>显了非显了。<a id="a-Ae"></a>应知亦尔。<a id="a-Af"></a>复次若因近观远名顺观察。<a id="a-Ag"></a>若因远观近名逆观察。<a id="a-Ah"></a>如近远如是在此在彼。<a id="a-Ai"></a>现前不现前。<a id="a-Aj"></a>此众同分。<a id="a-Ak"></a>彼众同分。<a id="a-Al"></a>应知亦尔。<a id="a-Am"></a>问此经中说无明缘行。<a id="a-An"></a>何故不说无明因行耶。<a id="a-Ao"></a>答余经亦说无明因行。<a id="a-Ap"></a>如大因缘法门经说。<a id="a-Aq"></a>佛告阿难。<a id="a-Ar"></a>老死有如是因。<a id="a-As"></a>有如是缘。<a id="a-At"></a>有如是绪。<a id="a-Au"></a>谓生如说生为老死因。<a id="a-Av"></a>乃至说无明为行因。<a id="a-Aw"></a>问一经虽说无明因行。<a id="a-Ax"></a>而多经说无明缘行。<a id="a-Ay"></a>有何意耶。<a id="a-Az"></a>答若说无明因行则但说染污行。<a id="a-B0"></a>若说无明缘行则通说染污不染污行。<a id="a-B1"></a>复次若说无明因行则但说罪行。<a id="a-B2"></a>若说无明缘行则通说罪福不动行。<a id="a-B3"></a>复次若说无明因行则但说因缘。<a id="a-B4"></a>若说无明缘行则通说四缘。<a id="a-B5"></a>故多经说无明缘行。<a id="a-B6"></a>问何故但说无明缘行而不说行缘无明。<a id="a-B7"></a>答亦应说行缘无明而不说者。<a id="a-B8"></a>当知是有余说。<a id="a-B9"></a>复次无明缘行势力随顺亲近强胜。<a id="a-BA"></a>行缘无明则不如是。<a id="a-BB"></a>复次无明缘行其义决定。<a id="a-BC"></a>行缘无明则不如是。<a id="a-BD"></a>以阿罗汉有漏业不生无明故。<a id="a-BE"></a>复次行缘无明由无明力。<a id="a-BF"></a>如契经说。<a id="a-BG"></a>非理作意由痴生故能引无明。<a id="a-BH"></a>是故但说无明缘行。<a id="a-BI"></a>复次行于无明但有缘义。<a id="a-BJ"></a>无明于行有因有缘。<a id="a-BK"></a>是故但说无明缘行。<a id="a-BL"></a>复次此经中说。<a id="a-BM"></a>时分缘起前位诸蕴说名无明。<a id="a-BN"></a>后位诸蕴说名为行。<a id="a-BO"></a>前因后果展转相引。<a id="a-BP"></a>是故不说行缘无明。<a id="a-BQ"></a>问无明为缘通生十二。<a id="a-BR"></a>何故但说无明缘行。<a id="a-BS"></a>答亦应说余而不说者。<a id="a-BT"></a>当知此是有余之说。<a id="a-BU"></a>复次无明缘行势用随顺。<a id="a-BV"></a>余则不尔复次无明缘行势用强胜。<a id="a-BW"></a>余则不尔。<a id="a-BX"></a>复次无明于行能作近缘。<a id="a-BY"></a>是故偏说。<a id="a-BZ"></a>于识等十但作远缘。<a id="a-Ba"></a>是故不说。<a id="a-Bb"></a>如近远在此在彼。<a id="a-Bc"></a>现前不现前。<a id="a-Bd"></a>此众同分余众同分亦尔。<a id="a-Be"></a>复次无明与行作不共缘。<a id="a-Bf"></a>是故偏说。<a id="a-Bg"></a>与识等十但作共缘。<a id="a-Bh"></a>是故不说。<a id="a-Bi"></a>复次此经中说。<a id="a-Bj"></a>时分缘起前后次第展转相生。<a id="a-Bk"></a>若说无明缘无明便无前后。<a id="a-Bl"></a>若说无明缘识等便非次第。<a id="a-Bm"></a>是故但说无明缘行。<a id="a-Bn"></a>问此经中说行缘识。<a id="a-Bo"></a>有余处说名色缘识。<a id="a-Bp"></a>余处复说二缘生识。<a id="a-Bq"></a>如是三种有何差别。<a id="a-Br"></a>答行缘识说业差别。<a id="a-Bs"></a>名色缘识说识住差别。<a id="a-Bt"></a>二缘生识说所依所缘差别。<a id="a-Bu"></a>复次行缘识说初引时。<a id="a-Bv"></a>名色缘识说引已守护时。<a id="a-Bw"></a>二缘生识说守护已增长时。<a id="a-Bx"></a>复次行缘识说续生时。<a id="a-By"></a>名色缘识说续生已安住时。<a id="a-Bz"></a>二缘生识说安住已领纳境时。<a id="a-C0"></a>复次行缘识说业名色。<a id="a-C1"></a>名色缘识说异熟名色。<a id="a-C2"></a>二缘生识说所依所缘名色。<a id="a-C3"></a>复次行缘识说恶趣识。<a id="a-C4"></a>名色缘识说欲界人天识。<a id="a-C5"></a>二缘生识说色无色界识。<a id="a-C6"></a>胁尊者言。<a id="a-C7"></a>行缘识说中有识。<a id="a-C8"></a>名色缘识说生有识。<a id="a-C9"></a>二缘生识说本有识。<a id="a-CA"></a>有余师说。<a id="a-CB"></a>行缘识说染污识名色缘识及二缘生识说染污不染污识。<a id="a-CC"></a>如染污不染污。<a id="a-CD"></a>有覆无覆。<a id="a-CE"></a>有罪无罪。<a id="a-CF"></a>退不退。<a id="a-CG"></a>应知亦尔。<a id="a-CH"></a>复有说者。<a id="a-CI"></a>行缘识说缘支位识。<a id="a-CJ"></a>名色缘识说名色支位识二缘生识说六处支及后位识。<a id="a-CK"></a>问此经中说。<a id="a-CL"></a>识缘名色。<a id="a-CM"></a>余处复说名色缘识此二种何差别。<a id="a-CN"></a>答识缘名色显识作用。<a id="a-CO"></a>名色缘识显名色作用。<a id="a-CP"></a>复次识与名色更互为缘如二束芦相依而住。<a id="a-CQ"></a>如象马船与乘御者展转相依得有所至。<a id="a-CR"></a>识与名色亦复如是。<a id="a-CS"></a>识为缘故名色续生名色为缘识得安住。<a id="a-CT"></a>故说此二更互为缘复次识缘名色说初续生时。<a id="a-CU"></a>名色缘识说续生后位。<a id="a-CV"></a>复次识缘名色说续生时识能生名色。<a id="a-CW"></a>名色缘识说续生后识依名色住。<a id="a-CX"></a>复次识缘名色说所生名色。<a id="a-CY"></a>名色缘识说能生名色。<a id="a-CZ"></a>复次识缘名色依前后说。<a id="a-Ca"></a>名色缘识依同时说。<a id="a-Cb"></a>问此经中说名色缘六处应不遍说四生有情。<a id="a-Cc"></a>谓胎卵湿生诸根渐起可说名色缘六处。<a id="a-Cd"></a>化生有情诸根顿起。<a id="a-Ce"></a>云何可说名色缘六处。<a id="a-Cf"></a>但应说识缘生六处。<a id="a-Cg"></a>有作是说。<a id="a-Ch"></a>此经但说欲界三生。<a id="a-Ci"></a>不说上界化生。<a id="a-Cj"></a>亦无有失。<a id="a-Ck"></a>应作是说。<a id="a-Cl"></a>此经通说三界四生。<a id="a-Cm"></a>谓化生者初受生时。<a id="a-Cn"></a>虽具诸根而未猛利。<a id="a-Co"></a>后渐增长方得猛利。<a id="a-Cp"></a>未猛利时初刹那顷名识支。<a id="a-Cq"></a>第二刹那以后名名色支。<a id="a-Cr"></a>至猛利位名六处支。<a id="a-Cs"></a>是故此经无不遍失。<a id="a-Ct"></a>问六处即在名色中摄。<a id="a-Cu"></a>何故说名色缘六处耶。<a id="a-Cv"></a>答此前已说。<a id="a-Cw"></a>未起眼等四色根时名名色位。<a id="a-Cx"></a>四根起已具六处故名六处位。<a id="a-Cy"></a>化生虽复六根顿起。<a id="a-Cz"></a>而未猛利名名色位。<a id="a-D0"></a>猛利以后名六处位。<a id="a-D1"></a>故无有失。<a id="a-D2"></a>问此经中说六处缘触。<a id="a-D3"></a>有余处说。<a id="a-D4"></a>名色缘触。<a id="a-D5"></a>余处复说二缘生触。<a id="a-D6"></a>如是三种有何差别。<a id="a-D7"></a>答六处缘触显触所依。<a id="a-D8"></a>谓显一切外物和合必因于内。<a id="a-D9"></a>内法胜故但说所依故此经说。<a id="a-DA"></a>六处缘触名色缘触。<a id="a-DB"></a>显触自性二缘生触。<a id="a-DC"></a>显触所依及所缘别复次六处缘触说恶趣触。<a id="a-DD"></a>名色缘触说欲界人天触。<a id="a-DE"></a>二缘生触说色无色界触。<a id="a-DF"></a>复次六处缘触说分位触。<a id="a-DG"></a>名色缘触说现在触。<a id="a-DH"></a>二缘生触说三和触。<a id="a-DI"></a>复次六处缘触说触位触。<a id="a-DJ"></a>名色缘触说前位触。<a id="a-DK"></a>二缘生触说后位触。<a id="a-DL"></a>问触受俱起。<a id="a-DM"></a>何故此经但说触缘受。<a id="a-DN"></a>不说受缘触耶。<a id="a-DO"></a>答二虽俱起而触缘受非受缘触随顺胜故。<a id="a-DP"></a>谓触于受随顺力胜非受于触。<a id="a-DQ"></a>如灯与明虽复俱起而明因灯在灯因明。<a id="a-DR"></a>此亦如是。<a id="a-DS"></a>复次此经中说分位缘起。<a id="a-DT"></a>前位名触后位名受。<a id="a-DU"></a>故不应责。<a id="a-DV"></a>问何故前位诸蕴名触。<a id="a-DW"></a>后位诸蕴名受耶。<a id="a-DX"></a>答前位未能分别苦乐境界差别。<a id="a-DY"></a>但乐触对种种境界。<a id="a-DZ"></a>故说为触。<a id="a-Da"></a>后位能了苦乐境界。<a id="a-Db"></a>避危就安故说为受复次前说触受虽复俱起而触于受随顺力胜故。<a id="a-Dc"></a>触为受因。<a id="a-Dd"></a>非受为触因。<a id="a-De"></a>因前果后其理必然。<a id="a-Df"></a>不应为责。<a id="a-Dg"></a>问何故触顺受胜非受顺触胜耶。<a id="a-Dh"></a>答要因触境方受违顺非受违顺方乃触境。<a id="a-Di"></a>故触于受随顺为胜非受于触随顺为胜。<a id="a-Dj"></a>此依缘起理趣而说。<a id="a-Dk"></a>不依相应俱有因说。</p>
 </body>
</html>