<!doctype html>
<html id="z3IBVew13b" data-ver="1028">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第一百四十四</h1>
  <h2 id="a2">根蕴第 六 中根纳息第一之三</h2>
  <p id="a3">此二十二根。<a id="a-4"></a>几学。<a id="a-5"></a>几无学。<a id="a-6"></a>几非学非无学。<a id="a-7"></a>答二学。<a id="a-8"></a>一无学。<a id="a-9"></a>十非学非无学。<a id="a-A"></a>九应分别。<a id="a-B"></a>二学者。<a id="a-C"></a>谓未知当知根已知根。<a id="a-D"></a>一无学者。<a id="a-E"></a>谓具知根。<a id="a-F"></a>十非学非无学者。<a id="a-G"></a>谓七色命苦忧根。<a id="a-H"></a>九应分别者。<a id="a-I"></a>谓意乐喜舍信等五根。<a id="a-J"></a>此皆应作三分而答。<a id="a-K"></a>故名应分别。<a id="a-L"></a>一作学分。<a id="a-M"></a>二作无学分。<a id="a-N"></a>三作非学非无学分。<a id="a-O"></a>分别论者言。<a id="a-P"></a>此应作分别记。<a id="a-Q"></a>故名应分别。<a id="a-R"></a>谓意根或学或无学或非学非无学。<a id="a-S"></a>云何学。<a id="a-T"></a>谓学作意相应意根。<a id="a-U"></a>此复云何。<a id="a-V"></a>谓从苦法智忍。<a id="a-W"></a>乃至金刚喻定相应意根。<a id="a-X"></a>云何无学。<a id="a-Y"></a>谓无学作意相应意根。<a id="a-Z"></a>此复云何。<a id="a-a"></a>谓尽智。<a id="a-b"></a>无生智。<a id="a-c"></a>无学正见相应意根。<a id="a-d"></a>云何非学非无学。<a id="a-e"></a>谓有漏作意相应意根。<a id="a-f"></a>此复云何。<a id="a-g"></a>谓有三种。<a id="a-h"></a>何等为三。<a id="a-i"></a>谓善染污无覆无记。<a id="a-j"></a>善复有三。<a id="a-k"></a>谓加行得。<a id="a-l"></a>离染得。<a id="a-m"></a>生得。<a id="a-n"></a>加行得者。<a id="a-o"></a>复有三种。<a id="a-p"></a>谓闻所成。<a id="a-q"></a>思所成。<a id="a-r"></a>修所成。<a id="a-s"></a>闻思所成者。<a id="a-t"></a>谓不净观。<a id="a-u"></a>持息念。<a id="a-v"></a>念住等相应。<a id="a-w"></a>修所成者。<a id="a-x"></a>谓暖顶忍世第一法。<a id="a-y"></a>现观边世俗智。<a id="a-z"></a>静虑无量无色解脱。<a id="a-10"></a>胜处遍处等相应。<a id="a-11"></a>离染得者。<a id="a-12"></a>谓由离染时得。<a id="a-13"></a>则静虑无量无色解脱。<a id="a-14"></a>胜处遍处等相应。<a id="a-15"></a>生得者。<a id="a-16"></a>谓生时所得。<a id="a-17"></a>善染污有二种。<a id="a-18"></a>谓见所断。<a id="a-19"></a>修所断。<a id="a-1A"></a>无覆无记有四。<a id="a-1B"></a>谓威仪路。<a id="a-1C"></a>工巧处。<a id="a-1D"></a>异熟生。<a id="a-1E"></a>及变化等。<a id="a-1F"></a>通果心如意根。<a id="a-1G"></a>乐根喜根舍根信根精进根念根定根慧根亦尔。<a id="a-1H"></a>然有差别。<a id="a-1I"></a>谓信等五。<a id="a-1J"></a>除染无记余随所应。<a id="a-1K"></a>问何故此中明意根等。<a id="a-1L"></a>唯说作意相应非余。<a id="a-1M"></a>答彼作论者意欲尔故。<a id="a-1N"></a>乃至广说。<a id="a-1O"></a>胁尊者曰。<a id="a-1P"></a>此不应问一切有疑。<a id="a-1Q"></a>说余相应亦生疑故。<a id="a-1R"></a>但不违理随说无过。<a id="a-1S"></a>有说。<a id="a-1T"></a>作意顺生心胜故。<a id="a-1U"></a>谓相应法中顺生心者唯作意胜。<a id="a-1V"></a>如不相应中顺生法者唯有生相。<a id="a-1W"></a>是故偏说。<a id="a-1X"></a>有说。<a id="a-1Y"></a>作意是警觉相。<a id="a-1Z"></a>是牵引相。<a id="a-1a"></a>令意根等取所缘胜。<a id="a-1b"></a>是故偏说。<a id="a-1c"></a>有说。<a id="a-1d"></a>作意能生诸法胜于余法。<a id="a-1e"></a>是故偏说。</p>
  <p id="a1f">已分别诸根学等自性。<a id="a-1g"></a>杂无杂相今当说。<a id="a-1h"></a>诸根学彼是学者根耶。<a id="a-1i"></a>答应作四句。<a id="a-1j"></a>有根学彼非学者根。<a id="a-1k"></a>谓学根学者不成就。<a id="a-1l"></a>此复云何。<a id="a-1m"></a>谓随信行不成就随法行诸根。<a id="a-1n"></a>随法行不成就随信行诸根。<a id="a-1o"></a>信胜解不成就见至诸根。<a id="a-1p"></a>见至不成就信胜解诸根。<a id="a-1q"></a>退法姓学不成就五姓学诸根。<a id="a-1r"></a>乃至不动法姓学不成就五姓学诸根。<a id="a-1s"></a>佛乘姓学不成就余二乘姓学诸根。<a id="a-1t"></a>乃至声闻乘姓学不成就余二乘姓学诸根。<a id="a-1u"></a>住苦法智忍位。<a id="a-1v"></a>不成就上学位诸根。<a id="a-1w"></a>乃至住道类智忍位。<a id="a-1x"></a>不成就上学位诸根。<a id="a-1y"></a>住学三果未上进位。<a id="a-1z"></a>不成就下上学位诸根。<a id="a-20"></a>住上进位如应广说。<a id="a-21"></a>有是学者根彼根非学。<a id="a-22"></a>谓非学非无学根。<a id="a-23"></a>学者成就。<a id="a-24"></a>此复云何。<a id="a-25"></a>谓诸学者生欲界。<a id="a-26"></a>已得眼根不失。<a id="a-27"></a>及生色界。<a id="a-28"></a>彼成就眼根。<a id="a-29"></a>已得者。<a id="a-2A"></a>谓钵罗奢佉位等。<a id="a-2B"></a>不失者。<a id="a-2C"></a>谓不失坏。<a id="a-2D"></a>如眼根。<a id="a-2E"></a>耳鼻舌根亦尔。<a id="a-2F"></a>生欲色界彼成就身根。<a id="a-2G"></a>女成就女根。<a id="a-2H"></a>男成就男根。<a id="a-2I"></a>生遍净及下。<a id="a-2J"></a>成就乐根。<a id="a-2K"></a>生欲界成就苦根。<a id="a-2L"></a>生极光净及下。<a id="a-2M"></a>成就喜根。<a id="a-2N"></a>未离欲染。<a id="a-2O"></a>成就忧根。<a id="a-2P"></a>意命舍根一切成就。<a id="a-2Q"></a>生欲界未得无色界善心。<a id="a-2R"></a>彼成就欲色界信等五根。<a id="a-2S"></a>若得无色界善心。<a id="a-2T"></a>成就三界信等五根。<a id="a-2U"></a>生色界未得无色界善心。<a id="a-2V"></a>彼成就色界信等五根。<a id="a-2W"></a>若得无色界善心。<a id="a-2X"></a>成就色无色界信等五根。<a id="a-2Y"></a>生无色界彼成就无色界信等五根。<a id="a-2Z"></a>有根学彼亦学者根。<a id="a-2a"></a>谓学根学者成就。<a id="a-2b"></a>此复云何。<a id="a-2c"></a>谓随信行成就随信行诸根。<a id="a-2d"></a>随法行成就随法行诸根。<a id="a-2e"></a>信胜解成就信胜解诸根。<a id="a-2f"></a>见至成就见至诸根。<a id="a-2g"></a>退法姓学成就退法姓学诸根。<a id="a-2h"></a>乃至不动法姓学成就不动法姓学诸根。<a id="a-2i"></a>佛乘姓学成就佛乘姓学诸根。<a id="a-2j"></a>乃至声闻乘姓学成就声闻乘姓学诸根。<a id="a-2k"></a>住苦法智忍位成就苦法智忍位诸根。<a id="a-2l"></a>乃至住道类智忍位成就一切见道诸根。<a id="a-2m"></a>住学三果未上进位。<a id="a-2n"></a>各成就所住果所摄诸根。<a id="a-2o"></a>住上进位各成就所得果。<a id="a-2p"></a>及胜果道所摄诸根。<a id="a-2q"></a>有根非学彼亦非学者根。<a id="a-2r"></a>谓无学根及非学非无学根。<a id="a-2s"></a>学者不成就。<a id="a-2t"></a>此复云何。<a id="a-2u"></a>谓诸学者。<a id="a-2v"></a>定不成就无学诸根。<a id="a-2w"></a>及有非学非无学根。<a id="a-2x"></a>学者不成就。<a id="a-2y"></a>谓诸学者生欲界不得眼根。<a id="a-2z"></a>设得。<a id="a-30"></a>而失。<a id="a-31"></a>及生无色界彼不成就眼根。<a id="a-32"></a>不得者。<a id="a-33"></a>谓未至钵罗奢佉位等。<a id="a-34"></a>设得而失者。<a id="a-35"></a>谓已失坏。<a id="a-36"></a>如眼根。<a id="a-37"></a>耳鼻舌根亦尔。<a id="a-38"></a>生无色界彼不成就身根。<a id="a-39"></a>女不成就男根。<a id="a-3A"></a>男不成就女根。<a id="a-3B"></a>有俱不成。<a id="a-3C"></a>谓生色无色界。<a id="a-3D"></a>及生欲界。<a id="a-3E"></a>或本不得。<a id="a-3F"></a>或已得渐命终等舍。<a id="a-3G"></a>生遍净上不成就乐根。<a id="a-3H"></a>生色无色界不成就苦根。<a id="a-3I"></a>生极光净上不成就喜根。<a id="a-3J"></a>已离欲染不成就忧根。<a id="a-3K"></a>生欲界未得无色界善心。<a id="a-3L"></a>彼不成就无色界信等五根。<a id="a-3M"></a>生色界未得无色界善心。<a id="a-3N"></a>彼不成就欲无色界信等五根。<a id="a-3O"></a>生无色界彼不成就。<a id="a-3P"></a>欲色界信等五根。</p>
  <p id="a3Q">诸根无学。<a id="a-3R"></a>彼是无学者根耶。<a id="a-3S"></a>答应作四句。<a id="a-3T"></a>有根无学彼非无学者根。<a id="a-3U"></a>谓无学根。<a id="a-3V"></a>无学者不成就。<a id="a-3W"></a>此复云何。<a id="a-3X"></a>谓时解脱。<a id="a-3Y"></a>不成就不时解脱诸根。<a id="a-3Z"></a>不时解脱。<a id="a-3a"></a>不成就时解脱诸根。<a id="a-3b"></a>退法不成就五种诸根。<a id="a-3c"></a>乃至不动法不成就五种诸根。<a id="a-3d"></a>佛不成就独觉声闻诸根。<a id="a-3e"></a>独觉不成就佛声闻诸根。<a id="a-3f"></a>声闻不成就佛独觉诸根。<a id="a-3g"></a>有是无学者根彼根非无学。<a id="a-3h"></a>谓非学非无学根。<a id="a-3i"></a>无学者成就。<a id="a-3j"></a>此复云何。<a id="a-3k"></a>谓无学者生欲界。<a id="a-3l"></a>已得眼根不失。<a id="a-3m"></a>及生色界彼成就眼根。<a id="a-3n"></a>如眼根。<a id="a-3o"></a>耳鼻舌根亦尔。<a id="a-3p"></a>生欲色界彼成就身根。<a id="a-3q"></a>女成就女根。<a id="a-3r"></a>男成就男根。<a id="a-3s"></a>生遍净及下。<a id="a-3t"></a>成就乐根。<a id="a-3u"></a>生欲界成就苦根。<a id="a-3v"></a>生极光净及下。<a id="a-3w"></a>成就喜根。<a id="a-3x"></a>意命舍根一切成就。<a id="a-3y"></a>生欲界彼成就。<a id="a-3z"></a>三界信等五根。<a id="a-40"></a>生色界彼成就色无色界信等五根。<a id="a-41"></a>生无色界彼成就无色界信等五根。<a id="a-42"></a>有根无学彼亦无学者根。<a id="a-43"></a>谓无学根。<a id="a-44"></a>无学者成就。<a id="a-45"></a>此复云何。<a id="a-46"></a>谓时解脱成就时解脱诸根。<a id="a-47"></a>不时解脱成就不时解脱诸根。<a id="a-48"></a>退法成就退法诸根。<a id="a-49"></a>乃至不动法成就不动法诸根。<a id="a-4A"></a>佛成就佛诸根。<a id="a-4B"></a>独觉成就独觉诸根。<a id="a-4C"></a>声闻成就声闻诸根。<a id="a-4D"></a>有根非无学彼亦非无学者根。<a id="a-4E"></a>谓学根及非学非无学根。<a id="a-4F"></a>无学者不成就。<a id="a-4G"></a>此复云何。<a id="a-4H"></a>谓无学者定不成就学诸根。<a id="a-4I"></a>及有非学非无学根。<a id="a-4J"></a>无学者不成就。<a id="a-4K"></a>谓无学者生欲界。<a id="a-4L"></a>不得眼根。<a id="a-4M"></a>设得而失。<a id="a-4N"></a>及生无色界彼不成就眼根。<a id="a-4O"></a>如眼根。<a id="a-4P"></a>耳鼻舌根亦尔。<a id="a-4Q"></a>生无色界彼不成就身根。<a id="a-4R"></a>女不成就男根。<a id="a-4S"></a>男不成就女根。<a id="a-4T"></a>有俱不成就。<a id="a-4U"></a>谓生色无色界。<a id="a-4V"></a>及生欲界。<a id="a-4W"></a>或本不得。<a id="a-4X"></a>或已得而失。<a id="a-4Y"></a>生遍净上彼不成就乐根。<a id="a-4Z"></a>生色无色界彼不成就苦根。<a id="a-4a"></a>生极光净上彼不成就喜根。<a id="a-4b"></a>定不成就忧根。<a id="a-4c"></a>生色界彼不成就欲界信等五根。<a id="a-4d"></a>生无色界彼不成就欲色界信等五根。</p>
  <p id="a4e">诸根非学非无学。<a id="a-4f"></a>彼是非学非无学者根耶。<a id="a-4g"></a>答诸非学非无学者根。<a id="a-4h"></a>彼根非学非无学。<a id="a-4i"></a>所以者何。<a id="a-4j"></a>以成就学法即名学者。<a id="a-4k"></a>成就无学法即名无学者。<a id="a-4l"></a>若不成就学无学法。<a id="a-4m"></a>名非学非无学者。<a id="a-4n"></a>即是异生。<a id="a-4o"></a>彼所成就根唯是非学非无学故。<a id="a-4p"></a>有根非学非无学彼非非学非无学者根。<a id="a-4q"></a>谓非学非无学根。<a id="a-4r"></a>非学非无学者不成就。<a id="a-4s"></a>此复云何。<a id="a-4t"></a>谓诸异生生欲界未得眼根。<a id="a-4u"></a>设得而失。<a id="a-4v"></a>及生无色界彼不成就眼根。<a id="a-4w"></a>如眼根。<a id="a-4x"></a>耳鼻舌根亦尔。<a id="a-4y"></a>生无色界彼不成就身根。<a id="a-4z"></a>女不成就男根。<a id="a-50"></a>男不成就女根。<a id="a-51"></a>有俱不成。<a id="a-52"></a>谓生色无色界。<a id="a-53"></a>及生欲界。<a id="a-54"></a>或本不得。<a id="a-55"></a>或已得而失。<a id="a-56"></a>生遍净上不成就乐根。<a id="a-57"></a>生色无色界不成就苦根。<a id="a-58"></a>生极光净上不成就喜根。<a id="a-59"></a>离欲界染不成就忧根。<a id="a-5A"></a>断善根者不成就三界信等五根。<a id="a-5B"></a>生欲界不断善根。<a id="a-5C"></a>若未得色界善心。<a id="a-5D"></a>彼不成就色无色界信等五根。<a id="a-5E"></a>若得色界善心。<a id="a-5F"></a>未得无色界善心。<a id="a-5G"></a>彼不成就无色界信等五根。<a id="a-5H"></a>生色界若未得无色界善心彼不成就欲无色界信等五根。<a id="a-5I"></a>若得无色界善心。<a id="a-5J"></a>彼不成就欲界信等五根。<a id="a-5K"></a>生无色界彼不成就欲色界信等五根。</p>
  <p id="a5L">已分别诸根学等。<a id="a-5M"></a>彼学等义今当说。<a id="a-5N"></a>问云何名学无学非学非无学耶。<a id="a-5O"></a>答以无贪道为断贪故。<a id="a-5P"></a>而学此道所摄法名学。<a id="a-5Q"></a>以无贪道为断贪故。<a id="a-5R"></a>而不学已学故。<a id="a-5S"></a>此过所摄法名无学。<a id="a-5T"></a>与二相违名非学非无学。<a id="a-5U"></a>复次以无嗔道为断嗔故。<a id="a-5V"></a>而学此道所摄法名学。<a id="a-5W"></a>以无嗔道为断嗔故。<a id="a-5X"></a>而不学已学故。<a id="a-5Y"></a>此道所摄法名无学。<a id="a-5Z"></a>与二相违名非学非无学。<a id="a-5a"></a>复次以无痴道为断痴故。<a id="a-5b"></a>而学此道所摄法名学。<a id="a-5c"></a>以无痴道为断痴故。<a id="a-5d"></a>而不学已学。<a id="a-5e"></a>故此道所摄法名无学。<a id="a-5f"></a>与二相违。<a id="a-5g"></a>名非学非无学。<a id="a-5h"></a>复次以无爱道为断爱故而学。<a id="a-5i"></a>然非爱事。<a id="a-5j"></a>此道所摄法名学。<a id="a-5k"></a>以无爱道为断爱故而学者。<a id="a-5l"></a>此则遮无学道。<a id="a-5m"></a>然非爱事者。<a id="a-5n"></a>此则遮世俗道。<a id="a-5o"></a>以无爱道为断爱故。<a id="a-5p"></a>而不学已学故。<a id="a-5q"></a>然非爱事。<a id="a-5r"></a>此道所摄法名无学。<a id="a-5s"></a>以无爱道为断爱故。<a id="a-5t"></a>而不学已学故者。<a id="a-5u"></a>此则遮学道。<a id="a-5v"></a>然非爱事者。<a id="a-5w"></a>此则遮世俗道。<a id="a-5x"></a>与二相违名非学非无学。<a id="a-5y"></a>复次若道为断二求满一求故而学。<a id="a-5z"></a>此道所摄法名学。<a id="a-60"></a>为断二求者。<a id="a-61"></a>谓欲求有求。<a id="a-62"></a>满一求者。<a id="a-63"></a>谓梵行求。<a id="a-64"></a>若道为断二求满一求故。<a id="a-65"></a>而不学已学故。<a id="a-66"></a>此道所摄法名无学。<a id="a-67"></a>与二相违名非学非无学。<a id="a-68"></a>复次若道为断烦恼。<a id="a-69"></a>修谛现观故而学。<a id="a-6A"></a>此道所摄法名学。<a id="a-6B"></a>若道为断烦恼。<a id="a-6C"></a>修谛现观故。<a id="a-6D"></a>而不学已学故。<a id="a-6E"></a>此道所摄法名无学。<a id="a-6F"></a>与二相违名非学非无学。<a id="a-6G"></a>复次若所依中。<a id="a-6H"></a>有烦恼得随缚。<a id="a-6I"></a>有无漏得随逐。<a id="a-6J"></a>彼是学若所依中。<a id="a-6K"></a>无烦恼得随缚。<a id="a-6L"></a>有无漏得随逐。<a id="a-6M"></a>彼是无学。<a id="a-6N"></a>与二相违名非学非无学。<a id="a-6O"></a>复次若所依中。<a id="a-6P"></a>有爱随缚。<a id="a-6Q"></a>有无漏得。<a id="a-6R"></a>彼是学。<a id="a-6S"></a>若所依中。<a id="a-6T"></a>无爱随缚。<a id="a-6U"></a>有无漏得。<a id="a-6V"></a>彼是无学。<a id="a-6W"></a>与二相违名非学非无学。<a id="a-6X"></a>复次若法见道修道所摄是学。<a id="a-6Y"></a>若法无学道所摄是无学。<a id="a-6Z"></a>与二相违是非学非无学。<a id="a-6a"></a>见地修地无学地说亦尔。<a id="a-6b"></a>复次若法未知当知根。<a id="a-6c"></a>已知根所摄是学。<a id="a-6d"></a>若法具知根所摄是无学。<a id="a-6e"></a>与二相违是非学非无学。<a id="a-6f"></a>复次五种补特伽罗相续中。<a id="a-6g"></a>诸无漏法是学。<a id="a-6h"></a>五种补特伽罗者。<a id="a-6i"></a>谓随信行。<a id="a-6j"></a>随法行。<a id="a-6k"></a>信胜解。<a id="a-6l"></a>见至。<a id="a-6m"></a>身证。<a id="a-6n"></a>二种补特伽罗相续中。<a id="a-6o"></a>诸无漏法是无学。<a id="a-6p"></a>二种补特伽罗者。<a id="a-6q"></a>谓慧解脱。<a id="a-6r"></a>俱解脱。<a id="a-6s"></a>与二相违是非学非无学。<a id="a-6t"></a>复次七种补特伽罗相续中。<a id="a-6u"></a>诸无漏法是学。<a id="a-6v"></a>七种补特伽罗者。<a id="a-6w"></a>谓四向前三果。<a id="a-6x"></a>一种补特伽罗相续中。<a id="a-6y"></a>诸无漏法是无学。<a id="a-6z"></a>一种补特伽罗者。<a id="a-70"></a>谓阿罗汉果。<a id="a-71"></a>与二相违名非学非无学。<a id="a-72"></a>复次十八种补特伽罗相续中。<a id="a-73"></a>诸无漏法是学。<a id="a-74"></a>九种补特伽罗相续中。<a id="a-75"></a>诸无漏法是无学。<a id="a-76"></a>与二相违是非学非无学。<a id="a-77"></a>此二十二根。<a id="a-78"></a>几善。<a id="a-79"></a>几不善。<a id="a-7A"></a>几无记。<a id="a-7B"></a>答八善。<a id="a-7C"></a>八无记六应分别。<a id="a-7D"></a>八善者。<a id="a-7E"></a>谓信等五三无漏根。<a id="a-7F"></a>八无记者。<a id="a-7G"></a>谓七色命根。<a id="a-7H"></a>六应分别者谓意五受。<a id="a-7I"></a>此复云何。<a id="a-7J"></a>谓意根或善。<a id="a-7K"></a>或不善。<a id="a-7L"></a>或无记。<a id="a-7M"></a>云何善。<a id="a-7N"></a>谓善作意相应意根。<a id="a-7O"></a>此有二种。<a id="a-7P"></a>谓有漏无漏。<a id="a-7Q"></a>有漏有三。<a id="a-7R"></a>谓加行得。<a id="a-7S"></a>离染得。<a id="a-7T"></a>生得。<a id="a-7U"></a>无漏有二。<a id="a-7V"></a>谓学无学。<a id="a-7W"></a>云何不善。<a id="a-7X"></a>谓不善作意相应意根。<a id="a-7Y"></a>此有二种。<a id="a-7Z"></a>谓见所断。<a id="a-7a"></a>修所断。<a id="a-7b"></a>即欲界三十四随眠俱生作意相应意根。<a id="a-7c"></a>云何无记。<a id="a-7d"></a>谓无记作意相应意根。<a id="a-7e"></a>此有二种。<a id="a-7f"></a>谓有覆无记。<a id="a-7g"></a>无覆无记。<a id="a-7h"></a>有覆无记者。<a id="a-7i"></a>谓欲界有身见。<a id="a-7j"></a>边执见。<a id="a-7k"></a>及色无色界一切烦恼俱生作意相应意根。<a id="a-7l"></a>无覆无记者。<a id="a-7m"></a>谓威仪路。<a id="a-7n"></a>工巧处。<a id="a-7o"></a>异熟生。<a id="a-7p"></a>通果俱生作意相应意根。<a id="a-7q"></a>如意根。<a id="a-7r"></a>舍根喜根乐根随应亦尔。<a id="a-7s"></a>苦根或善。<a id="a-7t"></a>或不善。<a id="a-7u"></a>或无记。<a id="a-7v"></a>云何善。<a id="a-7w"></a>谓善作意相应苦根。<a id="a-7x"></a>此复云何。<a id="a-7y"></a>谓生得善。<a id="a-7z"></a>云何不善。<a id="a-80"></a>谓不善作意相应苦根。<a id="a-81"></a>此复云何。<a id="a-82"></a>谓修所断。<a id="a-83"></a>云何无记。<a id="a-84"></a>谓无记作意相应苦根。<a id="a-85"></a>此复云何。<a id="a-86"></a>谓异熟生忧根。<a id="a-87"></a>或善。<a id="a-88"></a>或不善。<a id="a-89"></a>云何善。<a id="a-8A"></a>谓善作意相应忧根。<a id="a-8B"></a>如说。<a id="a-8C"></a>我于何时当于是处得具足住。<a id="a-8D"></a>若于圣处已具足住。<a id="a-8E"></a>于上解脱希求思慕心怀忧戚。<a id="a-8F"></a>云何不善。<a id="a-8G"></a>谓不善作意相应忧根。<a id="a-8H"></a>此复云何。<a id="a-8I"></a>谓见所断。<a id="a-8J"></a>及修所断。<a id="a-8K"></a>问何故无有无记忧根。<a id="a-8L"></a>答无记有二。<a id="a-8M"></a>谓有覆无覆。<a id="a-8N"></a>忧根且非有覆无记。<a id="a-8O"></a>由与欲界有身见边执见不相应故。<a id="a-8P"></a>所以者何。<a id="a-8Q"></a>行相异故。<a id="a-8R"></a>彼二见欢行相转。<a id="a-8S"></a>忧根戚行相转。<a id="a-8T"></a>互相违法不相应故。<a id="a-8U"></a>忧根亦非无覆无记。<a id="a-8V"></a>非威仪路工巧处异熟生所摄故。<a id="a-8W"></a>问何故忧根非威仪路所摄。<a id="a-8X"></a>答忧根分别转。<a id="a-8Y"></a>威仪路无分别转。<a id="a-8Z"></a>若威仪路有忧根者。<a id="a-8a"></a>设有分别。<a id="a-8b"></a>我今应作如是威仪。<a id="a-8c"></a>如佛世尊。<a id="a-8d"></a>或如马胜。<a id="a-8e"></a>即分别时。<a id="a-8f"></a>便应已住如是威仪。<a id="a-8g"></a>然威仪路无此分别。<a id="a-8h"></a>故威仪路无有忧根。<a id="a-8i"></a>问何故忧根非工巧处。<a id="a-8j"></a>答忧根分别转。<a id="a-8k"></a>工巧处无分别转。<a id="a-8l"></a>若工巧处有忧根者。<a id="a-8m"></a>设有分别。<a id="a-8n"></a>我今应作如是工巧。<a id="a-8o"></a>如佛世尊。<a id="a-8p"></a>或如妙业天子。<a id="a-8q"></a>即分别时已应成办如是工巧。<a id="a-8r"></a>然工巧处无此分别。<a id="a-8s"></a>故工巧处无有忧根。<a id="a-8t"></a>问何故忧根非异熟生。<a id="a-8u"></a>答忧根分别转异熟生无分别转。<a id="a-8v"></a>若异熟生有忧根者。<a id="a-8w"></a>设有分别。<a id="a-8x"></a>我今应受如是异熟。<a id="a-8y"></a>如佛世尊。<a id="a-8z"></a>或如转轮圣王。<a id="a-90"></a>即分别时便应现受如是异熟。<a id="a-91"></a>然异熟生无此分别故。<a id="a-92"></a>异熟生无有忧根有说。<a id="a-93"></a>忧根现加行。<a id="a-94"></a>转异熟生先业所引。<a id="a-95"></a>是故忧根非异熟生。<a id="a-96"></a>有说。<a id="a-97"></a>忧根随欲而转。<a id="a-98"></a>以于一切亡失事中。<a id="a-99"></a>有起忧根。<a id="a-9A"></a>有不起故。<a id="a-9B"></a>异熟生者不随欲受。<a id="a-9C"></a>由业转故。<a id="a-9D"></a>是故忧根非异熟生。<a id="a-9E"></a>有说。<a id="a-9F"></a>忧根若是异熟。<a id="a-9G"></a>则应重业但受少果。<a id="a-9H"></a>谓有因作无间业已便生忧悴。<a id="a-9I"></a>即应名为受彼异熟。<a id="a-9J"></a>岂非果少。<a id="a-9K"></a>有说。<a id="a-9L"></a>忧根离欲时舍。<a id="a-9M"></a>异熟生法离三界染而犹随转。<a id="a-9N"></a>是故忧根非异熟生。<a id="a-9O"></a>由此忧根唯善不善。</p>
  <p id="a9P">已分别诸根善等。<a id="a-9Q"></a>彼善等义今当说。<a id="a-9R"></a>问云何名善不善无记耶。<a id="a-9S"></a>答若法巧便所摄。<a id="a-9T"></a>能招爱果自性安隐。<a id="a-9U"></a>说名为善。<a id="a-9V"></a>巧便所摄者。<a id="a-9W"></a>显道谛。<a id="a-9X"></a>能招爱果者。<a id="a-9Y"></a>显苦集谛少分。<a id="a-9Z"></a>自性安隐者。<a id="a-9a"></a>显灭谛。<a id="a-9b"></a>若法不巧便摄。<a id="a-9c"></a>招不爱果性不安隐。<a id="a-9d"></a>说名不善。<a id="a-9e"></a>此则显示苦集谛少分。<a id="a-9f"></a>与二相违说名无记。<a id="a-9g"></a>有说。<a id="a-9h"></a>若法能得爱果及乐受果。<a id="a-9i"></a>说名为善。<a id="a-9j"></a>若法能得不爱果及苦受果。<a id="a-9k"></a>说名不善。<a id="a-9l"></a>与二相违说名无记。<a id="a-9m"></a>有说。<a id="a-9n"></a>若法能生爱有芽及解脱芽。<a id="a-9o"></a>说名为善。<a id="a-9p"></a>若法能生不爱有芽。<a id="a-9q"></a>说名不善。<a id="a-9r"></a>与二相违说名无记。<a id="a-9s"></a>有说。<a id="a-9t"></a>若法能感可爱趣。<a id="a-9u"></a>说名为善。<a id="a-9v"></a>若法能感不可爱趣。<a id="a-9w"></a>说名不善。<a id="a-9x"></a>与二相违说名无记。<a id="a-9y"></a>有说。<a id="a-9z"></a>若法堕还灭品清净品。<a id="a-A0"></a>是轻举性。<a id="a-A1"></a>说名为善。<a id="a-A2"></a>若法堕流转品杂染品。<a id="a-A3"></a>是沉重性说名不善。<a id="a-A4"></a>与二相违说名无记。<a id="a-A5"></a>胁尊者曰。<a id="a-A6"></a>由四缘故说名为善。<a id="a-A7"></a>一自性故。<a id="a-A8"></a>二相应故。<a id="a-A9"></a>三等起故。<a id="a-AA"></a>四胜义故。<a id="a-AB"></a>自性善者。<a id="a-AC"></a>有说。<a id="a-AD"></a>是惭愧。<a id="a-AE"></a>有说。<a id="a-AF"></a>是三善根。<a id="a-AG"></a>相应善者。<a id="a-AH"></a>是彼相应心心所法。<a id="a-AI"></a>等起善者。<a id="a-AJ"></a>是彼所起身语业。<a id="a-AK"></a>心不相应行。<a id="a-AL"></a>胜义善者。<a id="a-AM"></a>谓涅槃安隐故名善。<a id="a-AN"></a>分别论者作如是言。<a id="a-AO"></a>自性善者。<a id="a-AP"></a>谓智。<a id="a-AQ"></a>相应善者。<a id="a-AR"></a>谓彼相应识。<a id="a-AS"></a>等起善者。<a id="a-AT"></a>谓彼所起身语业。<a id="a-AU"></a>胜义善者。<a id="a-AV"></a>谓涅槃。<a id="a-AW"></a>由四缘故说名不善。<a id="a-AX"></a>一自性故。<a id="a-AY"></a>二相应故。<a id="a-AZ"></a>三等起故。<a id="a-Aa"></a>四胜义故。<a id="a-Ab"></a>自性不善者。<a id="a-Ac"></a>有说。<a id="a-Ad"></a>是无惭无愧以一向不善遍不善心故。<a id="a-Ae"></a>有说。<a id="a-Af"></a>是三不善根以具五义故。<a id="a-Ag"></a>相应不善者。<a id="a-Ah"></a>谓彼相应心心所法。<a id="a-Ai"></a>等起不善者。<a id="a-Aj"></a>谓彼所起身语业。<a id="a-Ak"></a>心不相应行。<a id="a-Al"></a>胜义不善者。<a id="a-Am"></a>谓生死不安隐。<a id="a-An"></a>故名不善。<a id="a-Ao"></a>分别论者作如是言。<a id="a-Ap"></a>自性不善者。<a id="a-Aq"></a>谓痴。<a id="a-Ar"></a>相应不善者。<a id="a-As"></a>谓彼相应识。<a id="a-At"></a>等起不善者。<a id="a-Au"></a>谓彼所起身语业。<a id="a-Av"></a>胜义不善者。<a id="a-Aw"></a>谓生死。<a id="a-Ax"></a>胁尊者言。<a id="a-Ay"></a>若法是如理作意自性。<a id="a-Az"></a>如理作意相应。<a id="a-B0"></a>如理作意等起。<a id="a-B1"></a>如理作意等流果。<a id="a-B2"></a>离系果者。<a id="a-B3"></a>是善。<a id="a-B4"></a>若法是不如理作意自性。<a id="a-B5"></a>不如理作意相应。<a id="a-B6"></a>不如理作意等起。<a id="a-B7"></a>不如理作意等流果者。<a id="a-B8"></a>是不善。<a id="a-B9"></a>与二相违是无记。<a id="a-BA"></a>如如理作意。<a id="a-BB"></a>不如理作意。<a id="a-BC"></a>惭愧无惭无愧。<a id="a-BD"></a>三善根三不善根。<a id="a-BE"></a>信等五根五盖亦尔。<a id="a-BF"></a>集异门说。<a id="a-BG"></a>何故名善。<a id="a-BH"></a>答有可爱果。<a id="a-BI"></a>可乐果。<a id="a-BJ"></a>适意果。<a id="a-BK"></a>悦意界。<a id="a-BL"></a>可欣尚果。<a id="a-BM"></a>名善。<a id="a-BN"></a>此说等流果。<a id="a-BO"></a>复次有可爱异熟。<a id="a-BP"></a>可乐异熟。<a id="a-BQ"></a>适意异熟。<a id="a-BR"></a>悦意异熟。<a id="a-BS"></a>可欣尚异熟。<a id="a-BT"></a>名善。<a id="a-BU"></a>此说异熟果。<a id="a-BV"></a>与此相违是不善。<a id="a-BW"></a>与二相违是无记。<a id="a-BX"></a>余义如结蕴初纳息广说。</p>
  <p id="aBY">此二十二根。<a id="a-BZ"></a>几有异熟。<a id="a-Ba"></a>乃至广说。<a id="a-Bb"></a>问何故作此论。<a id="a-Bc"></a>答欲止他宗显己义故。<a id="a-Bd"></a>谓譬喻者说。<a id="a-Be"></a>离思无异熟因。<a id="a-Bf"></a>离受无异熟果。<a id="a-Bg"></a>为遮彼说显异熟因及异熟果俱通五蕴。<a id="a-Bh"></a>饮光部说。<a id="a-Bi"></a>诸异熟因。<a id="a-Bj"></a>异熟未生彼因有体。<a id="a-Bk"></a>异熟生已彼因便失。<a id="a-Bl"></a>如芽未生种犹有体。<a id="a-Bm"></a>芽既生已种体便无。<a id="a-Bn"></a>欲止彼意显因恒有。<a id="a-Bo"></a>复有外道。<a id="a-Bp"></a>执善恶业无果异熟。<a id="a-Bq"></a>亦遮彼意显善恶业有果异熟。<a id="a-Br"></a>故作斯论。</p>
  <p id="aBs">此二十二根。<a id="a-Bt"></a>几有异熟。<a id="a-Bu"></a>几无异熟。<a id="a-Bv"></a>答一有异熟。<a id="a-Bw"></a>十一无异熟。<a id="a-Bx"></a>十应分别。<a id="a-By"></a>一有异熟者。<a id="a-Bz"></a>谓忧根。<a id="a-C0"></a>十一无异熟者。<a id="a-C1"></a>谓七色命三无漏根。<a id="a-C2"></a>十应分别者。<a id="a-C3"></a>谓意四受信等五根。<a id="a-C4"></a>此复云何。<a id="a-C5"></a>谓意根。<a id="a-C6"></a>或有异熟。<a id="a-C7"></a>或无异熟。<a id="a-C8"></a>云何有异熟。<a id="a-C9"></a>谓不善善有漏意根。<a id="a-CA"></a>云何无异熟。<a id="a-CB"></a>谓无记无漏意根。<a id="a-CC"></a>如意根。<a id="a-CD"></a>乐根喜根舍根亦尔。<a id="a-CE"></a>苦根或有异熟。<a id="a-CF"></a>或无异熟。<a id="a-CG"></a>云何有异熟。<a id="a-CH"></a>谓善不善苦根。<a id="a-CI"></a>云何无异熟。<a id="a-CJ"></a>谓无记苦根。<a id="a-CK"></a>信等五根。<a id="a-CL"></a>或有异熟。<a id="a-CM"></a>或无异熟。<a id="a-CN"></a>云何有异熟。<a id="a-CO"></a>谓有漏信等五根。<a id="a-CP"></a>云何无异熟。<a id="a-CQ"></a>谓无漏信等五根已分别诸根有异熟等。<a id="a-CR"></a>彼有异熟等义今当说。<a id="a-CS"></a>问云何名有异熟等。<a id="a-CT"></a>为与自异熟俱故名有异熟。<a id="a-CU"></a>为与他异熟俱故名有异熟耶。<a id="a-CV"></a>若与自异熟俱故名有异熟者。<a id="a-CW"></a>如何因果不并。<a id="a-CX"></a>又违伽他所说。<a id="a-CY"></a>如说。<a id="a-CZ"></a>作恶不即熟等若与他异熟俱故名有异熟者。<a id="a-Ca"></a>则无漏道应名有异熟。<a id="a-Cb"></a>与他异熟俱故。<a id="a-Cc"></a>答应说与自异熟俱故名有异熟。<a id="a-Cd"></a>问如何因果不并。<a id="a-Ce"></a>及违伽他说耶。<a id="a-Cf"></a>答有二种俱。<a id="a-Cg"></a>一者有俱。<a id="a-Ch"></a>二者并俱。<a id="a-Ci"></a>有俱者。<a id="a-Cj"></a>如有因有果。<a id="a-Ck"></a>有所缘有异熟等。<a id="a-Cl"></a>并俱者。<a id="a-Cm"></a>如有寻有伺。<a id="a-Cn"></a>有喜有作意等。<a id="a-Co"></a>此中依有俱而作论。<a id="a-Cp"></a>如有俱并俱。<a id="a-Cq"></a>有俱不相离俱亦尔。<a id="a-Cr"></a>有说。<a id="a-Cs"></a>有三种俱。<a id="a-Ct"></a>一者远俱。<a id="a-Cu"></a>二者近俱。<a id="a-Cv"></a>三远近俱。<a id="a-Cw"></a>前二如前。<a id="a-Cx"></a>远近俱者如有漏有随眠有缘有事等。<a id="a-Cy"></a>此中但依远俱作论。<a id="a-Cz"></a>问何故名异熟。<a id="a-D0"></a>答异类而熟。<a id="a-D1"></a>故名异熟。<a id="a-D2"></a>熟有二种。<a id="a-D3"></a>一同类。<a id="a-D4"></a>二异类。<a id="a-D5"></a>同类熟者。<a id="a-D6"></a>谓等流果。<a id="a-D7"></a>异类熟者。<a id="a-D8"></a>谓异熟果。<a id="a-D9"></a>余如结蕴广说此二十二根几见所断。<a id="a-DA"></a>乃至广说。<a id="a-DB"></a>问何故作此论。<a id="a-DC"></a>答欲止他宗显己义故。<a id="a-DD"></a>如譬喻者说。<a id="a-DE"></a>无有世俗道能断烦恼。<a id="a-DF"></a>彼大德说。<a id="a-DG"></a>异生无有断随眠者。<a id="a-DH"></a>但能伏缠。<a id="a-DI"></a>亦非世俗道有永断义。<a id="a-DJ"></a>由契经言。<a id="a-DK"></a>圣慧见已方能断故。<a id="a-DL"></a>为遮彼说。<a id="a-DM"></a>显世俗道亦能永断。<a id="a-DN"></a>诸异生类亦断随眠。<a id="a-DO"></a>故契经说。<a id="a-DP"></a>嗢达洛迦遏逻摩子。<a id="a-DQ"></a>断欲断色。<a id="a-DR"></a>乃至断于无所有处。<a id="a-DS"></a>生于非想非非想处。<a id="a-DT"></a>又说。<a id="a-DU"></a>有外道仙能离欲染。<a id="a-DV"></a>如是等所言圣慧见已方能断者。<a id="a-DW"></a>显能究竟断有顶染。<a id="a-DX"></a>或有说言。<a id="a-DY"></a>诸世俗道虽能永断。<a id="a-DZ"></a>但是异生而非圣者。<a id="a-Da"></a>非舍胜道用劣道故。<a id="a-Db"></a>为止彼意。<a id="a-Dc"></a>显诸圣者亦以世俗道离八地染。<a id="a-Dd"></a>有作是说。<a id="a-De"></a>顿断非渐。<a id="a-Df"></a>金刚喻定现在前时。<a id="a-Dg"></a>一切烦恼一时断故。<a id="a-Dh"></a>为遮彼执显必渐断。<a id="a-Di"></a>四沙门果渐次得故。<a id="a-Dj"></a>有执。<a id="a-Dk"></a>现观唯顿非渐。<a id="a-Dl"></a>为遮彼说显渐非顿。<a id="a-Dm"></a>又为显示有二部结二部对治。<a id="a-Dn"></a>故作斯论。</p>
  <p id="aDo">此二十二根。<a id="a-Dp"></a>几见所断。<a id="a-Dq"></a>几修所断。<a id="a-Dr"></a>几不断。<a id="a-Ds"></a>答九修所断。<a id="a-Dt"></a>三不断。<a id="a-Du"></a>十应分别。<a id="a-Dv"></a>九修所断者。<a id="a-Dw"></a>谓七色命苦根。<a id="a-Dx"></a>三不断者。<a id="a-Dy"></a>谓三无漏根。<a id="a-Dz"></a>十应分别者。<a id="a-E0"></a>谓意四受信等五根。<a id="a-E1"></a>谓意根或见所断。<a id="a-E2"></a>或修所断。<a id="a-E3"></a>或不断。<a id="a-E4"></a>云何见所断。<a id="a-E5"></a>谓意根随信随法行。<a id="a-E6"></a>现观边忍所断。<a id="a-E7"></a>此复云何。<a id="a-E8"></a>谓见所断八十八随眠相应意根。<a id="a-E9"></a>云何修所断。<a id="a-EA"></a>谓意根学见迹修所断。<a id="a-EB"></a>此复云何。<a id="a-EC"></a>谓修所断十随眠相应意根。<a id="a-ED"></a>及不染污有漏意根。<a id="a-EE"></a>云何不断。<a id="a-EF"></a>谓无漏意根。<a id="a-EG"></a>如意根。<a id="a-EH"></a>舍根亦尔。<a id="a-EI"></a>乐根或见所断。<a id="a-EJ"></a>或修所断。<a id="a-EK"></a>或不断。<a id="a-EL"></a>云何见所断。<a id="a-EM"></a>谓乐根随信随法行。<a id="a-EN"></a>现观边忍所断。<a id="a-EO"></a>此复云何。<a id="a-EP"></a>谓见所断二十八随眠相应乐根。<a id="a-EQ"></a>即第三静虑见所断。<a id="a-ER"></a>云何修所断。<a id="a-ES"></a>谓乐根学见迹修所断。<a id="a-ET"></a>此复云何。<a id="a-EU"></a>谓修所断五随眠相应乐根。<a id="a-EV"></a>及不染污有漏乐根。<a id="a-EW"></a>五随眠者。<a id="a-EX"></a>谓欲界贪无明。<a id="a-EY"></a>色界贪慢无明。</p>
  <p id="aEZ">云何不断。<a id="a-Ea"></a>谓无漏乐根。<a id="a-Eb"></a>喜根或见所断。<a id="a-Ec"></a>或修所断。<a id="a-Ed"></a>或不断。<a id="a-Ee"></a>云何见所断。<a id="a-Ef"></a>谓喜根随信随法行。<a id="a-Eg"></a>现观边忍所断。<a id="a-Eh"></a>此复云何谓见所断五十二随眠相应喜根。<a id="a-Ei"></a>五十二随眠者。<a id="a-Ej"></a>谓欲界二十四。<a id="a-Ek"></a>除嗔疑八。<a id="a-El"></a>色界二十八。<a id="a-Em"></a>云何修所断。<a id="a-En"></a>谓喜根学见迹修所断。<a id="a-Eo"></a>此复云何。<a id="a-Ep"></a>谓修所断六随眠相应喜根。<a id="a-Eq"></a>及不染污有漏喜根。<a id="a-Er"></a>六随眠者。<a id="a-Es"></a>谓欲色界贪慢无明。<a id="a-Et"></a>云何不断。<a id="a-Eu"></a>谓无漏喜根忧根。<a id="a-Ev"></a>或见所断。<a id="a-Ew"></a>或修所断。<a id="a-Ex"></a>云何见所断。<a id="a-Ey"></a>谓忧根随信随法行。<a id="a-Ez"></a>现观边忍所断。<a id="a-F0"></a>此复云何。<a id="a-F1"></a>谓见所断十六随眠相应忧根。<a id="a-F2"></a>十六随眠者。<a id="a-F3"></a>谓欲界邪见嗔疑无明名四。<a id="a-F4"></a>云何修所断。<a id="a-F5"></a>谓忧根学见迹修所断。<a id="a-F6"></a>此复云何。<a id="a-F7"></a>谓修所断二随眠相应忧根。<a id="a-F8"></a>及不染污忧根。<a id="a-F9"></a>二随眠者。<a id="a-FA"></a>谓欲界嗔无明。<a id="a-FB"></a>信等五根或修所断。<a id="a-FC"></a>或不断。<a id="a-FD"></a>云何修所断。<a id="a-FE"></a>谓有漏信等五根。<a id="a-FF"></a>云何不断。<a id="a-FG"></a>谓无漏信等五根。</p>
  <p id="aFH">已分别诸根见断等。<a id="a-FI"></a>彼见断等义今当说。<a id="a-FJ"></a>问云何名见所断修所断耶。<a id="a-FK"></a>如见不离修修不离见。<a id="a-FL"></a>见道中如实修可得。<a id="a-FM"></a>修道中如实见可得。<a id="a-FN"></a>慧名为见。<a id="a-FO"></a>不放逸名修。<a id="a-FP"></a>此中说何名为如实。<a id="a-FQ"></a>此中意说。<a id="a-FR"></a>偏多猛利名为如实。<a id="a-FS"></a>谓见道中慧多不放逸少。<a id="a-FT"></a>修道中不放逸多慧少。<a id="a-FU"></a>或复此中意说。<a id="a-FV"></a>平等名为如实。<a id="a-FW"></a>谓见道中随有尔所慧。<a id="a-FX"></a>即有尔所不放逸。<a id="a-FY"></a>修道中随有尔所不放逸。<a id="a-FZ"></a>即有尔所慧。<a id="a-Fa"></a>尊者世友作如是说。<a id="a-Fb"></a>观四圣谛断诸烦恼。<a id="a-Fc"></a>云何分别。<a id="a-Fd"></a>此是见所断。<a id="a-Fe"></a>此是修所断。<a id="a-Ff"></a>答由见而断。<a id="a-Fg"></a>由见而除。<a id="a-Fh"></a>由见变吐。<a id="a-Fi"></a>名见所断。<a id="a-Fj"></a>有说。<a id="a-Fk"></a>见所断亦应言修所断。<a id="a-Fl"></a>以见道中如实修可得故。<a id="a-Fm"></a>如是说者。<a id="a-Fn"></a>由见而断。<a id="a-Fo"></a>由见而除。<a id="a-Fp"></a>由见变吐名见所断。<a id="a-Fq"></a>如所得道。<a id="a-Fr"></a>若习若修若多修习。<a id="a-Fs"></a>分齐断。<a id="a-Ft"></a>限量断。<a id="a-Fu"></a>渐令薄究竟断。<a id="a-Fv"></a>名修所断。<a id="a-Fw"></a>有说。<a id="a-Fx"></a>修所断亦应言见所断。<a id="a-Fy"></a>以修道中如实见可得故。<a id="a-Fz"></a>如是说者。<a id="a-G0"></a>如所得道。<a id="a-G1"></a>若习若修若多修习。<a id="a-G2"></a>分齐断。<a id="a-G3"></a>限量断。<a id="a-G4"></a>渐令薄究竟断。<a id="a-G5"></a>名修所断。<a id="a-G6"></a>问此言有何义。<a id="a-G7"></a>答此说见道。<a id="a-G8"></a>是猛利道暂现在前。<a id="a-G9"></a>九品烦恼一时而断。<a id="a-GA"></a>修道是不猛利道。<a id="a-GB"></a>数习现前九品烦恼九时而断。<a id="a-GC"></a>如利钝刀俱截一物。<a id="a-GD"></a>利者一割便断。<a id="a-GE"></a>钝者数割乃断。<a id="a-GF"></a>有说。<a id="a-GG"></a>若法以见增道断名见所断。<a id="a-GH"></a>若法以修增道断名修所断。<a id="a-GI"></a>有说。<a id="a-GJ"></a>若法以二相道断名见所断。<a id="a-GK"></a>二相者。<a id="a-GL"></a>谓见相慧相。<a id="a-GM"></a>若法以三相道断名修所断。<a id="a-GN"></a>三相者。<a id="a-GO"></a>谓见智慧相。<a id="a-GP"></a>有说。<a id="a-GQ"></a>若法以四相道断名见所断。<a id="a-GR"></a>四相者。<a id="a-GS"></a>谓眼明觉慧相。<a id="a-GT"></a>若法以五相道断名修所断。<a id="a-GU"></a>五相者。<a id="a-GV"></a>谓眼智明觉慧相。<a id="a-GW"></a>有说。<a id="a-GX"></a>若法由忍断名见所断。<a id="a-GY"></a>若法由智断名修所断。<a id="a-GZ"></a>余广说如结蕴初纳息。</p>
 </body>
</html>