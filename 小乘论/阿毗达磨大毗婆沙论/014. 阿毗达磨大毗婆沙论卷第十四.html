<!doctype html>
<html id="z3IBVaO11V" data-ver="927">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第十四</h1>
  <h2 id="a2">杂蕴第一中智纳息第二之六</h2>
  <p id="a3">诸过去彼一切尽耶。<a id="a-4"></a>答应作四句。<a id="a-5"></a>过去有二种。<a id="a-6"></a>如前说。<a id="a-7"></a>尽亦有二种。<a id="a-8"></a>如过去说。<a id="a-9"></a>此中俱依二种作论。<a id="a-A"></a>过去与尽互有广狭。<a id="a-B"></a>故作四句。<a id="a-C"></a>有过去非尽。<a id="a-D"></a>谓如具寿邬陀夷言。<a id="a-E"></a>一切结过去。<a id="a-F"></a>乃至广说。<a id="a-G"></a>过去者是第二过去。<a id="a-H"></a>非尽者非初尽。<a id="a-I"></a>佛身现在已断尽故。<a id="a-J"></a>有尽非过去。<a id="a-K"></a>谓如佛言。<a id="a-L"></a>此圣弟子已尽地狱。<a id="a-M"></a>已尽傍生。<a id="a-N"></a>已尽饿鬼。<a id="a-O"></a>已尽所有险恶趣坑。<a id="a-P"></a>问此中已尽地狱者。<a id="a-Q"></a>显圣弟子已尽地狱。<a id="a-R"></a>已尽傍生者。<a id="a-S"></a>显此已尽傍生。<a id="a-T"></a>已尽饿鬼者。<a id="a-U"></a>显此已尽饿鬼。<a id="a-V"></a>已尽所有险恶趣坑者。<a id="a-W"></a>显此更何所尽耶。<a id="a-X"></a>答即显上三然前广后略。<a id="a-Y"></a>前别后总前渐后顿。<a id="a-Z"></a>前分别后不分别。<a id="a-a"></a>有说。<a id="a-b"></a>已尽地狱傍生饿鬼者。<a id="a-c"></a>显此已尽三恶趣自性。<a id="a-d"></a>已尽所有险恶趣坑者。<a id="a-e"></a>显此已尽彼中有。<a id="a-f"></a>有说。<a id="a-g"></a>已尽地狱等者。<a id="a-h"></a>显已尽地狱等。<a id="a-i"></a>已尽所有险恶趣坑者。<a id="a-j"></a>显已尽人中扇搋半择迦无形二形。<a id="a-k"></a>彼是人中险恶趣坑故。<a id="a-l"></a>有说。<a id="a-m"></a>前显已尽地狱傍生饿鬼。<a id="a-n"></a>后显已尽住不律仪。<a id="a-o"></a>彼当堕险恶趣坑故有说。<a id="a-p"></a>前显已尽地狱傍生饿鬼。<a id="a-q"></a>后显已尽造五无间业。<a id="a-r"></a>彼无间生堕地狱故。<a id="a-s"></a>有说前显已尽地狱傍生饿鬼。<a id="a-t"></a>后显已尽断善根者。<a id="a-u"></a>以断善者如险恶趣坑故。<a id="a-v"></a>若不续善根死必堕地狱故。<a id="a-w"></a>有说。<a id="a-x"></a>前显已尽地狱等果。<a id="a-y"></a>后显已尽地狱等因。<a id="a-z"></a>如契经说。<a id="a-10"></a>汝等苾刍。<a id="a-11"></a>若见行身语意恶行者。<a id="a-12"></a>应知已见地狱或余恶趣。<a id="a-13"></a>有说。<a id="a-14"></a>前显已尽地狱傍生饿鬼。<a id="a-15"></a>后复言已尽所有险者。<a id="a-16"></a>重显已尽地狱。<a id="a-17"></a>以地狱中无善果故。<a id="a-18"></a>恶趣者重显已尽饿鬼。<a id="a-19"></a>彼常贫穷乏资缘故。<a id="a-1A"></a>坑者重显已尽傍生。<a id="a-1B"></a>身心堕彼难可出故。<a id="a-1C"></a>有成劫时生。<a id="a-1D"></a>彼坏劫时方命终故。<a id="a-1E"></a>有说。<a id="a-1F"></a>前显已尽地狱傍生饿鬼。<a id="a-1G"></a>后复言已尽所有险恶趣坑者。<a id="a-1H"></a>皆重显已尽三恶趣果。<a id="a-1I"></a>谓三恶趣皆是极险。<a id="a-1J"></a>众恶所趣所堕坑故。<a id="a-1K"></a>问今地狱中犹有种种镬汤炉炭。<a id="a-1L"></a>及狱卒等无量苦具。<a id="a-1M"></a>如何言尽耶。<a id="a-1N"></a>答不往不生故说为尽。<a id="a-1O"></a>谓圣弟子不复往彼处。<a id="a-1P"></a>不复生彼蕴界处故。<a id="a-1Q"></a>此已得彼非择灭故。<a id="a-1R"></a>问亦有异生得地狱等非择灭者。<a id="a-1S"></a>何故但说圣弟子耶。</p>
  <p id="a1T">答诸圣弟子皆已尽故。<a id="a-1U"></a>异生品中有未尽者。<a id="a-1V"></a>是故不说。<a id="a-1W"></a>问诸圣弟子亦尽人天。<a id="a-1X"></a>何故但言尽地狱等。<a id="a-1Y"></a>答此中但说一切尽者。<a id="a-1Z"></a>诸圣弟子于人天趣。<a id="a-1a"></a>有未尽者故不说之是谓尽。<a id="a-1b"></a>非过去尽者是第二尽。<a id="a-1c"></a>非过去者非初过去。<a id="a-1d"></a>有过去亦尽。<a id="a-1e"></a>谓所有行已起等起。<a id="a-1f"></a>乃至广说。<a id="a-1g"></a>此皆显示过去诸行。<a id="a-1h"></a>过去者是世过去尽亦尔。<a id="a-1i"></a>有非过去亦非尽谓除前相。<a id="a-1j"></a>此中相声义如前释广说。<a id="a-1k"></a>乃至此复云何。<a id="a-1l"></a>谓除一切过去世法现在佛身。<a id="a-1m"></a>未来圣弟子地狱等蕴界处。<a id="a-1n"></a>取余现在一切未来及无为法。<a id="a-1o"></a>作第四句。</p>
  <p id="a1p">复次若依结断说者。<a id="a-1q"></a>此中依言显所凭义。<a id="a-1r"></a>前四句中。<a id="a-1s"></a>依世尽及不生尽说尽言。<a id="a-1t"></a>今四句中。<a id="a-1u"></a>依断烦恼得择灭尽。<a id="a-1v"></a>建立尽名。<a id="a-1w"></a>有结过去非尽。<a id="a-1x"></a>谓结过去。<a id="a-1y"></a>未断未。<a id="a-1z"></a>遍知未灭未变吐。<a id="a-20"></a>未断者未立断遍知。<a id="a-21"></a>未遍知者未立智遍知。<a id="a-22"></a>未灭者未得择灭。<a id="a-23"></a>未变吐者未弃彼得。<a id="a-24"></a>有说。<a id="a-25"></a>未断者未以无间道断。<a id="a-26"></a>未遍知者未以解脱道遍知。<a id="a-27"></a>未灭者未证彼离系得。<a id="a-28"></a>未变吐者未舍彼系得。<a id="a-29"></a>有说。<a id="a-2A"></a>此四句皆显未弃舍义。<a id="a-2B"></a>此复云何。<a id="a-2C"></a>谓诸异生若具缚者。<a id="a-2D"></a>过去三界见修所断结。<a id="a-2E"></a>已离欲染未离初静虑染者。<a id="a-2F"></a>过去八地见修所断结。<a id="a-2G"></a>乃至已离无所有处染者。<a id="a-2H"></a>过去一地见修所断结。<a id="a-2I"></a>若圣者具缚入正性离生位。<a id="a-2J"></a>苦法智忍时过去三界见修所断结。<a id="a-2K"></a>苦法智已生苦类智未生。<a id="a-2L"></a>过去色无色界见苦所断。<a id="a-2M"></a>乃至三界见集灭道修所断结。<a id="a-2N"></a>乃至道法智已生道类智未生。<a id="a-2O"></a>过去色无色界见道所断。<a id="a-2P"></a>及三界修所断结。<a id="a-2Q"></a>预流者过去三界修所断结。<a id="a-2R"></a>一来者过去欲界修所断三品。<a id="a-2S"></a>及色无色界修所断结。<a id="a-2T"></a>不还者若未离初静虑染。<a id="a-2U"></a>过去八地修所断结。<a id="a-2V"></a>乃至若已离无所有处染。<a id="a-2W"></a>过去一地修所断结。<a id="a-2X"></a>是谓结过去非尽。<a id="a-2Y"></a>有结尽非过去。<a id="a-2Z"></a>谓结未来已断已遍知已灭已变吐。<a id="a-2a"></a>已断者已立断遍知。<a id="a-2b"></a>已遍知者已立智遍知。<a id="a-2c"></a>已灭者已得择灭。<a id="a-2d"></a>已变吐者已弃彼得。<a id="a-2e"></a>有说。<a id="a-2f"></a>已断者已以无间道断。<a id="a-2g"></a>已遍知者已以解脱道遍知。<a id="a-2h"></a>已灭者已证彼离系得。<a id="a-2i"></a>已变吐者已舍彼系得。<a id="a-2j"></a>有说。<a id="a-2k"></a>此四句皆显已弃舍义。<a id="a-2l"></a>此复云何。<a id="a-2m"></a>谓阿罗汉未来三界见修所断结。<a id="a-2n"></a>若不还者已离无所有处染。<a id="a-2o"></a>未来三界见所断。<a id="a-2p"></a>及八地修所断结。<a id="a-2q"></a>乃至未离初静虑染者。<a id="a-2r"></a>未来三界见所断。<a id="a-2s"></a>及一地修所断结。<a id="a-2t"></a>若一来者未来三界见所断。<a id="a-2u"></a>及欲界六品修所断结。<a id="a-2v"></a>若预流者未来三界见所断结。<a id="a-2w"></a>若随信随法行。<a id="a-2x"></a>道法智已生道类智未生。<a id="a-2y"></a>未来三界见苦集灭所断。<a id="a-2z"></a>及欲界见道所断结。<a id="a-30"></a>乃至苦法智已生苦类智未生。<a id="a-31"></a>未来欲界见苦所断结。<a id="a-32"></a>若诸异生已离无所有处染。<a id="a-33"></a>未来八地见修所断结。<a id="a-34"></a>乃至已离欲染未离初静虑染。<a id="a-35"></a>未来一地见修所断结。<a id="a-36"></a>是谓结尽非过去。<a id="a-37"></a>有结过去亦尽。<a id="a-38"></a>谓结过去已断已遍知已灭已变吐。<a id="a-39"></a>已断等言如前广说。<a id="a-3A"></a>此复云何。<a id="a-3B"></a>谓阿罗汉过去三界。<a id="a-3C"></a>见修所断结。<a id="a-3D"></a>广说乃至。<a id="a-3E"></a>若异生已离欲染未离初静虑染。<a id="a-3F"></a>过去一地见修所断结。<a id="a-3G"></a>是谓结过去亦尽。<a id="a-3H"></a>有结非过去亦非尽。<a id="a-3I"></a>谓结未来未断未遍知未灭未变吐。<a id="a-3J"></a>及结现在未断等言如前广说。<a id="a-3K"></a>此复云何。<a id="a-3L"></a>谓诸异生若具缚者。<a id="a-3M"></a>未来三界见修所断结。<a id="a-3N"></a>广说乃至。<a id="a-3O"></a>若不还者已离无所有处染。<a id="a-3P"></a>未来一地修所断结。<a id="a-3Q"></a>及一切现在结。<a id="a-3R"></a>是谓结非过去亦非尽。<a id="a-3S"></a>诸过去彼一切灭耶。<a id="a-3T"></a>答应作四句。<a id="a-3U"></a>过去有二种。<a id="a-3V"></a>如前说。<a id="a-3W"></a>灭亦有二种。<a id="a-3X"></a>一世灭。<a id="a-3Y"></a>二隐没灭。<a id="a-3Z"></a>此中俱依二种作论。<a id="a-3a"></a>过去与灭互有广狭。<a id="a-3b"></a>故作四句。<a id="a-3c"></a>有过去非灭。<a id="a-3d"></a>谓如具寿邬陀夷言。<a id="a-3e"></a>一切结过去。<a id="a-3f"></a>乃至广说。<a id="a-3g"></a>过去者是第二过去。<a id="a-3h"></a>非灭者非二种灭。<a id="a-3i"></a>佛身现在非隐没故。<a id="a-3j"></a>有灭非过去。<a id="a-3k"></a>谓依世俗小街小舍小器小眼。<a id="a-3l"></a>言是灭街乃至灭眼。<a id="a-3m"></a>谓东方人见小街等说言此灭。<a id="a-3n"></a>即依此义可作是言。<a id="a-3o"></a>颇有眼灭能见色耶。<a id="a-3p"></a>答有。<a id="a-3q"></a>谓现在世同分小眼是谓灭。<a id="a-3r"></a>非过去灭者是第二灭。<a id="a-3s"></a>非过去者非初过去。<a id="a-3t"></a>有过去亦灭。<a id="a-3u"></a>谓所有行已起等起。<a id="a-3v"></a>乃至广说。<a id="a-3w"></a>此皆显示过去诸行。<a id="a-3x"></a>过去者是世过去灭亦尔。<a id="a-3y"></a>有非过去亦非灭。<a id="a-3z"></a>谓除前相。<a id="a-40"></a>此中相声亦如前说。<a id="a-41"></a>广说乃至。<a id="a-42"></a>此复云何。<a id="a-43"></a>谓除一切过去世法。<a id="a-44"></a>现在佛身及小街等。<a id="a-45"></a>取余现在一切未来及无为法。<a id="a-46"></a>作第四句。<a id="a-47"></a>复次若依结断说者。<a id="a-48"></a>此中依言义如前说。<a id="a-49"></a>前四句中依世灭及隐没灭说灭言。<a id="a-4A"></a>今四句中依断烦恼得择灭灭建立灭名。<a id="a-4B"></a>有结过去非灭。<a id="a-4C"></a>谓结过去未断未遍知。<a id="a-4D"></a>未灭未变吐。<a id="a-4E"></a>广说乃至。<a id="a-4F"></a>有结非过去亦非灭。<a id="a-4G"></a>谓结未来未断未遍知未灭未变吐及结现在。<a id="a-4H"></a>此中一切义如前说。</p>
  <p id="a4I">如是所说五四句中。<a id="a-4J"></a>前三四句依世施设及圣施设说。<a id="a-4K"></a>依世语言。<a id="a-4L"></a>及圣语言说。<a id="a-4M"></a>依世俗及胜义说。<a id="a-4N"></a>依契经及现见说。<a id="a-4O"></a>后二四句唯依圣施设圣语言胜义契经说。<a id="a-4P"></a>问后二四句中。<a id="a-4Q"></a>何故但说结不说结法耶。<a id="a-4R"></a>答彼作论者。<a id="a-4S"></a>意欲尔故。<a id="a-4T"></a>乃至广说。<a id="a-4U"></a>有说应说而不说者。<a id="a-4V"></a>当知此义有余。<a id="a-4W"></a>有说。<a id="a-4X"></a>已说结。<a id="a-4Y"></a>当知亦已说结法。<a id="a-4Z"></a>所以者何。<a id="a-4a"></a>依结立结法故。<a id="a-4b"></a>又同一对治故。<a id="a-4c"></a>有说。<a id="a-4d"></a>诸结自性断。<a id="a-4e"></a>断已不成就。<a id="a-4f"></a>是故说之。<a id="a-4g"></a>结法不定是故不说。<a id="a-4h"></a>有说。<a id="a-4i"></a>诸结多诸过失。<a id="a-4j"></a>坚牢难断难破难越是故说之。<a id="a-4k"></a>结法不尔是故不说。<a id="a-4l"></a>有说。<a id="a-4m"></a>诸结与圣道相违。<a id="a-4n"></a>结法不尔。<a id="a-4o"></a>以善有漏。<a id="a-4p"></a>能与圣道相入出故。<a id="a-4q"></a>无覆无记能与圣道为依止故。<a id="a-4r"></a>然与结相杂故。<a id="a-4s"></a>亦是圣道所断。<a id="a-4t"></a>如灯破闇时亦损炷等。<a id="a-4u"></a>王破他军时亦损自众。<a id="a-4v"></a>有说。<a id="a-4w"></a>诸结是结亦是结法。<a id="a-4x"></a>是故说之。<a id="a-4y"></a>结法非结是故不说。<a id="a-4z"></a>如结结法。<a id="a-50"></a>缚缚法。<a id="a-51"></a>随眠随眠法。<a id="a-52"></a>随烦恼随烦恼法。<a id="a-53"></a>缠缠法。<a id="a-54"></a>垢垢法。<a id="a-55"></a>应知亦尔。<a id="a-56"></a>若于苦生疑此是苦耶。<a id="a-57"></a>此非苦耶。<a id="a-58"></a>乃至广说。<a id="a-59"></a>问何故作此论。<a id="a-5A"></a>答为欲分别契经义故。<a id="a-5B"></a>如契经说。<a id="a-5C"></a>有因论婆罗门。<a id="a-5D"></a>来诣佛所作如是问。<a id="a-5E"></a>沙门乔答摩。<a id="a-5F"></a>疑甚为希有难度非易度。<a id="a-5G"></a>世尊告言。<a id="a-5H"></a>如是如是。<a id="a-5I"></a>婆罗门疑甚为希有难度非易度。<a id="a-5J"></a>所以者何。<a id="a-5K"></a>有古昔婆罗门造明论者。<a id="a-5L"></a>造咒术者上首有十。<a id="a-5M"></a>一頞瑟搩迦。<a id="a-5N"></a>二婆莫迦。<a id="a-5O"></a>三婆莫提婆。<a id="a-5P"></a>四毗湿缚蜜多罗。<a id="a-5Q"></a>五阇莫铎耆尼。<a id="a-5R"></a>六鸯耆罗。<a id="a-5S"></a>七跋罗堕阇。<a id="a-5T"></a>八婆死瑟搋。<a id="a-5U"></a>九迦葉波。<a id="a-5V"></a>十勃栗瞿。<a id="a-5W"></a>如是等诸婆罗门。<a id="a-5X"></a>世虽尊敬皆不度疑而命终。<a id="a-5Y"></a>是故知疑甚为难度。<a id="a-5Z"></a>契经虽作是说而不广分别。<a id="a-5a"></a>彼经是此论所依根本。<a id="a-5b"></a>彼所不说者。<a id="a-5c"></a>今应说之。<a id="a-5d"></a>故作斯论。<a id="a-5e"></a>若于苦生疑。<a id="a-5f"></a>此是苦耶。<a id="a-5g"></a>此非苦耶。<a id="a-5h"></a>当言一心多心耶。<a id="a-5i"></a>答应言多心。<a id="a-5j"></a>谓此是苦耶。<a id="a-5k"></a>是一心。<a id="a-5l"></a>此非苦耶是第二心。<a id="a-5m"></a>于集灭道生疑亦尔。<a id="a-5n"></a>此中邪声显成疑义。<a id="a-5o"></a>若但说此是苦。<a id="a-5p"></a>便成正见。<a id="a-5q"></a>此非苦便成邪见。<a id="a-5r"></a>乃至于道亦尔。<a id="a-5s"></a>由说邪声故成疑义。<a id="a-5t"></a>如是于苦乃至于道。<a id="a-5u"></a>各有二心总成八心。<a id="a-5v"></a>此说极速。<a id="a-5w"></a>于四圣谛次第疑者有此八心。<a id="a-5x"></a>如现观时。<a id="a-5y"></a>从苦法智忍。<a id="a-5z"></a>乃至道类智十六刹那。<a id="a-60"></a>有说。<a id="a-61"></a>此八非八刹那。<a id="a-62"></a>以一一心生灭速疾。<a id="a-63"></a>若作是念。<a id="a-64"></a>此是苦耶。<a id="a-65"></a>中间已经百千生灭。<a id="a-66"></a>余心亦尔。<a id="a-67"></a>但本论师欲令弟子易解了。<a id="a-68"></a>故说多刹那以为一心。<a id="a-69"></a>行相等故。<a id="a-6A"></a>颇有一心。<a id="a-6B"></a>有疑无疑耶。<a id="a-6C"></a>乃至广说。<a id="a-6D"></a>问何故作此论。<a id="a-6E"></a>答为令疑者得决定故。<a id="a-6F"></a>谓阿毗达磨者说一心聚。<a id="a-6G"></a>有多法俱。<a id="a-6H"></a>生于中有是犹豫谓疑。<a id="a-6I"></a>有是决定谓慧。<a id="a-6J"></a>有非犹豫非决定谓余心所。<a id="a-6K"></a>勿有生疑即有疑心。<a id="a-6L"></a>是无疑心。<a id="a-6M"></a>即无疑心。<a id="a-6N"></a>是有疑心为令此疑得决定故。<a id="a-6O"></a>显有疑心异无疑心异故作斯论。<a id="a-6P"></a>颇有一心有疑无疑耶。<a id="a-6Q"></a>答无。<a id="a-6R"></a>问此言。<a id="a-6S"></a>为约心聚。<a id="a-6T"></a>为约所缘说耶。<a id="a-6U"></a>若约心聚说者。<a id="a-6V"></a>则一心聚中有是疑有非疑。<a id="a-6W"></a>如前已说。<a id="a-6X"></a>何故言无。<a id="a-6Y"></a>若约所缘说者。<a id="a-6Z"></a>则于一佛心有有疑。<a id="a-6a"></a>谓异生有无疑。<a id="a-6b"></a>谓圣者亦不应言无。<a id="a-6c"></a>何故答言无也。<a id="a-6d"></a>答此约心聚故答言无。<a id="a-6e"></a>谓诸心聚若有疑者名有疑心。<a id="a-6f"></a>若无疑者名无疑心。<a id="a-6g"></a>是故有疑心异无疑心异。<a id="a-6h"></a>然此中说无疑心者。<a id="a-6i"></a>于四圣谛或了是有或拨为无。<a id="a-6j"></a>非但与疑不相应起。<a id="a-6k"></a>所以者何。<a id="a-6l"></a>谓于苦谛。<a id="a-6m"></a>若言此是苦耶。<a id="a-6n"></a>此心有疑。<a id="a-6o"></a>若言此是苦。<a id="a-6p"></a>此心无疑。<a id="a-6q"></a>若言此非苦耶。<a id="a-6r"></a>此心有疑。<a id="a-6s"></a>若言此非苦。<a id="a-6t"></a>此心无疑。<a id="a-6u"></a>于集灭道应知亦尔。<a id="a-6v"></a>应知此中有十六心。<a id="a-6w"></a>于四圣谛各有四故。<a id="a-6x"></a>谓八是疑。<a id="a-6y"></a>四是正见。<a id="a-6z"></a>四是邪见。<a id="a-70"></a>前四种疑引四正见。<a id="a-71"></a>后四种疑引四邪见。<a id="a-72"></a>谓此是苦等是正见。<a id="a-73"></a>此非苦等是邪见故。<a id="a-74"></a>问何等补特伽罗疑能引生正见。<a id="a-75"></a>何等补特伽罗疑能引生邪见。<a id="a-76"></a>答若好与此法共住者。<a id="a-77"></a>彼疑引生正见若好与外道共住者。<a id="a-78"></a>彼疑引生邪见。<a id="a-79"></a>复次若乐习内论者。<a id="a-7A"></a>彼疑引生正见。<a id="a-7B"></a>若乐习外论者。<a id="a-7C"></a>彼疑引生邪见。<a id="a-7D"></a>复次若爱亲近善士听闻正法者。<a id="a-7E"></a>彼疑引生正见。<a id="a-7F"></a>若爱亲近不善士听闻不正法者。<a id="a-7G"></a>彼疑引生邪见。<a id="a-7H"></a>复次若因力加行力不放逸力增上者。<a id="a-7I"></a>彼疑引生正见。<a id="a-7J"></a>若因力加行力不放逸力非增上者。<a id="a-7K"></a>彼疑引生邪见。</p>
  <p id="a7L">如契经说。<a id="a-7M"></a>有三种冥身。<a id="a-7N"></a>谓于三世疑惑犹豫。<a id="a-7O"></a>问冥身自性应是无明。<a id="a-7P"></a>何故说疑。<a id="a-7Q"></a>答彼相似故。<a id="a-7R"></a>谓诸烦恼中无有不了。<a id="a-7S"></a>行相与无明相似犹如疑者。<a id="a-7T"></a>是故说疑。<a id="a-7U"></a>有说。<a id="a-7V"></a>冥身自性实是无明。<a id="a-7W"></a>疑是无明依处舍宅是故说疑。<a id="a-7X"></a>如施设论说。<a id="a-7Y"></a>疑是无知依处舍宅故。<a id="a-7Z"></a>有说。<a id="a-7a"></a>疑与无明亲近住故。<a id="a-7b"></a>谓若有疑处必有无明。<a id="a-7c"></a>如世于亲说彼是我是。<a id="a-7d"></a>故说疑。<a id="a-7e"></a>有说。<a id="a-7f"></a>疑与无明相类同故。<a id="a-7g"></a>谓彼于境俱不决定二分而转是故说疑。<a id="a-7h"></a>有说。<a id="a-7i"></a>彼经为成不成法故。<a id="a-7j"></a>谓无明为冥身自性。<a id="a-7k"></a>不说自成而疑亦有冥身之义。<a id="a-7l"></a>然不显了是故偏说。<a id="a-7m"></a>问世尊何故但说缘世疑为冥身。<a id="a-7n"></a>不说缘无为疑耶。<a id="a-7o"></a>答应说而不说者。<a id="a-7p"></a>当知此义有余。<a id="a-7q"></a>有说。<a id="a-7r"></a>彼经依多分说。<a id="a-7s"></a>谓多缘世起此冥身。<a id="a-7t"></a>少缘无为是以不说。<a id="a-7u"></a>有说。<a id="a-7v"></a>有为粗显于中生疑。<a id="a-7w"></a>圣所诃责说为冥者。<a id="a-7x"></a>无为微细难可觉了于中生疑。<a id="a-7y"></a>圣不诃责是以不说。<a id="a-7z"></a>如昼颠蹶为世所诃说为盲者。<a id="a-80"></a>夜分颠蹶世则不诃。<a id="a-81"></a>彼亦如是。<a id="a-82"></a>有说。<a id="a-83"></a>外道于世起增上愚。<a id="a-84"></a>疑惑犹豫是故偏说。<a id="a-85"></a>如契经言。<a id="a-86"></a>我于过去。<a id="a-87"></a>为曾有为非曾有。<a id="a-88"></a>何所曾有。<a id="a-89"></a>云何曾有。<a id="a-8A"></a>我于未来为当有为非当有。<a id="a-8B"></a>何所当有。<a id="a-8C"></a>云何当有。<a id="a-8D"></a>于内犹豫此物是何。<a id="a-8E"></a>此物云何。<a id="a-8F"></a>当何所有。<a id="a-8G"></a>如是有情生从何来。<a id="a-8H"></a>没往何所。<a id="a-8I"></a>外道于世数。<a id="a-8J"></a>起如是增上犹豫。<a id="a-8K"></a>是故偏说。<a id="a-8L"></a>有说。<a id="a-8M"></a>若愚若智内道外道。<a id="a-8N"></a>世间论者乃至童竖皆知有世。<a id="a-8O"></a>谓彼皆了有去来今。<a id="a-8P"></a>而于中疑甚为盲冥故说冥身。<a id="a-8Q"></a>涅槃离相极难觉了。<a id="a-8R"></a>虽猛利智犹不能穷。<a id="a-8S"></a>故于彼疑此中不说。<a id="a-8T"></a>有说。<a id="a-8U"></a>佛观未来。<a id="a-8V"></a>有诸弟子拨无过未。<a id="a-8W"></a>故说于世起疑惑者名为冥身。</p>
  <p id="a8X">如契经说。<a id="a-8Y"></a>有五种心栽。<a id="a-8Z"></a>一者疑佛。<a id="a-8a"></a>二者疑法。<a id="a-8b"></a>三者疑戒。<a id="a-8c"></a>四者疑教。<a id="a-8d"></a>五者嗔僧。<a id="a-8e"></a>如彼经说。<a id="a-8f"></a>有五心栽。<a id="a-8g"></a>云何为五。<a id="a-8h"></a>谓于大师及法戒教疑惑犹豫。<a id="a-8i"></a>不悟入不信解不害心栽。<a id="a-8j"></a>于佛所赞叹有智同梵行者。<a id="a-8k"></a>嗔恚毁骂陵辱触恼不害心栽。<a id="a-8l"></a>问此五心栽以何为体。<a id="a-8m"></a>答疑嗔为体。<a id="a-8n"></a>前四是疑第五是嗔。<a id="a-8o"></a>问嗔可尔。<a id="a-8p"></a>疑云何。<a id="a-8q"></a>如契经说。<a id="a-8r"></a>栽有三种。<a id="a-8s"></a>谓贪嗔痴。<a id="a-8t"></a>品类足论亦作是说。<a id="a-8u"></a>嗔云何。<a id="a-8v"></a>谓于有情。<a id="a-8w"></a>作损害作栽檗无处说疑为栽自性。<a id="a-8x"></a>此中何以说耶。<a id="a-8y"></a>答彼相似故谓诸烦恼中。<a id="a-8z"></a>无有非栽自性而作栽事。<a id="a-90"></a>犹如疑者。<a id="a-91"></a>如施设论说。<a id="a-92"></a>疑覆蔽心。<a id="a-93"></a>令心刚强作栽檗事。<a id="a-94"></a>尚不令心得邪决定。<a id="a-95"></a>况正决定。<a id="a-96"></a>譬如良田若不耕垦。<a id="a-97"></a>即便坚硬多诸株杌。<a id="a-98"></a>秽草不植。<a id="a-99"></a>何况嘉苗。<a id="a-9A"></a>有说。<a id="a-9B"></a>疑与嗔恚行相所对。<a id="a-9C"></a>俱相似故说为心栽。<a id="a-9D"></a>行相相似者。<a id="a-9E"></a>俱戚行相转故。<a id="a-9F"></a>所对相似者。<a id="a-9G"></a>俱对欢行相故。<a id="a-9H"></a>问何故疑佛说为心栽。<a id="a-9I"></a>非疑僧耶。<a id="a-9J"></a>答不应生处而妄生者说名心栽。<a id="a-9K"></a>佛无一切恶行过失。<a id="a-9L"></a>而生猜疑是名非处。<a id="a-9M"></a>于法戒教应知亦尔。<a id="a-9N"></a>僧有少分恶行过失。<a id="a-9O"></a>而猜疑者是应处起不名心栽。<a id="a-9P"></a>问何故嗔僧说名心栽。<a id="a-9Q"></a>非嗔佛耶。<a id="a-9R"></a>答僧有少分恶行过失。<a id="a-9S"></a>缘之生嗔性必尤重故名心栽。<a id="a-9T"></a>佛无一切恶行过失。<a id="a-9U"></a>生嗔则轻是故不说。<a id="a-9V"></a>于法戒教应知亦尔。<a id="a-9W"></a>有余师说。<a id="a-9X"></a>于非重过施设心栽。<a id="a-9Y"></a>于僧生疑其过则重。<a id="a-9Z"></a>以应处起难可断故不名心栽。<a id="a-9a"></a>佛无诸过而能缘之生嗔性必尤重难断亦非心栽。<a id="a-9b"></a>于法戒教亦复如是。</p>
  <p id="a9c">云何多名身。<a id="a-9d"></a>乃至广说。<a id="a-9e"></a>问何故作此论。<a id="a-9f"></a>答是作论者意欲尔故。<a id="a-9g"></a>乃至广说。<a id="a-9h"></a>有说。<a id="a-9i"></a>为欲分别契经义故。<a id="a-9j"></a>如契经说。<a id="a-9k"></a>苾刍当知如来出世。<a id="a-9l"></a>便有名身句身文身。<a id="a-9m"></a>出现世间。<a id="a-9n"></a>虽作是说而不分别。<a id="a-9o"></a>云何名身句身文身。<a id="a-9p"></a>今欲分别故作斯论。<a id="a-9q"></a>有说。<a id="a-9r"></a>为令疑者得决定故。<a id="a-9s"></a>谓此论中分别种种甚深妙义。<a id="a-9t"></a>或有生疑论者。<a id="a-9u"></a>于义虽得善巧。<a id="a-9v"></a>而于其文或不善巧为令此疑得决定故。<a id="a-9w"></a>显于文义俱得善巧故作斯论。<a id="a-9x"></a>有说。<a id="a-9y"></a>为止他宗显己义故。<a id="a-9z"></a>谓或有执名句文身。<a id="a-A0"></a>非实有法如譬喻者。<a id="a-A1"></a>或复有执名句文身。<a id="a-A2"></a>声为自性如声论者。<a id="a-A3"></a>为止彼执显名身等是实有法。<a id="a-A4"></a>是不相应行蕴所摄故作斯论。<a id="a-A5"></a>有说。<a id="a-A6"></a>欲显世尊三无数劫。<a id="a-A7"></a>所设劬劳有大果故。<a id="a-A8"></a>谓佛过去无量劫前应得灭度。<a id="a-A9"></a>所以经于三无数劫修习。<a id="a-AA"></a>百千难行苦行。<a id="a-AB"></a>但为利他。<a id="a-AC"></a>夫利他者。<a id="a-AD"></a>必于名身句身文身。<a id="a-AE"></a>皆得善巧。<a id="a-AF"></a>以善巧故。<a id="a-AG"></a>能为他说蕴界处等。<a id="a-AH"></a>令得涅槃究竟饶益是名大果。<a id="a-AI"></a>有说。<a id="a-AJ"></a>为欲建立三种菩提增上缘故。<a id="a-AK"></a>谓若以上品觉慧。<a id="a-AL"></a>觉名句文身名佛菩提。<a id="a-AM"></a>若以中品觉慧。<a id="a-AN"></a>觉名句文身名独觉菩提。<a id="a-AO"></a>若以下品觉慧。<a id="a-AP"></a>觉名句文身名声闻菩提。<a id="a-AQ"></a>有说。<a id="a-AR"></a>欲显佛是无量无边说法者故。<a id="a-AS"></a>谓佛善达名句文身。<a id="a-AT"></a>能为众生说法无尽。<a id="a-AU"></a>有说。<a id="a-AV"></a>欲显世尊异独觉故。<a id="a-AW"></a>谓佛独觉皆不由师自能觉悟。<a id="a-AX"></a>而于名等唯佛善知。<a id="a-AY"></a>独觉不尔。<a id="a-AZ"></a>有说。<a id="a-Aa"></a>为欲照了杂染清净。<a id="a-Ab"></a>二法性相令他知故。<a id="a-Ac"></a>谓名身等是能照了染净根本。<a id="a-Ad"></a>若无名等杂染清净不可显示。<a id="a-Ae"></a>有说。<a id="a-Af"></a>欲显于名身等观察。<a id="a-Ag"></a>不观察者引大义利大衰损故。<a id="a-Ah"></a>谓修行者。<a id="a-Ai"></a>若能观察名句文身则能制伏。<a id="a-Aj"></a>犹如积山烦恼恶行。<a id="a-Ak"></a>虽遭骂辱能堪忍故。<a id="a-Al"></a>若不观察名句文身。<a id="a-Am"></a>则烦恼恶行如河流不绝。<a id="a-An"></a>如骂太子毗卢释迦言。<a id="a-Ao"></a>婢子何以升我释种堂。<a id="a-Ap"></a>彼以不能观察如是四五字故。<a id="a-Aq"></a>牵引无量百千众生堕大地狱。<a id="a-Ar"></a>问彼修行者得他骂时。<a id="a-As"></a>云何观察令嗔不起。<a id="a-At"></a>答所言阿俱卢舍缦者。<a id="a-Au"></a>是为骂我。<a id="a-Av"></a>若除阿字但是唤我。<a id="a-Aw"></a>若除缦字直是骂声。<a id="a-Ax"></a>若二字俱除直名为唤。<a id="a-Ay"></a>彼修行者得他骂时。<a id="a-Az"></a>便审观察此诸字中。<a id="a-B0"></a>若无阿者便是唤我何为生嗔。<a id="a-B1"></a>若无缦者但有骂声。<a id="a-B2"></a>不关于我何由得嗔。<a id="a-B3"></a>若二字俱无直名为唤。<a id="a-B4"></a>于我何苦而得生嗔。<a id="a-B5"></a>复次行者得他骂时。<a id="a-B6"></a>便审观察如是诸字。<a id="a-B7"></a>此方是骂他方是赞。<a id="a-B8"></a>我若于此生嗔生忧。<a id="a-B9"></a>若于他方生贪生喜。<a id="a-BA"></a>则常忧常喜常嗔常贪。<a id="a-BB"></a>谁有疲苦与我比者。<a id="a-BC"></a>由此观察便不生嗔。<a id="a-BD"></a>复次行者得他骂时。<a id="a-BE"></a>便审观察有赞我者更无别字。<a id="a-BF"></a>但于骂我诸字之中。<a id="a-BG"></a>颠倒次比此赞与骂既不决定。<a id="a-BH"></a>不应于中生忧生喜。<a id="a-BI"></a>由此于骂不生嗔心。<a id="a-BJ"></a>复次行者得他骂时。<a id="a-BK"></a>应审观察如是语业。<a id="a-BL"></a>谁所成就。<a id="a-BM"></a>为是骂者。<a id="a-BN"></a>为是我身。<a id="a-BO"></a>即知此是骂者成就。<a id="a-BP"></a>便作是念。<a id="a-BQ"></a>彼为自骂何关于我。<a id="a-BR"></a>故不生嗔。<a id="a-BS"></a>复次行者得他骂时。<a id="a-BT"></a>便观骂者身中诸法。<a id="a-BU"></a>骂我法多不骂法多。<a id="a-BV"></a>即知骂法唯摄一界。<a id="a-BW"></a>一处一蕴少分。<a id="a-BX"></a>不骂法摄十七界。<a id="a-BY"></a>一界少分十一处一处少分。<a id="a-BZ"></a>四蕴一蕴少分。<a id="a-Ba"></a>作如是念。<a id="a-Bb"></a>彼骂我者。<a id="a-Bc"></a>骂我法少不骂法多。<a id="a-Bd"></a>何为忘多于少生恚。<a id="a-Be"></a>复次行者得他骂时。<a id="a-Bf"></a>应观一字一刹那顷。<a id="a-Bg"></a>必不成骂。<a id="a-Bh"></a>无有多字多念俱生。<a id="a-Bi"></a>前字生时后字未起。<a id="a-Bj"></a>后字若生前字已灭。<a id="a-Bk"></a>都无骂理但妄分别。<a id="a-Bl"></a>谓之为骂故不应嗔。<a id="a-Bm"></a>复次行者得他骂时。<a id="a-Bn"></a>应观我身及能骂者。<a id="a-Bo"></a>皆念念灭适欲分别。<a id="a-Bp"></a>骂者及我皆已灭无。<a id="a-Bq"></a>谁复于谁应生嗔恨。<a id="a-Br"></a>由此观察故不生嗔。<a id="a-Bs"></a>复次行者得他骂时。<a id="a-Bt"></a>应观诸行离我我所。<a id="a-Bu"></a>作者受者皆不可得。<a id="a-Bv"></a>唯空行聚何为生嗔。<a id="a-Bw"></a>有说。<a id="a-Bx"></a>所以作此论者。<a id="a-By"></a>为显此论文义具故。<a id="a-Bz"></a>谓此论中分别诸法自相共相。<a id="a-C0"></a>名为义具。<a id="a-C1"></a>此中分别名句文身名为文具。<a id="a-C2"></a>有说。<a id="a-C3"></a>为显名句文身有大用故。<a id="a-C4"></a>谓由名等显示分别蕴界处等。<a id="a-C5"></a>无量义门。<a id="a-C6"></a>及能赞述佛法僧宝无边功德。<a id="a-C7"></a>由如是等种种因缘。<a id="a-C8"></a>故作斯论。</p>
  <p id="aC9">云何多名身。<a id="a-CA"></a>答谓多名号异语增语想等想假施设。<a id="a-CB"></a>是谓多名身。<a id="a-CC"></a>此中论者于文善巧。<a id="a-CD"></a>以多文句共显一名。<a id="a-CE"></a>皆是名之差别名故。<a id="a-CF"></a>问此中何故问多名身。<a id="a-CG"></a>而不问名及名身耶。<a id="a-CH"></a>答是作论者意欲尔故。<a id="a-CI"></a>乃至广说。<a id="a-CJ"></a>有说。<a id="a-CK"></a>应问而不问者。<a id="a-CL"></a>当知此义有余。<a id="a-CM"></a>有说。<a id="a-CN"></a>名与名身。<a id="a-CO"></a>二俱摄在多名身中。<a id="a-CP"></a>问多名身则为都问。<a id="a-CQ"></a>有说。<a id="a-CR"></a>此是契经所说。<a id="a-CS"></a>不应问。<a id="a-CT"></a>作论者。<a id="a-CU"></a>契经但问多名身故。<a id="a-CV"></a>论者于中不能增减。<a id="a-CW"></a>问若尔。<a id="a-CX"></a>何故问多名身。<a id="a-CY"></a>而答以名。<a id="a-CZ"></a>答名是根本。<a id="a-Ca"></a>名满名身。<a id="a-Cb"></a>名身复满多名身故。<a id="a-Cc"></a>有说。<a id="a-Cd"></a>依展转因故作是说。<a id="a-Ce"></a>如子孙法。<a id="a-Cf"></a>谓依名有名身。<a id="a-Cg"></a>依名身有多名身故。<a id="a-Ch"></a>问名体是何。<a id="a-Ci"></a>答是不相应行蕴所摄。<a id="a-Cj"></a>文句亦尔。<a id="a-Ck"></a>问何故名名。<a id="a-Cl"></a>答名者名为随名。<a id="a-Cm"></a>为名名为合随者。<a id="a-Cn"></a>如其所作即往相应。<a id="a-Co"></a>名者为此义立。<a id="a-Cp"></a>如求便应合者。<a id="a-Cq"></a>随造颂转令与义会。<a id="a-Cr"></a>此中名具三义故名为名。<a id="a-Cs"></a>心心所法有随有名。<a id="a-Ct"></a>而无合义故不名名。<a id="a-Cu"></a>余不相应色无为法。<a id="a-Cv"></a>有随有合而无名义故亦非名。<a id="a-Cw"></a>问名身者是何义。<a id="a-Cx"></a>答是二名聚集义。<a id="a-Cy"></a>是故一名不名名身。<a id="a-Cz"></a>问多名身是何义答是多名聚集义。<a id="a-D0"></a>如一象二象不名多象身。<a id="a-D1"></a>要众多象名多象身。<a id="a-D2"></a>马等亦尔。<a id="a-D3"></a>句身多句身文身多文身亦复如是。<a id="a-D4"></a>此中有名。<a id="a-D5"></a>有名身。<a id="a-D6"></a>有多名身。<a id="a-D7"></a>有一字所起名。<a id="a-D8"></a>有二字所起名。<a id="a-D9"></a>有多字所起名。<a id="a-DA"></a>一字所起名中。<a id="a-DB"></a>于一字但有名于二字有名身多名身者。<a id="a-DC"></a>有欲令依三字。<a id="a-DD"></a>有欲令依四字。<a id="a-DE"></a>二字所起名中。<a id="a-DF"></a>于二字但有名于四字有名身多名身者。<a id="a-DG"></a>有欲令依六字。<a id="a-DH"></a>有欲令依八字。<a id="a-DI"></a>三字所起名中。<a id="a-DJ"></a>于三字但有名于六字有名身多名身者。<a id="a-DK"></a>有欲令依九字。<a id="a-DL"></a>有欲令依十二字。<a id="a-DM"></a>四字所起名中。<a id="a-DN"></a>于四字但有名于八字。<a id="a-DO"></a>有名身多名身者。<a id="a-DP"></a>有欲令依十二字。<a id="a-DQ"></a>有欲令依十六字。<a id="a-DR"></a>以此为门余多字名应知亦尔。<a id="a-DS"></a>有余师说。<a id="a-DT"></a>一字所起名中。<a id="a-DU"></a>于一字一呼但有名。<a id="a-DV"></a>即于此字再呼有名身。<a id="a-DW"></a>即于此字或三呼或四呼有多名多身。<a id="a-DX"></a>于二字所起名等应知亦尔。</p>
  <p id="aDY">云何多句身。<a id="a-DZ"></a>答诸句能满未满足义。<a id="a-Da"></a>于中连合是谓多句身。<a id="a-Db"></a>为成此义引经为证。<a id="a-Dc"></a>如世尊说。</p>
  <p id="aDd">诸恶莫作　　诸善奉行　　自净其心</p>
  <p id="aDe">是诸佛教</p>
  <p id="aDf">如是四句各能满足。<a id="a-Dg"></a>未满足义于中连合。<a id="a-Dh"></a>是谓多句身。<a id="a-Di"></a>如是四句一一能满。<a id="a-Dj"></a>各自句中。<a id="a-Dk"></a>未满足义于中连合者。<a id="a-Dl"></a>于四句中一一各别。<a id="a-Dm"></a>连合诸字显未满义。<a id="a-Dn"></a>或复连合诸句。<a id="a-Do"></a>显成颂义为多句身。<a id="a-Dp"></a>一一句中有标有释。<a id="a-Dq"></a>谓诸恶者是标。<a id="a-Dr"></a>莫作者是释。<a id="a-Ds"></a>乃至是诸佛者是标。<a id="a-Dt"></a>教者是释。<a id="a-Du"></a>故此颂中有四事满。<a id="a-Dv"></a>一标二释三句四颂。<a id="a-Dw"></a>若说诸恶于标名满。<a id="a-Dx"></a>于释于句于颂未满。<a id="a-Dy"></a>复说莫作于标释句三种名满。<a id="a-Dz"></a>于颂未满。<a id="a-E0"></a>复说诸善若于总颂摽释句满。<a id="a-E1"></a>若于别句摽满非余。<a id="a-E2"></a>乃至复说是诸佛者若于总颂摽释句满。<a id="a-E3"></a>若于别句摽满非余。<a id="a-E4"></a>复说教者一切皆满。<a id="a-E5"></a>此颂处中不长不短八字为句。<a id="a-E6"></a>三十二字为颂。<a id="a-E7"></a>诸经论颂多依此法。<a id="a-E8"></a>计书写数亦依此法。<a id="a-E9"></a>又从六字乃至二十六字皆得为句。<a id="a-EA"></a>然六字者名为初句。<a id="a-EB"></a>二十六字者名为后句。<a id="a-EC"></a>减六字者名短句。<a id="a-ED"></a>过二十六字者名长句。</p>
  <p id="aEE">云何多文身。<a id="a-EF"></a>答诸字众是谓多文身。<a id="a-EG"></a>为成此义引经为证。<a id="a-EH"></a>如世尊说。</p>
  <p id="aEI">欲为颂本　　文即是字　　颂依于名</p>
  <p id="aEJ">及造颂者</p>
  <p id="aEK">此中欲者。<a id="a-EL"></a>是欲造颂欣喜爱乐。<a id="a-EM"></a>为颂本者此欲是颂因集生缘。<a id="a-EN"></a>文即是字者。<a id="a-EO"></a>巧便显了故名为文。<a id="a-EP"></a>此即是字无转尽故。<a id="a-EQ"></a>此即显示能显颂文以字为体。<a id="a-ER"></a>颂依于名者。<a id="a-ES"></a>颂是假有依名而立。<a id="a-ET"></a>亦依文句且说依名。<a id="a-EU"></a>此中依言如林依树。<a id="a-EV"></a>及造颂者。<a id="a-EW"></a>思惟观察作诸伽他名造颂者。<a id="a-EX"></a>颂依造者如蛇依穴水依于泉。<a id="a-EY"></a>乳依乳房与依名异。</p>
  <p id="aEZ">应知。<a id="a-Ea"></a>此中有名有名身有多名身。<a id="a-Eb"></a>有句有句身有多句身。<a id="a-Ec"></a>有文有文身有多文身。<a id="a-Ed"></a>于一字有名无名身无多名身。<a id="a-Ee"></a>无句无句身无多句身。<a id="a-Ef"></a>有文无文身无多文身。<a id="a-Eg"></a>于二字有名有名身无多名身。<a id="a-Eh"></a>无句无句身无多句身。<a id="a-Ei"></a>有文有文身无多文身。<a id="a-Ej"></a>于四字有名有名身有多名身。<a id="a-Ek"></a>无句无句身无多句身。<a id="a-El"></a>有文有文身有多文身。<a id="a-Em"></a>于八字有名有名身有多名身。<a id="a-En"></a>有句无句身无多句身。<a id="a-Eo"></a>有文有文身有多文身。<a id="a-Ep"></a>于十六字有名有名身有多名身。<a id="a-Eq"></a>有句有句身无多句身。<a id="a-Er"></a>有文有文身有多文身。<a id="a-Es"></a>于三十二字有名有名身有多名身。<a id="a-Et"></a>有句有句身有多句身。<a id="a-Eu"></a>有文有文身有多文身。<a id="a-Ev"></a>由此为门于诸字众。<a id="a-Ew"></a>所说多少如理应知。</p>
 </body>
</html>