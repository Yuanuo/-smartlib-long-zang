<!doctype html>
<html id="z3IBVfJ13n" data-ver="950">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第一百五十六</h1>
  <h2 id="a2">根蕴第六中一心纳息第五之二</h2>
  <p id="a3">诸法无学正见相应。<a id="a-4"></a>彼法无学正思惟相应耶。<a id="a-5"></a>答应作四句。<a id="a-6"></a>此中无学正见一切地可得。<a id="a-7"></a>非一切无漏心。<a id="a-8"></a>无学正思惟一切无漏心可得非一切地。<a id="a-9"></a>是故得作大四句。<a id="a-A"></a>有法无学正见相应。<a id="a-B"></a>非无学正思惟。<a id="a-C"></a>谓无学正见相应正思惟。<a id="a-D"></a>及无学正思惟不相应无学正见相应法。<a id="a-E"></a>无学正见相应正思惟者。<a id="a-F"></a>谓无学正见聚中正思惟。<a id="a-G"></a>此但与无学正见相应。<a id="a-H"></a>非无学正思惟。<a id="a-I"></a>自体与自体由三因缘不相应故。<a id="a-J"></a>一无二自性俱起故。<a id="a-K"></a>二前后刹那不并故。<a id="a-L"></a>三诸法不观自体与他为缘故。<a id="a-M"></a>及无学正思惟不相应无学正见相应法者。<a id="a-N"></a>谓静虑中间。<a id="a-O"></a>上三静虑。<a id="a-P"></a>下三无色。<a id="a-Q"></a>无学正见相应法。<a id="a-R"></a>此非无学正思惟相应。<a id="a-S"></a>彼地无正思惟故。<a id="a-T"></a>有法无学正思惟相应。<a id="a-U"></a>非无学正见。<a id="a-V"></a>谓无学正思惟相应正见。<a id="a-W"></a>及无学正见不相应。<a id="a-X"></a>无学正思惟相应法。<a id="a-Y"></a>无学正思惟相应正见者。<a id="a-Z"></a>谓无学正思惟聚中正见此但与无学正思惟相应。<a id="a-a"></a>非无学正见。<a id="a-b"></a>自体与自体由三因缘不相应故。<a id="a-c"></a>及无学正见不相应。<a id="a-d"></a>无学正思惟相应法者。<a id="a-e"></a>谓未至初静虑。<a id="a-f"></a>尽无生智聚中。<a id="a-g"></a>正思惟相应法。<a id="a-h"></a>此非无学正见相应彼聚中无正见故。<a id="a-i"></a>有法无学正见正思惟相应。<a id="a-j"></a>谓除无学正见相应正思惟。<a id="a-k"></a>及除无学正思惟相应正见。<a id="a-l"></a>诸余无学正见正思惟相应法。<a id="a-m"></a>谓此聚中除二自体。<a id="a-n"></a>余心心所与二相应。<a id="a-o"></a>此复云何。<a id="a-p"></a>谓九大地法。<a id="a-q"></a>十大善地法心及伺。<a id="a-r"></a>有法非无学正见正思惟相应。<a id="a-s"></a>谓无学正见不相应正思惟。<a id="a-t"></a>无学正思惟不相应正见。<a id="a-u"></a>及前所不摄心心所法。<a id="a-v"></a>并色无为心不相应行。<a id="a-w"></a>无学正见不相应正思惟者。<a id="a-x"></a>谓尽无生智聚中正思惟。<a id="a-y"></a>此非无学正见相应。<a id="a-z"></a>彼聚中无正见故。<a id="a-10"></a>亦非无学正思惟相应。<a id="a-11"></a>自体与自体不相应故。<a id="a-12"></a>无学正思惟不相应正见者。<a id="a-13"></a>谓静虑中间。<a id="a-14"></a>上三静虑。<a id="a-15"></a>下三无色。<a id="a-16"></a>无学正见。<a id="a-17"></a>此非正见相应。<a id="a-18"></a>自体与自体不相应故。<a id="a-19"></a>亦非无学正思惟相应。<a id="a-1A"></a>彼地中无正思惟故。<a id="a-1B"></a>及前所不摄心心所法者。<a id="a-1C"></a>谓静虑中间。<a id="a-1D"></a>上三静虑。<a id="a-1E"></a>下三无色。<a id="a-1F"></a>尽无生智聚心心所法。<a id="a-1G"></a>及一切学有漏心心所法。<a id="a-1H"></a>并色无为心不相应行。<a id="a-1I"></a>当知皆是第四句摄。<a id="a-1J"></a>诸法无学正见相应。<a id="a-1K"></a>彼法无学正勤相应耶。<a id="a-1L"></a>答应作四句。<a id="a-1M"></a>此中无学正见一切地可得。<a id="a-1N"></a>非一切无漏心。<a id="a-1O"></a>无学正勤一切地。<a id="a-1P"></a>一切无漏心可得。<a id="a-1Q"></a>是故得作中四句。<a id="a-1R"></a>有法无学正见相应非无学正勤。<a id="a-1S"></a>谓无学正见相应正勤。<a id="a-1T"></a>此非无学正勤相应。<a id="a-1U"></a>自体与自体不相应故。<a id="a-1V"></a>有法无学正勤相应。<a id="a-1W"></a>非无学正见。<a id="a-1X"></a>谓无学正见及无学正见不相应。<a id="a-1Y"></a>无学正勤相应法。<a id="a-1Z"></a>无学正见者。<a id="a-1a"></a>自体与自体不相应故。<a id="a-1b"></a>无学正见不相应无学正勤相应法者。<a id="a-1c"></a>谓尽无生智聚中正勤相应法。<a id="a-1d"></a>此非正见相应。<a id="a-1e"></a>彼聚中无正见故。<a id="a-1f"></a>有法无学正见正勤相应。<a id="a-1g"></a>谓除无学正见相应正勤诸余无学正见相应法。<a id="a-1h"></a>正勤多故于此偏除。<a id="a-1i"></a>然此聚中除二自体余心心所皆二相应。<a id="a-1j"></a>此复云何。<a id="a-1k"></a>谓九大地法九大善地法心及寻伺。<a id="a-1l"></a>有法非无学正见正勤相应。<a id="a-1m"></a>谓无学正见不相应正勤。<a id="a-1n"></a>及前所不摄心心所法。<a id="a-1o"></a>并色无为心不相应行。<a id="a-1p"></a>无学正见不相应正勤者。<a id="a-1q"></a>谓尽无生智聚中正勤。<a id="a-1r"></a>此非正见相应。<a id="a-1s"></a>彼聚中无正见故。<a id="a-1t"></a>亦非正勤相应。<a id="a-1u"></a>自体与自体不相应故。<a id="a-1v"></a>及前所不摄心心所法者。<a id="a-1w"></a>此中无余无学心心所法前所不摄。<a id="a-1x"></a>但有一切学有漏心心所法是前所不摄。<a id="a-1y"></a>并色无为心不相应行。<a id="a-1z"></a>当知皆是第四句摄。<a id="a-20"></a>如对正勤对正念正定正解脱亦尔。<a id="a-21"></a>此皆得作中四句故。<a id="a-22"></a>诸法无学正见相应。<a id="a-23"></a>彼法非无学正智相应。<a id="a-24"></a>诸法无学正智相应彼法非无学正见相应。<a id="a-25"></a>以此二法不俱起故。</p>
  <p id="a26">诸法无学正思惟相应。<a id="a-27"></a>彼法无学正勤相应耶。<a id="a-28"></a>答应作四句。<a id="a-29"></a>此中无学正思惟。<a id="a-2A"></a>一切无漏心可得非一切地。<a id="a-2B"></a>无学正勤一切地一切无漏心可得。<a id="a-2C"></a>是故亦得作中四句。<a id="a-2D"></a>文如正见对正勤说。<a id="a-2E"></a>如对正勤对正念正定正解脱亦尔。<a id="a-2F"></a>诸法无学正思惟相应。<a id="a-2G"></a>彼法无学正智相应耶。<a id="a-2H"></a>答应作四句。<a id="a-2I"></a>此中无学正思惟。<a id="a-2J"></a>一切无漏心可得非一切地。<a id="a-2K"></a>无学正智一切地可得非一切无漏心。<a id="a-2L"></a>是故亦得作大四句。<a id="a-2M"></a>文如正见对正思惟说。</p>
  <p id="a2N">诸法无学正勤相应彼法无学正念相应耶。<a id="a-2O"></a>答应作四句。<a id="a-2P"></a>此中无学正勤正念俱一切地一切无漏心可得。<a id="a-2Q"></a>是故得作小四句。<a id="a-2R"></a>有法无学正勤相应。<a id="a-2S"></a>非无学正念。<a id="a-2T"></a>谓无学正念此与无学正勤相应非正念。<a id="a-2U"></a>自体与自体不相应故。<a id="a-2V"></a>有法无学正念相应。<a id="a-2W"></a>非无学正勤。<a id="a-2X"></a>谓无学正勤。<a id="a-2Y"></a>此与无学正念相应非正勤。<a id="a-2Z"></a>自体与自体不相应故。<a id="a-2a"></a>有法无学正勤正念相应。<a id="a-2b"></a>谓除无学正勤正念。<a id="a-2c"></a>诸余无学正勤正念相应法。<a id="a-2d"></a>谓此聚中除二自体。<a id="a-2e"></a>余心心所与二相应。<a id="a-2f"></a>此复云何。<a id="a-2g"></a>谓九大地法九大善地法心及寻伺。<a id="a-2h"></a>有法非无学正勤正念相应。<a id="a-2i"></a>谓前所不摄心心所法。<a id="a-2j"></a>并色无为心不相应行。<a id="a-2k"></a>此中无余无学心心所法前所不摄。<a id="a-2l"></a>但有一切学有漏心心所法。<a id="a-2m"></a>是前所不摄。<a id="a-2n"></a>并色无为心不相应行。<a id="a-2o"></a>当知皆是第四句摄。<a id="a-2p"></a>如对正念对正定正解脱亦尔。<a id="a-2q"></a>此皆得作小四句故。<a id="a-2r"></a>诸法无学正勤相应。<a id="a-2s"></a>彼法无学正智相应耶。<a id="a-2t"></a>答应作四句。<a id="a-2u"></a>此中正勤一切地一切无漏心可得。<a id="a-2v"></a>正智一切地可得。<a id="a-2w"></a>非一切无漏心。<a id="a-2x"></a>亦作中四句文如正思惟对正勤说。<a id="a-2y"></a>如正勤正念正定亦尔。</p>
  <p id="a2z">诸法无学正解脱相应。<a id="a-30"></a>彼法无学正智相应耶。<a id="a-31"></a>答应作四句。<a id="a-32"></a>此中无学正解脱。<a id="a-33"></a>一切地一切无漏心可得。<a id="a-34"></a>无学正智。<a id="a-35"></a>一切地可得。<a id="a-36"></a>非一切无漏心。<a id="a-37"></a>亦作中四句文如正勤对正智说。</p>
  <p data-pb></p>
  <h2 id="a38">根蕴第六中鱼纳息第六</h2>
  <p id="a39">若成就眼根。<a id="a-3A"></a>彼于二十二根。<a id="a-3B"></a>几成就几不成就。<a id="a-3C"></a>如是等章。<a id="a-3D"></a>及解章义既领会已。<a id="a-3E"></a>当广分别。<a id="a-3F"></a>问此纳息何故名鱼。<a id="a-3G"></a>答多位转移难执取故。<a id="a-3H"></a>何谓多位。<a id="a-3I"></a>谓具根不具根位。<a id="a-3J"></a>无形一形二形位。<a id="a-3K"></a>有心无心位。<a id="a-3L"></a>定不定位。<a id="a-3M"></a>生界地差别位。<a id="a-3N"></a>断善不断善位。<a id="a-3O"></a>离染未离染位。<a id="a-3P"></a>善染无记心位。<a id="a-3Q"></a>异生圣者位。<a id="a-3R"></a>见道修道无学道位。<a id="a-3S"></a>于此等位二十二根成与不成转移不定。<a id="a-3T"></a>如鱼难执故立此名。<a id="a-3U"></a>若成就眼根。<a id="a-3V"></a>彼于二十二根。<a id="a-3W"></a>几成就几不成就。<a id="a-3X"></a>乃至具知根问亦尔。<a id="a-3Y"></a>答若成就眼根。<a id="a-3Z"></a>彼定成就五余不定。<a id="a-3a"></a>成就五者。<a id="a-3b"></a>谓眼身命意舍根。<a id="a-3c"></a>余不定者余十七根。<a id="a-3d"></a>或成就或不成就。<a id="a-3e"></a>谓耳鼻舌根身根。<a id="a-3f"></a>具者则成就。<a id="a-3g"></a>不具者不成就。<a id="a-3h"></a>女根男根若一形随成就一。<a id="a-3i"></a>若二形俱成就。<a id="a-3j"></a>若无形俱不成就。<a id="a-3k"></a>谓本不得或得已由渐命终。<a id="a-3l"></a>或余缘故失。<a id="a-3m"></a>乐根若生遍净及下。<a id="a-3n"></a>若圣者生第四静虑则成就。<a id="a-3o"></a>若异生生第四静虑则不成就。<a id="a-3p"></a>苦根若生欲界则成就。<a id="a-3q"></a>若生色界则不成就。<a id="a-3r"></a>喜根若生极光净及下。<a id="a-3s"></a>若圣者生第三第四静虑则成就。<a id="a-3t"></a>若异生生第三第四静虑则不成就忧根若未离欲染则成就。<a id="a-3u"></a>若已离欲染则不成就。<a id="a-3v"></a>信等五根若不断善则成就。<a id="a-3w"></a>若断善则不成就。<a id="a-3x"></a>未知当知根住见道则成就余则不成就。<a id="a-3y"></a>已知根住修位则成就。<a id="a-3z"></a>余则不成就。<a id="a-40"></a>具知根住无学位则成就。<a id="a-41"></a>余则不成就。<a id="a-42"></a>是故说余不定。<a id="a-43"></a>如眼根。<a id="a-44"></a>耳鼻舌根亦尔。<a id="a-45"></a>皆色界定成就。<a id="a-46"></a>无色界定不成就。<a id="a-47"></a>欲界不定故。<a id="a-48"></a>若成就身根彼定成就四余不定。<a id="a-49"></a>成就四者。<a id="a-4A"></a>谓身命意舍根。<a id="a-4B"></a>余不定者。<a id="a-4C"></a>余十八根或成就或不成就。<a id="a-4D"></a>眼根眼根具者则成就。<a id="a-4E"></a>不具者不成就。<a id="a-4F"></a>余十七根如前说。<a id="a-4G"></a>若成就女根彼定成就八余不定。<a id="a-4H"></a>成就八者。<a id="a-4I"></a>谓女身命意乐苦喜舍根。<a id="a-4J"></a>余不定者。<a id="a-4K"></a>余十四根或成就或不成就如前应知。<a id="a-4L"></a>如女根男根亦尔。<a id="a-4M"></a>若成就男女二根。<a id="a-4N"></a>彼定成就十五根。<a id="a-4O"></a>谓男女身命意五受信等五根。<a id="a-4P"></a>定不成就三根。<a id="a-4Q"></a>谓三无漏根。<a id="a-4R"></a>余不定如前应知。<a id="a-4S"></a>若成就命根彼定成就三余不定。<a id="a-4T"></a>成就三者。<a id="a-4U"></a>谓命意舍根。<a id="a-4V"></a>余不定者。<a id="a-4W"></a>余十九根或成就或不成就。<a id="a-4X"></a>谓眼耳鼻舌根生色界则成就。<a id="a-4Y"></a>生无色界则不成就。<a id="a-4Z"></a>生欲界或成就或不成就如前说。<a id="a-4a"></a>身根生欲色界则成就。<a id="a-4b"></a>生无色界则不成就。<a id="a-4c"></a>女根男根生色无色界则不成就。<a id="a-4d"></a>生欲界或成就或不成就如前说。<a id="a-4e"></a>乐根若生遍净及下。<a id="a-4f"></a>若圣者生上则成就。<a id="a-4g"></a>若异生生上则不成就。<a id="a-4h"></a>苦根若生欲界则成就。<a id="a-4i"></a>若生色无色界则不成就。<a id="a-4j"></a>喜根若生极光净及下。<a id="a-4k"></a>若圣者生上则成就。<a id="a-4l"></a>若异生生上则不成就余如前说。<a id="a-4m"></a>如命根意根舍根亦尔。<a id="a-4n"></a>皆三界有情定成就故。<a id="a-4o"></a>若成就乐根彼定成就四余不定。<a id="a-4p"></a>成就四者。<a id="a-4q"></a>谓乐命意舍根。<a id="a-4r"></a>余不定者。<a id="a-4s"></a>余十八根或成就或不成就如前应知。<a id="a-4t"></a>若成就苦根彼定成就七余不定。<a id="a-4u"></a>成就七者。<a id="a-4v"></a>谓身命意四受除忧。<a id="a-4w"></a>余不定者。<a id="a-4x"></a>余十五根或成就或不成就如前应知。<a id="a-4y"></a>若成就喜根彼定成就五余不定。<a id="a-4z"></a>成就五者。<a id="a-50"></a>谓命意乐喜舍根。<a id="a-51"></a>余不定者。<a id="a-52"></a>余十七根或成就或不成就如前应知。<a id="a-53"></a>若成就忧根彼定成就八。<a id="a-54"></a>定不成就一。<a id="a-55"></a>余不定。<a id="a-56"></a>成就八者。<a id="a-57"></a>谓身命意五受根。<a id="a-58"></a>不成就一者。<a id="a-59"></a>谓具知根。<a id="a-5A"></a>余不定者。<a id="a-5B"></a>余十三根或成就或不成就如前应知。<a id="a-5C"></a>若成就信根彼定成就八余不定。<a id="a-5D"></a>成就八者。<a id="a-5E"></a>谓命意舍信等五根。<a id="a-5F"></a>余不定者。<a id="a-5G"></a>余十四根或成就或不成就如前应知。<a id="a-5H"></a>如信根。<a id="a-5I"></a>精进念定慧根亦尔。<a id="a-5J"></a>若成就未知当知根。<a id="a-5K"></a>彼定成就十三。<a id="a-5L"></a>定不成就二。<a id="a-5M"></a>余不定。<a id="a-5N"></a>成就十三者。<a id="a-5O"></a>谓身命意四受除忧信等五。<a id="a-5P"></a>未知当知根。<a id="a-5Q"></a>不成就二者。<a id="a-5R"></a>谓已知具知根。<a id="a-5S"></a>余不定者。<a id="a-5T"></a>余七根或成就或不成就如前应知。<a id="a-5U"></a>若成就已知根彼定成就十一。<a id="a-5V"></a>定不成就二。<a id="a-5W"></a>余不定。<a id="a-5X"></a>成就十一者。<a id="a-5Y"></a>谓命意乐喜舍。<a id="a-5Z"></a>信等五。<a id="a-5a"></a>已知根。<a id="a-5b"></a>不成就二者。<a id="a-5c"></a>谓未知当知具知根。<a id="a-5d"></a>余不定者余九根或成就或不成就如前应知。<a id="a-5e"></a>若成就具知根彼定成就十一。<a id="a-5f"></a>定不成就三。<a id="a-5g"></a>余不定。<a id="a-5h"></a>成就十一者。<a id="a-5i"></a>谓命意乐喜舍。<a id="a-5j"></a>信等五。<a id="a-5k"></a>具知根。<a id="a-5l"></a>不成就三者。<a id="a-5m"></a>谓忧前二无漏根。<a id="a-5n"></a>余不定者。<a id="a-5o"></a>余八根或成就或不成就如前应知。</p>
  <p id="a5p">若成就眼根。<a id="a-5q"></a>彼于三世二十二根。<a id="a-5r"></a>几成就几不成就。<a id="a-5s"></a>乃至具知根问亦尔。<a id="a-5t"></a>答若成就眼根。<a id="a-5u"></a>彼定不成就过去未来八。<a id="a-5v"></a>谓命等八无记根唯成就现在。<a id="a-5w"></a>非过去未来势羸劣故。<a id="a-5x"></a>定成就过去未来二现在三。<a id="a-5y"></a>过未二者。<a id="a-5z"></a>谓意舍根此于现在非定成就。<a id="a-60"></a>以彼或住无心位故。<a id="a-61"></a>现三者。<a id="a-62"></a>谓眼身命根余不定如前说。<a id="a-63"></a>如眼根。<a id="a-64"></a>耳鼻舌亦尔。<a id="a-65"></a>若成就身根彼定不成就过去未来八。<a id="a-66"></a>谓命等。<a id="a-67"></a>定成就过去未来二现在二。<a id="a-68"></a>过未二者。<a id="a-69"></a>谓意舍。<a id="a-6A"></a>现二者。<a id="a-6B"></a>谓身命余不定如前说。<a id="a-6C"></a>若成就女根彼定不成就过去未来八。<a id="a-6D"></a>谓命等。<a id="a-6E"></a>定成就过去未来五。<a id="a-6F"></a>现在三。<a id="a-6G"></a>过未五者。<a id="a-6H"></a>谓意四受除忧。<a id="a-6I"></a>现三者。<a id="a-6J"></a>谓女身命。<a id="a-6K"></a>余不定如前说。<a id="a-6L"></a>如女根。<a id="a-6M"></a>男根亦尔。<a id="a-6N"></a>若成就男女二根彼定不成就过去未来八三世三。<a id="a-6O"></a>过未八者。<a id="a-6P"></a>谓命等。<a id="a-6Q"></a>三世三者。<a id="a-6R"></a>谓三无漏。<a id="a-6S"></a>定成就过去未来九。<a id="a-6T"></a>三世二。<a id="a-6U"></a>现在四。<a id="a-6V"></a>过未九者谓四受信等五。<a id="a-6W"></a>三世二者。<a id="a-6X"></a>谓意一受现在四者。<a id="a-6Y"></a>谓男女身命余不定如前说。<a id="a-6Z"></a>西方师言。<a id="a-6a"></a>应说过未定成就十。<a id="a-6b"></a>谓五受信等五。<a id="a-6c"></a>三世定成就一。<a id="a-6d"></a>谓意。<a id="a-6e"></a>受名不定故。<a id="a-6f"></a>迦湿弥罗国诸论师言。<a id="a-6g"></a>名虽不定而数则定。<a id="a-6h"></a>必有一受现在前故。<a id="a-6i"></a>此中说数不说名。<a id="a-6j"></a>若成就命根。<a id="a-6k"></a>彼定不成就过去未来八。<a id="a-6l"></a>谓命等。<a id="a-6m"></a>定成就过去未来二。<a id="a-6n"></a>现在一。<a id="a-6o"></a>过未二者。<a id="a-6p"></a>谓意舍。<a id="a-6q"></a>现一者。<a id="a-6r"></a>谓命。<a id="a-6s"></a>余不定如前说。<a id="a-6t"></a>如命根。<a id="a-6u"></a>意根舍根亦尔。<a id="a-6v"></a>若成就乐根。<a id="a-6w"></a>彼定不成就过去未来八。<a id="a-6x"></a>谓命等。<a id="a-6y"></a>定成就过去未来二。<a id="a-6z"></a>未来一。<a id="a-70"></a>现在一。<a id="a-71"></a>过未二者谓意舍。<a id="a-72"></a>未一者。<a id="a-73"></a>谓乐。<a id="a-74"></a>现一者。<a id="a-75"></a>谓命。<a id="a-76"></a>余不定如前说。<a id="a-77"></a>若成就苦根。<a id="a-78"></a>彼定不成就过去未来八。<a id="a-79"></a>谓命等。<a id="a-7A"></a>定成就过去未来五。<a id="a-7B"></a>现在二。<a id="a-7C"></a>过未五者。<a id="a-7D"></a>谓意四受除忧。<a id="a-7E"></a>现二者。<a id="a-7F"></a>谓身命余不定如前说。<a id="a-7G"></a>若成就喜根彼定不成就过。<a id="a-7H"></a>去未来八。<a id="a-7I"></a>谓命等。<a id="a-7J"></a>定成就过去未来二。<a id="a-7K"></a>未来二。<a id="a-7L"></a>现在一。<a id="a-7M"></a>过未二者。<a id="a-7N"></a>谓意舍。<a id="a-7O"></a>未二者。<a id="a-7P"></a>谓乐喜。<a id="a-7Q"></a>现一者。<a id="a-7R"></a>谓命。<a id="a-7S"></a>余不定如前说。<a id="a-7T"></a>若成就忧根。<a id="a-7U"></a>彼定不成就过去未来八三世一。<a id="a-7V"></a>过未八者。<a id="a-7W"></a>谓命等。<a id="a-7X"></a>三世一者。<a id="a-7Y"></a>谓具知。<a id="a-7Z"></a>定成就过去未来四。<a id="a-7a"></a>三世二。<a id="a-7b"></a>现在二。<a id="a-7c"></a>过未四者。<a id="a-7d"></a>谓四受。<a id="a-7e"></a>三世二者。<a id="a-7f"></a>谓意一受现二者。<a id="a-7g"></a>谓身命。<a id="a-7h"></a>余不定如前说。<a id="a-7i"></a>健驮罗国说。<a id="a-7j"></a>此文应言过未成五。<a id="a-7k"></a>谓五受。<a id="a-7l"></a>三世成一。<a id="a-7m"></a>谓意受名不定。<a id="a-7n"></a>故迦湿弥罗说。<a id="a-7o"></a>名虽不定以数定故应如前说。<a id="a-7p"></a>若成就信根彼定不成就过去未来八。<a id="a-7q"></a>谓命等。<a id="a-7r"></a>定成就过去未来七。<a id="a-7s"></a>现在一。<a id="a-7t"></a>过未七者。<a id="a-7u"></a>谓意舍信等五。<a id="a-7v"></a>现一者谓命。<a id="a-7w"></a>余不定如前说。<a id="a-7x"></a>如信根。<a id="a-7y"></a>精进念定慧根亦尔。<a id="a-7z"></a>若成就未知当知根。<a id="a-80"></a>彼定不成就过去未来八。<a id="a-81"></a>三世二。<a id="a-82"></a>现在二。<a id="a-83"></a>过未八者谓命等。<a id="a-84"></a>三世二者。<a id="a-85"></a>谓已知具知。<a id="a-86"></a>现二者。<a id="a-87"></a>谓苦忧。<a id="a-88"></a>定成就三世七。<a id="a-89"></a>过去未来三。<a id="a-8A"></a>未来现在一。<a id="a-8B"></a>现在二。<a id="a-8C"></a>三世七者。<a id="a-8D"></a>谓意一受信等五。<a id="a-8E"></a>过未三者。<a id="a-8F"></a>谓三受。<a id="a-8G"></a>未现一者。<a id="a-8H"></a>谓未知当知。<a id="a-8I"></a>现二者。<a id="a-8J"></a>谓身命此中二说如前。<a id="a-8K"></a>余不定如前说。<a id="a-8L"></a>若成就已知根。<a id="a-8M"></a>彼定不成就过去未来八。<a id="a-8N"></a>三世二。<a id="a-8O"></a>过未八者。<a id="a-8P"></a>谓命等。<a id="a-8Q"></a>三世二者。<a id="a-8R"></a>谓余二无漏。<a id="a-8S"></a>定成就过去未来七。<a id="a-8T"></a>未来三。<a id="a-8U"></a>现在一。<a id="a-8V"></a>过未七者。<a id="a-8W"></a>谓意舍信等五。<a id="a-8X"></a>未三者。<a id="a-8Y"></a>谓乐喜已知。<a id="a-8Z"></a>现一者谓命。<a id="a-8a"></a>余不定如前说。<a id="a-8b"></a>若成就具知根。<a id="a-8c"></a>彼定不成就过去未来八。<a id="a-8d"></a>三世三。<a id="a-8e"></a>过未八者。<a id="a-8f"></a>谓命等。<a id="a-8g"></a>三世三者。<a id="a-8h"></a>谓忧余二无漏。<a id="a-8i"></a>定成就过去未来七。<a id="a-8j"></a>未来三。<a id="a-8k"></a>现在一。<a id="a-8l"></a>过未七者。<a id="a-8m"></a>谓意舍信等五。<a id="a-8n"></a>未三者。<a id="a-8o"></a>谓乐喜具知。<a id="a-8p"></a>现一者。<a id="a-8q"></a>谓命。<a id="a-8r"></a>余不定如前说。<a id="a-8s"></a>若不成就眼根。<a id="a-8t"></a>彼于二十二根。<a id="a-8u"></a>几不成就几成就。<a id="a-8v"></a>乃至具知根问亦尔。<a id="a-8w"></a>答若不成就眼根。<a id="a-8x"></a>彼定不成就一。<a id="a-8y"></a>谓眼。<a id="a-8z"></a>定成就三。<a id="a-90"></a>谓命意舍。<a id="a-91"></a>余不定如前说。<a id="a-92"></a>如眼根。<a id="a-93"></a>耳鼻舌女男根三无漏根亦尔。<a id="a-94"></a>若不成就身根。<a id="a-95"></a>彼定不成就十。<a id="a-96"></a>谓七色苦忧未。<a id="a-97"></a>知当知。<a id="a-98"></a>定成就八。<a id="a-99"></a>谓命意舍信等五。<a id="a-9A"></a>余不定如前说。<a id="a-9B"></a>若男女根俱不成就。<a id="a-9C"></a>彼定不成就二。<a id="a-9D"></a>谓男女。<a id="a-9E"></a>定成就三。<a id="a-9F"></a>谓命意舍。<a id="a-9G"></a>余不定如前说。<a id="a-9H"></a>命意舍根无不成就。<a id="a-9I"></a>若不成就乐根。<a id="a-9J"></a>彼定不成就九。<a id="a-9K"></a>谓女男四受除舍三无漏。<a id="a-9L"></a>定成就八。<a id="a-9M"></a>谓命意舍信等五。<a id="a-9N"></a>余不定如前说。<a id="a-9O"></a>若不成就苦根。<a id="a-9P"></a>彼定不成就五。<a id="a-9Q"></a>谓女男苦忧未知当知。<a id="a-9R"></a>定成就八。<a id="a-9S"></a>谓命意舍信等五。<a id="a-9T"></a>余不定如前说。<a id="a-9U"></a>若不成就喜根。<a id="a-9V"></a>彼定不成就八。<a id="a-9W"></a>谓女男苦喜忧三无漏。<a id="a-9X"></a>定成就八。<a id="a-9Y"></a>谓命意舍信等五。<a id="a-9Z"></a>余不定如前说。<a id="a-9a"></a>若不成就忧根。<a id="a-9b"></a>彼定不成就一。<a id="a-9c"></a>谓忧。<a id="a-9d"></a>定成就八。<a id="a-9e"></a>谓命意舍信等五余。<a id="a-9f"></a>不定如前说。<a id="a-9g"></a>若不成就信根。<a id="a-9h"></a>彼定不成就八。<a id="a-9i"></a>谓信等五三无漏。<a id="a-9j"></a>定成就八。<a id="a-9k"></a>谓身命意五受。<a id="a-9l"></a>余不定如前说。<a id="a-9m"></a>如信根。<a id="a-9n"></a>精进念定慧根亦尔。<a id="a-9o"></a>若不成就眼根。<a id="a-9p"></a>彼于三世二十二根。<a id="a-9q"></a>几不成就几成就。<a id="a-9r"></a>乃至具知根问亦尔。<a id="a-9s"></a>答若不成就眼根。<a id="a-9t"></a>彼定不成就三世一。<a id="a-9u"></a>过去未来七。<a id="a-9v"></a>三世一者。<a id="a-9w"></a>谓眼。<a id="a-9x"></a>过未七者。<a id="a-9y"></a>谓命等七。<a id="a-9z"></a>定成就过去未来二。<a id="a-A0"></a>现在一。<a id="a-A1"></a>过未二者。<a id="a-A2"></a>谓意舍。<a id="a-A3"></a>现一者。<a id="a-A4"></a>谓命。<a id="a-A5"></a>余不定如前说。<a id="a-A6"></a>如眼根。<a id="a-A7"></a>耳鼻舌女男根亦尔若不成就身根。<a id="a-A8"></a>彼定不成就三世十。<a id="a-A9"></a>过去未来一。<a id="a-AA"></a>三世十者。<a id="a-AB"></a>谓七色苦忧未知当知。<a id="a-AC"></a>过未一者谓命。<a id="a-AD"></a>定成就过去未来五。<a id="a-AE"></a>三世二。<a id="a-AF"></a>现在一。<a id="a-AG"></a>过未五者。<a id="a-AH"></a>谓信等五。<a id="a-AI"></a>三世二者。<a id="a-AJ"></a>谓意舍。<a id="a-AK"></a>现一者。<a id="a-AL"></a>谓命。<a id="a-AM"></a>余不定如前说。<a id="a-AN"></a>若男女根俱不成就。<a id="a-AO"></a>彼定不成就三世二。<a id="a-AP"></a>过去未来六。<a id="a-AQ"></a>三世二者。<a id="a-AR"></a>谓男女。<a id="a-AS"></a>过未六者。<a id="a-AT"></a>谓五色命。<a id="a-AU"></a>定成就过去未来二。<a id="a-AV"></a>现在一。<a id="a-AW"></a>过未二者。<a id="a-AX"></a>谓意舍。<a id="a-AY"></a>现一者。<a id="a-AZ"></a>谓命。<a id="a-Aa"></a>余不定如前说。<a id="a-Ab"></a>命意舍根无不成就。<a id="a-Ac"></a>若不成就乐根。<a id="a-Ad"></a>彼定不成就三世九。<a id="a-Ae"></a>过去未来六。<a id="a-Af"></a>三世九者。<a id="a-Ag"></a>谓女男四受除舍三无漏。<a id="a-Ah"></a>过未六者。<a id="a-Ai"></a>谓五色命。<a id="a-Aj"></a>定成就过去未来七。<a id="a-Ak"></a>现在一。<a id="a-Al"></a>过未七者。<a id="a-Am"></a>谓意舍信等五。<a id="a-An"></a>现一者。<a id="a-Ao"></a>谓命。<a id="a-Ap"></a>余不定如前说。<a id="a-Aq"></a>若不成就苦根。<a id="a-Ar"></a>彼定不成就三世五。<a id="a-As"></a>过去未来六三世五者。<a id="a-At"></a>谓女男苦忧未知当知。<a id="a-Au"></a>过未六者。<a id="a-Av"></a>谓五色命。<a id="a-Aw"></a>定成就过去未来七。<a id="a-Ax"></a>现在一。<a id="a-Ay"></a>过未七者。<a id="a-Az"></a>谓意舍信等五。<a id="a-B0"></a>现一者。<a id="a-B1"></a>谓命。<a id="a-B2"></a>余不定如前说。<a id="a-B3"></a>若不成就喜根。<a id="a-B4"></a>彼定不成就三世八。<a id="a-B5"></a>过去未来六。<a id="a-B6"></a>三世八者。<a id="a-B7"></a>谓女男苦忧喜三无漏。<a id="a-B8"></a>过未六者。<a id="a-B9"></a>谓五色命。<a id="a-BA"></a>定成就过去未来七。<a id="a-BB"></a>现在一。<a id="a-BC"></a>过未七者。<a id="a-BD"></a>谓意舍信等五。<a id="a-BE"></a>现一者。<a id="a-BF"></a>谓命。<a id="a-BG"></a>余不定如前说。<a id="a-BH"></a>若不成就忧根彼定不成就三世一。<a id="a-BI"></a>过去未来八。<a id="a-BJ"></a>三世一者。<a id="a-BK"></a>谓忧。<a id="a-BL"></a>过未八。<a id="a-BM"></a>谓命等。<a id="a-BN"></a>定成就过去未来七。<a id="a-BO"></a>现在一。<a id="a-BP"></a>过未七者。<a id="a-BQ"></a>谓意舍信等五。<a id="a-BR"></a>现一。<a id="a-BS"></a>谓命。<a id="a-BT"></a>余不定如前说。<a id="a-BU"></a>若不成就信根。<a id="a-BV"></a>彼定不成就三世八。<a id="a-BW"></a>过去未来八。<a id="a-BX"></a>三世八者。<a id="a-BY"></a>谓信等五三无漏。<a id="a-BZ"></a>过未八者。<a id="a-Ba"></a>谓命等。<a id="a-Bb"></a>定成就过去未来四。<a id="a-Bc"></a>三世二。<a id="a-Bd"></a>现在二。<a id="a-Be"></a>过未四者。<a id="a-Bf"></a>谓四受。<a id="a-Bg"></a>三世二者。<a id="a-Bh"></a>谓意一受。<a id="a-Bi"></a>现二者。<a id="a-Bj"></a>谓身命余不定如前说。<a id="a-Bk"></a>如信根。<a id="a-Bl"></a>精进念定慧根亦尔。<a id="a-Bm"></a>若不成就未知当知根。<a id="a-Bn"></a>彼定不成就三世一。<a id="a-Bo"></a>过去未来八。<a id="a-Bp"></a>三世一者。<a id="a-Bq"></a>谓未知当知。<a id="a-Br"></a>过未八者。<a id="a-Bs"></a>谓命等。<a id="a-Bt"></a>定成就过去未来二。<a id="a-Bu"></a>现在一。<a id="a-Bv"></a>过未二者。<a id="a-Bw"></a>谓意舍。<a id="a-Bx"></a>现一者。<a id="a-By"></a>谓命。<a id="a-Bz"></a>余不定如前说。<a id="a-C0"></a>如未知当知根。<a id="a-C1"></a>已知具知根亦尔。<a id="a-C2"></a>诸根善彼根因善根耶。<a id="a-C3"></a>设根因善根彼根善耶。<a id="a-C4"></a>答诸根善彼根。<a id="a-C5"></a>因善根谓八根全。<a id="a-C6"></a>及六根少分。<a id="a-C7"></a>此以善根为三因。<a id="a-C8"></a>即相应俱有同类。<a id="a-C9"></a>有根因善根彼根非善。<a id="a-CA"></a>谓善根所引异熟生根。<a id="a-CB"></a>即善根所引异熟命等八根。<a id="a-CC"></a>及意乐喜舍根。<a id="a-CD"></a>此以善根为一因。<a id="a-CE"></a>谓异熟因。<a id="a-CF"></a>此中无贪无嗔无痴名因善根。</p>
  <p id="aCG">诸根不善彼根因不善根耶。<a id="a-CH"></a>设根因不善根彼根不善耶。<a id="a-CI"></a>答诸根不善彼根因不善根。<a id="a-CJ"></a>谓六根少分。<a id="a-CK"></a>此以不善根为四因。<a id="a-CL"></a>即相应俱有同类遍行。<a id="a-CM"></a>有根因不善根。<a id="a-CN"></a>彼根非不善。<a id="a-CO"></a>谓不善根所引异熟一生根。<a id="a-CP"></a>即不善根所引命等八根。<a id="a-CQ"></a>及意苦根。<a id="a-CR"></a>此以不善根为一因。<a id="a-CS"></a>谓异熟因。<a id="a-CT"></a>及欲界有身见边执见相应根。<a id="a-CU"></a>此以不善根为二因。<a id="a-CV"></a>谓同类遍行。<a id="a-CW"></a>此中贪嗔痴名因不善根。</p>
  <p id="aCX">诸根无记彼根因无记根耶。<a id="a-CY"></a>设根因无记根。<a id="a-CZ"></a>彼根无记耶。<a id="a-Ca"></a>答应作四句。<a id="a-Cb"></a>迦湿弥罗国毗婆沙师说。<a id="a-Cc"></a>无记根有三。<a id="a-Cd"></a>谓无记爱慧无明。<a id="a-Ce"></a>无记爱者。<a id="a-Cf"></a>谓色无色界五部爱。<a id="a-Cg"></a>无记慧者。<a id="a-Ch"></a>谓有覆无记慧。<a id="a-Ci"></a>无覆无记慧。<a id="a-Cj"></a>有覆无记慧。<a id="a-Ck"></a>谓欲界有身见边执见。<a id="a-Cl"></a>及色无色界五部染污慧。<a id="a-Cm"></a>无覆无记慧。<a id="a-Cn"></a>谓威仪路工巧处异熟生变化心俱生慧。<a id="a-Co"></a>无记无明者。<a id="a-Cp"></a>谓欲界有身见边执见相应无明。<a id="a-Cq"></a>及色无色界五部无明。<a id="a-Cr"></a>此中无记贪相应心。<a id="a-Cs"></a>由三无记根故名有根心。<a id="a-Ct"></a>所余有覆无记心由二无记根故名有根心。<a id="a-Cu"></a>谓无记慧无明一切无覆无记心。<a id="a-Cv"></a>由一无记根故名有根心。<a id="a-Cw"></a>谓无记慧。<a id="a-Cx"></a>依此以释四句义者。<a id="a-Cy"></a>有根无记。<a id="a-Cz"></a>彼根非因无记根。<a id="a-D0"></a>谓无缘根即命等八根。<a id="a-D1"></a>此根无记而不以无记根为因。<a id="a-D2"></a>有根因无记根彼根非无记。<a id="a-D3"></a>谓不善根。<a id="a-D4"></a>即六少分。<a id="a-D5"></a>此根不善而以无记根为二因。<a id="a-D6"></a>谓同类遍行。<a id="a-D7"></a>有根无记彼根亦因无记根。<a id="a-D8"></a>谓无记有缘根。<a id="a-D9"></a>即五少分。<a id="a-DA"></a>此根无记亦以无记根为四因。<a id="a-DB"></a>谓相应俱有同类遍行。<a id="a-DC"></a>有根非无记。<a id="a-DD"></a>彼根亦非因无记根。<a id="a-DE"></a>谓善根。<a id="a-DF"></a>即八全六少分。<a id="a-DG"></a>此根非无记。<a id="a-DH"></a>亦不以无记根为因。<a id="a-DI"></a>颇有根非因善根。<a id="a-DJ"></a>非因不善根。<a id="a-DK"></a>非因无记根。<a id="a-DL"></a>彼根非无因耶。<a id="a-DM"></a>答有。<a id="a-DN"></a>谓无缘根。<a id="a-DO"></a>即命等八根。<a id="a-DP"></a>以色心不相应行为因。<a id="a-DQ"></a>此非三性根为因而以色心不相应行为三因。<a id="a-DR"></a>谓俱有同类异熟。<a id="a-DS"></a>西方诸师说。<a id="a-DT"></a>无记根有四。<a id="a-DU"></a>谓无记爱见慢无明。<a id="a-DV"></a>无记爱者。<a id="a-DW"></a>谓色无色界五部爱。<a id="a-DX"></a>无记见者。<a id="a-DY"></a>谓欲界有身见边执见。<a id="a-DZ"></a>及色无色界五见。<a id="a-Da"></a>无记慢者。<a id="a-Db"></a>谓色无色界五部慢。<a id="a-Dc"></a>无记无明者。<a id="a-Dd"></a>谓欲界有身见边执见相应无明。<a id="a-De"></a>及色无色界五部无明。<a id="a-Df"></a>此中无记贪相应心。<a id="a-Dg"></a>由二无记根故名有根心。<a id="a-Dh"></a>谓无记爱无明。<a id="a-Di"></a>无记见慢相应心。<a id="a-Dj"></a>亦各由二无记根故名有根心。<a id="a-Dk"></a>谓即彼及无明。<a id="a-Dl"></a>所余有覆无记心。<a id="a-Dm"></a>由一无记根故名有根心。<a id="a-Dn"></a>谓无记无明。<a id="a-Do"></a>依彼以释四句义者。<a id="a-Dp"></a>此文应作是说。<a id="a-Dq"></a>有根无记彼根非因无记根。<a id="a-Dr"></a>谓无覆无记根。<a id="a-Ds"></a>此根无记而不以无记为根因。<a id="a-Dt"></a>有根因无记根彼根非无记。<a id="a-Du"></a>谓不善根。<a id="a-Dv"></a>此根非无记而以无记根为二因。<a id="a-Dw"></a>谓同类遍行。<a id="a-Dx"></a>有根无记彼根亦因无记根。<a id="a-Dy"></a>谓有覆无记根。<a id="a-Dz"></a>此根无记亦以无记根为四因。<a id="a-E0"></a>谓相应俱有同类遍行。<a id="a-E1"></a>有根非无记彼根亦非因无记根。<a id="a-E2"></a>谓善根此根非无记。<a id="a-E3"></a>亦不以无记根为因。<a id="a-E4"></a>颇有根非因善根。<a id="a-E5"></a>非因不善根。<a id="a-E6"></a>非因无记根。<a id="a-E7"></a>彼根非无因耶。<a id="a-E8"></a>答有。<a id="a-E9"></a>谓无覆无记根。<a id="a-EA"></a>以色心不相应行等为因。<a id="a-EB"></a>此根不以三性根为因。<a id="a-EC"></a>而以色心不相应行。<a id="a-ED"></a>无覆无记心心所为四因。<a id="a-EE"></a>谓相应俱有同类异熟。<a id="a-EF"></a>此即总说然相应根具有四因。<a id="a-EG"></a>不相应根唯三因。<a id="a-EH"></a>除相应因。<a id="a-EI"></a>问何故西方诸师。<a id="a-EJ"></a>立慢为无记根。<a id="a-EK"></a>答彼说力坚强义是根义。<a id="a-EL"></a>慢力坚强故立为根。<a id="a-EM"></a>谓瑜伽师。<a id="a-EN"></a>所以退失百千善品皆由慢力。<a id="a-EO"></a>问何故此国诸师不立为根耶。<a id="a-EP"></a>答此说下义是根义。<a id="a-EQ"></a>慢令心举于下下顺故不立根。<a id="a-ER"></a>问何故此国诸师立无覆无记慧为无记根。<a id="a-ES"></a>答此说为依因义是根义。<a id="a-ET"></a>无覆无记慧为依因胜故立为根。<a id="a-EU"></a>问何故西方诸师不立为根。<a id="a-EV"></a>答彼说力坚强义是根义。<a id="a-EW"></a>无覆无记慧势力羸劣故不立根。<a id="a-EX"></a>问何故此彼国师俱不立疑为无记根。<a id="a-EY"></a>答俱说定住义是根义。<a id="a-EZ"></a>疑不定住二门转故。<a id="a-Ea"></a>不立为根。<a id="a-Eb"></a>如是说者。<a id="a-Ec"></a>如善不善根俱有三种。<a id="a-Ed"></a>无记根亦应尔。<a id="a-Ee"></a>又如不善慢不立不善根。<a id="a-Ef"></a>无记慢亦应尔故。<a id="a-Eg"></a>无记根唯三者善。</p>
  <p data-pb></p>
  <h2 id="aEh">根蕴第六中因缘纳息第七</h2>
  <p id="aEi">诸根因过去。<a id="a-Ej"></a>彼根缘过去耶。<a id="a-Ek"></a>如是等章。<a id="a-El"></a>及解章义既领会已。<a id="a-Em"></a>当广分别。<a id="a-En"></a>问何故作此论。<a id="a-Eo"></a>答为止拨无去来二世及拨无因缘者意。<a id="a-Ep"></a>乃至广说故作斯论。<a id="a-Eq"></a>此中依二缘作论。<a id="a-Er"></a>谓因缘所缘缘。<a id="a-Es"></a>问何故不依余二缘作。<a id="a-Et"></a>论耶。<a id="a-Eu"></a>答等无间缘唯一刹那增上缘通一切法。<a id="a-Ev"></a>若依彼作论则文义不婉博故。<a id="a-Ew"></a>此但依二缘作论。<a id="a-Ex"></a>此中应作略毗婆沙。<a id="a-Ey"></a>谓二十二根中。<a id="a-Ez"></a>十四有所缘。<a id="a-F0"></a>八无所缘。<a id="a-F1"></a>有所缘中。<a id="a-F2"></a>五识身相应品过去缘过去。<a id="a-F3"></a>现在缘现在。<a id="a-F4"></a>未来生法缘未来。<a id="a-F5"></a>不生法缘三世。<a id="a-F6"></a>意识身相应品随在何世。<a id="a-F7"></a>若生不生皆缘三世及无为法。<a id="a-F8"></a>又见苦见集所断根通缘五部。<a id="a-F9"></a>见灭见道所断根唯缘自部及不断修断。<a id="a-FA"></a>不断根通缘五部及不断。<a id="a-FB"></a>又欲色界系及不系根。<a id="a-FC"></a>通缘三界系及不系。<a id="a-FD"></a>无色界系根唯缘色无色界系及不系。<a id="a-FE"></a>因缘差别亦应准知。<a id="a-FF"></a>是谓此中略所说义。<a id="a-FG"></a>随文广释如理应知。<a id="a-FH"></a>于中一切初翻因略而缘广。<a id="a-FI"></a>一切后翻缘略而因广。<a id="a-FJ"></a>此中诸忍以智名说智眷属故。</p>
 </body>
</html>