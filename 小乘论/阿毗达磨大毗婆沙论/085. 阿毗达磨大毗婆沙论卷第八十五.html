<!doctype html>
<html id="z3IBVcY12e" data-ver="772">
 <head>
  <meta charset="utf-8">
  <meta author="五百大阿罗汉">
  <meta library="龙藏">
  <meta catalog="小乘论">
  <meta period="唐">
 </head>
 <body>
  <h1 id="a1">阿毗达磨大毗婆沙论卷第八十五</h1>
  <h2 id="a2">结蕴第二中十门纳息第四之十五</h2>
  <p id="a3">如契经说。<a id="a-4"></a>有一苾刍来诣佛所。<a id="a-5"></a>顶礼佛足退坐一面。<a id="a-6"></a>而白佛言。<a id="a-7"></a>世尊。<a id="a-8"></a>说有明界净界。<a id="a-9"></a>空无边处界。<a id="a-A"></a>识无边处界。<a id="a-B"></a>无所有处界。<a id="a-C"></a>非想非非想处界。<a id="a-D"></a>灭界。<a id="a-E"></a>如是七界缘何施设。<a id="a-F"></a>世尊告曰。<a id="a-G"></a>缘闇故施设明界。<a id="a-H"></a>缘不净故施设净界。<a id="a-I"></a>缘色趣故施设空无边处界。<a id="a-J"></a>缘边际故施设识无边处界。<a id="a-K"></a>缘所有故施设无所有处界。<a id="a-L"></a>缘有身故施设非想非非想处界。<a id="a-M"></a>缘有身灭故施设灭界。<a id="a-N"></a>问此中苾刍依何事问。<a id="a-O"></a>世尊复以何事而答。<a id="a-P"></a>答此中苾刍依八解脱覆相而问。<a id="a-Q"></a>佛亦以此覆相而答。<a id="a-R"></a>明界者。<a id="a-S"></a>谓初二解脱。<a id="a-T"></a>净界者。<a id="a-U"></a>谓第三解脱。<a id="a-V"></a>四无色处界者。<a id="a-W"></a>谓四无色解脱。<a id="a-X"></a>灭界者。<a id="a-Y"></a>谓想受灭解脱。<a id="a-Z"></a>问何故苾刍依八解脱覆相而问答。<a id="a-a"></a>以彼苾刍少欲喜足覆藏己善。<a id="a-b"></a>不欲令他知自有德故作此问。<a id="a-c"></a>问何故世尊以八解脱覆相而答。<a id="a-d"></a>答欲令苾刍意乐满故。<a id="a-e"></a>谓彼苾刍作如是念。<a id="a-f"></a>若佛为我覆相而答。<a id="a-g"></a>八解脱者岂不善哉。<a id="a-h"></a>由此世尊覆相而答。<a id="a-i"></a>此中缘闇故施设明界者。<a id="a-j"></a>闇谓欲界缘色处贪。<a id="a-k"></a>初二解脱是彼对治故缘彼立。<a id="a-l"></a>缘不净故施设净界者。<a id="a-m"></a>不净谓初二解脱第三解脱。<a id="a-n"></a>是彼对治故缘彼立。<a id="a-o"></a>缘色趣故施设空无边处界者。<a id="a-p"></a>色趣谓第四静虑第四解脱。<a id="a-q"></a>是彼对治故缘彼立。<a id="a-r"></a>缘边际故施设识无边处界者。<a id="a-s"></a>边际谓空无边处。<a id="a-t"></a>彼住色边际故。<a id="a-u"></a>第五解脱是彼对治故缘彼立。<a id="a-v"></a>缘所有故施设无所有处界者。<a id="a-w"></a>所有谓识无边处彼有无边行相转故。<a id="a-x"></a>第六解脱是彼对治故缘彼立。<a id="a-y"></a>缘有身故施设非想非非想处界者。<a id="a-z"></a>有身谓无所有处。<a id="a-10"></a>此犹有生死身非全无所有故。<a id="a-11"></a>第七解脱是彼对治故缘彼立。<a id="a-12"></a>缘有身灭故施设灭界者。<a id="a-13"></a>有身灭谓非想非非想处。<a id="a-14"></a>以彼能灭无所有处有身法故。<a id="a-15"></a>第八解脱是彼对治故缘彼立。<a id="a-16"></a>有作是说。<a id="a-17"></a>此中苾刍依略广离三界染覆相而问。<a id="a-18"></a>世尊亦以此覆相而答。<a id="a-19"></a>明界者。<a id="a-1A"></a>略显离欲界染加行道。<a id="a-1B"></a>此缘闇施设者。<a id="a-1C"></a>闇谓欲界缘五欲贪。<a id="a-1D"></a>色界加行是彼对治故缘彼立。<a id="a-1E"></a>净界者略显离欲界染。<a id="a-1F"></a>空无边处界者。<a id="a-1G"></a>略显离色界染。<a id="a-1H"></a>识无边无所有非想非非想处界者。<a id="a-1I"></a>广显离无色界染。<a id="a-1J"></a>灭界者略显离无色界染。<a id="a-1K"></a>此中有说。<a id="a-1L"></a>明界者略显离欲界染。<a id="a-1M"></a>唯未至定断欲闇故。<a id="a-1N"></a>净界者广显离色界染。<a id="a-1O"></a>以四静虑等皆名净故。<a id="a-1P"></a>空无边处界者。<a id="a-1Q"></a>略显离色界染。<a id="a-1R"></a>后三无色处界者。<a id="a-1S"></a>广显离无色界染灭界者。<a id="a-1T"></a>略显离无色界染。<a id="a-1U"></a>欲界唯有一地染故。<a id="a-1V"></a>略显对治色无色界各有四地染故。<a id="a-1W"></a>广略显彼对治。<a id="a-1X"></a>譬喻者说。<a id="a-1Y"></a>此中苾刍依八等至覆相而问。<a id="a-1Z"></a>佛亦以此覆相而答。<a id="a-1a"></a>然此经文诵者增减。<a id="a-1b"></a>谓增减界而减广界。<a id="a-1c"></a>明界者。<a id="a-1d"></a>谓初二静虑此缘闇施设者。<a id="a-1e"></a>闇谓外缘诸盖。<a id="a-1f"></a>初二静虑是彼对治故缘彼立。<a id="a-1g"></a>净界者。<a id="a-1h"></a>谓第三静虑。<a id="a-1i"></a>广界者。<a id="a-1j"></a>谓第四静虑。<a id="a-1k"></a>四无色处界即四无色处。</p>
  <p id="a1l">即此经说。<a id="a-1m"></a>时彼苾刍闻佛所说欢喜敬受。<a id="a-1n"></a>复白佛言。<a id="a-1o"></a>世尊。<a id="a-1p"></a>明界乃至灭界由何定得。<a id="a-1q"></a>佛告苾刍。<a id="a-1r"></a>如是诸界由自行余定得。<a id="a-1s"></a>苾刍闻已欢喜敬受礼佛而去。<a id="a-1t"></a>此中有说。<a id="a-1u"></a>彼问得界。<a id="a-1v"></a>复有说者。<a id="a-1w"></a>彼问得断。</p>
  <p id="a1x">若问得界彼问意言。<a id="a-1y"></a>如是诸界由何定得彼体。<a id="a-1z"></a>佛答意言。<a id="a-20"></a>明界乃至非想非非想处界。<a id="a-21"></a>由自行定得。<a id="a-22"></a>自行定者谓自近分。<a id="a-23"></a>由自近分离下地染得自地解脱。<a id="a-24"></a>谓由初静虑近分离欲界染得初二解脱。<a id="a-25"></a>由第四静虑近分离第三静虑染得净解脱。<a id="a-26"></a>由空无边处近分离第四静虑染得空无边处解脱。<a id="a-27"></a>乃至由非想非非想处近分。<a id="a-28"></a>离无所有处染得非想非非想处解脱。<a id="a-29"></a>唯有灭界由余定得。<a id="a-2A"></a>余定者谓有所依定。<a id="a-2B"></a>即是非想非非想处。<a id="a-2C"></a>彼是诸有根本定故。<a id="a-2D"></a>或有说。<a id="a-2E"></a>此名有胜定。<a id="a-2F"></a>于诸有中此最胜故。<a id="a-2G"></a>或说此名想受灭定。<a id="a-2H"></a>是想受灭入出定故。<a id="a-2I"></a>由此定得第八解脱。<a id="a-2J"></a>若问得断彼问意言。<a id="a-2K"></a>如是诸界由何定得彼断。<a id="a-2L"></a>佛答意言。<a id="a-2M"></a>明界乃至无所有处界。<a id="a-2N"></a>由自行余定得。<a id="a-2O"></a>自行定者。<a id="a-2P"></a>谓自近分即有漏定。<a id="a-2Q"></a>余定者谓诸无漏定。<a id="a-2R"></a>欲界乃至无所有处。<a id="a-2S"></a>皆由此二定离染得彼断。<a id="a-2T"></a>非想非非想。<a id="a-2U"></a>处界但由余定得。<a id="a-2V"></a>唯无漏定能离非想非非想处染得彼断。<a id="a-2W"></a>故灭界但由余得。<a id="a-2X"></a>余谓有身灭即是涅槃。<a id="a-2Y"></a>般涅槃时舍灭尽定说名为断。<a id="a-2Z"></a>由余涅槃而得彼断故说彼由余得。</p>
  <p id="a2a">八胜处者。<a id="a-2b"></a>一内有色想观外色少。<a id="a-2c"></a>二内有色想观外色多。<a id="a-2d"></a>三内无色想观外色少。<a id="a-2e"></a>四内无色想观外色多。<a id="a-2f"></a>内无色想观外诸色青黄赤白。<a id="a-2g"></a>复为四种。<a id="a-2h"></a>如是八种名八胜处。<a id="a-2i"></a>问此八胜处自性是何。<a id="a-2j"></a>答无贪善根以为自性对治贪故。<a id="a-2k"></a>若兼取相应随转。<a id="a-2l"></a>则欲界者以四蕴为自性。<a id="a-2m"></a>色界者以五蕴为自性。<a id="a-2n"></a>如是名为胜处自性。<a id="a-2o"></a>我物自体相分本性。<a id="a-2p"></a>已说自性所以今当说。<a id="a-2q"></a>问何故名胜处。<a id="a-2r"></a>胜处是何义。<a id="a-2s"></a>答胜所缘境故名胜处。<a id="a-2t"></a>复次胜诸烦恼故名胜处。<a id="a-2u"></a>虽观行者非一切能胜所缘境。<a id="a-2v"></a>而于所缘不起烦恼亦名为胜。<a id="a-2w"></a>如契经说。<a id="a-2x"></a>于此处胜故名胜处。<a id="a-2y"></a>此八胜处界者皆是色界。<a id="a-2z"></a>地者前四胜处在初二静虑及未至定静虑中间。<a id="a-30"></a>后四胜处在第四静虑。<a id="a-31"></a>所依者皆依欲界身起。<a id="a-32"></a>行相者一切皆非分明行相。<a id="a-33"></a>所缘者皆缘欲界一切色处。<a id="a-34"></a>问若尔经说当云何通。<a id="a-35"></a>尊者无灭在室罗筏住一精舍。<a id="a-36"></a>尔时有四悦意天女。<a id="a-37"></a>来至尊者座前而立。<a id="a-38"></a>白言。<a id="a-39"></a>我等于四色处转变自在。<a id="a-3A"></a>随所爱色皆能化作。<a id="a-3B"></a>以相娱乐随心所玩。<a id="a-3C"></a>衣服严具皆能现之。<a id="a-3D"></a>愿垂纳受以充供侍。<a id="a-3E"></a>尊者无灭作是念言。<a id="a-3F"></a>我应缘彼起不净观。<a id="a-3G"></a>作是念已入初静虑。<a id="a-3H"></a>缘彼不能起不净想。<a id="a-3I"></a>乃至后入第四静虑缘亦不能起不净想。<a id="a-3J"></a>复作是念。<a id="a-3K"></a>此天女身有种种色惑乱人意。<a id="a-3L"></a>若彼纯作一种色者。<a id="a-3M"></a>我能于彼起不净观。<a id="a-3N"></a>念已语言姊等前说于四色处转变自在。<a id="a-3O"></a>愿能为我皆现青色。<a id="a-3P"></a>天女奉教即为现青。<a id="a-3Q"></a>缘亦不能起不净想。<a id="a-3R"></a>复作是念。<a id="a-3S"></a>彼于四色转变自在。<a id="a-3T"></a>若作余色或能缘之起不净观。<a id="a-3U"></a>念已语言愿现黄色。<a id="a-3V"></a>天女即为皆现黄色。<a id="a-3W"></a>缘亦不能起不净想。<a id="a-3X"></a>复语天女皆现赤色。<a id="a-3Y"></a>缘亦不能起不净想。<a id="a-3Z"></a>复作是念。<a id="a-3a"></a>于诸色中白色最能顺不净观。<a id="a-3b"></a>我当令彼皆现白色。<a id="a-3c"></a>念已语言愿现白色。<a id="a-3d"></a>天女复为皆现白色。<a id="a-3e"></a>缘亦不能起不净想。<a id="a-3f"></a>尊者无灭作是念言。<a id="a-3g"></a>天色殊妙不可胜伏。<a id="a-3h"></a>于是闭目默然而坐。<a id="a-3i"></a>天知尊者都无染心。<a id="a-3j"></a>相顾既惭忽然不现。<a id="a-3k"></a>时尊者定不胜彼境。<a id="a-3l"></a>境亦不能胜尊者定。<a id="a-3m"></a>如二力士展转力齐不能相胜。<a id="a-3n"></a>此亦如是。<a id="a-3o"></a>此经所说当云何通。<a id="a-3p"></a>答尊者无灭于天色境虽不能胜。<a id="a-3q"></a>舍利子等利根胜定皆能胜之。<a id="a-3r"></a>问缘佛身色颇有能起不净观不。<a id="a-3s"></a>有说。<a id="a-3t"></a>不能。<a id="a-3u"></a>以佛身色光明赫曜清净无垢。<a id="a-3v"></a>无有能缘起不净想。<a id="a-3w"></a>有作是说。<a id="a-3x"></a>一切异生声闻独觉。<a id="a-3y"></a>皆不能缘诸佛身色起不净想。<a id="a-3z"></a>唯佛世尊于佛身色容有能缘起不净想。<a id="a-40"></a>或有说者。<a id="a-41"></a>不净观有二种。<a id="a-42"></a>一观色过患。<a id="a-43"></a>二观色缘起。<a id="a-44"></a>观色过患者。<a id="a-45"></a>不能缘佛起不净想。<a id="a-46"></a>观色缘起者亦能缘佛起不净想。<a id="a-47"></a>复有说者。<a id="a-48"></a>不净观有二种。<a id="a-49"></a>一于自相转。<a id="a-4A"></a>二于共相转。<a id="a-4B"></a>于自相转者。<a id="a-4C"></a>不能缘佛起不净想。<a id="a-4D"></a>于共相转者。<a id="a-4E"></a>亦能缘佛起不净想。<a id="a-4F"></a>问诸不净观为在意地为在五识。<a id="a-4G"></a>答在意地非五识。<a id="a-4H"></a>问若尔经说当云何通。<a id="a-4I"></a>如说眼见色已随观不净如理思惟。<a id="a-4J"></a>广说乃至身觉触已随观不净如理思惟。<a id="a-4K"></a>答由五识身方便引起诸不净观故作是说。<a id="a-4L"></a>如意近行实唯意地。<a id="a-4M"></a>五识引起此亦应尔。<a id="a-4N"></a>问诸不净观唯缘色处。<a id="a-4O"></a>但应说言眼见色已。<a id="a-4P"></a>随观不净如理思惟。<a id="a-4Q"></a>何故亦言耳闻声已。<a id="a-4R"></a>广说乃至身觉触已如理思惟。<a id="a-4S"></a>答如不净观能伏色贪亦能伏余四境贪故。<a id="a-4T"></a>作如是说亦不违理。<a id="a-4U"></a>有作是说。<a id="a-4V"></a>眼见色已广说乃至身觉触已。<a id="a-4W"></a>一一皆能引起缘色不净观故作如是说。<a id="a-4X"></a>或有说者。<a id="a-4Y"></a>非不净观缘声等起。<a id="a-4Z"></a>别有殊胜不净行相。<a id="a-4a"></a>能缘声等不净相生。<a id="a-4b"></a>复有说者。<a id="a-4c"></a>诸瑜伽师。<a id="a-4d"></a>先缘色处修不净观。<a id="a-4e"></a>得成熟已后缘声等。<a id="a-4f"></a>起厌患想胜伏彼境。<a id="a-4g"></a>能伏者善。<a id="a-4h"></a>若不能伏复缘色处起不净观。<a id="a-4i"></a>如习斗战而活命者从木册出。<a id="a-4j"></a>与他斗战得胜者善。<a id="a-4k"></a>若不得胜还入木册。<a id="a-4l"></a>此亦如是故不相违。<a id="a-4m"></a>有余师说。<a id="a-4n"></a>此契经中不说缘色起不净观。<a id="a-4o"></a>但说于色等起厌患想。<a id="a-4p"></a>观此成满已乃至能厌心心所法。<a id="a-4q"></a>故彼经说意知法已。<a id="a-4r"></a>随观不净如理思惟。<a id="a-4s"></a>故不净言显厌患想非不净观。<a id="a-4t"></a>故八胜处唯以欲界一切色处为所缘境。<a id="a-4u"></a>念住者此八唯与身念住俱。<a id="a-4v"></a>智者一切唯与世俗智俱。<a id="a-4w"></a>三摩地者。<a id="a-4x"></a>一切不与三摩地俱。<a id="a-4y"></a>根相应者总说但与喜舍相应。<a id="a-4z"></a>三世者皆通三世。<a id="a-50"></a>缘三世者。<a id="a-51"></a>此八胜处过去缘过去。<a id="a-52"></a>现在缘现在。<a id="a-53"></a>未来若生法缘未来。<a id="a-54"></a>若不生法缘三世。<a id="a-55"></a>善不善无记者。<a id="a-56"></a>皆唯是善缘善不善无记者皆缘三种。<a id="a-57"></a>三界系及不系者皆唯色界系。<a id="a-58"></a>缘三界系及不系者。<a id="a-59"></a>皆唯缘欲界系。<a id="a-5A"></a>学无学非学非无学者。<a id="a-5B"></a>皆唯非学非无学。<a id="a-5C"></a>缘学无学非学非无学者。<a id="a-5D"></a>皆唯缘非学非无学。<a id="a-5E"></a>见所断修所断非所断者。<a id="a-5F"></a>皆唯修所断。<a id="a-5G"></a>缘见所断修所断非所断者。<a id="a-5H"></a>皆唯缘修所断。<a id="a-5I"></a>缘名缘义者。<a id="a-5J"></a>皆唯缘义。<a id="a-5K"></a>缘自相续他相续非相续者。<a id="a-5L"></a>初二缘自他相续。<a id="a-5M"></a>后六有说。<a id="a-5N"></a>唯缘他相续。<a id="a-5O"></a>有说。<a id="a-5P"></a>通缘自他相续。<a id="a-5Q"></a>加行得离染得者。<a id="a-5R"></a>皆通二种。<a id="a-5S"></a>离染得者。<a id="a-5T"></a>在初静虑者离欲界染时得。<a id="a-5U"></a>在第二静虑者离初静虑染时得。<a id="a-5V"></a>在第四静虑者离第三静虑染时得。<a id="a-5W"></a>彼后由加行现在前加行得者由加行故得。<a id="a-5X"></a>亦由加行故现在前。<a id="a-5Y"></a>声闻或由中加行。<a id="a-5Z"></a>或由上加行。<a id="a-5a"></a>独觉由下加行。<a id="a-5b"></a>佛不由加行得及现前。<a id="a-5c"></a>曾得未曾得者。<a id="a-5d"></a>皆通曾得未曾得。<a id="a-5e"></a>谓诸圣者及内法异生皆通二种。<a id="a-5f"></a>外法异生唯是曾得如是已说胜处总相。<a id="a-5g"></a>一一别相今应广说。<a id="a-5h"></a>内有色想观外色少。<a id="a-5i"></a>若好若恶于彼诸色胜知胜见是初胜处。<a id="a-5j"></a>此中内有色想者。<a id="a-5k"></a>谓有内各别色想未离未舍未除。<a id="a-5l"></a>观外色者谓为离舍除各别内色想。<a id="a-5m"></a>由胜解作意观外诸色。<a id="a-5n"></a>少者谓二种少。<a id="a-5o"></a>一所缘少。<a id="a-5p"></a>二自在少。<a id="a-5q"></a>若好者。<a id="a-5r"></a>谓不弊坏青黄赤白色。<a id="a-5s"></a>若恶者。<a id="a-5t"></a>谓弊坏青黄赤白色。<a id="a-5u"></a>于彼诸色胜知胜见者。<a id="a-5v"></a>谓为调伏欲贪故。<a id="a-5w"></a>断坏欲贪故。<a id="a-5x"></a>超越欲贪故。<a id="a-5y"></a>于彼诸色起胜知见胜伏彼色。<a id="a-5z"></a>谓摄受彼及调伏彼。<a id="a-60"></a>犹如大家及大家子摄受调伏自诸仆使。<a id="a-61"></a>是故名为胜知胜见。<a id="a-62"></a>是初胜处者。<a id="a-63"></a>初谓名数次第在初。<a id="a-64"></a>或入彼定次第在初胜处者。<a id="a-65"></a>谓入彼定时所有善色。<a id="a-66"></a>受想行识总名胜处。<a id="a-67"></a>如初胜处应知第二胜处亦尔。<a id="a-68"></a>有差别者。<a id="a-69"></a>谓此第二观外色多。<a id="a-6A"></a>多有二种一所缘多。<a id="a-6B"></a>二自在多。<a id="a-6C"></a>余如前说。<a id="a-6D"></a>内无色想观外色少。<a id="a-6E"></a>若好若恶于彼诸色胜知胜见。<a id="a-6F"></a>是第三胜处。<a id="a-6G"></a>此中内无色想者。<a id="a-6H"></a>谓内各别色想已离已舍已除。<a id="a-6I"></a>观外色者。<a id="a-6J"></a>谓不为离舍除内各别色相。<a id="a-6K"></a>而由胜解作意观外诸色。<a id="a-6L"></a>余如前说。<a id="a-6M"></a>如第三胜处应知第四胜处亦尔。<a id="a-6N"></a>有差别者。<a id="a-6O"></a>谓第四胜处观外色多。<a id="a-6P"></a>内无色想。<a id="a-6Q"></a>观外色青青显青现青光无量。<a id="a-6R"></a>无量净妙可喜可乐不可违逆。<a id="a-6S"></a>如坞莫迦花。<a id="a-6T"></a>或婆罗痆斯染青衣色。<a id="a-6U"></a>于彼诸色胜知胜见有如是想。<a id="a-6V"></a>是第五胜处。<a id="a-6W"></a>此中内无色想外观色义如前说。<a id="a-6X"></a>青者谓诸青色。<a id="a-6Y"></a>若大若小总说为青。<a id="a-6Z"></a>青显者。<a id="a-6a"></a>谓彼青色眼所照了眼所行境故名青显。<a id="a-6b"></a>青现者。<a id="a-6c"></a>谓彼青色如为眼识所了别已。<a id="a-6d"></a>引生意识亦分别之故名青现。<a id="a-6e"></a>青光者。<a id="a-6f"></a>谓彼青色光明照曜故名青光。<a id="a-6g"></a>无量者。<a id="a-6h"></a>谓彼青色广无边际故名无量。<a id="a-6i"></a>无量净妙者。<a id="a-6j"></a>谓如青色广无边际。<a id="a-6k"></a>彼净妙相亦无边际。<a id="a-6l"></a>是故名为无量净妙。<a id="a-6m"></a>可喜者。<a id="a-6n"></a>谓彼青色可欣可悦令意悦豫故名可喜。<a id="a-6o"></a>可乐者。<a id="a-6p"></a>谓彼青色可爱可玩。<a id="a-6q"></a>若缘于此不复希余故名可乐。<a id="a-6r"></a>不可违逆者谓彼青色令心堪忍随顺趣向。<a id="a-6s"></a>是故名为不可违逆。<a id="a-6t"></a>如坞莫迦花或婆罗痆斯染青衣色者。<a id="a-6u"></a>谓彼极青故引为喻。<a id="a-6v"></a>于彼诸色胜知胜见。<a id="a-6w"></a>义如前说。<a id="a-6x"></a>有如是想者。<a id="a-6y"></a>谓于彼青色有如前说。<a id="a-6z"></a>青想现前是第五胜处。<a id="a-70"></a>义亦如前。<a id="a-71"></a>如说青胜处说黄赤白胜处应知亦尔。<a id="a-72"></a>有差别者黄胜处应说如羯尼迦罗花。<a id="a-73"></a>赤胜处应说如槃度时缚迦花。<a id="a-74"></a>白胜处应说如坞杀私星婆罗痆斯。<a id="a-75"></a>黄赤白衣随类应说。<a id="a-76"></a>问四显色中何者最胜。<a id="a-77"></a>尊者世友作如是说白色最胜世共说此是吉祥故。<a id="a-78"></a>如四方中东方最胜。<a id="a-79"></a>是吉祥故白色亦尔。<a id="a-7A"></a>大德说曰。<a id="a-7B"></a>缘白色时令心明净。<a id="a-7C"></a>以不随顺惛沉睡眠。<a id="a-7D"></a>能任持身故最为胜。</p>
  <p id="a7E">十遍处者。<a id="a-7F"></a>谓青黄赤白地水火风空无边处识无边处遍处。<a id="a-7G"></a>问此十遍处自性是何。<a id="a-7H"></a>答前八遍处以无贪善根为自性对治贪故。<a id="a-7I"></a>若兼取相应随转。<a id="a-7J"></a>即欲界者以四蕴为自性。<a id="a-7K"></a>色界者以五蕴为自性。<a id="a-7L"></a>后二遍处俱以四蕴为自性。<a id="a-7M"></a>如是名为遍处自性。<a id="a-7N"></a>我物自体相分本性。<a id="a-7O"></a>已说自性所以今当说。<a id="a-7P"></a>问何故名遍处。<a id="a-7Q"></a>遍处是何义。<a id="a-7R"></a>答由二缘故名为遍处。<a id="a-7S"></a>一由无间。<a id="a-7T"></a>二由广大。<a id="a-7U"></a>由无间者。<a id="a-7V"></a>谓纯青等胜解作意不相间杂故名无间。<a id="a-7W"></a>由广大者。<a id="a-7X"></a>谓缘青等胜解作意。<a id="a-7Y"></a>境相无边故名广大。<a id="a-7Z"></a>大德说曰。<a id="a-7a"></a>所缘宽广无有间隙故名遍处。</p>
  <p id="a7b">此十遍处界者。<a id="a-7c"></a>前八遍处是色界。<a id="a-7d"></a>后二遍处是无色界。<a id="a-7e"></a>地者前八遍处在第四静虑。<a id="a-7f"></a>第九遍处在空无边处。<a id="a-7g"></a>第十遍处在识无边处。<a id="a-7h"></a>所以者何。<a id="a-7i"></a>以净解脱在第四静虑。<a id="a-7j"></a>由此能入后四胜处。<a id="a-7k"></a>此后四胜处复能入前八遍处。<a id="a-7l"></a>此中解脱唯于所缘总取净相。<a id="a-7m"></a>未能分别青黄赤白。<a id="a-7n"></a>后四胜处虽能分别青黄赤白。<a id="a-7o"></a>而未能作无边行相。<a id="a-7p"></a>前四遍处非唯分别青黄赤白。<a id="a-7q"></a>而亦能作无边行相。<a id="a-7r"></a>谓观青等一一无边。<a id="a-7s"></a>复思青等为何所依。<a id="a-7t"></a>知依大种故。<a id="a-7u"></a>次观地等一一无边。<a id="a-7v"></a>复思此所觉色由何广大知由虚空故。<a id="a-7w"></a>次起空无边处复思此能觉谁为所依。<a id="a-7x"></a>知依广识故。<a id="a-7y"></a>次复起识无边处。<a id="a-7z"></a>此所依识无别所依。<a id="a-80"></a>故更不立上为遍处。<a id="a-81"></a>所依者前八遍处唯依欲界身起。<a id="a-82"></a>后二遍处通依三界身起。<a id="a-83"></a>行相者。<a id="a-84"></a>此十皆作无边行相。<a id="a-85"></a>所缘者。<a id="a-86"></a>前八遍处唯缘欲界色处。<a id="a-87"></a>后二遍处各缘自地四蕴。<a id="a-88"></a>念住者。<a id="a-89"></a>前八遍处身念住俱。<a id="a-8A"></a>后二遍处法念住俱。<a id="a-8B"></a>智者一切皆与世俗智俱三摩地者一切不与三摩地俱。<a id="a-8C"></a>根相应者。<a id="a-8D"></a>一切唯与舍根相应。<a id="a-8E"></a>三世者。<a id="a-8F"></a>皆通三世。<a id="a-8G"></a>缘三世者。<a id="a-8H"></a>前八遍处过去缘过去。<a id="a-8I"></a>现在缘现在未来若生法缘未来。<a id="a-8J"></a>若不生法缘三世。<a id="a-8K"></a>后二遍处俱缘三世。<a id="a-8L"></a>善不善无记者。<a id="a-8M"></a>皆唯善缘善不善无记者。<a id="a-8N"></a>前八遍处缘三种。<a id="a-8O"></a>后二遍处缘善无记。<a id="a-8P"></a>三界系及不系者。<a id="a-8Q"></a>前八遍处唯色界系。<a id="a-8R"></a>后二遍处唯无色界系。<a id="a-8S"></a>缘三界系及不系者。<a id="a-8T"></a>前八遍处唯缘欲界系。<a id="a-8U"></a>后二遍处唯缘无色界系。<a id="a-8V"></a>学无学非学非无学者。<a id="a-8W"></a>皆唯非学非无学。<a id="a-8X"></a>缘学无学非学非无学者。<a id="a-8Y"></a>皆唯缘非学非无学。<a id="a-8Z"></a>见所断修所断非所断者。<a id="a-8a"></a>皆唯修所断。<a id="a-8b"></a>缘见所断修所断非所断者。<a id="a-8c"></a>前八遍处唯缘修所断。<a id="a-8d"></a>后二遍处缘见修所断。<a id="a-8e"></a>缘名缘义者。<a id="a-8f"></a>皆缘义。<a id="a-8g"></a>缘自相续他相续非相续者。<a id="a-8h"></a>前八遍处。<a id="a-8i"></a>有说。<a id="a-8j"></a>唯缘他相续。<a id="a-8k"></a>有说通缘自他相续。<a id="a-8l"></a>后二遍处俱缘自他相续。<a id="a-8m"></a>加行得离染得者。<a id="a-8n"></a>皆通加行得及离染得。<a id="a-8o"></a>离染得者。<a id="a-8p"></a>前八遍处离第三静虑染时得。<a id="a-8q"></a>第九遍处离第四静虑染时得。<a id="a-8r"></a>第十遍处离空无边处染时得。<a id="a-8s"></a>彼后由加行现在前。<a id="a-8t"></a>加行得者由加行故得。<a id="a-8u"></a>亦由加行故现在前。<a id="a-8v"></a>声闻或由中加行。<a id="a-8w"></a>或由上加行。<a id="a-8x"></a>独觉由下加行。<a id="a-8y"></a>佛不由加行得及现前。<a id="a-8z"></a>曾得未曾得者。<a id="a-90"></a>皆通曾得未曾得。<a id="a-91"></a>谓诸圣者及内法异生通曾得未曾得。<a id="a-92"></a>外法异生唯是曾得。</p>
  <p id="a93">问此十遍处加行云何。<a id="a-94"></a>答前四遍处以眼识为加行。<a id="a-95"></a>至成满时缘青黄赤白四色处为境。<a id="a-96"></a>中四遍处以身识为加行。<a id="a-97"></a>至成满时缘地水火风四触处为境。<a id="a-98"></a>有作是说。<a id="a-99"></a>前七遍处以眼识为加行。<a id="a-9A"></a>中一遍处以身识为加行。<a id="a-9B"></a>所以者何。<a id="a-9C"></a>地水火遍处。<a id="a-9D"></a>以形显色为所缘故。<a id="a-9E"></a>风遍处以动性触为所缘故。<a id="a-9F"></a>复有说者。<a id="a-9G"></a>前八遍处皆以眼识为加行。<a id="a-9H"></a>所以者何。<a id="a-9I"></a>风遍处亦以色为所缘故。<a id="a-9J"></a>如世间说。<a id="a-9K"></a>东风南风西风北风。<a id="a-9L"></a>有尘风无尘风。<a id="a-9M"></a>毗隰缚风。<a id="a-9N"></a>吠岚婆风。<a id="a-9O"></a>风轮风等。<a id="a-9P"></a>故风遍处亦缘色处。<a id="a-9Q"></a>空无边处以空为加行。<a id="a-9R"></a>识无边处以识为加行。</p>
  <p id="a9S">如是已说遍处总相。<a id="a-9T"></a>一一别相今应略说。<a id="a-9U"></a>于一切青若上若下若傍。<a id="a-9V"></a>无二无量。<a id="a-9W"></a>起一青想是初遍处。<a id="a-9X"></a>一切青者。<a id="a-9Y"></a>谓诸青色若小若大总名为青。<a id="a-9Z"></a>上者谓上方。<a id="a-9a"></a>下者谓下方。<a id="a-9b"></a>傍者谓四方四维无二者。<a id="a-9c"></a>谓纯青相无余间杂。<a id="a-9d"></a>无量者。<a id="a-9e"></a>谓无边际。<a id="a-9f"></a>起一青想者。<a id="a-9g"></a>谓由胜解作意于一切处起一青想。<a id="a-9h"></a>是初遍处者。<a id="a-9i"></a>初谓名数次第在初。<a id="a-9j"></a>或入此定次第在初遍处。<a id="a-9k"></a>谓入此定时所有善色受想行识总名遍处。<a id="a-9l"></a>如青遍处广说。<a id="a-9m"></a>乃至识无边处遍处亦尔。<a id="a-9n"></a>有差别者。<a id="a-9o"></a>后二遍处不应说色。<a id="a-9p"></a>唯应说受想行识蕴。<a id="a-9q"></a>问前八遍处可有上下。<a id="a-9r"></a>彼所缘境有方处故。<a id="a-9s"></a>后二遍处缘空缘识。<a id="a-9t"></a>所缘既无方处上下。<a id="a-9u"></a>云何可说有上下耶。<a id="a-9v"></a>答后二遍处所缘虽无上下方所。<a id="a-9w"></a>而所依定有三品。<a id="a-9x"></a>故可说上下。<a id="a-9y"></a>上谓依上品定。<a id="a-9z"></a>下谓依下品定。<a id="a-A0"></a>复言傍者依中品定。<a id="a-A1"></a>复次修观行者。<a id="a-A2"></a>身所居处有上下故可言上下傍。<a id="a-A3"></a>谓处等其事云何下者住人中。<a id="a-A4"></a>中者住四大王众天。<a id="a-A5"></a>上者住三十三天。<a id="a-A6"></a>如是乃至他化自在展转相望为下中上。<a id="a-A7"></a>上者名上。<a id="a-A8"></a>下者名下。<a id="a-A9"></a>中者名傍。</p>
  <p id="aAA">问何故第三静虑无解脱胜处遍处耶。<a id="a-AB"></a>答非田器故乃至广说。<a id="a-AC"></a>复次对治欲界初静虑中。<a id="a-AD"></a>识身所引缘色贪故。<a id="a-AE"></a>初二静虑立缘不净解脱胜处。<a id="a-AF"></a>第二第三静虑无识身所引缘色贪故。<a id="a-AG"></a>第三第四静虑。<a id="a-AH"></a>不立缘色不净解脱胜处。<a id="a-AI"></a>前三静虑有寻伺喜乐。<a id="a-AJ"></a>及入出息扰乱事故无净解脱。<a id="a-AK"></a>后四胜处前八遍处缘净妙境能伏烦恼其事甚难。<a id="a-AL"></a>是故必依无扰乱地乃得成就。<a id="a-AM"></a>复次第三静虑去欲界远。<a id="a-AN"></a>于静虑中又非最胜。<a id="a-AO"></a>故无解脱胜处遍处复次第三静虑如第三无色。<a id="a-AP"></a>无多功德故无解脱等。<a id="a-AQ"></a>谓空识无边处有无边行相功德。<a id="a-AR"></a>非想非非想处有灭定功德。<a id="a-AS"></a>无所有处无无边行相。<a id="a-AT"></a>又无灭定。<a id="a-AU"></a>是故此地功德减少第三静虑如彼亦无解脱胜处遍处功德。<a id="a-AV"></a>复次第三静虑有生死中最胜受乐。<a id="a-AW"></a>能令行者耽着迷乱故无解脱胜处遍处。<a id="a-AX"></a>问若尔应无无量通等诸余功德。<a id="a-AY"></a>答言功德少不说全无。<a id="a-AZ"></a>若此地中无无量等应此静虑空无功德。<a id="a-Aa"></a>复次无量总缘通慧游戏此地。<a id="a-Ab"></a>得有解脱胜处遍处功德。<a id="a-Ac"></a>别缘色等伏诸烦恼以难成故此地中无。</p>
  <p id="aAd">如契经说。<a id="a-Ae"></a>得地遍处定者。<a id="a-Af"></a>作如是念。<a id="a-Ag"></a>地即是我我即是地。<a id="a-Ah"></a>地之与我无二无别。<a id="a-Ai"></a>得余遍处定者。<a id="a-Aj"></a>随自所缘广说亦尔。<a id="a-Ak"></a>问得遍处定者。<a id="a-Al"></a>必已离第三静虑染。<a id="a-Am"></a>彼所起我见必是第四静虑。<a id="a-An"></a>若第四静虑我见。<a id="a-Ao"></a>必唯缘第四静虑地等前八遍处。<a id="a-Ap"></a>但缘欲界色处为境。<a id="a-Aq"></a>如何可说与彼我见同缘地等。<a id="a-Ar"></a>有作是说。<a id="a-As"></a>此中于未得彼定者说得彼定者声。<a id="a-At"></a>如非沙门说名沙门。<a id="a-Au"></a>非婆罗门说名婆罗门。<a id="a-Av"></a>谓以欲界闻思所成初学修习地等遍处。<a id="a-Aw"></a>犹未能断欲界烦恼。<a id="a-Ax"></a>未得根本地等遍处。<a id="a-Ay"></a>故缘地等容起我见。<a id="a-Az"></a>或有说者。<a id="a-B0"></a>仍旧名说亦不相违。<a id="a-B1"></a>如有国王。<a id="a-B2"></a>虽失王位。<a id="a-B3"></a>仍旧名说亦呼为王。<a id="a-B4"></a>如是先得地遍处等。<a id="a-B5"></a>今虽退失仍名得者。<a id="a-B6"></a>彼起欲界我见。<a id="a-B7"></a>缘欲界地等计我于理无违。<a id="a-B8"></a>复有说者。<a id="a-B9"></a>依速入出遍处我见。<a id="a-BA"></a>作如是说亦不相违。<a id="a-BB"></a>谓彼先得地遍处等。<a id="a-BC"></a>后速退起欲界我见。<a id="a-BD"></a>缘执欲界地等为我。<a id="a-BE"></a>速复还得第四静虑地遍处等彼缘欲界地等为境。<a id="a-BF"></a>如提婆达多先得静虑。<a id="a-BG"></a>以神境通力变作小儿。<a id="a-BH"></a>着金缕俗衣作五花顶。<a id="a-BI"></a>在未生怨太子膝上婉转而戏。<a id="a-BJ"></a>仍令太子知是尊者提婆达多。<a id="a-BK"></a>时未生怨怜爱抱弄。<a id="a-BL"></a>呜而复以唾置口中。<a id="a-BM"></a>提婆达多贪利养故遂咽其唾。<a id="a-BN"></a>故佛诃曰。<a id="a-BO"></a>汝是死尸食人唾者。<a id="a-BP"></a>彼咽唾时便退静虑。<a id="a-BQ"></a>速复还得令所变身在太子膝如故而戏。<a id="a-BR"></a>遍处我见应知亦尔。<a id="a-BS"></a>有余师说。<a id="a-BT"></a>此中有身见执第四静虑地等为我。<a id="a-BU"></a>前八遍处亦缘第四静虑地等。<a id="a-BV"></a>问岂不前八遍处缘欲界色耶。<a id="a-BW"></a>答亦缘欲界色亦缘第四静虑色。<a id="a-BX"></a>问色界诸天纯一白色。<a id="a-BY"></a>云何缘彼作青等耶。<a id="a-BZ"></a>答色界有情纯一白色。<a id="a-Ba"></a>彼非情数亦有青等。<a id="a-Bb"></a>评曰。<a id="a-Bc"></a>彼不应作是说。<a id="a-Bd"></a>若有身见与八遍处相应俱有。<a id="a-Be"></a>可设难言如何相应俱有法。<a id="a-Bf"></a>或缘第四静虑或缘欲界。<a id="a-Bg"></a>然有身见前八遍处非相应非俱有不应为难。<a id="a-Bh"></a>而一有情名计我者亦名得定者。<a id="a-Bi"></a>以有身见故名计我者。<a id="a-Bj"></a>以遍处故名得定者。<a id="a-Bk"></a>有身见执第四静虑地等为我。<a id="a-Bl"></a>前八遍处缘欲界色非俱时故善通此经。<a id="a-Bm"></a>此有身见与八遍处所依身同所缘境异。</p>
  <p id="aBn">如契经说。<a id="a-Bo"></a>有地等定有地等遍处。<a id="a-Bp"></a>问此地等定与地等遍处有何差别。<a id="a-Bq"></a>答地等定在欲界四静虑地等遍处唯在第四静虑。<a id="a-Br"></a>复次加行时名地等定。<a id="a-Bs"></a>成满时名地等遍处。<a id="a-Bt"></a>复次因时名地等定。<a id="a-Bu"></a>果时名地等遍处。<a id="a-Bv"></a>复次若作少分解时名地等定。<a id="a-Bw"></a>若作周遍解时名地等遍处。<a id="a-Bx"></a>是谓差别。</p>
  <p id="aBy">问解脱胜处遍处有何差别。<a id="a-Bz"></a>答名即差别谓此名解脱此名胜处此名遍处。<a id="a-C0"></a>复次下品善根名解脱。<a id="a-C1"></a>中品善根名胜处。<a id="a-C2"></a>上品善根名遍处。<a id="a-C3"></a>复次小善根名解脱。<a id="a-C4"></a>大善根名胜处。<a id="a-C5"></a>无量善根名遍处。<a id="a-C6"></a>复次唯因名解脱。<a id="a-C7"></a>唯果名遍处。<a id="a-C8"></a>通因果名胜处。<a id="a-C9"></a>复次能有弃背名解脱。<a id="a-CA"></a>能胜伏境名胜处。<a id="a-CB"></a>能广所缘名遍处。<a id="a-CC"></a>复次唯作胜解名解脱。<a id="a-CD"></a>能伏烦恼名胜处。<a id="a-CE"></a>于所缘境无二无量名遍处。<a id="a-CF"></a>复次若得解脱未必已得胜处遍处。<a id="a-CG"></a>若得胜处必已得解脱。<a id="a-CH"></a>未必已得遍处。<a id="a-CI"></a>若得遍处必已得解脱及胜处。<a id="a-CJ"></a>所以者何。<a id="a-CK"></a>从解脱入胜处。<a id="a-CL"></a>从胜处入遍处。<a id="a-CM"></a>故是谓解脱胜处遍处差别。</p>
  <p id="aCN">此中八智三三摩地。<a id="a-CO"></a>三重三摩地。<a id="a-CP"></a>如后智蕴当广分别。<a id="a-CQ"></a>三结乃至九十八随眠。<a id="a-CR"></a>如此蕴初已广分别。</p>
 </body>
</html>