<!doctype html>
<html id="z3IBVzg194" data-ver="748">
 <head>
  <meta charset="utf-8">
  <meta author="unknown">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">三弥底部论卷上</h1>
  <p id="a2">归命一切智。<a id="a-3"></a>我从此语。<a id="a-4"></a>如是是人临欲死时。<a id="a-5"></a>成无记心。<a id="a-6"></a>其以何业往生。<a id="a-7"></a>答曰。<a id="a-8"></a>有业记心惑业往恶道。<a id="a-9"></a>无惑记心白业往善道。<a id="a-A"></a>体性记心以是故随行。<a id="a-B"></a>以无记心起无记业。<a id="a-C"></a>为业制故往生如是。<a id="a-D"></a>是故行无隔。<a id="a-E"></a>若眠若闷若无心死。<a id="a-F"></a>行制故往业道。<a id="a-G"></a>此二段语显相应。<a id="a-H"></a>第三段语显不失。<a id="a-I"></a>彼业自作自业。</p>
  <p id="aJ">自作者何义。<a id="a-K"></a>答受义故。<a id="a-L"></a>自业者何义。<a id="a-M"></a>答分义。<a id="a-N"></a>何以故。<a id="a-O"></a>不往他故。<a id="a-P"></a>是生何以故。<a id="a-Q"></a>方便故。<a id="a-R"></a>是行处。<a id="a-S"></a>何以故。<a id="a-T"></a>由彼故。<a id="a-U"></a>是不灭。<a id="a-V"></a>何以故。<a id="a-W"></a>受故。<a id="a-X"></a>此显现故。<a id="a-Y"></a>此世作业不灭故。<a id="a-Z"></a>由报业受生四处。<a id="a-a"></a>此欲界死。<a id="a-b"></a>欲界生有处。<a id="a-c"></a>往中间有处受中间有。<a id="a-d"></a>如是。<a id="a-e"></a>若欲界处若色界处。<a id="a-f"></a>第一处第三处。<a id="a-g"></a>异生可说。<a id="a-h"></a>如是从欲界中间有。<a id="a-i"></a>受欲界中间有。<a id="a-j"></a>从欲界中间有。<a id="a-k"></a>受色界中间有。<a id="a-l"></a>如是此欲界死受生中间有。<a id="a-m"></a>如是。<a id="a-n"></a>如是第三处。<a id="a-o"></a>从色界中。<a id="a-p"></a>间有受色界中间有如此。<a id="a-q"></a>我等死受中间有如是。<a id="a-r"></a>云何世尊声闻。<a id="a-s"></a>从中间有受中间有。<a id="a-t"></a>非凡夫。<a id="a-u"></a>云何尔。<a id="a-v"></a>须陀洹。<a id="a-w"></a>从此七生七死受天中间有。<a id="a-x"></a>住彼作斯陀含果证。<a id="a-y"></a>是其从天中间有。<a id="a-z"></a>受人中间有。<a id="a-10"></a>住此作厌欲界证。<a id="a-11"></a>是其从人中间有。<a id="a-12"></a>受色界中间有。<a id="a-13"></a>是其住彼中间般涅槃地作向一。<a id="a-14"></a>从彼入别中间有。<a id="a-15"></a>于此处而般涅槃。<a id="a-16"></a>如是声闻过四中间有。<a id="a-17"></a>有诸部说家已斯陀含。<a id="a-18"></a>斯陀含人中间有处。<a id="a-19"></a>至一间地处。<a id="a-1A"></a>度人中间有如是如是。<a id="a-1B"></a>从欲天受欲天。<a id="a-1C"></a>如是可知。<a id="a-1D"></a>有人舍五阴生有处。<a id="a-1E"></a>受五阴中间有处。<a id="a-1F"></a>如是一切。<a id="a-1G"></a>我从此语今当说。<a id="a-1H"></a>云何有我我舍。<a id="a-1I"></a>此有受彼有若为。<a id="a-1J"></a>问曰。<a id="a-1K"></a>何所疑。<a id="a-1L"></a>答曰。<a id="a-1M"></a>见先师意互相违故生疑。<a id="a-1N"></a>有诸部说实无我。<a id="a-1O"></a>唯阴处是我。<a id="a-1P"></a>何以故。<a id="a-1Q"></a>苦起而已。<a id="a-1R"></a>故世尊语迦栴延。<a id="a-1S"></a>唯苦生生。<a id="a-1T"></a>唯苦灭灭。<a id="a-1U"></a>彼但见苦起而已。<a id="a-1V"></a>故知诸部见无有我。<a id="a-1W"></a>如是。</p>
  <p id="a1X">复次何义说言无我。<a id="a-1Y"></a>答无说故。<a id="a-1Z"></a>世尊又语先尼梵志。<a id="a-1a"></a>如师所见法谛实说无我。</p>
  <p id="a1b">世尊言。<a id="a-1c"></a>如是见者是名为师。<a id="a-1d"></a>是名为多他阿伽度阿罗诃三藐三佛陀。<a id="a-1e"></a>是我所说彼诸部。<a id="a-1f"></a>见无说故。<a id="a-1g"></a>是故无我如是。</p>
  <p id="a1h">复次何义说无我。<a id="a-1i"></a>答自见其身故。<a id="a-1j"></a>世尊说言。<a id="a-1k"></a>无闻无知凡夫见色是我。<a id="a-1l"></a>我亦是色。<a id="a-1m"></a>色在我中。<a id="a-1n"></a>我在色中。<a id="a-1o"></a>如是四种四阴亦如是。<a id="a-1p"></a>若有我者不应自舍。<a id="a-1q"></a>其身见五阴是其体。<a id="a-1r"></a>譬如有人。<a id="a-1s"></a>自舍其身取提婆达多身见为其身见。<a id="a-1t"></a>其身是提婆达多。<a id="a-1u"></a>其身中有提婆达多。<a id="a-1v"></a>提婆达多中有其身。<a id="a-1w"></a>如舍其眼根。<a id="a-1x"></a>取提婆达多眼见。<a id="a-1y"></a>象牙见为其知见。<a id="a-1z"></a>而非其见。<a id="a-20"></a>是故无我。<a id="a-21"></a>如是。</p>
  <p id="a22">复次何义说言无我。<a id="a-23"></a>答我我所不可得故。</p>
  <p id="a24">世尊告诸比丘。<a id="a-25"></a>若有我者即有我所。<a id="a-26"></a>若有我所即有我。<a id="a-27"></a>我及我所谛实不可得。<a id="a-28"></a>是故无我。<a id="a-29"></a>彼诸部见我我所不可得故。<a id="a-2A"></a>是故无我如是。</p>
  <p id="a2B">复次何以故说无我。<a id="a-2C"></a>答不实言有故。<a id="a-2D"></a>如富楼那语诸比丘长老。<a id="a-2E"></a>佛所说法甚为难测。<a id="a-2F"></a>于无物中有我。</p>
  <p id="a2G">佛自言。<a id="a-2H"></a>我亦有如是长老我。<a id="a-2I"></a>但知此语不测深旨如是。<a id="a-2J"></a>不实言有故。<a id="a-2K"></a>知诸部见不实义故。<a id="a-2L"></a>是故无我。<a id="a-2M"></a>如是。</p>
  <p id="a2N">又诸部说。<a id="a-2O"></a>不可言有我。<a id="a-2P"></a>不可言无我。<a id="a-2Q"></a>何以故。<a id="a-2R"></a>答我相不可言故。<a id="a-2S"></a>答有我者可说。<a id="a-2T"></a>如行行相可说。<a id="a-2U"></a>如无为无为相可说。<a id="a-2V"></a>如是我我相可说。</p>
  <p id="a2W">彼诸部见我相不可说故。<a id="a-2X"></a>是故有我无我不可说。<a id="a-2Y"></a>如是。</p>
  <p id="a2Z">复次何以故有我无我不可说。</p>
  <p id="a2a">答直置问记故。<a id="a-2b"></a>何以故。<a id="a-2c"></a>问记有四种。<a id="a-2d"></a>一者一问直记。<a id="a-2e"></a>二者先诘然后记。<a id="a-2f"></a>三者反问而记。<a id="a-2g"></a>四者直置不记。<a id="a-2h"></a>今者问我直置不记。<a id="a-2i"></a>是故不可言有我。<a id="a-2j"></a>不可言无我。<a id="a-2k"></a>如是。</p>
  <p id="a2l">复次何以故有我无我不可说。<a id="a-2m"></a>答定异合故。<a id="a-2n"></a>若有我便应可说。<a id="a-2o"></a>为是行为异行。<a id="a-2p"></a>为是无为异无为。<a id="a-2q"></a>此二种说既不定。<a id="a-2r"></a>是故不可言有我。<a id="a-2s"></a>不可言无我。<a id="a-2t"></a>如是。</p>
  <p id="a2u">复次何以故有我无我不可说。</p>
  <p id="a2v">答常无常合故。<a id="a-2w"></a>若有我可说。<a id="a-2x"></a>为是常为无常。<a id="a-2y"></a>此二种说应必有定而不定。<a id="a-2z"></a>是故不可说言有我。<a id="a-30"></a>不可说言无我。<a id="a-31"></a>如是。</p>
  <p id="a32">复次何以故有我无我不可说。</p>
  <p id="a33">答有无中依止故。</p>
  <p id="a34">佛告迦栴延。<a id="a-35"></a>世间依二种。<a id="a-36"></a>亦依有亦依无。<a id="a-37"></a>以是故执有执无。<a id="a-38"></a>是故有我无我不可说。<a id="a-39"></a>如是又诸部说实有我何以故。<a id="a-3A"></a>语缚故。</p>
  <p id="a3B">佛言。<a id="a-3C"></a>是色痛想行识系缚。<a id="a-3D"></a>从此世渡彼。</p>
  <p id="a3E">彼诸部见系说缚故。<a id="a-3F"></a>是故有我。<a id="a-3G"></a>如是。</p>
  <p id="a3H">复次何以故有我。<a id="a-3I"></a>答正见故。</p>
  <p id="a3J">佛言。<a id="a-3K"></a>有人见化生故。<a id="a-3L"></a>正见。</p>
  <p id="a3M">彼诸部见。<a id="a-3N"></a>正见故。<a id="a-3O"></a>是故有我。<a id="a-3P"></a>如是。</p>
  <p id="a3Q">复次何以故有我。<a id="a-3R"></a>答佛说四念故。</p>
  <p id="a3S">佛言。<a id="a-3T"></a>观见身受心法。<a id="a-3U"></a>若无我无可见四法。<a id="a-3V"></a>彼诸部见。<a id="a-3W"></a>佛说四念故。<a id="a-3X"></a>是故有我。<a id="a-3Y"></a>如是。</p>
  <p id="a3Z">复次何以故有我。<a id="a-3a"></a>答佛说声闻故。</p>
  <p id="a3b">佛言。<a id="a-3c"></a>有人事火自炙其身。<a id="a-3d"></a>劝人自炙。<a id="a-3e"></a>以是故佛说有人。<a id="a-3f"></a>如是。<a id="a-3g"></a>若无人自无炙。<a id="a-3h"></a>亦无他可炙。</p>
  <p id="a3i">彼诸部见。<a id="a-3j"></a>佛说有人。<a id="a-3k"></a>是故见有我。<a id="a-3l"></a>如是。</p>
  <p id="a3m">复次诸部何故说有我。<a id="a-3n"></a>答一人出世多人得安乐生故。</p>
  <p id="a3o">佛语诸比丘。<a id="a-3p"></a>一切功德人生在世间。<a id="a-3q"></a>多人得安乐故。<a id="a-3r"></a>若无人谁生功德。</p>
  <p id="a3s">是诸部见一人生故。<a id="a-3t"></a>是故有我。<a id="a-3u"></a>如是。</p>
  <p id="a3v">又诸部说五阴是人是我。</p>
  <p id="a3w">问曰。<a id="a-3x"></a>何以故。<a id="a-3y"></a>答说界门故。</p>
  <p id="a3z">佛语比丘。<a id="a-40"></a>六界门六触是人。</p>
  <p id="a41">彼诸部见。<a id="a-42"></a>佛说六界门六触是人。<a id="a-43"></a>是故是人。<a id="a-44"></a>如是。</p>
  <p id="a45">复次何以故是人无异人。<a id="a-46"></a>答佛说。<a id="a-47"></a>外国有最上女人修多罗等故。</p>
  <p id="a48">佛言。<a id="a-49"></a>我所说是最上女人。<a id="a-4A"></a>若白若黑若青若细滑。<a id="a-4B"></a>若方若长若短若细腰若肥。<a id="a-4C"></a>即是人更无异人。<a id="a-4D"></a>如是。</p>
  <p id="a4E">又佛语比丘。<a id="a-4F"></a>有人见一比丘可憎。<a id="a-4G"></a>若短若瘘若跃。<a id="a-4H"></a>如是。</p>
  <p id="a4I">复次佛说。<a id="a-4J"></a>我天眼见众生可爱可憎等。<a id="a-4K"></a>如是。</p>
  <p id="a4L">复次说彼地狱人如烧积薪。<a id="a-4M"></a>烧地狱人亦复如是。</p>
  <p id="a4N">前所说最上女人等及见比丘可憎。<a id="a-4O"></a>佛见众生可爱可憎。<a id="a-4P"></a>乃至烧地狱人如烧积薪等。<a id="a-4Q"></a>但是五阴是人。<a id="a-4R"></a>更无异人。<a id="a-4S"></a>是诸部见。<a id="a-4T"></a>佛说阴是人。<a id="a-4U"></a>是故是人。<a id="a-4V"></a>如是。</p>
  <p id="a4W">又诸部说人异五阴。<a id="a-4X"></a>何以故。</p>
  <p id="a4Y">答如担重担人故。</p>
  <p id="a4Z">佛言。<a id="a-4a"></a>重担是五阴。<a id="a-4b"></a>担者是人。<a id="a-4c"></a>如是。</p>
  <p id="a4d">以是故人与阴各。<a id="a-4e"></a>是故人与阴异。<a id="a-4f"></a>如是。</p>
  <p id="a4g">复次何以故人异阴。</p>
  <p id="a4h">佛言人取。<a id="a-4i"></a>爱为。<a id="a-4j"></a>其第二久远轮转是故人与。<a id="a-4k"></a>爱异以是故人。<a id="a-4l"></a>与阴各如是。</p>
  <p id="a4m">复次何以故人与阴各。<a id="a-4n"></a>答受业果故。<a id="a-4o"></a>佛说偈言。</p>
  <p id="a4p">生世乐欢喜　　异世乐欣然</p>
  <p id="a4q">作福二处欢　　自见其业净</p>
  <p id="a4r">此世业报竟　　来世复应受</p>
  <p id="a4s">阴坏随业往　　更受异阴身</p>
  <p id="a4t">彼诸部见受业报故。<a id="a-4u"></a>是故人与阴各。<a id="a-4v"></a>如是。</p>
  <p id="a4w">复次何以故人与阴各。<a id="a-4x"></a>答是我说故。</p>
  <p id="a4y">佛言。<a id="a-4z"></a>我前世时作转轮圣王。<a id="a-50"></a>名曰善见。<a id="a-51"></a>亦名大天。<a id="a-52"></a>以是故今受新阴前我不异。<a id="a-53"></a>是故人与阴各。<a id="a-54"></a>如是。</p>
  <p id="a55">复次何以故人与阴各。<a id="a-56"></a>答无记处说故。</p>
  <p id="a57">佛言。<a id="a-58"></a>阴无常不说人无常。<a id="a-59"></a>有时说。<a id="a-5A"></a>阴是无常相。<a id="a-5B"></a>有时说。<a id="a-5C"></a>阴是常相。<a id="a-5D"></a>以是故常相异无常相异。<a id="a-5E"></a>是故人与阴各如是。</p>
  <p id="a5F">又诸部说人是常。<a id="a-5G"></a>何以故。<a id="a-5H"></a>答无本故。<a id="a-5I"></a>人不应生死中行。</p>
  <p id="a5J">如佛所说。<a id="a-5K"></a>生死无本众生轮转。<a id="a-5L"></a>生死源本不可知。<a id="a-5M"></a>如是。<a id="a-5N"></a>是故人无本。</p>
  <p id="a5O">若人无本亦无其末。<a id="a-5P"></a>是故人常如是。</p>
  <p id="a5Q">复次何以故人常。<a id="a-5R"></a>答忆过去世故。</p>
  <p id="a5S">佛言。<a id="a-5T"></a>忆一生乃至忆过去无数劫生。<a id="a-5U"></a>阴坏虽流转生死而人不坏。</p>
  <p id="a5V">彼诸部见。<a id="a-5W"></a>忆一生乃至忆过去无数劫生故。<a id="a-5X"></a>是故人常。<a id="a-5Y"></a>如是。</p>
  <p id="a5Z">复次何以故人常。<a id="a-5a"></a>答说处故。</p>
  <p id="a5b">佛言。<a id="a-5c"></a>渡彼岸住彼地名婆罗门。<a id="a-5d"></a>如是。<a id="a-5e"></a>佛复言。<a id="a-5f"></a>既已渡彼岸更不复还。<a id="a-5g"></a>如是。<a id="a-5h"></a>佛复说。<a id="a-5i"></a>渡彼岸者住彼处不堕落。<a id="a-5j"></a>既至彼岸无复忧恼。<a id="a-5k"></a>如是。</p>
  <p id="a5l">若人见渡彼岸者。<a id="a-5m"></a>住彼处不堕落。<a id="a-5n"></a>无忧恼故。<a id="a-5o"></a>是故人常。</p>
  <p id="a5p">彼诸部见。<a id="a-5q"></a>佛说处故。<a id="a-5r"></a>是故人常。</p>
  <p id="a5s">复次何以故人常。<a id="a-5t"></a>答至不动乐故。</p>
  <p id="a5u">佛说偈言。</p>
  <p id="a5v">如是正解脱　　渡欲淤泥流</p>
  <p id="a5w">智者莫能测　　得至无动乐</p>
  <p id="a5x">彼诸部见。<a id="a-5y"></a>佛说至无动乐故。<a id="a-5z"></a>是故人常。<a id="a-60"></a>以是人至不动乐无阴故。<a id="a-61"></a>是人不可知处。<a id="a-62"></a>是故人常。<a id="a-63"></a>如是。</p>
  <p id="a64">又诸部说人无常。<a id="a-65"></a>问何以故。</p>
  <p id="a66">答有本故。</p>
  <p id="a67">佛语比丘。<a id="a-68"></a>有一人生为一切人安乐如是。</p>
  <p id="a69">若有生有其本。<a id="a-6A"></a>若有本有其末。<a id="a-6B"></a>是故人无常。<a id="a-6C"></a>如是。</p>
  <p id="a6D">复次何以故人无常。<a id="a-6E"></a>答佛说语新故。</p>
  <p id="a6F">佛言。<a id="a-6G"></a>新生天好颜色端正威德。<a id="a-6H"></a>新者无常法名新。<a id="a-6I"></a>是故人无常。<a id="a-6J"></a>如是。</p>
  <p id="a6K">复次何以故人无常。<a id="a-6L"></a>答倒法故。</p>
  <p id="a6M">佛言。<a id="a-6N"></a>波斯匿王虽为人王。<a id="a-6O"></a>异世时倒如是。<a id="a-6P"></a>若有倒法成无常。<a id="a-6Q"></a>是故人无常。</p>
  <p id="a6R">复次何以故人无常。<a id="a-6S"></a>答落生故。</p>
  <p id="a6T">涅槃常不落不生。</p>
  <p id="a6U">依佛说言。<a id="a-6V"></a>我见众生落生。<a id="a-6W"></a>以是故依佛说落生。<a id="a-6X"></a>是故人无常。</p>
  <p id="a6Y">复次何以故人无常。<a id="a-6Z"></a>答生老病死法故。</p>
  <p id="a6a">佛言。<a id="a-6b"></a>我是无数四部众善知识。<a id="a-6c"></a>以生死故来至我所得脱生死。<a id="a-6d"></a>生老病死是无常法。<a id="a-6e"></a>是故人无常。<a id="a-6f"></a>如是。</p>
  <p id="a6g">是故从此修多罗以为本。<a id="a-6h"></a>有说。<a id="a-6i"></a>无实我如是。<a id="a-6j"></a>有言。<a id="a-6k"></a>不可说有我如是。</p>
  <p id="a6l">有说。<a id="a-6m"></a>有我如是。</p>
  <p id="a6n">是故我等生疑。<a id="a-6o"></a>虽然为当实有我。<a id="a-6p"></a>为假设而已。<a id="a-6q"></a>以是故。<a id="a-6r"></a>有说五阴是我。<a id="a-6s"></a>有说我异五阴。<a id="a-6t"></a>有说常。<a id="a-6u"></a>有说无常。<a id="a-6v"></a>如是。<a id="a-6w"></a>是故我等生疑。</p>
  <p id="a6x">问曰。<a id="a-6y"></a>云何人舍此有更受异有。</p>
  <p id="a6z">答如修多罗意。<a id="a-70"></a>教化力可知五盛阴。<a id="a-71"></a>成人以为实人以五盛阴。<a id="a-72"></a>成人以为实人故不可言。<a id="a-73"></a>人常无常。<a id="a-74"></a>如是。</p>
  <p id="a75">难曰。<a id="a-76"></a>前章所说无我为首。<a id="a-77"></a>各有所执。<a id="a-78"></a>云何解释。<a id="a-79"></a>令得开解。<a id="a-7A"></a>答如前所说。<a id="a-7B"></a>苦起而已。<a id="a-7C"></a>无我如是。<a id="a-7D"></a>我等今说。</p>
  <p id="a7E">苦者苦生灭是苦性。</p>
  <p id="a7F">佛欲显示苦性。<a id="a-7G"></a>语迦旃延言。<a id="a-7H"></a>苦生生苦灭灭我相生灭不可言。<a id="a-7I"></a>是故佛说如是。</p>
  <p id="a7J">复次如前所说。<a id="a-7K"></a>无说故无我。<a id="a-7L"></a>如是。<a id="a-7M"></a>我等今说。<a id="a-7N"></a>我等相。<a id="a-7O"></a>从信受。</p>
  <p id="a7P">如佛为外道说。<a id="a-7Q"></a>虽有我是假名我不实说我依有漏阴。</p>
  <p id="a7R">佛见去来法说是我非实我。</p>
  <p id="a7S">如佛说依行行故受名。<a id="a-7T"></a>是故佛说。</p>
  <p id="a7U">说名我如是。</p>
  <p id="a7V">复次如前所说。<a id="a-7W"></a>自见其身故无我。<a id="a-7X"></a>如是。<a id="a-7Y"></a>我等今说。<a id="a-7Z"></a>答曰。<a id="a-7a"></a>无明所覆。<a id="a-7b"></a>五阴无我谓为我。</p>
  <p id="a7c">如新生无知小儿。<a id="a-7d"></a>见余母人谓为其母五。<a id="a-7e"></a>阴无我谓为我亦复。<a id="a-7f"></a>如是是佛所说如是。</p>
  <p id="a7g">复次如前所说。<a id="a-7h"></a>无我。<a id="a-7i"></a>我我所不可得故。<a id="a-7j"></a>如是。<a id="a-7k"></a>我等今说。<a id="a-7l"></a>答曰。<a id="a-7m"></a>佛说依不自在我我所实性不可得。<a id="a-7n"></a>如是。</p>
  <p id="a7o">为他所制者不名自制。<a id="a-7p"></a>若自制者不名他制。<a id="a-7q"></a>是故断自他制不断我。<a id="a-7r"></a>如是。</p>
  <p id="a7s">复次如前所说。<a id="a-7t"></a>不实言有故无我。<a id="a-7u"></a>如是。</p>
  <p id="a7v">我等今说。<a id="a-7w"></a>答不实有故。</p>
  <p id="a7x">不实与无法共合无。<a id="a-7y"></a>而言有此言难信。<a id="a-7z"></a>是故断无言有不断我。<a id="a-80"></a>如是。</p>
  <p id="a81">如诸部前所说。<a id="a-82"></a>相不可说故。</p>
  <p id="a83">不可说有我无我。<a id="a-84"></a>如是。<a id="a-85"></a>我等今说。<a id="a-86"></a>曰我常无常相等不可说。<a id="a-87"></a>有我等可说。</p>
  <p id="a88">如佛说。<a id="a-89"></a>有人自炙身等一切。</p>
  <p id="a8A">复次如佛说。<a id="a-8B"></a>无闻无知凡夫以恶业为相。<a id="a-8C"></a>聪明之人以善业为相。<a id="a-8D"></a>是故诸部语不可依。<a id="a-8E"></a>如是。</p>
  <p id="a8F">如诸部前所说。<a id="a-8G"></a>有我无我直置问不记故。<a id="a-8H"></a>如是。<a id="a-8I"></a>我等今说。<a id="a-8J"></a>问不相应故。<a id="a-8K"></a>是故直置。<a id="a-8L"></a>相应故不直置。</p>
  <p id="a8M">如佛记。<a id="a-8N"></a>无知凡夫人不善。<a id="a-8O"></a>聪明人善。<a id="a-8P"></a>是故诸部语不可依。<a id="a-8Q"></a>如是。</p>
  <p id="a8R">如诸部前所说。<a id="a-8S"></a>有我无我不可说定异故。<a id="a-8T"></a>如是。<a id="a-8U"></a>我等今说。<a id="a-8V"></a>若我验者应是行为异行。<a id="a-8W"></a>如是。<a id="a-8X"></a>正说为是行为异行应说。<a id="a-8Y"></a>是故应遣诸部语不可依。<a id="a-8Z"></a>如是。</p>
  <p id="a8a">如诸部前所说。<a id="a-8b"></a>有我无我不可说常无常故。<a id="a-8c"></a>如是。<a id="a-8d"></a>我等今说。</p>
  <p id="a8e">若我有无中可说成断见常见。</p>
  <p id="a8f">若依此二见佛所不许。</p>
  <p id="a8g">若言无人者成过不记之类。<a id="a-8h"></a>此言不可。<a id="a-8i"></a>何以故。<a id="a-8j"></a>若言无人者是名邪见。</p>
  <p id="a8k">若言有人者是名正见。<a id="a-8l"></a>是故有人可说。</p>
  <p id="a8m">如修多罗中说。<a id="a-8n"></a>若言无人名为邪见。<a id="a-8o"></a>若言有人名为我见。<a id="a-8p"></a>若言有者是其常无常故。<a id="a-8q"></a>若如此者行成常无常故。<a id="a-8r"></a>若同有有者。<a id="a-8s"></a>行无常无为常人不如是。<a id="a-8t"></a>同有不同常无常应可知。<a id="a-8u"></a>如是。</p>
  <p id="a8v">如诸部前所说。<a id="a-8w"></a>有我无我不可说。<a id="a-8x"></a>有无中依止故。<a id="a-8y"></a>如是。<a id="a-8z"></a>我等今说。</p>
  <p id="a90">若都无我。<a id="a-91"></a>佛不应说有依止。<a id="a-92"></a>是佛说有依止故。<a id="a-93"></a>是故有我可说。<a id="a-94"></a>如是。</p>
  <p id="a95">如诸部前所说。<a id="a-96"></a>有我语缚故。<a id="a-97"></a>如是。</p>
  <p id="a98">我等今说。</p>
  <p id="a99">无人可缚而有缚。<a id="a-9A"></a>如王狱缚。<a id="a-9B"></a>虽无人而有缚有结。<a id="a-9C"></a>如有绳有结。<a id="a-9D"></a>无绳无结。<a id="a-9E"></a>如是。<a id="a-9F"></a>无我而有语缚。<a id="a-9G"></a>如是。<a id="a-9H"></a>如诸部前所说。<a id="a-9I"></a>有我正见故。<a id="a-9J"></a>如是。<a id="a-9K"></a>我等今说。</p>
  <p id="a9L">依有漏阴。<a id="a-9M"></a>佛说有人以人见有人故。<a id="a-9N"></a>名为正见。<a id="a-9O"></a>如是。</p>
  <p id="a9P">如诸部前所说。<a id="a-9Q"></a>有我。<a id="a-9R"></a>佛说四念故。<a id="a-9S"></a>如是。<a id="a-9T"></a>我等今说。</p>
  <p id="a9U">佛语迦旃延。<a id="a-9V"></a>唯心而已。<a id="a-9W"></a>欲显身受心法故。<a id="a-9X"></a>说唯心而已成诸法。<a id="a-9Y"></a>更无异。<a id="a-9Z"></a>如是。</p>
  <p id="a9a">如诸部前所说。<a id="a-9b"></a>有我。<a id="a-9c"></a>佛说声闻故。<a id="a-9d"></a>如是。<a id="a-9e"></a>我等今说。</p>
  <p id="a9f">声闻说处。<a id="a-9g"></a>依止法声闻说而已更无异。<a id="a-9h"></a>如诸部前所说。<a id="a-9i"></a>有我。<a id="a-9j"></a>有说故如是。<a id="a-9k"></a>我等今说。</p>
  <p id="a9l">佛说有人假名。<a id="a-9m"></a>是故是其朋。<a id="a-9n"></a>无我。<a id="a-9o"></a>若实无我不成杀生杀者。<a id="a-9p"></a>亦无所杀亦无偷盗邪淫妄语饮酒亦如是。</p>
  <p id="a9q">如是无我若无我者。<a id="a-9r"></a>五逆亦无纵任。<a id="a-9s"></a>诸根无起善恶者无缚。<a id="a-9t"></a>无解缚者亦无所缚。<a id="a-9u"></a>亦无作者亦无业。<a id="a-9v"></a>亦无报。<a id="a-9w"></a>若业无者果报亦无。<a id="a-9x"></a>业果报无者亦无生死。<a id="a-9y"></a>而众生以业果报轮转生死。<a id="a-9z"></a>若无生死者。<a id="a-A0"></a>生死因亦无。<a id="a-A1"></a>若无因者因灭亦无。<a id="a-A2"></a>若因灭无者趣道亦无。<a id="a-A3"></a>如是四谛亦无。<a id="a-A4"></a>若无四谛。<a id="a-A5"></a>亦无佛说四谛。<a id="a-A6"></a>若无佛者亦无有僧。<a id="a-A7"></a>如是无人者。<a id="a-A8"></a>三宝四谛亦无。<a id="a-A9"></a>如是诸说并所不应。<a id="a-AA"></a>以是故无人者成上诸过。<a id="a-AB"></a>后过亦生。<a id="a-AC"></a>若有人有我者。<a id="a-AD"></a>上所说无过。<a id="a-AE"></a>如佛说修多罗。<a id="a-AF"></a>真应当知。<a id="a-AG"></a>是故实有我。<a id="a-AH"></a>如诸部前所说。<a id="a-AI"></a>五阴是人是我界门故。<a id="a-AJ"></a>如是。<a id="a-AK"></a>我等今说。</p>
  <p id="aAL">若人命我异。<a id="a-AM"></a>是修多罗不显。<a id="a-AN"></a>有我为阴是我我是阴。<a id="a-AO"></a>若阴是我。<a id="a-AP"></a>阴可说我不可说。<a id="a-AQ"></a>若我是阴。<a id="a-AR"></a>我可说阴不可说。<a id="a-AS"></a>亦可两可说非五阴。<a id="a-AT"></a>是我如是。</p>
  <p id="aAU">如诸部前所说。<a id="a-AV"></a>人异五阴。<a id="a-AW"></a>如担重担人故。<a id="a-AX"></a>如是。<a id="a-AY"></a>我等今说。</p>
  <p id="aAZ">依担故说有担。<a id="a-Aa"></a>若我异阴。<a id="a-Ab"></a>坏时起时我亦起亦灭。<a id="a-Ac"></a>如斫身一分。<a id="a-Ad"></a>我亦应一分。<a id="a-Ae"></a>如是一分成多分。<a id="a-Af"></a>一分多分还成一。<a id="a-Ag"></a>随身存时命亦随存。<a id="a-Ah"></a>命存时身亦存。<a id="a-Ai"></a>是故阴即是我。<a id="a-Aj"></a>是语可遣。<a id="a-Ak"></a>如是。<a id="a-Al"></a>如诸部前所说。<a id="a-Am"></a>人异阴取爱为其二故。<a id="a-An"></a>如是。<a id="a-Ao"></a>我等今说。</p>
  <p id="aAp">若人正见无疑。<a id="a-Aq"></a>如人有爱系缚。<a id="a-Ar"></a>轮转生死。</p>
  <p id="aAs">佛欲显示。<a id="a-At"></a>佛言人取爱。<a id="a-Au"></a>为其第二。<a id="a-Av"></a>长处生死爱断时。<a id="a-Aw"></a>无复轮转。<a id="a-Ax"></a>是故我不异阴。<a id="a-Ay"></a>如是。</p>
  <p id="aAz">如诸部前所说。<a id="a-B0"></a>人与阴各。<a id="a-B1"></a>受业果故。<a id="a-B2"></a>如是。<a id="a-B3"></a>我等今说。</p>
  <p id="aB4">依有漏生死。<a id="a-B5"></a>此生来生受其果报。<a id="a-B6"></a>是故人与阴不各。</p>
  <p id="aB7">复次如诸部前所说。<a id="a-B8"></a>人与阴各。<a id="a-B9"></a>是我说故。<a id="a-BA"></a>如是。<a id="a-BB"></a>我等今说。<a id="a-BC"></a>依度说。</p>
  <p id="aBD">佛言。<a id="a-BE"></a>我过去无数阿僧祇劫时。<a id="a-BF"></a>曾为顶生王。<a id="a-BG"></a>是故人与阴不各。<a id="a-BH"></a>如是。</p>
  <p id="aBI">复次如诸部前所说。<a id="a-BJ"></a>人与阴各。<a id="a-BK"></a>不记处说故。<a id="a-BL"></a>如是。<a id="a-BM"></a>我等今说。</p>
  <p id="aBN">阴我异不异不可说。<a id="a-BO"></a>是故法相以常无常为首不可说。<a id="a-BP"></a>我亦不可说。</p>
  <p id="aBQ">若我异阴者。<a id="a-BR"></a>佛言。<a id="a-BS"></a>我异身异佛所不记。<a id="a-BT"></a>修多罗所不明。<a id="a-BU"></a>若我异阴者。<a id="a-BV"></a>亦可在阴中。<a id="a-BW"></a>亦可遍一切处。<a id="a-BX"></a>若在阴中。<a id="a-BY"></a>斫身时。<a id="a-BZ"></a>破身时。<a id="a-Ba"></a>我应可见。<a id="a-Bb"></a>如蚊在优昙婆罗果中。<a id="a-Bc"></a>破优昙婆罗果时蚊可见。<a id="a-Bd"></a>我在阴中亦复如是。<a id="a-Be"></a>若我异身冷热触身。<a id="a-Bf"></a>我不应觉知。<a id="a-Bg"></a>复次若挑眼时。<a id="a-Bh"></a>倍应见物。<a id="a-Bi"></a>如是。<a id="a-Bj"></a>诸根坏时。<a id="a-Bk"></a>声香味触等。<a id="a-Bl"></a>亦应觉知。<a id="a-Bm"></a>如是。</p>
  <p id="aBn">复次若我异身。<a id="a-Bo"></a>从此身入彼身还来入身。<a id="a-Bp"></a>如人从此屋入彼屋还入此屋。<a id="a-Bq"></a>我异者应如是。</p>
  <p id="aBr">复次我异阴者。<a id="a-Bs"></a>我不应处处受生。<a id="a-Bt"></a>若处处受生。<a id="a-Bu"></a>应一念遍处受生。<a id="a-Bv"></a>是故不应常在身中故。<a id="a-Bw"></a>解脱难得。<a id="a-Bx"></a>若处处行不应作业。<a id="a-By"></a>若无业果亦无功业。<a id="a-Bz"></a>亦无缚解亦无行禅。<a id="a-C0"></a>便应解脱。<a id="a-C1"></a>如是等不应。<a id="a-C2"></a>是故人异身语可遣。<a id="a-C3"></a>如是。</p>
 </body>
</html>