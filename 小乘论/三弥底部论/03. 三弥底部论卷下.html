<!doctype html>
<html id="z3IBVzk196" data-ver="683">
 <head>
  <meta charset="utf-8">
  <meta author="unknown">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">三弥底部论卷下</h1>
  <p id="a2">如是所说。<a id="a-3"></a>有人生阴处。<a id="a-4"></a>舍五阴受中阴五阴。<a id="a-5"></a>问曰。<a id="a-6"></a>云何知有中阴。</p>
  <p id="a7">曰。<a id="a-8"></a>何所疑。<a id="a-9"></a>答曰。<a id="a-A"></a>有诸部说无中阴。<a id="a-B"></a>何以故。<a id="a-C"></a>道处不说故。</p>
  <p id="aD">佛语舍利弗。<a id="a-E"></a>地狱我知人往地狱。<a id="a-F"></a>我亦知可往地狱道。<a id="a-G"></a>我亦知乃至众生往到涅槃。<a id="a-H"></a>我亦知佛不说。<a id="a-I"></a>我知中间有不说。<a id="a-J"></a>我知众生往中间有。<a id="a-K"></a>不说道可往中间有。<a id="a-L"></a>如是。</p>
  <p id="aM">彼诸部见。<a id="a-N"></a>佛此修多罗中不说。<a id="a-O"></a>是故见无中阴。</p>
  <p id="aP">复次生处。<a id="a-Q"></a>佛不记故。<a id="a-R"></a>生五处佛悉记。<a id="a-S"></a>如佛记调达应入地狱。<a id="a-T"></a>记都提婆罗门生畜生处。<a id="a-U"></a>记姑罗柯生饿鬼处。<a id="a-V"></a>记给孤独氏生天。<a id="a-W"></a>记儴佉王生人处。<a id="a-X"></a>如是等记。<a id="a-Y"></a>不记一人生中间有。</p>
  <p id="aZ">彼诸部见。<a id="a-a"></a>佛不记五生处。<a id="a-b"></a>是故诸部见无中间有。</p>
  <p id="ac">复次佛说业故。<a id="a-d"></a>此业应受地狱。<a id="a-e"></a>此业应受畜生饿鬼人天五道。<a id="a-f"></a>如是等五道生处。<a id="a-g"></a>佛说业中间有。<a id="a-h"></a>佛不说业。<a id="a-i"></a>是故彼诸部见。<a id="a-j"></a>无中间有。<a id="a-k"></a>如是。</p>
  <p id="al">复次佛说此定。<a id="a-m"></a>是实有五道故。<a id="a-n"></a>此是地狱畜生饿鬼人天等。<a id="a-o"></a>不说此定是中间有。<a id="a-p"></a>彼诸部见。<a id="a-q"></a>佛不说定中间有。<a id="a-r"></a>是故诸部见。<a id="a-s"></a>无中间有。<a id="a-t"></a>如是。</p>
  <p id="au">复次生无间故。</p>
  <p id="av">佛言。<a id="a-w"></a>人造五逆罪。<a id="a-x"></a>身坏直入无间地狱。<a id="a-y"></a>若有中间有者。<a id="a-z"></a>佛不应说直入无间地狱。</p>
  <p id="a10">彼诸部见。<a id="a-11"></a>佛说直入无间地狱故。<a id="a-12"></a>是故诸部见。<a id="a-13"></a>无中间有。<a id="a-14"></a>如是。</p>
  <p id="a15">复次无定故。</p>
  <p id="a16">若死生有处。<a id="a-17"></a>是其中间名为中间有者。<a id="a-18"></a>中间有于生有处。<a id="a-19"></a>其间复应有中间有。<a id="a-1A"></a>是故诸部见无中间有。<a id="a-1B"></a>如是。<a id="a-1C"></a>复次无用故。<a id="a-1D"></a>言有中阴者。<a id="a-1E"></a>此言无用。<a id="a-1F"></a>何以故。<a id="a-1G"></a>中间有处无长短寿。<a id="a-1H"></a>病不病亦无。<a id="a-1I"></a>受苦不受苦业亦无。<a id="a-1J"></a>爱不爱色声香味触亦无。<a id="a-1K"></a>服饰庄严亦无。<a id="a-1L"></a>是故若言有中间有者。<a id="a-1M"></a>此言无用。</p>
  <p id="a1N">复次同法生不同法生故。<a id="a-1O"></a>若中间有共生一法者。<a id="a-1P"></a>是其生有。<a id="a-1Q"></a>非是中间有。<a id="a-1R"></a>若不同法生成别道名。<a id="a-1S"></a>如八正道。<a id="a-1T"></a>如是同法不同法成过。<a id="a-1U"></a>是故无中间有。<a id="a-1V"></a>如是。</p>
  <p id="a1W">复次不说相故。<a id="a-1X"></a>佛说有五道相。<a id="a-1Y"></a>中间有相。<a id="a-1Z"></a>佛不说。</p>
  <p id="a1a">彼诸部见不说相故。<a id="a-1b"></a>是故无中间有。<a id="a-1c"></a>如是。</p>
  <p id="a1d">复次自身生故。<a id="a-1e"></a>佛说有众生。<a id="a-1f"></a>从其身落无间。<a id="a-1g"></a>一念中受生。</p>
  <p id="a1h">佛说一念受生。<a id="a-1i"></a>不说中间有处可生。</p>
  <p id="a1j">彼诸部见。<a id="a-1k"></a>一念从其身落受生。<a id="a-1l"></a>是故无中间有。<a id="a-1m"></a>如是。<a id="a-1n"></a>从因等故。</p>
  <p id="a1o">诸部见无中间有如是此说受五阴中间有处。<a id="a-1p"></a>是诸部执灭中间有。</p>
  <p id="a1q">问曰。<a id="a-1r"></a>若为遣所执。<a id="a-1s"></a>若为因成有中间有。<a id="a-1t"></a>曰听今所说。<a id="a-1u"></a>如诸部所执灭中间。<a id="a-1v"></a>有欲令是因还有中间有。</p>
  <p id="a1w">难曰。<a id="a-1x"></a>如诸部所说。<a id="a-1y"></a>五道处不说故无中间有。<a id="a-1z"></a>答曰。<a id="a-20"></a>不说五道处乘故。<a id="a-21"></a>是故佛不说中间有。<a id="a-22"></a>非是无中间有故。<a id="a-23"></a>如从此城往彼城。<a id="a-24"></a>不说乘应至彼处不可。<a id="a-25"></a>以不说乘。<a id="a-26"></a>应至彼处言无乘。<a id="a-27"></a>中间有亦如是。</p>
  <p id="a28">复次如诸部所说。<a id="a-29"></a>生处。<a id="a-2A"></a>佛不说故。<a id="a-2B"></a>无中间有。</p>
  <p id="a2C">不住处故。<a id="a-2D"></a>佛不记中间有。<a id="a-2E"></a>是处众生命根苦乐法非法交关胜处。<a id="a-2F"></a>是佛所记。<a id="a-2G"></a>是故佛不记中间有。</p>
  <p id="a2H">复次如诸部所说。<a id="a-2I"></a>佛说业故无中间有。<a id="a-2J"></a>是人积聚造业应受六道生。<a id="a-2K"></a>色界无色界。<a id="a-2L"></a>是其所向道。<a id="a-2M"></a>以此业成中间有。<a id="a-2N"></a>乘至受生。<a id="a-2O"></a>是故佛不说中间有业。<a id="a-2P"></a>佛不说中间有业故。<a id="a-2Q"></a>是故无中间有。<a id="a-2R"></a>不应尔。</p>
  <p id="a2S">复次如诸部所说。<a id="a-2T"></a>佛说此定是实有五道故。<a id="a-2U"></a>无中间有应说不说故。<a id="a-2V"></a>如佛语叶波国人。<a id="a-2W"></a>应多有所告而我不说。<a id="a-2X"></a>不可以佛不定说故。<a id="a-2Y"></a>言无法可说。<a id="a-2Z"></a>是故佛不定说中间有故。<a id="a-2a"></a>是故不可说无中间有。<a id="a-2b"></a>可知。</p>
  <p id="a2c">复次如诸部所说。<a id="a-2d"></a>生无间故无中间有。<a id="a-2e"></a>断异道故。<a id="a-2f"></a>佛说无间。<a id="a-2g"></a>是故不可说无中间有。</p>
  <p id="a2h">复次如诸部所说。<a id="a-2i"></a>无定故无中间有。<a id="a-2j"></a>如佛所说有中间禅非是不定。<a id="a-2k"></a>如第一第二禅是其中处。<a id="a-2l"></a>佛说有中间禅。<a id="a-2m"></a>中间禅中佛不说更有中间禅。<a id="a-2n"></a>如是应知。<a id="a-2o"></a>中间有非不定。</p>
  <p id="a2p">复次如诸部所说。<a id="a-2q"></a>无用故无中间有。<a id="a-2r"></a>应到彼故。<a id="a-2s"></a>有用用中间有故往彼受生。<a id="a-2t"></a>是故中间有非无用。</p>
  <p id="a2u">复次如诸部所说。<a id="a-2v"></a>同法生不同法生故。<a id="a-2w"></a>无中间有。</p>
  <p id="a2x">二处生故生中间有处往受生处此二处同法不同法。<a id="a-2y"></a>云何同法。<a id="a-2z"></a>同界故。<a id="a-30"></a>云何不同法。<a id="a-31"></a>乘与生处异故。<a id="a-32"></a>是故不可言无中间有。</p>
  <p id="a33">复次如诸部所说。<a id="a-34"></a>不说相故。<a id="a-35"></a>无中间有。<a id="a-36"></a>多论处不应说此语。<a id="a-37"></a>若佛说有中间有生多论处。<a id="a-38"></a>不应间有中间有无中间有。<a id="a-39"></a>是故不可说无中间有。</p>
  <p id="a3A">复次如诸部所说。<a id="a-3B"></a>自身生故。<a id="a-3C"></a>无中间有。<a id="a-3D"></a>未生彼故。<a id="a-3E"></a>是其身应生彼。<a id="a-3F"></a>而未至生中间有。<a id="a-3G"></a>成生从种类中落受空处中间有。<a id="a-3H"></a>自见其身细微细滑。<a id="a-3I"></a>如在地无异彼。<a id="a-3J"></a>随爱制故。<a id="a-3K"></a>依愿乐其身。<a id="a-3L"></a>是故以此语不断中间有。</p>
  <p id="a3M">有中间有。<a id="a-3N"></a>何以故。<a id="a-3O"></a>断间故。</p>
  <p id="a3P">如佛语摩楼柯子。<a id="a-3Q"></a>是时汝见闻觉知而已。<a id="a-3R"></a>汝尔时不在彼世界不在此世界。<a id="a-3S"></a>不在中间处。<a id="a-3T"></a>是名苦尽。<a id="a-3U"></a>我等见佛遣中间处。<a id="a-3V"></a>是故有中间有。</p>
  <p id="a3W">复次有中间有。<a id="a-3X"></a>如佛说跋蹉耶那修多罗。<a id="a-3Y"></a>尔时佛语跋蹉耶那。<a id="a-3Z"></a>舍此身未生彼处。<a id="a-3a"></a>是时意生身爱取合故。<a id="a-3b"></a>我说名为众生。<a id="a-3c"></a>我等见佛说跋蹉耶那修多罗。<a id="a-3d"></a>是故有中间有。</p>
  <p id="a3e">复次有中间有。<a id="a-3f"></a>中间入涅槃故。</p>
  <p id="a3g">佛语诸比丘。<a id="a-3h"></a>五种人名龙驹马。<a id="a-3i"></a>何等五种人。<a id="a-3j"></a>中间入涅槃是名第一人。<a id="a-3k"></a>生入涅槃是名第二人。<a id="a-3l"></a>行入涅槃是名第三人。<a id="a-3m"></a>不行入涅槃是名第四人。<a id="a-3n"></a>上行入涅槃是名第五人。</p>
  <p id="a3o">我等见佛说中间入涅槃故。<a id="a-3p"></a>是故有中间有。</p>
  <p id="a3q">复次身不至故。<a id="a-3r"></a>识无身不至彼。</p>
  <p id="a3s">我等见身不至彼。<a id="a-3t"></a>是故有中间有。</p>
  <p id="a3u">复次天眼力故。<a id="a-3v"></a>佛言。<a id="a-3w"></a>我天眼见众生落生。<a id="a-3x"></a>如是一切。<a id="a-3y"></a>若无中间有者。<a id="a-3z"></a>佛不说我天眼见众生落生。<a id="a-40"></a>我等见佛说。<a id="a-41"></a>天眼见众生落生。<a id="a-42"></a>是故有中间有。</p>
  <p id="a43">复次如佛说揵闼婆处。<a id="a-44"></a>故。<a id="a-45"></a>佛言。<a id="a-46"></a>三处合时。<a id="a-47"></a>然后度入胎。<a id="a-48"></a>何等三处合。</p>
  <p id="a49">父母和合揵闼婆来至前立。<a id="a-4A"></a>三事合时。<a id="a-4B"></a>然后度入胎。<a id="a-4C"></a>是名三处合。<a id="a-4D"></a>若无中间有。<a id="a-4E"></a>佛不说揵闼婆处。</p>
  <p id="a4F">我等见佛说揵闼婆处。<a id="a-4G"></a>是故有中间有。<a id="a-4H"></a>复次得相关故。<a id="a-4I"></a>柯罗罗作本。<a id="a-4J"></a>乃至老无中间色得相关。<a id="a-4K"></a>我等见得相关故。<a id="a-4L"></a>应有道度处从死有受中间有。<a id="a-4M"></a>应有相关可成。</p>
  <p id="a4N">复次稻苗譬故。<a id="a-4O"></a>从稻生苗从苗生稻。<a id="a-4P"></a>是色定法何等为稻。<a id="a-4Q"></a>前生有为稻。<a id="a-4R"></a>何等为苗。<a id="a-4S"></a>中间有为苗。</p>
  <p id="a4T">又生有为稻。</p>
  <p id="a4U">我等见稻苗譬故。<a id="a-4V"></a>是故有中间有。</p>
  <p id="a4W">复次光明世间故。<a id="a-4X"></a>如阿难所说。<a id="a-4Y"></a>我闻世尊为菩萨时。<a id="a-4Z"></a>从兜率天上。<a id="a-4a"></a>忆念智明下降母胎。<a id="a-4b"></a>是时一切世界光明普照。<a id="a-4c"></a>菩萨是时在中间有处光曜遍照。<a id="a-4d"></a>然后入胎。<a id="a-4e"></a>我等见光明世间故。<a id="a-4f"></a>是故有中间有。</p>
  <p id="a4g">复次人欲受生转变故。<a id="a-4h"></a>是人是其可往道近其边。<a id="a-4i"></a>其人欲受生心转变。<a id="a-4j"></a>不转变不受生。<a id="a-4k"></a>如人从般稠摩偷罗国落。<a id="a-4l"></a>还从中生。<a id="a-4m"></a>何以故。<a id="a-4n"></a>不见异生道故。<a id="a-4o"></a>无转变。<a id="a-4p"></a>若无中间有不成转变。<a id="a-4q"></a>不应见其所往道。<a id="a-4r"></a>是其所依处是处见其所往道。<a id="a-4s"></a>如天眼见游空如神通。<a id="a-4t"></a>我等见人欲受生转变故。<a id="a-4u"></a>是故有中间有。</p>
  <p id="a4v">说曰。<a id="a-4w"></a>如前所说。<a id="a-4x"></a>断间故有中间有。</p>
  <p id="a4y">断三缚故是。<a id="a-4z"></a>是时三处中是处断三缚无此。<a id="a-50"></a>无此有何义。<a id="a-51"></a>曰不着内门无彼。<a id="a-52"></a>无彼有何义。<a id="a-53"></a>曰不着外门。<a id="a-54"></a>不着中间。<a id="a-55"></a>不着中间有何义。</p>
  <p id="a56">曰不着六识。<a id="a-57"></a>是佛所说不明中间有。</p>
  <p id="a58">复次如前所说。<a id="a-59"></a>跋蹉耶那修多罗故。</p>
  <p id="a5A">说三界故。<a id="a-5B"></a>佛已说三界。<a id="a-5C"></a>舍此身有何义。</p>
  <p id="a5D">曰舍欲界。<a id="a-5E"></a>未生彼有何义。<a id="a-5F"></a>曰未生色界。<a id="a-5G"></a>是时有何义。<a id="a-5H"></a>曰生色界。<a id="a-5I"></a>意生身。<a id="a-5J"></a>爱取合有何义。<a id="a-5K"></a>曰着禅味爱相合。<a id="a-5L"></a>是佛所说。<a id="a-5M"></a>不明中间有。</p>
  <p id="a5N">复次如前所说。<a id="a-5O"></a>中间入涅槃故。</p>
  <p id="a5P">行过去。<a id="a-5Q"></a>若说中间入涅槃者。<a id="a-5R"></a>成生中间有。<a id="a-5S"></a>恐如是行入涅槃者。<a id="a-5T"></a>成生共勇猛。<a id="a-5U"></a>是语不应不明中间有。</p>
  <p id="a5V">复次如前所说。<a id="a-5W"></a>身不至故。<a id="a-5X"></a>曰影现摸像如人映井面像影现。<a id="a-5Y"></a>如死受生处。<a id="a-5Z"></a>如是不明中间有。</p>
  <p id="a5a">复次如前所说。<a id="a-5b"></a>天眼力故。<a id="a-5c"></a>曰细道故。<a id="a-5d"></a>有道细微余人不能见。<a id="a-5e"></a>天眼力乐见是故说天眼力。<a id="a-5f"></a>不明中间有。</p>
  <p id="a5g">复次如前所说。<a id="a-5h"></a>如揵闼婆处故。<a id="a-5i"></a>曰向道故。<a id="a-5j"></a>是人先造善恶道临死时。<a id="a-5k"></a>随善恶业道向其人。<a id="a-5l"></a>曰。<a id="a-5m"></a>是故佛说揵闼婆处。<a id="a-5n"></a>不明中间有。</p>
  <p id="a5o">复次如前所说。<a id="a-5p"></a>得相关故。<a id="a-5q"></a>曰何故如汝言。<a id="a-5r"></a>从此死有生中间有。<a id="a-5s"></a>相关如我从死有受生。<a id="a-5t"></a>有相关不明中间有。</p>
  <p id="a5u">复次如前所说。<a id="a-5v"></a>稻苗譬故。<a id="a-5w"></a>曰道不胜故。<a id="a-5x"></a>何以故。<a id="a-5y"></a>稻苗为譬。<a id="a-5z"></a>道成不胜。<a id="a-60"></a>何以故。<a id="a-61"></a>稻性生苗。<a id="a-62"></a>既生苗已。<a id="a-63"></a>复能生稻。<a id="a-64"></a>从人落起中间有。<a id="a-65"></a>不能生人而已。<a id="a-66"></a>是故此譬殊险。<a id="a-67"></a>不明中间有。</p>
  <p id="a68">复次如前所说。<a id="a-69"></a>光明世间故。<a id="a-6A"></a>曰间过故。<a id="a-6B"></a>此语阿难已说言。<a id="a-6C"></a>我闻世尊。<a id="a-6D"></a>为菩萨得阿耨多罗三藐三菩提时。<a id="a-6E"></a>光明照曜一切世间。<a id="a-6F"></a>恐如是。<a id="a-6G"></a>如此曜照。<a id="a-6H"></a>在菩萨成佛中间光明。<a id="a-6I"></a>非成佛时。<a id="a-6J"></a>光明此语不应。<a id="a-6K"></a>不明中间有。</p>
  <p id="a6L">复次如前所说。<a id="a-6M"></a>人欲受生转变故。<a id="a-6N"></a>曰梦见故。<a id="a-6O"></a>如人梦在般稠摩偷罗国。<a id="a-6P"></a>倚见摩偷罗。<a id="a-6Q"></a>北界所领国。<a id="a-6R"></a>如是无中间有。</p>
  <p id="a6S">人欲受生转变亦如是。<a id="a-6T"></a>不明中间有。</p>
  <p id="a6U">难曰。<a id="a-6V"></a>若无中间有者。<a id="a-6W"></a>佛不应说。<a id="a-6X"></a>告诸比丘。<a id="a-6Y"></a>如二屋多有门户。<a id="a-6Z"></a>唯一大本门有一人立。<a id="a-6a"></a>守此门见人出入。<a id="a-6b"></a>如是我以天眼见众生落生。</p>
  <p id="a6c">若无中间有。<a id="a-6d"></a>与修多罗所说相违。<a id="a-6e"></a>若以天眼见众生往还。<a id="a-6f"></a>应无众生可见。</p>
  <p id="a6g">复次若无中间有者。<a id="a-6h"></a>不应从人落生余道。<a id="a-6i"></a>何以故。<a id="a-6j"></a>此生灭时。<a id="a-6k"></a>是其生异处如是。</p>
  <p id="a6l">若无中间有。<a id="a-6m"></a>天眼不应知。<a id="a-6n"></a>此人造善恶业生善恶道。<a id="a-6o"></a>不应知。<a id="a-6p"></a>佛前已说。<a id="a-6q"></a>我以天眼见众生落生。<a id="a-6r"></a>如是一切。</p>
  <p id="a6s">是。<a id="a-6t"></a>故我见从人落有处可依受生。<a id="a-6u"></a>是故我见定有中间有。<a id="a-6v"></a>中间有既定。<a id="a-6w"></a>我今更有所说。</p>
  <p id="a6x">问曰。<a id="a-6y"></a>如上所说有人舍五阴生有处。<a id="a-6z"></a>受五阴中间有处彼人若为。</p>
  <p id="a70">答曰。<a id="a-71"></a>人初凡夫未厌欲界五阴具足五界受柯罗罗处。<a id="a-72"></a>彼柯罗罗处无空界。<a id="a-73"></a>彼处有二门。<a id="a-74"></a>身门意门。<a id="a-75"></a>化生处在六界六门。<a id="a-76"></a>彼化生处不聋不盲如是应可知。<a id="a-77"></a>有九善根不善根。<a id="a-78"></a>于三界七见谛烦恼七思惟烦恼。<a id="a-79"></a>如是十四九十八使烦恼。<a id="a-7A"></a>在三界五种如是。<a id="a-7B"></a>第二凡夫离欲界生无想天。<a id="a-7C"></a>处受二阴五界五门。<a id="a-7D"></a>彼处无合阴。<a id="a-7E"></a>依意界门下彼处有如厌离。<a id="a-7F"></a>欲界应知。</p>
  <p id="a7G">第三凡夫。<a id="a-7H"></a>厌离色界。<a id="a-7I"></a>从色界下生欲界。</p>
  <p id="a7J">问曰。<a id="a-7K"></a>如从无色界落。<a id="a-7L"></a>昔所造业与禅定合色界处生有想天处。<a id="a-7M"></a>何以故。<a id="a-7N"></a>不如是。<a id="a-7O"></a>前所造业。<a id="a-7P"></a>共无想三摩提合。<a id="a-7Q"></a>从无色界落生无想天处。<a id="a-7R"></a>如是。</p>
  <p id="a7S">答曰。<a id="a-7T"></a>以是故无处可说从无色界落生无想天处。<a id="a-7U"></a>是故应思惟。<a id="a-7V"></a>在此欲界毁想。<a id="a-7W"></a>生色界无想天。<a id="a-7X"></a>如是别有处毁欲毁觉毁喜毁乐。<a id="a-7Y"></a>从无色界落生色界有想天处。<a id="a-7Z"></a>如是别有处毁想。<a id="a-7a"></a>从无色界落生色界无想天处。</p>
  <p id="a7b">如所说言。<a id="a-7c"></a>余人生胜处可说应当知。<a id="a-7d"></a>如是从无色界落生色界无想天。<a id="a-7e"></a>无处说应可知。<a id="a-7f"></a>难曰。<a id="a-7g"></a>有想三摩提处业相异。<a id="a-7h"></a>无想三摩提处业相异。<a id="a-7i"></a>是故觅说处可知。<a id="a-7j"></a>第四阿罗汉。<a id="a-7k"></a>问曰如是人欲受生转变故。<a id="a-7l"></a>复无道故。<a id="a-7m"></a>无人不受生。<a id="a-7n"></a>何以故。<a id="a-7o"></a>作此说断九十八使。<a id="a-7p"></a>无人受使生处。<a id="a-7q"></a>如是。</p>
  <p id="a7r">答曰。<a id="a-7s"></a>三有。<a id="a-7t"></a>生有业有死有是名三有。<a id="a-7u"></a>此中生有所说。</p>
  <p id="a7v">第五。<a id="a-7w"></a>二人一人七死七生。<a id="a-7x"></a>须陀洹一人斯陀含。</p>
  <p id="a7y">第六一人中间入般涅槃。</p>
  <p id="a7z">第七二人一人生已入般涅槃一人行入般涅槃。</p>
  <p id="a80">如是第八不行入般涅槃。</p>
  <p id="a81">无色界。<a id="a-82"></a>此示面而已。<a id="a-83"></a>不具足说。<a id="a-84"></a>如是人处所说。<a id="a-85"></a>一切凡夫不执。</p>
  <p id="a86">十三种人可作。<a id="a-87"></a>云何十三人。</p>
  <p id="a88">第一凡夫未厌欲界。<a id="a-89"></a>第二凡夫厌欲界。<a id="a-8A"></a>第三凡夫厌色界。<a id="a-8B"></a>第四七死七生。<a id="a-8C"></a>第五斯陀含。<a id="a-8D"></a>第六家家斯陀含。<a id="a-8E"></a>第七一间斯陀含。<a id="a-8F"></a>第八厌欲界阿那含上生。<a id="a-8G"></a>第九三人生已入涅槃行入涅槃不行入涅槃。<a id="a-8H"></a>第十中间入涅槃。<a id="a-8I"></a>第十一厌色界上生。<a id="a-8J"></a>第十二生行入涅槃。<a id="a-8K"></a>第十三阿罗汉。<a id="a-8L"></a>如是。<a id="a-8M"></a>彼第一凡夫二种生善处恶处。<a id="a-8N"></a>第二凡夫二种生欲界色界。</p>
  <p id="a8O">第三凡夫。<a id="a-8P"></a>三种生欲界色界无色界。</p>
  <p id="a8Q">世尊声闻未厌欲界有二种。<a id="a-8R"></a>生人天二处。<a id="a-8S"></a>厌欲界有二种。<a id="a-8T"></a>生欲界色界。</p>
  <p id="a8U">厌色界三种。<a id="a-8V"></a>生欲界色界无色界。<a id="a-8W"></a>如是阿罗汉三种。<a id="a-8X"></a>生欲界色界无色界。<a id="a-8Y"></a>彼凡夫未厌欲界五阴处。<a id="a-8Z"></a>一切具有五阴界处八种。<a id="a-8a"></a>曰云何尔。<a id="a-8b"></a>答欲界一切中间有处。<a id="a-8c"></a>五阴六界六门。<a id="a-8d"></a>是故作中有验竟。<a id="a-8e"></a>生有。<a id="a-8f"></a>我等今说。<a id="a-8g"></a>有人舍六界生有处。<a id="a-8h"></a>受六界生有处。<a id="a-8i"></a>复舍六界受六界生有处如是。</p>
  <p id="a8j">第二舍五界生有处。<a id="a-8k"></a>六六界生有处如是。</p>
  <p id="a8l">第三舍六界生有处受五六界如是。</p>
  <p id="a8m">第四舍六受六五如是。</p>
  <p id="a8n">第五舍五受五六如是。</p>
  <p id="a8o">第六舍五受六五如是。</p>
  <p id="a8p">第七舍六受五五如是。</p>
  <p id="a8q">第八舍五受五五如是。</p>
  <p id="a8r">彼第一云何。<a id="a-8s"></a>从具足根体有落。</p>
  <p id="a8t">从化生有度化生有。</p>
  <p id="a8u">第二从柯罗罗阿浮陀伽那肉团落。<a id="a-8v"></a>从化生有度化生有。</p>
  <p id="a8w">第三从具足根体有落。<a id="a-8x"></a>从柯罗罗等度化生有。</p>
  <p id="a8y">第四从具足根体有落。<a id="a-8z"></a>从化生有度柯罗罗。<a id="a-90"></a>第五从柯罗罗等落。<a id="a-91"></a>从柯罗罗等度化生有。</p>
  <p id="a92">第六从柯罗罗等落。<a id="a-93"></a>从化生有度柯罗罗。<a id="a-94"></a>第七从具足根体有落。<a id="a-95"></a>从柯罗罗等度柯罗罗。</p>
  <p id="a96">第八从柯罗罗等落。<a id="a-97"></a>从柯罗罗等柯罗罗。<a id="a-98"></a>如是门处八种。</p>
  <p id="a99">善根处。<a id="a-9A"></a>第一一切处九。</p>
  <p id="a9B">第二无人舍善根生有处。<a id="a-9C"></a>受九九生有处如是。<a id="a-9D"></a>复从地狱从断善根有落。<a id="a-9E"></a>从共善根有落。<a id="a-9F"></a>从共善根有度共善根有。</p>
  <p id="a9G">如是应作第五五种。<a id="a-9H"></a>无第七第八。</p>
  <p id="a9I">有诸师说。<a id="a-9J"></a>唯断善根人。<a id="a-9K"></a>从地狱复生地狱。<a id="a-9L"></a>是故八种可作如是不善根处。<a id="a-9M"></a>使处一种。</p>
  <p id="a9N">厌欲界五阴处。<a id="a-9O"></a>第一一切五。</p>
  <p id="a9P">第二舍二阴生有处。<a id="a-9Q"></a>受五生有处。</p>
  <p id="a9R">如此复有人从无想天。<a id="a-9S"></a>有落从有想天有度有想天。<a id="a-9T"></a>有如是五种应作。</p>
  <p id="a9U">有诸师说。<a id="a-9V"></a>如如是逐先所作业。<a id="a-9W"></a>积聚与禅定。<a id="a-9X"></a>合复复无间生。<a id="a-9Y"></a>有想天处。</p>
  <p id="a9Z">如是逐先所作业。<a id="a-9a"></a>积聚无想定。<a id="a-9b"></a>合复复无间生无想天处。<a id="a-9c"></a>是故八种可作如是。</p>
  <p id="a9d">如是界门处共二门四种。<a id="a-9e"></a>云何四种。<a id="a-9f"></a>舍六入生有处受。<a id="a-9g"></a>六二如是。</p>
  <p id="a9h">第二种舍六受五二。</p>
  <p id="a9i">第三舍五受六二。<a id="a-9j"></a>第四舍五受五二。<a id="a-9k"></a>从前说应可知。<a id="a-9l"></a>以是故凡夫胎处不至厌。<a id="a-9m"></a>是故四种可作。<a id="a-9n"></a>如是。<a id="a-9o"></a>共善根共不善根共。<a id="a-9p"></a>使。<a id="a-9q"></a>第五可作五种。<a id="a-9r"></a>无第七第八。</p>
  <p id="a9s">厌色界阴处五种。<a id="a-9t"></a>如是。<a id="a-9u"></a>共六界五种云何二种共五若为。<a id="a-9v"></a>答有人舍一界生有处。<a id="a-9w"></a>受一五生有处。<a id="a-9x"></a>舍六受一五如是。<a id="a-9y"></a>共入七种。<a id="a-9z"></a>共二入二种。</p>
  <p id="aA0">如是。<a id="a-A1"></a>善根处不善根处。<a id="a-A2"></a>使处十一种。<a id="a-A3"></a>七死七生五阴处。<a id="a-A4"></a>一切五。<a id="a-A5"></a>界处门处。<a id="a-A6"></a>五种善根等处。<a id="a-A7"></a>一种。</p>
  <p id="aA8">如是。<a id="a-A9"></a>斯陀含不善根处。<a id="a-AA"></a>一切七。</p>
  <p id="aAB">使处。<a id="a-AC"></a>一切十长家家。</p>
  <p id="aAD">阴处。<a id="a-AE"></a>一种。<a id="a-AF"></a>界门处。<a id="a-AG"></a>八种。<a id="a-AH"></a>善根等处。<a id="a-AI"></a>如斯陀含。<a id="a-AJ"></a>一间。<a id="a-AK"></a>阴处。<a id="a-AL"></a>一种。<a id="a-AM"></a>界门处。<a id="a-AN"></a>四种。<a id="a-AO"></a>善根处。<a id="a-AP"></a>一种。<a id="a-AQ"></a>不善根处。<a id="a-AR"></a>使处斯陀含二种。<a id="a-AS"></a>厌欲界阴处。<a id="a-AT"></a>一种。<a id="a-AU"></a>界门处。<a id="a-AV"></a>二种。<a id="a-AW"></a>上生善根等处。<a id="a-AX"></a>一种。<a id="a-AY"></a>行成等二种如是。<a id="a-AZ"></a>厌色界。</p>
  <p id="aAa">阿罗汉五阴处。<a id="a-Ab"></a>二种。<a id="a-Ac"></a>界门处。<a id="a-Ad"></a>三种善根处。<a id="a-Ae"></a>三种。<a id="a-Af"></a>不善根处。<a id="a-Ag"></a>使处四种。<a id="a-Ah"></a>如是中间有处。<a id="a-Ai"></a>应当知。</p>
  <p id="aAj">如是。<a id="a-Ak"></a>初有处。<a id="a-Al"></a>第二有处。<a id="a-Am"></a>未离欲。</p>
  <p id="aAn">第三处。<a id="a-Ao"></a>离欲。<a id="a-Ap"></a>初有处。<a id="a-Aq"></a>离欲。</p>
  <p id="aAr">第二第三处。<a id="a-As"></a>离欲。<a id="a-At"></a>如是。<a id="a-Au"></a>应当知。</p>
  <p id="aAv">如是共十八界。<a id="a-Aw"></a>十二门有漏阴如是。<a id="a-Ax"></a>应当知如是阴展转共因缘起。<a id="a-Ay"></a>是故若欲除阴灭阴。<a id="a-Az"></a>因当勤正精进如法修行。</p>
  <p id="aB0">依说论竟。</p>
 </body>
</html>