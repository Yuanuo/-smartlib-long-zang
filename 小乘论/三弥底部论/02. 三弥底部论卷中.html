<!doctype html>
<html id="z3IBVzj195" data-ver="692">
 <head>
  <meta charset="utf-8">
  <meta author="unknown">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">三弥底部论卷中</h1>
  <p id="a2">如诸部前所说。<a id="a-3"></a>人是常。<a id="a-4"></a>无本故。<a id="a-5"></a>如是我等今说。</p>
  <p id="a6">若无本成常。<a id="a-7"></a>生死无本亦应是常。<a id="a-8"></a>此言不应。<a id="a-9"></a>人无本不可说。<a id="a-A"></a>如是。</p>
  <p id="aB">如诸部前所说。<a id="a-C"></a>人是常。<a id="a-D"></a>忆过去世故。<a id="a-E"></a>如是我等今说。</p>
  <p id="aF">若我定异阴者。<a id="a-G"></a>阴坏时人不灭。<a id="a-H"></a>应忆过去世时事。<a id="a-I"></a>只应此人不应有异人。<a id="a-J"></a>而轮转生死无断绝时。<a id="a-K"></a>此语不应如是。</p>
  <p id="aL">如诸部前所说。<a id="a-M"></a>人是常说处故如是。<a id="a-N"></a>我等今说。</p>
  <p id="aO">断苦流灭故。<a id="a-P"></a>至有余涅槃故。<a id="a-Q"></a>身犹存住名之度彼岸住。<a id="a-R"></a>婆罗门至无余涅槃。<a id="a-S"></a>既至得无余涅槃故。<a id="a-T"></a>是佛所说。<a id="a-U"></a>是故不说人常。<a id="a-V"></a>如是。</p>
  <p id="aW">如诸部前所说。<a id="a-X"></a>人常到不动乐故。<a id="a-Y"></a>如是我等今说。</p>
  <p id="aZ">得无余涅槃时。<a id="a-a"></a>便至不动乐。<a id="a-b"></a>若人常者。<a id="a-c"></a>不生不死如涅槃。<a id="a-d"></a>不生不死身亦不异。<a id="a-e"></a>其智慧在所处处亦不异。<a id="a-f"></a>食不食苦乐无异常故。<a id="a-g"></a>过去时事不忘。<a id="a-h"></a>常故无变异。<a id="a-i"></a>亦无缚无解。<a id="a-j"></a>是故人常此语应遣。<a id="a-k"></a>如是。</p>
  <p id="al">如诸部前所说。<a id="a-m"></a>人无常。<a id="a-n"></a>有本故。<a id="a-o"></a>如是我等今说。</p>
  <p id="ap">有漏起故。<a id="a-q"></a>是名说人。<a id="a-r"></a>以是故。<a id="a-s"></a>不可言阴与人异。<a id="a-t"></a>是故人起不可说。<a id="a-u"></a>以是假说即答解前次。<a id="a-v"></a>佛说新等故。</p>
  <p id="aw">若人无常者。<a id="a-x"></a>众生轮转所作善恶业坏。<a id="a-y"></a>不作善恶业自来无先因故。<a id="a-z"></a>一切众生悉应一种不造业应。<a id="a-10"></a>解脱者不由业自成。<a id="a-11"></a>既不由业自成功德。<a id="a-12"></a>无所为先世时生亦无可忆。<a id="a-13"></a>是故人无常此语应遣。</p>
  <p id="a14">以是假说即答解前次。<a id="a-15"></a>倒法故落生故。<a id="a-16"></a>生老病死法。<a id="a-17"></a>人无常故。<a id="a-18"></a>如是。</p>
  <p id="a19">问曰。<a id="a-1A"></a>云何说有人。</p>
  <p id="a1B">答曰。<a id="a-1C"></a>佛说有三种人。</p>
  <p id="a1D">问曰。<a id="a-1E"></a>云何三种人。</p>
  <p id="a1F">答依说人度说人灭说人(说者亦名安亦名制亦名假名)</p>
  <p id="a1G">问曰。<a id="a-1H"></a>云何依说。</p>
  <p id="a1I">答如佛所说。<a id="a-1J"></a>语跋婆耶言。<a id="a-1K"></a>是是行所依说。<a id="a-1L"></a>是是其名安。</p>
  <p id="a1M">是名依说如火譬。<a id="a-1N"></a>如佛语舍利弗。<a id="a-1O"></a>有人名象白净可爱。<a id="a-1P"></a>四大所成是名我。<a id="a-1Q"></a>如是一切亦如乳譬。<a id="a-1R"></a>如是依修多罗等所说。<a id="a-1S"></a>是名依说。</p>
  <p id="a1T">如色得色人得色人不可说。<a id="a-1U"></a>异色色不可说。<a id="a-1V"></a>异得色人依色得名依色人。<a id="a-1W"></a>若人说是色是我。<a id="a-1X"></a>是其色成名我见。<a id="a-1Y"></a>若人说色是我者以是过五阴人。<a id="a-1Z"></a>前所说成是其过。<a id="a-1a"></a>复言。<a id="a-1b"></a>若人说得色人异色者。<a id="a-1c"></a>名异我见。<a id="a-1d"></a>若人说异我以是过人异五阴。<a id="a-1e"></a>成是其过。</p>
  <p id="a1f">得色人相从而已。<a id="a-1g"></a>非是真说。<a id="a-1h"></a>若人说色得色人相从而已。<a id="a-1i"></a>成其邪见。<a id="a-1j"></a>若邪见者。<a id="a-1k"></a>言无我。<a id="a-1l"></a>以是过前所说。<a id="a-1m"></a>成是其过。<a id="a-1n"></a>以是故。<a id="a-1o"></a>此是三过。</p>
  <p id="a1p">是故实异邪见。<a id="a-1q"></a>不随实异不随邪见。<a id="a-1r"></a>依色得色人可说。<a id="a-1s"></a>以是故。<a id="a-1t"></a>得色人共色实可说。<a id="a-1u"></a>是故是时色起是时得色人亦起是时色灭。<a id="a-1v"></a>是时得色人亦灭。<a id="a-1w"></a>不是不可说。<a id="a-1x"></a>如是五阴十二门。<a id="a-1y"></a>五道阿修罗道中阴为七道人。<a id="a-1z"></a>生有处迦罗罗阿浮陀那肉团支。<a id="a-20"></a>新生童子年少中年老善恶记心。<a id="a-21"></a>戒犯戒如是上一切合不合。<a id="a-22"></a>依上诸法。<a id="a-23"></a>是名依说人可知。</p>
  <p id="a24">问曰。<a id="a-25"></a>云何度说人。</p>
  <p id="a26">答曰。<a id="a-27"></a>以是时度异有是时。<a id="a-28"></a>佛说度众生。<a id="a-29"></a>云何度说众生。<a id="a-2A"></a>过去说未来说现在说。<a id="a-2B"></a>云何过去说。</p>
  <p id="a2C">如天使修多罗所说上启阎罗。<a id="a-2D"></a>此人先不知父母兄弟等。<a id="a-2E"></a>不知功德。<a id="a-2F"></a>不知善恶等。<a id="a-2G"></a>愿教其。<a id="a-2H"></a>如是。</p>
  <p id="a2I">如佛所说。<a id="a-2J"></a>我过去世时。<a id="a-2K"></a>曾作顶生王。<a id="a-2L"></a>是名过去说。</p>
  <p id="a2M">云何未来说。</p>
  <p id="a2N">如佛所说。<a id="a-2O"></a>转轮圣王在中有时。<a id="a-2P"></a>初入母腹。<a id="a-2Q"></a>如入堂殿。<a id="a-2R"></a>如是。<a id="a-2S"></a>如佛语弥勒。<a id="a-2T"></a>阿逸多。<a id="a-2U"></a>汝后成佛时。<a id="a-2V"></a>名曰慈氏。<a id="a-2W"></a>是名未来说。<a id="a-2X"></a>如是。</p>
  <p id="a2Y">云何现在说。</p>
  <p id="a2Z">答曰。<a id="a-2a"></a>如佛说安伽人。<a id="a-2b"></a>有耳珰种种宝饰臂手。<a id="a-2c"></a>如是。</p>
  <p id="a2d">如佛所说。<a id="a-2e"></a>大富长者多有财宝大如意。<a id="a-2f"></a>如是。<a id="a-2g"></a>是名现在说。<a id="a-2h"></a>佛依三世行制三说。<a id="a-2i"></a>如是应知。</p>
  <p id="a2j">以是行度说是名度说。</p>
  <p id="a2k">云何灭说。<a id="a-2l"></a>答逐依说人度说人。</p>
  <p id="a2m">佛说灭说人。<a id="a-2n"></a>如过去身坏时。<a id="a-2o"></a>是名灭说。<a id="a-2p"></a>如是。</p>
  <p id="a2q">如佛所说。<a id="a-2r"></a>漏尽比丘五阴无常灭。<a id="a-2s"></a>是名灭说。<a id="a-2t"></a>如佛说偈言。</p>
  <p id="a2u">智者莫能测　　得至无动乐</p>
  <p id="a2v">是名灭说。<a id="a-2w"></a>如是。<a id="a-2x"></a>见依说。</p>
  <p id="a2y">度说。<a id="a-2z"></a>是故说有人。<a id="a-30"></a>舍五阴生有处受五阴中间有。<a id="a-31"></a>如是。</p>
  <p id="a32">见灭说。<a id="a-33"></a>佛说无复有受阴处。<a id="a-34"></a>如是。</p>
  <p id="a35">问曰。<a id="a-36"></a>为舍五阴灭尽犹有所余。</p>
  <p id="a37">答曰。<a id="a-38"></a>何所疑。<a id="a-39"></a>曰。<a id="a-3A"></a>见先师意互相违故生疑。<a id="a-3B"></a>有诸部见五阴一边。<a id="a-3C"></a>从此有往彼有。<a id="a-3D"></a>如是何以故。<a id="a-3E"></a>识上生故。</p>
  <p id="a3F">佛言。<a id="a-3G"></a>是人识戒熏定熏是其识上生胜处。<a id="a-3H"></a>佛复说偈言。</p>
  <p id="a3I">善恶二种业　　是业人世造</p>
  <p id="a3J">是业是其物　　自捉自随去</p>
  <p id="a3K">粗阴是恶业　　细阴是善行</p>
  <p id="a3L">善恶二俱造　　随捉逐业往</p>
  <p id="a3M">是人往生其受根义。<a id="a-3N"></a>是以故。<a id="a-3O"></a>其度。<a id="a-3P"></a>天眼人见其度。</p>
  <p id="a3Q">如佛语比丘。<a id="a-3R"></a>我见众生落生如是一切是故。<a id="a-3S"></a>诸部见五阴一边。<a id="a-3T"></a>从此有往彼有。<a id="a-3U"></a>如是。</p>
  <p id="a3V">又诸部说人。<a id="a-3W"></a>如是。<a id="a-3X"></a>从此有往彼有。<a id="a-3Y"></a>非是阴。<a id="a-3Z"></a>何以故。<a id="a-3a"></a>佛说偈故。</p>
  <p id="a3b">佛说偈言。</p>
  <p id="a3c">生世乐欢喜　　异世乐欣然</p>
  <p id="a3d">作福二处欢　　自见其净业</p>
  <p id="a3e">护根往善道　　不护堕恶道</p>
  <p id="a3f">佛复说言。<a id="a-3g"></a>此死落生如是。<a id="a-3h"></a>是故。<a id="a-3i"></a>如诸部见人如是。<a id="a-3j"></a>从此有往彼有非阴。<a id="a-3k"></a>如是。</p>
  <p id="a3l">又诸部说无人。<a id="a-3m"></a>从此有度彼有。<a id="a-3n"></a>何以故。<a id="a-3o"></a>如佛言新天人。<a id="a-3p"></a>人见如是。</p>
  <p id="a3q">佛复说言。<a id="a-3r"></a>是是行行所依。<a id="a-3s"></a>是是受其名。<a id="a-3t"></a>如火依薪受其名。<a id="a-3u"></a>如是。</p>
  <p id="a3v">佛复说一切德人。<a id="a-3w"></a>生世间多人受安乐。<a id="a-3x"></a>如是前世已生不复更生。<a id="a-3y"></a>是故无人。<a id="a-3z"></a>舍此度彼有。<a id="a-40"></a>是故生疑。</p>
  <p id="a41">曰。<a id="a-42"></a>前所问为舍五阴灭尽。<a id="a-43"></a>犹有所余。<a id="a-44"></a>今若舍五阴。<a id="a-45"></a>五阴无遗余。<a id="a-46"></a>从此有度彼有。<a id="a-47"></a>如佛说偈言。</p>
  <p id="a48">弃舍此人形　　受天身具足</p>
  <p id="a49">如佛说人无。<a id="a-4A"></a>财宝一切舍。<a id="a-4B"></a>随所往。<a id="a-4C"></a>如是。<a id="a-4D"></a>如佛说临死时。<a id="a-4E"></a>舍其身独自去。<a id="a-4F"></a>在世之时言。<a id="a-4G"></a>皆是我有。<a id="a-4H"></a>临死之时。<a id="a-4I"></a>一切舍。<a id="a-4J"></a>独自去。<a id="a-4K"></a>戒定熏心藉此善业上生。<a id="a-4L"></a>是故佛说善心而已。<a id="a-4M"></a>上生胜处。<a id="a-4N"></a>是故舍五阴灭尽往彼胜处。<a id="a-4O"></a>依业不灭。<a id="a-4P"></a>佛说偈言。</p>
  <p id="a4Q">是业是其物　　自捉自随去</p>
  <p id="a4R">中阴根故。<a id="a-4S"></a>往生彼处。<a id="a-4T"></a>受根义行中阴处天眼见中阴色。</p>
  <p id="a4U">如诸部说五阴一边。<a id="a-4V"></a>从此有往彼有。<a id="a-4W"></a>是故舍此语。<a id="a-4X"></a>如是。</p>
  <p id="a4Y">前所说。<a id="a-4Z"></a>如是人从此有往彼有。<a id="a-4a"></a>唯人而已。<a id="a-4b"></a>若尔者。<a id="a-4c"></a>应至道实异无往。<a id="a-4d"></a>若实异若常若不常。<a id="a-4e"></a>成邪见。<a id="a-4f"></a>如前所说实。<a id="a-4g"></a>异常不常。<a id="a-4h"></a>成邪见遮。<a id="a-4i"></a>以是故。<a id="a-4j"></a>人共阴实异不可说。<a id="a-4k"></a>是故是人而已往生处不可说。<a id="a-4l"></a>如是。</p>
  <p id="a4m">问曰。<a id="a-4n"></a>云何人身灭时。<a id="a-4o"></a>五中有起。</p>
  <p id="a4p">答曰。<a id="a-4q"></a>人欲灭时中有起时。<a id="a-4r"></a>依五中有。<a id="a-4s"></a>是名五中有人可说。<a id="a-4t"></a>逐过去说依度说人可说。<a id="a-4u"></a>以是故不依人。<a id="a-4v"></a>是故不依义。<a id="a-4w"></a>不是人可说。<a id="a-4x"></a>如是见法念灭。<a id="a-4y"></a>念灭不灭行念念是名佛说。<a id="a-4z"></a>应当知。<a id="a-50"></a>以是故。<a id="a-51"></a>舍五阴身都尽人从此有度彼有。<a id="a-52"></a>是故说有人舍五阴生有处。<a id="a-53"></a>受五阴中间有如是。</p>
  <p id="a54">问曰。<a id="a-55"></a>为前受五中阴处。<a id="a-56"></a>后舍人五阴。<a id="a-57"></a>答曰。<a id="a-58"></a>不如。<a id="a-59"></a>若如所问。<a id="a-5A"></a>生成有间。<a id="a-5B"></a>若生成有间者。<a id="a-5C"></a>圣人灭应更受有。<a id="a-5D"></a>不成灭四取。<a id="a-5E"></a>若阴与人别是所不应。<a id="a-5F"></a>如是。</p>
  <p id="a5G">问曰。<a id="a-5H"></a>为先舍人五阴。<a id="a-5I"></a>受五中阴身。<a id="a-5J"></a>答曰。<a id="a-5K"></a>不如。<a id="a-5L"></a>若如所问。<a id="a-5M"></a>一人一念中。<a id="a-5N"></a>便应成两种有是所不应。<a id="a-5O"></a>如是。</p>
  <p id="a5P">问曰。<a id="a-5Q"></a>今者云何舍人身。<a id="a-5R"></a>受五中阴身。<a id="a-5S"></a>为一时而受。<a id="a-5T"></a>为不一时。</p>
  <p id="a5U">答曰。<a id="a-5V"></a>是一时。<a id="a-5W"></a>问曰。<a id="a-5X"></a>云何。</p>
  <p id="a5Y">答曰。<a id="a-5Z"></a>人临死时。<a id="a-5a"></a>最后一念心现起时。<a id="a-5b"></a>中阴心未起。<a id="a-5c"></a>最后一念心灭时。<a id="a-5d"></a>中阴心方起。<a id="a-5e"></a>中阴心起时成五中有人。<a id="a-5f"></a>是故说舍人阴受中有。<a id="a-5g"></a>何以故中阴心起时成。<a id="a-5h"></a>从人中落中间有处成时。<a id="a-5i"></a>心住是处时是名落生。<a id="a-5j"></a>是故相应时应当知。<a id="a-5k"></a>有人舍五阴生有处。<a id="a-5l"></a>受五阴中间有。<a id="a-5m"></a>如是一切。<a id="a-5n"></a>曰当说。<a id="a-5o"></a>我今。</p>
  <p id="a5p">问曰。<a id="a-5q"></a>阴有源本不。<a id="a-5r"></a>而从阴次第生至今。<a id="a-5s"></a>为有本为无本。<a id="a-5t"></a>如是。<a id="a-5u"></a>曰何所疑。</p>
  <p id="a5v">答曰。<a id="a-5w"></a>佛语比丘。<a id="a-5x"></a>生死无本。<a id="a-5y"></a>众生轮转生死源本不可知。<a id="a-5z"></a>如是。<a id="a-60"></a>为无实故不可知。<a id="a-61"></a>为有实故不可知。<a id="a-62"></a>如十二门说。<a id="a-63"></a>有十三门实无故不可知。<a id="a-64"></a>为无智不可知。<a id="a-65"></a>何以故无色界人。<a id="a-66"></a>余二界人无智故。<a id="a-67"></a>不知。<a id="a-68"></a>如世界成不成。<a id="a-69"></a>直置不可答。<a id="a-6A"></a>有展转源本是初有可说。<a id="a-6B"></a>是故我等生疑。</p>
  <p id="a6C">问曰。<a id="a-6D"></a>人前生源本不可知。<a id="a-6E"></a>为实有。<a id="a-6F"></a>为实无。<a id="a-6G"></a>若有知见可说。</p>
  <p id="a6H">答曰。<a id="a-6I"></a>实有不可知。<a id="a-6J"></a>何以故。<a id="a-6K"></a>譬如实有物覆故不可知。<a id="a-6L"></a>亦如一毫微尘细故不可知。<a id="a-6M"></a>又如地旷故不可知。<a id="a-6N"></a>亦如眼皮极近眼故不可知。<a id="a-6O"></a>又如海岸极远故不可知。<a id="a-6P"></a>复如眼根弱故不可知。<a id="a-6Q"></a>如发毫端。<a id="a-6R"></a>亦如芥子聚。<a id="a-6S"></a>以一芥子投聚中。<a id="a-6T"></a>色相似故不可知。<a id="a-6U"></a>又如恒河流水。<a id="a-6V"></a>以一把盐投河中淡。<a id="a-6W"></a>水力多故盐不可得。<a id="a-6X"></a>亦如宝物在壁内隔障故不可见。<a id="a-6Y"></a>亦如鬼神隐形故不可见。<a id="a-6Z"></a>如无知人不知命所余故不可知。<a id="a-6a"></a>如宝物在壁障隔等实有不可知。<a id="a-6b"></a>如是人源本实有不可知。<a id="a-6c"></a>如是。</p>
  <p id="a6d">难曰。<a id="a-6e"></a>从此源本。<a id="a-6f"></a>若尘及毫端等。<a id="a-6g"></a>实有不可知者。<a id="a-6h"></a>余人见。<a id="a-6i"></a>如天眼见毫端。</p>
  <p id="a6j">又如地旷边际。<a id="a-6k"></a>唯天眼者见。<a id="a-6l"></a>复如眼皮自不见近其者见。<a id="a-6m"></a>如海岸不可知渡。<a id="a-6n"></a>到者见。<a id="a-6o"></a>如发毫端明眼者见。<a id="a-6p"></a>以一芥子投芥聚中。<a id="a-6q"></a>明眼者见。<a id="a-6r"></a>恒河水以一把盐投之。<a id="a-6s"></a>唯鱼近其边知。<a id="a-6t"></a>覆障财宝。<a id="a-6u"></a>天眼者见。<a id="a-6v"></a>隐形鬼神。<a id="a-6w"></a>唯同类见。<a id="a-6x"></a>有方术人见余命不可知。<a id="a-6y"></a>他心智人见如是。<a id="a-6z"></a>上所说一切有言不可见不可知。<a id="a-70"></a>然一切可知可见。<a id="a-71"></a>源本无人知是故。<a id="a-72"></a>如覆障宝物等实有。<a id="a-73"></a>不可知非因。<a id="a-74"></a>复说实有不可知。<a id="a-75"></a>何以故。<a id="a-76"></a>无能测量故。<a id="a-77"></a>如雪山实有不可称量。<a id="a-78"></a>何以故。<a id="a-79"></a>无能测量故。</p>
  <p id="a7A">难曰。<a id="a-7B"></a>若为知雪山称量实有不可知。<a id="a-7C"></a>答曰。<a id="a-7D"></a>见雪山石有量数挍略。<a id="a-7E"></a>雪山称量实有可知。<a id="a-7F"></a>是故无能测量不可知。<a id="a-7G"></a>难曰。<a id="a-7H"></a>若挍略可知此非知。<a id="a-7I"></a>但挍略知非称量实知。<a id="a-7J"></a>便成无明。</p>
  <p id="a7K">又问曰。<a id="a-7L"></a>不实故。<a id="a-7M"></a>称量不可知。</p>
  <p id="a7N">答曰。<a id="a-7O"></a>不实不可知。<a id="a-7P"></a>何以故。<a id="a-7Q"></a>如修多罗中所说故。<a id="a-7R"></a>佛言。<a id="a-7S"></a>物不实处无知声。</p>
  <p id="a7T">如佛语比丘。<a id="a-7U"></a>如酥油灯灭其灰其墨不可知。<a id="a-7V"></a>如是须弥大海大地劫尽火劫起时。<a id="a-7W"></a>一切烧荡尽其尘。<a id="a-7X"></a>其墨不可知。<a id="a-7Y"></a>如是。</p>
  <p id="a7Z">佛言。<a id="a-7a"></a>源本不可知。<a id="a-7b"></a>亦复如是。<a id="a-7c"></a>如酥油灯灭其墨尘不实有不可知。<a id="a-7d"></a>如是源本不可知。<a id="a-7e"></a>亦复如是。</p>
  <p id="a7f">问曰。<a id="a-7g"></a>如实物。<a id="a-7h"></a>有处佛说不可知声。</p>
  <p id="a7i">答如律中所说。<a id="a-7j"></a>若人酒着手若器。<a id="a-7k"></a>此人以手捧器奉上比丘。<a id="a-7l"></a>盛食比丘不知得食无罪如是。<a id="a-7m"></a>是故此非因。</p>
  <p id="a7n">又说不实不可知。<a id="a-7o"></a>若源本实有者。<a id="a-7p"></a>佛实智应从彼起。<a id="a-7q"></a>不应说言不可知。<a id="a-7r"></a>以佛说不可知故。<a id="a-7s"></a>是源本不实有。</p>
  <p id="a7t">答曰。<a id="a-7u"></a>此义处不尔。<a id="a-7v"></a>佛实智不从彼起。<a id="a-7w"></a>如世间问常无常等处。<a id="a-7x"></a>佛不答。<a id="a-7y"></a>是故无因。<a id="a-7z"></a>复说不尔故源本不可知。<a id="a-80"></a>佛说不可知。<a id="a-81"></a>若佛直说无源本。<a id="a-82"></a>成断见。<a id="a-83"></a>若佛说有源本。<a id="a-84"></a>复成常见。<a id="a-85"></a>此二种。<a id="a-86"></a>语不应。<a id="a-87"></a>是不应故。<a id="a-88"></a>佛说不可知。<a id="a-89"></a>如是。</p>
  <p id="a8A">问曰。<a id="a-8B"></a>若生死有本者。<a id="a-8C"></a>成常见。<a id="a-8D"></a>若无本者。<a id="a-8E"></a>成断见。<a id="a-8F"></a>圣人生死本已尽别本更起。<a id="a-8G"></a>应知而不尔。<a id="a-8H"></a>别本更起者。<a id="a-8I"></a>便成断见。<a id="a-8J"></a>生死源本不实有不可知。<a id="a-8K"></a>何以故。<a id="a-8L"></a>生死轮转无穷故。<a id="a-8M"></a>佛语诸比丘。<a id="a-8N"></a>有依爱本不可知。<a id="a-8O"></a>从此起爱谢在过去。<a id="a-8P"></a>从此起爱未来当起。<a id="a-8Q"></a>如是一切。<a id="a-8R"></a>以是故。<a id="a-8S"></a>无有爱本。<a id="a-8T"></a>是故生死无实。<a id="a-8U"></a>本不可知。</p>
  <p id="a8V">复次生死常起故。<a id="a-8W"></a>若无生死亦无涅槃。<a id="a-8X"></a>如佛语阿难。<a id="a-8Y"></a>有漏五阴灭尽时。<a id="a-8Z"></a>是名灭。<a id="a-8a"></a>是名涅槃。</p>
  <p id="a8b">佛又语阿难。<a id="a-8c"></a>涅槃虽灭尽不无本。<a id="a-8d"></a>以是故生死灭有本。<a id="a-8e"></a>是故生死本不实有本不可知。<a id="a-8f"></a>如是。</p>
  <p id="a8g">复次因展转合故。<a id="a-8h"></a>一切人不以我为因本。<a id="a-8i"></a>若以我为因本。<a id="a-8j"></a>生死不尽。<a id="a-8k"></a>是故无本。<a id="a-8l"></a>如是。</p>
  <p id="a8m">复次忆知过去无数世界。<a id="a-8n"></a>如佛所说过去时若欲知法识随起知。<a id="a-8o"></a>以是故。<a id="a-8p"></a>识无数故。<a id="a-8q"></a>境界亦无数。<a id="a-8r"></a>应知亦无数。<a id="a-8s"></a>是故生死无本。<a id="a-8t"></a>如是。</p>
  <p id="a8u">复次生死无本故。<a id="a-8v"></a>若生死有本者。<a id="a-8w"></a>过去生本亦应有。<a id="a-8x"></a>是故不实有过去。<a id="a-8y"></a>生本不可知。<a id="a-8z"></a>如是。</p>
  <p id="a90">复次有爱展转故。<a id="a-91"></a>佛说过去生本不可知。<a id="a-92"></a>若生死本无者亦无其名。<a id="a-93"></a>若无法不应有名如是。</p>
  <p id="a94">答曰。<a id="a-95"></a>无法无名。<a id="a-96"></a>无名名不实。<a id="a-97"></a>虽无名以无名便是其名。<a id="a-98"></a>是故有名故是其不实。<a id="a-99"></a>如所说。<a id="a-9A"></a>过去源本名实故。<a id="a-9B"></a>源本应实。<a id="a-9C"></a>此语不是。<a id="a-9D"></a>曰不尔。<a id="a-9E"></a>如所说。<a id="a-9F"></a>无法有名故。<a id="a-9G"></a>有实者。<a id="a-9H"></a>有法有名。<a id="a-9I"></a>亦应无名不实。<a id="a-9J"></a>何以故。<a id="a-9K"></a>无名故。<a id="a-9L"></a>若尔无法不实。<a id="a-9M"></a>其名亦不实。<a id="a-9N"></a>实有法其名亦实有。<a id="a-9O"></a>是故无法之名亦不实。<a id="a-9P"></a>以是故。<a id="a-9Q"></a>源生不实有验矣。</p>
  <p id="a9R">难曰。<a id="a-9S"></a>若尔实不实便是不定。<a id="a-9T"></a>不实成实实成不实。<a id="a-9U"></a>是所不应。</p>
  <p id="a9V">复次有法遮言。<a id="a-9W"></a>无有法无法始显胜降实不实可见以是处无遮言。<a id="a-9X"></a>有是名实。<a id="a-9Y"></a>如打物发此声。<a id="a-9Z"></a>此声无本故如是。<a id="a-9a"></a>源生可说如兔角。<a id="a-9b"></a>是故生死是源本。<a id="a-9c"></a>难曰。<a id="a-9d"></a>若生死无本者。<a id="a-9e"></a>亦无其末。<a id="a-9f"></a>如是无本无末与涅槃无异。<a id="a-9g"></a>是所不应。<a id="a-9h"></a>如是。<a id="a-9i"></a>答曰。<a id="a-9j"></a>是实无本。<a id="a-9k"></a>五阴展转相生故。</p>
  <p id="a9l">是故无常。<a id="a-9m"></a>因展转果亦展转。</p>
  <p id="a9n">问曰。<a id="a-9o"></a>若生死无本者。<a id="a-9p"></a>中末亦无。<a id="a-9q"></a>中末无者生死亦无。<a id="a-9r"></a>如林无本无末。<a id="a-9s"></a>亦无中。<a id="a-9t"></a>便无此林。<a id="a-9u"></a>如是无生死。<a id="a-9v"></a>如是。</p>
  <p id="a9w">答曰。<a id="a-9x"></a>不尔。<a id="a-9y"></a>何以故。<a id="a-9z"></a>如团圆物。<a id="a-A0"></a>无本中末不。<a id="a-A1"></a>无圆物生死亦尔。</p>
  <p id="aA2">难曰。<a id="a-A3"></a>若团圆物无本中末。<a id="a-A4"></a>而有者无。<a id="a-A5"></a>第二未可坏。<a id="a-A6"></a>生死亦尔。</p>
  <p id="aA7">答曰。<a id="a-A8"></a>恐如是生死不灭。<a id="a-A9"></a>如所执本无故。<a id="a-AA"></a>一切法无。<a id="a-AB"></a>此是下执以前生因展转故。<a id="a-AC"></a>是故无本。<a id="a-AD"></a>因坏故生死尽。<a id="a-AE"></a>生死坏因亦尽。<a id="a-AF"></a>如是前忆过去无数世界故。<a id="a-AG"></a>是故佛说无源本。<a id="a-AH"></a>若生死源本。<a id="a-AI"></a>阴展转无本故。<a id="a-AJ"></a>成常见。<a id="a-AK"></a>依阴依度佛说有众生。<a id="a-AL"></a>如是。</p>
  <p id="aAM">说曰。<a id="a-AN"></a>阴展转无本者。<a id="a-AO"></a>众生展转亦无本。<a id="a-AP"></a>众生不应展转。<a id="a-AQ"></a>何以故。<a id="a-AR"></a>佛已说生死无本故。</p>
  <p id="aAS">问曰。<a id="a-AT"></a>若生死无本。<a id="a-AU"></a>佛何故说不可知。<a id="a-AV"></a>何不直言无。</p>
  <p id="aAW">答曰。<a id="a-AX"></a>若佛直说无者。<a id="a-AY"></a>不应起三种邪见。<a id="a-AZ"></a>三种邪见者。<a id="a-Aa"></a>第一我前身曾生不。<a id="a-Ab"></a>第二我后更生不。<a id="a-Ac"></a>第三我今若为生不。<a id="a-Ad"></a>应生疑。<a id="a-Ae"></a>以是故佛说不可知。<a id="a-Af"></a>是故佛说应当知。<a id="a-Ag"></a>如是。<a id="a-Ah"></a>佛说法有二种。<a id="a-Ai"></a>何者二种。<a id="a-Aj"></a>一为法。<a id="a-Ak"></a>二为众生。</p>
  <p id="aAl">云何为法。<a id="a-Am"></a>如佛所说。<a id="a-An"></a>源生不可知。<a id="a-Ao"></a>有爱本不可知。<a id="a-Ap"></a>为法故。<a id="a-Aq"></a>说无生死源本可说。<a id="a-Ar"></a>云何为众生无明覆众生。<a id="a-As"></a>轮转生死。<a id="a-At"></a>为众生故说法。<a id="a-Au"></a>众生轮转生死。<a id="a-Av"></a>是故佛为说。<a id="a-Aw"></a>说曰。<a id="a-Ax"></a>如是时法至其心依度。<a id="a-Ay"></a>是时佛说是众生。</p>
  <p id="aAz">问曰。<a id="a-B0"></a>何故佛说有法源生不可知。</p>
  <p id="aB1">答曰。<a id="a-B2"></a>佛不应为众生说无源本。</p>
  <p id="aB3">难曰。<a id="a-B4"></a>如是时法依度。<a id="a-B5"></a>是时佛说是众生。<a id="a-B6"></a>尔时法无常可说。<a id="a-B7"></a>不应说众生常无常。<a id="a-B8"></a>如是源生可说不可说。<a id="a-B9"></a>可知生死无本验矣。</p>
 </body>
</html>