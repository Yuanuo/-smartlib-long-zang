<!doctype html>
<html id="z3IBWAF1CX" data-ver="1352">
 <head>
  <meta charset="utf-8">
  <meta author="优婆底沙">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">解脱道论卷第八</h1>
  <h2 id="a2">行门品之五</h2>
  <p id="a3">问云何慈。<a id="a-4"></a>何修何相何味何起何功德。<a id="a-5"></a>云何修行。<a id="a-6"></a>答如父母唯有一子。<a id="a-7"></a>情所爱念见子起慈。<a id="a-8"></a>起饶益心。<a id="a-9"></a>如是于一切众生。<a id="a-A"></a>慈心饶益心。<a id="a-B"></a>此谓慈彼修住不乱此谓修。<a id="a-C"></a>令起饶益为相。<a id="a-D"></a>爱念为味。<a id="a-E"></a>无嗔恚为起。<a id="a-F"></a>若修行慈。<a id="a-G"></a>成得十一功德。<a id="a-H"></a>安眠。<a id="a-I"></a>安觉。<a id="a-J"></a>不见恶梦。<a id="a-K"></a>为人所爱念。<a id="a-L"></a>为非人所爱念。<a id="a-M"></a>诸天守护。<a id="a-N"></a>火毒刀杖不加其身。<a id="a-O"></a>使心得速定。<a id="a-P"></a>面色悦泽。<a id="a-Q"></a>命终不乱。<a id="a-R"></a>若未得胜法生梵世。<a id="a-S"></a>云何修行。<a id="a-T"></a>初坐禅人。<a id="a-U"></a>乐修行慈。<a id="a-V"></a>初观忿恨过患及忍辱功德。<a id="a-W"></a>心应受持忍辱。<a id="a-X"></a>云何当观忿恨过患。<a id="a-Y"></a>若人初起忿恨。<a id="a-Z"></a>焚烧慈心。<a id="a-a"></a>令其心浊。<a id="a-b"></a>从此增长面目嚬蹙。<a id="a-c"></a>从此增长口说恶语。<a id="a-d"></a>从此增长观于四方。<a id="a-e"></a>从此增长手捉刀杖。<a id="a-f"></a>从此增长嗔忿吐血。<a id="a-g"></a>从此增长散掷财物。<a id="a-h"></a>从此增长打坏诸物。<a id="a-i"></a>从此增长或杀他或自杀。<a id="a-j"></a>复次若人恒忿恨。<a id="a-k"></a>或杀父母。<a id="a-l"></a>或杀阿罗汉。<a id="a-m"></a>或破僧。<a id="a-n"></a>或恶心出佛身血。<a id="a-o"></a>如是作可畏事。<a id="a-p"></a>如是当观。<a id="a-q"></a>复次如是当观。<a id="a-r"></a>我名声闻。<a id="a-s"></a>若不断忿恨成可羞惭。<a id="a-t"></a>我忆锯喻。<a id="a-u"></a>修多罗中所说。<a id="a-v"></a>我乐善法。<a id="a-w"></a>若我今忿恨增长。<a id="a-x"></a>成可憎恶。<a id="a-y"></a>如人乐浴还入不净。<a id="a-z"></a>我自多闻。<a id="a-10"></a>若未伏忿恨。<a id="a-11"></a>人所弃薄。<a id="a-12"></a>犹如医师还自霍乱。<a id="a-13"></a>我为世所为贵若我不除忿恨。<a id="a-14"></a>人所弃薄。<a id="a-15"></a>犹如画瓶内盛不净而不覆蔽。<a id="a-16"></a>若人有智慧而犹起忿恨。<a id="a-17"></a>如人故食杂毒。<a id="a-18"></a>何以故。<a id="a-19"></a>从此忿恨。<a id="a-1A"></a>最可弃薄。<a id="a-1B"></a>成苦果报。<a id="a-1C"></a>如人为毒蛇所啮。<a id="a-1D"></a>自有毒药而不肯服。<a id="a-1E"></a>彼人可知乐苦不乐乐。<a id="a-1F"></a>如是比丘。<a id="a-1G"></a>若忿恨起不速制伏。<a id="a-1H"></a>彼比丘可知乐苦不乐乐。<a id="a-1I"></a>何故从此忿恨最为可畏。<a id="a-1J"></a>复次当观忿恨。<a id="a-1K"></a>忿恨者为怨家所笑。<a id="a-1L"></a>为亲友惭愧。<a id="a-1M"></a>虽有深德复被轻贱。<a id="a-1N"></a>本所贵重翻成轻易。<a id="a-1O"></a>若已得称誉。<a id="a-1P"></a>咸被讥毁。<a id="a-1Q"></a>若求乐成苦。<a id="a-1R"></a>若不动成令动。<a id="a-1S"></a>若有眼成盲。<a id="a-1T"></a>若聪明成无智。<a id="a-1U"></a>如是当观忿恨过患。<a id="a-1V"></a>问云何观忍辱功德。<a id="a-1W"></a>答忍辱是力是铠。<a id="a-1X"></a>能护身能除忿恨。<a id="a-1Y"></a>是称誉。<a id="a-1Z"></a>智人所叹。<a id="a-1a"></a>是乐令不退。<a id="a-1b"></a>是守护令护一切具足。<a id="a-1c"></a>是晓了令观诸义。<a id="a-1d"></a>是名为起惭愧。<a id="a-1e"></a>复次当观。<a id="a-1f"></a>我已剃头唯应忍辱。<a id="a-1g"></a>是我所受我已受国施。<a id="a-1h"></a>以忍辱心令彼施主有大果报。<a id="a-1i"></a>我持圣形饰。<a id="a-1j"></a>我此忍辱是作圣行。<a id="a-1k"></a>我有嗔恚令无嗔恚。<a id="a-1l"></a>我名声闻。<a id="a-1m"></a>今实名声闻。<a id="a-1n"></a>彼檀越施我杂物。<a id="a-1o"></a>以此忍辱令彼施主得大果报。<a id="a-1p"></a>我有信。<a id="a-1q"></a>此忍辱是我信处。<a id="a-1r"></a>我有智慧。<a id="a-1s"></a>此忍辱是智慧处。<a id="a-1t"></a>我有忿恨毒。<a id="a-1u"></a>此忍辱是我却毒药。<a id="a-1v"></a>如是观忿恨过患及忍辱功德。<a id="a-1w"></a>令心受持。<a id="a-1x"></a>我当向忍辱。<a id="a-1y"></a>人有恶骂我当忍辱。<a id="a-1z"></a>我当软无憍慢。<a id="a-20"></a>如是坐禅人向忍辱乐。<a id="a-21"></a>作自饶益。<a id="a-22"></a>入寂寂处。<a id="a-23"></a>不乱心。<a id="a-24"></a>从初其身令满。<a id="a-25"></a>我复乐乐心不耐苦。<a id="a-26"></a>云何我无怨家无嗔恚。<a id="a-27"></a>乐离诸烦闹。<a id="a-28"></a>成就一切功德。<a id="a-29"></a>彼坐禅人制伏其心。<a id="a-2A"></a>作软心作堪受持心。<a id="a-2B"></a>若心成软堪受持事。<a id="a-2C"></a>从此应修行慈。<a id="a-2D"></a>于一切众生如其自身若坐禅人修行慈。<a id="a-2E"></a>于一切众生。<a id="a-2F"></a>从初不能修慈。<a id="a-2G"></a>于怨家中人恶人无功德人亡人处起慈。<a id="a-2H"></a>彼坐禅人所贵重人。<a id="a-2I"></a>为起惭愧。<a id="a-2J"></a>不为轻贱。<a id="a-2K"></a>不为所中。<a id="a-2L"></a>为饶益故起慈。<a id="a-2M"></a>于彼不起嫉不嗔恚。<a id="a-2N"></a>是彼人处初当修慈。<a id="a-2O"></a>初当念其饶益功德贵重功德。<a id="a-2P"></a>如是以性成就。<a id="a-2Q"></a>以称誉成就。<a id="a-2R"></a>以闻成就以戒成就。<a id="a-2S"></a>以定成就。<a id="a-2T"></a>以慧成就。<a id="a-2U"></a>我所贵重。<a id="a-2V"></a>如是以施以爱语以利益以同事成就。<a id="a-2W"></a>是我饶益。<a id="a-2X"></a>如是善念所重功德及饶益功德。<a id="a-2Y"></a>令起重想及亲友想。<a id="a-2Z"></a>于彼人处当修行慈。<a id="a-2a"></a>当作饶益心常觉观。<a id="a-2b"></a>愿无怨心。<a id="a-2c"></a>愿无嗔恚。<a id="a-2d"></a>成于安乐。<a id="a-2e"></a>愿离一切闹。<a id="a-2f"></a>愿成就一切功德。<a id="a-2g"></a>愿得善利。<a id="a-2h"></a>愿有称誉。<a id="a-2i"></a>愿有信。<a id="a-2j"></a>愿有乐。<a id="a-2k"></a>愿有戒。<a id="a-2l"></a>愿有闻慧。<a id="a-2m"></a>愿有施。<a id="a-2n"></a>愿有慧。<a id="a-2o"></a>愿得安眠。<a id="a-2p"></a>愿安觉。<a id="a-2q"></a>愿不见恶梦。<a id="a-2r"></a>愿人所爱敬。<a id="a-2s"></a>愿非人所爱敬。<a id="a-2t"></a>愿诸天守护。<a id="a-2u"></a>愿火毒刀杖等不着身。<a id="a-2v"></a>愿速得定心。<a id="a-2w"></a>愿面色和悦。<a id="a-2x"></a>愿生中国。<a id="a-2y"></a>愿值善人。<a id="a-2z"></a>愿自身具足。<a id="a-30"></a>愿无疾病。<a id="a-31"></a>愿得长寿。<a id="a-32"></a>愿恒得安乐。<a id="a-33"></a>复次如是应思惟。<a id="a-34"></a>于彼不善法。<a id="a-35"></a>若未生愿令不生。<a id="a-36"></a>若已生愿灭断。<a id="a-37"></a>彼善法未生愿生。<a id="a-38"></a>若已生愿增长。<a id="a-39"></a>复次彼不爱念法愿不生。<a id="a-3A"></a>若已生愿灭。<a id="a-3B"></a>彼可爱念法未生。<a id="a-3C"></a>彼由慈心得信。<a id="a-3D"></a>彼坐禅人以信自在取心。<a id="a-3E"></a>以取自在令念住。<a id="a-3F"></a>以念自在以取自在。<a id="a-3G"></a>以信自在成不乱心。<a id="a-3H"></a>彼现知不乱。<a id="a-3I"></a>以此门以此行。<a id="a-3J"></a>于彼人修慈心。<a id="a-3K"></a>修已多修。<a id="a-3L"></a>彼坐禅人现知不乱。<a id="a-3M"></a>以此门以此行。<a id="a-3N"></a>于彼人修已。<a id="a-3O"></a>多修慈心。<a id="a-3P"></a>以软心受持心。<a id="a-3Q"></a>次第于爱中人修慈想。<a id="a-3R"></a>于所爱人已修慈想。<a id="a-3S"></a>次第于中人当修慈想。<a id="a-3T"></a>于中人已修慈想。<a id="a-3U"></a>次第于怨家当修慈想。<a id="a-3V"></a>如是于一切众生。<a id="a-3W"></a>犹如自身。<a id="a-3X"></a>令满作分别。<a id="a-3Y"></a>若如是修行慈。<a id="a-3Z"></a>若中人处彼慈不行。<a id="a-3a"></a>若坐禅人暂不起慈。<a id="a-3b"></a>当作厌患。<a id="a-3c"></a>于我不善不可爱。<a id="a-3d"></a>我乐得善法信心出家。<a id="a-3e"></a>我复说言。<a id="a-3f"></a>依大师故。<a id="a-3g"></a>饶益众生起大慈悲。<a id="a-3h"></a>于一中人不起慈心。<a id="a-3i"></a>何况于怨家。<a id="a-3j"></a>若如是厌患嗔恚不灭。<a id="a-3k"></a>彼坐禅人为修慈。<a id="a-3l"></a>不应精进。<a id="a-3m"></a>以余方便应修行。<a id="a-3n"></a>于彼人为除嗔恚。<a id="a-3o"></a>问云何方便除嗔恚。<a id="a-3p"></a>答与彼应作周旋。<a id="a-3q"></a>应思惟其功德恩。<a id="a-3r"></a>自业所作。<a id="a-3s"></a>负债解脱亲族自身罪过。<a id="a-3t"></a>不应作意。<a id="a-3u"></a>自现苦诸根自性念灭。<a id="a-3v"></a>知念应当观空。<a id="a-3w"></a>应作摄受。<a id="a-3x"></a>彼人虽生嗔恚若有所乞随宜施与。<a id="a-3y"></a>若彼有所施。<a id="a-3z"></a>亦随宜取与。<a id="a-40"></a>常共善语。<a id="a-41"></a>彼所作事亦当随从。<a id="a-42"></a>如是摄受因彼此嗔恚成灭。<a id="a-43"></a>于功德者。<a id="a-44"></a>若见其功德。<a id="a-45"></a>是功德应思惟。<a id="a-46"></a>不为非功德。<a id="a-47"></a>如水有草除草取水。<a id="a-48"></a>若彼无功德应起慈。<a id="a-49"></a>此人无功德。<a id="a-4A"></a>当向恶趣。<a id="a-4B"></a>恩者应思惟彼恩。<a id="a-4C"></a>若人作不爱敬令起恩。<a id="a-4D"></a>于彼若已作不爱敬。<a id="a-4E"></a>应作功德。<a id="a-4F"></a>复次已令灭不善是善趣。<a id="a-4G"></a>彼怨成作恩可知。<a id="a-4H"></a>自业所作者。<a id="a-4I"></a>是人所作恶法。<a id="a-4J"></a>是人所嗔处。<a id="a-4K"></a>于彼恶业当生观。<a id="a-4L"></a>负债解脱者。<a id="a-4M"></a>若人骂我害我。<a id="a-4N"></a>是初恶业。<a id="a-4O"></a>彼负债解脱。<a id="a-4P"></a>我今作证以观当作欢喜。<a id="a-4Q"></a>亲族者。<a id="a-4R"></a>于生死众生相续。<a id="a-4S"></a>是我亲族。<a id="a-4T"></a>已忆应令起亲族想。<a id="a-4U"></a>自身罪过者。<a id="a-4V"></a>其作我相。<a id="a-4W"></a>彼嗔恚从我生。<a id="a-4X"></a>为彼得非功德。<a id="a-4Y"></a>我成相令起自罪过相。<a id="a-4Z"></a>不应作意者。<a id="a-4a"></a>无嗔恚相。<a id="a-4b"></a>不应作意。<a id="a-4c"></a>如人不乐见色闭眼。<a id="a-4d"></a>苦者为自苦无障碍。<a id="a-4e"></a>应令起相。<a id="a-4f"></a>何故如愚痴人。<a id="a-4g"></a>以慈不正忆自作苦。<a id="a-4h"></a>因得心苦如是观。<a id="a-4i"></a>可知于有怨家处。<a id="a-4j"></a>从彼应离其处。<a id="a-4k"></a>使不见不闻。<a id="a-4l"></a>于处当住诸根。<a id="a-4m"></a>自性者。<a id="a-4n"></a>取可爱非可爱境界。<a id="a-4o"></a>诸根自性于此我嗔恚。<a id="a-4p"></a>因是不正忆。<a id="a-4q"></a>如是当观。<a id="a-4r"></a>念灭者。<a id="a-4s"></a>以彼生苦彼得苦。<a id="a-4t"></a>此一切法于一心刹那得灭。<a id="a-4u"></a>我何故与彼非嗔处。<a id="a-4v"></a>我当作嗔。<a id="a-4w"></a>如是当观。<a id="a-4x"></a>和合者。<a id="a-4y"></a>内外不一分和合故生苦。<a id="a-4z"></a>我于一分处。<a id="a-50"></a>不堪作嗔恚心。<a id="a-51"></a>如是当观。<a id="a-52"></a>空者。<a id="a-53"></a>是人作苦是人受苦。<a id="a-54"></a>彼第一义不可得。<a id="a-55"></a>此身因缘所生。<a id="a-56"></a>无众生无我界聚草聚等。<a id="a-57"></a>如是当观。<a id="a-58"></a>是故世尊说偈。</p>
  <p id="a59">于村林中住　　诸苦乐所触</p>
  <p id="a5A">非从自他烧　　依烦恼得触</p>
  <p id="a5B">若无烦恼心　　谁能触细滑</p>
  <p id="a5C">彼坐禅人如是嗔恚灭。<a id="a-5D"></a>方便明了。<a id="a-5E"></a>于自亲友中人怨家。<a id="a-5F"></a>已作分别。<a id="a-5G"></a>已得自在。<a id="a-5H"></a>心次第起慈想。<a id="a-5I"></a>当修住处。<a id="a-5J"></a>种类比丘从彼当修。<a id="a-5K"></a>住处僧众从彼当修。<a id="a-5L"></a>自住处诸天从彼当修。<a id="a-5M"></a>自住处众生从彼当修。<a id="a-5N"></a>自住处外村。<a id="a-5O"></a>如是从村至村。<a id="a-5P"></a>从国至国。<a id="a-5Q"></a>从彼当修一方。<a id="a-5R"></a>彼坐禅人以慈心已令满一方。<a id="a-5S"></a>从彼二方。<a id="a-5T"></a>从彼三方。<a id="a-5U"></a>从彼四方。<a id="a-5V"></a>从彼四维上下。<a id="a-5W"></a>于一切众生放慈悲。<a id="a-5X"></a>一切世间以慈心最大无量。<a id="a-5Y"></a>无怨无嗔恚令满。<a id="a-5Z"></a>彼坐禅人如是修行慈。<a id="a-5a"></a>以三种令安禅。<a id="a-5b"></a>以总摄众生。<a id="a-5c"></a>以总摄村田。<a id="a-5d"></a>以总摄方。<a id="a-5e"></a>以一众生令安慈禅。<a id="a-5f"></a>如是二三众生。<a id="a-5g"></a>乃至众多。<a id="a-5h"></a>于一村田众生。<a id="a-5i"></a>令安慈禅。<a id="a-5j"></a>乃至多村。<a id="a-5k"></a>于一方作一众生令安慈禅。<a id="a-5l"></a>如是乃至四方。<a id="a-5m"></a>于是若依一众生修行慈。<a id="a-5n"></a>若其众生死其事成失。<a id="a-5o"></a>以失事不堪起慈。<a id="a-5p"></a>是故应广修慈心。<a id="a-5q"></a>乃至广行。<a id="a-5r"></a>是时成妙修行。<a id="a-5s"></a>成大果成大功德。<a id="a-5t"></a>问慈者何根何起何具足何非具足何事。<a id="a-5u"></a>答不贪为根。<a id="a-5v"></a>不嗔恚为根。<a id="a-5w"></a>不痴为根。<a id="a-5x"></a>欲为根。<a id="a-5y"></a>正作意为根。<a id="a-5z"></a>何起者。<a id="a-60"></a>是根令起。<a id="a-61"></a>何具足者。<a id="a-62"></a>若慈成就。<a id="a-63"></a>杀除嗔恚。<a id="a-64"></a>除不善爱。<a id="a-65"></a>令身口意业清净。<a id="a-66"></a>此谓具足。<a id="a-67"></a>何非具足者。<a id="a-68"></a>以二因失慈。<a id="a-69"></a>以自朋生怨。<a id="a-6A"></a>以不善爱。<a id="a-6B"></a>以对治生怨。<a id="a-6C"></a>以起嗔恚。<a id="a-6D"></a>此谓非具足。<a id="a-6E"></a>何事者。<a id="a-6F"></a>于众生为事。<a id="a-6G"></a>问不然。<a id="a-6H"></a>第一义众生不可得。<a id="a-6I"></a>云何说众生为事。<a id="a-6J"></a>答依诸根种于世假说众生。<a id="a-6K"></a>尔时菩萨摩诃萨修慈流。<a id="a-6L"></a>于一切众生遍满十波罗蜜。<a id="a-6M"></a>问何故然。<a id="a-6N"></a>答菩萨摩诃萨。<a id="a-6O"></a>于一切众生行慈。<a id="a-6P"></a>缘饶益成摄受众生。<a id="a-6Q"></a>施于无畏。<a id="a-6R"></a>如是满檀波罗蜜。<a id="a-6S"></a>菩萨摩诃萨。<a id="a-6T"></a>于一切众生。<a id="a-6U"></a>行慈依饶益于一切众生。<a id="a-6V"></a>成无苦不失法用。<a id="a-6W"></a>如父于子。<a id="a-6X"></a>如是满戒波罗蜜。<a id="a-6Y"></a>菩萨摩诃萨。<a id="a-6Z"></a>于一切众生行慈。<a id="a-6a"></a>依饶益一切众生。<a id="a-6b"></a>成无贪意。<a id="a-6c"></a>出离非饶益。<a id="a-6d"></a>向禅向出家。<a id="a-6e"></a>如是满出波罗蜜。<a id="a-6f"></a>菩萨摩诃萨。<a id="a-6g"></a>于一切众生行慈。<a id="a-6h"></a>依饶益一切众生。<a id="a-6i"></a>成多思惟饶益非饶益。<a id="a-6j"></a>如义说方便明了。<a id="a-6k"></a>为除恶为得善。<a id="a-6l"></a>如是满般若波罗蜜。<a id="a-6m"></a>菩萨摩诃萨于一切众生行慈。<a id="a-6n"></a>依取饶益。<a id="a-6o"></a>不舍精进。<a id="a-6p"></a>一切时坚精进相应。<a id="a-6q"></a>如是满精进波罗蜜。<a id="a-6r"></a>菩萨摩诃萨行慈。<a id="a-6s"></a>于一切众生。<a id="a-6t"></a>依饶益彼众生。<a id="a-6u"></a>恶语骂詈。<a id="a-6v"></a>成忍辱不忿恨。<a id="a-6w"></a>如是满忍辱波罗蜜。<a id="a-6x"></a>菩萨摩诃萨。<a id="a-6y"></a>于一切众生行慈。<a id="a-6z"></a>依饶益于一切众生。<a id="a-70"></a>说实语于实住受持实。<a id="a-71"></a>如是满实谛波罗蜜。<a id="a-72"></a>菩萨摩诃萨。<a id="a-73"></a>于一切众生行慈。<a id="a-74"></a>依饶益于一切众生。<a id="a-75"></a>乃至失命誓不舍。<a id="a-76"></a>愿成坚受持誓愿。<a id="a-77"></a>如是满受持波罗蜜。<a id="a-78"></a>菩萨摩诃萨。<a id="a-79"></a>于一切众生以自相饶益。<a id="a-7A"></a>满慈波罗蜜。<a id="a-7B"></a>菩萨摩诃萨。<a id="a-7C"></a>于一切众生修慈。<a id="a-7D"></a>于亲友中人怨家。<a id="a-7E"></a>平等心离嗔恚爱。<a id="a-7F"></a>如是满舍波罗蜜。<a id="a-7G"></a>如是菩萨摩诃萨修行慈。<a id="a-7H"></a>成满十波罗蜜。<a id="a-7I"></a>明慈满四受持。<a id="a-7J"></a>尔时菩萨摩诃萨。<a id="a-7K"></a>修慈已满十波罗蜜。<a id="a-7L"></a>成令满四受持。<a id="a-7M"></a>所谓谛受持。<a id="a-7N"></a>施受持。<a id="a-7O"></a>寂寂受持。<a id="a-7P"></a>慧受持。<a id="a-7Q"></a>于是谛波罗蜜受持波罗蜜精进波罗蜜。<a id="a-7R"></a>令满谛波罗蜜。<a id="a-7S"></a>施波罗蜜戒波罗蜜出离波罗蜜。<a id="a-7T"></a>令满施受持。<a id="a-7U"></a>忍辱波罗蜜慈波罗蜜舍波罗蜜。<a id="a-7V"></a>令满寂寂受持。<a id="a-7W"></a>慧波罗蜜令满慧受持。<a id="a-7X"></a>如是菩萨摩诃萨。<a id="a-7Y"></a>已修慈遍满。<a id="a-7Z"></a>满十波罗蜜。<a id="a-7a"></a>令满四受持。<a id="a-7b"></a>令满二法。<a id="a-7c"></a>所谓奢摩他毗婆舍那。<a id="a-7d"></a>于是谛受持施受持寂寂受持。<a id="a-7e"></a>令满奢摩他。<a id="a-7f"></a>慧受持令满毗婆舍那。<a id="a-7g"></a>已满奢摩他。<a id="a-7h"></a>令满一切禅解脱定正受。<a id="a-7i"></a>令起双变定及大悲定。<a id="a-7j"></a>已满毗婆舍那。<a id="a-7k"></a>令满一切神通辩力无畏。<a id="a-7l"></a>已满令起自然智一切智。<a id="a-7m"></a>如是菩萨摩诃萨修行慈。<a id="a-7n"></a>次第令满佛地(慈已竟)</p>
  <p id="a7o">问云何悲。<a id="a-7p"></a>何修何相何味何起何功德。<a id="a-7q"></a>云何为修。<a id="a-7r"></a>答如父母唯有一子心所爱念。<a id="a-7s"></a>见子得苦心起悲恼。<a id="a-7t"></a>苦哉如是。<a id="a-7u"></a>于一切众生起慈怜愍。<a id="a-7v"></a>此谓为悲。<a id="a-7w"></a>悲住不乱此谓修。<a id="a-7x"></a>不现非饶益为相。<a id="a-7y"></a>乐为味。<a id="a-7z"></a>不害为起。<a id="a-80"></a>与慈等功德。<a id="a-81"></a>云何修者。<a id="a-82"></a>初坐禅人入寂寂坐。<a id="a-83"></a>摄一切心。<a id="a-84"></a>以不乱心。<a id="a-85"></a>见彼得病得老得贫。<a id="a-86"></a>若见若闻如是作意。<a id="a-87"></a>彼众生得苦。<a id="a-88"></a>云何方便从苦当得解脱。<a id="a-89"></a>复次若见其颠倒。<a id="a-8A"></a>为烦恼缠所缚入于无明。<a id="a-8B"></a>或有功德人而不修学。<a id="a-8C"></a>若见若闻如是作意。<a id="a-8D"></a>众生得苦当生恶趣。<a id="a-8E"></a>云何方便从苦得脱。<a id="a-8F"></a>复次若见不善法相应善法不相应。<a id="a-8G"></a>以不可爱法相应可爱法不相应。<a id="a-8H"></a>若见若闻如是作意。<a id="a-8I"></a>彼众生得苦。<a id="a-8J"></a>当生恶趣。<a id="a-8K"></a>云何方便从苦得脱。<a id="a-8L"></a>彼坐禅人以此门以此行。<a id="a-8M"></a>于彼人修行悲。<a id="a-8N"></a>心多修行。<a id="a-8O"></a>彼坐禅人以此门以此行。<a id="a-8P"></a>于彼人已修悲心。<a id="a-8Q"></a>已多修悲心。<a id="a-8R"></a>心成和软堪能受持。<a id="a-8S"></a>彼次第修行于中人。<a id="a-8T"></a>从彼修行于怨人。<a id="a-8U"></a>余如初广说。<a id="a-8V"></a>乃至满于四方。<a id="a-8W"></a>问何悲具足。<a id="a-8X"></a>何悲不具足。<a id="a-8Y"></a>答若悲成就。<a id="a-8Z"></a>除于杀害不起忧恼。<a id="a-8a"></a>除不善爱。<a id="a-8b"></a>以二因缘失悲。<a id="a-8c"></a>以自亲生怨。<a id="a-8d"></a>以忧恼行。<a id="a-8e"></a>以对治生忿。<a id="a-8f"></a>以起恐怖。<a id="a-8g"></a>问苦者不于一切众生有。<a id="a-8h"></a>不一切时有。<a id="a-8i"></a>云何于一切众生修于悲。<a id="a-8j"></a>答众生已得苦。<a id="a-8k"></a>善取相故。<a id="a-8l"></a>已取彼相。<a id="a-8m"></a>成一切处修悲。<a id="a-8n"></a>复次生死之苦。<a id="a-8o"></a>一切众生共有。<a id="a-8p"></a>由彼成一切处修行(悲已竟)</p>
  <p id="a8q">问云何喜。<a id="a-8r"></a>何修何相何味何起何功德。<a id="a-8s"></a>云何为修。<a id="a-8t"></a>答犹如父母唯有一子心所爱念。<a id="a-8u"></a>见子得乐心生欢喜。<a id="a-8v"></a>善哉如是。<a id="a-8w"></a>一切众生心生欢喜。<a id="a-8x"></a>此谓为喜。<a id="a-8y"></a>喜住不乱此谓为修。<a id="a-8z"></a>欣悦为相。<a id="a-90"></a>无怖为味。<a id="a-91"></a>除无乐为喜。<a id="a-92"></a>与慈等功德。<a id="a-93"></a>云何为修者。<a id="a-94"></a>初坐禅人入寂寂坐。<a id="a-95"></a>摄一切心不乱心。<a id="a-96"></a>其人性所敬重。<a id="a-97"></a>见得安乐心生欢喜。<a id="a-98"></a>若见若闻如是作意。<a id="a-99"></a>善哉善哉。<a id="a-9A"></a>愿彼众生长得欢喜。<a id="a-9B"></a>复次若见与不善法不相应。<a id="a-9C"></a>与善法相应与。<a id="a-9D"></a>不可爱法不相应与可爱相应。<a id="a-9E"></a>若见若闻如是作意。<a id="a-9F"></a>善哉善哉。<a id="a-9G"></a>愿彼众生长得欢喜。<a id="a-9H"></a>彼坐禅人以此门。<a id="a-9I"></a>以此行。<a id="a-9J"></a>于彼人修喜心。<a id="a-9K"></a>以多修行。<a id="a-9L"></a>彼坐禅人。<a id="a-9M"></a>以此门以此行。<a id="a-9N"></a>于彼人已修喜心。<a id="a-9O"></a>已多修行。<a id="a-9P"></a>成和软心堪能受持。<a id="a-9Q"></a>从彼次第修行于中人。<a id="a-9R"></a>从彼修行于怨人。<a id="a-9S"></a>余如初广说。<a id="a-9T"></a>乃至喜满四方。<a id="a-9U"></a>喜何具足何不具足。<a id="a-9V"></a>若喜成就除不乐。<a id="a-9W"></a>不起不善爱除绮语。<a id="a-9X"></a>以二因失喜。<a id="a-9Y"></a>以自亲生怨。<a id="a-9Z"></a>以戏笑起行。<a id="a-9a"></a>以对治生怨。<a id="a-9b"></a>以不乐起。<a id="a-9c"></a>如初广说(喜已竟)</p>
  <p id="a9d">问云何舍。<a id="a-9e"></a>何修何相何味何起何功德。<a id="a-9f"></a>云何为修。<a id="a-9g"></a>答犹如父母于一子。<a id="a-9h"></a>非可念非不可念成舍。<a id="a-9i"></a>于彼成中心如是于一切众生舍护中心。<a id="a-9j"></a>此谓舍。<a id="a-9k"></a>舍住不乱。<a id="a-9l"></a>此谓修。<a id="a-9m"></a>无所著为相。<a id="a-9n"></a>平等为味。<a id="a-9o"></a>伏恚爱为起。<a id="a-9p"></a>与慈等功德。<a id="a-9q"></a>问云何为修。<a id="a-9r"></a>答坐禅人从初与慈俱起。<a id="a-9s"></a>与悲俱起。<a id="a-9t"></a>与喜俱起。<a id="a-9u"></a>已起第三禅。<a id="a-9v"></a>彼坐禅人已得第三禅。<a id="a-9w"></a>自在见慈悲喜过患。<a id="a-9x"></a>爱恚近故。<a id="a-9y"></a>与戏俱起。<a id="a-9z"></a>与踊跃欢喜共起。<a id="a-A0"></a>以过患对治。<a id="a-A1"></a>见舍功德。<a id="a-A2"></a>彼坐禅人。<a id="a-A3"></a>如是已见慈悲喜过患。<a id="a-A4"></a>已见舍功德。<a id="a-A5"></a>从初于非可爱念非不可爱念人。<a id="a-A6"></a>已与舍俱起念。<a id="a-A7"></a>令心满足。<a id="a-A8"></a>舍心增长。<a id="a-A9"></a>已修多修心成和软。<a id="a-AA"></a>堪能受持。<a id="a-AB"></a>彼次第于怨人修行。<a id="a-AC"></a>从彼于亲友人修行。<a id="a-AD"></a>余如初广说可知。<a id="a-AE"></a>乃至满四方。<a id="a-AF"></a>彼坐禅人。<a id="a-AG"></a>如是修行。<a id="a-AH"></a>与舍俱起。<a id="a-AI"></a>第四禅以三种令安。<a id="a-AJ"></a>已总摄众生。<a id="a-AK"></a>已总摄村田。<a id="a-AL"></a>已总摄诸方。<a id="a-AM"></a>问若坐禅人现修行舍。<a id="a-AN"></a>于诸众生云何作意。<a id="a-AO"></a>答作意所说。<a id="a-AP"></a>于慈悲喜是当作意。<a id="a-AQ"></a>于诸众生除作欢喜。<a id="a-AR"></a>行欢喜作意乐中。<a id="a-AS"></a>如人亲友久远别离。<a id="a-AT"></a>初见荣侍心生喜乐。<a id="a-AU"></a>共住已后其心成中。<a id="a-AV"></a>如是住慈悲喜。<a id="a-AW"></a>久复成舍摄受。<a id="a-AX"></a>如是作意修行于舍。<a id="a-AY"></a>复有人说。<a id="a-AZ"></a>众生众生者如是作意。<a id="a-Aa"></a>云何舍具足舍不具足。<a id="a-Ab"></a>若舍成就杀除嗔爱。<a id="a-Ac"></a>不起无明。<a id="a-Ad"></a>以二因失舍。<a id="a-Ae"></a>以自亲生怨。<a id="a-Af"></a>以起无明。<a id="a-Ag"></a>以对治生怨。<a id="a-Ah"></a>以嗔爱起(舍已竟)</p>
  <p id="aAi">重明四无量义。</p>
  <p id="aAj">云何无量散句。<a id="a-Ak"></a>四无量以一众生事起。<a id="a-Al"></a>依余处修行。<a id="a-Am"></a>如母念儿随其时节。<a id="a-An"></a>如是于畜生。<a id="a-Ao"></a>于犯戒人。<a id="a-Ap"></a>于具戒人。<a id="a-Aq"></a>于厌欲人。<a id="a-Ar"></a>于声闻人。<a id="a-As"></a>于缘觉。<a id="a-At"></a>于正遍知。<a id="a-Au"></a>归依胜处。<a id="a-Av"></a>成胜无量可知。<a id="a-Aw"></a>问于慈悲喜。<a id="a-Ax"></a>何故三禅起。<a id="a-Ay"></a>非第四禅。<a id="a-Az"></a>答众生忧恼所起。<a id="a-B0"></a>嗔恚害不乐。<a id="a-B1"></a>彼忧恼以对治。<a id="a-B2"></a>与喜俱生心。<a id="a-B3"></a>修行慈悲喜。<a id="a-B4"></a>是故三禅生非第四禅。<a id="a-B5"></a>复次舍地是第四禅。<a id="a-B6"></a>以二舍成就故。<a id="a-B7"></a>所谓受舍法中舍。<a id="a-B8"></a>于舍地住。<a id="a-B9"></a>于众生取饶益成舍。<a id="a-BA"></a>由地故三无量三禅生非第四禅。<a id="a-BB"></a>复说于四无量四禅生。<a id="a-BC"></a>如世尊所说。<a id="a-BD"></a>于四无量。<a id="a-BE"></a>汝比丘当修。<a id="a-BF"></a>此定有觉有观。<a id="a-BG"></a>汝当修有觉无观。<a id="a-BH"></a>汝当修无觉无观。<a id="a-BI"></a>汝当修与喜俱生。<a id="a-BJ"></a>汝当修与乐俱生。<a id="a-BK"></a>汝当修与舍俱生。<a id="a-BL"></a>问此四无量何故说四。<a id="a-BM"></a>非三非五。<a id="a-BN"></a>答若然一切所疑。<a id="a-BO"></a>复次为嗔恚害无乐。<a id="a-BP"></a>嗔爱对治故成四无量。<a id="a-BQ"></a>复说此四唯慈。<a id="a-BR"></a>由人多起嗔恚害恼。<a id="a-BS"></a>为除故以四门成胜。<a id="a-BT"></a>舍者慈悲喜清净。<a id="a-BU"></a>嗔爱对治故。<a id="a-BV"></a>四无量一性。<a id="a-BW"></a>种种相可知。<a id="a-BX"></a>如是过患对治故。<a id="a-BY"></a>众生事故。<a id="a-BZ"></a>饶益意故。<a id="a-Ba"></a>成一相。<a id="a-Bb"></a>复说。<a id="a-Bc"></a>法胜故。<a id="a-Bd"></a>取事胜故。<a id="a-Be"></a>取饶益胜故。<a id="a-Bf"></a>成种种相。<a id="a-Bg"></a>如世尊说。<a id="a-Bh"></a>于黄衣修多罗中。<a id="a-Bi"></a>于清净处慈为第一。<a id="a-Bj"></a>于虚空处悲为第一。<a id="a-Bk"></a>于识处喜为第一。<a id="a-Bl"></a>于无所有处舍为第一。<a id="a-Bm"></a>问云何得知。<a id="a-Bn"></a>答由依彼近故。<a id="a-Bo"></a>其义可知。<a id="a-Bp"></a>问何故。<a id="a-Bq"></a>答修慈心。<a id="a-Br"></a>于一切众生。<a id="a-Bs"></a>随从其意。<a id="a-Bt"></a>以常随从。<a id="a-Bu"></a>于青黄一切入。<a id="a-Bv"></a>现令作意。<a id="a-Bw"></a>以小方便令心得安。<a id="a-Bx"></a>是众生种类事。<a id="a-By"></a>或色界清净。<a id="a-Bz"></a>一切入放意。<a id="a-C0"></a>彼坐禅人。<a id="a-C1"></a>是时色界得第四禅。<a id="a-C2"></a>是故说慈于清净第一。<a id="a-C3"></a>彼坐禅人依色界第四禅慈。<a id="a-C4"></a>是时得越彼。<a id="a-C5"></a>问此浅云何。<a id="a-C6"></a>答以修慈故。<a id="a-C7"></a>心知色界过患。<a id="a-C8"></a>何故见众生苦。<a id="a-C9"></a>彼为色因生慈。<a id="a-CA"></a>从此以心知色界过患。<a id="a-CB"></a>于色出离现令作意。<a id="a-CC"></a>于虚空处以小方便。<a id="a-CD"></a>其得心安。<a id="a-CE"></a>以得依故。<a id="a-CF"></a>是故说悲于虚空第一。<a id="a-CG"></a>彼坐禅人。<a id="a-CH"></a>依喜越虚空处。<a id="a-CI"></a>问此义云何。<a id="a-CJ"></a>答已修喜故。<a id="a-CK"></a>心无所著。<a id="a-CL"></a>常取无边识事。<a id="a-CM"></a>何故此喜于无所著无边识处安众生事。<a id="a-CN"></a>从此心无所著。<a id="a-CO"></a>常取无边识事。<a id="a-CP"></a>离色着于虚空。<a id="a-CQ"></a>无边识现令起作意。<a id="a-CR"></a>以小方便其心得安。<a id="a-CS"></a>种类事故。<a id="a-CT"></a>是故说识处为喜第一。<a id="a-CU"></a>问彼坐禅人。<a id="a-CV"></a>依舍越识处。<a id="a-CW"></a>此义云何。<a id="a-CX"></a>答已修舍故。<a id="a-CY"></a>心成离着。<a id="a-CZ"></a>何故不以修舍得着。<a id="a-Ca"></a>此众生得乐得苦。<a id="a-Cb"></a>或由喜或由乐。<a id="a-Cc"></a>从彼以心离着。<a id="a-Cd"></a>离无所著无所有处。<a id="a-Ce"></a>现令心喜。<a id="a-Cf"></a>以小方便其心成安。<a id="a-Cg"></a>不着种种事。<a id="a-Ch"></a>何故于无所有处。<a id="a-Ci"></a>而不得着或识或无边。<a id="a-Cj"></a>是故说无所有处舍为第一(散句已竟)</p>
  <p id="aCk">问云何观四大。<a id="a-Cl"></a>何修何相何味何起何功德。<a id="a-Cm"></a>云何修。<a id="a-Cn"></a>答择智自相内四大。<a id="a-Co"></a>此谓观四大。<a id="a-Cp"></a>彼心住不乱。<a id="a-Cq"></a>此谓修。<a id="a-Cr"></a>随观四大为相。<a id="a-Cs"></a>通达空为味。<a id="a-Ct"></a>除众生想为起。<a id="a-Cu"></a>何功德者。<a id="a-Cv"></a>成得八功德。<a id="a-Cw"></a>若修行观四大。<a id="a-Cx"></a>成能堪恐怖乐不乐。<a id="a-Cy"></a>于可爱非可爱成平等心。<a id="a-Cz"></a>除男女意思。<a id="a-D0"></a>成大智慧。<a id="a-D1"></a>向善趣向醍醐。<a id="a-D2"></a>其所有明分法。<a id="a-D3"></a>彼一切成满修行。<a id="a-D4"></a>云何修彼者。<a id="a-D5"></a>初坐禅人。<a id="a-D6"></a>以二行取诸大。<a id="a-D7"></a>以略以广。<a id="a-D8"></a>问云何以略取诸大。<a id="a-D9"></a>答彼坐禅人入寂寂坐。<a id="a-DA"></a>摄一切心不乱心。<a id="a-DB"></a>此身以四大可称。<a id="a-DC"></a>于此身一切见界。<a id="a-DD"></a>湿性是水界。<a id="a-DE"></a>热性是火界。<a id="a-DF"></a>持性是地界。<a id="a-DG"></a>动性是风界。<a id="a-DH"></a>如是此身唯有界。<a id="a-DI"></a>无众生无命。<a id="a-DJ"></a>如是以略取诸界。<a id="a-DK"></a>复有说。<a id="a-DL"></a>彼坐禅人。<a id="a-DM"></a>以略取诸界。<a id="a-DN"></a>以身依膜分别。<a id="a-DO"></a>或以色。<a id="a-DP"></a>或以形。<a id="a-DQ"></a>或以处或以分别。<a id="a-DR"></a>彼坐禅人已略取诸界。<a id="a-DS"></a>依膜分别一切身性。<a id="a-DT"></a>或以色。<a id="a-DU"></a>或以形。<a id="a-DV"></a>或以处。<a id="a-DW"></a>或以分别。<a id="a-DX"></a>依肉分别此身。<a id="a-DY"></a>或以色。<a id="a-DZ"></a>或以形。<a id="a-Da"></a>或以处。<a id="a-Db"></a>或以分别。<a id="a-Dc"></a>彼坐禅人依肉已分别一切身。<a id="a-Dd"></a>或以色。<a id="a-De"></a>或以形。<a id="a-Df"></a>或以处。<a id="a-Dg"></a>或以分别。<a id="a-Dh"></a>彼坐禅人依脉分别一切身。<a id="a-Di"></a>或以色。<a id="a-Dj"></a>或以形。<a id="a-Dk"></a>或以处。<a id="a-Dl"></a>或以分别。<a id="a-Dm"></a>彼坐禅人依脉已分别一切身。<a id="a-Dn"></a>或以色。<a id="a-Do"></a>或以形。<a id="a-Dp"></a>或以处。<a id="a-Dq"></a>或以分别。<a id="a-Dr"></a>从此复依骨分别一切身。<a id="a-Ds"></a>或以色。<a id="a-Dt"></a>或以形。<a id="a-Du"></a>或以处。<a id="a-Dv"></a>或以分别。<a id="a-Dw"></a>彼坐禅人于此四行。<a id="a-Dx"></a>以此四行伏心。<a id="a-Dy"></a>令伏作软心。<a id="a-Dz"></a>令心受持。<a id="a-E0"></a>彼坐禅人于此四行。<a id="a-E1"></a>以四行伏心。<a id="a-E2"></a>已作软已令受持。<a id="a-E3"></a>于此四行有坚性是地界知之。<a id="a-E4"></a>有湿性是水界知之。<a id="a-E5"></a>有热性是火界知之。<a id="a-E6"></a>有动性是风界知之。<a id="a-E7"></a>彼坐禅人于此四行。<a id="a-E8"></a>唯有界无众生无命。<a id="a-E9"></a>以比余行成住。<a id="a-EA"></a>如是以略取诸界。<a id="a-EB"></a>云何以广取诸界。<a id="a-EC"></a>以二十行广取地界。<a id="a-ED"></a>于此身发毛爪齿皮肉筋脉骨髓肾心肝胇脾胃大肠小肠胞屎脑。<a id="a-EE"></a>以十二行广取水界。<a id="a-EF"></a>此身有于胆唾脓血汗脂泪肪水唾涕涎尿以四行广取火界。<a id="a-EG"></a>以是热以是暖。<a id="a-EH"></a>以是温以是平等消饮食啖尝。<a id="a-EI"></a>此谓火界。<a id="a-EJ"></a>以六行广取风界。<a id="a-EK"></a>向上风。<a id="a-EL"></a>向下风。<a id="a-EM"></a>依腹风。<a id="a-EN"></a>依背风。<a id="a-EO"></a>依身分风。<a id="a-EP"></a>出入息风。<a id="a-EQ"></a>如是以四十二行见此身。<a id="a-ER"></a>唯有界无众生无命。<a id="a-ES"></a>如是已广取诸界。<a id="a-ET"></a>复次先师说。<a id="a-EU"></a>以十行当观四大。<a id="a-EV"></a>所谓以语言义。<a id="a-EW"></a>以事。<a id="a-EX"></a>以聚。<a id="a-EY"></a>以散。<a id="a-EZ"></a>以无所著。<a id="a-Ea"></a>以缘。<a id="a-Eb"></a>以相。<a id="a-Ec"></a>以种类非种类。<a id="a-Ed"></a>以一义种种义。<a id="a-Ee"></a>以界释第一。<a id="a-Ef"></a>以言语义章。<a id="a-Eg"></a>问云何以语言分别诸界。<a id="a-Eh"></a>答二界语言同。<a id="a-Ei"></a>所谓同言胜言。<a id="a-Ej"></a>于是四大此同言。<a id="a-Ek"></a>地界水界火界风界。<a id="a-El"></a>此谓胜言。<a id="a-Em"></a>问此四大何义。<a id="a-En"></a>答大生名大。<a id="a-Eo"></a>有大非实义。<a id="a-Ep"></a>令现实义。<a id="a-Eq"></a>是故名大。<a id="a-Er"></a>大者鬼等形名大。<a id="a-Es"></a>云何大生名大。<a id="a-Et"></a>诸界大生。<a id="a-Eu"></a>如世尊所说偈。</p>
  <p id="aEv">略说地相　　有二十万　　四那由他</p>
  <p id="aEw">水四十万　　八那由他　　风住虚空</p>
  <p id="aEx">乃九十万　　六那由他　　世界所住</p>
  <p id="aEy">亦以火成　　世界之中　　有诸光焰</p>
  <p id="aEz">上至梵世　　乃极七日　　如是大生</p>
  <p id="aF0">是故名大</p>
  <p id="aF1">问云何大非实义令现实义。<a id="a-F2"></a>答名大界者。<a id="a-F3"></a>非男非女以男女色可见。<a id="a-F4"></a>界者非长非短。<a id="a-F5"></a>以长短色可见。<a id="a-F6"></a>界者非树非山。<a id="a-F7"></a>以树山色可见。<a id="a-F8"></a>如是大非实义令现为实义名大。<a id="a-F9"></a>云何诸鬼等异形。<a id="a-FA"></a>如鬼入人身成其身。<a id="a-FB"></a>以鬼形成起四行。<a id="a-FC"></a>或身强或尿热或轻动。<a id="a-FD"></a>如是于身以火界和合成起四行。<a id="a-FE"></a>以地界和合成坚。<a id="a-FF"></a>以水界和合成流。<a id="a-FG"></a>以火界和合成热。<a id="a-FH"></a>以风界和合成轻动。<a id="a-FI"></a>如是鬼形等名大。<a id="a-FJ"></a>大者是语言义问地界水界火界风界者何义。<a id="a-FK"></a>答广大名地义。<a id="a-FL"></a>可饮守护是水义。<a id="a-FM"></a>令光明是火义。<a id="a-FN"></a>去来是风义。<a id="a-FO"></a>界者何义。<a id="a-FP"></a>持自相为义。<a id="a-FQ"></a>复次地自性是地界。<a id="a-FR"></a>水自性是水界。<a id="a-FS"></a>火自性是火界。<a id="a-FT"></a>风自性是风界。<a id="a-FU"></a>云何地自性。<a id="a-FV"></a>是坚性强性厚性不动性安性持性。<a id="a-FW"></a>此谓地性。<a id="a-FX"></a>云何水性。<a id="a-FY"></a>湿性泽性流性出性。<a id="a-FZ"></a>满性增长性喜性结着性。<a id="a-Fa"></a>此谓水性。<a id="a-Fb"></a>云何火性。<a id="a-Fc"></a>热性暖性蒸性熟性烧性取性。<a id="a-Fd"></a>此谓火性。<a id="a-Fe"></a>云何风性。<a id="a-Ff"></a>持性冷性去来性轻动性低性取性。<a id="a-Fg"></a>此谓风性。<a id="a-Fh"></a>此界义。<a id="a-Fi"></a>如是以语言义应观界。<a id="a-Fj"></a>问云何以事观界。<a id="a-Fk"></a>答地界持为事。<a id="a-Fl"></a>水界结着为事。<a id="a-Fm"></a>火界令熟为事。<a id="a-Fn"></a>风界遮为事。<a id="a-Fo"></a>复次地界立为事。<a id="a-Fp"></a>水界下入为事。<a id="a-Fq"></a>火界令上为事。<a id="a-Fr"></a>风界动转为事。<a id="a-Fs"></a>复次二界近故成举初步。<a id="a-Ft"></a>复次二界近故成举后步。<a id="a-Fu"></a>二界近故成初坐卧。<a id="a-Fv"></a>复次二界近故成后行立。<a id="a-Fw"></a>二界近故成初懈怠睡眠。<a id="a-Fx"></a>二界近故成后精进勇猛。<a id="a-Fy"></a>二界近故成初重。<a id="a-Fz"></a>二界近故成后轻。<a id="a-G0"></a>如是以事观四大。<a id="a-G1"></a>云何以聚观四大。<a id="a-G2"></a>聚者。<a id="a-G3"></a>地界水界火界风界。<a id="a-G4"></a>依此界成色香味触。<a id="a-G5"></a>此八法或多共生住不相离。<a id="a-G6"></a>此合和名聚。<a id="a-G7"></a>彼复成四种。<a id="a-G8"></a>地聚水聚火聚风聚。<a id="a-G9"></a>于是地聚地界成最多。<a id="a-GA"></a>水界火界风界次第成最少。<a id="a-GB"></a>于水聚水界成最多。<a id="a-GC"></a>地界风界火界成最少。<a id="a-GD"></a>于火聚火界成最多。<a id="a-GE"></a>地界风界水界成最少。<a id="a-GF"></a>于风聚风界成最多。<a id="a-GG"></a>火界水界地界次第成最少。<a id="a-GH"></a>如是以聚观诸界。<a id="a-GI"></a>问云何以散观四大。<a id="a-GJ"></a>答观于地界从于最细邻空微尘生。<a id="a-GK"></a>此地为水所和故不散。<a id="a-GL"></a>为火所熟成不臭。<a id="a-GM"></a>为风所持成转。<a id="a-GN"></a>如是观。<a id="a-GO"></a>复先师说。<a id="a-GP"></a>中人身地界碎之为尘。<a id="a-GQ"></a>成一斛二升。<a id="a-GR"></a>是时以水和合。<a id="a-GS"></a>成六升五合。<a id="a-GT"></a>以火令熟随风起回转。<a id="a-GU"></a>如是以散观诸界。<a id="a-GV"></a>问云何以不相离观四大。<a id="a-GW"></a>答地界水所摄火所熟风所持。<a id="a-GX"></a>如是三界和合。<a id="a-GY"></a>水界者住于地处。<a id="a-GZ"></a>火所熟风所持。<a id="a-Ga"></a>如是三界所摄。<a id="a-Gb"></a>火界者住于地处。<a id="a-Gc"></a>水所摄风所持。<a id="a-Gd"></a>如是三界所熟。<a id="a-Ge"></a>风界住于地处。<a id="a-Gf"></a>水所摄火所熟。<a id="a-Gg"></a>如是三界所持。<a id="a-Gh"></a>于地住三界。<a id="a-Gi"></a>水所摄三界不散。<a id="a-Gj"></a>火所熟三界成不臭。<a id="a-Gk"></a>风所持三界得转直住不散。<a id="a-Gl"></a>如是此四界依展转成住不散。<a id="a-Gm"></a>如是以不离观诸界。<a id="a-Gn"></a>问云何以缘观诸界。<a id="a-Go"></a>答四因四缘为起诸界。<a id="a-Gp"></a>云何四。<a id="a-Gq"></a>所谓业心时食。<a id="a-Gr"></a>云何业从业所生。<a id="a-Gs"></a>四界以二缘成缘。<a id="a-Gt"></a>以生缘以业缘。<a id="a-Gu"></a>余界以依缘成缘。<a id="a-Gv"></a>心者从心所生。<a id="a-Gw"></a>四界以六缘成缘。<a id="a-Gx"></a>以生缘。<a id="a-Gy"></a>以共生缘。<a id="a-Gz"></a>以依缘。<a id="a-H0"></a>以食缘。<a id="a-H1"></a>以根缘以有缘成其缘。<a id="a-H2"></a>余界以缘以依缘以有缘。<a id="a-H3"></a>于入胎时心。<a id="a-H4"></a>诸色以七缘成缘。<a id="a-H5"></a>共生缘展转缘依缘食缘根缘报缘有缘。<a id="a-H6"></a>后生心为初生。<a id="a-H7"></a>身以三缘成缘。<a id="a-H8"></a>所谓后生缘依缘有缘。<a id="a-H9"></a>此时为时所成。<a id="a-HA"></a>四大以二缘成缘。<a id="a-HB"></a>生缘有缘。<a id="a-HC"></a>余界以二缘成缘。<a id="a-HD"></a>依缘有缘。<a id="a-HE"></a>此食从为食所成。<a id="a-HF"></a>四大以三缘成缘。<a id="a-HG"></a>生缘食缘有缘。<a id="a-HH"></a>余界以二缘成缘。<a id="a-HI"></a>所谓依缘有缘。<a id="a-HJ"></a>于是从业生四界共生界。<a id="a-HK"></a>展转以四缘成缘。<a id="a-HL"></a>所谓共生缘展转缘。<a id="a-HM"></a>依缘有缘。<a id="a-HN"></a>余界以缘成缘。<a id="a-HO"></a>所谓依缘有缘。<a id="a-HP"></a>如是从心生。<a id="a-HQ"></a>从时生。<a id="a-HR"></a>从食生可知。<a id="a-HS"></a>地界者为余界住处缘成缘。<a id="a-HT"></a>水界者为余界作结着缘成缘。<a id="a-HU"></a>火界者为余界作熟缘成缘。<a id="a-HV"></a>风界者为余界作持缘成缘。<a id="a-HW"></a>如是以缘观诸界。<a id="a-HX"></a>问云何以相观诸界。<a id="a-HY"></a>答坚相地界。<a id="a-HZ"></a>湿相水界。<a id="a-Ha"></a>热相火界。<a id="a-Hb"></a>冷相风界。<a id="a-Hc"></a>如是以相观诸界。<a id="a-Hd"></a>问云何以类非类观诸界。<a id="a-He"></a>答地界水界一种类。<a id="a-Hf"></a>以重故。<a id="a-Hg"></a>火界风界一种类。<a id="a-Hh"></a>以轻故。<a id="a-Hi"></a>水界火界非类。<a id="a-Hj"></a>水界能灭火界令燥。<a id="a-Hk"></a>是故非类。<a id="a-Hl"></a>地界风界展转非种类。<a id="a-Hm"></a>地界障风界行。<a id="a-Hn"></a>风界能灭地界。<a id="a-Ho"></a>是故非种类。<a id="a-Hp"></a>复次或四界展转种类。<a id="a-Hq"></a>以展转缘故。<a id="a-Hr"></a>或展转非种类。<a id="a-Hs"></a>以自相故。<a id="a-Ht"></a>如是以种类非种类观诸界。<a id="a-Hu"></a>问云何一性种种性观诸界。<a id="a-Hv"></a>答从业生四界。<a id="a-Hw"></a>以从业生。<a id="a-Hx"></a>所谓一性以相种种性。<a id="a-Hy"></a>如是从心生。<a id="a-Hz"></a>从时生。<a id="a-I0"></a>从食生。<a id="a-I1"></a>可知四因缘地界。<a id="a-I2"></a>以相一性以因。<a id="a-I3"></a>所谓种种相。<a id="a-I4"></a>如是四因缘风界火界。<a id="a-I5"></a>风界可知。<a id="a-I6"></a>四界以界一性。<a id="a-I7"></a>以大一性。<a id="a-I8"></a>以法一性。<a id="a-I9"></a>以无常一性。<a id="a-IA"></a>以苦一性。<a id="a-IB"></a>以无我一性。<a id="a-IC"></a>以相种种性。<a id="a-ID"></a>以事种种性。<a id="a-IE"></a>以业种种性。<a id="a-IF"></a>以心种种性。<a id="a-IG"></a>成种种性。<a id="a-IH"></a>以时种种性。<a id="a-II"></a>成种种性。<a id="a-IJ"></a>以食种种性。<a id="a-IK"></a>成种种性。<a id="a-IL"></a>以种种性。<a id="a-IM"></a>成种种性。<a id="a-IN"></a>以地种种性。<a id="a-IO"></a>成种种性。<a id="a-IP"></a>以生种种性。<a id="a-IQ"></a>成种种性。<a id="a-IR"></a>以趣种种性。<a id="a-IS"></a>成种种性。<a id="a-IT"></a>如是。<a id="a-IU"></a>以一性种种性观诸界。<a id="a-IV"></a>问云何以观界隶。<a id="a-IW"></a>答如巧隶师。<a id="a-IX"></a>以材木作人。<a id="a-IY"></a>一切身分具足。<a id="a-IZ"></a>随逐行走。<a id="a-Ia"></a>内绳所连。<a id="a-Ib"></a>外假泥饰。<a id="a-Ic"></a>形色如人。<a id="a-Id"></a>宝衣庄严。<a id="a-Ie"></a>或男或女。<a id="a-If"></a>以人牵绳。<a id="a-Ig"></a>或行或舞或倚或坐。<a id="a-Ih"></a>如是此界隶名身。<a id="a-Ii"></a>以初烦恼为隶。<a id="a-Ij"></a>师所作身分具足为筋。<a id="a-Ik"></a>绳所连以肉为泥。<a id="a-Il"></a>以皮为色。<a id="a-Im"></a>虚空为孔。<a id="a-In"></a>宝衣庄严名为男女。<a id="a-Io"></a>以其心事为风界所牵。<a id="a-Ip"></a>或行或住或去或来或申或缩或语或说。<a id="a-Iq"></a>此界隶人。<a id="a-Ir"></a>与识界共生。<a id="a-Is"></a>以忧恼因缘。<a id="a-It"></a>成忧悲苦恼。<a id="a-Iu"></a>或笑或戏或相拍肩等。<a id="a-Iv"></a>食者支持界隶。<a id="a-Iw"></a>命根者受持界隶。<a id="a-Ix"></a>以命终界隶分散。<a id="a-Iy"></a>若有业烦恼。<a id="a-Iz"></a>复更起新界隶。<a id="a-J0"></a>如是生界隶。<a id="a-J1"></a>其初不可知。<a id="a-J2"></a>其后不可知。<a id="a-J3"></a>如是以界隶观诸界。<a id="a-J4"></a>彼坐禅人。<a id="a-J5"></a>如是以此门以此行。<a id="a-J6"></a>唯观此身以界隶。<a id="a-J7"></a>无众生无寿命。<a id="a-J8"></a>是时观以界事。<a id="a-J9"></a>以生心数法受想行识。<a id="a-JA"></a>彼坐禅人已观名色。<a id="a-JB"></a>从彼观名色。<a id="a-JC"></a>是苦是贪爱是苦集。<a id="a-JD"></a>观贪爱灭是苦灭。<a id="a-JE"></a>观八正道。<a id="a-JF"></a>是苦灭具足。<a id="a-JG"></a>彼坐禅人已广观四谛。<a id="a-JH"></a>是时见苦过患。<a id="a-JI"></a>以无常以苦以无我。<a id="a-JJ"></a>常思惟不散。<a id="a-JK"></a>以慧见苦灭功德。<a id="a-JL"></a>以寂寂以妙离。<a id="a-JM"></a>彼坐禅人。<a id="a-JN"></a>如是现见苦过患见灭功德。<a id="a-JO"></a>正安于根力觉分。<a id="a-JP"></a>从行相心起。<a id="a-JQ"></a>证醍醐界(观四大已竟)</p>
  <p id="aJR">问云何于食不耐想。<a id="a-JS"></a>何修何相何味何处何起何功德。<a id="a-JT"></a>云何为修。<a id="a-JU"></a>答以所啖尝饮食。<a id="a-JV"></a>彼作意悉不耐彼想。<a id="a-JW"></a>知正知。<a id="a-JX"></a>此谓不耐食想。<a id="a-JY"></a>彼想住不乱。<a id="a-JZ"></a>此谓修。<a id="a-Ja"></a>于食取过患为相。<a id="a-Jb"></a>厌为味。<a id="a-Jc"></a>伏气味爱为起。<a id="a-Jd"></a>何功德者。<a id="a-Je"></a>成得八功德。<a id="a-Jf"></a>若修不耐食想。<a id="a-Jg"></a>知揣食想。<a id="a-Jh"></a>知五欲具足。<a id="a-Ji"></a>知色阴。<a id="a-Jj"></a>知不净想。<a id="a-Jk"></a>在身念成修满。<a id="a-Jl"></a>从气味爱缩离彼心。<a id="a-Jm"></a>向善趣向醍醐。<a id="a-Jn"></a>云何修彼者。<a id="a-Jo"></a>初坐禅人入寂寂坐。<a id="a-Jp"></a>摄一切心不乱心。<a id="a-Jq"></a>以所啖尝饮食作不耐意。<a id="a-Jr"></a>如是种种百味经营。<a id="a-Js"></a>清净人所贵重。<a id="a-Jt"></a>色香具足所堪大贵。<a id="a-Ju"></a>如此饮食入身。<a id="a-Jv"></a>变成不净。<a id="a-Jw"></a>成不耐成臭腐。<a id="a-Jx"></a>成可憎恶。<a id="a-Jy"></a>以五行修行不耐食想。<a id="a-Jz"></a>所谓以经营以散用以处以流以聚。<a id="a-K0"></a>问云何以经营修行不耐食想。<a id="a-K1"></a>此坐禅人。<a id="a-K2"></a>见诸众生。<a id="a-K3"></a>为经营饮食困。<a id="a-K4"></a>行种种恶法。<a id="a-K5"></a>或杀害或偷盗。<a id="a-K6"></a>亦见彼众生受种种苦。<a id="a-K7"></a>知彼所杀害所缚。<a id="a-K8"></a>亦见众生造种种恶事。<a id="a-K9"></a>或乞索或欺诳。<a id="a-KA"></a>诈现精进。<a id="a-KB"></a>见食如是令起厌患。<a id="a-KC"></a>以不清净屎尿流溢。<a id="a-KD"></a>饮食为因。<a id="a-KE"></a>彼作恶业如是。<a id="a-KF"></a>复见出家人。<a id="a-KG"></a>住清净山林。<a id="a-KH"></a>种种花香禽兽吟啸善人所造。<a id="a-KI"></a>或于田野庄严具足。<a id="a-KJ"></a>树影林水取他人意。<a id="a-KK"></a>平舒净妙无诸高下。<a id="a-KL"></a>人见惊讶无诸喧杂。<a id="a-KM"></a>是出家人修菩提处。<a id="a-KN"></a>等梵天居。<a id="a-KO"></a>如是住处心无贪着。<a id="a-KP"></a>常行禅诵乐修善事。<a id="a-KQ"></a>或于寒热风尘泥雨诸山崄处。<a id="a-KR"></a>为经营食因于捉钵入家乞食。<a id="a-KS"></a>彼见如是心起厌患。<a id="a-KT"></a>饮食不净屎尿流出。<a id="a-KU"></a>此经营食。<a id="a-KV"></a>是彼因故。<a id="a-KW"></a>如是当舍求第一乐。<a id="a-KX"></a>复次见出家人修行为乞食。<a id="a-KY"></a>或于马象恶兽中。<a id="a-KZ"></a>或狗野猪处。<a id="a-Ka"></a>或恶人所。<a id="a-Kb"></a>或不净处。<a id="a-Kc"></a>践踏泥屎。<a id="a-Kd"></a>于他家门。<a id="a-Ke"></a>少时默住。<a id="a-Kf"></a>以衣护身。<a id="a-Kg"></a>为得揣食生疑。<a id="a-Kh"></a>或见彼食。<a id="a-Ki"></a>犹如狗食。<a id="a-Kj"></a>于食起厌。<a id="a-Kk"></a>此经营食。<a id="a-Kl"></a>最可憎恶。<a id="a-Km"></a>何用经营。<a id="a-Kn"></a>但从他乞。<a id="a-Ko"></a>如是以经营。<a id="a-Kp"></a>修行食不耐想。<a id="a-Kq"></a>云何。<a id="a-Kr"></a>散用修食不耐想。<a id="a-Ks"></a>彼坐禅人。<a id="a-Kt"></a>如是所得经营饮食。<a id="a-Ku"></a>于彼坐食。<a id="a-Kv"></a>以湿鲑相杂和软。<a id="a-Kw"></a>以手为簸。<a id="a-Kx"></a>以口为臼。<a id="a-Ky"></a>以唇收聚。<a id="a-Kz"></a>以齿为杵。<a id="a-L0"></a>以舌翻转。<a id="a-L1"></a>以涎唾淡血共相和合。<a id="a-L2"></a>最可厌恶。<a id="a-L3"></a>如狗呕吐不可见故。<a id="a-L4"></a>如是以散用修行不耐食想。<a id="a-L5"></a>问云何以处修行不耐食想。<a id="a-L6"></a>答如是此食所吞入腹。<a id="a-L7"></a>与不净和合住。<a id="a-L8"></a>生熟藏以百虫种之所啖食。<a id="a-L9"></a>以暖所熟成第一厌。<a id="a-LA"></a>如人呕吐置不净器。<a id="a-LB"></a>如是以处修行不耐食想。<a id="a-LC"></a>问云何以流修行不耐食想。<a id="a-LD"></a>答此食暖所熟。<a id="a-LE"></a>与新故不净和合。<a id="a-LF"></a>如酒置破杯器。<a id="a-LG"></a>如是一切身流。<a id="a-LH"></a>随流入于脉腠面目。<a id="a-LI"></a>九孔九万九千毛孔。<a id="a-LJ"></a>皆悉流满。<a id="a-LK"></a>此食如是流成五分。<a id="a-LL"></a>一分诸虫所啖。<a id="a-LM"></a>一分火所销。<a id="a-LN"></a>一分支持身。<a id="a-LO"></a>一分成尿。<a id="a-LP"></a>一分成体。<a id="a-LQ"></a>如是修行不耐食想。<a id="a-LR"></a>问云何以聚修行不耐食想。<a id="a-LS"></a>答此流食成身发毛爪等。<a id="a-LT"></a>令起百一身分。<a id="a-LU"></a>若不成流。<a id="a-LV"></a>令起百一病恼。<a id="a-LW"></a>如是以聚修行不耐食想。<a id="a-LX"></a>彼坐禅人。<a id="a-LY"></a>以此门以此行。<a id="a-LZ"></a>如是修行不耐食想。<a id="a-La"></a>成住厌食。<a id="a-Lb"></a>以厌自在心成不乱若心不乱诸盖灭禅分起。<a id="a-Lc"></a>外行禅成住(不耐食想已竟)</p>
  <p id="aLd">无所有处。<a id="a-Le"></a>及非非想处。<a id="a-Lf"></a>如初地一切入门所说。<a id="a-Lg"></a>于是说偈。</p>
  <p id="aLh">坐禅人行处　　所说唯面形</p>
  <p id="aLi">如人善示导　　波利弗多国</p>
  <p id="aLj">略说得知广　　晓了其前后</p>
  <p id="aLk">恒观如非如　　于此已广说</p>
  <p id="aLl">如是具足相　　彼一切功德</p>
  <p id="aLm">如法当分别　　解脱道行处</p>
  <p id="aLn">(三十八行品已竟)</p>
 </body>
</html>