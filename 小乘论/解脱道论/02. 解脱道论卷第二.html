<!doctype html>
<html id="z3IBWA51CR" data-ver="1109">
 <head>
  <meta charset="utf-8">
  <meta author="优婆底沙">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">解脱道论卷第二</h1>
  <h2 id="a2">头陀品第三</h2>
  <p id="a3">问尔时净戒坐禅人。<a id="a-4"></a>心欲成就胜善功德。<a id="a-5"></a>又为欲得头陀功德。<a id="a-6"></a>当如是成就。<a id="a-7"></a>何故受此头陀功德。<a id="a-8"></a>答为坐禅人性不一种。<a id="a-9"></a>为于少欲。<a id="a-A"></a>为于知足。<a id="a-B"></a>为于无疑。<a id="a-C"></a>为于灭爱。<a id="a-D"></a>为欲增长勇猛精进。<a id="a-E"></a>为自少营不受外施。<a id="a-F"></a>为于安住。<a id="a-G"></a>为断所著守护戒善。<a id="a-H"></a>是诸定众具。<a id="a-I"></a>是初圣种。<a id="a-J"></a>是胜功德观。<a id="a-K"></a>何者为头陀。<a id="a-L"></a>有十三法二法衣相应。<a id="a-M"></a>谓粪扫衣及三衣五法乞食相应。<a id="a-N"></a>谓乞食次第乞食。<a id="a-O"></a>一坐食节量食。<a id="a-P"></a>时后不食。<a id="a-Q"></a>五法坐卧相应。<a id="a-R"></a>一无事处坐。<a id="a-S"></a>二树下坐。<a id="a-T"></a>三露地坐。<a id="a-U"></a>四冢间坐。<a id="a-V"></a>五遇得处。<a id="a-W"></a>坐一勇猛相应有一种。<a id="a-X"></a>谓常坐不卧。<a id="a-Y"></a>云何粪扫衣。<a id="a-Z"></a>答性能受持是谓为性。<a id="a-a"></a>余亦如是。<a id="a-b"></a>云何受粪扫衣。<a id="a-c"></a>断居士施。<a id="a-d"></a>云何受三衣。<a id="a-e"></a>谓断长衣。<a id="a-f"></a>云何乞食。<a id="a-g"></a>谓断他请。<a id="a-h"></a>云何次第乞食。<a id="a-i"></a>谓断超越乞。<a id="a-j"></a>云何一坐食。<a id="a-k"></a>谓不再坐。<a id="a-l"></a>云何节量食。<a id="a-m"></a>断于贪恣。<a id="a-n"></a>云何时后不食。<a id="a-o"></a>谓断于后望。<a id="a-p"></a>云何无事处坐。<a id="a-q"></a>断聚落住。<a id="a-r"></a>云何树下坐。<a id="a-s"></a>断屋舍住。<a id="a-t"></a>云何露地坐。<a id="a-u"></a>断众覆处。<a id="a-v"></a>云何冢间坐。<a id="a-w"></a>断余胜处。<a id="a-x"></a>云何遇得坐。<a id="a-y"></a>断贪乐处。<a id="a-z"></a>云何常坐不卧。<a id="a-10"></a>谓离寝寐。<a id="a-11"></a>何故受粪扫衣。<a id="a-12"></a>见居士衣有求乞等过。<a id="a-13"></a>复见受持纳衣功德。<a id="a-14"></a>我见如是断居士施故受纳衣。<a id="a-15"></a>云何受纳衣功德。<a id="a-16"></a>以似居士衣受持无阙。<a id="a-17"></a>得不由他失亦不忧。<a id="a-18"></a>心无贪染盗贼不取。<a id="a-19"></a>足用常用少所经营。<a id="a-1A"></a>善人所习是行无疑。<a id="a-1B"></a>胜善相应现法乐住。<a id="a-1C"></a>令人欣慕使得正受。<a id="a-1D"></a>是纳衣功德。<a id="a-1E"></a>佛所称叹。<a id="a-1F"></a>问纳衣有几。<a id="a-1G"></a>何人受持。<a id="a-1H"></a>何因而失。<a id="a-1I"></a>答纳衣有二种。<a id="a-1J"></a>一无主守护。<a id="a-1K"></a>二世人所弃。<a id="a-1L"></a>或于冢间。<a id="a-1M"></a>或于粪扫。<a id="a-1N"></a>或于市肆。<a id="a-1O"></a>或于道路。<a id="a-1P"></a>拾剪浣染掩缉裁缝成就受持。<a id="a-1Q"></a>此谓无主。<a id="a-1R"></a>或剪凿之余。<a id="a-1S"></a>牛鼠所啮。<a id="a-1T"></a>或火所烧。<a id="a-1U"></a>或人所掷。<a id="a-1V"></a>施覆尸衣及外道服。<a id="a-1W"></a>此谓世人所弃。<a id="a-1X"></a>云何受粪扫衣。<a id="a-1Y"></a>若比丘断居士施。<a id="a-1Z"></a>是谓受粪扫衣。<a id="a-1a"></a>云何失。<a id="a-1b"></a>若比丘受居士施。<a id="a-1c"></a>此谓失纳衣。<a id="a-1d"></a>云何受三衣。<a id="a-1e"></a>为有长衣应须净施守护受着。<a id="a-1f"></a>知是等过。<a id="a-1g"></a>见三衣功德。<a id="a-1h"></a>我从今日弃舍长衣故受三衣。<a id="a-1i"></a>云何受三衣功德。<a id="a-1j"></a>善人所行离畜游长。<a id="a-1k"></a>少于营造约身知足。<a id="a-1l"></a>如鸟飞空无所顾恋。<a id="a-1m"></a>善人所习是法无疑。<a id="a-1n"></a>问云何名三衣。<a id="a-1o"></a>云何为受。<a id="a-1p"></a>云何为失。<a id="a-1q"></a>答谓僧伽梨。<a id="a-1r"></a>郁多罗僧。<a id="a-1s"></a>安陀会。<a id="a-1t"></a>此谓三衣。<a id="a-1u"></a>云何受三衣。<a id="a-1v"></a>若比丘不畜盈长。<a id="a-1w"></a>是受三衣。<a id="a-1x"></a>若受四衣。<a id="a-1y"></a>是名为失。<a id="a-1z"></a>云何受乞食。<a id="a-20"></a>若受他请则妨自业。<a id="a-21"></a>不为悦人。<a id="a-22"></a>不与非法比丘接膝共坐。<a id="a-23"></a>知是过患。<a id="a-24"></a>复见乞食功德。<a id="a-25"></a>我从今日断受他请。<a id="a-26"></a>受乞食法。<a id="a-27"></a>云何乞食功德。<a id="a-28"></a>依心所愿进止自由。<a id="a-29"></a>不希供膳。<a id="a-2A"></a>消除懈怠。<a id="a-2B"></a>断灭憍慢不贪滋味。<a id="a-2C"></a>饶益众生。<a id="a-2D"></a>常于四方心无限碍。<a id="a-2E"></a>善人所行是业无疑。<a id="a-2F"></a>问请有几种。<a id="a-2G"></a>云何为受。<a id="a-2H"></a>云何为失。<a id="a-2I"></a>答请有三种。<a id="a-2J"></a>一似食请。<a id="a-2K"></a>二就请。<a id="a-2L"></a>三过请。<a id="a-2M"></a>除此三种请受乞食。<a id="a-2N"></a>若受三请是失乞食。<a id="a-2O"></a>云何受次第乞食。<a id="a-2P"></a>若于次第处得多美味则不重往。<a id="a-2Q"></a>若其重往则受常食。<a id="a-2R"></a>若有疑处亦应远离。<a id="a-2S"></a>知是过患。<a id="a-2T"></a>复见次第功德。<a id="a-2U"></a>我从今日舍非次乞受次第乞。<a id="a-2V"></a>云何次第乞功德。<a id="a-2W"></a>以平等心饶益一切。<a id="a-2X"></a>除憎嫉恶断游狎过。<a id="a-2Y"></a>不喜唤召不乐多语。<a id="a-2Z"></a>远人宅舍。<a id="a-2a"></a>离于疾行。<a id="a-2b"></a>如月希现人所瞻仰。<a id="a-2c"></a>善人所行是业无疑。<a id="a-2d"></a>问云何名次第乞。<a id="a-2e"></a>云何为受。<a id="a-2f"></a>云何为失。<a id="a-2g"></a>答若比丘始行乞食入于聚落。<a id="a-2h"></a>从最后家以为初次。<a id="a-2i"></a>此谓次第行乞。<a id="a-2j"></a>云何为失。<a id="a-2k"></a>谓超越邻比是名为失。<a id="a-2l"></a>云何受一坐食。<a id="a-2m"></a>谓于二坐处数坐数受食数洗钵。<a id="a-2n"></a>与此相违名一坐食。<a id="a-2o"></a>善人所行是业无疑。<a id="a-2p"></a>知如是过。<a id="a-2q"></a>见一坐食功德。<a id="a-2r"></a>是故应受。<a id="a-2s"></a>我从今日舍二坐食一坐食。<a id="a-2t"></a>云何一坐食功德。<a id="a-2u"></a>不多不少不贪不净施。<a id="a-2v"></a>无诸病恼起居无妨。<a id="a-2w"></a>自事安乐。<a id="a-2x"></a>善人所行是业无疑。<a id="a-2y"></a>问云何受一坐食。<a id="a-2z"></a>云何为边。<a id="a-30"></a>云何为失。<a id="a-31"></a>答边有三种。<a id="a-32"></a>谓坐边水边食边。<a id="a-33"></a>云何坐边。<a id="a-34"></a>食已犹坐。<a id="a-35"></a>受水洗钵不得更食。<a id="a-36"></a>此谓水边。<a id="a-37"></a>云何食边。<a id="a-38"></a>若于揣食生最后想。<a id="a-39"></a>若吞不更食。<a id="a-3A"></a>此谓食边。<a id="a-3B"></a>若经二坐则失一食。<a id="a-3C"></a>除水药等。<a id="a-3D"></a>诸佛所叹。<a id="a-3E"></a>此谓食边。<a id="a-3F"></a>云何受节量食。<a id="a-3G"></a>若餐饮无度增身睡重。<a id="a-3H"></a>常生贪乐为腹无厌。<a id="a-3I"></a>知是过已。<a id="a-3J"></a>见节量功德。<a id="a-3K"></a>我从今日断不贪恣受节量食。<a id="a-3L"></a>云何节食功德。<a id="a-3M"></a>筹量所食不恣于腹。<a id="a-3N"></a>多食增羸。<a id="a-3O"></a>知而不乐。<a id="a-3P"></a>除贪灭病断诸懈怠。<a id="a-3Q"></a>善人所行是业无疑。<a id="a-3R"></a>问云何受节量食。<a id="a-3S"></a>云何为失。<a id="a-3T"></a>答若受饭食应自思惟。<a id="a-3U"></a>所须多少。<a id="a-3V"></a>以为常准。<a id="a-3W"></a>不取长食。<a id="a-3X"></a>善知筹量断无期度。<a id="a-3Y"></a>谓节量食。<a id="a-3Z"></a>若不如是此则为失。<a id="a-3a"></a>云何受时后不食。<a id="a-3b"></a>断于望想离于长食。<a id="a-3c"></a>知是过患。<a id="a-3d"></a>见时后不食功德。<a id="a-3e"></a>我从今日断于长食。<a id="a-3f"></a>受时后不食。<a id="a-3g"></a>云何时后不食功德。<a id="a-3h"></a>断所贪乐节护其身。<a id="a-3i"></a>离于宿食息所营求。<a id="a-3j"></a>无告于他不随心欲。<a id="a-3k"></a>善人所行是业无疑。<a id="a-3l"></a>问时后几种。<a id="a-3m"></a>云何为受。<a id="a-3n"></a>云何为失。<a id="a-3o"></a>答时后有二种。<a id="a-3p"></a>谓不节边受持边。<a id="a-3q"></a>云何不节边。<a id="a-3r"></a>若受长食得别请罪不当更食。<a id="a-3s"></a>云何受持边。<a id="a-3t"></a>已食二十一揣食。<a id="a-3u"></a>不当更受。<a id="a-3v"></a>时后不食则断于长。<a id="a-3w"></a>若受长食失时后不食。<a id="a-3x"></a>云何受无事处。<a id="a-3y"></a>国中喧杂识触五尘心生染乐。<a id="a-3z"></a>若住闹处去来纷动。<a id="a-40"></a>知是过患。<a id="a-41"></a>复见无事处功德。<a id="a-42"></a>我从今日断国中住受无事处。<a id="a-43"></a>云何无事处功德。<a id="a-44"></a>离于国中喧杂识触五尘心生染乐。<a id="a-45"></a>若住闹处去来纷动。<a id="a-46"></a>见十种语功德最胜可爱。<a id="a-47"></a>天人欢喜。<a id="a-48"></a>不乐狎俗乐得寂。<a id="a-49"></a>寂乐少声从心禅坐善人所行是业无疑。<a id="a-4A"></a>问云何最后无事处。<a id="a-4B"></a>云何为受。<a id="a-4C"></a>云何为失。<a id="a-4D"></a>答离于国城。<a id="a-4E"></a>栖处郊外。<a id="a-4F"></a>避于边远。<a id="a-4G"></a>取中人四肘五百弓内。<a id="a-4H"></a>是最后无事处。<a id="a-4I"></a>除国中住。<a id="a-4J"></a>此谓无事处。<a id="a-4K"></a>若住国中则失无事处。<a id="a-4L"></a>云何受树下坐。<a id="a-4M"></a>舍于覆处不积畜。<a id="a-4N"></a>修治贪受求索。<a id="a-4O"></a>知是为过。<a id="a-4P"></a>见树下功德。<a id="a-4Q"></a>我从今日断于覆处受树下住。<a id="a-4R"></a>云何树下功德。<a id="a-4S"></a>依乐可爱不交世俗乐离作务与天同止。<a id="a-4T"></a>断住处嫉及离爱着。<a id="a-4U"></a>善人所行是业无疑。<a id="a-4V"></a>问何树可住。<a id="a-4W"></a>何树可离。<a id="a-4X"></a>云何而受。<a id="a-4Y"></a>云何能失。<a id="a-4Z"></a>答于日中时树影至处。<a id="a-4a"></a>及无风时叶所堕处。<a id="a-4b"></a>是所可住。<a id="a-4c"></a>除危朽树空腐树鬼神树。<a id="a-4d"></a>离诸覆处是受树下。<a id="a-4e"></a>若往覆处则失树下。<a id="a-4f"></a>云何受露地住。<a id="a-4g"></a>不乐覆处及在树下藏畜物处。<a id="a-4h"></a>知是过患。<a id="a-4i"></a>见露住功德。<a id="a-4j"></a>我从今日断不乐处受露地住。<a id="a-4k"></a>云何露住功德。<a id="a-4l"></a>莫往不乐处。<a id="a-4m"></a>断懈怠睡眠。<a id="a-4n"></a>犹如野鹿随意而行无所追慕。<a id="a-4o"></a>善人所行是业无疑。<a id="a-4p"></a>云何为受。<a id="a-4q"></a>云何为失。<a id="a-4r"></a>断于覆处及在树下。<a id="a-4s"></a>是受露住。<a id="a-4t"></a>若住覆处及在树下。<a id="a-4u"></a>则失露住。<a id="a-4v"></a>云何受冢间住。<a id="a-4w"></a>若于余处少行放逸。<a id="a-4x"></a>不起畏恶。<a id="a-4y"></a>知是过患。<a id="a-4z"></a>见冢间功德。<a id="a-50"></a>我从今日断于余处受冢间住。<a id="a-51"></a>云何受冢间功德。<a id="a-52"></a>得死时念。<a id="a-53"></a>得不净相。<a id="a-54"></a>得非人敬重。<a id="a-55"></a>不起放逸。<a id="a-56"></a>伏于欲染。<a id="a-57"></a>多所厌患。<a id="a-58"></a>不惧可畏。<a id="a-59"></a>观身空寂。<a id="a-5A"></a>断计常想。<a id="a-5B"></a>善人所行是业无疑。<a id="a-5C"></a>问云何受冢间功德。<a id="a-5D"></a>于何可住。<a id="a-5E"></a>于何可行。<a id="a-5F"></a>何受何失。<a id="a-5G"></a>答若恒有人常多哭泣。<a id="a-5H"></a>恒有烟火。<a id="a-5I"></a>若初欲住如是冢间。<a id="a-5J"></a>当先观察。<a id="a-5K"></a>有余静处。<a id="a-5L"></a>便可往住。<a id="a-5M"></a>若比丘止于冢间。<a id="a-5N"></a>不当作房及安床座。<a id="a-5O"></a>不从风坐不逆风住。<a id="a-5P"></a>卧时不熟。<a id="a-5Q"></a>无食鱼味。<a id="a-5R"></a>不饮乳酪不食麻粹。<a id="a-5S"></a>不触肴肉。<a id="a-5T"></a>不住屋中。<a id="a-5U"></a>不安钵器。<a id="a-5V"></a>若人已去捉持坐具及余衣物。<a id="a-5W"></a>往到冢间。<a id="a-5X"></a>当其住处如掷物远。<a id="a-5Y"></a>明相现时摄诸衣具还僧伽蓝。<a id="a-5Z"></a>除余处住。<a id="a-5a"></a>是谓冢间。<a id="a-5b"></a>若住余处则名为失。<a id="a-5c"></a>云何受。<a id="a-5d"></a>遇得处住。<a id="a-5e"></a>不乐人所贪。<a id="a-5f"></a>不恼他令避。<a id="a-5g"></a>知是过患。<a id="a-5h"></a>见遇得处功德。<a id="a-5i"></a>我从今日断贪住处受遇得处。<a id="a-5j"></a>云何遇得处功德。<a id="a-5k"></a>觅知足处。<a id="a-5l"></a>贪于寂静。<a id="a-5m"></a>断多爱乐。<a id="a-5n"></a>人所敬重。<a id="a-5o"></a>住于慈悲一向敛摄。<a id="a-5p"></a>善人所行是业无疑。<a id="a-5q"></a>云何为受。<a id="a-5r"></a>云何为失。<a id="a-5s"></a>断贪所止。<a id="a-5t"></a>是谓依遇。<a id="a-5u"></a>若往乐处则名为失。<a id="a-5v"></a>云何受常坐不卧。<a id="a-5w"></a>于所住处睡眠懈怠。<a id="a-5x"></a>知是过患。<a id="a-5y"></a>见常坐功德。<a id="a-5z"></a>我从今日断于惛卧。<a id="a-60"></a>受常坐不卧。<a id="a-61"></a>云何常坐功德。<a id="a-62"></a>断生怠处。<a id="a-63"></a>除为身嫉离染触乐少于缠睡。<a id="a-64"></a>常多寂静堪修禅胜。<a id="a-65"></a>善人所行是业无疑。<a id="a-66"></a>云何为受。<a id="a-67"></a>云何为失。<a id="a-68"></a>谓断睡卧。<a id="a-69"></a>若寝名失。<a id="a-6A"></a>云何离粪扫衣。<a id="a-6B"></a>于居士施衣刍麻古贝憍奢耶钦婆罗等。<a id="a-6C"></a>以方便受不失纳衣。<a id="a-6D"></a>云何三衣。<a id="a-6E"></a>若畜长衣已过十日。<a id="a-6F"></a>有月望衣。<a id="a-6G"></a>有功德衣。<a id="a-6H"></a>又有长衣。<a id="a-6I"></a>为护卧具敷具覆疮衣手巾雨浴衣不受持不净施。<a id="a-6J"></a>若以方便不失三衣。<a id="a-6K"></a>云何乞食方便。<a id="a-6L"></a>若僧次食及常住食。<a id="a-6M"></a>行筹食十五日食。<a id="a-6N"></a>布萨食众食寺食。<a id="a-6O"></a>以方便受不失乞食。<a id="a-6P"></a>若见此过亦应舍离。<a id="a-6Q"></a>云何次第乞食方便。<a id="a-6R"></a>见象马等当门而斗可羞鄙处。<a id="a-6S"></a>诸如是等若见宜避。<a id="a-6T"></a>又见旃陀罗覆钵。<a id="a-6U"></a>学家随和上阇梨客行比丘。<a id="a-6V"></a>诸如是等方便而越。<a id="a-6W"></a>不失次第。<a id="a-6X"></a>云何一坐食方便。<a id="a-6Y"></a>若正食时见象马牛蛇雨和上阇梨客比丘来。<a id="a-6Z"></a>方便而起。<a id="a-6a"></a>起已更食。<a id="a-6b"></a>不失一坐。<a id="a-6c"></a>若节量食及时后食无方便。<a id="a-6d"></a>云何无事处方便。<a id="a-6e"></a>或为受戒忏罪。<a id="a-6f"></a>问法布萨自恣自病看疾。<a id="a-6g"></a>问经疑处。<a id="a-6h"></a>如是等缘。<a id="a-6i"></a>方便住聚落。<a id="a-6j"></a>不失无事处。<a id="a-6k"></a>云何树下方便。<a id="a-6l"></a>若遇雨时宜入覆处。<a id="a-6m"></a>明相既现还而不失。<a id="a-6n"></a>树下露住冢间。<a id="a-6o"></a>遇得此等方便。<a id="a-6p"></a>亦复如是。<a id="a-6q"></a>余住处可住常坐不卧无方便。<a id="a-6r"></a>复有一说。<a id="a-6s"></a>若灌鼻时得作方便。<a id="a-6t"></a>不失常坐。<a id="a-6u"></a>以此十三头陀。<a id="a-6v"></a>更成八法。<a id="a-6w"></a>如毗昙中说八头陀。<a id="a-6x"></a>是时后不食摄。<a id="a-6y"></a>节量一坐。<a id="a-6z"></a>其所受持成一种类。<a id="a-70"></a>是无事处摄。<a id="a-71"></a>树下露坐冢间。<a id="a-72"></a>何故于无事处。<a id="a-73"></a>若营造房舍乐为作务。<a id="a-74"></a>多所聚蓄爱着住处。<a id="a-75"></a>非心所乐。<a id="a-76"></a>作如是意。<a id="a-77"></a>于树下冢间露地净住。<a id="a-78"></a>是故成八。<a id="a-79"></a>于八头陀复成三法。<a id="a-7A"></a>一无事处。<a id="a-7B"></a>二粪扫衣。<a id="a-7C"></a>三行乞食。<a id="a-7D"></a>若三清净头陀成满。<a id="a-7E"></a>故佛为难陀说。<a id="a-7F"></a>何时见汝成无事处。<a id="a-7G"></a>受粪扫衣。<a id="a-7H"></a>不时后食。<a id="a-7I"></a>趣养身命。<a id="a-7J"></a>无见所欲。<a id="a-7K"></a>问谁名头陀分。<a id="a-7L"></a>头陀有几种法。<a id="a-7M"></a>云何三行人修头陀行。<a id="a-7N"></a>几头陀有时节。<a id="a-7O"></a>有是头陀说头陀。<a id="a-7P"></a>答有十三头陀。<a id="a-7Q"></a>是佛所说。<a id="a-7R"></a>佛所制戒。<a id="a-7S"></a>此谓头陀分。<a id="a-7T"></a>此不应说善不善无记。<a id="a-7U"></a>何以故。<a id="a-7V"></a>不善人与恶欲同故。<a id="a-7W"></a>不除恶欲。<a id="a-7X"></a>共起非法贪乐利养。<a id="a-7Y"></a>是故不善头陀。<a id="a-7Z"></a>几种法者。<a id="a-7a"></a>谓有二头陀法。<a id="a-7b"></a>不贪不痴。<a id="a-7c"></a>如佛所说。<a id="a-7d"></a>若粪扫衣比丘。<a id="a-7e"></a>依少欲知足乐静无疑。<a id="a-7f"></a>依于解脱。<a id="a-7g"></a>是谓受粪扫衣。<a id="a-7h"></a>诸余头陀。<a id="a-7i"></a>亦复如是。<a id="a-7j"></a>不贪不痴。<a id="a-7k"></a>以此不贪于此十三处能除贪欲。<a id="a-7l"></a>以此不痴于十三处能除无明。<a id="a-7m"></a>复次以此不贪佛之所许。<a id="a-7n"></a>能生厌患。<a id="a-7o"></a>相似无疑除欲染欺诳以此不痴。<a id="a-7p"></a>相似除身羸欺诳。<a id="a-7q"></a>此二头陀法。<a id="a-7r"></a>是不贪不痴。<a id="a-7s"></a>云何三行人修头陀行。<a id="a-7t"></a>谓贪痴行人是修头陀行。<a id="a-7u"></a>嗔恚行人不能修行。<a id="a-7v"></a>何以故。<a id="a-7w"></a>贪痴行人。<a id="a-7x"></a>而能修行头陀。<a id="a-7y"></a>如贪人至爱成不放逸。<a id="a-7z"></a>若不放逸则能伏贪。<a id="a-80"></a>如痴无疑。<a id="a-81"></a>依头陀受成不放逸。<a id="a-82"></a>若不放逸则能伏痴。<a id="a-83"></a>何故贪痴人修行头陀。<a id="a-84"></a>嗔人受苦更成其恶。<a id="a-85"></a>如痰病者。<a id="a-86"></a>若服热汤转增其疾。<a id="a-87"></a>是故嗔人不当修行。<a id="a-88"></a>复说嗔人应住无事处及在树下。<a id="a-89"></a>何故住无事处。<a id="a-8A"></a>以无世间苦故。<a id="a-8B"></a>几头陀有时节。<a id="a-8C"></a>三头陀八月时。<a id="a-8D"></a>谓树下住露地住冢间住。<a id="a-8E"></a>是安居时。<a id="a-8F"></a>佛听覆处。<a id="a-8G"></a>问云何是头陀说头陀。<a id="a-8H"></a>答亦有头陀说头陀。<a id="a-8I"></a>有头陀不说头陀。<a id="a-8J"></a>有非头陀说有头陀。<a id="a-8K"></a>有非头陀不说头陀。<a id="a-8L"></a>云何有头陀说头陀。<a id="a-8M"></a>谓阿罗汉成就头陀受。<a id="a-8N"></a>云何有头陀不说头陀。<a id="a-8O"></a>谓阿罗汉不成就头陀受。<a id="a-8P"></a>云何有非头陀说头陀。<a id="a-8Q"></a>谓学人及凡夫成就头陀受。<a id="a-8R"></a>云何非头陀不说头陀。<a id="a-8S"></a>谓学人凡夫不成就头陀受。<a id="a-8T"></a>问头陀何相何味何起。<a id="a-8U"></a>答少欲为相。<a id="a-8V"></a>知足为味。<a id="a-8W"></a>无疑为起。<a id="a-8X"></a>复次无所著为相。<a id="a-8Y"></a>无过为味。<a id="a-8Z"></a>不退为起。<a id="a-8a"></a>云何初中后。<a id="a-8b"></a>谓受为初。<a id="a-8c"></a>修行为中。<a id="a-8d"></a>欢喜为后。</p>
  <p data-pb></p>
  <h2 id="a8e">分别定品第四</h2>
  <p id="a8f">尔时净戒坐禅人。<a id="a-8g"></a>已行头陀受成就胜善处。<a id="a-8h"></a>当何所作。<a id="a-8i"></a>答令定起。<a id="a-8j"></a>问何定何相何味何起何处。<a id="a-8k"></a>何人受禅解脱定。<a id="a-8l"></a>正受何差别。<a id="a-8m"></a>几定因可见。<a id="a-8n"></a>以此起定。<a id="a-8o"></a>障定有几法。<a id="a-8p"></a>几定功德。<a id="a-8q"></a>定几众具。<a id="a-8r"></a>几种定。<a id="a-8s"></a>云何起定。<a id="a-8t"></a>答定者有清净心。<a id="a-8u"></a>一向精进与寂静功德等。<a id="a-8v"></a>正真住不乱。<a id="a-8w"></a>此谓定。<a id="a-8x"></a>复次烦恼猛风无倾心虑。<a id="a-8y"></a>如殿里灯光焰不动。<a id="a-8z"></a>如阿毗昙说。<a id="a-90"></a>若心正住无所攀缘。<a id="a-91"></a>亦不动乱。<a id="a-92"></a>寂静无著。<a id="a-93"></a>正定定根定力。<a id="a-94"></a>此谓为定。<a id="a-95"></a>云何相何味何起何处。<a id="a-96"></a>心住是相伏怨是味。<a id="a-97"></a>寂静是起。<a id="a-98"></a>于染不着心得解脱。<a id="a-99"></a>是名为处。<a id="a-9A"></a>何人受定。<a id="a-9B"></a>谓受心数等方便定等。<a id="a-9C"></a>如手执称。<a id="a-9D"></a>令心心数等。<a id="a-9E"></a>如钵中油。<a id="a-9F"></a>念与精进等行为定。<a id="a-9G"></a>犹如四马齐力牵车。<a id="a-9H"></a>思惟等为定。<a id="a-9I"></a>如彼箭师注心调直。<a id="a-9J"></a>以除怨故。<a id="a-9K"></a>如药消毒。<a id="a-9L"></a>如毗昙说。<a id="a-9M"></a>敛摄是定义。<a id="a-9N"></a>从是定义满是定义。<a id="a-9O"></a>禅者四禅。<a id="a-9P"></a>谓初禅等。<a id="a-9Q"></a>解脱者。<a id="a-9R"></a>谓八解脱。<a id="a-9S"></a>内有色想外观色等。<a id="a-9T"></a>定者三定。<a id="a-9U"></a>谓有觉有观等。<a id="a-9V"></a>正受者。<a id="a-9W"></a>谓九次第正受。<a id="a-9X"></a>云何为禅。<a id="a-9Y"></a>思惟事故。<a id="a-9Z"></a>思惟怨故。<a id="a-9a"></a>心喜乐故。<a id="a-9b"></a>离障解脱故。<a id="a-9c"></a>令平等故。<a id="a-9d"></a>方便发定故。<a id="a-9e"></a>得自在故。<a id="a-9f"></a>不以一义住正受故。<a id="a-9g"></a>乐起定故。<a id="a-9h"></a>解脱正受者。<a id="a-9i"></a>几功德令定得。<a id="a-9j"></a>起见四功德令定得起。<a id="a-9k"></a>云何为四。<a id="a-9l"></a>现见法乐乐住。<a id="a-9m"></a>以观乐事。<a id="a-9n"></a>神通现证有具足。<a id="a-9o"></a>何者现见法乐乐住。<a id="a-9p"></a>谓人得定。<a id="a-9q"></a>能生无漏。<a id="a-9r"></a>心起悦味。<a id="a-9s"></a>受出世乐。<a id="a-9t"></a>现见法乐乐住。<a id="a-9u"></a>是故世尊说。<a id="a-9v"></a>彼此身从静生喜。<a id="a-9w"></a>使得清凉。<a id="a-9x"></a>令渐圆满具足成就等。<a id="a-9y"></a>如佛告比丘。<a id="a-9z"></a>我先作尼干。<a id="a-A0"></a>七日七夜身不动摇。<a id="a-A1"></a>口不言说默然端住。<a id="a-A2"></a>一向受乐。<a id="a-A3"></a>是谓于圣法现见法乐乐住。<a id="a-A4"></a>以观乐事者。<a id="a-A5"></a>谓坐禅人得心定事。<a id="a-A6"></a>无有盖缠。<a id="a-A7"></a>调柔堪受持。<a id="a-A8"></a>观见阴入界等。<a id="a-A9"></a>自性安乐。<a id="a-AA"></a>是故世尊教诸比丘。<a id="a-AB"></a>应当修行。<a id="a-AC"></a>如是一切以心依如实知。<a id="a-AD"></a>神通现证者。<a id="a-AE"></a>已得定人依证五通。<a id="a-AF"></a>谓如意天耳他心宿命天眼。<a id="a-AG"></a>是故世尊说。<a id="a-AH"></a>已得心定随宜转变。<a id="a-AI"></a>如是一切令得如意。<a id="a-AJ"></a>有具足者。<a id="a-AK"></a>已得定人未到无学。<a id="a-AL"></a>终令不退。<a id="a-AM"></a>由定得报。<a id="a-AN"></a>得色无色有具足。<a id="a-AO"></a>如佛所说。<a id="a-AP"></a>少修初禅得梵天眷属。<a id="a-AQ"></a>如是种类一切生彼。<a id="a-AR"></a>如是一切此四功德。<a id="a-AS"></a>能生彼定。<a id="a-AT"></a>一一当起。<a id="a-AU"></a>障定有几者。<a id="a-AV"></a>谓八法。<a id="a-AW"></a>欲欲嗔恚。<a id="a-AX"></a>懈怠睡眠。<a id="a-AY"></a>调戏疑惑。<a id="a-AZ"></a>无明无喜乐。<a id="a-Aa"></a>一切恶法是障法。<a id="a-Ab"></a>几定因者。<a id="a-Ac"></a>谓有八法。<a id="a-Ad"></a>是因出离不嗔。<a id="a-Ae"></a>明相不乱。<a id="a-Af"></a>一切善法令心欢喜。<a id="a-Ag"></a>能生法智。<a id="a-Ah"></a>是为定因。<a id="a-Ai"></a>几定资者。<a id="a-Aj"></a>谓有七种戒。<a id="a-Ak"></a>众具知足。<a id="a-Al"></a>覆蔽根门。<a id="a-Am"></a>节量饮食。<a id="a-An"></a>初中后夜而不睡眠。<a id="a-Ao"></a>常念智慧。<a id="a-Ap"></a>住处静寂。<a id="a-Aq"></a>定有几种者。<a id="a-Ar"></a>定有二种。<a id="a-As"></a>一世间定。<a id="a-At"></a>二出世间定。<a id="a-Au"></a>圣果所得。<a id="a-Av"></a>谓出世定。<a id="a-Aw"></a>余名世定。<a id="a-Ax"></a>其世间定。<a id="a-Ay"></a>是有漏有结有缚。<a id="a-Az"></a>是流是厄是盖是戒盗见盗。<a id="a-B0"></a>是取是烦恼。<a id="a-B1"></a>此谓世间定。<a id="a-B2"></a>与此相违名出世定。<a id="a-B3"></a>复次定有二种。<a id="a-B4"></a>邪定正定。<a id="a-B5"></a>云何邪定。<a id="a-B6"></a>不善一心。<a id="a-B7"></a>是谓邪定。<a id="a-B8"></a>若善一心。<a id="a-B9"></a>是谓正定。<a id="a-BA"></a>邪定当断。<a id="a-BB"></a>正定应修。<a id="a-BC"></a>复次定有二种。<a id="a-BD"></a>外定安定。<a id="a-BE"></a>彼彼定初分此谓外定。<a id="a-BF"></a>性除无间此谓安定。<a id="a-BG"></a>复次定有三种。<a id="a-BH"></a>有觉有观定。<a id="a-BI"></a>无觉少观定。<a id="a-BJ"></a>无觉无观定。<a id="a-BK"></a>云何有觉有观。<a id="a-BL"></a>谓初禅有觉有观。<a id="a-BM"></a>二禅无觉少观。<a id="a-BN"></a>余禅无觉无观。<a id="a-BO"></a>复次定有三种。<a id="a-BP"></a>谓共喜生定。<a id="a-BQ"></a>共乐生定。<a id="a-BR"></a>共舍生定。<a id="a-BS"></a>初禅二禅谓共喜生。<a id="a-BT"></a>三禅谓共乐生。<a id="a-BU"></a>四禅谓共舍生。<a id="a-BV"></a>复次定有三种。<a id="a-BW"></a>善定报定事定。<a id="a-BX"></a>云何善定。<a id="a-BY"></a>圣道学人及凡夫。<a id="a-BZ"></a>修色无色定。<a id="a-Ba"></a>是谓善定。<a id="a-Bb"></a>圣果学人凡夫生。<a id="a-Bc"></a>色无色界。<a id="a-Bd"></a>是谓报定。<a id="a-Be"></a>无学人受色无色定。<a id="a-Bf"></a>是谓事定。<a id="a-Bg"></a>复次定有四种。<a id="a-Bh"></a>欲定色定无色定无所受定。<a id="a-Bi"></a>谓彼彼行正受行。<a id="a-Bj"></a>是谓欲定。<a id="a-Bk"></a>四禅是谓色定。<a id="a-Bl"></a>四无色定及善业报。<a id="a-Bm"></a>此谓无色定。<a id="a-Bn"></a>四道果谓无所受定。<a id="a-Bo"></a>又定有四种修行。<a id="a-Bp"></a>谓苦修行钝智。<a id="a-Bq"></a>苦修行利智。<a id="a-Br"></a>乐修行利智。<a id="a-Bs"></a>乐修行钝智。<a id="a-Bt"></a>此四人一者密烦恼。<a id="a-Bu"></a>二者疏烦恼。<a id="a-Bv"></a>三者利根。<a id="a-Bw"></a>四者钝根。<a id="a-Bx"></a>于密烦恼人。<a id="a-By"></a>钝根苦修行。<a id="a-Bz"></a>钝智得定。<a id="a-C0"></a>密烦恼利根苦修行。<a id="a-C1"></a>利智得定。<a id="a-C2"></a>疏烦恼人钝根乐修行。<a id="a-C3"></a>钝智得定。<a id="a-C4"></a>疏烦恼利根乐修行。<a id="a-C5"></a>利智得定。<a id="a-C6"></a>于是密烦恼人。<a id="a-C7"></a>已密烦恼故。<a id="a-C8"></a>苦折伏烦恼。<a id="a-C9"></a>是故苦修行钝根人。<a id="a-CA"></a>以钝根故。<a id="a-CB"></a>久积禅行觉钝智。<a id="a-CC"></a>是故名钝智。<a id="a-CD"></a>以此方便。<a id="a-CE"></a>一切应分别。<a id="a-CF"></a>复次定有四种。<a id="a-CG"></a>谓小定小事。<a id="a-CH"></a>小定无量事。<a id="a-CI"></a>无量定小事。<a id="a-CJ"></a>无量定无量事。<a id="a-CK"></a>云何小定小事。<a id="a-CL"></a>定不随心所得。<a id="a-CM"></a>定小精进。<a id="a-CN"></a>此谓小定小事。<a id="a-CO"></a>云何小定无量事。<a id="a-CP"></a>定不随心所得。<a id="a-CQ"></a>彼事大精进。<a id="a-CR"></a>此谓小定无量事。<a id="a-CS"></a>云何无量定小事。<a id="a-CT"></a>定随心所得。<a id="a-CU"></a>彼事小精进。<a id="a-CV"></a>此谓无量定小事。<a id="a-CW"></a>云何无量定无量事。<a id="a-CX"></a>定已随心所得。<a id="a-CY"></a>彼事大精进。<a id="a-CZ"></a>此谓无量定无量事。<a id="a-Ca"></a>复次定有四种。<a id="a-Cb"></a>欲定精进定心定慧定。<a id="a-Cc"></a>欲定者。<a id="a-Cd"></a>依欲修得。<a id="a-Ce"></a>谓为欲定。<a id="a-Cf"></a>依精进得。<a id="a-Cg"></a>谓精进定。<a id="a-Ch"></a>依心修得。<a id="a-Ci"></a>谓为心定。<a id="a-Cj"></a>依慧修得。<a id="a-Ck"></a>谓为慧定。<a id="a-Cl"></a>复次定有四种。<a id="a-Cm"></a>有定是佛所得。<a id="a-Cn"></a>非声闻所得。<a id="a-Co"></a>有定声闻所得。<a id="a-Cp"></a>非佛所得。<a id="a-Cq"></a>有定是佛所得及声闻所得。<a id="a-Cr"></a>有定非佛所得非声闻所得。<a id="a-Cs"></a>大悲定双变定。<a id="a-Ct"></a>是佛所得。<a id="a-Cu"></a>非声闻所得。<a id="a-Cv"></a>学果定是声闻所得。<a id="a-Cw"></a>非佛所得。<a id="a-Cx"></a>九次第定无学果定。<a id="a-Cy"></a>佛所得及声闻得。<a id="a-Cz"></a>无想定非佛所得非声闻得。<a id="a-D0"></a>复次定有四种。<a id="a-D1"></a>有定为起不为灭。<a id="a-D2"></a>有定为灭不为起。<a id="a-D3"></a>有定为起为灭。<a id="a-D4"></a>有定不为起亦不为灭。<a id="a-D5"></a>问云何为起不为灭。<a id="a-D6"></a>答欲界善不善定。<a id="a-D7"></a>此谓为起不为灭。<a id="a-D8"></a>四圣道定。<a id="a-D9"></a>是为灭不为起。<a id="a-DA"></a>学及凡夫色无色善定。<a id="a-DB"></a>为起亦为灭。<a id="a-DC"></a>一切果定及事定。<a id="a-DD"></a>非为起非为灭。<a id="a-DE"></a>复次定有四种。<a id="a-DF"></a>初禅二禅三禅四禅。<a id="a-DG"></a>离于五盖成就觉观。<a id="a-DH"></a>喜乐一心。<a id="a-DI"></a>此谓初禅。<a id="a-DJ"></a>离于觉观成就三枝。<a id="a-DK"></a>离喜成就二枝。<a id="a-DL"></a>离乐舍一心成就第四禅。<a id="a-DM"></a>复次定有五种。<a id="a-DN"></a>谓初禅二禅三禅四禅五禅。<a id="a-DO"></a>五禅者为五枝。<a id="a-DP"></a>觉观喜乐一心离五盖成就五枝。<a id="a-DQ"></a>是谓初禅。<a id="a-DR"></a>离觉成就四枝。<a id="a-DS"></a>是谓二禅。<a id="a-DT"></a>离喜成就二枝。<a id="a-DU"></a>是谓三禅。<a id="a-DV"></a>离乐成就二分。<a id="a-DW"></a>谓第四禅。<a id="a-DX"></a>所谓舍一心。<a id="a-DY"></a>问何故说四禅及五禅。<a id="a-DZ"></a>答由二人报故。<a id="a-Da"></a>第二禅二种。<a id="a-Db"></a>谓无觉无观无觉少观。<a id="a-Dc"></a>问是谁坐禅人。<a id="a-Dd"></a>令初禅自在起第二禅。<a id="a-De"></a>答于粗觉观摄念思惟。<a id="a-Df"></a>复知觉过患令起无觉观第二禅。<a id="a-Dg"></a>是其修四禅次第。<a id="a-Dh"></a>复有一人已令初禅自在现起第二禅。<a id="a-Di"></a>于粗觉摄念思惟。<a id="a-Dj"></a>唯知觉过患见无觉少观起第二禅。<a id="a-Dk"></a>是其受五禅次第。<a id="a-Dl"></a>是故说于五禅。<a id="a-Dm"></a>复五种定。<a id="a-Dn"></a>谓五分正受。<a id="a-Do"></a>喜满乐满心满光满观想。<a id="a-Dp"></a>于是初禅二禅喜满。<a id="a-Dq"></a>于是三禅乐满。<a id="a-Dr"></a>于他心智是名心满。<a id="a-Ds"></a>于天眼通是名光满。<a id="a-Dt"></a>从彼彼定起观智是名观想。<a id="a-Du"></a>复次定有五种。<a id="a-Dv"></a>谓五智正定。<a id="a-Dw"></a>此现在乐亦未来乐报。<a id="a-Dx"></a>依身智起此定。<a id="a-Dy"></a>是圣所行无烦恼。<a id="a-Dz"></a>此定慧人修习此定。<a id="a-E0"></a>寂寂快乐。<a id="a-E1"></a>猗所得成就无二。<a id="a-E2"></a>不伏生死。<a id="a-E3"></a>此定寂寂最乐。<a id="a-E4"></a>猗成一性所得。<a id="a-E5"></a>非伏生死我。<a id="a-E6"></a>此定念入念起依身智起。<a id="a-E7"></a>复次已分别行处已。<a id="a-E8"></a>分别修行事及下中上。<a id="a-E9"></a>以如是定有多种。<a id="a-EA"></a>可知一切诸定皆入四定。</p>
  <h2 id="aEB">觅善知识品第五</h2>
  <p id="aEC">问尔时何以起定。<a id="a-ED"></a>答若初坐禅人欲生禅定。<a id="a-EE"></a>当觅胜善知识。<a id="a-EF"></a>何以故。<a id="a-EG"></a>初坐禅欲生禅定得最胜定。<a id="a-EH"></a>若离善知识。<a id="a-EI"></a>成不住分。<a id="a-EJ"></a>如经中说。<a id="a-EK"></a>有云比丘成于退分。<a id="a-EL"></a>如人独游远国。<a id="a-EM"></a>无侣开示随意自行。<a id="a-EN"></a>如象无钩。<a id="a-EO"></a>若坐禅人所修之行。<a id="a-EP"></a>得善知识说法教诫。<a id="a-EQ"></a>令其摄受。<a id="a-ER"></a>示除过患使得善法。<a id="a-ES"></a>从教修行精勤苦行得最胜定。<a id="a-ET"></a>如富商主众所敬贵。<a id="a-EU"></a>如亲善人。<a id="a-EV"></a>如亲父母。<a id="a-EW"></a>善知识者。<a id="a-EX"></a>如象所系令不动故。<a id="a-EY"></a>如御车人使随去住故。<a id="a-EZ"></a>如人执拖为得善道。<a id="a-Ea"></a>如医治病为消苦楚。<a id="a-Eb"></a>犹如天雨润益诸种。<a id="a-Ec"></a>如母养儿。<a id="a-Ed"></a>如父教子。<a id="a-Ee"></a>如亲无难。<a id="a-Ef"></a>如友饶益。<a id="a-Eg"></a>如师教诫。<a id="a-Eh"></a>一切善法依是成满。<a id="a-Ei"></a>是故世尊教于难陀。<a id="a-Ej"></a>一切梵行所谓善知识。<a id="a-Ek"></a>是故当觅胜善之人为善朋友。<a id="a-El"></a>云何是胜善知识。<a id="a-Em"></a>谓有所成就明了修多罗毗昙毗尼。<a id="a-En"></a>是谓所得成就。<a id="a-Eo"></a>明了业种。<a id="a-Ep"></a>得善神通。<a id="a-Eq"></a>得见四谛。<a id="a-Er"></a>此二种人功德成就。<a id="a-Es"></a>是所当觅。<a id="a-Et"></a>若不得二种功德成就人。<a id="a-Eu"></a>以七分成就善知识。<a id="a-Ev"></a>是亦当觅。<a id="a-Ew"></a>云何七分。<a id="a-Ex"></a>可敬爱可重可贵。<a id="a-Ey"></a>能说忍辱说深语不安非处。<a id="a-Ez"></a>云何可敬爱。<a id="a-F0"></a>依二种行者善说共住乐心解不难。<a id="a-F1"></a>是谓可敬爱。<a id="a-F2"></a>可重者。<a id="a-F3"></a>戒行寂静守念成就。<a id="a-F4"></a>不贪欲多语。<a id="a-F5"></a>是谓可重。<a id="a-F6"></a>可贵者。<a id="a-F7"></a>闻慧功德成就知坐禅可重。<a id="a-F8"></a>是为可贵。<a id="a-F9"></a>能说者。<a id="a-FA"></a>我言可爱可重可贵。<a id="a-FB"></a>有果如是思惟饶益彼故。<a id="a-FC"></a>尊重法故。<a id="a-FD"></a>于非可作制伏摄受终不弃舍。<a id="a-FE"></a>是谓能说。<a id="a-FF"></a>忍辱者。<a id="a-FG"></a>能令无滞绮语总语相。<a id="a-FH"></a>如贤圣故。<a id="a-FI"></a>是谓忍辱。<a id="a-FJ"></a>深语者。<a id="a-FK"></a>通达业处。<a id="a-FL"></a>若分别。<a id="a-FM"></a>想念作意安着皆。<a id="a-FN"></a>由执相善说如法。<a id="a-FO"></a>不如法烦恼取相。<a id="a-FP"></a>能令灭尽。<a id="a-FQ"></a>是说深语。<a id="a-FR"></a>不安非处者。<a id="a-FS"></a>若于姓族住处业聚诵着非住可避。<a id="a-FT"></a>若于堪事处行令得安隐。<a id="a-FU"></a>是住可住。<a id="a-FV"></a>此谓不安非处。<a id="a-FW"></a>以此七分成就。<a id="a-FX"></a>是善知识可觅。<a id="a-FY"></a>问云何应觅。<a id="a-FZ"></a>答若知某甲住处是功德成就可重。<a id="a-Fa"></a>若有禅师应当往彼。<a id="a-Fb"></a>若自不知余处同学知。<a id="a-Fc"></a>应往亲觐。<a id="a-Fd"></a>已知时节如法未说其意。<a id="a-Fe"></a>恭敬劳问起居。<a id="a-Ff"></a>咨访所行。<a id="a-Fg"></a>何处国土何处住止。<a id="a-Fh"></a>有众安住。<a id="a-Fi"></a>有僧静坐。<a id="a-Fj"></a>有是禅师。<a id="a-Fk"></a>其行若为以何功德一切所贵。<a id="a-Fl"></a>应作如是问。<a id="a-Fm"></a>同学应答。<a id="a-Fn"></a>某国某住某众禅坐某禅师。<a id="a-Fo"></a>众所爱重。<a id="a-Fp"></a>得闻是已深思随喜。<a id="a-Fq"></a>当往彼处亲觐受行。<a id="a-Fr"></a>应整衣服到和上所自说意乐。<a id="a-Fs"></a>和上听我。<a id="a-Ft"></a>我当往彼亲觐禅师。<a id="a-Fu"></a>和上应听答善哉。<a id="a-Fv"></a>我亦随喜。<a id="a-Fw"></a>是善人所作。<a id="a-Fx"></a>此谓善人共住善人所行。<a id="a-Fy"></a>是随法修行。<a id="a-Fz"></a>若见闻者得大利益。<a id="a-G0"></a>何况共住。<a id="a-G1"></a>汝当往彼。<a id="a-G2"></a>汝已往彼慎莫放逸。<a id="a-G3"></a>若是善人可勤修学。<a id="a-G4"></a>若于一时及一切时等。<a id="a-G5"></a>加信。</p>
  <p id="aG6">敬诚当善语守护身口晓解修行。<a id="a-G7"></a>当得成就。<a id="a-G8"></a>一切依师莫生轻易。<a id="a-G9"></a>如初嫁小女性事舅姑。<a id="a-GA"></a>应生惭愧听受教诫。<a id="a-GB"></a>若见弟子无衣服汤药。<a id="a-GC"></a>若往彼时如法料理。<a id="a-GD"></a>说法教诫。<a id="a-GE"></a>及至将送行坐教以善法。<a id="a-GF"></a>彼坐禅人齐整衣服。<a id="a-GG"></a>恭敬围绕礼师足下。<a id="a-GH"></a>于行所半路园外诸有水地。<a id="a-GI"></a>往彼一处衣钵革屣澡罐禅具。<a id="a-GJ"></a>高置一处不使近水。<a id="a-GK"></a>当浴不声。<a id="a-GL"></a>若浴竟已。<a id="a-GM"></a>齐整衣服。<a id="a-GN"></a>着郁多罗僧。<a id="a-GO"></a>衣钵禅具置右肩上。<a id="a-GP"></a>卷僧伽梨若置肩上。<a id="a-GQ"></a>若入寺舍低盖绕塔。<a id="a-GR"></a>若见比丘当往咨问。<a id="a-GS"></a>此处有坐禅人。<a id="a-GT"></a>不有粪扫衣人。<a id="a-GU"></a>不有乞食人。<a id="a-GV"></a>不有律师。<a id="a-GW"></a>不有者于何处住。<a id="a-GX"></a>从何可至。<a id="a-GY"></a>有者当往。<a id="a-GZ"></a>若无此人。<a id="a-Ga"></a>有律师者。<a id="a-Gb"></a>我亦当往。<a id="a-Gc"></a>又无律师。<a id="a-Gd"></a>谁为上座。<a id="a-Ge"></a>我亦当往。<a id="a-Gf"></a>若上座大僧为取衣钵勿与。<a id="a-Gg"></a>若余小者应与。<a id="a-Gh"></a>若无人取下置一处。<a id="a-Gi"></a>若见上座应当礼足于一面住。<a id="a-Gj"></a>旧住比丘以坐。<a id="a-Gk"></a>以水及澡洗处如法供给。<a id="a-Gl"></a>延其消息安其衣钵。<a id="a-Gm"></a>示其便处。<a id="a-Gn"></a>访问僧制。<a id="a-Go"></a>日将入时周行寺内。<a id="a-Gp"></a>若见律师共语咨问所疑之罪及不犯罪。<a id="a-Gq"></a>若见阿毗昙师为应修慧。<a id="a-Gr"></a>当问阴入界业。<a id="a-Gs"></a>若见头陀人。<a id="a-Gt"></a>为相应慧当问头陀功德。<a id="a-Gu"></a>若住于彼日日应往处处咨问。<a id="a-Gv"></a>若欲行当屏牒卧具。<a id="a-Gw"></a>礼大僧足白云行去。<a id="a-Gx"></a>此是比丘为客法用。<a id="a-Gy"></a>于彼坐禅人应住亲近。<a id="a-Gz"></a>禅师若至虽小亦代取衣钵。<a id="a-H0"></a>禅师之法可行不可行。<a id="a-H1"></a>不应即行令去。<a id="a-H2"></a>是先所作应当修行。<a id="a-H3"></a>若欲教人先取觉。<a id="a-H4"></a>学坐禅人先已行法。<a id="a-H5"></a>看视住处安置衣钵。<a id="a-H6"></a>少时消息知识时节亲觐禅师恭敬礼拜。<a id="a-H7"></a>少时静默当坐。<a id="a-H8"></a>若禅师问所欲。<a id="a-H9"></a>当随说所乐。<a id="a-HA"></a>若不问者则不应说。<a id="a-HB"></a>从此已后杨枝澡洗等。<a id="a-HC"></a>当请依止修所行业。<a id="a-HD"></a>若乞时至。<a id="a-HE"></a>往问阇梨如法当作。<a id="a-HF"></a>食时若至。<a id="a-HG"></a>为阇梨洗足及安坐处授钵。<a id="a-HH"></a>于其自钵食。<a id="a-HI"></a>应问阇梨所取多少。<a id="a-HJ"></a>安置自钵减与弟子。<a id="a-HK"></a>如是摄受如是不难。<a id="a-HL"></a>尔时食已。<a id="a-HM"></a>取阇梨钵洗讫。<a id="a-HN"></a>安处知时亲觐恭敬礼拜。<a id="a-HO"></a>少时静默当坐。<a id="a-HP"></a>若阇梨问随说所乐。<a id="a-HQ"></a>若不问礼拜阇梨请听。<a id="a-HR"></a>我说本来所欲。<a id="a-HS"></a>若蒙听许。<a id="a-HT"></a>随意问。<a id="a-HU"></a>阇梨若听一切当说。<a id="a-HV"></a>若不问礼阿阇梨。<a id="a-HW"></a>觅时节当说我来因缘。<a id="a-HX"></a>愿阇梨听我所说。<a id="a-HY"></a>若阿阇梨听。<a id="a-HZ"></a>一切其所乐当说。<a id="a-Ha"></a>阇梨言善哉。<a id="a-Hb"></a>如法教诫。<a id="a-Hc"></a>应当摄受。<a id="a-Hd"></a>是故世尊说偈。</p>
  <p id="aHe">以时而亲近　　令心无憍慢</p>
  <p id="aHf">梵行能护法　　譬如树无风</p>
  <p id="aHg">念法而修行　　及法戏自乐</p>
  <p id="aHh">法住法分别　　当说如实法</p>
  <p id="aHi">毁法不当行　　绮语忧戏笑</p>
  <p id="aHj">嗔恚勿懈怠　　忿恨贪慢痴</p>
  <p id="aHk">爱染佷戾等　　修行悉伏除</p>
  <p id="aHl">守义不自高　　知善诚实语</p>
  <p id="aHm">为定实知闻　　若人辄放逸</p>
  <p id="aHn">闻慧不增长　　若人知正法</p>
  <p id="aHo">天人所恭敬　　恭敬成信心</p>
  <p id="aHp">多闻能护法　　令得所乐闻</p>
  <p id="aHq">如是诸功德　　随法能修行</p>
  <p id="aHr">能生胜妙解　　成就智慧人</p>
  <p id="aHs">若有如是师　　当修不放逸</p>
 </body>
</html>