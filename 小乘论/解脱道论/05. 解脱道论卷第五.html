<!doctype html>
<html id="z3IBWAA1CU" data-ver="1316">
 <head>
  <meta charset="utf-8">
  <meta author="优婆底沙">
  <meta library="龙藏">
  <meta catalog="小乘论">
  <meta period="unknown">
 </head>
 <body>
  <h1 id="a1">解脱道论卷第五</h1>
  <h2 id="a2">行门品之二</h2>
  <p id="a3">此明求第二禅。<a id="a-4"></a>思惟初禅过患二禅功德。<a id="a-5"></a>尔时坐禅人欲乐起第二禅已。<a id="a-6"></a>于初禅身得自在。<a id="a-7"></a>何以故。<a id="a-8"></a>若于初禅未得自在。<a id="a-9"></a>虽复思惟欲除觉观。<a id="a-A"></a>望得二禅还复退失。<a id="a-B"></a>遂不堪起第二禅定。<a id="a-C"></a>亦复不能入于初禅。<a id="a-D"></a>如世尊说。<a id="a-E"></a>为诸比丘作山犊喻。<a id="a-F"></a>山犊愚痴不知食处。<a id="a-G"></a>未解行步。<a id="a-H"></a>欲诣崄远。<a id="a-I"></a>便自作念。<a id="a-J"></a>我今当往未尝至处。<a id="a-K"></a>啖未尝草。<a id="a-L"></a>饮未尝水。<a id="a-M"></a>前足未立复举后脚。<a id="a-N"></a>蹉摇不安莫能前进。<a id="a-O"></a>遂不得至未尝至处。<a id="a-P"></a>亦不得啖未尝食草。<a id="a-Q"></a>及不得饮未尝之水。<a id="a-R"></a>更复思惟。<a id="a-S"></a>既不能去。<a id="a-T"></a>政当资昔饮食如是比丘愚痴未达。<a id="a-U"></a>不知所行处。<a id="a-V"></a>不解离欲入于初禅。<a id="a-W"></a>不修此法不多学习。<a id="a-X"></a>辄自作念。<a id="a-Y"></a>欲入第二禅离于觉观。<a id="a-Z"></a>不解自安。<a id="a-a"></a>复更思惟。<a id="a-b"></a>我不能得入第二禅离于觉观。<a id="a-c"></a>欲退入初禅离欲。<a id="a-d"></a>愚痴比丘如彼山犊不解行步。<a id="a-e"></a>是故应修初禅令心得自在。<a id="a-f"></a>于未食时及食后时。<a id="a-g"></a>初夜后夜随心所乐。<a id="a-h"></a>随欲久近随意无碍。<a id="a-i"></a>为起入观。<a id="a-j"></a>若从一时乃至多时。<a id="a-k"></a>多入多出。<a id="a-l"></a>若从一时乃至多时。<a id="a-m"></a>于彼初禅成得自在。<a id="a-n"></a>得自在乐。<a id="a-o"></a>起第二禅越于初禅。<a id="a-p"></a>复更思惟。<a id="a-q"></a>此初禅粗第二禅细。<a id="a-r"></a>于初禅见有过患。<a id="a-s"></a>于第二禅见有功德。<a id="a-t"></a>问云何初禅过患。<a id="a-u"></a>答近五盖怨令觉观动。<a id="a-v"></a>身成懈怠心成散乱。<a id="a-w"></a>其一切法是为粗定。<a id="a-x"></a>不任为神通证。<a id="a-y"></a>既乐初禅不成胜分。<a id="a-z"></a>是初禅过患。<a id="a-10"></a>第二禅功德是其对治。<a id="a-11"></a>已观初禅过患。<a id="a-12"></a>复见第二禅功德。<a id="a-13"></a>是一切入相作意修行第二禅事。<a id="a-14"></a>不作意和合初禅。<a id="a-15"></a>不作意于觉。<a id="a-16"></a>不作意于观。<a id="a-17"></a>以从定生喜乐自在。<a id="a-18"></a>令心受持。<a id="a-19"></a>彼坐禅人如是作意。<a id="a-1A"></a>不久觉观成灭。<a id="a-1B"></a>以定所起喜乐自在。<a id="a-1C"></a>令心安住。<a id="a-1D"></a>此明二禅四枝义。<a id="a-1E"></a>彼坐禅人觉观灭故。<a id="a-1F"></a>成其内信。<a id="a-1G"></a>心成一性无觉无观。<a id="a-1H"></a>从定生喜乐入第二禅。<a id="a-1I"></a>是地一切入功德。<a id="a-1J"></a>觉观灭者以善分别。<a id="a-1K"></a>觉观灭亦名断。<a id="a-1L"></a>问云何为觉观灭。<a id="a-1M"></a>答亦是初禅觉观过患。<a id="a-1N"></a>及一切觉观根觉观过患。<a id="a-1O"></a>及觉观根与觉观并除故。<a id="a-1P"></a>成觉观灭。<a id="a-1Q"></a>复次以断下粗禅得上胜禅。<a id="a-1R"></a>复令现次第灭。<a id="a-1S"></a>内者现证名内。<a id="a-1T"></a>内有三种。<a id="a-1U"></a>一内内。<a id="a-1V"></a>二内定。<a id="a-1W"></a>三内行处。<a id="a-1X"></a>云何为内内。<a id="a-1Y"></a>谓六内入。<a id="a-1Z"></a>内定者。<a id="a-1a"></a>于自观身。<a id="a-1b"></a>此谓内定。<a id="a-1c"></a>内行处者。<a id="a-1d"></a>于内自思意不出外摄义是性。<a id="a-1e"></a>是谓内行处。<a id="a-1f"></a>于此经中内内是可乐。<a id="a-1g"></a>信者信正信思惟增长信此谓信。<a id="a-1h"></a>于内定是谓内信。<a id="a-1i"></a>内信者。<a id="a-1j"></a>何相何味何起何处。<a id="a-1k"></a>不乱为内信相。<a id="a-1l"></a>寂寂为味。<a id="a-1m"></a>不浊是起。<a id="a-1n"></a>觉观为处。<a id="a-1o"></a>心成一性者。<a id="a-1p"></a>谓心住正定。<a id="a-1q"></a>此谓心成一性。<a id="a-1r"></a>心成一性者何义。<a id="a-1s"></a>心者是意。<a id="a-1t"></a>一者说于念。<a id="a-1u"></a>名性者如声论说生性。<a id="a-1v"></a>性者说自然义。<a id="a-1w"></a>此第二禅一心能灭觉观。<a id="a-1x"></a>以一性得起。<a id="a-1y"></a>此谓心成一性。<a id="a-1z"></a>心成一性者。<a id="a-20"></a>何相何味何起何处。<a id="a-21"></a>专正为相。<a id="a-22"></a>寂寂为味。<a id="a-23"></a>无浪为起。<a id="a-24"></a>觉观灭为处。<a id="a-25"></a>问信及心成一性。<a id="a-26"></a>何故非初禅所摄。<a id="a-27"></a>答初禅以觉观为浪动故。<a id="a-28"></a>成浊。<a id="a-29"></a>内信心成一性者成不清净。<a id="a-2A"></a>如水有风浪见于面像不复清净。<a id="a-2B"></a>如是初禅觉观为浪。<a id="a-2C"></a>浪动浊故。<a id="a-2D"></a>内信及心一性成不清净。<a id="a-2E"></a>是故以禅枝非初禅所摄。<a id="a-2F"></a>无觉无观者。<a id="a-2G"></a>谓断觉无觉离观无观。<a id="a-2H"></a>问觉观灭无觉无观。<a id="a-2I"></a>此二种断觉观。<a id="a-2J"></a>何故说二。<a id="a-2K"></a>答觉观灭者为现内信。<a id="a-2L"></a>心一性为因无觉无观。<a id="a-2M"></a>为现寂寂所成喜乐妙相。<a id="a-2N"></a>复次觉观灭者。<a id="a-2O"></a>以此觉观见觉观过患。<a id="a-2P"></a>断彼过患法。<a id="a-2Q"></a>无觉无观者。<a id="a-2R"></a>断色界觉观。<a id="a-2S"></a>复次无觉无观者有二种。<a id="a-2T"></a>一不以觉观灭无觉无观。<a id="a-2U"></a>以觉观灭无觉无观。<a id="a-2V"></a>于是五识及第三禅等。<a id="a-2W"></a>不以觉观灭成无觉无观。<a id="a-2X"></a>第二禅以方便寂寂故。<a id="a-2Y"></a>以觉观灭成无觉无观。<a id="a-2Z"></a>是说二义。<a id="a-2a"></a>从定生者名定。<a id="a-2b"></a>初禅从彼智生。<a id="a-2c"></a>第二禅成从初禅定生。<a id="a-2d"></a>复次定者。<a id="a-2e"></a>于第二禅与一心共生故。<a id="a-2f"></a>定生喜乐。<a id="a-2g"></a>喜乐者初已分别。<a id="a-2h"></a>第二禅者依初得名。<a id="a-2i"></a>此第二禅入正受者。<a id="a-2j"></a>谓入第二禅。<a id="a-2k"></a>禅者内信喜乐一心。<a id="a-2l"></a>是名为禅。<a id="a-2m"></a>入正受住者。<a id="a-2n"></a>成得第二禅离于二枝。<a id="a-2o"></a>成就二枝三种善十相具足。<a id="a-2p"></a>二十三功德相应。<a id="a-2q"></a>是天住是功德。<a id="a-2r"></a>生光耀天。<a id="a-2s"></a>如初广说。<a id="a-2t"></a>天住者。<a id="a-2u"></a>从定生喜乐。<a id="a-2v"></a>越人住故名为天住。<a id="a-2w"></a>是故世尊告比丘言。<a id="a-2x"></a>如池生水非四方来。<a id="a-2y"></a>亦非雨出无有时节。<a id="a-2z"></a>是从泉出清冷浸灌盈溢流远。<a id="a-30"></a>如是比丘此身从定生喜乐。<a id="a-31"></a>令得清凉无不润泽。<a id="a-32"></a>从定生喜周遍身心。<a id="a-33"></a>犹如泉水。<a id="a-34"></a>彼坐禅人入第二禅其身可知。<a id="a-35"></a>如不从四方无流水来无天雨水。<a id="a-36"></a>如是觉观灭可知。<a id="a-37"></a>如是从泉出流。<a id="a-38"></a>令身成满不起波浪。<a id="a-39"></a>如是从定生喜乐。<a id="a-3A"></a>此名色身令满不起乱心。<a id="a-3B"></a>如以冷水令身清凉遍一切处。<a id="a-3C"></a>如是从定生喜乐。<a id="a-3D"></a>一切名色身成满足修定果报。<a id="a-3E"></a>如是天居生光耀功德。<a id="a-3F"></a>此第二禅有三种。<a id="a-3G"></a>下中上。<a id="a-3H"></a>是坐禅人修下禅。<a id="a-3I"></a>命终生少光天寿命二劫。<a id="a-3J"></a>修中禅生无量光天寿命四劫。<a id="a-3K"></a>修上禅生光耀天寿命八劫。</p>
  <p id="a3L">念二禅过患。<a id="a-3M"></a>尔时坐禅人。<a id="a-3N"></a>已修第二禅身得自在。<a id="a-3O"></a>第二禅粗三禅寂寂。<a id="a-3P"></a>知二禅过患。<a id="a-3Q"></a>见三禅功德。<a id="a-3R"></a>起第三禅。<a id="a-3S"></a>云何二禅过患。<a id="a-3T"></a>谓近觉观是定之怨。<a id="a-3U"></a>与喜满相应故禅成粗。<a id="a-3V"></a>以喜成满心大踊跃。<a id="a-3W"></a>不能起余禅枝。<a id="a-3X"></a>若着于喜是则为失。<a id="a-3Y"></a>若知是失则成不失。<a id="a-3Z"></a>若不堪作神通证。<a id="a-3a"></a>若乐二禅不成胜分。<a id="a-3b"></a>是知第二禅过患。<a id="a-3c"></a>见第三禅功德。<a id="a-3d"></a>是其对治。<a id="a-3e"></a>已观二禅过患。<a id="a-3f"></a>复见三禅功德。<a id="a-3g"></a>是依一切入相作意。<a id="a-3h"></a>令喜心灭。<a id="a-3i"></a>以由喜乐受持心。<a id="a-3j"></a>如是作意。<a id="a-3k"></a>不久以无喜乐令心得安解三禅枝。<a id="a-3l"></a>彼坐禅人不染喜故。<a id="a-3m"></a>得舍念智。<a id="a-3n"></a>以身受乐。<a id="a-3o"></a>是圣所说。<a id="a-3p"></a>得舍念智乐住第三禅正受。<a id="a-3q"></a>是地一切入功德不染喜故。<a id="a-3r"></a>喜者先已分别。<a id="a-3s"></a>不染者断喜得舍住。<a id="a-3t"></a>云何为舍。<a id="a-3u"></a>是舍是护。<a id="a-3v"></a>不退不进是心平等。<a id="a-3w"></a>此谓舍。<a id="a-3x"></a>于是舍有八种。<a id="a-3y"></a>谓受舍。<a id="a-3z"></a>精进舍。<a id="a-40"></a>见舍。<a id="a-41"></a>菩提觉舍。<a id="a-42"></a>无量舍。<a id="a-43"></a>六分舍。<a id="a-44"></a>禅枝舍清净舍。<a id="a-45"></a>五根为受舍。<a id="a-46"></a>有时不作意舍相。<a id="a-47"></a>为精进舍。<a id="a-48"></a>苦集我今当断成得舍。<a id="a-49"></a>为见舍。<a id="a-4A"></a>修菩提觉。<a id="a-4B"></a>是为菩提舍。<a id="a-4C"></a>慈悲喜舍。<a id="a-4D"></a>是为无量舍。<a id="a-4E"></a>以眼见色不苦不喜成舍。<a id="a-4F"></a>是为六分舍。<a id="a-4G"></a>无染故成舍住者。<a id="a-4H"></a>是禅枝舍。<a id="a-4I"></a>舍念清净。<a id="a-4J"></a>是清净舍。<a id="a-4K"></a>于此八舍除受舍。<a id="a-4L"></a>余七舍法。<a id="a-4M"></a>是为平等舍。<a id="a-4N"></a>复次有三种舍。<a id="a-4O"></a>一相应乘。<a id="a-4P"></a>二少经营。<a id="a-4Q"></a>三无经营。<a id="a-4R"></a>于一切禅行是禅平等方便。<a id="a-4S"></a>不急疾不迟缓。<a id="a-4T"></a>是名相应乘舍。<a id="a-4U"></a>此下舍近第二禅。<a id="a-4V"></a>能断大踊跃心。<a id="a-4W"></a>若心无经营。<a id="a-4X"></a>是名少经营舍。<a id="a-4Y"></a>此舍近第三禅。<a id="a-4Z"></a>是其能断一切踊跃心。<a id="a-4a"></a>以不动身心。<a id="a-4b"></a>无经营事心。<a id="a-4c"></a>是名无事舍。<a id="a-4d"></a>此舍近第四禅。<a id="a-4e"></a>舍者何相何味何起何处。<a id="a-4f"></a>平等为相。<a id="a-4g"></a>无所著为味。<a id="a-4h"></a>无经营为起。<a id="a-4i"></a>无染为处。<a id="a-4j"></a>问何故说此舍于此禅。<a id="a-4k"></a>非第二禅及初禅。<a id="a-4l"></a>答是处喜满未灭心着。<a id="a-4m"></a>以缘喜乐是故未灭。<a id="a-4n"></a>以大踊跃充遍身心。<a id="a-4o"></a>是故于二种禅不说舍。<a id="a-4p"></a>以不满故。<a id="a-4q"></a>于此第三禅无喜染故。<a id="a-4r"></a>以灭相着故成起禅枝。<a id="a-4s"></a>以由禅枝自在故。<a id="a-4t"></a>说舍念正智。<a id="a-4u"></a>云何为念。<a id="a-4v"></a>念随念彼念觉忆持不忘。<a id="a-4w"></a>念者念根念力正念此谓念。<a id="a-4x"></a>问念者何相何味何起何处。<a id="a-4y"></a>答随念为相。<a id="a-4z"></a>不忘为味。<a id="a-50"></a>守护为起。<a id="a-51"></a>四念为处。<a id="a-52"></a>云何为智。<a id="a-53"></a>知解为慧。<a id="a-54"></a>是正智此谓为智。<a id="a-55"></a>于是正智有四种。<a id="a-56"></a>有义智。<a id="a-57"></a>自相智。<a id="a-58"></a>不愚痴智。<a id="a-59"></a>行处智。<a id="a-5A"></a>于是有义智者有四威仪。<a id="a-5B"></a>自相智者。<a id="a-5C"></a>入于空处。<a id="a-5D"></a>不愚痴智者。<a id="a-5E"></a>知于世间八法。<a id="a-5F"></a>行处智者。<a id="a-5G"></a>谓于事处。<a id="a-5H"></a>于此经中行处智是可取。<a id="a-5I"></a>问智者何相何味何起何处。<a id="a-5J"></a>答不愚痴为相。<a id="a-5K"></a>缘着为味。<a id="a-5L"></a>择取诸法为起。<a id="a-5M"></a>正作意为处。<a id="a-5N"></a>问何故此念正智一切处不妙。<a id="a-5O"></a>答若人失念不起正智。<a id="a-5P"></a>不堪起禅外行。<a id="a-5Q"></a>问何故说第三禅。<a id="a-5R"></a>不说第二禅及初禅。<a id="a-5S"></a>答于此喜为首。<a id="a-5T"></a>粗禅枝灭故。<a id="a-5U"></a>正定细故。<a id="a-5V"></a>此定入细处。<a id="a-5W"></a>以此正智堪能起第三禅。<a id="a-5X"></a>是故以禅枝自在。<a id="a-5Y"></a>复次此禅易起到彼乐处。<a id="a-5Z"></a>最气味地亦作愚心。<a id="a-5a"></a>是名著处。<a id="a-5b"></a>是故于此禅。<a id="a-5c"></a>知得自在堪为断喜。<a id="a-5d"></a>又说喜乐者共为亲友。<a id="a-5e"></a>是故此念智分别。<a id="a-5f"></a>无喜有乐于事成住。<a id="a-5g"></a>如彼犊子随逐其母。<a id="a-5h"></a>不捉两耳触突随母。<a id="a-5i"></a>如是无喜有乐。<a id="a-5j"></a>以念智分别乐得住行处。<a id="a-5k"></a>若不缓分别。<a id="a-5l"></a>反入于喜成禅退分。<a id="a-5m"></a>以此禅枝自在故说念智。<a id="a-5n"></a>以此舍念智成就。<a id="a-5o"></a>是故说有舍念智以身受乐。<a id="a-5p"></a>问云何心乐。<a id="a-5q"></a>答心摄受是心乐。<a id="a-5r"></a>从心触生摄受是心乐受。<a id="a-5s"></a>是谓为乐。<a id="a-5t"></a>问云何身。<a id="a-5u"></a>答想阴行阴识阴。<a id="a-5v"></a>此谓为身。<a id="a-5w"></a>此乐以身受谓身受乐。<a id="a-5x"></a>问何故此乐无喜。<a id="a-5y"></a>非以身为受。<a id="a-5z"></a>答于第三禅乐根灭。<a id="a-60"></a>何故世尊说于第三禅乐根灭是乐圣人所说。<a id="a-61"></a>圣者佛及弟子。<a id="a-62"></a>开合制教分别显示。<a id="a-63"></a>此谓圣所说。<a id="a-64"></a>问何故圣说于此身非余处。<a id="a-65"></a>答此第三禅易起到彼乐处。<a id="a-66"></a>彼无受乐。<a id="a-67"></a>圣者向于乐住。<a id="a-68"></a>是圣人成就。<a id="a-69"></a>是故圣人说此禅胜成舍。<a id="a-6A"></a>有念乐住者舍念乐。<a id="a-6B"></a>此已分别成就。<a id="a-6C"></a>入住第三禅。<a id="a-6D"></a>第三者依第二名为第三。<a id="a-6E"></a>第三禅者是舍念正智乐一心。<a id="a-6F"></a>此谓禅成就。<a id="a-6G"></a>入住者彼已得第二禅。<a id="a-6H"></a>离一分五分。<a id="a-6I"></a>成就三种善。<a id="a-6J"></a>十相具足二十二功德相应。<a id="a-6K"></a>天居生遍净天。<a id="a-6L"></a>如初禅广说。<a id="a-6M"></a>天居者无喜乐住。<a id="a-6N"></a>越人住名天居。<a id="a-6O"></a>是故世尊告诸比丘。<a id="a-6P"></a>如是比丘。<a id="a-6Q"></a>于郁波罗池花。<a id="a-6R"></a>分陀利池花。<a id="a-6S"></a>若郁波罗花。<a id="a-6T"></a>波头摩花。<a id="a-6U"></a>分陀利花。<a id="a-6V"></a>水生水增长。<a id="a-6W"></a>从水起住水中。<a id="a-6X"></a>从根至首以令水满其中。<a id="a-6Y"></a>如是比丘。<a id="a-6Z"></a>此身以无喜乐令满润泽。<a id="a-6a"></a>以无喜之乐遍满身心。<a id="a-6b"></a>于是如郁多罗波头摩分陀利花从水而起。<a id="a-6c"></a>如是入第三禅。<a id="a-6d"></a>其身当知如藕生水。<a id="a-6e"></a>从根至首一切皆满。<a id="a-6f"></a>如是入第三禅。<a id="a-6g"></a>其身以无喜之乐。<a id="a-6h"></a>遍满身心修定果报。<a id="a-6i"></a>如是天居生遍净天功德。<a id="a-6j"></a>此第三禅亦成三种。<a id="a-6k"></a>谓上中下。<a id="a-6l"></a>于是坐禅人修行下禅。<a id="a-6m"></a>命终生少净天。<a id="a-6n"></a>彼寿命十六劫。<a id="a-6o"></a>修行中禅生无量净天。<a id="a-6p"></a>彼天寿命三十二劫。<a id="a-6q"></a>修行上禅生遍净天。<a id="a-6r"></a>寿命六十四劫。<a id="a-6s"></a>念三禅过。<a id="a-6t"></a>尔时坐禅人。<a id="a-6u"></a>如是已作。<a id="a-6v"></a>第三禅身得自在乐。<a id="a-6w"></a>起第四禅越第三禅。<a id="a-6x"></a>第三禅粗第四禅妙。<a id="a-6y"></a>见第三禅过患。<a id="a-6z"></a>复见第四禅功德。<a id="a-70"></a>云何三禅过患。<a id="a-71"></a>谓近喜为怨。<a id="a-72"></a>正定以乐枝粗。<a id="a-73"></a>不能堪忍为得神通。<a id="a-74"></a>第三禅不成胜分。<a id="a-75"></a>如是见第三禅过患。<a id="a-76"></a>见第四禅功德。<a id="a-77"></a>是其对治。<a id="a-78"></a>彼坐禅人。<a id="a-79"></a>如是已见第三禅过患。<a id="a-7A"></a>见第四禅功德。<a id="a-7B"></a>唯彼作一切入相作意。<a id="a-7C"></a>令现灭乐灭。<a id="a-7D"></a>以由舍心受持如是作意不久。<a id="a-7E"></a>以由舍心得安解四禅枝。<a id="a-7F"></a>彼坐禅人断乐故。<a id="a-7G"></a>先已断苦故。<a id="a-7H"></a>以初喜忧尽故。<a id="a-7I"></a>不苦不乐舍念清净成就住第四禅。<a id="a-7J"></a>是地一切入功德。<a id="a-7K"></a>断乐者名身乐断。<a id="a-7L"></a>断苦者名身苦断。<a id="a-7M"></a>前喜忧灭者。<a id="a-7N"></a>喜名心乐。<a id="a-7O"></a>忧名心苦。<a id="a-7P"></a>皆尽灭也。<a id="a-7Q"></a>问乐苦忧已断何处灭。<a id="a-7R"></a>答初禅时灭。<a id="a-7S"></a>于此第四禅。<a id="a-7T"></a>佛说苦灭。<a id="a-7U"></a>问何处苦根起无余时灭。<a id="a-7V"></a>答佛告比丘。<a id="a-7W"></a>初禅成就离欲。<a id="a-7X"></a>是处苦根起无余时灭。<a id="a-7Y"></a>问何故于初禅苦根灭。<a id="a-7Z"></a>答以喜满故身乐。<a id="a-7a"></a>身乐故苦根灭。<a id="a-7b"></a>以断对治故。<a id="a-7c"></a>是故于初禅苦根灭。<a id="a-7d"></a>于第二禅忧根灭。<a id="a-7e"></a>成断忧根。<a id="a-7f"></a>如佛所说。<a id="a-7g"></a>何处喜根起无余时灭。<a id="a-7h"></a>于此比丘觉观灭故。<a id="a-7i"></a>第三禅正受住。<a id="a-7j"></a>是处忧根起无余时灭。<a id="a-7k"></a>何故第二禅忧根灭。<a id="a-7l"></a>若有觉观久随觉观。<a id="a-7m"></a>成身懈怠成心懒惰。<a id="a-7n"></a>若心懒惰忧根即起。<a id="a-7o"></a>于第二禅觉观灭。<a id="a-7p"></a>说忧根灭。<a id="a-7q"></a>于第三禅是处乐灭。<a id="a-7r"></a>如世尊说。<a id="a-7s"></a>何处乐根起无余时灭。<a id="a-7t"></a>于此比丘厌于喜故。<a id="a-7u"></a>第三禅入正受住。<a id="a-7v"></a>是处乐根已起无余时灭。<a id="a-7w"></a>问何故于第三禅乐根灭。<a id="a-7x"></a>答喜灭故喜为因乐成灭。<a id="a-7y"></a>是故于第三禅乐根灭。<a id="a-7z"></a>问若苦乐忧于三禅处已灭。<a id="a-80"></a>何故于此四禅说灭。<a id="a-81"></a>答三禅是四禅道路。<a id="a-82"></a>于三禅已灭受。<a id="a-83"></a>是故于第四禅说灭。<a id="a-84"></a>复次以不苦不乐受。<a id="a-85"></a>为现对治。<a id="a-86"></a>是故说苦乐对治不苦不乐受。<a id="a-87"></a>复次四禅共对治受收合故。<a id="a-88"></a>复次舍烦恼现无余断。<a id="a-89"></a>不苦不乐受者。<a id="a-8A"></a>意不摄受心不弃舍。<a id="a-8B"></a>此谓不苦不乐受。<a id="a-8C"></a>不苦不乐受者。<a id="a-8D"></a>何相何味何起何处。<a id="a-8E"></a>中间为相。<a id="a-8F"></a>住中为味。<a id="a-8G"></a>除是起喜灭是处。<a id="a-8H"></a>云何舍念清净者。<a id="a-8I"></a>是谓中性为舍。<a id="a-8J"></a>此谓为舍。<a id="a-8K"></a>念者谓念随念正念。<a id="a-8L"></a>此谓为念。<a id="a-8M"></a>以舍为念成分明清白。<a id="a-8N"></a>此谓舍念清净。<a id="a-8O"></a>问何故此念以舍分明清白。<a id="a-8P"></a>答此舍离一切烦恼故。<a id="a-8Q"></a>受相似相应故。<a id="a-8R"></a>成不动无经营。<a id="a-8S"></a>以此无经营与舍相应故。<a id="a-8T"></a>此念至无动成无经营。<a id="a-8U"></a>是故此念已舍成分明清白。<a id="a-8V"></a>四者依彼三禅。<a id="a-8W"></a>此第四成就。<a id="a-8X"></a>入定者此谓四禅舍念一心。<a id="a-8Y"></a>此谓禅成就。<a id="a-8Z"></a>入住者。<a id="a-8a"></a>成得彼第四禅。<a id="a-8b"></a>离一分三分。<a id="a-8c"></a>成就三种善。<a id="a-8d"></a>十相具足二十二功德相应。<a id="a-8e"></a>报居天上生果实天。<a id="a-8f"></a>功德如初广说。<a id="a-8g"></a>天居者舍乐住出于人住。<a id="a-8h"></a>此谓天居。<a id="a-8i"></a>是故世尊告诸比丘。<a id="a-8j"></a>有人坐以白叠覆身。<a id="a-8k"></a>从头至足。<a id="a-8l"></a>一切身分无处不着。<a id="a-8m"></a>如以白叠无不覆处。<a id="a-8n"></a>如是比丘以清白心。<a id="a-8o"></a>令满一切身分。<a id="a-8p"></a>以清白心无所不着。<a id="a-8q"></a>譬如有人白叠自覆。<a id="a-8r"></a>是坐禅人亦复如是。<a id="a-8s"></a>离一切上烦恼。<a id="a-8t"></a>在第四禅可知。<a id="a-8u"></a>如以白叠覆身。<a id="a-8v"></a>从头至足不寒不热时节调和身心清净。<a id="a-8w"></a>如是入第四禅不苦不乐。<a id="a-8x"></a>是为舍乐。<a id="a-8y"></a>令满于身修定果报。<a id="a-8z"></a>如是天居生果实天功德。<a id="a-90"></a>修第四禅命终凡夫。<a id="a-91"></a>生果实天。<a id="a-92"></a>若心厌患生无想天。<a id="a-93"></a>寿命五十劫。<a id="a-94"></a>若沙门或生果实天。<a id="a-95"></a>或生五净居处。<a id="a-96"></a>如是果实功德。<a id="a-97"></a>问何故于三禅处下中上。<a id="a-98"></a>说果地胜不说第四禅。<a id="a-99"></a>答依三禅所得有粗有妙。<a id="a-9A"></a>是故以胜枝说果地胜。<a id="a-9B"></a>此第四禅已到妙枝彼岸。<a id="a-9C"></a>从此更无妙枝。<a id="a-9D"></a>是故于此无胜果地念四禅过。<a id="a-9E"></a>尔时坐禅人。<a id="a-9F"></a>于第四禅已得自在乐。<a id="a-9G"></a>游虚空定越于色界。<a id="a-9H"></a>复更思惟。<a id="a-9I"></a>色定粗虚空定细。<a id="a-9J"></a>彼坐禅人见色过患。<a id="a-9K"></a>复见虚空定功德。<a id="a-9L"></a>云何色过患。<a id="a-9M"></a>如取器仗相打斗诤。<a id="a-9N"></a>两舌妄语截手脚等。<a id="a-9O"></a>种种诸事。<a id="a-9P"></a>眼痛疾患寒热饥渴诸苦。<a id="a-9Q"></a>是谓色欲过患。<a id="a-9R"></a>云何第四禅过患。<a id="a-9S"></a>此近喜成怨依于色事。<a id="a-9T"></a>是名为粗。<a id="a-9U"></a>于是着乐不成胜分。<a id="a-9V"></a>依虚空寂寂解脱。<a id="a-9W"></a>于此定成粗。<a id="a-9X"></a>于色见第四禅过患。<a id="a-9Y"></a>见虚空定功德。<a id="a-9Z"></a>是其对治。<a id="a-9a"></a>彼坐禅人如是已见于色。<a id="a-9b"></a>及见第四禅过患。<a id="a-9c"></a>已见虚空定功德。<a id="a-9d"></a>念入第四禅明无边虚空定。<a id="a-9e"></a>从此定起除地一切入相。<a id="a-9f"></a>修虚空定地相成失。<a id="a-9g"></a>于虚空所作事无边作意。<a id="a-9h"></a>若如此现作意不久地相成失。<a id="a-9i"></a>从地相心起成越于虚空。<a id="a-9j"></a>以虚空入相自在心得安。<a id="a-9k"></a>彼坐禅人已起。<a id="a-9l"></a>一切色相有对想灭。<a id="a-9m"></a>于种种想不作意故。<a id="a-9n"></a>正受入住无边空处。<a id="a-9o"></a>一切者。<a id="a-9p"></a>说于无余起。<a id="a-9q"></a>色相者。<a id="a-9r"></a>云何色相。<a id="a-9s"></a>入色界定想智正智。<a id="a-9t"></a>此谓色相。<a id="a-9u"></a>越者。<a id="a-9v"></a>从此起有对想灭者。<a id="a-9w"></a>云何是有对想。<a id="a-9x"></a>色想声想香想味想触想。<a id="a-9y"></a>此谓有对想。<a id="a-9z"></a>灭者。<a id="a-A0"></a>彼种种想尽不作意者。<a id="a-A1"></a>云何种种想。<a id="a-A2"></a>不入定人。<a id="a-A3"></a>或意界和合。<a id="a-A4"></a>或意识界和合想智正智。<a id="a-A5"></a>此谓种种想。<a id="a-A6"></a>此种种想不作意。<a id="a-A7"></a>此谓种种想不作意。<a id="a-A8"></a>问何故止说越想。<a id="a-A9"></a>不说受行识。<a id="a-AA"></a>答若越于想。<a id="a-AB"></a>彼一切皆亦成越。<a id="a-AC"></a>何以故。<a id="a-AD"></a>若不离想心不得越。<a id="a-AE"></a>复次世尊欲说越色事。<a id="a-AF"></a>说越色想。<a id="a-AG"></a>一切定事皆由想故。<a id="a-AH"></a>问若不尔。<a id="a-AI"></a>入色定有对想种种想非为无也。<a id="a-AJ"></a>答有人入色界定。<a id="a-AK"></a>有对想有种种想。<a id="a-AL"></a>以断故。<a id="a-AM"></a>问何故于彼不修道。<a id="a-AN"></a>答为厌于色。<a id="a-AO"></a>是故于彼不灭于彼不尽故。<a id="a-AP"></a>入初禅声是其刺如是。<a id="a-AQ"></a>佛所说于此为厌色以修行道。<a id="a-AR"></a>是故于此成断。<a id="a-AS"></a>于此断故。<a id="a-AT"></a>无色定不动行想。<a id="a-AU"></a>寂寂解脱想。<a id="a-AV"></a>如迦兰郁头蓝弗入无想定。<a id="a-AW"></a>五百车从前去来不见不闻。<a id="a-AX"></a>是故说于处灭。<a id="a-AY"></a>于是起一切色想。<a id="a-AZ"></a>说断色界法有对想。<a id="a-Aa"></a>灭种种想。<a id="a-Ab"></a>不作意者。<a id="a-Ac"></a>说断欲界法。<a id="a-Ad"></a>复次越一切色想者。<a id="a-Ae"></a>说得无色界。<a id="a-Af"></a>有对想灭者。<a id="a-Ag"></a>说断彼定外乱。<a id="a-Ah"></a>为显现无动种种想。<a id="a-Ai"></a>不作意者说断定内乱。<a id="a-Aj"></a>说显现寂寂解脱相。<a id="a-Ak"></a>问无边虚空者云何为空。<a id="a-Al"></a>答是空入空界空穴。<a id="a-Am"></a>不为四大所触。<a id="a-An"></a>此谓为空。<a id="a-Ao"></a>于空正安心令满无边。<a id="a-Ap"></a>此谓无边。<a id="a-Aq"></a>无边空者。<a id="a-Ar"></a>是无边空入。<a id="a-As"></a>入虚空处心心数法。<a id="a-At"></a>此谓虚空入。<a id="a-Au"></a>虚空入者何义。<a id="a-Av"></a>是虚空无边性。<a id="a-Aw"></a>是无边性空处。<a id="a-Ax"></a>此说虚空义。<a id="a-Ay"></a>如住天处名天处。<a id="a-Az"></a>彼虚空处定。<a id="a-B0"></a>此谓虚空处入。<a id="a-B1"></a>正住者得虚空处定。<a id="a-B2"></a>越色事三分。<a id="a-B3"></a>成就三种善。<a id="a-B4"></a>十相具足二十二功德相应。<a id="a-B5"></a>寂寂居住修定果报。<a id="a-B6"></a>此功德生虚空处。<a id="a-B7"></a>如初广说。<a id="a-B8"></a>功德生虚空者。<a id="a-B9"></a>已修虚空处。<a id="a-BA"></a>命终生虚空天。<a id="a-BB"></a>寿命二千劫。</p>
  <p id="aBC">念虚空定过。<a id="a-BD"></a>尔时彼坐禅人。<a id="a-BE"></a>于虚空处已得自在乐。<a id="a-BF"></a>起识一切入定。<a id="a-BG"></a>越虚空一切入。<a id="a-BH"></a>思惟虚空定粗。<a id="a-BI"></a>见识处细。<a id="a-BJ"></a>复见虚空过患。<a id="a-BK"></a>复见识处功德。<a id="a-BL"></a>云何虚空过患。<a id="a-BM"></a>此定近色为怨。<a id="a-BN"></a>于虚空定是事成粗。<a id="a-BO"></a>与有对想种种想不相远离。<a id="a-BP"></a>成彼念着不得胜分。<a id="a-BQ"></a>如是见虚空过患。<a id="a-BR"></a>是识一切入功德。<a id="a-BS"></a>是其对治。<a id="a-BT"></a>明无边识定治彼坐禅人已见如是虚空过患。<a id="a-BU"></a>已见识处功德。<a id="a-BV"></a>安详念入安祥念起。<a id="a-BW"></a>修虚空识令满作意。<a id="a-BX"></a>令识无边。<a id="a-BY"></a>由识处想心受持。<a id="a-BZ"></a>如是现作意。<a id="a-Ba"></a>不久从虚空处想。<a id="a-Bb"></a>心起越于识处。<a id="a-Bc"></a>由识处想而心得安。<a id="a-Bd"></a>彼坐禅人起一切虚空故。<a id="a-Be"></a>思惟无边识。<a id="a-Bf"></a>成就入正受。<a id="a-Bg"></a>于一切识处住。<a id="a-Bh"></a>一切者。<a id="a-Bi"></a>说于无余。<a id="a-Bj"></a>越虚空处者。<a id="a-Bk"></a>越虚空处。<a id="a-Bl"></a>越者谓正度。<a id="a-Bm"></a>是谓越一切虚空处。<a id="a-Bn"></a>无边识者。<a id="a-Bo"></a>唯彼虚空以识作意令满无边。<a id="a-Bp"></a>是谓无边识处。<a id="a-Bq"></a>问色非色法。<a id="a-Br"></a>云何执为无边。<a id="a-Bs"></a>答唯无色法故成无边。<a id="a-Bt"></a>何以故。<a id="a-Bu"></a>非色之法无有边际。<a id="a-Bv"></a>不可得故。<a id="a-Bw"></a>复次虚空无边故说无边。<a id="a-Bx"></a>无边者。<a id="a-By"></a>作无边意故成无边。<a id="a-Bz"></a>是故不妨识。<a id="a-C0"></a>入处者是入识处。<a id="a-C1"></a>心心数法。<a id="a-C2"></a>此谓识处。<a id="a-C3"></a>识处者何义。<a id="a-C4"></a>是识无边。<a id="a-C5"></a>此谓识无边。<a id="a-C6"></a>识处者。<a id="a-C7"></a>如天住处名天处。<a id="a-C8"></a>此识已受持定。<a id="a-C9"></a>此谓识处定。<a id="a-CA"></a>入正受处者。<a id="a-CB"></a>得彼于识处定者越虚空事。<a id="a-CC"></a>三分成就。<a id="a-CD"></a>以三种善十相具足。<a id="a-CE"></a>二十二功德相应。<a id="a-CF"></a>住于寂寂修定果报。<a id="a-CG"></a>是功德生识处。<a id="a-CH"></a>如初广说。<a id="a-CI"></a>生识入功德者。<a id="a-CJ"></a>修行识处入。<a id="a-CK"></a>命终生识处天。<a id="a-CL"></a>寿命四千劫(识入已竟)</p>
  <p id="aCM">念无边识定过。<a id="a-CN"></a>患尔时坐禅人已得识处。<a id="a-CO"></a>自在欲起无所有处定越于识处。<a id="a-CP"></a>复更思惟。<a id="a-CQ"></a>识处定粗。<a id="a-CR"></a>无所有处定细。<a id="a-CS"></a>复见识处过患。<a id="a-CT"></a>复见无所有处定功德。<a id="a-CU"></a>云何识处过患。<a id="a-CV"></a>此定近虚空为怨。<a id="a-CW"></a>识事为粗。<a id="a-CX"></a>以思惟无边想成彼念着。<a id="a-CY"></a>不得胜分。<a id="a-CZ"></a>无所有处功德。<a id="a-Ca"></a>是其对治。<a id="a-Cb"></a>彼坐禅人如是已见识处过患。<a id="a-Cc"></a>复见无所有处功德。<a id="a-Cd"></a>从识处定安详而起。<a id="a-Ce"></a>彼识不复修行。<a id="a-Cf"></a>不复分别。<a id="a-Cg"></a>成失彼识。<a id="a-Ch"></a>已见无所有处相自在。<a id="a-Ci"></a>心愿受持如是现作意。<a id="a-Cj"></a>不久从识处想起。<a id="a-Ck"></a>以由无所有处想。<a id="a-Cl"></a>其心得安。<a id="a-Cm"></a>彼明无边识定。<a id="a-Cn"></a>坐禅人越一切识处。<a id="a-Co"></a>见无所有入正受处住。<a id="a-Cp"></a>一切者说于无余。<a id="a-Cq"></a>越识处者。<a id="a-Cr"></a>成越此识超入正度。<a id="a-Cs"></a>此谓越一切识处。<a id="a-Ct"></a>无所有者。<a id="a-Cu"></a>不复修行。<a id="a-Cv"></a>不复分别成失彼识但见无所有。<a id="a-Cw"></a>此谓无所有处。<a id="a-Cx"></a>入无所有处定。<a id="a-Cy"></a>心心数法。<a id="a-Cz"></a>此谓无所有处。<a id="a-D0"></a>无所有处者何义。<a id="a-D1"></a>是识无性是无所有。<a id="a-D2"></a>无所有处者。<a id="a-D3"></a>说受持言无所有受持正定。<a id="a-D4"></a>此谓无所有处定。<a id="a-D5"></a>入正受住者。<a id="a-D6"></a>成得无所有定。<a id="a-D7"></a>越识事三分。<a id="a-D8"></a>成就三种善。<a id="a-D9"></a>十相具足。<a id="a-DA"></a>二十二功德相。<a id="a-DB"></a>应住于寂寂修定果报。<a id="a-DC"></a>是功德生无所有处。<a id="a-DD"></a>如初广说。<a id="a-DE"></a>生无所有功德者。<a id="a-DF"></a>修行无所有处定。<a id="a-DG"></a>命终生无所有天。<a id="a-DH"></a>寿命六千劫(无所有定竟)</p>
  <p id="aDI">念无所有处过患。<a id="a-DJ"></a>尔时坐禅人。<a id="a-DK"></a>于无所有处已得自在。<a id="a-DL"></a>欲起非想非非想处定越无所有处。<a id="a-DM"></a>复更思惟无所有处粗。<a id="a-DN"></a>见非想非非想处细。<a id="a-DO"></a>复见无所有处过患。<a id="a-DP"></a>复见非想非非想处定功德。<a id="a-DQ"></a>云何无所有定过患。<a id="a-DR"></a>此定近识为怨。<a id="a-DS"></a>与分明想共故成粗。<a id="a-DT"></a>成彼念着不得胜上。<a id="a-DU"></a>如是见无所有处过患。<a id="a-DV"></a>复见非想非非想入功德。<a id="a-DW"></a>是其对治。<a id="a-DX"></a>复次见此想是患是痈是刺。<a id="a-DY"></a>无想是政是寂寂是妙。<a id="a-DZ"></a>所谓非想非非想。<a id="a-Da"></a>彼坐禅人如是已见。<a id="a-Db"></a>念入无所有处安详而起。<a id="a-Dc"></a>彼无所有处寂寂作意修行余定。<a id="a-Dd"></a>如是现作意。<a id="a-De"></a>不久从无所有处想心起。<a id="a-Df"></a>由非非想处想而心得安。<a id="a-Dg"></a>彼明非非想定。<a id="a-Dh"></a>坐禅人越一切无所有处故。<a id="a-Di"></a>成就入住非非相处。<a id="a-Dj"></a>一切者说于无余。<a id="a-Dk"></a>越无所有处者。<a id="a-Dl"></a>成越无所有处超入正度。<a id="a-Dm"></a>此谓越一切无所有处。<a id="a-Dn"></a>非非想者。<a id="a-Do"></a>彼无所有处。<a id="a-Dp"></a>寂寂作意修行余定。<a id="a-Dq"></a>此谓非非想处非非想处者。<a id="a-Dr"></a>入非非想处心心数法。<a id="a-Ds"></a>是谓非非想处。<a id="a-Dt"></a>非非想处者何义。<a id="a-Du"></a>灭分明想故。<a id="a-Dv"></a>成于无想细想有余故。<a id="a-Dw"></a>成非想非非想是其处。<a id="a-Dx"></a>是谓非非想。<a id="a-Dy"></a>入正住者。<a id="a-Dz"></a>成得非非想处定。<a id="a-E0"></a>越无所有处三分。<a id="a-E1"></a>成就三种善。<a id="a-E2"></a>十想具足。<a id="a-E3"></a>二十二功德相应。<a id="a-E4"></a>住于寂寂明修定果报。<a id="a-E5"></a>以是功德生非非想天。<a id="a-E6"></a>如初广说。<a id="a-E7"></a>是功德生非非想天者。<a id="a-E8"></a>修行非非想处定。<a id="a-E9"></a>命终生非非想天。<a id="a-EA"></a>寿命八万四千劫。<a id="a-EB"></a>问何故说非非想处。<a id="a-EC"></a>何故不说为识处。<a id="a-ED"></a>答离无边执故。<a id="a-EE"></a>起想细故。<a id="a-EF"></a>不成识处。<a id="a-EG"></a>问何故依此定不成漏尽。<a id="a-EH"></a>答离分明想。<a id="a-EI"></a>不堪得见道。<a id="a-EJ"></a>复次此定最细微。<a id="a-EK"></a>非非想不能分别。<a id="a-EL"></a>是故不成漏尽处(非非想定已竟)</p>
  <p id="aEM">重明上义。<a id="a-EN"></a>问于是定处云何散句。<a id="a-EO"></a>答所谓灭声。<a id="a-EP"></a>颠倒起越外行觉受疑不应得。<a id="a-EQ"></a>灭者入初禅语言断。<a id="a-ER"></a>入第四禅。<a id="a-ES"></a>出入息断。<a id="a-ET"></a>次第灭声者。<a id="a-EU"></a>若人入定。<a id="a-EV"></a>闻有音声不得言说。<a id="a-EW"></a>何以故。<a id="a-EX"></a>是入定人。<a id="a-EY"></a>耳识不和合故。<a id="a-EZ"></a>复次入色定人。<a id="a-Ea"></a>是声成乱。<a id="a-Eb"></a>如世尊所说。<a id="a-Ec"></a>入禅人声是其刺。<a id="a-Ed"></a>颠倒者。<a id="a-Ee"></a>入地一切入。<a id="a-Ef"></a>于非地想而作地想。<a id="a-Eg"></a>问若然何故不成颠倒。<a id="a-Eh"></a>答此四颠倒想不异故。<a id="a-Ei"></a>知此地想是其相。<a id="a-Ej"></a>是故不成颠倒。<a id="a-Ek"></a>起者以五因缘从于定起。<a id="a-El"></a>以威仪苦以最多境界以障碍起。<a id="a-Em"></a>以方便不平等以随意。<a id="a-En"></a>若入无色定。<a id="a-Eo"></a>以最多境界不得起。<a id="a-Ep"></a>住不动故。<a id="a-Eq"></a>入灭禅定及入果定。<a id="a-Er"></a>以初作行得起。<a id="a-Es"></a>不以余因。<a id="a-Et"></a>越者。<a id="a-Eu"></a>越有二种。<a id="a-Ev"></a>分越事越。<a id="a-Ew"></a>从色禅越色定。<a id="a-Ex"></a>是谓分越。<a id="a-Ey"></a>从色禅越无色定。<a id="a-Ez"></a>复从无色定越无色定。<a id="a-F0"></a>是谓事越。<a id="a-F1"></a>外行者。<a id="a-F2"></a>一切定外行成就五分。<a id="a-F3"></a>觉者第二禅等性。<a id="a-F4"></a>除无间成无觉观。<a id="a-F5"></a>受者第四禅等性。<a id="a-F6"></a>除无间共舍起。<a id="a-F7"></a>有人乐相似无间。<a id="a-F8"></a>疑者。<a id="a-F9"></a>未断一切贪欲等盖。<a id="a-FA"></a>住非非想处。<a id="a-FB"></a>说于有余。<a id="a-FC"></a>如畏毒蛇上树。<a id="a-FD"></a>有四种人不得起定。<a id="a-FE"></a>必堕恶趣。<a id="a-FF"></a>无因作五逆邪见(散句已竟地一切入已满)</p>
  <p id="aFG">问云何水一切入。<a id="a-FH"></a>何修何相何味何起何功德。<a id="a-FI"></a>云何取其相。<a id="a-FJ"></a>答心缘水相。<a id="a-FK"></a>此谓水一切入。<a id="a-FL"></a>心住不乱。<a id="a-FM"></a>此谓修行。<a id="a-FN"></a>于水一切入专意为相。<a id="a-FO"></a>不除水想是味。<a id="a-FP"></a>心不作二意是处。<a id="a-FQ"></a>于水一切入不共五功德。<a id="a-FR"></a>于地出没自在。<a id="a-FS"></a>于地出宫殿。<a id="a-FT"></a>令动令降雨。<a id="a-FU"></a>令身能起水。<a id="a-FV"></a>令化江海。<a id="a-FW"></a>于地一切入所说功德。<a id="a-FX"></a>亦共有明修水一切入。<a id="a-FY"></a>处处皆见水。<a id="a-FZ"></a>云何取其相者。<a id="a-Fa"></a>若取水一切入。<a id="a-Fb"></a>于水现取相。<a id="a-Fc"></a>若自然水。<a id="a-Fd"></a>若自作水。<a id="a-Fe"></a>于是旧坐禅人。<a id="a-Ff"></a>于非水处取水相。<a id="a-Fg"></a>彼人处处见水。<a id="a-Fh"></a>若于井于瓶。<a id="a-Fi"></a>若于池沼江湖淮海。<a id="a-Fj"></a>是其所观随意即见。<a id="a-Fk"></a>彼分水相得起。<a id="a-Fl"></a>不如新坐禅人。<a id="a-Fm"></a>新坐禅人于作处取相。<a id="a-Fn"></a>不能于非作处明修水一切入方便。<a id="a-Fo"></a>彼坐禅人。<a id="a-Fp"></a>从初以观如是寂寂处。<a id="a-Fq"></a>若寺舍若石室若树下。<a id="a-Fr"></a>是处不闇不日光炙。<a id="a-Fs"></a>无尘无风。<a id="a-Ft"></a>无蚊蚋等。<a id="a-Fu"></a>无诸障碍。<a id="a-Fv"></a>于如是处。<a id="a-Fw"></a>若钵若盆埋净地中。<a id="a-Fx"></a>令与地平。<a id="a-Fy"></a>周回一寻。<a id="a-Fz"></a>盛以两水。<a id="a-G0"></a>不杂以余色。<a id="a-G1"></a>水令满钵盆。<a id="a-G2"></a>应于此处作意水想。<a id="a-G3"></a>以三行取相。<a id="a-G4"></a>以平等观。<a id="a-G5"></a>以方便。<a id="a-G6"></a>以离乱。<a id="a-G7"></a>余事如地一切入。<a id="a-G8"></a>广说至非非想处(水一切入已竟)</p>
  <p id="aG9">问云何火一切入。<a id="a-GA"></a>何修何相何味何处何功德。<a id="a-GB"></a>云何取相。<a id="a-GC"></a>答心于火相。<a id="a-GD"></a>此谓火一切入。<a id="a-GE"></a>彼时心住不乱。<a id="a-GF"></a>此谓修行。<a id="a-GG"></a>火相巧于放意为相。<a id="a-GH"></a>不除火想为味。<a id="a-GI"></a>作意无双为处。<a id="a-GJ"></a>何功德者。<a id="a-GK"></a>不共五功德。<a id="a-GL"></a>于火一切入经营。<a id="a-GM"></a>起烟炎以光明想起。<a id="a-GN"></a>灭余色光随意所烧。<a id="a-GO"></a>以作光明晓了于火界。<a id="a-GP"></a>如地一切入所说功德。<a id="a-GQ"></a>因修火一切入。<a id="a-GR"></a>处处皆见火。<a id="a-GS"></a>云何取其相者。<a id="a-GT"></a>若现取火一切入。<a id="a-GU"></a>于火取相。<a id="a-GV"></a>或于自作处。<a id="a-GW"></a>或自然处。<a id="a-GX"></a>于是旧坐禅人取于自然相。<a id="a-GY"></a>彼处处见或草火或薪火或林火或屋火。<a id="a-GZ"></a>炽燃焰盛。<a id="a-Ga"></a>从此为初。<a id="a-Gb"></a>以作于观。<a id="a-Gc"></a>或自乐不乐。<a id="a-Gd"></a>即见彼分火相得起。<a id="a-Ge"></a>不如新坐禅人。<a id="a-Gf"></a>新坐禅人唯于作处取相。<a id="a-Gg"></a>不能于非作处。<a id="a-Gh"></a>彼修火一切入方便。<a id="a-Gi"></a>新坐禅人从初经营。<a id="a-Gj"></a>断截樵薪。<a id="a-Gk"></a>于清净处积聚焚烧。<a id="a-Gl"></a>或日出时或日入时。<a id="a-Gm"></a>从下焚烧。<a id="a-Gn"></a>于草薪皆不作意。<a id="a-Go"></a>于上生烟火皆不作意。<a id="a-Gp"></a>于聚焰中现作火想。<a id="a-Gq"></a>以三行取相。<a id="a-Gr"></a>以平等观。<a id="a-Gs"></a>以方便。<a id="a-Gt"></a>以离乱。<a id="a-Gu"></a>如初广说(火一切入已竟)</p>
  <p id="aGv">问云何风一切入。<a id="a-Gw"></a>何修何相何味何处何功德。<a id="a-Gx"></a>云何取其相。<a id="a-Gy"></a>答心于风相。<a id="a-Gz"></a>此谓风一切入。<a id="a-H0"></a>修心住不乱。<a id="a-H1"></a>此谓修风一切入。<a id="a-H2"></a>放意为相。<a id="a-H3"></a>不除风想为味。<a id="a-H4"></a>作意无双为处。<a id="a-H5"></a>何功德者。<a id="a-H6"></a>不同三功德。<a id="a-H7"></a>于风一切入风行自在。<a id="a-H8"></a>能令风起。<a id="a-H9"></a>作意受持令清凉。<a id="a-HA"></a>如地一切入所说功德。<a id="a-HB"></a>修风一切入方便。<a id="a-HC"></a>云何取其相者。<a id="a-HD"></a>新坐禅人现取风一切入。<a id="a-HE"></a>以二行取于风相。<a id="a-HF"></a>或见或触。<a id="a-HG"></a>云何。<a id="a-HH"></a>以见取相彼坐禅。<a id="a-HI"></a>人或甘蔗园。<a id="a-HJ"></a>或于竹林或多草处。<a id="a-HK"></a>以风鼓动。<a id="a-HL"></a>彼已见作风想。<a id="a-HM"></a>以三行取相。<a id="a-HN"></a>以平等观。<a id="a-HO"></a>以方便。<a id="a-HP"></a>以离乱。<a id="a-HQ"></a>如是已见取相。<a id="a-HR"></a>云何以触取相。<a id="a-HS"></a>新坐禅人如是寂寂。<a id="a-HT"></a>坐处作意想。<a id="a-HU"></a>随风来处。<a id="a-HV"></a>是处穿壁作孔。<a id="a-HW"></a>竹荻为筒安置其内。<a id="a-HX"></a>当筒处坐。<a id="a-HY"></a>使风触其身。<a id="a-HZ"></a>作意取风相。<a id="a-Ha"></a>如是以触取相。<a id="a-Hb"></a>若旧坐禅人于处处分即见风相起。<a id="a-Hc"></a>若行住坐卧风触其身。<a id="a-Hd"></a>随风所动于初已作观。<a id="a-He"></a>若自乐不乐。<a id="a-Hf"></a>即见彼分风相得起。<a id="a-Hg"></a>不如新坐禅人(风一切入已竟)</p>
  <p id="aHh">问云何青一切入。<a id="a-Hi"></a>何修何相何味何处何功德。<a id="a-Hj"></a>云何取其相。<a id="a-Hk"></a>答心于青相。<a id="a-Hl"></a>此谓青一切入。<a id="a-Hm"></a>修彼心住不乱。<a id="a-Hn"></a>此谓修。<a id="a-Ho"></a>于青相放意为相。<a id="a-Hp"></a>不除青想为味。<a id="a-Hq"></a>作意无双为处。<a id="a-Hr"></a>何功德者。<a id="a-Hs"></a>不同五功德。<a id="a-Ht"></a>于青一切入。<a id="a-Hu"></a>心缘随逐。<a id="a-Hv"></a>得净解脱。<a id="a-Hw"></a>得青除入如青花。<a id="a-Hx"></a>心受持令化种种青色。<a id="a-Hy"></a>修青一切入。<a id="a-Hz"></a>处处皆见青。<a id="a-I0"></a>云何取其相者。<a id="a-I1"></a>取青一切入相。<a id="a-I2"></a>若作处若自然处。<a id="a-I3"></a>旧坐禅人取不作处相。<a id="a-I4"></a>彼坐禅人于处处见。<a id="a-I5"></a>或青花或青衣或青色。<a id="a-I6"></a>于其目前常见。<a id="a-I7"></a>随若乐若不乐。<a id="a-I8"></a>即见彼分青相得起。<a id="a-I9"></a>不如新坐禅人。<a id="a-IA"></a>新坐禅人取于作处相。<a id="a-IB"></a>不能取非作处。<a id="a-IC"></a>修青一切入方便。<a id="a-ID"></a>彼坐禅人于衣于板于壁处。<a id="a-IE"></a>以阿多思花色青色。<a id="a-IF"></a>以此色作曼陀罗花。<a id="a-IG"></a>或三角或四角。<a id="a-IH"></a>以异色绕其外。<a id="a-II"></a>于此作青相。<a id="a-IJ"></a>以三行取相。<a id="a-IK"></a>以平等观。<a id="a-IL"></a>以方便。<a id="a-IM"></a>以离乱。<a id="a-IN"></a>余如初广说(青一切入已竟)</p>
  <p id="aIO">问云何黄一切入。<a id="a-IP"></a>何修何相何味何处何功德。<a id="a-IQ"></a>云何取相。<a id="a-IR"></a>答心于黄相。<a id="a-IS"></a>此谓黄一切入。<a id="a-IT"></a>修彼心住不乱。<a id="a-IU"></a>此谓修。<a id="a-IV"></a>于黄一切入放意是相。<a id="a-IW"></a>不除黄想为味。<a id="a-IX"></a>作意无双为处。<a id="a-IY"></a>何功德者。<a id="a-IZ"></a>不同五功德。<a id="a-Ia"></a>于黄一切入。<a id="a-Ib"></a>心随逐得净解脱。<a id="a-Ic"></a>得黄除入作意。<a id="a-Id"></a>如金花种种黄色。<a id="a-Ie"></a>修黄一切入。<a id="a-If"></a>处处皆见黄。<a id="a-Ig"></a>云何取彼相者。<a id="a-Ih"></a>现取黄一切入。<a id="a-Ii"></a>取于黄相。<a id="a-Ij"></a>若自作处。<a id="a-Ik"></a>若自然处。<a id="a-Il"></a>于是取非作处相。<a id="a-Im"></a>彼坐禅人于处处见。<a id="a-In"></a>或黄花或黄衣黄色。<a id="a-Io"></a>从此常见。<a id="a-Ip"></a>随乐不乐。<a id="a-Iq"></a>即见彼分黄相得起。<a id="a-Ir"></a>非如新坐禅人。<a id="a-Is"></a>新坐禅者取于已作处相。<a id="a-It"></a>不能于非作处。<a id="a-Iu"></a>修黄一切入方便。<a id="a-Iv"></a>彼坐禅人或衣或板或壁。<a id="a-Iw"></a>以迦尼罗花色黄色。<a id="a-Ix"></a>作曼陀罗花。<a id="a-Iy"></a>或三角或四角。<a id="a-Iz"></a>异色绕其外。<a id="a-J0"></a>于彼作黄相。<a id="a-J1"></a>以三行取相。<a id="a-J2"></a>以平等观。<a id="a-J3"></a>以方便。<a id="a-J4"></a>以除乱。<a id="a-J5"></a>余如初广说(黄一切入已竟)</p>
  <p id="aJ6">问云何赤一切入。<a id="a-J7"></a>何修何相何味何处何功德。<a id="a-J8"></a>云何取其相。<a id="a-J9"></a>答心于赤相。<a id="a-JA"></a>此谓赤一切入。<a id="a-JB"></a>彼修心住不乱。<a id="a-JC"></a>此谓修。<a id="a-JD"></a>于赤相放意为相。<a id="a-JE"></a>不离赤想为味。<a id="a-JF"></a>作意无二为处。<a id="a-JG"></a>何功德者。<a id="a-JH"></a>不共四功德。<a id="a-JI"></a>于赤一切入随心得净解脱。<a id="a-JJ"></a>得赤除入。<a id="a-JK"></a>化种种赤色。<a id="a-JL"></a>不共功德者。<a id="a-JM"></a>如说于地一切入。<a id="a-JN"></a>修赤一切入处处皆见赤。<a id="a-JO"></a>云何取其相者。<a id="a-JP"></a>现取赤一切入。<a id="a-JQ"></a>取于赤相。<a id="a-JR"></a>若作处若自然处。<a id="a-JS"></a>旧坐禅人于自然处取相。<a id="a-JT"></a>于处处见相。<a id="a-JU"></a>或赤花或赤衣或赤色。<a id="a-JV"></a>从此为初常见。<a id="a-JW"></a>随乐不乐。<a id="a-JX"></a>即见彼分赤相得起。<a id="a-JY"></a>不如新坐禅人新坐禅人于作处取相。<a id="a-JZ"></a>不能于非作处。<a id="a-Ja"></a>修赤一切入方便。<a id="a-Jb"></a>彼坐禅人或衣处或板或壁处。<a id="a-Jc"></a>如槃偷时婆花生赤色。<a id="a-Jd"></a>或以朱丹作曼陀罗花。<a id="a-Je"></a>或三角或四角。<a id="a-Jf"></a>以异色界其外。<a id="a-Jg"></a>于此作赤相。<a id="a-Jh"></a>以三行取相。<a id="a-Ji"></a>以平等观。<a id="a-Jj"></a>以方便。<a id="a-Jk"></a>以离乱。<a id="a-Jl"></a>如初广说(赤一切入已竟)</p>
  <p id="aJm">问云何白一切入。<a id="a-Jn"></a>何修何相何味何处何功德。<a id="a-Jo"></a>云何取其相。<a id="a-Jp"></a>答心于白相。<a id="a-Jq"></a>此谓白一切入。<a id="a-Jr"></a>彼修心住不乱。<a id="a-Js"></a>此谓修。<a id="a-Jt"></a>于白相放意为相。<a id="a-Ju"></a>不离白想为味。<a id="a-Jv"></a>作意无二为处。<a id="a-Jw"></a>何功德者。<a id="a-Jx"></a>不共八功德。<a id="a-Jy"></a>于白一切入。<a id="a-Jz"></a>随心得净解脱。<a id="a-K0"></a>得白除入。<a id="a-K1"></a>伏懈怠眠。<a id="a-K2"></a>除闇作明。<a id="a-K3"></a>白一切入。<a id="a-K4"></a>得起天眼。<a id="a-K5"></a>余功德如地一切入所说。<a id="a-K6"></a>修白一切入。<a id="a-K7"></a>处处皆见白。<a id="a-K8"></a>云何取其相者。<a id="a-K9"></a>现取白一切入。<a id="a-KA"></a>于白取相。<a id="a-KB"></a>若作处若自然处。<a id="a-KC"></a>旧坐禅人于自然处取相。<a id="a-KD"></a>彼于处处见相。<a id="a-KE"></a>或白花或白衣或白色。<a id="a-KF"></a>或月光或日光或星色或镜圆。<a id="a-KG"></a>从彼为初常见。<a id="a-KH"></a>随乐不乐。<a id="a-KI"></a>即见彼分。<a id="a-KJ"></a>白相得起。<a id="a-KK"></a>不如新坐禅人。<a id="a-KL"></a>新坐禅人于作处取相。<a id="a-KM"></a>非不作处取相。<a id="a-KN"></a>修白一切入方便。<a id="a-KO"></a>彼坐禅人。<a id="a-KP"></a>或于衣处或板或壁处。<a id="a-KQ"></a>以太白星等色。<a id="a-KR"></a>以此色作曼陀罗花。<a id="a-KS"></a>或三角四角。<a id="a-KT"></a>以异色界其外。<a id="a-KU"></a>于此作白相。<a id="a-KV"></a>以三行取相。<a id="a-KW"></a>以平等观。<a id="a-KX"></a>以方便。<a id="a-KY"></a>以离乱。<a id="a-KZ"></a>如初广说(白一切入已竟)</p>
  <p id="aKa">问云何光明一切入。<a id="a-Kb"></a>何修何相何味何处何功德。<a id="a-Kc"></a>云何取其相。<a id="a-Kd"></a>答心作光明相。<a id="a-Ke"></a>此谓光明一切入。<a id="a-Kf"></a>彼修心住不乱。<a id="a-Kg"></a>此谓修。<a id="a-Kh"></a>光明放意为相。<a id="a-Ki"></a>不离光明想为味。<a id="a-Kj"></a>作意无二为处。<a id="a-Kk"></a>何功德者。<a id="a-Kl"></a>与白功德等。<a id="a-Km"></a>修光明一切入。<a id="a-Kn"></a>处处见光明。<a id="a-Ko"></a>云何取其相者。<a id="a-Kp"></a>现取光明一切入。<a id="a-Kq"></a>于光明取相。<a id="a-Kr"></a>若作处若自然处。<a id="a-Ks"></a>旧坐禅人于自然处取相。<a id="a-Kt"></a>彼于处处见相。<a id="a-Ku"></a>或月光或日光。<a id="a-Kv"></a>或灯光或珠光。<a id="a-Kw"></a>从彼初常见。<a id="a-Kx"></a>随乐不乐。<a id="a-Ky"></a>即见彼分光明即起。<a id="a-Kz"></a>不如新坐禅人。<a id="a-L0"></a>新坐禅人于作处取相。<a id="a-L1"></a>不能于非作处。<a id="a-L2"></a>修光明一切入方便。<a id="a-L3"></a>彼坐禅人如是或作东西壁。<a id="a-L4"></a>坐令水满钵。<a id="a-L5"></a>安置日光所至处。<a id="a-L6"></a>从彼水光起曼陀罗。<a id="a-L7"></a>从曼陀罗光起着壁光。<a id="a-L8"></a>于此见光明相。<a id="a-L9"></a>以三行取相。<a id="a-LA"></a>以平等观。<a id="a-LB"></a>以方便。<a id="a-LC"></a>以离乱。<a id="a-LD"></a>如初广说(光明一切入已竟)</p>
 </body>
</html>