<!doctype html>
<html id="z3IBUr1kl" data-ver="614">
 <head>
  <meta charset="utf-8">
  <meta author="法贤">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">金刚萨埵说频那夜迦天成就仪轨经卷第三</h1>
  <p id="a2">复次成就法。<a id="a-3"></a>用五种甘露药五种三昧药。<a id="a-4"></a>同和一处用涂自身。<a id="a-5"></a>餐五味食。<a id="a-6"></a>然后持明者观想自身本尊已。<a id="a-7"></a>至黑月八日或十四日。<a id="a-8"></a>用前天像入于酒器内。<a id="a-9"></a>将往尸陀林中。<a id="a-A"></a>三度白言尸陀林中诸鬼神等当来买酒。<a id="a-B"></a>如是言已。<a id="a-C"></a>时彼林中所有鬼神必舍佐罗刹及罗刹女等。<a id="a-D"></a>各现本形悉来买酒。<a id="a-E"></a>持明者见彼恶相不得惊怖。<a id="a-F"></a>于酒内取出天像罗刹鬼等见此天像。<a id="a-G"></a>一切倒地而即问言。<a id="a-H"></a>持明者有何所欲。<a id="a-I"></a>行人即问过去未来现在之事。<a id="a-J"></a>或言随我所欲皆得成就。<a id="a-K"></a>罗刹等言满汝所愿。</p>
  <p id="aL">复用前像以芥子油涂及用洒净。<a id="a-M"></a>用佉儞啰木火炙。<a id="a-N"></a>称彼人名即诵发吒字。<a id="a-O"></a>除佛像功德。<a id="a-P"></a>其余所有一切庙宇鬼神。<a id="a-Q"></a>及大自在天祠等。<a id="a-R"></a>悉皆下泪遍身出汗。<a id="a-S"></a>乃至龙神尼干天等塑画之像。<a id="a-T"></a>作大哭声不住本舍。<a id="a-U"></a>往彼修像施主处。<a id="a-V"></a>托梦而言有某甲持明人。<a id="a-W"></a>今来我舍破坏于我。<a id="a-X"></a>我今驰走远避大难。</p>
  <p id="aY">复次用前像于国城中间。<a id="a-Z"></a>掘坑深至膝。<a id="a-a"></a>以像覆面埋之。<a id="a-b"></a>经一时之间。<a id="a-c"></a>持明者得为城邑之主。<a id="a-d"></a>若取埋像长为彼主。</p>
  <p id="ae">复用前像持明者。<a id="a-f"></a>作一地坑安莲华座。<a id="a-g"></a>用彼天像仰面安莲华上。<a id="a-h"></a>如是天像常在坑内。<a id="a-i"></a>持明者子孙等常为城邑之主。</p>
  <p id="aj">复次成就法。<a id="a-k"></a>持明者以桦皮裹于天像。<a id="a-l"></a>于啰惹门外掘坑埋之。<a id="a-m"></a>时啰惹所有国事。<a id="a-n"></a>不问他人唯问持明者。<a id="a-o"></a>如是一切人间天上。<a id="a-p"></a>悉为行人作成就事。<a id="a-q"></a>持明者如是依法持诵。<a id="a-r"></a>所有夜叉女等献阏伽已。<a id="a-s"></a>当日即得成就法。<a id="a-t"></a>若持明者了知频那夜迦天本像成就法。<a id="a-u"></a>不久即得大持明天。</p>
  <p id="av">复次成就法用前天像。<a id="a-w"></a>持明者面向天像。<a id="a-x"></a>持诵满一洛叉心念一洛叉。<a id="a-y"></a>是名洛叉数。<a id="a-z"></a>持明者先须冥契真理入秘密门。<a id="a-10"></a>于一切明无不成就。<a id="a-11"></a>长得作为世间之主。<a id="a-12"></a>是故持明人了知出世真法。<a id="a-13"></a>依频那夜迦天最上仪轨出世妙法行大乘行必得成就。<a id="a-14"></a>若有毁本三昧谤阿阇梨。<a id="a-15"></a>少闻少智心不真实轻慢三宝。<a id="a-16"></a>如是下劣人等不得为说此法。<a id="a-17"></a>若复有人持本三昧。<a id="a-18"></a>达无相际持戒坚固喜舍慈悲。<a id="a-19"></a>除小根声闻及阐提补特伽罗。<a id="a-1A"></a>依法修习无不成就。</p>
  <p id="a1B">复次成就法。<a id="a-1C"></a>持明者用瓦师轮上泥。<a id="a-1D"></a>作频那夜迦天像。<a id="a-1E"></a>十二臂十二目六足。<a id="a-1F"></a>髑髅为装严人皮为衣。<a id="a-1G"></a>乘必隶多作大恶相。<a id="a-1H"></a>右第一手执输罗。<a id="a-1I"></a>第二手执钺斧。<a id="a-1J"></a>第三手执拏摩噜迦。<a id="a-1K"></a>第四手执刚迦罗。<a id="a-1L"></a>第五手执人头。<a id="a-1M"></a>第六手执剑。<a id="a-1N"></a>左第一手执剑。<a id="a-1O"></a>第二手执三叉。<a id="a-1P"></a>第三手执人肉。<a id="a-1Q"></a>第四手执髑髅。<a id="a-1R"></a>第五手执骨朵。<a id="a-1S"></a>第六手作奇克印。<a id="a-1T"></a>如是频那夜迦天像。<a id="a-1U"></a>用六种色装画。<a id="a-1V"></a>诸天睹之怖畏。<a id="a-1W"></a>如来见之欢喜。<a id="a-1X"></a>持明者至黑月八日或十四日。<a id="a-1Y"></a>用五种三昧药及五种甘露药。<a id="a-1Z"></a>持明者即观想诸法。<a id="a-1a"></a>唯一真理体离分别。<a id="a-1b"></a>然后以此药作大供养。<a id="a-1c"></a>安像于自卧床头边。<a id="a-1d"></a>以饮食献于天像已。<a id="a-1e"></a>即自之决定成就而无虚谬。</p>
  <p id="a1f">复次成就法用人骨作频那夜迦天像。<a id="a-1g"></a>四臂三面面各三目。<a id="a-1h"></a>顶戴头冠发髻青润。<a id="a-1i"></a>人皮为衣现大恶相奇克十方。<a id="a-1j"></a>持明者于彼像前。<a id="a-1k"></a>用吠噜左曩药作曼拏罗。<a id="a-1l"></a>用羖羊肉以芥子油煎已。<a id="a-1m"></a>而自作念。<a id="a-1n"></a>我今当食某甲及彼眷属血肉。<a id="a-1o"></a>如是念已即食羖羊肉等一日三时。<a id="a-1p"></a>如是作法三日之内。<a id="a-1q"></a>彼人速得身分干枯不久命终。<a id="a-1r"></a>如是成就之法。<a id="a-1s"></a>诸持明者志心修习所求随意。</p>
  <p id="a1t">复次成就法。<a id="a-1u"></a>若有狂恶象马等奔冲伤人。<a id="a-1v"></a>及他军兵欲来侵害。<a id="a-1w"></a>用前频那夜迦天像悬挂竿上。<a id="a-1x"></a>即得禁止不敢伤害获得安隐。</p>
  <p id="a1y">复用前像。<a id="a-1z"></a>持明者见彼国城聚落。<a id="a-20"></a>有大灾难人民不安。<a id="a-21"></a>用一器物满盛其乳。<a id="a-22"></a>以三蜜涂像入此乳器内。<a id="a-23"></a>用尸灰外画羯磨杵围界。<a id="a-24"></a>以香华供养如法持诵。<a id="a-25"></a>至第二日国城聚落。<a id="a-26"></a>所有诸恶灾难悉得消除。</p>
  <p id="a27">复用前像持明者。<a id="a-28"></a>以酥涂像用乳内煮。<a id="a-29"></a>彼啰惹及其眷属皆生敬爱。</p>
  <p id="a2A">复用前像持明者。<a id="a-2B"></a>用钵罗舍木为臼满盛酥蜜。<a id="a-2C"></a>复用阿罗羯多叶裹彼天像安此臼内。<a id="a-2D"></a>经一宿已取彼天像。<a id="a-2E"></a>称啰惹名。<a id="a-2F"></a>埋像泥中时啰惹及彼眷属。<a id="a-2G"></a>常作恭敬种种供养。</p>
  <p id="a2H">复用前像持明者。<a id="a-2I"></a>用尸衣及人皮裹彼天像。<a id="a-2J"></a>入于军阵作奇克相他军见己心生恐怪。<a id="a-2K"></a>四散驰走无所禁止。</p>
  <p id="a2L">复次成就法持明者。<a id="a-2M"></a>作于二象用头相对心自作念。<a id="a-2N"></a>今令二象斗战。<a id="a-2O"></a>令此象斗退彼象作念之间。<a id="a-2P"></a>象自相斗彼象即退随行人意。</p>
  <p id="a2Q">复次成就法持明者。<a id="a-2R"></a>令二童男或二童女使彼斗战。<a id="a-2S"></a>持明者心自作念。<a id="a-2T"></a>令彼童男为二啰惹相对斗战。<a id="a-2U"></a>愿此啰惹斗退彼人。<a id="a-2V"></a>作念之间。<a id="a-2W"></a>彼人即败此人得胜随行人意。</p>
  <p id="a2X">复次成就法。<a id="a-2Y"></a>用前天像以脂麻油涂。<a id="a-2Z"></a>用末度梨虫皮缠裹天像。<a id="a-2a"></a>以麦[(麥-大+十)*戈]火炙。<a id="a-2b"></a>当称名者得必舍左执魅。</p>
  <p id="a2c">复次成就法。<a id="a-2d"></a>持明人用水牛肉作油饼子。<a id="a-2e"></a>以酥煎。<a id="a-2f"></a>称设咄噜名而作心念。<a id="a-2g"></a>令拏吉儞母鬼食彼设咄噜。<a id="a-2h"></a>如是念已食于油饼及饮于酒。<a id="a-2i"></a>所有百由旬外设咄噜等。<a id="a-2j"></a>至半月内必得命终。</p>
  <p id="a2k">复次成就法。<a id="a-2l"></a>用鸡肉作天像如乌形。<a id="a-2m"></a>以芥子油煎。<a id="a-2n"></a>称设咄噜名。<a id="a-2o"></a>第一日彼得热病。<a id="a-2p"></a>第二日作喘息大哭声。<a id="a-2q"></a>第三日即彼命终。</p>
  <p id="a2r">复次成就法。<a id="a-2s"></a>持明者用人肉。<a id="a-2t"></a>作频那夜迦天像。<a id="a-2u"></a>如鹫鸟形。<a id="a-2v"></a>用芥子油煎已。<a id="a-2w"></a>持明者先食像右手。<a id="a-2x"></a>时设咄噜双手自落。<a id="a-2y"></a>次食像头腹脐轮等。<a id="a-2z"></a>彼人速得命终。</p>
  <p id="a30">复次成就法。<a id="a-31"></a>持明者用杂肉。<a id="a-32"></a>作频那夜迦天像八个。<a id="a-33"></a>皆如雀形。<a id="a-34"></a>至黑月八日或十四日。<a id="a-35"></a>持明者食彼天像及少饮酒。<a id="a-36"></a>至七日内彼设咄噜。<a id="a-37"></a>有大势力如天帝释。<a id="a-38"></a>亦须命终。<a id="a-39"></a>若欲止息。<a id="a-3A"></a>用沙糖水洒设咄噜身即得如故。</p>
  <p id="a3B">复用前像以素摩啰油涂。<a id="a-3C"></a>用猛火炙所称名者即得癞病。<a id="a-3D"></a>若欲止息用乳洗像即得如故。</p>
  <p id="a3E">复用前像以猫儿血涂。<a id="a-3F"></a>用童子衣系像。<a id="a-3G"></a>安浆水器内悬挂架上。<a id="a-3H"></a>彼人即得鬼魅所执。<a id="a-3I"></a>若欲止息。<a id="a-3J"></a>以乳洗像即得如故。</p>
  <p id="a3K">复次成就法。<a id="a-3L"></a>持明者用没啰憾摩野瑟致药根。<a id="a-3M"></a>作大自在天像。<a id="a-3N"></a>四臂二目顶戴天冠垂。<a id="a-3O"></a>发髻右第一手。<a id="a-3P"></a>持数珠第二手执满髑髅血。<a id="a-3Q"></a>左第一手执三叉。<a id="a-3R"></a>第二手执朅桩誐。<a id="a-3S"></a>作此像已。<a id="a-3T"></a>用前频那夜迦天像。<a id="a-3U"></a>乘大自在天背。<a id="a-3V"></a>用三辣药涂之。<a id="a-3W"></a>持明者以迦啰尾啰树枝。<a id="a-3X"></a>打彼天像。<a id="a-3Y"></a>称设咄噜名。<a id="a-3Z"></a>令彼得大疾病。</p>
  <p id="a3a">复次成就法。<a id="a-3b"></a>用孔雀肉作频那夜迦天像。<a id="a-3c"></a>如鲤鱼形。<a id="a-3d"></a>用盐及三辣药填像腹内。<a id="a-3e"></a>用芥子油煎。<a id="a-3f"></a>持明者裸形被发涂芥子油。<a id="a-3g"></a>独往四衢道中。<a id="a-3h"></a>食前天像饮酒少许。<a id="a-3i"></a>观想虚空大智遍满。<a id="a-3j"></a>如是作法至三日内。<a id="a-3k"></a>所有百由旬外设咄噜速得命终。</p>
  <p id="a3l">复次成就法。<a id="a-3m"></a>持明者用人肉。<a id="a-3n"></a>作频那夜迦天像如鱼形。<a id="a-3o"></a>用酥煎以芥子填满像腹。<a id="a-3p"></a>持明者裸形被发。<a id="a-3q"></a>食前天像饮酒少许称名者。<a id="a-3r"></a>至二日内速得命终。</p>
  <p id="a3s">复次成就法。<a id="a-3t"></a>用鸽肉作频那夜迦天像。<a id="a-3u"></a>如猫儿形。<a id="a-3v"></a>作二十一抟。<a id="a-3w"></a>用芥子油煎持明者当自食之。<a id="a-3x"></a>随抟饮酒少许所称名者。<a id="a-3y"></a>速得破坏。</p>
  <p id="a3z">复次成就法。<a id="a-40"></a>用鸠肉作二十一频那夜迦天像。<a id="a-41"></a>如雀形。<a id="a-42"></a>用红色麻油煎彼天像。<a id="a-43"></a>至黑月八日或十四日。<a id="a-44"></a>持明者往旃陀罗舍中。<a id="a-45"></a>裸形被发行绕旃陀罗。<a id="a-46"></a>食彼天像及饮酒所称名者。<a id="a-47"></a>即自驰走不能还于本处。<a id="a-48"></a>于三日内速得命终。</p>
  <p id="a49">复次成就法。<a id="a-4A"></a>用马肉作频那夜迦天像。<a id="a-4B"></a>至黑月八日或十四日。<a id="a-4C"></a>持明者着青色衣及青络腋。<a id="a-4D"></a>往设咄噜门前左胁而卧。<a id="a-4E"></a>食前天像及饮酒所称名者。<a id="a-4F"></a>经须臾之间速得命终。</p>
  <p id="a4G">复次成就法。<a id="a-4H"></a>用旃陀罗等下贱人肉。<a id="a-4I"></a>作频那夜迦天像。<a id="a-4J"></a>长一磔手。<a id="a-4K"></a>用苦辣药填彼像腹。<a id="a-4L"></a>持明者于黑月八日或十四日。<a id="a-4M"></a>用尸灰涂身。<a id="a-4N"></a>裸形被发往尸陀林中。<a id="a-4O"></a>观想一切众生如彼虚空。<a id="a-4P"></a>然后食彼天像。<a id="a-4Q"></a>五百由旬内所有设咄噜。<a id="a-4R"></a>经须臾间速得命终。<a id="a-4S"></a>持明者若作此法。<a id="a-4T"></a>乃至设咄噜。<a id="a-4U"></a>居大海底深山中隔大恒河。<a id="a-4V"></a>亦须命终勿生疑惑。</p>
  <p id="a4W">复次成就法。<a id="a-4X"></a>用染师肉及皮作人肉。<a id="a-4Y"></a>作频那夜迦天像。<a id="a-4Z"></a>长一磔手。<a id="a-4a"></a>用辣油涂像以芥子油煎。<a id="a-4b"></a>于黑月八日或十四日。<a id="a-4c"></a>持明者以吠噜左曩药涂于自身。<a id="a-4d"></a>往皮作人舍内。<a id="a-4e"></a>左手持天像。<a id="a-4f"></a>于口左腮食彼天像。<a id="a-4g"></a>称设咄噜名而作是念。<a id="a-4h"></a>我今食某血肉。<a id="a-4i"></a>作念已即食彼像。<a id="a-4j"></a>所有设咄噜须臾之间即得命终。</p>
  <p id="a4k">复次成就法。<a id="a-4l"></a>如前人肉作频那夜迦天像。<a id="a-4m"></a>长一磔手四臂如狗形。<a id="a-4n"></a>持明者用左手小指甲。<a id="a-4o"></a>掐破天像脐轮。<a id="a-4p"></a>以三辣药填像脐中。<a id="a-4q"></a>于黑月八日或十四日。<a id="a-4r"></a>往尸陀林中。<a id="a-4s"></a>用红麻油煎彼天像。<a id="a-4t"></a>持诵大明及称大恶设咄噜名。<a id="a-4u"></a>持明者渐渐食天像及饮酒。<a id="a-4v"></a>所有轻慢三宝谤阿阇梨。<a id="a-4w"></a>断善根灭佛法者。<a id="a-4x"></a>须臾中间速令命终。<a id="a-4y"></a>此无解法。</p>
  <p id="a4z">复次成就法。<a id="a-50"></a>用边方人肉作频那夜迦天像。<a id="a-51"></a>长八指。<a id="a-52"></a>用盐芥子涂像。<a id="a-53"></a>以辣油煎。<a id="a-54"></a>持明者往四衢道中。<a id="a-55"></a>裸形被发。<a id="a-56"></a>用辣油涂身而作是念。<a id="a-57"></a>我今食彼某甲设咄噜血肉。<a id="a-58"></a>作是念已。<a id="a-59"></a>即食天像及饮血。<a id="a-5A"></a>经一夜内彼设咄噜。<a id="a-5B"></a>身血肉都尽唯有骨锁。<a id="a-5C"></a>至日出时即得命终。<a id="a-5D"></a>彼设咄噜在一由旬外当作此法。</p>
  <p id="a5E">复次成就法。<a id="a-5F"></a>用前肉作七个频那夜迦天像。<a id="a-5G"></a>如油饼形。<a id="a-5H"></a>第一像用沙糖芥子涂。<a id="a-5I"></a>第二像用水牛生酥涂。<a id="a-5J"></a>第三像用羖羊生酥涂。<a id="a-5K"></a>第四像用黄牛生酥涂。<a id="a-5L"></a>第五像用郁金自然汁涂。<a id="a-5M"></a>第六像用酥糖滓涂。<a id="a-5N"></a>第七像用阿罗讫怛迦药自然汁涂。<a id="a-5O"></a>复次第一像用辣油煎。<a id="a-5P"></a>第二像用麻油煎。<a id="a-5Q"></a>第三像用黄牛生酥煎。<a id="a-5R"></a>第四像用熟酥煎。<a id="a-5S"></a>第五像用羖羊生酥煎。<a id="a-5T"></a>第六像用红麻油煎。<a id="a-5U"></a>第七像前酥油内随取一般煎彼天像。<a id="a-5V"></a>持明者往四衢道中而自作念。<a id="a-5W"></a>我今当食某甲设咄噜。<a id="a-5X"></a>作是念已即食第一像。<a id="a-5Y"></a>彼设咄噜经一时中命终。<a id="a-5Z"></a>持明者裸形乘象。<a id="a-5a"></a>以二足展舒手持第二像。<a id="a-5b"></a>顾视设咄噜方位。<a id="a-5c"></a>作是念云。<a id="a-5d"></a>我今令彼设咄噜怖畏驰走。<a id="a-5e"></a>作念已食第二像。<a id="a-5f"></a>经七日内彼设咄噜怖畏驰走。<a id="a-5g"></a>持明者于月四日或五日八日。<a id="a-5h"></a>以一足而立作念云。<a id="a-5i"></a>我今当食某甲设咄噜。<a id="a-5j"></a>作念已即用二足立地。<a id="a-5k"></a>食第三像。<a id="a-5l"></a>至三日内能破坏设咄噜。<a id="a-5m"></a>持明者复作念云。<a id="a-5n"></a>我今当食某甲设咄噜令得大病。<a id="a-5o"></a>如是念已往彼舍中。<a id="a-5p"></a>裸形被发食第四像。<a id="a-5q"></a>于当日内得大疾病。<a id="a-5r"></a>持明者往四衢道中。<a id="a-5s"></a>并足正立作念云。<a id="a-5t"></a>我令禁缚某甲设咄噜。<a id="a-5u"></a>作是念已。<a id="a-5v"></a>刹那中间即得禁缚。<a id="a-5w"></a>持明者用不到地瞿摩夷。<a id="a-5x"></a>于淫女门前作曼拏罗。<a id="a-5y"></a>持明者作曼拏罗步。<a id="a-5z"></a>作是念云。<a id="a-60"></a>我今当与某甲人作于息灾。<a id="a-61"></a>如是念已即食第六像。<a id="a-62"></a>当日即得息灾。<a id="a-63"></a>持明者用吠噜左曩药及五种三昧药。<a id="a-64"></a>作曼拏罗。<a id="a-65"></a>用香华等。<a id="a-66"></a>供养曼拏罗贤圣已。<a id="a-67"></a>持明者发寂静心作念云。<a id="a-68"></a>我今一日内作降伏敬爱法。<a id="a-69"></a>如是念已食第七像及饮酒已。<a id="a-6A"></a>当日得一切见者。<a id="a-6B"></a>降伏敬爱供给供养。</p>
  <p id="a6C">复次频那夜迦天持明者。<a id="a-6D"></a>随意作息灾增益等法。<a id="a-6E"></a>内心观想护摩无性之火。<a id="a-6F"></a>有大势力。<a id="a-6G"></a>是故教中所说内心护摩。<a id="a-6H"></a>能禁他军。</p>
  <p id="a6I">复次持明者。<a id="a-6J"></a>先观想他军象马人物甲仗等。<a id="a-6K"></a>然后以右手无名指与拇指。<a id="a-6L"></a>安自舌尖上。<a id="a-6M"></a>复想彼军人马等入自腹内。<a id="a-6N"></a>如是想已。<a id="a-6O"></a>彼军人马等悉皆禁止。<a id="a-6P"></a>一无施勇。</p>
  <p id="a6Q">复次成就法。<a id="a-6R"></a>持明者欲破他军。<a id="a-6S"></a>用髑髅满盛尾谟怛罗室隶沙摩僧贺拏及酒肉等。<a id="a-6T"></a>持明者裸形被发乘独牙象。<a id="a-6U"></a>用右手持此髑髅。<a id="a-6V"></a>往奔他军处面向军住。<a id="a-6W"></a>以左手取髑髅内物。<a id="a-6X"></a>掷自舌上。<a id="a-6Y"></a>以舌上物唾向他军。<a id="a-6Z"></a>不过二十五唾。<a id="a-6a"></a>彼军人马等。<a id="a-6b"></a>各见五股金刚杵来打己身悉皆倒地。</p>
  <p id="a6c">复次成就法。<a id="a-6d"></a>用象马牛驴及人肉等。<a id="a-6e"></a>持明者食此肉已及饮酒。<a id="a-6f"></a>复用前肉涂于自身。<a id="a-6g"></a>往彼阵前面向他军作舞。<a id="a-6h"></a>彼军见已悉皆禁止不能征战。<a id="a-6i"></a>自军获胜还。<a id="a-6j"></a>归已持明者复更作舞。<a id="a-6k"></a>以二手不住相拍彼军。<a id="a-6l"></a>自相交战驰走远去。</p>
  <p id="a6m">复次成就法。<a id="a-6n"></a>用甘露药及钵啰他摩布瑟鞞多赞拏隶迦啰设多。<a id="a-6o"></a>画频那夜迦天像。<a id="a-6p"></a>四臂右第一手作施愿。<a id="a-6q"></a>第二手持啰讫多。<a id="a-6r"></a>左第一手执三叉。<a id="a-6s"></a>第二手执髑髅。<a id="a-6t"></a>复用净行人啰讫多。<a id="a-6u"></a>画一天像二臂三目。<a id="a-6v"></a>与前天像同挂竿上。<a id="a-6w"></a>立彼阵前。<a id="a-6x"></a>彼军见者悉皆惊怖四散驰走。<a id="a-6y"></a>经六个月不能归还本国。</p>
  <p id="a6z">复次成就法。<a id="a-70"></a>持明者见二军列阵将欲交战。<a id="a-71"></a>如前作法。<a id="a-72"></a>画二[巾*(穴/登)]像用头发为绳以二[巾*(穴/登)]相背缚之挂一竿上。<a id="a-73"></a>于两阵中间掘坑深一人量。<a id="a-74"></a>埋立[巾*(穴/登)]竿。<a id="a-75"></a>彼军若见此竿。<a id="a-76"></a>可一箭地悉皆驱走。<a id="a-77"></a>或持明者执[巾*(穴/登)]竿右旋转之。<a id="a-78"></a>时彼二军自然斗战。<a id="a-79"></a>[巾*(穴/登)]竿若住二军亦止。</p>
  <p id="a7A">复次成就法。<a id="a-7B"></a>用前药法画频那夜迦天像。<a id="a-7C"></a>一头四身各有四臂。<a id="a-7D"></a>四手执设咄噜头。<a id="a-7E"></a>余手执种种器仗作破坏相。<a id="a-7F"></a>持明者于黑月十四日。<a id="a-7G"></a>如前用甘露药及三昧药等。<a id="a-7H"></a>涂自身已。<a id="a-7I"></a>用物裹此[巾*(穴/登)]像。<a id="a-7J"></a>持明者手持[巾*(穴/登)]像。<a id="a-7K"></a>随意经行得隐身法乃至诸天亦不能见。<a id="a-7L"></a>何况凡人。<a id="a-7M"></a>持明者于此法中勿生疑惑。<a id="a-7N"></a>若生疑者是人破金刚萨埵敕。<a id="a-7O"></a>此成就法是频那夜迦亲说有大威力。</p>
  <p id="a7P">复次成就法。<a id="a-7Q"></a>持明者用猫儿肉鸡肉。<a id="a-7R"></a>同作频那夜迦天像。<a id="a-7S"></a>依前法煎已。<a id="a-7T"></a>食彼天像。<a id="a-7U"></a>于竟夜中思惟所作善恶之事。<a id="a-7V"></a>复观想自身作甘露军拏利。<a id="a-7W"></a>频那夜迦天依金刚萨埵敕。<a id="a-7X"></a>能作一切事。</p>
  <p id="a7Y">复次成就法。<a id="a-7Z"></a>持明者于[巾*(穴/登)]像前用尸灰辣油。<a id="a-7a"></a>涂自身两乳。<a id="a-7b"></a>用尸火熨。<a id="a-7c"></a>当称名者即得疟病。</p>
  <p id="a7d">复次成就法。<a id="a-7e"></a>持明者用吠噜左曩药涂于自身已。<a id="a-7f"></a>取前[巾*(穴/登)]像用帛裹已。<a id="a-7g"></a>称啰惹名。<a id="a-7h"></a>心念句召于彼。<a id="a-7i"></a>复用尸火熨二十二遍。<a id="a-7j"></a>至须臾时得啰惹等。<a id="a-7k"></a>速来供给随行人意。</p>
  <p id="a7l">复次成就法。<a id="a-7m"></a>依法如前用牛血画频那夜迦天像。<a id="a-7n"></a>持明者用甘露药及三昧药。<a id="a-7o"></a>涂于自身手。<a id="a-7p"></a>持[巾*(穴/登)]像食于牛肉。<a id="a-7q"></a>次以手旋肉夜至明旦。<a id="a-7r"></a>所有见者悉皆敬爱。</p>
  <p id="a7s">复次成就法。<a id="a-7t"></a>用牛肉及五种甘露药三昧药。<a id="a-7u"></a>同和作曼拏罗。<a id="a-7v"></a>用前[巾*(穴/登)]像铺展曼拏罗内。<a id="a-7w"></a>持明者[巾*(穴/登)]像上坐。<a id="a-7x"></a>食獯狐及乌肉已。<a id="a-7y"></a>称童女名顾视十方心作观想。<a id="a-7z"></a>从夜至旦法得成就。<a id="a-80"></a>彼之童女不欲事于他人。<a id="a-81"></a>爱敬持明者。</p>
  <p id="a82">复次持明者用人血。<a id="a-83"></a>于尸衣上画频那夜迦天像。<a id="a-84"></a>八臂四面四足。<a id="a-85"></a>面各两目被头发。<a id="a-86"></a>于天像一边。<a id="a-87"></a>画啰惹形天像。<a id="a-88"></a>右第一手执金刚杵。<a id="a-89"></a>第二手执剑。<a id="a-8A"></a>第三手睹摩啰。<a id="a-8B"></a>第四手作无畏印。<a id="a-8C"></a>左第一手执髑髅。<a id="a-8D"></a>第二手执弓。<a id="a-8E"></a>第三手执罥索。<a id="a-8F"></a>第四手执契吒迦。<a id="a-8G"></a>如是画已用童女血出眼光。<a id="a-8H"></a>持明者于寂静处安彼[巾*(穴/登)]像。<a id="a-8I"></a>如法供养已。<a id="a-8J"></a>裸形被发加持红华。<a id="a-8K"></a>以华打像。<a id="a-8L"></a>得啰惹等尊重敬爱。<a id="a-8M"></a>持明者如前作法。<a id="a-8N"></a>用白华打像速得息灾。<a id="a-8O"></a>用黄华打像能作禁法。<a id="a-8P"></a>用青华打像能作调伏。<a id="a-8Q"></a>用烟色华打像能作发遣。<a id="a-8R"></a>用黑色华打像能作观想。<a id="a-8S"></a>若以前法杀冤。<a id="a-8T"></a>乃至有大威力如帝释天亦须命终。</p>
  <p id="a8U">复次成就法。<a id="a-8V"></a>持明者用羊肉安悉香及五种甘露药。<a id="a-8W"></a>同和作丸。<a id="a-8X"></a>持明者口含药丸手持[巾*(穴/登)]像随意经行。<a id="a-8Y"></a>他人见者皆得魑魅。<a id="a-8Z"></a>眼不见物耳不闻声。<a id="a-8a"></a>心无分别如憨痴者。<a id="a-8b"></a>乃至自家妻子男女。<a id="a-8c"></a>他人取去亦不顾录。</p>
  <p id="a8d">复次成就法。<a id="a-8e"></a>持明者作频那夜迦天像。<a id="a-8f"></a>十二臂六足独髻。<a id="a-8g"></a>右第一手执拶噜迦。<a id="a-8h"></a>第二手执钺斧。<a id="a-8i"></a>第三手执输罗。<a id="a-8j"></a>第四手执箭。<a id="a-8k"></a>第五手作施愿。<a id="a-8l"></a>第六手执拏摩噜迦。<a id="a-8m"></a>左第一手执三叉。<a id="a-8n"></a>第二手执剑。<a id="a-8o"></a>第三手执朅桩誐。<a id="a-8p"></a>第四手执人头沥血。<a id="a-8q"></a>第五手执髑髅。<a id="a-8r"></a>第六手执人皮。<a id="a-8s"></a>如是画已。<a id="a-8t"></a>持明者安寂静无人处。<a id="a-8u"></a>乃至父母妻子男女及一切人。<a id="a-8v"></a>皆不得令见方得成就。<a id="a-8w"></a>持明者观想。<a id="a-8x"></a>食于人肉及火已。<a id="a-8y"></a>复言我令于某处聚落舍宅等悉皆焚烧。<a id="a-8z"></a>如是言已彼人舍宅悉皆焚烧。</p>
  <p id="a90">复次持明者于[巾*(穴/登)]像前。<a id="a-91"></a>食于人肉牛肉已。<a id="a-92"></a>及饮酒二十口。<a id="a-93"></a>称设咄噜舍以火焚烧。<a id="a-94"></a>言已即作哭声。<a id="a-95"></a>经须臾间即得焚烧此名火难成就法。</p>
  <p id="a96">复次水难成就法。<a id="a-97"></a>持明者令旃陀罗童女合线。<a id="a-98"></a>净去除毛发等。<a id="a-99"></a>织成匹帛长三肘阔一肘半具茸头者。<a id="a-9A"></a>当作[巾*(穴/登)]像。<a id="a-9B"></a>用旃陀罗童女血。<a id="a-9C"></a>于[巾*(穴/登)]四边画三重金刚杵为界。<a id="a-9D"></a>中间画频那夜迦天像。<a id="a-9E"></a>六臂六面。<a id="a-9F"></a>一面如焰鬘得迦明王作大忿怒相。<a id="a-9G"></a>一面作甘露军拏利明王相。<a id="a-9H"></a>一面作大黑神相。<a id="a-9I"></a>一面作频那夜迦天相。<a id="a-9J"></a>余二面作头明王相口出利牙复作一[巾*(穴/登)]。<a id="a-9K"></a>亦用童女血。<a id="a-9L"></a>画呬噜迦相。<a id="a-9M"></a>如是二[巾*(穴/登)]内书名字。<a id="a-9N"></a>相并悬挂持明者于[巾*(穴/登)]像前。<a id="a-9O"></a>观想十方有大水漂溺。<a id="a-9P"></a>如是想已。<a id="a-9Q"></a>食水牛肉及人肉饮酒。<a id="a-9R"></a>如是此法于黑月八日起首。<a id="a-9S"></a>至后月八日法成。<a id="a-9T"></a>能作大水漂溺人物。<a id="a-9U"></a>水不能竭。</p>
  <p id="a9V">复次成就法。<a id="a-9W"></a>用羖羊肉及鸡猪兔肉等。<a id="a-9X"></a>作频那夜迦天像。<a id="a-9Y"></a>或二个或四个。<a id="a-9Z"></a>持明者同前。<a id="a-9a"></a>肉及乳同研涂于自身。<a id="a-9b"></a>以辣油洗于手足。<a id="a-9c"></a>及涂头上。<a id="a-9d"></a>至黑月八日或十四日。<a id="a-9e"></a>持明者行次食前天像。<a id="a-9f"></a>至七日内。<a id="a-9g"></a>所有大水悉皆干枯。</p>
  <p id="a9h">复次成就法。<a id="a-9i"></a>持明者于黑月十四日。<a id="a-9j"></a>持一狗头往尸陀林中埋之。<a id="a-9k"></a>于埋狗地上种白芥子。<a id="a-9l"></a>候熟收子。<a id="a-9m"></a>及曩泥左子红华子。<a id="a-9n"></a>麻罗钵怛啰药母娑多药。<a id="a-9o"></a>后用哩睹嚩底踰泥多。<a id="a-9p"></a>同合为眼药。<a id="a-9q"></a>若人得此药点眼速得隐身。<a id="a-9r"></a>能作种种事有大势力。<a id="a-9s"></a>犹如王子随意自在。<a id="a-9t"></a>所欲句召一切皆来见者欢喜。</p>
 </body>
</html>