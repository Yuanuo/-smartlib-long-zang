<!doctype html>
<html id="z3IBUqwkj" data-ver="571">
 <head>
  <meta charset="utf-8">
  <meta author="法贤">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">金刚萨埵说频那夜迦天成就仪轨经卷第一</h1>
  <p id="a2">尔时金刚萨埵。<a id="a-3"></a>说此最上第一仪轨。<a id="a-4"></a>能于一切众生。<a id="a-5"></a>作种种成就利益之事。<a id="a-6"></a>乃至息灾增益敬爱调伏等无不成就。<a id="a-7"></a>于意云何。<a id="a-8"></a>此大金刚萨埵秘要法门。<a id="a-9"></a>有大威德。<a id="a-A"></a>志心依法必得成就。<a id="a-B"></a>金刚萨埵言。<a id="a-C"></a>若持明者降伏设咄噜。<a id="a-D"></a>造频那夜迦天像。<a id="a-E"></a>用芥子油涂彼天像。<a id="a-F"></a>以羊毛合绳。<a id="a-G"></a>系彼像项。<a id="a-H"></a>持明者以身裸形。<a id="a-I"></a>于木架上悬彼天像下焚尸柴火。<a id="a-J"></a>炙彼天像。<a id="a-K"></a>即诵大明称设咄噜名。<a id="a-L"></a>午时作法至日没。<a id="a-M"></a>彼冤速得禁缚。<a id="a-N"></a>一切所为随行人意若欲止息。<a id="a-O"></a>解下天像彼得如常。</p>
  <p id="aP">复用前像。<a id="a-Q"></a>以尼俱陀树乳浸过。<a id="a-R"></a>复用阿[口*栗]迦树乳。<a id="a-S"></a>涂彼天像。<a id="a-T"></a>即诵大明及称设咄噜名　彼冤不久速患疥癞疾病。<a id="a-U"></a>若欲除病。<a id="a-V"></a>用浆水净洗像身。<a id="a-W"></a>以酥涂之烧安悉香薰彼天像速得除差。</p>
  <p id="aX">复次成就法。<a id="a-Y"></a>用[寧*頁]摩木作频那夜迦天像。<a id="a-Z"></a>长三指二臂三目。<a id="a-a"></a>顶戴冠发髻清润坐于莲华。<a id="a-b"></a>用生产衣裹彼天像。<a id="a-c"></a>将往大自在天祠内。<a id="a-d"></a>幡竿上以索系悬。<a id="a-e"></a>持明者称彼人名。<a id="a-f"></a>即诵大明已。<a id="a-g"></a>彼人速离本国。<a id="a-h"></a>乃至百岁更不还家。<a id="a-i"></a>首至命终。<a id="a-j"></a>若欲令归。<a id="a-k"></a>用酥蜜洗彼天像即得如故。</p>
  <p id="al">复用前像。<a id="a-m"></a>持明者依观自在教法先作观想。<a id="a-n"></a>然后用摩度迦花粖涂天像身。<a id="a-o"></a>复用毒药芥子盐及曼陀罗花等。<a id="a-p"></a>和合一处烧薰彼像已。<a id="a-q"></a>埋设咄噜舍内或彼聚落之中。<a id="a-r"></a>持明者即诵大明。<a id="a-s"></a>彼设咄噜悉得身心迷闷若欲救彼。<a id="a-t"></a>用金刚净水沐浴彼像。<a id="a-u"></a>即得如故。</p>
  <p id="av">复用前像。<a id="a-w"></a>持明者往大自在天祠前。<a id="a-x"></a>作一坑以像合面埋之。<a id="a-y"></a>即诵大明称设咄噜名已。<a id="a-z"></a>彼得喑哑。<a id="a-10"></a>若欲救彼。<a id="a-11"></a>取出天像彼复如故。</p>
  <p id="a12">复用前像。<a id="a-13"></a>用脂麻粳米[寧*頁]摩树叶。<a id="a-14"></a>同入酒内细研。<a id="a-15"></a>涂彼天像。<a id="a-16"></a>以五净水洒净。<a id="a-17"></a>用毛绳系于天像。<a id="a-18"></a>将往空舍中。<a id="a-19"></a>持明者裸形被发。<a id="a-1A"></a>即诵大明称彼人名。<a id="a-1B"></a>用左手牵拽天像。<a id="a-1C"></a>彼设咄噜速得系缚。<a id="a-1D"></a>枷锁在身作大怖畏。<a id="a-1E"></a>若人如是作法。<a id="a-1F"></a>假使帝释天主亦须惊怖。<a id="a-1G"></a>何况常人。<a id="a-1H"></a>若欲止息。<a id="a-1I"></a>以酒潠像复得如故。</p>
  <p id="a1J">复用前像。<a id="a-1K"></a>用桦皮缠于像身。<a id="a-1L"></a>持明者密藏身中。<a id="a-1M"></a>往彼啰惹处。<a id="a-1N"></a>得大供养及财宝等。<a id="a-1O"></a>若密戴身中常日受持。<a id="a-1P"></a>于一切之处经行往来如捧王敕。<a id="a-1Q"></a>见者恭敬承事供养。<a id="a-1R"></a>复用前像。<a id="a-1S"></a>于白月八日对天像前。<a id="a-1T"></a>依本法受三昧法。<a id="a-1U"></a>以饮食供养已。<a id="a-1V"></a>持明者左膝着地合掌供养。<a id="a-1W"></a>即诵大明求一切事随意成就。<a id="a-1X"></a>如是天像行人顶戴。<a id="a-1Y"></a>入于啰惹仡哩贺时。<a id="a-1Z"></a>彼啰惹及与眷属。<a id="a-1a"></a>恭敬瞻仰生大敬爱。</p>
  <p id="a1b">复次成就法。<a id="a-1c"></a>用烧尸柴作频那夜迦天像。<a id="a-1d"></a>长十二指二臂三目。<a id="a-1e"></a>顶戴头冠触髅严身。<a id="a-1f"></a>以齿咬唇作忿怒相。<a id="a-1g"></a>着人皮衣。<a id="a-1h"></a>右手执利剑左手作奇克印。<a id="a-1i"></a>复用必隶多萎花鬘缠天像身。<a id="a-1j"></a>持明者以尸灰涂自身中。<a id="a-1k"></a>于卧床头边。<a id="a-1l"></a>用摩贺啰讫多作曼拏罗。<a id="a-1m"></a>烧摩贺满娑香。<a id="a-1n"></a>即诵大明时。<a id="a-1o"></a>彼天人现于人前。<a id="a-1p"></a>持明人献阏伽酒。<a id="a-1q"></a>天人欢喜即说过去未来现在之事。<a id="a-1r"></a>行人告曰于某甲人令生重病。<a id="a-1s"></a>如是言已。<a id="a-1t"></a>于三日内彼得疾病。<a id="a-1u"></a>乃至杀害发遣句召降伏等。<a id="a-1v"></a>随行人意皆得成就。<a id="a-1w"></a>若欲止息。<a id="a-1x"></a>用酥涂像烧安悉香薰。<a id="a-1y"></a>复得如故。</p>
  <p id="a1z">复用前像掘地坑深至膝。<a id="a-20"></a>以像面合下埋之。<a id="a-21"></a>持明者着黄色衣及黄络腋。<a id="a-22"></a>持诵大明称设咄噜名。<a id="a-23"></a>彼处聚落人皆斗战。<a id="a-24"></a>若欲止息。<a id="a-25"></a>取出天像斗战自止。</p>
  <p id="a26">复用前像安置于酒肆幡竿之上。<a id="a-27"></a>若人遥见彼竿其酒悉坏。<a id="a-28"></a>持明者于幡竿上书彼人名。<a id="a-29"></a>执往聚落次第循行。<a id="a-2A"></a>竿到之处其酒皆坏。<a id="a-2B"></a>若欲止息用羖羊角。<a id="a-2C"></a>洗彼天像复得如故。<a id="a-2D"></a>若欲求端正童女。<a id="a-2E"></a>以彼天像埋童女门。<a id="a-2F"></a>前彼之童女不乐嫁于别人。</p>
  <p id="a2G">复用前像以芥子油涂彼天像。<a id="a-2H"></a>以尸火烧佉儞啰柴炙于天像。<a id="a-2I"></a>时彼童女生大热病梦嫁彼人。<a id="a-2J"></a>行人以乳汁沐像而得成就。</p>
  <p id="a2K">复用前像以俱舍草绳系像。<a id="a-2L"></a>安彼牛栏内。<a id="a-2M"></a>以绳牵拽。<a id="a-2N"></a>所有牛畜悉皆生病。<a id="a-2O"></a>若欲止息用一器物满盛乳汁。<a id="a-2P"></a>安像在中复得如故。</p>
  <p id="a2Q">复用前像以绳系像。<a id="a-2R"></a>于市肆牵行。<a id="a-2S"></a>所有街市人民。<a id="a-2T"></a>悉皆裸形被发作舞。</p>
  <p id="a2U">复用前像。<a id="a-2V"></a>持明者以左手密持。<a id="a-2W"></a>见负水女人。<a id="a-2X"></a>时自作舞旋转。<a id="a-2Y"></a>彼女见之裸形负水及作舞旋。<a id="a-2Z"></a>转经两个月。<a id="a-2a"></a>若欲止息用水浴像。<a id="a-2b"></a>即得如故。</p>
  <p id="a2c">复用前像以尸衣缠裹。<a id="a-2d"></a>用尸火炙。<a id="a-2e"></a>称彼人名及诵大明。<a id="a-2f"></a>彼人速得大病无人救得。<a id="a-2g"></a>若以金刚净水沐浴天像。<a id="a-2h"></a>即得平复。</p>
  <p id="a2i">复次成就法。<a id="a-2j"></a>持明者用佉儞啰木。<a id="a-2k"></a>作频那夜迦天像。<a id="a-2l"></a>四面八臂。<a id="a-2m"></a>右第一手执利剑。<a id="a-2n"></a>第二手执钺斧。<a id="a-2o"></a>第三手执金刚杵。<a id="a-2p"></a>第四手执箭。<a id="a-2q"></a>左第一手执三叉。<a id="a-2r"></a>第二手执契吒迦。<a id="a-2s"></a>第三手执拏摩噜迦。<a id="a-2t"></a>第四手执弓。<a id="a-2u"></a>如是作此像已。<a id="a-2v"></a>于二阵交战之时。<a id="a-2w"></a>以水沐浴天像兵战自止。</p>
  <p id="a2x">复用前像以佉儞啰木粖。<a id="a-2y"></a>为埿彼天像已。<a id="a-2z"></a>用羖羊乳煮彼天像。<a id="a-30"></a>即诵大明告所求之事。<a id="a-31"></a>而彼天像于城邑聚落一切人民。<a id="a-32"></a>悉皆托梦。<a id="a-33"></a>有某甲持明人今来此处。<a id="a-34"></a>宜应迎待恭敬供养。<a id="a-35"></a>如是言已悉皆承迎如法供养。</p>
  <p id="a36">复用前像用萝卜枝叶捣如泥。<a id="a-37"></a>涂彼天像已。<a id="a-38"></a>复用浆水浸彼天像。<a id="a-39"></a>即诵大明。<a id="a-3A"></a>得一切婆罗门敬爱。</p>
  <p id="a3B">复用前像用脂麻粖白粳米讷哩嚩草。<a id="a-3C"></a>同和合如泥涂彼天像已。<a id="a-3D"></a>用钵罗舍木烧火炙。<a id="a-3E"></a>即诵大明。<a id="a-3F"></a>得刹帝利及啰惹等。<a id="a-3G"></a>皆生敬爱尊重供养。</p>
  <p id="a3H">复用前像用沙糖涂像。<a id="a-3I"></a>以火炙即诵大明。<a id="a-3J"></a>复用鱼烟薰。<a id="a-3K"></a>即得吠舍首陀等悉皆敬爱。</p>
  <p id="a3L">复次成就法。<a id="a-3M"></a>用[寧*頁]摩树上寄生木。<a id="a-3N"></a>作频那夜迦天像。<a id="a-3O"></a>长如大拇指。<a id="a-3P"></a>四臂三目。<a id="a-3Q"></a>右第一手执利剑。<a id="a-3R"></a>第二手执钺斧。<a id="a-3S"></a>左第一手执罥索。<a id="a-3T"></a>第二手执欢喜抟食。<a id="a-3U"></a>蛇作络腋口出千牙。<a id="a-3V"></a>如是作已。<a id="a-3W"></a>用黑豆粖为泥涂彼天像。<a id="a-3X"></a>即诵大明已。<a id="a-3Y"></a>以此像密埋他人门前。<a id="a-3Z"></a>所有二足四足等见于大恶之相。<a id="a-3a"></a>蹴蹋惊怖无人可止。<a id="a-3b"></a>持明人得大财利即与止住。</p>
  <p id="a3c">复用前像持明者加持已。<a id="a-3d"></a>密埋寺门外。<a id="a-3e"></a>令苾刍众作大恶梦悉皆惊怖。<a id="a-3f"></a>若取天像以浆水洗净即得如故。</p>
  <p id="a3g">复用前像加持已。<a id="a-3h"></a>密埋牛栏内。<a id="a-3i"></a>令彼牛畜等见怖畏相终不入栏内。<a id="a-3j"></a>取出彼像即得如故。</p>
  <p id="a3k">复用前像悬木架。<a id="a-3l"></a>下用荞麦秆火。<a id="a-3m"></a>炙彼天像。<a id="a-3n"></a>即诵大明。<a id="a-3o"></a>令诸寡女皆生敬爱。</p>
  <p id="a3p">复次成就法。<a id="a-3q"></a>用吉祥果树上寄生木。<a id="a-3r"></a>作频那夜迦天像。<a id="a-3s"></a>二臂三目安牛角内。<a id="a-3t"></a>用毒药盐芥子及五种甘露药涂之。<a id="a-3u"></a>以帛缠裹。<a id="a-3v"></a>诵大明加持已密埋于淫舍门前。<a id="a-3w"></a>一切人民并皆不入。</p>
  <p id="a3x">复用前像加持已。<a id="a-3y"></a>密埋于酒肆门前。<a id="a-3z"></a>并无一人入彼酒肆。<a id="a-40"></a>乃至油醋店等一切行铺门首。<a id="a-41"></a>埋此天像。<a id="a-42"></a>顿无买卖人皆不来。<a id="a-43"></a>若取出天像即得如故。</p>
  <p id="a44">复次成就法。<a id="a-45"></a>用签木作频那夜迦天像。<a id="a-46"></a>用毒药盐芥子及五种甘露药。<a id="a-47"></a>同和如泥涂彼天像即诵大明已复用尸衣。<a id="a-48"></a>上画八叶莲花安天像于莲花内。<a id="a-49"></a>于他人舍下安置已。<a id="a-4A"></a>持明者未还本处。<a id="a-4B"></a>彼人速来敬爱。</p>
  <p id="a4C">复用前像以尸衣裹。<a id="a-4D"></a>用佉儞啰木火炙彼天像诵大明加持。<a id="a-4E"></a>经须臾间起大风雨。<a id="a-4F"></a>若欲止息用金刚水沐浴彼像燃于酥灯。<a id="a-4G"></a>即复如故。</p>
  <p id="a4H">复用前像以毒药涂之。<a id="a-4I"></a>持明者裸形被发。<a id="a-4J"></a>于木架上悬挂天像。<a id="a-4K"></a>以麦糠火炙已。<a id="a-4L"></a>用佉儞啰木橛钉彼天像。<a id="a-4M"></a>即诵大明称彼人名。<a id="a-4N"></a>须臾之间彼人速来。<a id="a-4O"></a>随行人意所欲成就。</p>
  <p id="a4P">复用前像用杀羊毛为绳。<a id="a-4Q"></a>系彼像项。<a id="a-4R"></a>持明者以绳牵像。<a id="a-4S"></a>或行或坐称彼人名。<a id="a-4T"></a>诵大明一百八遍。<a id="a-4U"></a>彼人速得热病。<a id="a-4V"></a>复以火炙彼天像于八时中经一时间即得命终。</p>
  <p id="a4W">复用前像以俱舍草为绳。<a id="a-4X"></a>系彼天像悬于木架下。<a id="a-4Y"></a>以煎油炙彼天像。<a id="a-4Z"></a>即诵大明称彼人名。<a id="a-4a"></a>至一时已来。<a id="a-4b"></a>彼人速得禁缚身心惊怖。<a id="a-4c"></a>以水洗像即得如故。</p>
  <p id="a4d">复用前像持明者用牛骨为橛。<a id="a-4e"></a>橛上作穴。<a id="a-4f"></a>以毒药芥子及天像同入橛内。<a id="a-4g"></a>或出行时系于臂上。<a id="a-4h"></a>即诵大明。<a id="a-4i"></a>得一切人见者欢喜。<a id="a-4j"></a>若入军阵禁彼器仗皆无作用。<a id="a-4k"></a>若有诤讼论其公理常得胜他乃至诸恶之人见者适悦。</p>
  <p id="a4l">复次成就法用苏伴惹曩木根。<a id="a-4m"></a>作频那夜迦天像。<a id="a-4n"></a>以胡椒粖为泥涂彼天像。<a id="a-4o"></a>用末罗木津及芥子油灌于像口。<a id="a-4p"></a>以尸火炙已。<a id="a-4q"></a>用三辣味及芥子盐尸灰曼陀罗花果。<a id="a-4r"></a>同和如泥涂彼天像。<a id="a-4s"></a>于四衢道路深埋彼像。<a id="a-4t"></a>持明者观想焰鬘得迦明王。<a id="a-4u"></a>立作右舞势。<a id="a-4v"></a>用芥子油涂自身左足。<a id="a-4w"></a>蹋像诵此大明曰。</p>
  <p id="a4x">唵(引)仡哩(二合引)瑟致哩(三合引)尾讫哩(二合)多(引)曩曩阿母迦摩(引)啰野吽疟。</p>
  <p id="a4y">诵此大明已复诵大明曰。</p>
  <p id="a4z">唵(引)迦(引)噜波吽发吒(半音)</p>
  <p id="a50">诵此大明已。<a id="a-51"></a>于七日至半月内发遣。<a id="a-52"></a>彼冤速得大病不久命终。<a id="a-53"></a>持明者运慈悲心。<a id="a-54"></a>取出彼像复得如故。</p>
  <p id="a55">复用前像安置枯髑髑内。<a id="a-56"></a>复用毒药填满已。<a id="a-57"></a>用一枯髅髅盖之。<a id="a-58"></a>以绳系缚悬木架。<a id="a-59"></a>下用火炙像。<a id="a-5A"></a>持明者入于河内即诵大明。<a id="a-5B"></a>以前髑髅欿水。<a id="a-5C"></a>所有设咄噜等。<a id="a-5D"></a>或自走去或得重病。<a id="a-5E"></a>悉皆除灭并无踪迹。<a id="a-5F"></a>诵此大明曰。</p>
  <p id="a5G">唵(引)迦(引)罗努帝吽发吒(半音)</p>
  <p id="a5H">诵大明已。<a id="a-5I"></a>时持明者志心依法必得成就。<a id="a-5J"></a>或持明者用烧瓦器灰涂自身。<a id="a-5K"></a>以尸衣裹头。<a id="a-5L"></a>往入海者江河内。<a id="a-5M"></a>以右手持前天像左手持人骨数珠。<a id="a-5N"></a>诵大明一阿庾多持明者得为地主。<a id="a-5O"></a>或为啰惹或为军主等。</p>
  <p id="a5P">复用前像。<a id="a-5Q"></a>持明者用俱舍草作指环。<a id="a-5R"></a>安像于环中。<a id="a-5S"></a>复坐俱舍草。<a id="a-5T"></a>持大明一阿庾多。<a id="a-5U"></a>得啰惹迦儞也敬爱或与大富贵。<a id="a-5V"></a>若彼不依。<a id="a-5W"></a>用苇绳系彼天像。<a id="a-5X"></a>煎浆水淋之。<a id="a-5Y"></a>持诵者观想自身作焰鬘得迦明王。<a id="a-5Z"></a>得啰惹惊怖与前迦儞也随行人意。<a id="a-5a"></a>如未成就。<a id="a-5b"></a>用黄腊裹彼天像。<a id="a-5c"></a>以针钉像。<a id="a-5d"></a>用佉儞啰木火炙彼像身。<a id="a-5e"></a>三日之内王与迦儞也同获快乐。</p>
  <p id="a5f">复次成就法。<a id="a-5g"></a>用华铁作频那夜迦天像。<a id="a-5h"></a>用芥子油毒药和如泥。<a id="a-5i"></a>涂彼天像。<a id="a-5j"></a>以钳挟像于枯木火上炙。<a id="a-5k"></a>即诵大明。<a id="a-5l"></a>令彼冤人得大疾病。<a id="a-5m"></a>若持明者将于天像往他舍中。<a id="a-5n"></a>经须臾时却还本舍。<a id="a-5o"></a>于一日中供养。<a id="a-5p"></a>句召彼人速来现前。<a id="a-5q"></a>承事供给一切随意。</p>
  <p id="a5r">复次成就法。<a id="a-5s"></a>用衢摩夷作频那夜迦天像。<a id="a-5t"></a>持明者安于枕而睡之。<a id="a-5u"></a>所有城隍聚落过去未来现在之事。<a id="a-5v"></a>悉能说之。<a id="a-5w"></a>若持明者以手持像入大军阵。<a id="a-5x"></a>枪剑器仗等悉不能伤。<a id="a-5y"></a>乃至一切恶人皆不能害。</p>
  <p id="a5z">复用前像安于尸灰中。<a id="a-60"></a>持明者以金刚水。<a id="a-61"></a>洒净己身及饮彼水已。<a id="a-62"></a>即诵此大明曰。</p>
  <p id="a63">唵(引)迦(引)罗噜波吽发吒(半音)</p>
  <p id="a64">诵此大明已及称所求之事。<a id="a-65"></a>时彼聚落人民一切心乱。<a id="a-66"></a>如患风瘨罔知善恶。<a id="a-67"></a>持明者若取出彼像。<a id="a-68"></a>即得如故。</p>
  <p id="a69">复次成就法。<a id="a-6A"></a>用骚伴惹曩木。<a id="a-6B"></a>作频那夜迦天像。<a id="a-6C"></a>十二臂四足。<a id="a-6D"></a>手执种种器仗。<a id="a-6E"></a>粗忖捺哩虫皮为衣。<a id="a-6F"></a>以齿咬唇作大恶相。<a id="a-6G"></a>作此像已用水牛肉于尸火内诵大明。<a id="a-6H"></a>作护摩一万遍已。<a id="a-6I"></a>持明者食五种甘露药及涂自身。<a id="a-6J"></a>以左手持酒。<a id="a-6K"></a>右手持水。<a id="a-6L"></a>牛肉。<a id="a-6M"></a>观想自身如甘露军茶利明王。<a id="a-6N"></a>诸相具足交足而立。<a id="a-6O"></a>以利剑截断彼像。<a id="a-6P"></a>即时设咄噜等身皆两段。<a id="a-6Q"></a>此成就法亦能于彼交战之处。<a id="a-6R"></a>托梦和劝速令息诤。</p>
  <p id="a6S">复用前像。<a id="a-6T"></a>持明者以绳系像左足。<a id="a-6U"></a>悬于木架之下即诵大明。<a id="a-6V"></a>亦能降伏设咄噜等随行人意若解前像即得如故。</p>
  <p id="a6W">复用前像用铁索系缚。<a id="a-6X"></a>密埋啰惹门前。<a id="a-6Y"></a>彼舍仆从皆如绳缚而不能动。<a id="a-6Z"></a>取出彼像即得如故。</p>
  <p id="a6a">复次成就法。<a id="a-6b"></a>用菩提树上寄生木。<a id="a-6c"></a>作频那夜迦天像。<a id="a-6d"></a>长八指四臂三目顶戴头冠。<a id="a-6e"></a>右第一手执金刚杵。<a id="a-6f"></a>第二手持数珠。<a id="a-6g"></a>左第一手摸捺迦。<a id="a-6h"></a>第二手执建捺迦。<a id="a-6i"></a>作此像已。<a id="a-6j"></a>用瞿摩夷作四方曼拏罗。<a id="a-6k"></a>于曼拏罗内覆面安置天像。<a id="a-6l"></a>持明者以左足蹋像。<a id="a-6m"></a>一日三时持诵大明。<a id="a-6n"></a>至一月已复取天像安库藏内。<a id="a-6o"></a>能令库藏财宝盈满。<a id="a-6p"></a>复用左足蹋像。<a id="a-6q"></a>称名持诵。<a id="a-6r"></a>得成无尽藏永世受用无所乏少。<a id="a-6s"></a>若不用足蹋作于灾难。<a id="a-6t"></a>持明者即告像言。<a id="a-6u"></a>若不依我教。<a id="a-6v"></a>令焰鬘得迦明王大金刚杵破碎汝头。<a id="a-6w"></a>如是言已。<a id="a-6x"></a>复于库藏内一日三时。<a id="a-6y"></a>献阏伽香花等如法供养。<a id="a-6z"></a>复告像言休三昧住。<a id="a-70"></a>此如劫火不得超越。<a id="a-71"></a>如是言已行人持此天像。<a id="a-72"></a>往田野中谷麦场内。<a id="a-73"></a>乃至市肆行铺等所到之处。<a id="a-74"></a>常念焰鬘得迦明王。<a id="a-75"></a>一切财宝悉皆丰足受用无尽。</p>
  <p id="a76">复用前像。<a id="a-77"></a>持明者若随身受持。<a id="a-78"></a>将往诸处城邑聚落。<a id="a-79"></a>乃至乘船江海经营求利倍获财利。<a id="a-7A"></a>无诸障难一切随心。<a id="a-7B"></a>如还于本舍常以香花饮食。<a id="a-7C"></a>及阏伽等如法供养。<a id="a-7D"></a>保护敬重如父母等。<a id="a-7E"></a>若不供养敬重必作灾难。</p>
  <p id="a7F">复用前像。<a id="a-7G"></a>以绳系像悬木架。<a id="a-7H"></a>下用豆箕火炙。<a id="a-7I"></a>持明者裸形被发。<a id="a-7J"></a>作大忿怒相用毛绳打像。<a id="a-7K"></a>所求之事必得成就。</p>
  <p id="a7L">复用前像用麦[(麥-大+十)*戈]火炙。<a id="a-7M"></a>从此后日日能得上味饮食。<a id="a-7N"></a>乃至所有眷属悉得充足。<a id="a-7O"></a>若不随意必为灾难。<a id="a-7P"></a>越于三昧成就之法。</p>
  <p id="a7Q">复次成就法。<a id="a-7R"></a>持明人用佉儞啰木作彼天像。<a id="a-7S"></a>长十指身有一十二臂。<a id="a-7T"></a>手执种种器仗立作舞势。<a id="a-7U"></a>二手持苏啰摩娑。<a id="a-7V"></a>如是作已。<a id="a-7W"></a>持明者往尸陀林。<a id="a-7X"></a>或空舍内或大自在天祠内。<a id="a-7Y"></a>用左足蹋彼天像。<a id="a-7Z"></a>一日三时持诵大明曰。</p>
  <p id="a7a">唵(引)纥哩(二合)瑟窒哩(三合引一)尾讫哩(二合)多(引)曩曩(二)阿目岗(三)摩(引)啰野(四)满驮野(五)输沙野(六)乌蹉(引)那野(七)誐啰(二合)娑(八)誐啰(二合)娑野(九)唵(引)吽吽疟(十)</p>
  <p id="a7b">持明者诵此大明。<a id="a-7c"></a>加持天像满三个月。<a id="a-7d"></a>所有百由旬外设咄噜速令除灭。<a id="a-7e"></a>持明者所作成就。</p>
  <p id="a7f">复用前像。<a id="a-7g"></a>用毒药芥子。<a id="a-7h"></a>盐曼陀罗子。<a id="a-7i"></a>同和如泥涂于像身。<a id="a-7j"></a>持明者用尸灰涂自身。<a id="a-7k"></a>饮酒少许。<a id="a-7l"></a>作忿怒明王大无畏相。<a id="a-7m"></a>以青石两片合像石中。<a id="a-7n"></a>行人如甘露军拏利明王安住其身。<a id="a-7o"></a>诵大明满三个月。<a id="a-7p"></a>所有设咄噜等。<a id="a-7q"></a>如帝释威力者亦须灭亡。</p>
  <p id="a7r">复用前像用毛绳系彼像项。<a id="a-7s"></a>以物盖像头目已覆面。<a id="a-7t"></a>埋于尸灰之内。<a id="a-7u"></a>持诵大明称设咄噜名。<a id="a-7v"></a>持明者观想自身。<a id="a-7w"></a>如焰鬘得迦明王立于像前。<a id="a-7x"></a>刹那之间四大洲界。<a id="a-7y"></a>所有人民默然如哑。<a id="a-7z"></a>禁闭眼目都无所见。<a id="a-80"></a>乃至啰左所有恶人杀其妻子。<a id="a-81"></a>亦不能言如被禁缚。<a id="a-82"></a>若欲止息取出天像即得如故。</p>
  <p id="a83">复用前像。<a id="a-84"></a>于黑月十四日或八日。<a id="a-85"></a>持明者往尸陀林中。<a id="a-86"></a>用一髑髅满盛酒。<a id="a-87"></a>以口潠像一日三时。<a id="a-88"></a>即诵大明至第七日。<a id="a-89"></a>啰惹及与眷属悉来。<a id="a-8A"></a>供给种种供养及财宝等。</p>
  <p id="a8B">复用前像用桦皮缠裹。<a id="a-8C"></a>以像揾于乳蜜即诵大明。<a id="a-8D"></a>彼啰惹等作大敬爱如父无异。</p>
  <p id="a8E">复用前像用米粉涂像。<a id="a-8F"></a>入酥内煎已。<a id="a-8G"></a>用佉儞啰木烧火。<a id="a-8H"></a>炙彼天像。<a id="a-8I"></a>得啰惹女承事供给。</p>
  <p id="a8J">复用前像持明者　用铁针遍针像身。<a id="a-8K"></a>以芥子油灌彼像。<a id="a-8L"></a>悬一竿上诵大明已。<a id="a-8M"></a>持明者以此像竿立于他军阵前。<a id="a-8N"></a>彼军众等见大烟雾罔知方隅。</p>
  <p id="a8O">复次成就法。<a id="a-8P"></a>用娑罗多迦木作一臼盛满乳汁。<a id="a-8Q"></a>用佉儞啰木作杵。<a id="a-8R"></a>于杵头作童女相端正装严。<a id="a-8S"></a>以杵捣乳即诵此梵赞曰。</p>
  <p id="a8T">阿三摩佐罗(引一)萨摩多(二)娑啰达哩弭(二合)拏(三)迦噜拏(引)怛摩(二合引)迦(引四)惹誐底耨佉贺(引)哩拏(五)阿三满多(六)萨哩嚩(二合)虞拏(七)悉地那(引)曳儞(八)阿三摩(引)左罗(引九)萨摩嚩啰(引)誐啰(二合)达哩弭(二合)拏(十)</p>
  <p id="a8U">诵此赞已。<a id="a-8V"></a>即捣乳至一日二日。<a id="a-8W"></a>降大风雨昼夜不绝满七日。<a id="a-8X"></a>若欲止息。<a id="a-8Y"></a>烧安悉香其雨自止。</p>
  <p id="a8Z">复次成就法。<a id="a-8a"></a>用前天像令童女合线。<a id="a-8b"></a>用系天像头髻。<a id="a-8c"></a>以乳灌像及涂像身。<a id="a-8d"></a>持明者以其梵音。<a id="a-8e"></a>诵钵逻罗龙王得叉迦龙王等名已。<a id="a-8f"></a>用水乳毒药一处和合复令数人童男童女。<a id="a-8g"></a>涂药身上入江河内。<a id="a-8h"></a>手执铁棒打于水面。<a id="a-8i"></a>称前龙王名。<a id="a-8j"></a>即诵大明每日三时。<a id="a-8k"></a>如是作法十方世界闻大雷声。<a id="a-8l"></a>降澍大雨充满国界。<a id="a-8m"></a>若欲止息解彼天像发髻。<a id="a-8n"></a>用灰涂之须曳即止。</p>
  <p id="a8o">复次成就法。<a id="a-8p"></a>用阿波摩哩誐木。<a id="a-8q"></a>作频那夜迦天像。<a id="a-8r"></a>长如拇指二臂三目。<a id="a-8s"></a>右手执秆捺迦。<a id="a-8t"></a>左手执谟捺刚。<a id="a-8u"></a>用阿罗讫多迦葉裹彼天像。<a id="a-8v"></a>以浆水煮。<a id="a-8w"></a>即诵大明已。<a id="a-8x"></a>持明者于道路行时。<a id="a-8y"></a>见有人来即自下路。<a id="a-8z"></a>以手旋转天像。<a id="a-90"></a>彼路上人速得迷惑。<a id="a-91"></a>罔知天地至于七日。<a id="a-92"></a>若欲止息。<a id="a-93"></a>沐浴彼像即得如故。</p>
  <p id="a94">复用前像。<a id="a-95"></a>以牛皮裹之掷于井内。<a id="a-96"></a>一切聚落皆有大水悉皆漂没。<a id="a-97"></a>若欲止息。<a id="a-98"></a>取出天像其水自止。</p>
  <p id="a99">复用前像。<a id="a-9A"></a>埋于酤酒家酒瓮之下。<a id="a-9B"></a>忽有水入漂流酒瓮人救不及。<a id="a-9C"></a>若取出彼像其水自止。</p>
 </body>
</html>