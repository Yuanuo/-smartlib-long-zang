<!doctype html>
<html id="z3IBUcmfx" data-ver="82">
 <head>
  <meta charset="utf-8">
  <meta author="阿质达霰">
  <meta library="龙藏">
  <meta catalog="宋元入藏诸大小乘经">
  <meta period="unknown">
 </head>
 <body>
  <h1 id="a1">秽迹金刚禁百变法经一卷</h1>
  <p id="a2">尔时金刚复白佛言。<a id="a-3"></a>世尊若有善男子善女人。<a id="a-4"></a>持我此咒无效验者无有是处。<a id="a-5"></a>欲令山摧者。<a id="a-6"></a>取白芥子三升上好安悉香。<a id="a-7"></a>于山中疑有宝。<a id="a-8"></a>取镔铁刀一枚。<a id="a-9"></a>画四方为界。<a id="a-A"></a>耳净巾一枚香炉一枚。<a id="a-B"></a>烧安悉香先咒一千八遍。<a id="a-C"></a>取白芥子四散及至七遍。<a id="a-D"></a>作是法其山自摧。<a id="a-E"></a>若有宝之处其藏神舍宝而出任意用之。<a id="a-F"></a>若欲令海竭者。<a id="a-G"></a>先咒一千八遍。<a id="a-H"></a>以金铜作一龙形。<a id="a-I"></a>掷于海中即时海竭。<a id="a-J"></a>若欲令江河逆流者。<a id="a-K"></a>取安悉香作一象形。<a id="a-L"></a>无问大小掷水中咒一百八遍。<a id="a-M"></a>登时逆流。<a id="a-N"></a>令依旧者咒一净石掷之水中其水如故。<a id="a-O"></a>若有雷电霹雳毒龙卒风恶雨者。<a id="a-P"></a>即作止雷电印。<a id="a-Q"></a>以左手中指无名指小指并屈掌中。<a id="a-R"></a>头指以大母指。<a id="a-S"></a>捻头指中节上。<a id="a-T"></a>诵咒咒之。<a id="a-U"></a>以印遥指雷雹之处自止。<a id="a-V"></a>若欲令一切鬼神自来归伏为给使者。<a id="a-W"></a>取水三斗盛铜器中。<a id="a-X"></a>以净灰围之。<a id="a-Y"></a>即作教摄录印。<a id="a-Z"></a>以二无名指并屈掌中。<a id="a-a"></a>令背相倚。<a id="a-b"></a>二中指头相捻。<a id="a-c"></a>二头指及小指各如开华。<a id="a-d"></a>以大母指捻中节。<a id="a-e"></a>默咒一百八遍。<a id="a-f"></a>其世界内所有诸恶鬼。<a id="a-g"></a>并来云集自现其身。<a id="a-h"></a>舍毒恶心任行人驱使。<a id="a-i"></a>若禁山者所至之山。<a id="a-j"></a>诵咒百遍大叫三声。<a id="a-k"></a>即作业山印以右手无名指。<a id="a-l"></a>屈于掌中。<a id="a-m"></a>直竖中头大母等指。<a id="a-n"></a>并直竖。<a id="a-o"></a>向上印之七遍。<a id="a-p"></a>即却行七步。<a id="a-q"></a>后七印山。<a id="a-r"></a>其山中即一切鸟狩并移出山。<a id="a-s"></a>若作此印咒七遍。<a id="a-t"></a>以印向空中印三七度。<a id="a-u"></a>其空中毫尘不过。<a id="a-v"></a>若欲令人不语者。<a id="a-w"></a>书前人姓名。<a id="a-x"></a>向口中含口。<a id="a-y"></a>其人口不能言。<a id="a-z"></a>吐出即语得。<a id="a-10"></a>若诵一切诸咒先须作坛。<a id="a-11"></a>若诵我此咒者即勿须作坛。<a id="a-12"></a>但克一跋枳金刚榼杵。<a id="a-13"></a>于佛塔中或于静室中。<a id="a-14"></a>用香泥涂地随其大小。<a id="a-15"></a>着种种香华供养。<a id="a-16"></a>安杵坛中咒一百八遍。<a id="a-17"></a>其杵即自动。<a id="a-18"></a>或变作种种异物亦勿怪之。<a id="a-19"></a>更诵咒一百八遍。<a id="a-1A"></a>其杵自去地三尺以来。<a id="a-1B"></a>或五六七尺乃至一丈以来。<a id="a-1C"></a>持法之人即须归依忏悔发愿。<a id="a-1D"></a>我于彼中即现真身。<a id="a-1E"></a>随行人意所愿乐者。<a id="a-1F"></a>并皆速得如意。<a id="a-1G"></a>我即与授菩提之记。<a id="a-1H"></a>即得身心解脱。<a id="a-1I"></a>先须诵十万遍满。<a id="a-1J"></a>然后作法若课未充不得效验。</p>
 </body>
</html>