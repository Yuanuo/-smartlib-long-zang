<!doctype html>
<html id="z3IBUhbhb" data-ver="305">
 <head>
  <meta charset="utf-8">
  <meta author="施护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说顶生王因缘经卷第五</h1>
  <p id="a2">复次三十三天有大象王。<a id="a-3"></a>名爱啰嚩拏。<a id="a-4"></a>守卫园苑身相可观。<a id="a-5"></a>纯色絜白如俱母陀花七支拄地。<a id="a-6"></a>象王头相最胜妙好内赤外青。<a id="a-7"></a>如帝青色具有六牙。<a id="a-8"></a>身长二由旬半。<a id="a-9"></a>前后平阔各一由旬。<a id="a-A"></a>周匝七由旬。<a id="a-B"></a>高一由旬半。<a id="a-C"></a>又彼象王有八千象而为眷属。<a id="a-D"></a>身皆白色如俱母陀花七支拄地。<a id="a-E"></a>一一象头具足色相。<a id="a-F"></a>亦如帝青。<a id="a-G"></a>各有六牙。<a id="a-H"></a>若彼天众思出游赏诸园苑时。<a id="a-I"></a>其爱啰嚩拏象王。<a id="a-J"></a>即自知时应彼所欲。<a id="a-K"></a>乃以神力出现三十二头。<a id="a-L"></a>其一一头各有六牙。<a id="a-M"></a>一一牙上有七七池沼。<a id="a-N"></a>一一池沼有七七莲花。<a id="a-O"></a>一一花中有七七台。<a id="a-P"></a>一一台中有七七楼阁。<a id="a-Q"></a>一一楼阁中有七七守卫者。<a id="a-R"></a>一一守卫者有七七天女。<a id="a-S"></a>一一天女有七七侍女。<a id="a-T"></a>一一侍女鸣七七天鼓。<a id="a-U"></a>而象王所有最胜头相。<a id="a-V"></a>帝释御之。<a id="a-W"></a>其三十二天于所化头如次安处。<a id="a-X"></a>余诸天众随应而住。<a id="a-Y"></a>象王行时迅犹风转。<a id="a-Z"></a>天子天女皆悉不能瞻其前后。<a id="a-a"></a>又复爱啰嚩拏象王。<a id="a-b"></a>乘载天众周行三十三天中。<a id="a-c"></a>出一一城至一一园。<a id="a-d"></a>皆以神通变化之力摄自本形。<a id="a-e"></a>如诸天子天女神通威德之相。<a id="a-f"></a>同彼天众五欲娱乐嬉戏自在。<a id="a-g"></a>随应福力受斯胜果。<a id="a-h"></a>佛言。<a id="a-i"></a>大王。<a id="a-j"></a>彼三十三天中守卫园苑者。<a id="a-k"></a>爱啰嚩拏象王威力如是。</p>
  <p id="al">复次善见天城西南有善法堂。<a id="a-m"></a>长三百由旬。<a id="a-n"></a>阔共三百由旬。<a id="a-o"></a>周匝九百由旬。<a id="a-p"></a>高三百五十由旬殊丽可观。<a id="a-q"></a>其善法堂以颇胝迦为地。<a id="a-r"></a>楼阁梯陛亦颇胝迦所成。<a id="a-s"></a>有四宝台金银琉璃颇迦浆等间错庄严。<a id="a-t"></a>若金为台即银为柱及以梁栋。<a id="a-u"></a>若银为台即金为柱及以梁栋。<a id="a-v"></a>若琉璃为台即颇胝迦为柱及以梁栋。<a id="a-w"></a>若颇胝迦为台即琉璃为柱及以梁栋。</p>
  <p id="ax">又善法堂道路回环。<a id="a-y"></a>清净严饰金沙布地。<a id="a-z"></a>触处遍洒旃檀香水。<a id="a-10"></a>金绳交络垂金铃铎以界道侧。<a id="a-11"></a>复有种种华树果树。<a id="a-12"></a>直生端立圆无缺减。<a id="a-13"></a>如结鬘师取彼妙线。<a id="a-14"></a>妙巧安布盘结成鬘。<a id="a-15"></a>华果树林亦复如是。<a id="a-16"></a>彼树复有种种飞鸟。<a id="a-17"></a>游止其上出妙音声。<a id="a-18"></a>又有青黄赤白四色劫波衣树。<a id="a-19"></a>其树所出四色妙衣。<a id="a-1A"></a>又有种种妙音乐树。<a id="a-1B"></a>所谓箫笛琴箜篌等。<a id="a-1C"></a>又有种种妙庄严树。<a id="a-1D"></a>彼树所出手钏足环及身庄严妙好之具。<a id="a-1E"></a>又有四色苏陀味食。<a id="a-1F"></a>谓青黄赤白。<a id="a-1G"></a>又有四种甘美之浆。<a id="a-1H"></a>谓末度浆。<a id="a-1I"></a>摩达网浆。<a id="a-1J"></a>迦谭末梨浆。<a id="a-1K"></a>播曩浆等。<a id="a-1L"></a>若彼天男及诸天女随所思者。<a id="a-1M"></a>才起心时而皆自至。<a id="a-1N"></a>复有种种殊妙庄严殿堂楼阁。<a id="a-1O"></a>诸天女众或处其中安隐而坐。<a id="a-1P"></a>或观视游行。<a id="a-1Q"></a>悉有种种舆辇服用庄严之具。<a id="a-1R"></a>天女骈隘击鼓奏歌。<a id="a-1S"></a>爇众名香丰诸饮食。<a id="a-1T"></a>而彼天众与诸眷属嬉戏娱乐。<a id="a-1U"></a>随自福力受斯胜果。</p>
  <p id="a1V">又善法堂侧有七流渠。<a id="a-1W"></a>各各深广一由旬量。<a id="a-1X"></a>金银琉璃颇胝迦等。<a id="a-1Y"></a>以布其底。<a id="a-1Z"></a>渠水四面有四梯陛。<a id="a-1a"></a>亦四宝成。<a id="a-1b"></a>及四宝台金银琉璃颇胝迦等间错庄严。<a id="a-1c"></a>若金为台即银为柱及以梁栋。<a id="a-1d"></a>若银为台即金为柱及以梁栋。<a id="a-1e"></a>若琉璃为台即颇胝迦为柱及以梁栋。<a id="a-1f"></a>若颇胝迦为台即琉璃为柱及以梁栋。<a id="a-1g"></a>而彼渠水清凉甘美充满其中。<a id="a-1h"></a>优钵罗花。<a id="a-1i"></a>钵讷摩花。<a id="a-1j"></a>俱母陀花。<a id="a-1k"></a>奔拏利迦花等遍布其内。<a id="a-1l"></a>复有种种水鸟游戏出妙音声。<a id="a-1m"></a>花果树林衣服音乐庄严等树一一具足。<a id="a-1n"></a>是七渠内复有种种殊丽亭台。<a id="a-1o"></a>彼诸天众游戏快乐。</p>
  <p id="a1p">又善法堂其门崇丽。<a id="a-1q"></a>上有重阁傍列梯陛殊妙庄严。<a id="a-1r"></a>一一梯陛有十六柱。<a id="a-1s"></a>及有七重道路行列回环。<a id="a-1t"></a>于道路傍有八角柱琉璃所成清净严好。<a id="a-1u"></a>上布如毛端量微妙楼阁不相触碍。<a id="a-1v"></a>于善法堂中。<a id="a-1w"></a>有最胜贤座纯金所成。<a id="a-1x"></a>帝释天主安处其上。<a id="a-1y"></a>余诸天众如次设座。<a id="a-1z"></a>最后安布顶生王座。</p>
  <p id="a20">尔时帝释天主与诸天众。<a id="a-21"></a>持阏伽瓶。<a id="a-22"></a>前起承迎彼顶生王。</p>
  <p id="a23">时顶生王大威德者。<a id="a-24"></a>依次而入。<a id="a-25"></a>余诸侍从各列于外。<a id="a-26"></a>王乃惟忖。<a id="a-27"></a>我今亦应处是座耶。<a id="a-28"></a>又念帝释天主若分半座命我同坐岂不快哉。<a id="a-29"></a>佛言。<a id="a-2A"></a>大王。<a id="a-2B"></a>彼顶生王作是念时。<a id="a-2C"></a>帝释即知乃分半座命其同坐。</p>
  <p id="a2D">时顶生王与帝释天主共处其座。<a id="a-2E"></a>大小身相容止威光音声语言及庄严具悉无有别。<a id="a-2F"></a>唯王目瞬异于天主。<a id="a-2G"></a>佛言。<a id="a-2H"></a>大王。<a id="a-2I"></a>彼顶生王止于三十三天。<a id="a-2J"></a>如是又经六帝释灭。</p>
  <p id="a2K">复次后时。<a id="a-2L"></a>彼三十三天众与阿修罗而共斗战。<a id="a-2M"></a>若阿修罗兵力退败。<a id="a-2N"></a>即入自宫扃鐍其门潜伏而住。<a id="a-2O"></a>若天退败即入天宫扃鐍其门潜伏而住。</p>
  <p id="a2P">复次三十三天。<a id="a-2Q"></a>又有象王名曰善住。<a id="a-2R"></a>身相可观。<a id="a-2S"></a>纯色絜白如俱母陀花七支拄地。<a id="a-2T"></a>象王头相内赤外青。<a id="a-2U"></a>如帝青色。<a id="a-2V"></a>具有六牙身长二由旬半。<a id="a-2W"></a>前后平阔各一由旬。<a id="a-2X"></a>周匝七由旬高一由旬半。<a id="a-2Y"></a>有八千象而为眷属。<a id="a-2Z"></a>身皆白色如俱母陀花七支拄地。<a id="a-2a"></a>一一象头具足色相。<a id="a-2b"></a>亦如帝青。<a id="a-2c"></a>各有六牙。<a id="a-2d"></a>其善住象王冬四月中与自眷属。<a id="a-2e"></a>于阿修罗所居之处邻近栖止。</p>
  <p id="a2f">复次香醉山北二十由旬。<a id="a-2g"></a>近阿修罗所居之处。<a id="a-2h"></a>有一高阜。<a id="a-2i"></a>纵广正等五十由旬。<a id="a-2j"></a>周匝二百由旬。<a id="a-2k"></a>高三由旬半。<a id="a-2l"></a>纯金所成。<a id="a-2m"></a>其地严饰布以金沙。<a id="a-2n"></a>触处遍洒旃檀香水。<a id="a-2o"></a>金绳交络垂金铃铎。<a id="a-2p"></a>自然除去荆棘沙砾。<a id="a-2q"></a>于其四面复有八千诸小丘阜亦金所成。<a id="a-2r"></a>地布金沙触处遍洒旃檀香水。<a id="a-2s"></a>金绳交络垂金铃铎。<a id="a-2t"></a>自然除去荆棘沙砾。<a id="a-2u"></a>其中道路长二十由旬。<a id="a-2v"></a>阔一由旬半。<a id="a-2w"></a>皆悉清净严丽可观。<a id="a-2x"></a>若善住象王夏四月中于彼高阜之处随栖止时。<a id="a-2y"></a>而彼八千诸象眷属亦悉次第围绕而住。<a id="a-2z"></a>为其象王密以守护。</p>
  <p id="a30">复次高阜之南二十由旬。<a id="a-31"></a>有大娑罗树王。<a id="a-32"></a>名曰善住。<a id="a-33"></a>七重行列。<a id="a-34"></a>众娑罗树周匝围绕。<a id="a-35"></a>其善住树王盘根十四磔手。<a id="a-36"></a>第一行树盘根十三磔手。<a id="a-37"></a>第二行树十二磔手。<a id="a-38"></a>第三行树十一磔手。<a id="a-39"></a>第四行树十磔手量。<a id="a-3A"></a>第五行树九磔手量。<a id="a-3B"></a>第六行树八磔手量。<a id="a-3C"></a>第七行树七磔手量。<a id="a-3D"></a>善住树王枝叶繁茂郁密垂覆第一行树。<a id="a-3E"></a>第一行树还复垂覆第二行树。<a id="a-3F"></a>如是第三乃至第六次第垂覆。<a id="a-3G"></a>第七行树枝叶扶疏高出寥廓。<a id="a-3H"></a>其地清净严丽可观。<a id="a-3I"></a>彼中道路长二十由旬。<a id="a-3J"></a>阔一由旬半亦悉清净。</p>
  <p id="a3K">若时善住象王从栖止处往彼善住娑罗树王之所。<a id="a-3L"></a>或起本形随意而往。<a id="a-3M"></a>或以神通威德之力。<a id="a-3N"></a>现天人相还乘一象。<a id="a-3O"></a>或御其肩。<a id="a-3P"></a>或御其头。<a id="a-3Q"></a>自然空中鼓乐歌音游戏而行。<a id="a-3R"></a>若复象王于树王所随栖止时。<a id="a-3S"></a>即彼八千诸象眷属。<a id="a-3T"></a>于七重行列娑罗树间内向而住。<a id="a-3U"></a>如其第一行树内向而住。<a id="a-3V"></a>第二第三乃至第七内向亦然。<a id="a-3W"></a>为其象王密以守护。<a id="a-3X"></a>复次善住娑罗树王之东二十由旬。<a id="a-3Y"></a>有大池沼名满陀吉儞。<a id="a-3Z"></a>纵广正等五十由旬。<a id="a-3a"></a>周匝二百由旬。<a id="a-3b"></a>清凉甘美水满池中。<a id="a-3c"></a>优钵罗花。<a id="a-3d"></a>钵讷摩花。<a id="a-3e"></a>俱母陀花。<a id="a-3f"></a>奔拏利迦花等。<a id="a-3g"></a>遍布其内。<a id="a-3h"></a>水鸟游戏出妙音声。<a id="a-3i"></a>谓高远声。<a id="a-3j"></a>悦意声。<a id="a-3k"></a>美妙声等。<a id="a-3l"></a>池中莲花大若车轮。<a id="a-3m"></a>花茎复大如车之轭。<a id="a-3n"></a>叶妙而广同牛王领。<a id="a-3o"></a>其藕佣圆如士夫[月*坒]。<a id="a-3p"></a>藕味最上其甘如乳。<a id="a-3q"></a>池之四面复有八千池沼。<a id="a-3r"></a>而悉严丽池水充满。<a id="a-3s"></a>亦有妙花遍布其内。<a id="a-3t"></a>水鸟游戏出妙音声。<a id="a-3u"></a>池中莲花大若车轮。<a id="a-3v"></a>茎叶及根亦悉广大。</p>
  <p id="a3w">复次彼中道路长二十由旬。<a id="a-3x"></a>阔一由旬半。<a id="a-3y"></a>严丽清净金沙布地。<a id="a-3z"></a>触处遍洒旃檀香水。<a id="a-40"></a>金绳交络垂金铃铎。<a id="a-41"></a>自然除去荆棘沙砾。</p>
  <p id="a42">若时善住象王从善住娑罗树王之所。<a id="a-43"></a>往彼满陀吉儞池沼。<a id="a-44"></a>或起本形随意而往。<a id="a-45"></a>或以神通之力。<a id="a-46"></a>现天人相还乘一象。<a id="a-47"></a>或御其肩。<a id="a-48"></a>或御其头。<a id="a-49"></a>自然空中鼓乐歌音游戏而行。<a id="a-4A"></a>若复象王入彼池中娱乐之时。<a id="a-4B"></a>所有八千诸象眷属。<a id="a-4C"></a>亦于其中围绕而住。<a id="a-4D"></a>为其象王密以守护。</p>
  <p id="a4E">复次善住象王于其池内。<a id="a-4F"></a>恣娱乐已憩于池岸。<a id="a-4G"></a>时八千象中最上首者。<a id="a-4H"></a>先入池内取以藕牙浣涤絜净。<a id="a-4I"></a>奉象王前而供饲之。<a id="a-4J"></a>象王食已饱满丰足。<a id="a-4K"></a>诸象眷属次第还入彼池沼中。<a id="a-4L"></a>各各随意共嬉戏已。<a id="a-4M"></a>亦取藕牙涤净而食。<a id="a-4N"></a>佛言。<a id="a-4O"></a>大王。<a id="a-4P"></a>彼三十三天所有善住象王威力如是。</p>
  <p id="a4Q">复次其后彼阿修罗严整四兵。<a id="a-4R"></a>所谓象兵马兵车兵步兵。<a id="a-4S"></a>而被四种坚固甲胄。<a id="a-4T"></a>金银琉璃颇胝迦等间错庄严。<a id="a-4U"></a>执持四种锋锐器仗。<a id="a-4V"></a>谓弓剑锵刀。<a id="a-4W"></a>从自宫出求与三十三天众而共斗战。<a id="a-4X"></a>时水居龙王见是阿修罗严四兵众。<a id="a-4Y"></a>被以甲胄执持利器出阿修罗宫求天斗战。<a id="a-4Z"></a>龙王见已亦整四兵被以甲胄。<a id="a-4a"></a>金银琉璃颇胝迦等。<a id="a-4b"></a>四宝庄严执持器仗。<a id="a-4c"></a>与阿修罗而共斗战。<a id="a-4d"></a>若龙王得胜。<a id="a-4e"></a>阿修罗众退败之时。<a id="a-4f"></a>其阿修罗即入自宫。<a id="a-4g"></a>若阿修罗得胜。<a id="a-4h"></a>龙王退败之时。<a id="a-4i"></a>是即三十三天第一守护者兵力破散。<a id="a-4j"></a>乃从大海奔诣须弥山王第一层级。<a id="a-4k"></a>彼有坚首天王止住其间。</p>
  <p id="a4l">尔时坚首天王乃与水居龙王。<a id="a-4m"></a>合集同力而共战。<a id="a-4n"></a>彼阿修罗众若二守护者得胜。<a id="a-4o"></a>阿修罗众退败之时。<a id="a-4p"></a>即入自宫。<a id="a-4q"></a>若阿修罗得胜。<a id="a-4r"></a>彼二守护者退败之时。<a id="a-4s"></a>是即三十三天二守护者兵力破散。<a id="a-4t"></a>乃从须弥山王第一层级诣第二层。<a id="a-4u"></a>彼有持鬘天王止住其间。</p>
 </body>
</html>