<!doctype html>
<html id="z3IBUhVhX" data-ver="428">
 <head>
  <meta charset="utf-8">
  <meta author="施护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说顶生王因缘经卷第一</h1>
  <p id="a2">佛世尊一时。<a id="a-3"></a>在舍卫国祇树给孤独园时。<a id="a-4"></a>憍萨罗国主胜军大王来诣佛所。<a id="a-5"></a>到已头面礼世尊足。<a id="a-6"></a>退坐一面佛言。<a id="a-7"></a>世尊世尊。<a id="a-8"></a>往昔为求阿耨多罗三藐三菩提时。<a id="a-9"></a>云何行施作诸福行。<a id="a-A"></a>佛言。<a id="a-B"></a>大王。<a id="a-C"></a>且止过去久远劫事。<a id="a-D"></a>我念于此贤劫之中。<a id="a-E"></a>求阿耨多罗三藐三菩提时修布施行。<a id="a-F"></a>其事因缘汝当谛听极善作意。<a id="a-G"></a>今为汝说。<a id="a-H"></a>大王。<a id="a-I"></a>此劫初时人寿无量岁。<a id="a-J"></a>尔时有王名布沙陀。<a id="a-K"></a>其王顶上忽尔肉生。<a id="a-L"></a>如疱而软如兜罗緜又如细氎。<a id="a-M"></a>亦无痛恼。<a id="a-N"></a>彼成熟已自然开裂生一童子。<a id="a-O"></a>最上色相端正可观。<a id="a-P"></a>身如金色头有旋文。<a id="a-Q"></a>犹如妙盖。<a id="a-R"></a>双臂佣长额广平正眉复延袤。<a id="a-S"></a>鼻高修直。<a id="a-T"></a>身分上下皆悉具足。<a id="a-U"></a>有三十二大丈夫相庄严其身。<a id="a-V"></a>童子生已乃入宫中。<a id="a-W"></a>王有六万宫女眷属。<a id="a-X"></a>见此童子乳自盈流。<a id="a-Y"></a>各作是言。<a id="a-Z"></a>我养太子。<a id="a-a"></a>由是立名呼为我养。<a id="a-b"></a>或有说言。<a id="a-c"></a>今此太子从顶上生应名顶生。<a id="a-d"></a>由是乃有呼顶生者。<a id="a-e"></a>或号我养者。</p>
  <p id="af">时顶生太子在童子位。<a id="a-g"></a>嬉戏娱乐经六帝释灭。<a id="a-h"></a>在太子位复经六帝释灭。<a id="a-i"></a>太子一时出于王宫。<a id="a-j"></a>人民肆里次第游观。<a id="a-k"></a>乃至后时布沙陀王而忽寝疾。<a id="a-l"></a>侍臣奉以华果根苗药饵治疗。<a id="a-m"></a>虽复勤力疾无瘳损。<a id="a-n"></a>其王即敕诸臣佐言。<a id="a-o"></a>汝等速为太子授王灌顶。<a id="a-p"></a>臣佐受命即遣使人诣太子所。<a id="a-q"></a>谓太子言。<a id="a-r"></a>父王寝疾拯疗无损。<a id="a-s"></a>呼命太子。<a id="a-t"></a>今可速来授王灌顶。<a id="a-u"></a>使届中途王身已谢。<a id="a-v"></a>是时臣佐复遣使人。<a id="a-w"></a>接踵而进谓太子言。<a id="a-x"></a>父王已逝。<a id="a-y"></a>太子速来授王灌顶。</p>
  <p id="az">时顶生太子即自惟忖。<a id="a-10"></a>父王已逝奔往何及。</p>
  <p id="a11">时诸臣佐众议。<a id="a-12"></a>一人近侍大臣诣太子所。<a id="a-13"></a>白言。<a id="a-14"></a>太子愿速来此授王灌顶。<a id="a-15"></a>太子答言。<a id="a-16"></a>若我应统正法王位。<a id="a-17"></a>彼常来此为我灌顶。<a id="a-18"></a>近臣复言。<a id="a-19"></a>太子授灌顶者。<a id="a-1A"></a>多有法仪。<a id="a-1B"></a>谓应施设宝师子座缯盖宝冠。<a id="a-1C"></a>是等所须此何能备礼法。<a id="a-1D"></a>又合于王城中作灌顶事。<a id="a-1E"></a>是故太子宜往宫中授王灌顶。<a id="a-1F"></a>太子答言。<a id="a-1G"></a>若我应统正法王位。<a id="a-1H"></a>一切所须今应自至。<a id="a-1I"></a>时顶生太子有一导翼夜叉神。<a id="a-1J"></a>名祢舞迦。<a id="a-1K"></a>即运神力追师子座。<a id="a-1L"></a>缯盖宝冠一切所须乃至城邑聚落。<a id="a-1M"></a>皆悉置于太子之前。<a id="a-1N"></a>一切睹者怪未曾有。<a id="a-1O"></a>然后臣佐人民及胜力兵众等。<a id="a-1P"></a>持妙缯帛依灌顶法。<a id="a-1Q"></a>欲为太子授其灌顶作是白言。<a id="a-1R"></a>大子应授灌顶。<a id="a-1S"></a>时太子言。<a id="a-1T"></a>我今何用人间缯帛。<a id="a-1U"></a>为灌顶法系于我顶。<a id="a-1V"></a>若我应统正法王位。<a id="a-1W"></a>必有天妙缯帛而为系顶。<a id="a-1X"></a>乃至其后自然天降殊妙缯帛。<a id="a-1Y"></a>为灌顶事统轮王位。<a id="a-1Z"></a>即有七宝随时出现。<a id="a-1a"></a>所谓轮宝。<a id="a-1b"></a>象宝。<a id="a-1c"></a>马宝。<a id="a-1d"></a>摩尼珠宝。<a id="a-1e"></a>玉女宝。<a id="a-1f"></a>主藏神宝。<a id="a-1g"></a>主兵神宝。<a id="a-1h"></a>如是七宝皆悉具足及有千子最上色相。<a id="a-1i"></a>勇猛无畏能伏他军。<a id="a-1j"></a>彼时有城亦号广严。<a id="a-1k"></a>城中周匝皆有稠密树林人所爱乐。<a id="a-1l"></a>于其林中有五百仙人。<a id="a-1m"></a>栖止修习五神通定。<a id="a-1n"></a>是时林间多诸飞鸟鹭[斯/鳥]等类。<a id="a-1o"></a>鸣噪喧烦妨所修定。<a id="a-1p"></a>中一仙人名曰丑面。<a id="a-1q"></a>生恚怒心。<a id="a-1r"></a>即以咒句咒。<a id="a-1s"></a>鹭[斯/鳥]群悉折其羽。<a id="a-1t"></a>是时折羽鹭[斯/鳥]循地徐进。<a id="a-1u"></a>咸诣顶生王门。<a id="a-1v"></a>王方出行适观门左。<a id="a-1w"></a>乃问近臣言。<a id="a-1x"></a>何故此鹭[斯/鳥]群咸聚门侧。<a id="a-1y"></a>近臣答言。<a id="a-1z"></a>天子群鸟栖林噪惊禅定。<a id="a-20"></a>仙人恚怒咒折其羽。<a id="a-21"></a>循地而来聚于王门。<a id="a-22"></a>王言。<a id="a-23"></a>此等仙人。<a id="a-24"></a>何故于众生中心无悲愍。<a id="a-25"></a>今宜敕遣彼等仙众速离我境。<a id="a-26"></a>臣佐奉命于仙人所。<a id="a-27"></a>具宣王敕。<a id="a-28"></a>时诸仙众即起是念。<a id="a-29"></a>今此大王统四大洲最极自在。<a id="a-2A"></a>我宜从命往须弥山侧栖止林间。</p>
  <p id="a2B">尔时顶生王渐次思惟观察。<a id="a-2C"></a>称量人间所宜种种事业。<a id="a-2D"></a>随所思惟观察。<a id="a-2E"></a>称量已。<a id="a-2F"></a>各各发起人间所有种类事业。<a id="a-2G"></a>其王出行初见人间耕植田里。<a id="a-2H"></a>见已乃问诸侍臣言。<a id="a-2I"></a>此人所作名为何等。<a id="a-2J"></a>臣白王言。<a id="a-2K"></a>天子。<a id="a-2L"></a>此人耕耨其田植诸种子。<a id="a-2M"></a>随所滋长而为活命。<a id="a-2N"></a>王言。<a id="a-2O"></a>我为圣王。<a id="a-2P"></a>何假人间耕植滋养。<a id="a-2Q"></a>自有天中种子生成。<a id="a-2R"></a>彼顶生王才言念时。<a id="a-2S"></a>有二十七类种子自天而降。<a id="a-2T"></a>其王即问诸人众言。<a id="a-2U"></a>此由何人福力所致。<a id="a-2V"></a>人众答言。<a id="a-2W"></a>此由天子福力亦兼我等。</p>
  <p id="a2X">复次彼王渐行。<a id="a-2Y"></a>又见农人种莳氎衣种子。<a id="a-2Z"></a>见已乃问诸近臣言。<a id="a-2a"></a>此人所作名为何等。<a id="a-2b"></a>臣白王言。<a id="a-2c"></a>天子。<a id="a-2d"></a>此人种莳[疊*毛]华树种结实。<a id="a-2e"></a>取绵可成[疊*毛]衣。<a id="a-2f"></a>王言。<a id="a-2g"></a>我为圣王。<a id="a-2h"></a>何假人间植[疊*毛]衣种。<a id="a-2i"></a>自有天中妙[疊*毛]种子。<a id="a-2j"></a>才言念时妙[疊*毛]衣种自天而降。<a id="a-2k"></a>其王即问诸人众言。<a id="a-2l"></a>此由何人福力所致。<a id="a-2m"></a>人众答言。<a id="a-2n"></a>此由天子福力亦兼我等。</p>
  <p id="a2o">复次彼王渐行。<a id="a-2p"></a>又见农人纺氎衣线。<a id="a-2q"></a>见已乃问诸近臣言。<a id="a-2r"></a>此人所作名为何等。<a id="a-2s"></a>臣白王言天子。<a id="a-2t"></a>此人取绵纺线将成[疊*毛]叚。<a id="a-2u"></a>王言。<a id="a-2v"></a>我为圣王。<a id="a-2w"></a>何假人间如是造作。<a id="a-2x"></a>自有天中妙[疊*毛]所用。<a id="a-2y"></a>才言念时妙[疊*毛]衣缘自天而降。<a id="a-2z"></a>其王即问诸人众言。<a id="a-30"></a>此由何人福力所致。<a id="a-31"></a>诸人众言。<a id="a-32"></a>此由天子福力亦兼我等。</p>
  <p id="a33">腹次彼王渐行。<a id="a-34"></a>又见农人次第织氎衣段见已乃问诸近臣言。<a id="a-35"></a>此人所作名为何等。<a id="a-36"></a>臣白王言。<a id="a-37"></a>天子。<a id="a-38"></a>此人布设机杼织[疊*毛]衣段。<a id="a-39"></a>王言。<a id="a-3A"></a>我为圣王。<a id="a-3B"></a>何假人间[疊*毛]衣被身。<a id="a-3C"></a>自有天中妙[疊*毛]衣饰。<a id="a-3D"></a>才言念时上妙[疊*毛]衣自天而降。<a id="a-3E"></a>其王即问诸人众言。<a id="a-3F"></a>此由何人福力所致。<a id="a-3G"></a>诸人众言。<a id="a-3H"></a>此由天子福力亦兼我等。</p>
  <p id="a3I">尔时顶生王见是事已。<a id="a-3J"></a>乃起思念我之福力。<a id="a-3K"></a>今于此间未能显发。<a id="a-3L"></a>我已统治须弥山南外大海中此赡部洲。<a id="a-3M"></a>其内广阔外如车形。<a id="a-3N"></a>人民炽盛安隐丰乐。<a id="a-3O"></a>又复国土城邑严丽。<a id="a-3P"></a>所居人众妙色可观。<a id="a-3Q"></a>我有七宝所谓轮宝。<a id="a-3R"></a>象宝。<a id="a-3S"></a>马宝。<a id="a-3T"></a>摩尼珠宝。<a id="a-3U"></a>玉女宝。<a id="a-3V"></a>主藏神宝。<a id="a-3W"></a>主兵神宝如是七宝皆悉具足。<a id="a-3X"></a>及有千子最上色相。<a id="a-3Y"></a>勇猛无畏能伏他军。<a id="a-3Z"></a>若我有胜力者快哉。<a id="a-3a"></a>今时愿我宫中雨金钱七日。<a id="a-3b"></a>乃至不使一钱堕于宫外。<a id="a-3c"></a>王才念时。<a id="a-3d"></a>即于宫中天雨金钱数满七日。<a id="a-3e"></a>无一金钱堕于宫外。<a id="a-3f"></a>随其所作善根福力。<a id="a-3g"></a>神通威德自受福果。<a id="a-3h"></a>其王即问诸人众言。<a id="a-3i"></a>此由何人福力所致。<a id="a-3j"></a>诸人众言。<a id="a-3k"></a>天子福力。<a id="a-3l"></a>王言。<a id="a-3m"></a>如汝向说兼汝等力。<a id="a-3n"></a>何故今时天不雨金满赡部洲。<a id="a-3o"></a>使一切人民随所欲者。<a id="a-3p"></a>悉能取之。<a id="a-3q"></a>故知汝等宿因微鲜。<a id="a-3r"></a>佛言。<a id="a-3s"></a>大王。<a id="a-3t"></a>彼顶生王正法治世。<a id="a-3u"></a>又经六帝释灭。</p>
  <p id="a3v">复次顶生王谓导翼夜叉神祢舞迦言。<a id="a-3w"></a>何处别有大洲为我所统祢舞迦答言。<a id="a-3x"></a>天子。<a id="a-3y"></a>须弥山东外大海中。<a id="a-3z"></a>彼有大洲名曰胜身。<a id="a-40"></a>其内广阔外如半月。<a id="a-41"></a>人民炽盛安隐丰乐。<a id="a-42"></a>又复国土城邑严丽。<a id="a-43"></a>所居人众妙色可观。<a id="a-44"></a>王应往彼随宜化导。</p>
  <p id="a45">时顶生王即自思惟。<a id="a-46"></a>我已统治此赡部洲。<a id="a-47"></a>及有七宝千子围绕宫中。<a id="a-48"></a>又雨金钱七日。<a id="a-49"></a>我又复闻须弥山东外大海中有胜身洲。<a id="a-4A"></a>我今往彼而为化导。<a id="a-4B"></a>王才念时举身空中。<a id="a-4C"></a>与十八俱胝胜力兵众。<a id="a-4D"></a>及千子围绕七宝导从。<a id="a-4E"></a>刹那即到东胜身洲。<a id="a-4F"></a>大王。<a id="a-4G"></a>彼顶生王于其洲中。<a id="a-4H"></a>治化人民多百千岁。<a id="a-4I"></a>随彼众生各各所作福行善力。<a id="a-4J"></a>神通威德自受福果。<a id="a-4K"></a>如是又经六帝释灭。</p>
  <p id="a4L">复次顶生王谓导翼夜叉神祢舞迦言。<a id="a-4M"></a>何处别有大洲为我所统。<a id="a-4N"></a>祢舞迦答言。<a id="a-4O"></a>天子。<a id="a-4P"></a>须弥山西外大海中。<a id="a-4Q"></a>彼有大洲名曰牛货。<a id="a-4R"></a>内外周遍其相圆满。<a id="a-4S"></a>人民炽盛安隐丰乐。<a id="a-4T"></a>又复国土城邑严丽。<a id="a-4U"></a>所居人众妙色可观。<a id="a-4V"></a>王应往彼随宜化导。</p>
  <p id="a4W">时顶生王即自思惟。<a id="a-4X"></a>我已统治彼赡部洲。<a id="a-4Y"></a>七宝千子及雨金钱。<a id="a-4Z"></a>我复至此东胜身洲。<a id="a-4a"></a>治化人民多百千岁。<a id="a-4b"></a>今又复闻须弥山西外大海中有牛货洲。<a id="a-4c"></a>我今往彼而为化导。<a id="a-4d"></a>王才念时举身空中与十八俱胝胜力兵众。<a id="a-4e"></a>及千子围绕七宝导从。<a id="a-4f"></a>刹那即到西牛货洲。<a id="a-4g"></a>大王。<a id="a-4h"></a>彼顶生王于其洲中。<a id="a-4i"></a>治化人民多百千岁。<a id="a-4j"></a>随彼众生各各所作福行善力。<a id="a-4k"></a>神通威德自受福果。<a id="a-4l"></a>如是又经六帝释灭。</p>
  <p id="a4m">复次顶生王谓导翼夜叉神祢舞迦言。<a id="a-4n"></a>何处别有大洲为我所统。<a id="a-4o"></a>祢舞迦答言。<a id="a-4p"></a>天子。<a id="a-4q"></a>须弥山北外大海中。<a id="a-4r"></a>彼有大洲名曰俱卢。<a id="a-4s"></a>内外周遍其相四方。<a id="a-4t"></a>人民炽盛安隐丰乐。<a id="a-4u"></a>又复国土城邑严丽。<a id="a-4v"></a>所居人众妙色可观。<a id="a-4w"></a>又彼洲人无我系着无所摄属。<a id="a-4x"></a>王应往彼随宜化导。</p>
  <p id="a4y">时顶生王即自思惟。<a id="a-4z"></a>我已统治彼赡部洲。<a id="a-50"></a>七宝千子及雨金钱。<a id="a-51"></a>又往东胜身洲。<a id="a-52"></a>而复至此西牛货洲。<a id="a-53"></a>治化人民多百千岁。<a id="a-54"></a>今又复闻须弥山北外。<a id="a-55"></a>大海中有俱卢洲。<a id="a-56"></a>我今往彼而为化导。<a id="a-57"></a>王才念时举身空中。<a id="a-58"></a>与十八俱胝胜力兵众。<a id="a-59"></a>及千子围绕七宝导从。<a id="a-5A"></a>往诣北俱卢洲刹那即到须弥山侧。<a id="a-5B"></a>其王遥见彼地白色。<a id="a-5C"></a>见已即问夜叉神祢舞迦言。<a id="a-5D"></a>今此方处何故地白。<a id="a-5E"></a>祢舞迦答言。<a id="a-5F"></a>天子。<a id="a-5G"></a>此是北俱卢洲人所食香稻。<a id="a-5H"></a>其状白色香味具足。<a id="a-5I"></a>不假耕植自然而生。<a id="a-5J"></a>稻长四指无芒无秕。<a id="a-5K"></a>清净洁白依时成熟。<a id="a-5L"></a>彼洲人民不施其力取以食之。<a id="a-5M"></a>王今往彼亦取香稻而为其食。<a id="a-5N"></a>时王闻已谓臣佐言。<a id="a-5O"></a>汝等见此地白色不。<a id="a-5P"></a>臣白王言。<a id="a-5Q"></a>唯然已见王言此是北俱卢洲人所食香稻。<a id="a-5R"></a>其状白色香味具足。<a id="a-5S"></a>不假耕植自然而生。<a id="a-5T"></a>稻长四指无芒无秕。<a id="a-5U"></a>清净洁白依时成熟。<a id="a-5V"></a>彼洲人民不施其力取以食之。<a id="a-5W"></a>汝等往彼亦取香稻而为其食。</p>
  <p id="a5X">时顶生王又于须弥山北。<a id="a-5Y"></a>遥见众庄严树。<a id="a-5Z"></a>圆无缺减殊妙可观。<a id="a-5a"></a>即问祢舞迦言。<a id="a-5b"></a>此是何等众庄严树。<a id="a-5c"></a>祢舞迦答言。<a id="a-5d"></a>天子。<a id="a-5e"></a>此是北俱卢洲人民所有四种劫波衣树。<a id="a-5f"></a>谓青黄赤白。<a id="a-5g"></a>其树所出四色妙衣。<a id="a-5h"></a>彼洲人民若男若女须其衣者。<a id="a-5i"></a>才起心时即彼树枝。<a id="a-5j"></a>自然低垂恣其所取。<a id="a-5k"></a>王今往彼亦被其衣。</p>
  <p id="a5l">时王闻已谓臣佐言。<a id="a-5m"></a>汝等见此众庄严树圆无缺减不。<a id="a-5n"></a>臣白王言。<a id="a-5o"></a>唯然已见。<a id="a-5p"></a>王言。<a id="a-5q"></a>此是北俱卢洲人民所有四种劫波衣树。<a id="a-5r"></a>谓青黄赤白。<a id="a-5s"></a>其树所出四色妙衣。<a id="a-5t"></a>彼洲人民若男若女思其衣者。<a id="a-5u"></a>才起心时即彼树枝。<a id="a-5v"></a>自然低垂恣其所取。<a id="a-5w"></a>汝等往彼亦被其衣。<a id="a-5x"></a>大王。<a id="a-5y"></a>彼顶生王于北俱卢洲治化人民多百千岁。<a id="a-5z"></a>随彼众生各各所作福行善力。<a id="a-60"></a>神通威德自受福果。<a id="a-61"></a>如是又经六帝释灭。</p>
  <p id="a62">复次顶生王谓导翼夜叉神祢舞迦言。<a id="a-63"></a>别有方处为我统不。<a id="a-64"></a>祢舞迦答言。<a id="a-65"></a>天子。<a id="a-66"></a>无别方处为王所统。<a id="a-67"></a>有三十三天长寿色相多诸快乐。<a id="a-68"></a>高广楼阁久固安居。<a id="a-69"></a>快哉天子宜往观瞩。</p>
  <p id="a6A">时顶生王即自思惟。<a id="a-6B"></a>我已统治彼赡部洲。<a id="a-6C"></a>七宝千子及雨金钱。<a id="a-6D"></a>又往东胜身洲西牛货洲。<a id="a-6E"></a>今又至此北俱卢洲。<a id="a-6F"></a>复闻有彼三十三天。<a id="a-6G"></a>长寿色相多诸快乐。<a id="a-6H"></a>高广楼阁久固安居。<a id="a-6I"></a>我今宜应往彼观瞩。<a id="a-6J"></a>王才念时举身空中与十八俱胝胜力兵众。<a id="a-6K"></a>及千子围绕七宝导从。<a id="a-6L"></a>往须弥山外七重金山。<a id="a-6M"></a>其王初至儞民达啰山其山严丽殊妙可观。<a id="a-6N"></a>纯金所成。<a id="a-6O"></a>彼有四大王天诸天子众往复其间。<a id="a-6P"></a>王以胜力兵众于彼化导。<a id="a-6Q"></a>又经六帝释灭。</p>
  <p id="a6R">次至尾那[惺-生+土]计山。<a id="a-6S"></a>其山严丽殊妙可观。<a id="a-6T"></a>纯金所成。<a id="a-6U"></a>彼有四大王天诸天子众往复其间。<a id="a-6V"></a>王以胜力兵众于彼化导。<a id="a-6W"></a>又经六帝释灭。<a id="a-6X"></a>次至马耳山。<a id="a-6Y"></a>其山严丽殊妙可观。<a id="a-6Z"></a>纯金所成。<a id="a-6a"></a>彼有四大王天诸天子众往复其间。<a id="a-6b"></a>王以胜力兵众于彼化导。<a id="a-6c"></a>又经六帝释灭。<a id="a-6d"></a>次至善见山。<a id="a-6e"></a>其山严丽殊妙可观。<a id="a-6f"></a>纯金所成。<a id="a-6g"></a>彼有四大王天诸天子众往复其间。<a id="a-6h"></a>王以胜力兵众于彼化导。<a id="a-6i"></a>又经六帝释灭。<a id="a-6j"></a>次至佉祢啰迦山。<a id="a-6k"></a>其山严丽殊妙可观。<a id="a-6l"></a>纯金所成。<a id="a-6m"></a>彼有四大王天诸天子众往复其间。<a id="a-6n"></a>王以胜力兵众于彼化导。<a id="a-6o"></a>又经六帝释灭。<a id="a-6p"></a>次至持轴山。<a id="a-6q"></a>其山严丽殊妙可观纯金所成。<a id="a-6r"></a>彼有四大王天诸天子众往复其间。<a id="a-6s"></a>王以胜力兵众于彼化导。<a id="a-6t"></a>又经六帝释灭。</p>
 </body>
</html>