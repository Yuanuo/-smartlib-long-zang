<!doctype html>
<html id="z3IBUhaha" data-ver="291">
 <head>
  <meta charset="utf-8">
  <meta author="施护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说顶生王因缘经卷第四</h1>
  <p id="a2">复次粗坚园南二十由旬有粗坚地。<a id="a-3"></a>纵广正等二百五十由旬。<a id="a-4"></a>周匝千由旬。<a id="a-5"></a>有百一种采绘严饰清净柔软。<a id="a-6"></a>其地中间有四宝台间错庄严。<a id="a-7"></a>天曼陀罗华散布其地。<a id="a-8"></a>道路长二十由旬。<a id="a-9"></a>阔半由旬清净严饰。<a id="a-A"></a>华果树林衣服音乐庄严等树一一具足。<a id="a-B"></a>亦有舆辇随思即至受诸快乐。<a id="a-C"></a>彼有天仙修习梵行。<a id="a-D"></a>复次善见城西二十由旬。<a id="a-E"></a>有园名杂种。<a id="a-F"></a>纵广正等二百五十由旬。<a id="a-G"></a>周匝千由旬。<a id="a-H"></a>内外严丽殊妙可观。<a id="a-I"></a>园有金墙高一由旬。<a id="a-J"></a>金墙之上有四女墙。<a id="a-K"></a>金银琉璃颇胝迦成。<a id="a-L"></a>复有重墙通往来道亦四宝作。<a id="a-M"></a>其园中地有百一种采绘严饰。<a id="a-N"></a>又复柔软如兜罗緜及如妙氎。<a id="a-O"></a>下足随陷举足随起。<a id="a-P"></a>有天曼陀罗华散布其地深可膝量。<a id="a-Q"></a>香风时来吹去萎华更雨新者。<a id="a-R"></a>杂种园中有大池沼。<a id="a-S"></a>纵广正等五十由旬。<a id="a-T"></a>周匝二百由旬。<a id="a-U"></a>金银琉璃颇胝迦等以布其底。<a id="a-V"></a>池之四面有四梯陛。<a id="a-W"></a>金银琉璃颇胝迦成。<a id="a-X"></a>彼池沼中有四宝台。<a id="a-Y"></a>金银琉璃颇胝迦等间错庄严。<a id="a-Z"></a>若金为台即银为柱及以梁栋。<a id="a-a"></a>若银为台即金为柱及以梁栋。<a id="a-b"></a>若琉璃为台即颇胝迦为柱及以梁栋。<a id="a-c"></a>若颇胝迦为台即琉璃为柱及以梁栋。<a id="a-d"></a>清凉甘美水满池中。<a id="a-e"></a>优钵罗华钵讷摩华。<a id="a-f"></a>俱母陀华奔拏利迦华等遍覆其内。<a id="a-g"></a>复有种种水鸟游戏池中出妙音声。<a id="a-h"></a>谓高远声。<a id="a-i"></a>悦意声。<a id="a-j"></a>美妙声等。<a id="a-k"></a>复有种种华树果树。<a id="a-l"></a>直生端立圆无缺减。<a id="a-m"></a>如结鬘师取以妙线妙巧安布盘结成鬘。<a id="a-n"></a>华果树林亦复如是。<a id="a-o"></a>彼树复有种种飞鸟游。<a id="a-p"></a>止其上。<a id="a-q"></a>出妙音声。<a id="a-r"></a>触处皆有青黄赤白四色劫波衣树。<a id="a-s"></a>其树所出四色妙衣。<a id="a-t"></a>又有种种妙音乐树。<a id="a-u"></a>所谓箫笛琴箜篌等。<a id="a-v"></a>又有种种妙庄严树。<a id="a-w"></a>彼树所出手钏足环。<a id="a-x"></a>及身庄严妙好之具。<a id="a-y"></a>又有四色苏陀味食。<a id="a-z"></a>谓青黄赤白。<a id="a-10"></a>若彼天男及天女等随所思者。<a id="a-11"></a>才起心时而皆自至。<a id="a-12"></a>又有四种所饮之浆。<a id="a-13"></a>谓末度浆。<a id="a-14"></a>摩达网浆。<a id="a-15"></a>迦谭末梨浆。<a id="a-16"></a>播曩浆等。<a id="a-17"></a>复有种种殊妙庄严殿堂楼阁。<a id="a-18"></a>诸天女等或处其中安隐而坐。<a id="a-19"></a>或观视游行。<a id="a-1A"></a>悉有种种舆辇服用庄严之具。<a id="a-1B"></a>天女骈隘击鼓奏歌。<a id="a-1C"></a>爇众名香丰诸饮食。<a id="a-1D"></a>而彼天众与诸眷属嬉戏娱乐。<a id="a-1E"></a>随自福力受斯胜果。<a id="a-1F"></a>园中道路长二十由旬。<a id="a-1G"></a>阔半由旬。<a id="a-1H"></a>清净严饰金沙布地。<a id="a-1I"></a>触处遍洒旃檀香水。<a id="a-1J"></a>金绳交络垂金铃铎。<a id="a-1K"></a>道路左右亦有种种华果树林。<a id="a-1L"></a>飞鸟游戏出妙音声。<a id="a-1M"></a>亦有四色劫波衣树及音乐树庄严树等。<a id="a-1N"></a>复有四种庄严舆辇谓象乘。<a id="a-1O"></a>马乘。<a id="a-1P"></a>车乘。<a id="a-1Q"></a>宝舆。<a id="a-1R"></a>若彼天男及天女等。<a id="a-1S"></a>思其乘驭往游戏者。<a id="a-1T"></a>才起心时随思即至。<a id="a-1U"></a>乘已游行受诸快乐。<a id="a-1V"></a>此园何故名为杂种。<a id="a-1W"></a>谓此园中所有池沼华果树林。<a id="a-1X"></a>衣服严具及天女等种种杂故。<a id="a-1Y"></a>又此园中诸天子众。<a id="a-1Z"></a>以杂种类嬉戏娱乐。<a id="a-1a"></a>由是缘故名杂种园。<a id="a-1b"></a>复次杂种园西二十由旬。<a id="a-1c"></a>有杂种地纵广正等二百五十由旬。<a id="a-1d"></a>周匝千由旬。<a id="a-1e"></a>有百一种采绘严饰清净柔软。<a id="a-1f"></a>其地中间有四宝台间错庄严。<a id="a-1g"></a>天曼陀罗华散布其地。<a id="a-1h"></a>道路长二十由旬。<a id="a-1i"></a>阔半由旬。<a id="a-1j"></a>清净严饰。<a id="a-1k"></a>华果树林衣服音乐庄严等树一一具足。<a id="a-1l"></a>亦有舆辇随思即至受诸快乐。<a id="a-1m"></a>彼有天仙修习梵行。<a id="a-1n"></a>复次善见城北二十由旬。<a id="a-1o"></a>有园名欢喜。<a id="a-1p"></a>纵广正等二百五十由旬。<a id="a-1q"></a>周匝千由旬。<a id="a-1r"></a>内外严丽殊妙可观。<a id="a-1s"></a>园有金墙高一由旬。<a id="a-1t"></a>金墙之上有四女墙。<a id="a-1u"></a>金银琉璃颇胝迦成。<a id="a-1v"></a>复有重墙通往来道亦四宝作。<a id="a-1w"></a>其园中地有百一种采绘严饰。<a id="a-1x"></a>又复柔软如兜罗緜及如妙[疊*毛]。<a id="a-1y"></a>下足随陷举足随起。<a id="a-1z"></a>有天曼陀罗华散布其地深可膝量。<a id="a-20"></a>香风时来吹去萎华更雨新者。<a id="a-21"></a>欢喜园中有大池沼。<a id="a-22"></a>纵广正等五十由旬。<a id="a-23"></a>周匝二百由旬。<a id="a-24"></a>金银琉璃颇胝迦等以布其底。<a id="a-25"></a>池之四面有四梯陛。<a id="a-26"></a>金银琉璃颇胝迦成。<a id="a-27"></a>彼池沼中有四宝台。<a id="a-28"></a>金银琉璃颇胝迦等间错庄严。<a id="a-29"></a>若金为台即银为柱及以梁栋。<a id="a-2A"></a>若银为台即金为柱及以梁栋。<a id="a-2B"></a>若琉璃为台即颇胝迦为柱及以梁栋。<a id="a-2C"></a>若颇胝迦为台即琉璃为柱及以梁栋。<a id="a-2D"></a>清凉甘美水满池中。<a id="a-2E"></a>优钵罗华钵讷摩华。<a id="a-2F"></a>俱母陀华奔拏利迦华等遍覆其内。<a id="a-2G"></a>复有种种水鸟游戏池中出妙音声。<a id="a-2H"></a>谓高远声。<a id="a-2I"></a>悦意声。<a id="a-2J"></a>美妙声等。<a id="a-2K"></a>复有种种华树果树。<a id="a-2L"></a>直生端立圆无缺减。<a id="a-2M"></a>如结鬘师取以妙线妙巧安布盘结成鬘。<a id="a-2N"></a>华果树林亦复如是。<a id="a-2O"></a>彼树复有种种飞鸟。<a id="a-2P"></a>游止其上出妙音声。<a id="a-2Q"></a>触处皆有青黄赤白四色劫波衣树。<a id="a-2R"></a>其树所出四色妙衣。<a id="a-2S"></a>又有种种妙音乐树。<a id="a-2T"></a>所谓箫笛琴箜篌等。<a id="a-2U"></a>又有种种妙庄严树彼树所出手钏足环。<a id="a-2V"></a>及身庄严妙好之具。<a id="a-2W"></a>又有四色苏陀味食。<a id="a-2X"></a>谓青黄赤白。<a id="a-2Y"></a>若彼天男及天女等随所思者。<a id="a-2Z"></a>才起心时而皆自至。<a id="a-2a"></a>又有四种所饮之浆。<a id="a-2b"></a>谓末度浆。<a id="a-2c"></a>摩达网浆。<a id="a-2d"></a>迦谭末梨浆。<a id="a-2e"></a>播曩浆等。<a id="a-2f"></a>复有种种殊妙庄严殿堂楼阁。<a id="a-2g"></a>诸天女等或处其中安隐而坐。<a id="a-2h"></a>或观视游行。<a id="a-2i"></a>悉有种种舆辇服用庄严之具。<a id="a-2j"></a>天女骈隘击鼓奏歌。<a id="a-2k"></a>爇众名香丰诸饮食。<a id="a-2l"></a>而彼天众与诸眷属嬉戏娱乐。<a id="a-2m"></a>随自福力受斯胜果。<a id="a-2n"></a>园中道路长二十由旬。<a id="a-2o"></a>阔半由旬。<a id="a-2p"></a>清净严饰金沙布地。<a id="a-2q"></a>触处遍洒旃檀香水。<a id="a-2r"></a>金绳交络垂金铃铎。<a id="a-2s"></a>道路左右亦有种种华果树林。<a id="a-2t"></a>飞鸟游戏出妙音声。<a id="a-2u"></a>亦有四色劫波衣树及音乐树庄严树等。<a id="a-2v"></a>复有四种庄严舆辇。<a id="a-2w"></a>谓象乘。<a id="a-2x"></a>马乘。<a id="a-2y"></a>车乘。<a id="a-2z"></a>宝舆。<a id="a-30"></a>若彼天男及天女等。<a id="a-31"></a>思其乘驭往游戏者。<a id="a-32"></a>才起心时随思即至。<a id="a-33"></a>乘已游行受诸快乐。<a id="a-34"></a>此园何故名为欢喜。<a id="a-35"></a>谓此园中所有池沼华果树林衣服严具。<a id="a-36"></a>及天女等彼诸天众随所受用嬉戏娱乐。<a id="a-37"></a>随自福力心生适悦欢喜快乐。<a id="a-38"></a>以是缘故名欢喜园。</p>
  <p id="a39">复次欢喜园北二十由旬有欢喜地。<a id="a-3A"></a>纵广正等二百五十由旬。<a id="a-3B"></a>周匝千由旬。<a id="a-3C"></a>有百一种采绘严饰清净柔软。<a id="a-3D"></a>其地中间有四宝台间错庄严。<a id="a-3E"></a>天曼陀罗华散布其地。<a id="a-3F"></a>道路长二十由旬。<a id="a-3G"></a>阔半由旬。<a id="a-3H"></a>清净严饰。<a id="a-3I"></a>华果树林衣服音乐庄严等树一一具足。<a id="a-3J"></a>亦有舆辇随思即至受诸快乐。<a id="a-3K"></a>彼有天仙修习梵行。<a id="a-3L"></a>复次善见天城东北有树。<a id="a-3M"></a>名波利质多罗俱毗陀罗。<a id="a-3N"></a>其树盘根五十由旬。<a id="a-3O"></a>一一树枝出五十由旬。<a id="a-3P"></a>彼第一枝东出五十由旬。<a id="a-3Q"></a>第二枝南出五十由旬。<a id="a-3R"></a>第三枝西出五十由旬。<a id="a-3S"></a>第四枝北出五十由旬。<a id="a-3T"></a>中枝上出高耸虚空五十由旬。<a id="a-3U"></a>其树高一百五十由旬。<a id="a-3V"></a>径五十由旬。<a id="a-3W"></a>周匝三百由旬。<a id="a-3X"></a>妙香顺风闻百由旬。<a id="a-3Y"></a>逆风五十由旬。<a id="a-3Z"></a>色光明照八十由旬。<a id="a-3a"></a>枝叶华果开落依时。<a id="a-3b"></a>所有三十三天众。<a id="a-3c"></a>若见此树半努钵罗输时心生欢喜。<a id="a-3d"></a>彼诸天众游行戏乐。</p>
  <p id="a3e">其树非久又见尸兰拏钵罗输。<a id="a-3f"></a>彼诸天众心生欢喜游行戏乐。</p>
  <p id="a3g">其树非久又见惹罗迦惹睹。<a id="a-3h"></a>彼诸天众心生欢喜游行戏乐。</p>
  <p id="a3i">其树非久又见啰迦惹睹。<a id="a-3j"></a>彼诸天众心生欢喜。<a id="a-3k"></a>游行戏乐。</p>
  <p id="a3l">其树非久。<a id="a-3m"></a>又见骨砧摩罗迦惹睹。<a id="a-3n"></a>彼诸天众心生欢喜游行戏乐。</p>
  <p id="a3o">其树非久。<a id="a-3p"></a>又见迦迦写葛惹睹。<a id="a-3q"></a>彼诸天众心生欢喜游行戏乐。</p>
  <p id="a3r">其树非久。<a id="a-3s"></a>又见芳盛普遍开敷。<a id="a-3t"></a>彼诸天众见是波利质多罗俱毗陀罗树。<a id="a-3u"></a>遍开敷已心生欢喜。<a id="a-3v"></a>夏四月中于其树下五欲娱乐嬉戏自在。<a id="a-3w"></a>随自福力受斯胜果。</p>
  <p id="a3x">佛言。<a id="a-3y"></a>大王福威力故。<a id="a-3z"></a>彼三十三天中波利质多罗俱毗陀罗树胜异如是。<a id="a-40"></a>复次三十三天波利质多罗俱毗陀罗树下有杂饰地。<a id="a-41"></a>纵广正等五十由旬。<a id="a-42"></a>周匝二百由旬殊丽可观。<a id="a-43"></a>有百一种采绘严饰。<a id="a-44"></a>清净柔软如兜罗緜及如妙氎。<a id="a-45"></a>下足随陷举足随起。<a id="a-46"></a>天曼陀罗华散布其地。<a id="a-47"></a>香风时来吹去萎华更雨新者。<a id="a-48"></a>其中布以纯金所成最胜贤座。<a id="a-49"></a>帝释天主处于座上。<a id="a-4A"></a>彼三十三天诸天子众。<a id="a-4B"></a>夏四月中游止其间。<a id="a-4C"></a>五欲娱乐嬉戏自在。</p>
  <p id="a4D">又复杂饰柔软周匝于地。<a id="a-4E"></a>复有种种华树果树。<a id="a-4F"></a>直生端立圆无缺减。<a id="a-4G"></a>如结鬘师取以妙线妙巧安布盘结成鬘。<a id="a-4H"></a>华果树林亦复如是。<a id="a-4I"></a>有众飞鸟游止其上出妙音声。<a id="a-4J"></a>又有四色劫波衣树。<a id="a-4K"></a>其树所出四色妙衣。<a id="a-4L"></a>又有种种妙音乐树。<a id="a-4M"></a>所谓箫笛琴箜篌等。<a id="a-4N"></a>又有种种妙庄严树。<a id="a-4O"></a>彼树所出手钏足环。<a id="a-4P"></a>及身庄严妙好之具。<a id="a-4Q"></a>又有四色苏陀味食。<a id="a-4R"></a>谓青黄赤白。<a id="a-4S"></a>若彼天男及天女等随所思者而皆自至。<a id="a-4T"></a>又有四种所饮之浆。<a id="a-4U"></a>谓末度浆。<a id="a-4V"></a>摩达网浆。<a id="a-4W"></a>迦谭末梨浆。<a id="a-4X"></a>播曩浆等。<a id="a-4Y"></a>复有种种殊妙庄严殿堂楼阁。<a id="a-4Z"></a>诸天女等或处其中安隐而坐。<a id="a-4a"></a>或观视游行。<a id="a-4b"></a>悉有种种舆辇服用庄严之具。<a id="a-4c"></a>天女骈隘击鼓奏歌。<a id="a-4d"></a>爇众名香丰诸饮食。<a id="a-4e"></a>而彼天众与诸眷属夏四月中。<a id="a-4f"></a>五欲娱乐嬉戏自在。<a id="a-4g"></a>随自福力受斯胜果。</p>
 </body>
</html>