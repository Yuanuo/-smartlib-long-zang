<!doctype html>
<html id="z3IBUhYhZ" data-ver="392">
 <head>
  <meta charset="utf-8">
  <meta author="施护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说顶生王因缘经卷第三</h1>
  <p id="a2">复次大王。<a id="a-3"></a>其上即是三十三天所居之处。<a id="a-4"></a>彼有龙王住于水际。<a id="a-5"></a>所谓难陀龙王。<a id="a-6"></a>乌波难陀龙王。<a id="a-7"></a>阿说多哩龙王。<a id="a-8"></a>母唧邻那龙王。<a id="a-9"></a>摩那斯龙王。<a id="a-A"></a>伊罗钵怛罗龙王等。<a id="a-B"></a>住寿经劫护持世间力无能敌。<a id="a-C"></a>是诸龙王与坚首天持鬘天常骄天四大王天。<a id="a-D"></a>同为守护三十三天。<a id="a-E"></a>若阿修罗来斗战时。<a id="a-F"></a>即各对敌及为震警。</p>
  <p id="aG">尔时顶生王将复前进。<a id="a-H"></a>为诸龙王遮止导翼兵众。<a id="a-I"></a>王乃问言。<a id="a-J"></a>何不进邪。<a id="a-K"></a>时主兵神答言。<a id="a-L"></a>天子。<a id="a-M"></a>此是龙王遮止兵众。<a id="a-N"></a>王言。<a id="a-O"></a>而龙王者傍生之类非我所敌。<a id="a-P"></a>今悉驱令为我导翼。<a id="a-Q"></a>言已诸龙即导王前至坚首天王所。<a id="a-R"></a>彼天王问言。<a id="a-S"></a>汝等何故奔驰来此。<a id="a-T"></a>诸龙答言。<a id="a-U"></a>人间有王名曰顶生。<a id="a-V"></a>彼将至此故我导前。<a id="a-W"></a>时坚首天王即复遮止不令前进。<a id="a-X"></a>王乃问言。<a id="a-Y"></a>何不进邪。<a id="a-Z"></a>主兵神答言。<a id="a-a"></a>天子。<a id="a-b"></a>此有坚首天王遮止兵众。<a id="a-c"></a>王言。<a id="a-d"></a>此坚首天亦使为我导翼之者。<a id="a-e"></a>言已彼天即导王前至持鬘天王所。<a id="a-f"></a>彼天王问言。<a id="a-g"></a>汝今何故奔驰来此。<a id="a-h"></a>天王答言。<a id="a-i"></a>人间有王名曰顶生。<a id="a-j"></a>彼将至此故我导前。<a id="a-k"></a>时持鬘天王即复遮止不令前进。<a id="a-l"></a>王乃问言。<a id="a-m"></a>何不进邪。<a id="a-n"></a>主兵神答言。<a id="a-o"></a>天子。<a id="a-p"></a>此有持鬘天王遮止兵众。<a id="a-q"></a>王言。<a id="a-r"></a>此持鬘天亦使为我导翼之者。<a id="a-s"></a>言已彼天即导王前至常骄天王所。<a id="a-t"></a>彼天王问言。<a id="a-u"></a>汝今何故奔驰来此。<a id="a-v"></a>天王答言。<a id="a-w"></a>人间有王名曰顶生。<a id="a-x"></a>彼将至此故我导前。<a id="a-y"></a>时常骄天王即复遮止不令前进。<a id="a-z"></a>王乃问言何不进邪。<a id="a-10"></a>主兵神答言。<a id="a-11"></a>天子。<a id="a-12"></a>此有常骄天王遮止兵众。<a id="a-13"></a>王言。<a id="a-14"></a>此常骄天亦使为我导翼之者。<a id="a-15"></a>言已彼天即导王。<a id="a-16"></a>前至四大天王所。<a id="a-17"></a>彼天王问言。<a id="a-18"></a>汝今何故奔驰来此。<a id="a-19"></a>天王答言。<a id="a-1A"></a>人间有王名曰顶生。<a id="a-1B"></a>彼将至此故我导前。<a id="a-1C"></a>尔时四大天王互相议曰。<a id="a-1D"></a>此人间王具大福德有大名称。<a id="a-1E"></a>我等岂能与相违背。<a id="a-1F"></a>言已俱诣帝释天主所具陈上事。<a id="a-1G"></a>时帝释天主言。<a id="a-1H"></a>此大福德有大名称。<a id="a-1I"></a>我亦不应与相违背。<a id="a-1J"></a>言已即持妙阏伽瓶前起承迎。</p>
  <p id="a1K">尔时顶生王遥见须弥山上树林蓊郁。<a id="a-1L"></a>其密如云耸直绀青色状殊丽。<a id="a-1M"></a>乃问导翼夜叉神祢舞迦言。<a id="a-1N"></a>前有树林斯名何等。<a id="a-1O"></a>祢舞迦答言。<a id="a-1P"></a>天子。<a id="a-1Q"></a>此是三十三天中。<a id="a-1R"></a>波利质多罗树及俱毗陀罗树等。<a id="a-1S"></a>彼诸天众夏四月中。<a id="a-1T"></a>于其树下五欲娱乐嬉戏自在。<a id="a-1U"></a>天子。<a id="a-1V"></a>今时往彼亦受斯乐。<a id="a-1W"></a>时王闻已谓诸臣佐言。<a id="a-1X"></a>汝等前见树林如云绀青不。<a id="a-1Y"></a>臣佐答言。<a id="a-1Z"></a>唯然已见。<a id="a-1a"></a>王言。<a id="a-1b"></a>此是三十三天中。<a id="a-1c"></a>波利质多罗树及俱毗陀罗树等。<a id="a-1d"></a>彼诸天众夏四月中。<a id="a-1e"></a>于其树下五欲娱乐嬉戏自在。<a id="a-1f"></a>汝等往彼亦受斯乐。<a id="a-1g"></a>时顶生王又复前进。<a id="a-1h"></a>见须弥山上白云高起聚若山峰。<a id="a-1i"></a>复问祢舞迦言。<a id="a-1j"></a>前有白云聚若高峰斯名何等。<a id="a-1k"></a>祢舞迦答言。<a id="a-1l"></a>天子。<a id="a-1m"></a>此是三十三天中善法之堂。<a id="a-1n"></a>彼天子众与四大天王常共集会。<a id="a-1o"></a>思惟观察称量世间。<a id="a-1p"></a>若天若人诸所有事。<a id="a-1q"></a>天子。<a id="a-1r"></a>今时宜应往彼。<a id="a-1s"></a>其王闻已谓诸臣佐言。<a id="a-1t"></a>汝等前见白云高起聚若山峰不。<a id="a-1u"></a>臣佐答言。<a id="a-1v"></a>唯然已见。<a id="a-1w"></a>王言。<a id="a-1x"></a>此是三十三天中善法之堂。<a id="a-1y"></a>彼天子众与四大天王常共集会。<a id="a-1z"></a>思惟观察称量世间。<a id="a-20"></a>若天若人诸所有事。<a id="a-21"></a>汝等今时宜应往彼。</p>
  <p id="a22">复次须弥山上三十三天中有善见城。<a id="a-23"></a>其城纵广正等二千五百由旬。<a id="a-24"></a>周匝十千由旬。<a id="a-25"></a>有七重城。<a id="a-26"></a>彼一一城高一由旬半。<a id="a-27"></a>纯金所成。<a id="a-28"></a>金城之上一一复有四种女墙。<a id="a-29"></a>金银琉璃颇胝迦成。<a id="a-2A"></a>复有重墙通往来道。<a id="a-2B"></a>亦四宝成。<a id="a-2C"></a>彼城中地有百一种采绘严饰。<a id="a-2D"></a>又复柔软如兜罗緜及如妙氎。<a id="a-2E"></a>下足随陷举足随起。<a id="a-2F"></a>有天曼陀罗华散布其地。<a id="a-2G"></a>深可膝量。<a id="a-2H"></a>香风时来吹去萎华更雨新者。<a id="a-2I"></a>彼善见城有一千一门。<a id="a-2J"></a>其一一门长二由旬半。<a id="a-2K"></a>阔半由旬。<a id="a-2L"></a>皆以牛头旃檀香木所成。<a id="a-2M"></a>彼一一门金银琉璃颇胝迦宝间错庄严。<a id="a-2N"></a>状如星象及半月相。<a id="a-2O"></a>又一一门各有五百青衣夜叉。<a id="a-2P"></a>身被甲胄而作守卫。<a id="a-2Q"></a>又能护持三十三天。<a id="a-2R"></a>诸天子众作诸善利。<a id="a-2S"></a>城中街衢长二百五十由旬。<a id="a-2T"></a>阔十二由旬。<a id="a-2U"></a>种种庄严金沙布地。<a id="a-2V"></a>触处遍洒旃檀香水。<a id="a-2W"></a>金绳交络垂金铃铎。<a id="a-2X"></a>以界道侧街衢左右。<a id="a-2Y"></a>复有种种清净池沼。<a id="a-2Z"></a>金银琉璃颇胝迦等以布其底。<a id="a-2a"></a>池之四面有四梯陛。<a id="a-2b"></a>金银琉璃颇胝迦成。<a id="a-2c"></a>彼池沼中有四宝台。<a id="a-2d"></a>金银琉璃颇胝迦等间错庄严。<a id="a-2e"></a>若金为台即银为柱及以梁栋。<a id="a-2f"></a>若银为台即金为柱及以梁栋。<a id="a-2g"></a>若琉璃为台即颇胝迦为柱及以梁栋。<a id="a-2h"></a>若颇胝迦为台即琉璃为柱及以梁栋。<a id="a-2i"></a>清凉甘美水满池中。<a id="a-2j"></a>优钵罗华钵讷摩华。<a id="a-2k"></a>俱母陀华奔拏利迦华等遍覆其内。<a id="a-2l"></a>复有种种水鸟游戏池中出妙音声。<a id="a-2m"></a>谓高远声。<a id="a-2n"></a>悦意声。<a id="a-2o"></a>美妙声等。<a id="a-2p"></a>复有种种华树果树。<a id="a-2q"></a>直生端立圆无缺减。<a id="a-2r"></a>如结鬘师取以妙线妙巧安布盘结成鬘。<a id="a-2s"></a>华果树林亦复如是。<a id="a-2t"></a>彼树复有种种飞鸟。<a id="a-2u"></a>游止其上出妙音声。<a id="a-2v"></a>又彼城中有青黄赤白四色劫波衣树。<a id="a-2w"></a>其树所出四色妙衣。<a id="a-2x"></a>若彼天男及天女等思其衣者。<a id="a-2y"></a>才起心时而自至手。<a id="a-2z"></a>又有种种妙音乐树。<a id="a-30"></a>所谓箫笛琴箜篌等。<a id="a-31"></a>若彼天男及天女等思音乐者。<a id="a-32"></a>才起心时其乐自鸣。<a id="a-33"></a>又有种种妙庄严树。<a id="a-34"></a>彼树所出手钏足环。<a id="a-35"></a>及身庄严妙好之具。<a id="a-36"></a>若彼天男及天女等。<a id="a-37"></a>思庄严具者。<a id="a-38"></a>才起心时而自至手。<a id="a-39"></a>又有四色苏陀味食。<a id="a-3A"></a>谓青黄赤白。<a id="a-3B"></a>若彼天男及天女等思其食者。<a id="a-3C"></a>才起心时而自至手。<a id="a-3D"></a>又有四种所饮之浆。<a id="a-3E"></a>谓末度浆。<a id="a-3F"></a>摩达网浆。<a id="a-3G"></a>迦谭末梨浆。<a id="a-3H"></a>播曩浆等。<a id="a-3I"></a>复有种种殊妙庄严殿堂楼阁。<a id="a-3J"></a>诸天女众或处其中安隐而坐。<a id="a-3K"></a>或观视游行。<a id="a-3L"></a>悉有种种舆辇服用庄严之具。<a id="a-3M"></a>天女骈隘击鼓奏歌。<a id="a-3N"></a>爇众名香丰诸饮食。<a id="a-3O"></a>而彼天众与诸眷属嬉戏娱乐。<a id="a-3P"></a>随自福力受斯胜果。</p>
  <p id="a3Q">复次善见城东二十由旬。<a id="a-3R"></a>有园名宝车。<a id="a-3S"></a>纵广正等二百五十由旬。<a id="a-3T"></a>周匝千由旬。<a id="a-3U"></a>内外严丽殊妙可观。<a id="a-3V"></a>园有金墙高半由旬。<a id="a-3W"></a>金墙之上有四女墙。<a id="a-3X"></a>金银琉璃颇胝迦成。<a id="a-3Y"></a>复有重墙通往来道亦四宝作。<a id="a-3Z"></a>其园中地有百一种采绘严饰。<a id="a-3a"></a>又复柔软如兜罗緜及如妙氎。<a id="a-3b"></a>下足随陷举足随起。<a id="a-3c"></a>有天曼陀罗华散布其地深可膝量。<a id="a-3d"></a>香风时来吹去萎华更雨新者。<a id="a-3e"></a>宝车园中有大池沼。<a id="a-3f"></a>纵广正等五十由旬。<a id="a-3g"></a>周匝二百由旬。<a id="a-3h"></a>金银琉璃颇胝迦等以布其底。<a id="a-3i"></a>池之四面有四梯陛。<a id="a-3j"></a>金银琉璃颇胝迦成。<a id="a-3k"></a>彼池沼中有四宝台。<a id="a-3l"></a>金银琉璃颇胝迦等间错庄严。<a id="a-3m"></a>若金为台即银为柱及以梁栋。<a id="a-3n"></a>若银为台即金为柱及以梁栋。<a id="a-3o"></a>若琉璃为台即颇胝迦为柱及以梁栋。<a id="a-3p"></a>若颇胝迦为台即琉璃为柱及以梁栋。<a id="a-3q"></a>清凉甘美水满池中。<a id="a-3r"></a>优钵罗华钵讷摩华。<a id="a-3s"></a>俱母陀华奔拏利迦华等遍覆其内。<a id="a-3t"></a>复有种种水鸟游戏池中出妙音声。<a id="a-3u"></a>谓高远声。<a id="a-3v"></a>悦意声。<a id="a-3w"></a>美妙声等。<a id="a-3x"></a>复有种种华树果树。<a id="a-3y"></a>直生端立圆无缺减。<a id="a-3z"></a>如结鬘师取以妙线妙巧安布盘结成鬘。<a id="a-40"></a>华果树林亦复如是。<a id="a-41"></a>彼树复有种种飞鸟。<a id="a-42"></a>游止其上出妙音声。<a id="a-43"></a>触处皆有青黄赤白四色劫波衣树。<a id="a-44"></a>其树所出四色妙衣。<a id="a-45"></a>又有种种妙音乐树。<a id="a-46"></a>所谓箫笛琴箜篌等。<a id="a-47"></a>又有种种妙庄严树。<a id="a-48"></a>彼树所出手钏足环。<a id="a-49"></a>及身庄严妙好之具。<a id="a-4A"></a>又有四色苏陀味食。<a id="a-4B"></a>谓青黄赤白。<a id="a-4C"></a>若彼天男及天女等随所思者。<a id="a-4D"></a>才起心时而皆自至。<a id="a-4E"></a>又有四种所饮之浆。<a id="a-4F"></a>谓末度浆。<a id="a-4G"></a>摩达网浆。<a id="a-4H"></a>迦谭末梨浆。<a id="a-4I"></a>播曩浆等。<a id="a-4J"></a>复有种种殊妙庄严殿堂楼阁。<a id="a-4K"></a>诸天女众。<a id="a-4L"></a>或处其中安隐而坐。<a id="a-4M"></a>或观视游行。<a id="a-4N"></a>悉有种种舆辇服用庄严之具。<a id="a-4O"></a>天女骈隘击鼓奏歌。<a id="a-4P"></a>爇众名香丰诸饮食。<a id="a-4Q"></a>而彼天众与诸眷属嬉戏娱乐。<a id="a-4R"></a>随自福力受斯胜果。<a id="a-4S"></a>园中道路长二十由旬阔半由旬。<a id="a-4T"></a>清净严饰金沙布地。<a id="a-4U"></a>触处遍洒旃檀香水。<a id="a-4V"></a>金绳交络垂金铃铎。<a id="a-4W"></a>道路左右亦有种种华果树林。<a id="a-4X"></a>飞鸟游戏出妙音声。<a id="a-4Y"></a>亦有四色劫波衣树及音乐树庄严树等。<a id="a-4Z"></a>复有四种庄严舆辇。<a id="a-4a"></a>谓象乘。<a id="a-4b"></a>马乘。<a id="a-4c"></a>车乘。<a id="a-4d"></a>宝舆。<a id="a-4e"></a>若彼天男及天女等。<a id="a-4f"></a>思其乘驭往游戏者。<a id="a-4g"></a>才起心时随思即至。<a id="a-4h"></a>乘已游行受诸快乐。<a id="a-4i"></a>此园何故名为宝车。<a id="a-4j"></a>谓此园中所有池沼华果树林衣服严具及天女等。<a id="a-4k"></a>皆以众宝所庄严故。<a id="a-4l"></a>又有宝车诸天子众乘驭游戏。<a id="a-4m"></a>以是缘故名宝车园。<a id="a-4n"></a>复次宝车园东二十由旬。<a id="a-4o"></a>有宝严地纵广正等二百五十由旬。<a id="a-4p"></a>周匝千由旬。<a id="a-4q"></a>有百一种采绘严饰清净柔软。<a id="a-4r"></a>其地中间有四宝台间错庄严。<a id="a-4s"></a>天曼陀罗华散布其地。<a id="a-4t"></a>道路长二十由旬。<a id="a-4u"></a>阔半由旬清净严饰。<a id="a-4v"></a>华果树林衣服音乐庄严等树一一具足。<a id="a-4w"></a>亦有舆辇随思即至受诸快乐。<a id="a-4x"></a>彼有天仙修习梵行。<a id="a-4y"></a>复次善见城南二十由旬。<a id="a-4z"></a>有园名粗坚。<a id="a-50"></a>纵广正等二百五十由旬。<a id="a-51"></a>周匝千由旬。<a id="a-52"></a>内外严丽殊妙可观。<a id="a-53"></a>园有金墙高一由旬。<a id="a-54"></a>金墙之上有四女墙。<a id="a-55"></a>金银琉璃颇胝迦成。<a id="a-56"></a>复有重墙通往来道亦四宝作。<a id="a-57"></a>其园中地有百一种采绘严饰。<a id="a-58"></a>又复柔软如兜罗緜及如妙[疊*毛]。<a id="a-59"></a>下足随陷举足随起。<a id="a-5A"></a>有天曼陀罗华散布其地深可膝量。<a id="a-5B"></a>香风时来吹去萎华更雨新者。<a id="a-5C"></a>粗坚园中有大池沼。<a id="a-5D"></a>纵广正等五十由旬。<a id="a-5E"></a>周匝二百由旬。<a id="a-5F"></a>金银琉璃颇胝迦等以布其底。<a id="a-5G"></a>池之四面有四梯陛。<a id="a-5H"></a>金银琉璃颇胝迦成。<a id="a-5I"></a>彼池沼中有四宝台。<a id="a-5J"></a>金银琉璃颇胝迦等间错庄严。<a id="a-5K"></a>若金为台即银为柱及以梁栋。<a id="a-5L"></a>若银为台即金为柱及以梁栋。<a id="a-5M"></a>若琉璃为台即颇胝迦为柱及以梁栋。<a id="a-5N"></a>若颇胝迦为台即琉璃为柱及以梁栋清凉甘美水满池中。<a id="a-5O"></a>优钵罗华钵讷摩华。<a id="a-5P"></a>俱母陀华奔拏利迦华等遍覆其内。<a id="a-5Q"></a>复有种种水鸟游戏池中出妙音声。<a id="a-5R"></a>谓高远声。<a id="a-5S"></a>悦意声。<a id="a-5T"></a>美妙声等。<a id="a-5U"></a>复有种种华树果树。<a id="a-5V"></a>直生端立圆无缺减。<a id="a-5W"></a>如结鬘师取以妙线妙巧安布盘结成鬘。<a id="a-5X"></a>华果树林亦复如是。<a id="a-5Y"></a>彼树复有种种飞鸟。<a id="a-5Z"></a>游止其上出妙音声。<a id="a-5a"></a>触处皆有青黄赤白四色劫波衣树。<a id="a-5b"></a>其树所出四色妙衣。<a id="a-5c"></a>又有种种妙音乐树。<a id="a-5d"></a>所谓箫笛琴箜篌等。<a id="a-5e"></a>又有种种妙庄严树。<a id="a-5f"></a>彼树所出手钏足环。<a id="a-5g"></a>及身庄严妙好之具。<a id="a-5h"></a>又有四色苏陀味食。<a id="a-5i"></a>谓青黄赤白。<a id="a-5j"></a>若彼天男及天女等随所思者。<a id="a-5k"></a>才起心时而皆自至。<a id="a-5l"></a>又有四种所饮之浆。<a id="a-5m"></a>谓末度浆。<a id="a-5n"></a>摩达网浆。<a id="a-5o"></a>迦谭末梨浆。<a id="a-5p"></a>播曩浆等。<a id="a-5q"></a>复有种种殊妙庄严殿堂楼阁。<a id="a-5r"></a>诸天女等或处其中安隐而坐。<a id="a-5s"></a>或观视游行。<a id="a-5t"></a>悉有种种舆辇服用庄严之具。<a id="a-5u"></a>天女骈隘击鼓奏歌。<a id="a-5v"></a>爇众名香丰诸饮食。<a id="a-5w"></a>而彼天众与诸眷属嬉戏娱乐。<a id="a-5x"></a>随自福力受斯胜果。<a id="a-5y"></a>园中道路长二十由旬。<a id="a-5z"></a>阔半由旬。<a id="a-60"></a>清净严饰金沙布地。<a id="a-61"></a>触处遍洒旃檀香水。<a id="a-62"></a>金绳交络垂金铃铎。<a id="a-63"></a>道路左右亦有种种华果树林。<a id="a-64"></a>飞鸟游戏出妙音声。<a id="a-65"></a>亦有四色劫波衣树及音乐树庄严树等。<a id="a-66"></a>复有四种庄严舆辇。<a id="a-67"></a>谓象乘。<a id="a-68"></a>马乘。<a id="a-69"></a>车乘。<a id="a-6A"></a>宝舆。<a id="a-6B"></a>若彼天男及天女等。<a id="a-6C"></a>思其乘驭往游戏者。<a id="a-6D"></a>才起心时随思即至。<a id="a-6E"></a>乘已游行受诸快乐。<a id="a-6F"></a>此园何故名为粗坚。<a id="a-6G"></a>谓此园中所有池沼华果树林衣服严具及天女等悉粗坚故。<a id="a-6H"></a>又此园中诸天子众。<a id="a-6I"></a>若身若心皆悉粗猛而好斗战。<a id="a-6J"></a>由是缘故名粗坚园。</p>
 </body>
</html>