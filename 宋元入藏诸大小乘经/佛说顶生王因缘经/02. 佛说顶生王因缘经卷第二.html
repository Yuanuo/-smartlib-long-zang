<!doctype html>
<html id="z3IBUhXhY" data-ver="391">
 <head>
  <meta charset="utf-8">
  <meta author="施护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说顶生王因缘经卷第二</h1>
  <p id="a2">复次持轴山后至持双山。<a id="a-3"></a>其山严丽殊妙可观。<a id="a-4"></a>纯金所成。<a id="a-5"></a>彼有四大王天诸天子众往复其间。<a id="a-6"></a>须弥山王高出众山。<a id="a-7"></a>此山王东有大天王名曰持国。<a id="a-8"></a>所居宫城亦号持国。<a id="a-9"></a>其城纵广正等二百五十由旬。<a id="a-A"></a>周匝千由旬内外严丽殊妙可观。<a id="a-B"></a>城有金墙高半由旬。<a id="a-C"></a>金城之上有四女墙。<a id="a-D"></a>金银琉璃颇胝迦作。<a id="a-E"></a>复有重墙通往来道亦四宝作。<a id="a-F"></a>其城中地又复殊丽奇妙庄严。<a id="a-G"></a>有百一种彩绘为饰。<a id="a-H"></a>地复柔软如兜罗緜及如妙氎。<a id="a-I"></a>下足随陷举足随起。<a id="a-J"></a>有天曼陀罗华散布其地深可膝量。<a id="a-K"></a>香风时来吹去萎华更雨新者。<a id="a-L"></a>城中街衢长二百五十由旬。<a id="a-M"></a>阔二十五由旬。<a id="a-N"></a>金沙布地触处遍洒旃檀香水。<a id="a-O"></a>金绳交络垂金铃铎。<a id="a-P"></a>以界道侧街衢左右。<a id="a-Q"></a>复有种种清净池沼。<a id="a-R"></a>金银琉璃颇胝迦宝以布其底。<a id="a-S"></a>池之四面有四梯陛。<a id="a-T"></a>四宝所成底及层级亦四宝作又池沼中有四宝台间错庄严。<a id="a-U"></a>若金为台即银为柱及以梁栋。<a id="a-V"></a>若银为台即金为柱及以梁栋。<a id="a-W"></a>若琉璃为台即颇胝迦为柱及以梁栋。<a id="a-X"></a>若颇胝迦为台即琉璃为柱及以梁栋。<a id="a-Y"></a>清凉甘美水满池中。<a id="a-Z"></a>优钵罗华钵讷摩华。<a id="a-a"></a>俱母陀华。<a id="a-b"></a>奔拏利迦华等。<a id="a-c"></a>遍覆其内。<a id="a-d"></a>复有种种水鸟。<a id="a-e"></a>游戏池中出妙音声。<a id="a-f"></a>谓高远声悦意声。<a id="a-g"></a>美妙声等。<a id="a-h"></a>彼池周匝。<a id="a-i"></a>复有种种华树果树。<a id="a-j"></a>直生端立圆无缺减。<a id="a-k"></a>如结鬘师取以妙线。<a id="a-l"></a>妙巧安布盘结成鬘。<a id="a-m"></a>华果树林亦复如是。<a id="a-n"></a>彼树复有种种飞鸟。<a id="a-o"></a>游止其上出妙音声。<a id="a-p"></a>谓高远声。<a id="a-q"></a>悦意声。<a id="a-r"></a>美妙声等。<a id="a-s"></a>又彼宫中有青黄赤白四种劫波衣树。<a id="a-t"></a>其树所出四色妙衣。<a id="a-u"></a>若彼天男及天女等思其衣者。<a id="a-v"></a>才起心时而自至手。<a id="a-w"></a>又彼宫中有其种种妙音乐树。<a id="a-x"></a>所谓箫笛琴箜篌等。<a id="a-y"></a>若彼天男及天女等思音乐者。<a id="a-z"></a>才起心时其乐自鸣。<a id="a-10"></a>又彼宫中有其种种妙庄严树。<a id="a-11"></a>彼树所出手钏足环。<a id="a-12"></a>及身庄严妙好之具。<a id="a-13"></a>若彼天男及天女等思庄严具者。<a id="a-14"></a>才起心时而自至手。<a id="a-15"></a>又彼宫中有四色苏陀味食。<a id="a-16"></a>谓青黄赤白。<a id="a-17"></a>若彼天男及天女等思其食者。<a id="a-18"></a>才起心时而自至手。<a id="a-19"></a>又有四种所饮之浆。<a id="a-1A"></a>谓末度浆。<a id="a-1B"></a>摩达网浆。<a id="a-1C"></a>迦谭末梨浆。<a id="a-1D"></a>播曩浆等。<a id="a-1E"></a>而彼宫中有妙庄严殿堂楼阁。<a id="a-1F"></a>诸天女众或处其中安隐而坐。<a id="a-1G"></a>或观视游行。<a id="a-1H"></a>悉有种种乘舆服饰庄严之具。<a id="a-1I"></a>天女軿隘击鼓奏歌。<a id="a-1J"></a>爇众名香丰诸饮食。<a id="a-1K"></a>彼持国天王与诸眷属嬉戏快乐。<a id="a-1L"></a>随自福力受斯胜果。</p>
  <p id="a1M">复次须弥山南有大天王名曰增长。<a id="a-1N"></a>所居宫城亦号增长。<a id="a-1O"></a>其城纵广正等二百五十由旬。<a id="a-1P"></a>周匝千由旬。<a id="a-1Q"></a>内外严丽殊妙可观。<a id="a-1R"></a>城有金墙高半由旬。<a id="a-1S"></a>金城之上有四女墙。<a id="a-1T"></a>金银琉璃颇胝迦作。<a id="a-1U"></a>复有重墙通往来道亦四宝作。<a id="a-1V"></a>其城中地殊妙庄严。<a id="a-1W"></a>有百一种彩绘为饰。<a id="a-1X"></a>地复柔软如兜罗緜及如妙氎。<a id="a-1Y"></a>下足随陷举足随起。<a id="a-1Z"></a>有天曼陀罗华。<a id="a-1a"></a>散布其地深可膝量。<a id="a-1b"></a>香风时来吹去萎华更雨新者。<a id="a-1c"></a>城中街衢长二百五十由旬。<a id="a-1d"></a>阔二十五由旬。<a id="a-1e"></a>金沙布地触处遍洒。<a id="a-1f"></a>旃檀香水。<a id="a-1g"></a>金绳交络垂金铃铎。<a id="a-1h"></a>以界道侧街衢左右。<a id="a-1i"></a>复有种种清净池沼。<a id="a-1j"></a>金银琉璃颇胝迦宝以布其底。<a id="a-1k"></a>池之四面有四梯陛四宝所成。<a id="a-1l"></a>底及层级亦四宝作。<a id="a-1m"></a>又池沼中有四宝台间错装严。<a id="a-1n"></a>若金为台即银为柱及以梁栋。<a id="a-1o"></a>若银为台即金为柱及以梁栋。<a id="a-1p"></a>若琉璃为台即颇胝迦为柱及以梁栋。<a id="a-1q"></a>若颇胝迦为台即琉璃为柱及以梁栋。<a id="a-1r"></a>清凉甘美水满池中。<a id="a-1s"></a>优钵罗华。<a id="a-1t"></a>钵讷摩华俱母陀华。<a id="a-1u"></a>奔拏利迦华等。<a id="a-1v"></a>遍覆其内。<a id="a-1w"></a>复有种种水鸟游戏其中出妙音声。<a id="a-1x"></a>谓高远声。<a id="a-1y"></a>悦意声。<a id="a-1z"></a>美妙声等。<a id="a-20"></a>彼池周匝。<a id="a-21"></a>复有种种华树果树。<a id="a-22"></a>直生端立圆无缺减。<a id="a-23"></a>如结鬘师取以妙线妙巧安布盘结成鬘。<a id="a-24"></a>华果树林亦复如是。<a id="a-25"></a>彼树复有种种飞鸟游止其上出妙音声。<a id="a-26"></a>谓高音声。<a id="a-27"></a>悦意声。<a id="a-28"></a>美妙声等。<a id="a-29"></a>又彼宫中有青黄赤白四种劫波衣树。<a id="a-2A"></a>其树所出四色妙衣。<a id="a-2B"></a>若彼天男及天女等思其衣者。<a id="a-2C"></a>才起心时而自至手。<a id="a-2D"></a>又彼宫中有其种种妙音乐树。<a id="a-2E"></a>所谓箫笛琴箜篌等。<a id="a-2F"></a>若彼天男及天女等思音乐者。<a id="a-2G"></a>才起心时其乐自鸣。<a id="a-2H"></a>又彼宫中有其种种妙庄严树。<a id="a-2I"></a>彼树所出手钏足环。<a id="a-2J"></a>及身庄严妙好之具。<a id="a-2K"></a>若彼天男及天女等思庄严具者。<a id="a-2L"></a>才起心时而自至手。<a id="a-2M"></a>又彼宫中有四种苏陀味食。<a id="a-2N"></a>谓青黄赤白。<a id="a-2O"></a>若彼天男及天女等。<a id="a-2P"></a>思其食者。<a id="a-2Q"></a>才起心时而自至手。<a id="a-2R"></a>又有四种所饮之浆。<a id="a-2S"></a>谓末度浆。<a id="a-2T"></a>摩达网浆。<a id="a-2U"></a>迦谭末梨浆。<a id="a-2V"></a>播曩浆等。<a id="a-2W"></a>而彼宫中有妙庄严殿堂楼阁。<a id="a-2X"></a>诸天女众或处其中安隐而坐。<a id="a-2Y"></a>或观视游行。<a id="a-2Z"></a>悉有种种乘舆服饰庄严之具。<a id="a-2a"></a>天女軿隘击鼓奏歌。<a id="a-2b"></a>爇众名香丰诸饮食。<a id="a-2c"></a>彼增长天王与诸眷属嬉戏娱乐。<a id="a-2d"></a>随自福力受斯胜果。</p>
  <p id="a2e">复次须弥山西有大天王名曰广目。<a id="a-2f"></a>所居宫城亦号广目。<a id="a-2g"></a>其城纵广正等二百五十由旬。<a id="a-2h"></a>周匝千由旬。<a id="a-2i"></a>内外严丽殊妙可观。<a id="a-2j"></a>城有金墙高半由旬。<a id="a-2k"></a>金城之上有四女墙。<a id="a-2l"></a>金银琉璃颇胝迦作。<a id="a-2m"></a>复有重墙通往来道亦四宝作。<a id="a-2n"></a>其城中地殊妙庄严。<a id="a-2o"></a>有百一种彩绘为饰。<a id="a-2p"></a>地复柔软如兜罗緜及如妙氎。<a id="a-2q"></a>下足随陷举足随起。<a id="a-2r"></a>有天曼陀罗华散布其地深可膝量。<a id="a-2s"></a>香风时来吹去萎华更雨新者。<a id="a-2t"></a>城中街衢长二百五十由旬。<a id="a-2u"></a>阔二十五由旬。<a id="a-2v"></a>金沙布地触处遍洒旃檀香水。<a id="a-2w"></a>金绳交络垂金铃铎。<a id="a-2x"></a>以界道侧街衢左右。<a id="a-2y"></a>复有种种清净地沼。<a id="a-2z"></a>金银琉璃颇胝迦宝以布其底。<a id="a-30"></a>池之四面有四梯陛。<a id="a-31"></a>金银琉璃颇胝迦作。<a id="a-32"></a>底及层级亦四宝作。<a id="a-33"></a>又池沼中有四宝台间错装严。<a id="a-34"></a>若金为台即银为柱及以梁栋。<a id="a-35"></a>若银为台即金为柱及以梁栋。<a id="a-36"></a>若琉璃为台即颇胝迦为柱及以梁栋。<a id="a-37"></a>若颇胝迦为台即琉璃为柱及以梁栋。<a id="a-38"></a>清凉甘美水满池中。<a id="a-39"></a>优钵罗华。<a id="a-3A"></a>钵讷摩华。<a id="a-3B"></a>俱母陀华奔拏利迦华等遍覆其内。<a id="a-3C"></a>复有种种水鸟游戏池中出妙音声。<a id="a-3D"></a>谓高远声。<a id="a-3E"></a>悦意声。<a id="a-3F"></a>美妙声等。<a id="a-3G"></a>彼池周匝。<a id="a-3H"></a>复有种种华树果树。<a id="a-3I"></a>直生端立圆无缺减。<a id="a-3J"></a>如结鬘师取以妙线妙巧安布盘结成鬘。<a id="a-3K"></a>华果树林亦复如是。<a id="a-3L"></a>彼树复有种种飞鸟。<a id="a-3M"></a>游止其上出妙音声。<a id="a-3N"></a>谓高远声。<a id="a-3O"></a>悦意声。<a id="a-3P"></a>美妙声等。<a id="a-3Q"></a>又彼宫中有青黄赤白四种劫波衣树。<a id="a-3R"></a>其树所出四色妙衣。<a id="a-3S"></a>若彼天男及天女等思其衣者。<a id="a-3T"></a>才起心时而自至手。<a id="a-3U"></a>又彼宫中有其种种妙音乐树。<a id="a-3V"></a>所谓箫笛琴箜篌等。<a id="a-3W"></a>若彼天男及天女等思音乐者。<a id="a-3X"></a>才起心时。<a id="a-3Y"></a>其乐自鸣。<a id="a-3Z"></a>又彼宫中有种种妙庄严树。<a id="a-3a"></a>彼树所出手钏足环。<a id="a-3b"></a>及身庄严妙好之具。<a id="a-3c"></a>若彼天男及天女等。<a id="a-3d"></a>思庄严具者。<a id="a-3e"></a>才起心时而自至手。<a id="a-3f"></a>又彼宫中有四色。<a id="a-3g"></a>苏陀味食。<a id="a-3h"></a>谓青黄赤白。<a id="a-3i"></a>若彼天男及天女等。<a id="a-3j"></a>思其食者。<a id="a-3k"></a>才起心时而自至手。<a id="a-3l"></a>又有四种所饮之浆。<a id="a-3m"></a>谓末度浆。<a id="a-3n"></a>摩达网浆。<a id="a-3o"></a>迦谭末梨浆。<a id="a-3p"></a>播曩浆等。<a id="a-3q"></a>而彼宫中有妙庄严殿堂楼阁诸天女众。<a id="a-3r"></a>或处其中安隐而坐。<a id="a-3s"></a>或观视游行。<a id="a-3t"></a>悉有种种乘舆服饰庄严之具。<a id="a-3u"></a>天女軿隘击鼓奏歌。<a id="a-3v"></a>爇众名香丰诸饮食。<a id="a-3w"></a>彼广目天王与诸眷属嬉戏娱乐。<a id="a-3x"></a>随自福力受斯胜果复次须弥山北有大天王名曰多闻。<a id="a-3y"></a>所居宫城号阿拏迦嚩帝。<a id="a-3z"></a>其城纵广正等二百五十由旬。<a id="a-40"></a>周匝千由旬。<a id="a-41"></a>内外严丽殊妙可观。<a id="a-42"></a>城有金墙高半由旬。<a id="a-43"></a>金城之上有四女墙。<a id="a-44"></a>金银琉璃颇胝迦作。<a id="a-45"></a>复有重墙通往来道亦四宝作。<a id="a-46"></a>其城中地殊妙庄严。<a id="a-47"></a>有百一种彩绘为饰。<a id="a-48"></a>地复柔软如兜罗緜及如妙[疊*毛]。<a id="a-49"></a>下足随陷举足随起。<a id="a-4A"></a>有天曼陀罗华散布其地深可膝量。<a id="a-4B"></a>香风时来吹去萎华更雨新者。<a id="a-4C"></a>城中街衢长二百五十由旬。<a id="a-4D"></a>阔二十五由旬。<a id="a-4E"></a>金沙布地触处遍洒旃檀香水。<a id="a-4F"></a>金绳交络垂金铃铎。<a id="a-4G"></a>以界道侧街衢左右。<a id="a-4H"></a>复有种种清净池沼。<a id="a-4I"></a>金银琉璃颇胝迦宝以布其底。<a id="a-4J"></a>池之四面有四梯陛。<a id="a-4K"></a>金银琉璃颇胝迦作。<a id="a-4L"></a>底及层级亦四宝作。<a id="a-4M"></a>又池沼中有四宝台间错装严。<a id="a-4N"></a>若金为台即银为柱及以梁栋。<a id="a-4O"></a>若银为台即金为柱及以梁栋。<a id="a-4P"></a>若琉璃为台即颇胝迦为柱及以梁栋。<a id="a-4Q"></a>若颇胝迦为台即琉璃为柱及以梁栋。<a id="a-4R"></a>清凉甘美水满池中。<a id="a-4S"></a>优钵罗华钵讷摩华。<a id="a-4T"></a>俱母陀华奔拏利迦华等遍覆其内。<a id="a-4U"></a>复有种种水鸟游戏池中出妙音声。<a id="a-4V"></a>谓高远声悦意声。<a id="a-4W"></a>美妙声等。<a id="a-4X"></a>彼池周匝。<a id="a-4Y"></a>复有种种华树果树。<a id="a-4Z"></a>直生端立圆无缺减。<a id="a-4a"></a>如结鬘师取以妙线妙巧安布盘结成鬘。<a id="a-4b"></a>华果树林亦复如是。<a id="a-4c"></a>彼树复有种种飞鸟游止其上出妙音声。<a id="a-4d"></a>谓高远声。<a id="a-4e"></a>悦意声。<a id="a-4f"></a>美妙声等。<a id="a-4g"></a>又彼宫中有青黄赤白四种劫波衣树。<a id="a-4h"></a>其树所出四色妙衣。<a id="a-4i"></a>若彼天男及天女等思其衣者。<a id="a-4j"></a>才起心时而自至手。<a id="a-4k"></a>又彼宫中有其种种妙音乐树。<a id="a-4l"></a>所谓箫笛琴箜篌等。<a id="a-4m"></a>若彼天男及天女等思音乐者。<a id="a-4n"></a>才起心时其乐自鸣。<a id="a-4o"></a>又彼宫中有其种种妙庄严树。<a id="a-4p"></a>彼树所出手钏足环。<a id="a-4q"></a>及身庄严妙好之具。<a id="a-4r"></a>若彼天男及天女等思庄严具者。<a id="a-4s"></a>才起心时而自至手。<a id="a-4t"></a>又彼宫中有四色苏陀味食。<a id="a-4u"></a>谓青黄赤白。<a id="a-4v"></a>若彼天男及天女等思其食者。<a id="a-4w"></a>才起心时而自至手。<a id="a-4x"></a>又有四种所饮之浆。<a id="a-4y"></a>谓末度浆。<a id="a-4z"></a>摩达网浆。<a id="a-50"></a>迦谭末梨浆。<a id="a-51"></a>播曩浆等。<a id="a-52"></a>而彼宫中有妙庄严殿堂楼阁。<a id="a-53"></a>诸天女众或处其中安隐而坐。<a id="a-54"></a>或观视游行。<a id="a-55"></a>悉有种种乘舆服饰庄严之具。<a id="a-56"></a>天女軿隘击鼓奏歌。<a id="a-57"></a>爇众名香丰诸饮食。<a id="a-58"></a>彼多闻天王与诸眷属嬉戏娱乐。<a id="a-59"></a>随自福力受斯胜果。<a id="a-5A"></a>如是又经六帝释灭。</p>
  <p id="a5B">复次持双山侧向者。<a id="a-5C"></a>五百仙人栖止其间。<a id="a-5D"></a>遥见顶生王来。<a id="a-5E"></a>时丑面仙人忿恚而言。<a id="a-5F"></a>彼斗诤王又复来此。<a id="a-5G"></a>即举双手掬水洒彼导翼兵众遮止前进。<a id="a-5H"></a>时主兵神谓仙众言。<a id="a-5I"></a>修净行者若生忿恚。<a id="a-5J"></a>于一切处所作不成。<a id="a-5K"></a>今此顶生王是大仁王。<a id="a-5L"></a>非汝向者咒力能加。</p>
  <p id="a5M">时顶生王渐至其所。<a id="a-5N"></a>问言。<a id="a-5O"></a>何人遮止兵众不令前进。<a id="a-5P"></a>主兵神答言仙众遮止。<a id="a-5Q"></a>王言。<a id="a-5R"></a>此诸仙众于诸爱中何为最上。<a id="a-5S"></a>主兵神答言。<a id="a-5T"></a>仙尊所爱辫发为上。<a id="a-5U"></a>王言。<a id="a-5V"></a>今断其发悉驱为我导翼之者。<a id="a-5W"></a>王才言已。<a id="a-5X"></a>时彼仙众其发自断。<a id="a-5Y"></a>自然各各手持弓矢将侯前驱。<a id="a-5Z"></a>时王女宝前白王言。<a id="a-5a"></a>天子。<a id="a-5b"></a>此等仙众是修行者愿王放舍。<a id="a-5c"></a>王言随意。<a id="a-5d"></a>时诸仙众以精进力故证五神通。</p>
  <p id="a5e">彼顶生王与自胜力兵众。<a id="a-5f"></a>举身空中渐复前进。<a id="a-5g"></a>其须弥山出水入水各八万由旬。<a id="a-5h"></a>四面各广八万由旬。<a id="a-5i"></a>周匝三十二万由旬。<a id="a-5j"></a>下踞金所成地。<a id="a-5k"></a>种种严丽四宝所成。<a id="a-5l"></a>彼须弥山有四方面。<a id="a-5m"></a>东面颇胝迦所成。<a id="a-5n"></a>西面白银。<a id="a-5o"></a>南面琉璃。<a id="a-5p"></a>北面黄金。<a id="a-5q"></a>又山四角凡有四峰。<a id="a-5r"></a>彼东南峰纵广正等一百二十五由旬。<a id="a-5s"></a>周匝五百由旬高四由旬半。<a id="a-5t"></a>琉璃所成。<a id="a-5u"></a>金刚手夜叉神止住其中。<a id="a-5v"></a>西南峰纵广正等一百二十五由旬。<a id="a-5w"></a>周匝五百由旬高四由旬半。<a id="a-5x"></a>颇胝迦所成。<a id="a-5y"></a>金刚手夜叉神止住其中。<a id="a-5z"></a>西北峰纵广正等一百二十五由旬。<a id="a-60"></a>周匝五百由旬高四由旬半。<a id="a-61"></a>黄金所成。<a id="a-62"></a>金刚手夜叉神止住其中。<a id="a-63"></a>东北峰纵广正等一百二十五由旬。<a id="a-64"></a>周匝五百由旬。<a id="a-65"></a>高四由旬半。<a id="a-66"></a>金刚手夜叉神止住其中。</p>
  <p id="a67">又须弥山有四层级。<a id="a-68"></a>其第一层傍出一万六千由旬四宝所成。<a id="a-69"></a>有坚首天居止其中。<a id="a-6A"></a>去第二层高一万由旬。<a id="a-6B"></a>其第二层傍出八千由旬四宝所成。<a id="a-6C"></a>有持鬘天居止其中。<a id="a-6D"></a>去第三层高一万由旬。<a id="a-6E"></a>其第三层傍出四千由旬四宝所成。<a id="a-6F"></a>有常憍天居止其中。<a id="a-6G"></a>去第四层高一万由旬。<a id="a-6H"></a>其第四层傍出二千由旬四宝所成。<a id="a-6I"></a>有四大王天居止其中。</p>
 </body>
</html>