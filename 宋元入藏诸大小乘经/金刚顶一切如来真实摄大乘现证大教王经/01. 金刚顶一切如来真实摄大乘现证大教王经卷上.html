<!doctype html>
<html id="z3IBUjriW" data-ver="930">
 <head>
  <meta charset="utf-8">
  <meta author="不空">
  <meta library="龙藏">
  <meta catalog="宋元入藏诸大小乘经">
  <meta period="唐">
 </head>
 <body>
  <h1 id="a1">金刚顶一切如来真实摄大乘现证大教王经卷上</h1>
  <h2 id="a2">金刚界大曼荼罗广大仪轨品之一</h2>
  <p id="a3">如是我闻。<a id="a-4"></a>一时婆伽梵。<a id="a-5"></a>成就一切如来金刚加持殊胜三昧耶智。<a id="a-6"></a>得一切如来宝冠三界法王灌顶。<a id="a-7"></a>证一切如来一切智智瑜伽自在。<a id="a-8"></a>能作一切如来一切印平等种种事业。<a id="a-9"></a>于无尽无余一切有情界。<a id="a-A"></a>一切意愿作业皆悉成就大悲毗卢遮那。<a id="a-B"></a>常恒住三世。<a id="a-C"></a>一切身口心金刚如来。<a id="a-D"></a>一切如来游戏处。<a id="a-E"></a>住阿迦尼吒天王宫中大摩尼殿。<a id="a-F"></a>种种间错。<a id="a-G"></a>铃铎缯幡微风摇激。<a id="a-H"></a>珠鬘璎珞半满月等。<a id="a-I"></a>而为庄严。<a id="a-J"></a>与九十俱胝菩萨众俱。<a id="a-K"></a>所谓。<a id="a-L"></a>金刚手菩萨摩诃萨。<a id="a-M"></a>圣观自在菩萨摩诃萨。<a id="a-N"></a>曼殊室利童真菩萨摩诃萨。<a id="a-O"></a>虚空藏菩萨摩诃萨。<a id="a-P"></a>金刚拳菩萨摩诃萨。<a id="a-Q"></a>才发心转法轮菩萨摩诃萨。<a id="a-R"></a>虚空库菩萨摩诃萨。<a id="a-S"></a>摧一切魔力菩萨摩诃萨。<a id="a-T"></a>如是等菩萨。<a id="a-U"></a>而为上首。<a id="a-V"></a>与恒河沙等数如来。<a id="a-W"></a>犹如胡麻示现。<a id="a-X"></a>满于阎浮提。<a id="a-Y"></a>于阿迦尼吒天亦复如是。<a id="a-Z"></a>彼无量数如来身。<a id="a-a"></a>从一一身。<a id="a-b"></a>现无量阿僧祇佛刹。<a id="a-c"></a>于彼佛刹。<a id="a-d"></a>还说此法理趣。<a id="a-e"></a>时婆伽梵大毗卢遮那如来。<a id="a-f"></a>常住一切虚空。<a id="a-g"></a>一切如来身口心金刚。<a id="a-h"></a>一切如来互相涉入。<a id="a-i"></a>一切金刚界觉悟智萨埵。<a id="a-j"></a>一切虚空界微尘金刚。<a id="a-k"></a>加持所生智藏。<a id="a-l"></a>一切如来无边故。<a id="a-m"></a>大金刚智灌顶宝。<a id="a-n"></a>一切虚空舒遍真如智。<a id="a-o"></a>为现证三菩提。<a id="a-p"></a>一切如来自身。<a id="a-q"></a>性清净故。<a id="a-r"></a>自性清净一切法。<a id="a-s"></a>遍一切虚空。<a id="a-t"></a>能现一切色智。<a id="a-u"></a>尽无余。<a id="a-v"></a>调伏有情界行最胜。<a id="a-w"></a>一切如来不空。<a id="a-x"></a>作教令故。<a id="a-y"></a>一切平等无上巧智。<a id="a-z"></a>一切如来大菩提坚固萨埵。<a id="a-10"></a>一切如来钩召三昧耶。<a id="a-11"></a>一切如来随染智自在。<a id="a-12"></a>一切如来善哉。<a id="a-13"></a>一切如来灌顶宝。<a id="a-14"></a>一切如来日轮圆光。<a id="a-15"></a>一切如来思惟王摩尼宝幢。<a id="a-16"></a>一切如来大笑。<a id="a-17"></a>一切如来大清净法。<a id="a-18"></a>一切如来般若智。<a id="a-19"></a>一切如来轮。<a id="a-1A"></a>一切如来秘密语。<a id="a-1B"></a>一切如来不空种种事业。<a id="a-1C"></a>一切如来大精进妙坚固甲胄。<a id="a-1D"></a>一切如来遍守护金刚药叉。<a id="a-1E"></a>一切如来身口心金刚印智。</p>
  <p id="a1F">普贤妙不空　　摩罗极喜主</p>
  <p id="a1G">空藏大妙光　　宝幢大微笑</p>
  <p id="a1H">能观大自在　　曼殊一切坛</p>
  <p id="a1I">无言种种业　　精进怒坚持</p>
  <p id="a1J">金刚钩箭喜　　宝日幢幡笑</p>
  <p id="a1K">莲剑妙轮语　　羯磨甲怖持</p>
  <p id="a1L">无始无终寂　　暴怒大安忍</p>
  <p id="a1M">药叉罗刹勇　　威猛大富贵</p>
  <p id="a1N">邬摩天世主　　毗纽胜大寂</p>
  <p id="a1O">世护虚空地　　三世及三界</p>
  <p id="a1P">大种善人益　　诸设缚祖父</p>
  <p id="a1Q">流转涅槃常　　正流转大觉</p>
  <p id="a1R">觉清净大乘　　三有常恒者</p>
  <p id="a1S">降三世食乐　　主宰诸能调</p>
  <p id="a1T">坚主妙地胜　　智彼岸理趣</p>
  <p id="a1U">解脱觉有情　　行一切如来</p>
  <p id="a1V">觉利益佛心　　诸菩提无上</p>
  <p id="a1W">遍照最胜王　　自然总持念</p>
  <p id="a1X">大萨埵大印　　等持佛作业</p>
  <p id="a1Y">一切佛为身　　萨埵常益觉</p>
  <p id="a1Z">大根本大黑　　大染欲大乐</p>
  <p id="a1a">大方便大胜　　诸胜宫自在</p>
  <p id="a1b">婆伽梵大菩提心普贤大菩萨。<a id="a-1c"></a>住一切如来心。<a id="a-1d"></a>时一切如来。<a id="a-1e"></a>满此佛世界。<a id="a-1f"></a>犹如胡麻。</p>
  <p id="a1g">尔时一切如来云集。<a id="a-1h"></a>于一切义成就菩萨摩诃萨坐菩提场。<a id="a-1i"></a>往诣示现受用身。<a id="a-1j"></a>咸作是言。<a id="a-1k"></a>善男子云何证无上正等觉菩提。<a id="a-1l"></a>不知一切如来真实忍诸苦行。<a id="a-1m"></a>时一切义成就菩萨摩诃萨。<a id="a-1n"></a>由一切如来警觉。<a id="a-1o"></a>即从阿娑颇娜伽三摩地起。<a id="a-1p"></a>礼一切如来。<a id="a-1q"></a>白言。<a id="a-1r"></a>世尊如来教示我。<a id="a-1s"></a>云何修行。<a id="a-1t"></a>云何是真实。<a id="a-1u"></a>如是说已。<a id="a-1v"></a>一切如来异口同音。<a id="a-1w"></a>告彼菩萨言。<a id="a-1x"></a>善男子当住观察自三摩地。<a id="a-1y"></a>以自性成就真言。<a id="a-1z"></a>自恣而诵。</p>
  <p id="a20">唵质多钵啰(二合)底(丁以反)微腾迦噜弭。</p>
  <p id="a21">时菩萨。<a id="a-22"></a>白一切如来言。<a id="a-23"></a>世尊如来我遍知已。<a id="a-24"></a>我见自心形如月轮。<a id="a-25"></a>一切如来咸告言。<a id="a-26"></a>善男子心自性光明。<a id="a-27"></a>犹如遍修功用。<a id="a-28"></a>随作随获。<a id="a-29"></a>亦如素衣染色。<a id="a-2A"></a>随染随成。<a id="a-2B"></a>时一切如来。<a id="a-2C"></a>为令自性光明心智丰盛故。<a id="a-2D"></a>复敕彼菩萨言。</p>
  <p id="a2E">唵菩提质多亩怛波娜夜弭。</p>
  <p id="a2F">以此性成就真言。<a id="a-2G"></a>令发菩提心。<a id="a-2H"></a>时彼菩萨。<a id="a-2I"></a>复从一切如来承旨。<a id="a-2J"></a>发菩提心已。<a id="a-2K"></a>作是言。<a id="a-2L"></a>如彼月轮形。<a id="a-2M"></a>我亦如月轮形见。<a id="a-2N"></a>一切如来告言。<a id="a-2O"></a>汝已发一切如来普贤心。<a id="a-2P"></a>获得齐等金刚坚固善住此一切如来普贤发心。<a id="a-2Q"></a>于自心月轮。<a id="a-2R"></a>思惟金刚形。<a id="a-2S"></a>以此真言。</p>
  <p id="a2T">唵底瑟姹(二合)嚩日啰(二合)。</p>
  <p id="a2U">菩萨白言。<a id="a-2V"></a>世尊如来我见月轮中金刚。<a id="a-2W"></a>一切如来咸告言。<a id="a-2X"></a>令坚固一切如来普贤心金刚。<a id="a-2Y"></a>以此真言。</p>
  <p id="a2Z">唵嚩日罗(二合)怛么(二合)句唅。</p>
  <p id="a2a">所有遍满一切虚空界。<a id="a-2b"></a>一切如来身口心金刚界。<a id="a-2c"></a>以一切如来加持。<a id="a-2d"></a>悉入于萨埵金刚。<a id="a-2e"></a>则一切如来。<a id="a-2f"></a>于一切义成就菩萨摩诃萨。<a id="a-2g"></a>以金刚名。<a id="a-2h"></a>号金刚界。<a id="a-2i"></a>金刚界灌顶。<a id="a-2j"></a>时金刚界菩萨摩诃萨。<a id="a-2k"></a>白彼一切如来言。<a id="a-2l"></a>世尊如来我见一切如来为自身一切如来复告言。<a id="a-2m"></a>是故摩诃萨。<a id="a-2n"></a>一切萨埵金刚。<a id="a-2o"></a>具一切形成就。<a id="a-2p"></a>观自身佛形。<a id="a-2q"></a>以此自性成就真言。<a id="a-2r"></a>随意而诵。</p>
  <p id="a2s">唵也他萨婆怛他誐多萨怛(二合)他唅。</p>
  <p id="a2t">作是言已。<a id="a-2u"></a>金刚界菩萨摩诃萨。<a id="a-2v"></a>现证自身如来。<a id="a-2w"></a>尽礼一切如来已。<a id="a-2x"></a>白言。<a id="a-2y"></a>唯愿世尊诸如来。<a id="a-2z"></a>加持于我。<a id="a-30"></a>令此现证菩提坚固。<a id="a-31"></a>作是语已。<a id="a-32"></a>一切如来入金刚界如来彼萨埵金刚中。<a id="a-33"></a>时世尊金刚界如来。<a id="a-34"></a>当彼刹那顷。<a id="a-35"></a>现证等觉一切如来平等智。<a id="a-36"></a>入一切如来平等智三昧耶。<a id="a-37"></a>证一切如来法平等智自性清净。<a id="a-38"></a>则成一切如来平等自性光明智藏如来。<a id="a-39"></a>应供正遍知。<a id="a-3A"></a>时一切如来。<a id="a-3B"></a>复从一切如来萨埵金刚出。<a id="a-3C"></a>以虚空藏大摩尼宝。<a id="a-3D"></a>灌顶。<a id="a-3E"></a>发生观自在法智。<a id="a-3F"></a>安立一切如来毗首羯磨。<a id="a-3G"></a>由此往诣须弥卢顶金刚摩尼宝峰楼阁。<a id="a-3H"></a>至已。<a id="a-3I"></a>金刚界如来。<a id="a-3J"></a>以一切如来加持。<a id="a-3K"></a>于一切如来师子座。<a id="a-3L"></a>一切面安立。<a id="a-3M"></a>时不动如来。<a id="a-3N"></a>宝生如来。<a id="a-3O"></a>观自在王如来。<a id="a-3P"></a>不空成就如来一切如来。<a id="a-3Q"></a>以一切如来。<a id="a-3R"></a>加持自身。<a id="a-3S"></a>婆伽梵释迦牟尼如来。<a id="a-3T"></a>一切平等。<a id="a-3U"></a>善通达故。<a id="a-3V"></a>一切方平等。<a id="a-3W"></a>观察四方而坐。</p>
  <p id="a3X">尔时世尊毗卢遮那如来。<a id="a-3Y"></a>不久现说等觉一切如来普贤心。<a id="a-3Z"></a>获得一切如来虚空发生大摩尼宝灌顶。<a id="a-3a"></a>得一切如来观自在法智彼岸。<a id="a-3b"></a>一切如来毗首羯磨不空无碍教。<a id="a-3c"></a>圆满事业。<a id="a-3d"></a>圆满意乐。<a id="a-3e"></a>一切如来性。<a id="a-3f"></a>于自身加持。<a id="a-3g"></a>即入一切如来普贤摩诃菩提萨埵三昧耶。<a id="a-3h"></a>出生萨埵加持金刚三摩地。<a id="a-3i"></a>一切如来大乘现证三昧耶。<a id="a-3j"></a>名一切如来心。<a id="a-3k"></a>从自心出。</p>
  <p id="a3l">嚩日罗(二合)萨怛嚩(二合下同)。</p>
  <p id="a3m">才出一切如来心。<a id="a-3n"></a>即彼婆伽梵普贤。<a id="a-3o"></a>为众多月轮。<a id="a-3p"></a>普净一切有情大菩提心。<a id="a-3q"></a>于诸佛所。<a id="a-3r"></a>周围而住。<a id="a-3s"></a>从彼众多月轮。<a id="a-3t"></a>出一切如来智金刚。<a id="a-3u"></a>即入婆伽梵毗卢遮那如来心。<a id="a-3v"></a>由普贤坚牢故。<a id="a-3w"></a>从金刚萨埵三摩地。<a id="a-3x"></a>由一切如来加持。<a id="a-3y"></a>合为一体。<a id="a-3z"></a>量尽虚空。<a id="a-40"></a>遍满成五峰光明。<a id="a-41"></a>一切如来身口心。<a id="a-42"></a>出生金刚形。<a id="a-43"></a>从一切如来心出。<a id="a-44"></a>住佛掌中。<a id="a-45"></a>复从金刚。<a id="a-46"></a>出金刚形种种色相。<a id="a-47"></a>舒遍照曜一切世界。<a id="a-48"></a>从彼金刚光明门。<a id="a-49"></a>出一切世界微尘等如来身。<a id="a-4A"></a>遍周法界。<a id="a-4B"></a>究竟一切虚空。<a id="a-4C"></a>遍一切世界云海。<a id="a-4D"></a>遍证一切如来平等智神境通。<a id="a-4E"></a>发一切如来大菩提心。<a id="a-4F"></a>成办普贤种种行。<a id="a-4G"></a>承事一切如来。<a id="a-4H"></a>往诣大菩提场。<a id="a-4I"></a>摧诸魔军。<a id="a-4J"></a>证成一切如来平等大菩提。<a id="a-4K"></a>转正法轮。<a id="a-4L"></a>乃至拔济一切。<a id="a-4M"></a>利益安乐尽无余有情界。<a id="a-4N"></a>成就一切如来智最胜神境通悉地等。<a id="a-4O"></a>示现一切如来神通游戏普贤故。<a id="a-4P"></a>金刚萨埵三摩地。<a id="a-4Q"></a>妙坚牢故。<a id="a-4R"></a>聚为一体。<a id="a-4S"></a>生普贤摩诃菩提萨埵身。<a id="a-4T"></a>住世尊毗卢遮那佛心。<a id="a-4U"></a>而说嗢陀南。</p>
  <p id="a4V">奇哉我普贤　　坚萨埵自然</p>
  <p id="a4W">从坚固无身　　获得萨埵身</p>
  <p id="a4X">时普贤大菩提萨埵身。<a id="a-4Y"></a>从世尊心下。<a id="a-4Z"></a>一切如来前。<a id="a-4a"></a>依月轮而住。<a id="a-4b"></a>复请教令。<a id="a-4c"></a>时婆伽梵。<a id="a-4d"></a>入一切如来智三昧耶。<a id="a-4e"></a>名金刚三摩地。<a id="a-4f"></a>受用一切如来戒定慧解脱解脱知见。<a id="a-4g"></a>转正法轮。<a id="a-4h"></a>利益有情大方便力。<a id="a-4i"></a>精进大智三昧耶。<a id="a-4j"></a>无尽无余拔济有情界。<a id="a-4k"></a>一切主宰。<a id="a-4l"></a>安乐悦意故。<a id="a-4m"></a>乃至得一切如来平等智。<a id="a-4n"></a>神境通。<a id="a-4o"></a>无上大乘现证。<a id="a-4p"></a>最胜悉地果故。<a id="a-4q"></a>一切如来成就金刚。<a id="a-4r"></a>授与彼普贤摩诃菩提萨埵。<a id="a-4s"></a>一切如来转轮王灌顶。<a id="a-4t"></a>以一切佛身宝冠缯彩。<a id="a-4u"></a>灌顶已。<a id="a-4v"></a>授与双手。<a id="a-4w"></a>则一切如来。<a id="a-4x"></a>以金刚名。<a id="a-4y"></a>号金刚手。<a id="a-4z"></a>金刚手灌顶时。<a id="a-50"></a>金刚手菩萨摩诃萨。<a id="a-51"></a>左慢右舞。<a id="a-52"></a>弄跋折罗。<a id="a-53"></a>则彼金刚安自心。<a id="a-54"></a>持增进势。<a id="a-55"></a>说此嗢陀南。</p>
  <p id="a56">此是一切佛　　成金刚无上</p>
  <p id="a57">授与我手掌　　金刚加金刚</p>
  <p id="a58">尔时世尊。<a id="a-59"></a>复入不空王大菩萨三昧耶。<a id="a-5A"></a>所生萨埵加持。<a id="a-5B"></a>名金刚三摩地。<a id="a-5C"></a>名一切如来钩召三昧耶一切如来心。<a id="a-5D"></a>从自心出。</p>
  <p id="a5E">嚩日啰(二合)逻(引)惹。</p>
  <p id="a5F">从一切如来心。<a id="a-5G"></a>才出已。<a id="a-5H"></a>则彼婆伽梵金刚手。<a id="a-5I"></a>为一切如来大钩。<a id="a-5J"></a>出已。<a id="a-5K"></a>入世尊毗卢遮那心。<a id="a-5L"></a>聚为一体。<a id="a-5M"></a>生金刚大钩形。<a id="a-5N"></a>住佛掌中。<a id="a-5O"></a>从金刚大钩形。<a id="a-5P"></a>出现一切世界微尘等如来身。<a id="a-5Q"></a>召请一切如来等。<a id="a-5R"></a>作一切佛神通游戏。<a id="a-5S"></a>妙不空王故。<a id="a-5T"></a>金刚萨埵三摩地极坚牢故。<a id="a-5U"></a>聚为一体。<a id="a-5V"></a>生不空王大菩萨身。<a id="a-5W"></a>住毗卢遮那佛心。<a id="a-5X"></a>说此嗢陀南。</p>
  <p id="a5Y">奇哉不空王　　金刚所生钩</p>
  <p id="a5Z">由遍一切佛　　为成就钩召</p>
  <p id="a5a">时不空王大菩萨身。<a id="a-5b"></a>从佛心下。<a id="a-5c"></a>依一切如来右月轮而住。<a id="a-5d"></a>复请教令。<a id="a-5e"></a>时婆伽梵。<a id="a-5f"></a>入一切如来钩召三昧耶。<a id="a-5g"></a>名金刚三摩地。<a id="a-5h"></a>受一切如来钩召三昧耶。<a id="a-5i"></a>尽无余有情界。<a id="a-5j"></a>一切钩召。<a id="a-5k"></a>一切安乐。<a id="a-5l"></a>悦意故。<a id="a-5m"></a>乃至一切如来集会加持。<a id="a-5n"></a>最胜悉地故。<a id="a-5o"></a>则彼金刚钩。<a id="a-5p"></a>授与不空王大菩萨双手。<a id="a-5q"></a>一切如来以金刚名。<a id="a-5r"></a>号金刚钩召。<a id="a-5s"></a>金刚钩召灌顶时。<a id="a-5t"></a>金刚钩召菩萨摩诃萨。<a id="a-5u"></a>以金刚钩。<a id="a-5v"></a>钩召一切如来。<a id="a-5w"></a>说此嗢陀南。</p>
  <p id="a5x">此是一切佛　　无上金刚智</p>
  <p id="a5y">成诸佛利益　　最上能钩召</p>
  <p id="a5z">尔时婆伽梵。<a id="a-60"></a>复入摩罗大菩萨三昧耶。<a id="a-61"></a>出生萨埵加持。<a id="a-62"></a>名金刚三摩地。<a id="a-63"></a>一切如来随染三昧耶。<a id="a-64"></a>名一切如来心。<a id="a-65"></a>从自心出。</p>
  <p id="a66">嚩日啰(二合)逻哦。</p>
  <p id="a67">从一切如来心。<a id="a-68"></a>才出已。<a id="a-69"></a>即彼婆伽梵持金刚。<a id="a-6A"></a>为一切如来花器仗。<a id="a-6B"></a>出已。<a id="a-6C"></a>入世尊毗卢遮那佛心。<a id="a-6D"></a>聚为一体。<a id="a-6E"></a>生大金刚箭形。<a id="a-6F"></a>住佛掌中。<a id="a-6G"></a>从彼金刚箭形。<a id="a-6H"></a>出一切世界微尘等如来身。<a id="a-6I"></a>作一切如来随染等。<a id="a-6J"></a>作一切佛神通游戏极杀故。<a id="a-6K"></a>金刚萨埵三摩地。<a id="a-6L"></a>极坚牢故。<a id="a-6M"></a>聚为一体。<a id="a-6N"></a>生摩罗大菩萨身。<a id="a-6O"></a>住世尊毗卢遮那佛心。<a id="a-6P"></a>说此嗢陀南。</p>
  <p id="a6Q">奇哉自性净　　随染欲自然</p>
  <p id="a6R">离欲清净故　　以染而调伏</p>
  <p id="a6S">时彼摩罗大菩萨身。<a id="a-6T"></a>从世尊心下。<a id="a-6U"></a>依一切如来左月轮而住。<a id="a-6V"></a>复请教令。<a id="a-6W"></a>时世尊。<a id="a-6X"></a>入一切如来随染加持。<a id="a-6Y"></a>名金刚三摩地。<a id="a-6Z"></a>受一切如来能杀三昧耶。<a id="a-6a"></a>尽无余有情界。<a id="a-6b"></a>随一切。<a id="a-6c"></a>安乐悦意故。<a id="a-6d"></a>乃至得一切如来摩罗业最胜悉地果故。<a id="a-6e"></a>则彼金刚箭。<a id="a-6f"></a>授与摩罗大菩萨双手。<a id="a-6g"></a>则一切如来。<a id="a-6h"></a>以金刚名。<a id="a-6i"></a>号金刚弓。<a id="a-6j"></a>金刚弓灌顶时。<a id="a-6k"></a>金刚弓菩萨摩诃萨。<a id="a-6l"></a>以金刚箭。<a id="a-6m"></a>杀一切如来。<a id="a-6n"></a>说此嗢陀南。</p>
  <p id="a6o">此是一切佛　　染智无瑕秽</p>
  <p id="a6p">以染害厌离　　能施诸安乐</p>
  <p id="a6q">尔时婆伽梵。<a id="a-6r"></a>复入极喜王大菩萨三昧耶。<a id="a-6s"></a>所生萨埵加持。<a id="a-6t"></a>名金刚三摩地。<a id="a-6u"></a>一切如来极喜三昧耶。<a id="a-6v"></a>名一切如来心。<a id="a-6w"></a>从自心出。</p>
  <p id="a6x">嚩日啰(二合)娑度。</p>
  <p id="a6y">从一切如来心。<a id="a-6z"></a>才出已。<a id="a-70"></a>则彼婆伽梵持金刚。<a id="a-71"></a>为一切如来善哉相。<a id="a-72"></a>入世尊毗卢遮那佛心。<a id="a-73"></a>聚为一体。<a id="a-74"></a>生大欢喜形。<a id="a-75"></a>住佛掌中。<a id="a-76"></a>从彼欢喜形。<a id="a-77"></a>出一切世界微尘等如来身。<a id="a-78"></a>作一切如来善哉相。<a id="a-79"></a>作一切佛神通游戏极喜故。<a id="a-7A"></a>金刚萨埵三摩地。<a id="a-7B"></a>极坚牢故。<a id="a-7C"></a>聚为一体。<a id="a-7D"></a>生欢喜王大菩萨身。<a id="a-7E"></a>住世尊毗卢遮那佛心。<a id="a-7F"></a>说此嗢陀南。</p>
  <p id="a7G">奇哉我善哉　　诸一切胜智</p>
  <p id="a7H">所离分别者　　能生究竟喜</p>
  <p id="a7I">时欢喜王大菩萨身。<a id="a-7J"></a>从世尊心下。<a id="a-7K"></a>依一切如来后月轮而住。<a id="a-7L"></a>复请教令。<a id="a-7M"></a>时世尊入一切如来等喜加持。<a id="a-7N"></a>名金刚三摩地。<a id="a-7O"></a>已受一切如来等喜一切安乐悦意故。<a id="a-7P"></a>乃至得一切如来无等喜一切安乐悦意故乃至得一切如来无上喜味最胜悉地果故。<a id="a-7Q"></a>则彼金刚喜。<a id="a-7R"></a>授彼欢喜王大菩萨摩诃萨双手。<a id="a-7S"></a>则一切如来。<a id="a-7T"></a>以金刚名。<a id="a-7U"></a>号金刚喜。<a id="a-7V"></a>金刚喜灌顶时。<a id="a-7W"></a>金刚喜菩萨摩诃萨。<a id="a-7X"></a>以金刚喜善哉相。<a id="a-7Y"></a>欢悦一切如来。<a id="a-7Z"></a>说此嗢陀南。</p>
  <p id="a7a">此是一切佛　　能转善哉相</p>
  <p id="a7b">作诸喜金刚　　妙喜令增长</p>
  <p id="a7c">大菩提心。<a id="a-7d"></a>一切如来钩召三昧耶。<a id="a-7e"></a>一切如来随染智。<a id="a-7f"></a>大欢喜。<a id="a-7g"></a>如是。<a id="a-7h"></a>一切如来大三昧耶萨埵。</p>
  <p id="a7i">尔时婆伽梵。<a id="a-7j"></a>复入虚空藏大菩萨三昧耶。<a id="a-7k"></a>所生宝加持。<a id="a-7l"></a>名金刚三摩地。<a id="a-7m"></a>一切如来灌顶三昧耶。<a id="a-7n"></a>名一切如来心。<a id="a-7o"></a>从自心出。</p>
  <p id="a7p">嚩日啰(二合)啰怛那(二合)。</p>
  <p id="a7q">从一切如来心。<a id="a-7r"></a>才出已。<a id="a-7s"></a>一切虚空平等性智善通达故。<a id="a-7t"></a>金刚萨埵三摩地。<a id="a-7u"></a>极坚牢故。<a id="a-7v"></a>聚为一体。<a id="a-7w"></a>则彼婆伽梵持金刚。<a id="a-7x"></a>为一切虚空光明。<a id="a-7y"></a>出已。<a id="a-7z"></a>以一切虚空光明。<a id="a-80"></a>照耀一切有情界。<a id="a-81"></a>成一切虚空界。<a id="a-82"></a>以一切如来加持。<a id="a-83"></a>一切虚空界。<a id="a-84"></a>入世尊毗卢遮那佛心。<a id="a-85"></a>善修习故。<a id="a-86"></a>金刚萨埵三摩地。<a id="a-87"></a>一切虚空界胎藏所成。<a id="a-88"></a>一切世界遍满等量。<a id="a-89"></a>出生大金刚宝形。<a id="a-8A"></a>住佛掌中。<a id="a-8B"></a>从彼金刚宝形。<a id="a-8C"></a>出一切世界微尘等如来身。<a id="a-8D"></a>出生已。<a id="a-8E"></a>作一切如来灌顶等。<a id="a-8F"></a>于一切世界。<a id="a-8G"></a>作一切如来神通游戏。<a id="a-8H"></a>虚空界胎脏。<a id="a-8I"></a>妙出生故。<a id="a-8J"></a>金刚萨埵三摩地。<a id="a-8K"></a>极坚牢故。<a id="a-8L"></a>聚为一体。<a id="a-8M"></a>生虚空藏大菩萨身。<a id="a-8N"></a>住世尊毗卢遮那佛心。<a id="a-8O"></a>说此嗢陀南。</p>
  <p id="a8P">奇哉妙灌顶　　无上金刚宝</p>
  <p id="a8Q">由佛无所著　　名为三界主</p>
  <p id="a8R">时彼虚空藏大菩萨身。<a id="a-8S"></a>从世尊心下。<a id="a-8T"></a>依一切如来前月轮而住。<a id="a-8U"></a>复请教令。<a id="a-8V"></a>时世尊入一切如来大摩尼宝。<a id="a-8W"></a>名金刚三摩地。<a id="a-8X"></a>受一切如来圆满意乐三昧耶。<a id="a-8Y"></a>尽无余有情界。<a id="a-8Z"></a>获一切义利。<a id="a-8a"></a>受一切安乐悦意故。<a id="a-8b"></a>乃至得一切如来利益最胜荣盛悉地故。<a id="a-8c"></a>受彼金刚摩尼。<a id="a-8d"></a>与彼虚空藏大菩萨摩诃萨金刚宝转轮王。<a id="a-8e"></a>授与金刚宝形灌顶。<a id="a-8f"></a>安于双手。<a id="a-8g"></a>则一切如来。<a id="a-8h"></a>以金刚名。<a id="a-8i"></a>号金刚藏。<a id="a-8j"></a>金刚藏灌顶时。<a id="a-8k"></a>金刚藏菩萨摩诃萨。<a id="a-8l"></a>以金刚摩尼。<a id="a-8m"></a>安自灌顶处。<a id="a-8n"></a>说此嗢陀南。</p>
  <p id="a8o">此是一切佛　　灌顶有情界</p>
  <p id="a8p">授与我手掌　　宝安于宝中</p>
  <p id="a8q">尔时婆伽梵。<a id="a-8r"></a>复入大威光大菩萨三昧耶。<a id="a-8s"></a>出生宝加持。<a id="a-8t"></a>名金刚三摩地。<a id="a-8u"></a>一切如来光三昧耶。<a id="a-8v"></a>名一切如来心。<a id="a-8w"></a>从自心出。</p>
  <p id="a8x">嚩日啰(二合)帝惹。</p>
  <p id="a8y">从一切如来心。<a id="a-8z"></a>才出已。<a id="a-90"></a>即彼婆伽梵金刚手。<a id="a-91"></a>为众多大日轮。<a id="a-92"></a>出已。<a id="a-93"></a>入世尊毗卢遮那佛心。<a id="a-94"></a>聚为一体。<a id="a-95"></a>生大金刚日形。<a id="a-96"></a>住佛掌中。<a id="a-97"></a>从彼金刚日轮。<a id="a-98"></a>出一切世界微尘等如来身。<a id="a-99"></a>放一切如来光明等。<a id="a-9A"></a>作一切佛神通游戏。<a id="a-9B"></a>极大威光故。<a id="a-9C"></a>金刚萨埵三摩地。<a id="a-9D"></a>极坚牢故。<a id="a-9E"></a>聚为一体。<a id="a-9F"></a>生大威光菩萨摩诃萨身。<a id="a-9G"></a>住世尊毗卢遮那佛心。<a id="a-9H"></a>说此嗢陀南。</p>
  <p id="a9I">奇哉无比光　　照耀有情界</p>
  <p id="a9J">能净清净者　　诸佛救世者</p>
  <p id="a9K">时彼无垢大威光菩萨身。<a id="a-9L"></a>从世尊心下。<a id="a-9M"></a>依一切如来右月轮而住。<a id="a-9N"></a>复请教令。<a id="a-9O"></a>时世尊入一切如来圆光加持。<a id="a-9P"></a>名金刚三摩地。<a id="a-9Q"></a>受一切如来光三昧耶。<a id="a-9R"></a>尽无余有情界。<a id="a-9S"></a>无比光。<a id="a-9T"></a>一切安乐悦意故。<a id="a-9U"></a>乃至得一切如来自光明最胜悉地故。<a id="a-9V"></a>金刚日授与大威光菩萨摩诃萨双手。<a id="a-9W"></a>则一切如来。<a id="a-9X"></a>以金刚名。<a id="a-9Y"></a>号金刚光。<a id="a-9Z"></a>金刚光灌顶时。<a id="a-9a"></a>金刚光菩萨摩诃萨以彼金刚日。<a id="a-9b"></a>照曜一切如来。<a id="a-9c"></a>说此嗢陀南。</p>
  <p id="a9d">此是一切佛　　能坏无智暗</p>
  <p id="a9e">设微尘数日　　此光超于彼</p>
  <p id="a9f">尔时婆伽梵。<a id="a-9g"></a>复入宝幢大菩萨三昧耶。<a id="a-9h"></a>出生宝加持。<a id="a-9i"></a>名金刚三摩地。<a id="a-9j"></a>一切如来满意愿三昧耶。<a id="a-9k"></a>名一切如来心。<a id="a-9l"></a>从自心出。</p>
  <p id="a9m">嚩日啰(二合)计都。</p>
  <p id="a9n">从一切如来心。<a id="a-9o"></a>才出已。<a id="a-9p"></a>即彼婆伽梵持金刚。<a id="a-9q"></a>为种种色幢幡庄严形。<a id="a-9r"></a>出已。<a id="a-9s"></a>入世尊毗卢遮那佛心聚为一体生金刚幢形。<a id="a-9t"></a>住佛掌中。<a id="a-9u"></a>从彼金刚幢形。<a id="a-9v"></a>出一切世界微尘等如来身。<a id="a-9w"></a>建一切如来宝幢等。<a id="a-9x"></a>作一切佛神通游戏。<a id="a-9y"></a>大宝幢故。<a id="a-9z"></a>金刚萨埵三摩地。<a id="a-A0"></a>极坚牢故。<a id="a-A1"></a>聚为一体生宝幢大菩萨身。<a id="a-A2"></a>住世尊毗卢遮那佛心。<a id="a-A3"></a>说此嗢陀南。</p>
  <p id="aA4">奇哉无比幢　　一切益成就</p>
  <p id="aA5">一切意满者　　令满一切愿</p>
  <p id="aA6">时彼宝幢大菩萨身。<a id="a-A7"></a>从世尊心下。<a id="a-A8"></a>依一切如来左月轮而住。<a id="a-A9"></a>复请教令。<a id="a-AA"></a>时世尊入一切如来建立加持。<a id="a-AB"></a>名金刚三摩地。<a id="a-AC"></a>受一切如来思惟王摩尼幢。<a id="a-AD"></a>能建三昧耶。<a id="a-AE"></a>尽无余有情界。<a id="a-AF"></a>令一切意愿圆满。<a id="a-AG"></a>一切安乐悦意故。<a id="a-AH"></a>乃至得一切如来大利益最胜悉地果故。<a id="a-AI"></a>则彼金刚幢。<a id="a-AJ"></a>授彼宝幢菩萨摩诃萨双手。<a id="a-AK"></a>则一切如来。<a id="a-AL"></a>以金刚名。<a id="a-AM"></a>号金刚幢。<a id="a-AN"></a>金刚幢灌顶时。<a id="a-AO"></a>彼金刚幢菩萨摩诃萨。<a id="a-AP"></a>以金刚幢。<a id="a-AQ"></a>安立一切如来于檀波罗蜜。<a id="a-AR"></a>说此嗢陀南。</p>
  <p id="aAS">此是一切佛　　能满诸意欲</p>
  <p id="aAT">名思惟宝幢　　是檀度理趣</p>
  <p id="aAU">尔时婆伽梵。<a id="a-AV"></a>复入常喜悦大菩萨三昧耶。<a id="a-AW"></a>出生宝加持。<a id="a-AX"></a>名金刚三摩地。<a id="a-AY"></a>一切如来喜悦三昧耶。<a id="a-AZ"></a>名一切如来心。<a id="a-Aa"></a>从自心出。</p>
  <p id="aAb">嚩日啰(二合)贺娑。</p>
  <p id="aAc">从一切如来心。<a id="a-Ad"></a>才出已。<a id="a-Ae"></a>即彼婆伽梵持金刚。<a id="a-Af"></a>为一切如来微笑。<a id="a-Ag"></a>出已。<a id="a-Ah"></a>入世尊毗卢遮那佛心。<a id="a-Ai"></a>聚为一体。<a id="a-Aj"></a>生金刚笑形。<a id="a-Ak"></a>住佛掌中。<a id="a-Al"></a>从彼金刚笑形。<a id="a-Am"></a>出一切世界微尘等如来身。<a id="a-An"></a>作一切如来奇特等。<a id="a-Ao"></a>作一切佛神通游戏。<a id="a-Ap"></a>常喜悦根故。<a id="a-Aq"></a>金刚萨埵三摩地。<a id="a-Ar"></a>极坚牢故。<a id="a-As"></a>聚为一体。<a id="a-At"></a>生常喜悦根大菩萨身。<a id="a-Au"></a>住世尊毗卢遮那佛心。<a id="a-Av"></a>说此嗢陀南。</p>
  <p id="aAw">奇哉我大笑　　诸胜大奇特</p>
  <p id="aAx">安立佛利益　　常住妙等引</p>
  <p id="aAy">时彼常喜悦根大菩萨身。<a id="a-Az"></a>从世尊心下。<a id="a-B0"></a>依一切如来后月轮而住。<a id="a-B1"></a>复请教令。<a id="a-B2"></a>时世尊入一切如来奇特加持。<a id="a-B3"></a>名金刚三摩地。<a id="a-B4"></a>受一切如来出现三昧耶。<a id="a-B5"></a>尽无余有情界。<a id="a-B6"></a>一切根无上安乐悦意故。<a id="a-B7"></a>乃至得一切如来根清净智神境通果故。<a id="a-B8"></a>则彼金刚微笑。<a id="a-B9"></a>授与彼常喜悦根大菩萨摩诃萨双手。<a id="a-BA"></a>则一切如来以金刚名。<a id="a-BB"></a>号金刚喜。<a id="a-BC"></a>金刚喜灌顶时。<a id="a-BD"></a>金刚喜菩萨摩诃萨。<a id="a-BE"></a>以金刚微笑。<a id="a-BF"></a>悦一切如来。<a id="a-BG"></a>说此嗢陀南。</p>
  <p id="aBH">此是一切佛　　奇哉示出现</p>
  <p id="aBI">能作大喜悦　　他师不能知</p>
  <p id="aBJ">大灌顶寻圆光。<a id="a-BK"></a>有情大利。<a id="a-BL"></a>大笑。<a id="a-BM"></a>如是一切如来大灌顶萨埵。</p>
  <p id="aBN">尔时婆伽梵。<a id="a-BO"></a>复入观自在大菩萨三昧耶。<a id="a-BP"></a>出生法加持。<a id="a-BQ"></a>名金刚三摩地。<a id="a-BR"></a>一切如来法三昧耶。<a id="a-BS"></a>名一切如来心。<a id="a-BT"></a>从自心出。</p>
  <p id="aBU">嚩日啰(二合)达摩。</p>
  <p id="aBV">从一切如来心。<a id="a-BW"></a>才出已。<a id="a-BX"></a>即彼婆伽梵持金刚。<a id="a-BY"></a>自性清净一切法平等智善通达故。<a id="a-BZ"></a>金刚萨埵三摩地。<a id="a-Ba"></a>为正法光明。<a id="a-Bb"></a>出已以彼正法光明。<a id="a-Bc"></a>照曜一切世界。<a id="a-Bd"></a>成为法界。<a id="a-Be"></a>尽法界。<a id="a-Bf"></a>入世尊毗卢遮那佛心。<a id="a-Bg"></a>聚为一体。<a id="a-Bh"></a>量遍虚空法界。<a id="a-Bi"></a>生大莲华形。<a id="a-Bj"></a>住佛掌中。<a id="a-Bk"></a>从彼金刚莲华形。<a id="a-Bl"></a>出一切世界微尘等如来身。<a id="a-Bm"></a>一切如来三摩地智神境通等。<a id="a-Bn"></a>作一切神通游戏。<a id="a-Bo"></a>于一切世界。<a id="a-Bp"></a>妙观自在故。<a id="a-Bq"></a>金刚萨埵三摩地。<a id="a-Br"></a>极坚牢故。<a id="a-Bs"></a>聚为一体。<a id="a-Bt"></a>生观自在大菩萨身。<a id="a-Bu"></a>住世尊毗卢遮那佛心。<a id="a-Bv"></a>说此嗢陀南。</p>
  <p id="aBw">奇哉我胜义　　本清净自然</p>
  <p id="aBx">诸法如筏喻　　清净而可得</p>
  <p id="aBy">时彼观自在大菩萨身。<a id="a-Bz"></a>从世尊心下。<a id="a-C0"></a>依一切如来前月轮而住。<a id="a-C1"></a>复请教令。<a id="a-C2"></a>时世尊入一切如来三摩地智。<a id="a-C3"></a>三昧耶出生。<a id="a-C4"></a>名金刚三摩地。<a id="a-C5"></a>能净一切如来。<a id="a-C6"></a>尽无余有情界。<a id="a-C7"></a>我清净。<a id="a-C8"></a>一切安乐悦意故。<a id="a-C9"></a>乃至得一切如来法智神境通果故。<a id="a-CA"></a>则彼金刚莲花。<a id="a-CB"></a>授与观自在菩萨摩诃萨正法转轮王。<a id="a-CC"></a>授与一切如来法身灌顶。<a id="a-CD"></a>灌于双手。<a id="a-CE"></a>则一切如来。<a id="a-CF"></a>以金刚名。<a id="a-CG"></a>号金刚眼。<a id="a-CH"></a>金刚眼灌顶时。<a id="a-CI"></a>金刚眼菩萨摩诃萨。<a id="a-CJ"></a>则彼金刚莲花。<a id="a-CK"></a>如开敷莲花势。<a id="a-CL"></a>观察贪染清净无染着自性。<a id="a-CM"></a>观已。<a id="a-CN"></a>说此嗢陀南。</p>
  <p id="aCO">此是一切佛　　觉悟欲真实</p>
  <p id="aCP">授与我手掌　　法安立于法</p>
  <p id="aCQ">尔时婆伽梵。<a id="a-CR"></a>复入曼殊室利大菩萨三昧耶。<a id="a-CS"></a>出生法加持。<a id="a-CT"></a>名金刚三摩地。<a id="a-CU"></a>一切如来大智慧三昧耶。<a id="a-CV"></a>名一切如来心。<a id="a-CW"></a>从自心出。</p>
  <p id="aCX">嚩日啰(二合)底乞洒拏(三合)。</p>
  <p id="aCY">从一切如来心。<a id="a-CZ"></a>才出已。<a id="a-Ca"></a>即彼婆伽梵持金刚。<a id="a-Cb"></a>为众多慧剑。<a id="a-Cc"></a>出已。<a id="a-Cd"></a>入世尊毗卢遮那佛心。<a id="a-Ce"></a>聚为一体。<a id="a-Cf"></a>生金刚釰形。<a id="a-Cg"></a>住佛掌中。<a id="a-Ch"></a>则从彼金刚剑形。<a id="a-Ci"></a>出一切世界微尘等如来身。<a id="a-Cj"></a>一切如来智慧等。<a id="a-Ck"></a>作一切佛神通游戏。<a id="a-Cl"></a>妙吉祥故。<a id="a-Cm"></a>金刚萨埵三摩地。<a id="a-Cn"></a>极坚牢故。<a id="a-Co"></a>聚为一体生曼殊室利大菩萨身。<a id="a-Cp"></a>住世尊毗卢遮那佛心。<a id="a-Cq"></a>说此嗢陀南。</p>
  <p id="aCr">奇哉一切佛　　我名微妙音</p>
  <p id="aCs">由慧无色故　　音声而可得</p>
  <p id="aCt">时彼曼殊室利大菩萨身。<a id="a-Cu"></a>从世尊心下。<a id="a-Cv"></a>依一切如来右月轮而住。<a id="a-Cw"></a>复请教令。<a id="a-Cx"></a>时世尊入一切如来智慧三昧耶。<a id="a-Cy"></a>名金刚三摩地。<a id="a-Cz"></a>断一切如来结使三昧耶。<a id="a-D0"></a>尽无余有情界。<a id="a-D1"></a>断一切苦。<a id="a-D2"></a>受一切安乐悦意故。<a id="a-D3"></a>乃至得一切如来随顺音声慧圆满成就故。<a id="a-D4"></a>则彼金刚剑。<a id="a-D5"></a>授与曼殊室利大菩萨摩诃萨双手。<a id="a-D6"></a>则一切如来。<a id="a-D7"></a>以金刚名。<a id="a-D8"></a>号金刚慧金刚慧灌顶时。<a id="a-D9"></a>金刚慧菩萨摩诃萨。<a id="a-DA"></a>以金刚剑。<a id="a-DB"></a>挥斫。<a id="a-DC"></a>说此嗢陀南。</p>
  <p id="aDD">此是一切佛　　智慧度理趣</p>
  <p id="aDE">能断诸怨敌　　除诸罪最胜</p>
  <p id="aDF">尔时婆伽梵。<a id="a-DG"></a>复入才发心转法轮菩萨摩诃萨三昧耶。<a id="a-DH"></a>出生法加持。<a id="a-DI"></a>名金刚三摩地。<a id="a-DJ"></a>一切如来轮三昧耶。<a id="a-DK"></a>名一切如来心。<a id="a-DL"></a>从自心出。</p>
  <p id="aDM">嚩日啰(二合)系都。</p>
  <p id="aDN">从一切如来心。<a id="a-DO"></a>才出已。<a id="a-DP"></a>即彼婆伽梵持金刚。<a id="a-DQ"></a>成金刚界大曼荼罗。<a id="a-DR"></a>为一切如来大漫荼罗出已。<a id="a-DS"></a>入世尊毗卢遮那佛心。<a id="a-DT"></a>聚为一体。<a id="a-DU"></a>生金刚轮形。<a id="a-DV"></a>住佛掌中。<a id="a-DW"></a>从彼金刚轮形。<a id="a-DX"></a>出一切世界微尘等如来身。<a id="a-DY"></a>才发心转法轮故。<a id="a-DZ"></a>金刚萨埵三摩地。<a id="a-Da"></a>极坚牢故。<a id="a-Db"></a>聚为一体。<a id="a-Dc"></a>生才发心转法轮菩萨摩诃萨身。<a id="a-Dd"></a>住世尊毗卢遮那佛心。<a id="a-De"></a>说此嗢陀南。</p>
  <p id="aDf">奇哉金刚轮　　我金刚胜持</p>
  <p id="aDg">由才发心故　　能转妙法轮</p>
  <p id="aDh">时彼才发心转法轮大菩萨身。<a id="a-Di"></a>从世尊心下。<a id="a-Dj"></a>依一切如来左月轮而住。<a id="a-Dk"></a>复请教令。<a id="a-Dl"></a>时世尊入一切如来轮。<a id="a-Dm"></a>名金刚三摩地。<a id="a-Dn"></a>一切如来大漫荼罗三昧耶。<a id="a-Do"></a>尽无余有情界。<a id="a-Dp"></a>令入得不退转法轮。<a id="a-Dq"></a>受一切安乐悦意故。<a id="a-Dr"></a>乃至转一切如来正法轮最胜悉地故。<a id="a-Ds"></a>则彼金刚轮。<a id="a-Dt"></a>授与才发心转法轮大菩萨摩诃萨双手。<a id="a-Du"></a>则一切如来。<a id="a-Dv"></a>以金刚名。<a id="a-Dw"></a>号金刚场。<a id="a-Dx"></a>金刚场灌顶时。<a id="a-Dy"></a>彼金刚场菩萨摩诃萨。<a id="a-Dz"></a>以彼金刚轮。<a id="a-E0"></a>令一切如来。<a id="a-E1"></a>安立不退转。<a id="a-E2"></a>说此嗢陀南。</p>
  <p id="aE3">此是一切佛　　能净一切法</p>
  <p id="aE4">是则不退转　　亦名菩提场</p>
  <p id="aE5">尔时婆伽梵复入无言大菩萨摩诃萨三昧耶。<a id="a-E6"></a>出生法加持。<a id="a-E7"></a>名金刚三摩地。<a id="a-E8"></a>一切如来念诵三昧耶。<a id="a-E9"></a>名一切如来心。<a id="a-EA"></a>从自心出。</p>
  <p id="aEB">嚩日啰(二合)婆沙。</p>
  <p id="aEC">从一切如来心。<a id="a-ED"></a>才出已。<a id="a-EE"></a>即彼婆伽梵。<a id="a-EF"></a>金刚手。<a id="a-EG"></a>为一切如来法文字。<a id="a-EH"></a>出已。<a id="a-EI"></a>入世尊毗卢遮那佛心。<a id="a-EJ"></a>聚为一体。<a id="a-EK"></a>生金刚念诵形。<a id="a-EL"></a>住佛掌中。<a id="a-EM"></a>从彼金刚念诵形。<a id="a-EN"></a>出一切世界微尘等如来身。<a id="a-EO"></a>一切如来法性等。<a id="a-EP"></a>作一切佛神通游戏。<a id="a-EQ"></a>妙语言故。<a id="a-ER"></a>金刚萨埵三摩地。<a id="a-ES"></a>极坚牢故。<a id="a-ET"></a>聚为一体。<a id="a-EU"></a>生无言大菩萨身。<a id="a-EV"></a>住世尊毗卢遮那佛心。<a id="a-EW"></a>说此嗢陀南。</p>
  <p id="aEX">奇哉自然密　　我名秘密语</p>
  <p id="aEY">所说微妙法　　远离诸戏论</p>
  <p id="aEZ">时彼无言大菩萨身。<a id="a-Ea"></a>从世尊心下。<a id="a-Eb"></a>依一切如来后月轮而住。<a id="a-Ec"></a>复请教令。<a id="a-Ed"></a>时世尊入一切如来秘密语名金刚三摩地一切如来语智三昧耶。<a id="a-Ee"></a>尽无余有情界。<a id="a-Ef"></a>令语成就。<a id="a-Eg"></a>受一切安乐悦意故。<a id="a-Eh"></a>乃至得一切如来语秘密体性最胜悉地故。<a id="a-Ei"></a>则彼金刚念诵。<a id="a-Ej"></a>授与无言大菩萨摩诃萨双手。<a id="a-Ek"></a>则一切如来。<a id="a-El"></a>以金刚名。<a id="a-Em"></a>号金刚语。<a id="a-En"></a>金刚语灌顶时。<a id="a-Eo"></a>金刚语菩萨摩诃萨。<a id="a-Ep"></a>以彼金刚念诵。<a id="a-Eq"></a>共一切如来谈论。<a id="a-Er"></a>说此嗢陀南。</p>
  <p id="aEs">此是一切佛　　名金刚念诵</p>
  <p id="aEt">于一切如来　　真言速成就</p>
  <p id="aEu">金刚法智性。<a id="a-Ev"></a>一切如来智慧。<a id="a-Ew"></a>大转轮智。<a id="a-Ex"></a>一切如来语。<a id="a-Ey"></a>轮转戏论智。<a id="a-Ez"></a>此是一切如来大智萨埵。</p>
 </body>
</html>