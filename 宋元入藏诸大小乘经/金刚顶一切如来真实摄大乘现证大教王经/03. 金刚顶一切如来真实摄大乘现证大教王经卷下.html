<!doctype html>
<html id="z3IBUjwiY" data-ver="594">
 <head>
  <meta charset="utf-8">
  <meta author="不空">
  <meta library="龙藏">
  <meta catalog="宋元入藏诸大小乘经">
  <meta period="唐">
 </head>
 <body>
  <h1 id="a1">金刚顶一切如来真实摄大乘现证大教王经卷下</h1>
  <h2 id="a2">大曼荼罗广大仪轨品之三</h2>
  <p id="a3">次当广说金刚弟子。<a id="a-4"></a>入金刚大曼荼罗仪轨。<a id="a-5"></a>于中我先说令入尽无余有情界。<a id="a-6"></a>拔济利益安乐。<a id="a-7"></a>最胜悉地因果故。<a id="a-8"></a>入此大曼荼罗。<a id="a-9"></a>是器非器不应简择。<a id="a-A"></a>何以故。<a id="a-B"></a>世尊或有有情作大罪者。<a id="a-C"></a>彼入此金刚界大曼荼罗。<a id="a-D"></a>见已入已。<a id="a-E"></a>离一切恶趣。<a id="a-F"></a>世尊或有有情。<a id="a-G"></a>诸利饮食贪欲染着。<a id="a-H"></a>憎恶三昧耶。<a id="a-I"></a>为先行等。<a id="a-J"></a>如是等类。<a id="a-K"></a>随意爱乐入已。<a id="a-L"></a>则得满一切意愿。<a id="a-M"></a>世尊或有有情。<a id="a-N"></a>爱乐歌舞嬉戏饮食玩具。<a id="a-O"></a>由不晓晤一切如来大乘现证法性故。<a id="a-P"></a>入余天族曼荼罗。<a id="a-Q"></a>于满一切意愿。<a id="a-R"></a>摄受无上。<a id="a-S"></a>能生爱乐欢喜。<a id="a-T"></a>一切如来族曼荼罗禁戒。<a id="a-U"></a>怖畏不入。<a id="a-V"></a>为彼入恶趣坛路门。<a id="a-W"></a>应入此金刚界大漫荼罗。<a id="a-X"></a>为令一切适悦最胜悉地。<a id="a-Y"></a>安乐悦意受用故。<a id="a-Z"></a>能转一切恶趣现前道故。<a id="a-a"></a>世尊复有住正法有情。<a id="a-b"></a>为一切众生。<a id="a-c"></a>求一切如来戒定慧最胜悉地方便佛菩提故。<a id="a-d"></a>久修禅定解脱地等。<a id="a-e"></a>劳倦彼等。<a id="a-f"></a>入此金刚界大曼荼罗。<a id="a-g"></a>才入已。<a id="a-h"></a>一切如来果尚不难。<a id="a-i"></a>何况余悉地类。</p>
  <p id="aj">次当且先以四礼。<a id="a-k"></a>礼一切如来。<a id="a-l"></a>全身舒臂。<a id="a-m"></a>金刚合掌。<a id="a-n"></a>以心臆着地。<a id="a-o"></a>礼东方真言曰。</p>
  <p id="ap">唵萨嚩怛他蘖多布儒(开口角唇呼)跛萨他(三合)哪耶怛么(二合)南儞[口*栗](二合)耶多夜弥萨嚩怛他蘖多嚩日罗(二合)萨怛嚩(二合)地瑟姹(二合)萨嚩[牟*含]。</p>
  <p id="aq">即前金刚合掌住心。<a id="a-r"></a>以额礼南方真言曰。</p>
  <p id="as">唵萨嚩怛他蘖多布惹(引)毗晒迦耶怛么(二合)南涅哩(二合)夜多夜弥萨嚩怛他蘖多嚩日罗(二合)啰怛那(二合)毗诜遮[牟*含]。</p>
  <p id="at">即前金刚合掌。<a id="a-u"></a>安于头。<a id="a-v"></a>以口着地。<a id="a-w"></a>礼西方真言曰。</p>
  <p id="ax">唵萨嚩怛他蘖多布惹钵罗(二合)靺[口*栗](二合)多那夜怛么南涅哩夜多夜弭萨嚩怛他蘖多嚩日啰达摩钵啰靺[口*栗]多(二合)夜[牟*含]。</p>
  <p id="ay">即前金刚合掌当心。<a id="a-z"></a>以顶着地礼北方真言曰。</p>
  <p id="a10">唵萨嚩怛他蘖多布惹羯磨尼(轻呼)阿怛么南涅哩夜多夜弭萨嚩怛他蘖多嚩日啰羯磨句[口*路][牟*含]。</p>
  <p id="a11">则以绯缯角络披以绯帛覆面。<a id="a-12"></a>令弟子结萨埵金刚印以此心。</p>
  <p id="a13">三摩耶萨怛鑁(二合)。</p>
  <p id="a14">则以二中指。<a id="a-15"></a>令持花鬘。<a id="a-16"></a>以此心真言。<a id="a-17"></a>令入三摩耶吽。<a id="a-18"></a>入已作是言。</p>
  <p id="a19">阿儞也(二合)萨怛鑁(二合)萨婆怛他蘖多句犁钵啰尾瑟吒(二合)萨多(二合)娜悍谛嚩日啰枳若(二合)那母怛跛(二合)那以使也(二合)弭曳那枳娘(二合)泥那怛鑁萨婆怛他蘖多悉地啰比避啰(二合)钵旦(二合)嘶金(吉溪反)布那啰惹悉驮药啰惹那遮怛嚩耶涅哩瑟吒摩诃曼茶罗写也(二合)嚩羯哆(二合)尾阎(二合)么提三摩渝尾也(二合)他儞渧(丁翼反)。</p>
  <p id="a1A">金刚阿阇黎。<a id="a-1B"></a>自应结萨埵金刚印。<a id="a-1C"></a>反安弟子顶。<a id="a-1D"></a>作是言。<a id="a-1E"></a>此是三昧耶金刚。<a id="a-1F"></a>摧汝顶不应说。<a id="a-1G"></a>加持誓水一遍。<a id="a-1H"></a>令弟子饮誓水真言曰。</p>
  <p id="a1I">嚩日啰萨埵萨嚩延谛儞耶(二合)纥唎那曳娑摩嚩悉体(汀以反)哆捏(尼逸反)避儞也(二合)萨怛乞叉(二合)喃夜耶儞也(二合)儞没噜(二合)耶儞难那(去)阎嚩日[口*路]娜迦坼。</p>
  <p id="a1J">则告弟子。<a id="a-1K"></a>自今已后。<a id="a-1L"></a>汝观娑跢我。<a id="a-1M"></a>如金刚手。<a id="a-1N"></a>我所应言。<a id="a-1O"></a>汝当如是作。<a id="a-1P"></a>汝不应轻慢于我。<a id="a-1Q"></a>勿令汝招灾祸。<a id="a-1R"></a>死已。<a id="a-1S"></a>当堕地狱。<a id="a-1T"></a>作如是语已。<a id="a-1U"></a>唯愿一切如来加持。<a id="a-1V"></a>愿金刚萨埵遍入。<a id="a-1W"></a>金刚阿阇梨。<a id="a-1X"></a>应结萨埵金刚印。<a id="a-1Y"></a>作是言。</p>
  <p id="a1Z">阿衍怛三摩欲(开口呼)缚日嚂(二合)嚩日啰萨怛嚩弭底(丁以反)萨密哩(二合)耽阿尾舍野都谛曳嚩(二合)嚩日啰枳娘那摩弩怛嚂嚩日啰(引)吠奢恶。</p>
  <p id="a1a">则结忿怒拳摧萨埵金刚印。<a id="a-1b"></a>随意金刚语。<a id="a-1c"></a>诵大乘现证百字真言。<a id="a-1d"></a>则阿尾舍。<a id="a-1e"></a>才阿尾舍已。<a id="a-1f"></a>则发生微妙智。<a id="a-1g"></a>由此知他心。<a id="a-1h"></a>悟他心。<a id="a-1i"></a>于一切事知三世。<a id="a-1j"></a>其心则得坚固。<a id="a-1k"></a>于一切如来教中。<a id="a-1l"></a>悉除一切苦恼。<a id="a-1m"></a>离一切诸恶趣。<a id="a-1n"></a>于一切有情。<a id="a-1o"></a>无沮坏。<a id="a-1p"></a>一切如来加持。<a id="a-1q"></a>一切悉地现前得未曾有。<a id="a-1r"></a>生喜悦安乐悦意。<a id="a-1s"></a>由此安乐等。<a id="a-1t"></a>或成就三摩地。<a id="a-1u"></a>或陀罗尼门。<a id="a-1v"></a>或一切意愿。<a id="a-1w"></a>皆得满足。<a id="a-1x"></a>乃至成就一切如来体性。</p>
  <p id="a1y">则结彼印。<a id="a-1z"></a>以解于弟子心。<a id="a-20"></a>诵此心真言。</p>
  <p id="a21">底瑟姹(二合)嚩日啰涅哩浊咩婆嚩舍湿。<a id="a-22"></a>嚩(二合)都咩婆嚩纥唎娜阎咩地底瑟姹萨嚩悉朕(亭淫反上)遮咩钵啰(二合)也车吽呵呵呵呵斛(引)。</p>
  <p id="a23">则以其花鬘。<a id="a-24"></a>令弟子掷于大曼荼罗。<a id="a-25"></a>以此心真言。</p>
  <p id="a26">钵啰底车嚩日啰斛(引)。</p>
  <p id="a27">随花落处。<a id="a-28"></a>则彼尊成就则取彼花鬘。<a id="a-29"></a>系弟子头上。<a id="a-2A"></a>以此心真言。</p>
  <p id="a2B">唵钵啰底仡哩纥拏怛嚩弭[牟*含]。</p>
  <p id="a2C">萨怛嚩摩诃么攞。</p>
  <p id="a2D">由此则大萨埵摄受。<a id="a-2E"></a>速得成就。<a id="a-2F"></a>成入已则解面。<a id="a-2G"></a>以此心真言。</p>
  <p id="a2H">唵嚩日啰萨埵萨嚩延帝儞耶(二合)灼乞刍(二合引)娜伽姹曩怛钵(二合)啰乌那伽咤野底(丁以反)萨嚩乞[口*芻]嚩日啰(二合)灼乞[口*芻]啰弩多嚂。</p>
  <p id="a2I">则诵见真言。</p>
  <p id="a2J">系嚩日啰波舍。</p>
  <p id="a2K">则令弟子。<a id="a-2L"></a>次第而视大曼荼罗。<a id="a-2M"></a>才见已。<a id="a-2N"></a>一切如来加持护念。<a id="a-2O"></a>则金刚萨埵。<a id="a-2P"></a>住彼弟子心。<a id="a-2Q"></a>则见种种光相游戏神通。<a id="a-2R"></a>由见曼荼罗。<a id="a-2S"></a>由如来加持故。<a id="a-2T"></a>或见婆伽梵大持金刚。<a id="a-2U"></a>示现本形。<a id="a-2V"></a>或见如来。<a id="a-2W"></a>从此已后。<a id="a-2X"></a>一切义利一切意所乐事。<a id="a-2Y"></a>一切悉地。<a id="a-2Z"></a>乃至获得持金刚及如来。<a id="a-2a"></a>示大曼荼罗已。</p>
  <p id="a2b">则以金刚。<a id="a-2c"></a>加持香水瓶。<a id="a-2d"></a>灌弟子顶。<a id="a-2e"></a>以此心真言。</p>
  <p id="a2f">嚩日啰毗诜遮。</p>
  <p id="a2g">则随以一印系。<a id="a-2h"></a>鬘以自幖。<a id="a-2i"></a>帜安于二手掌。<a id="a-2j"></a>中诵心真言。</p>
  <p id="a2k">阿儞也(二合)毗色羯多(二合)萨怛嚩(二合)么斯没代嚩日啰毗筛羯哆伊难帝萨嚩勃驮怛鑁(二合)吃哩纥拏(二合)嚩日啰苏悉驮曳吽嚩日啰地波底怛嚩(二合)么毗诜遮弥底瑟姹(二合)嚩日罗三摩耶萨怛鑁(二合)。</p>
  <p id="a2l">则以金刚名。<a id="a-2m"></a>灌以此心真言。</p>
  <p id="a2n">唵嚩日罗萨怛嚩(二合)左摩毗诜遮弭嚩日啰那摩毗筛羯哆儞嚩日罗(二合)么么。</p>
  <p id="a2o">金刚某甲若与弟子受名号。<a id="a-2p"></a>应加系用呼之已。<a id="a-2q"></a>广说入一切曼荼罗仪。<a id="a-2r"></a>则问弟子言。<a id="a-2s"></a>汝爱乐出生悉地智耶。<a id="a-2t"></a>神通悉地智耶。<a id="a-2u"></a>持明悉地智耶。<a id="a-2v"></a>乃至一切如来智最胜悉地智耶。<a id="a-2w"></a>随彼所乐应说之则教义利悉地成办印智。</p>
  <p id="a2x">金刚形住藏　　当于心中观</p>
  <p id="a2y">观已住于地　　则当见伏藏</p>
  <p id="a2z">金刚形观已　　空中而遍观</p>
  <p id="a30">若见随堕处　　彼则是伏藏</p>
  <p id="a31">金刚形于舌　　智者应是观</p>
  <p id="a32">自言此处有　　语已成真实</p>
  <p id="a33">金刚形一切　　应当观自身</p>
  <p id="a34">遍入落于彼　　其处是伏藏</p>
  <p id="a35">彼等心真言。</p>
  <p id="a36">嚩日啰儞地啰怛娜儞地达摩儞地羯摩儞地。</p>
  <p id="a37">次应教金刚悉地成办印智。</p>
  <p id="a38">金刚入生已　　水成金刚形</p>
  <p id="a39">由观速成就　　于水上游行</p>
  <p id="a3A">复生金刚入　　身色如自形</p>
  <p id="a3B">修习于如是　　自然如佛形</p>
  <p id="a3C">遍入于自身　　自身观如空</p>
  <p id="a3D">随乐修习已　　则得安达怛</p>
  <p id="a3E">金刚入自己　　观自如金刚</p>
  <p id="a3F">乃至踊上升　　则得虚空行</p>
  <p id="a3G">如是等真言曰。</p>
  <p id="a3H">嚩日啰喏攞嚩曰啰噜波嚩曰啰迦奢嚩曰罗么[牟*含]。</p>
  <p id="a3I">次则教金刚持明悉地成办印智。</p>
  <p id="a3J">应观月形像　　上踊于虚空</p>
  <p id="a3K">手攀于金刚　　得金刚持明</p>
  <p id="a3L">升于月轮上　　应观金刚宝</p>
  <p id="a3M">净身者随欲　　刹那成腾空</p>
  <p id="a3N">升于月轮已　　手持金刚莲</p>
  <p id="a3O">应观金刚眼　　则得持明位</p>
  <p id="a3P">住于月轮中　　应观业金刚</p>
  <p id="a3Q">速获金刚巧　　则得诸持明</p>
  <p id="a3R">如是等心真言曰。</p>
  <p id="a3S">嚩日罗达攞啰怛娜达攞播娜磨达攞羯么达攞。</p>
  <p id="a3T">次则教一切如来最胜悉地成办印智。</p>
  <p id="a3U">住诸金刚定　　思于虚空界</p>
  <p id="a3V">随乐金刚身　　刹那成腾空</p>
  <p id="a3W">住诸净等持　　修习于最胜</p>
  <p id="a3X">获得五神通　　速疾智成就</p>
  <p id="a3Y">观金刚萨埵　　遍于一切空</p>
  <p id="a3Z">速念坚固已　　则为持金刚</p>
  <p id="a3a">一切成佛形　　观想于虚空</p>
  <p id="a3b">由诸佛等持　　则得成正觉</p>
  <p id="a3c">如是等真言曰。</p>
  <p id="a3d">嚩日啰嚩日啰述驮述驮萨怛缚萨怛缚没驮没驮。</p>
  <p id="a3e">如上是一切悉地智成办。</p>
  <p id="a3f">次当令弟子。<a id="a-3g"></a>持秘密堪忍法。<a id="a-3h"></a>初旦诵誓心真言曰。</p>
  <p id="a3i">唵嚩日啰萨怛嚩(二合)萨嚩延谛儞耶(二合)吃唎那曳(平)萨摩嚩萨体(汀以反)哆捏(尼逸反)避儞也(二合)怛乞叉(二合)南夜耶儞也(二合)儞没噜(二合)耶儞难那(去)阎。</p>
  <p id="a3j">则告如是言汝不应越此誓心真言勿令汝招灾祸夭寿。<a id="a-3k"></a>以此身堕地狱。<a id="a-3l"></a>则应教秘密印智。</p>
  <p id="a3m">生金刚入已等引而手拍微细金刚掌山石尚敬爱。</p>
  <p id="a3n">次是金刚拍印。</p>
  <p id="a3o">入金刚仪已　　金刚缚掌击</p>
  <p id="a3p">以微细掌法　　山石尚遍入</p>
  <p id="a3q">以如上入仪　　金刚缚舒展</p>
  <p id="a3r">胜拍应等摧　　刹那坏百族</p>
  <p id="a3s">微细遍入仪　　诸指以等引</p>
  <p id="a3t">金刚缚而解　　能夺胜诸苦</p>
  <p id="a3u">次当说秘密成就于婆伽入身女人或丈夫一切想入已彼身令遍舒。</p>
  <p id="a3v">如是等心真言曰。</p>
  <p id="a3w">嚩日啰　缚笘嚩日啰尾舍嚩日啰诃那嚩日啰诃啰。</p>
  <p id="a3x">即应授与心真言已。<a id="a-3y"></a>教自本尊四智印。<a id="a-3z"></a>以此仪则。<a id="a-40"></a>告弟子言。<a id="a-41"></a>汝慎于余人。<a id="a-42"></a>未知此印一切。<a id="a-43"></a>不应指示。<a id="a-44"></a>何以故彼有情。<a id="a-45"></a>不见大曼荼罗。<a id="a-46"></a>辄结彼等。<a id="a-47"></a>皆不成就。<a id="a-48"></a>则生疑惑。<a id="a-49"></a>招灾祸。<a id="a-4A"></a>速死堕于无间大地狱。<a id="a-4B"></a>堕于恶趣。</p>
  <p id="a4C">次当说一切如来萨埵成就大印智。</p>
  <p id="a4D">从心智应发　　应观金刚日</p>
  <p id="a4E">观自为佛形　　应诵金刚界</p>
  <p id="a4F">由此才成就　　获智寿力年</p>
  <p id="a4G">得一切遍行　　佛体尚不难</p>
  <p id="a4H">此是一切如来现证菩提印。</p>
  <p id="a4I">次当说结金刚萨埵成就大印。</p>
  <p id="a4J">倨傲抽掷杵　　等持金刚慢</p>
  <p id="a4K">身口心金刚　　成金刚萨埵</p>
  <p id="a4L">由此遍行印　　诸欲生安乐</p>
  <p id="a4M">通寿力胜色　　如金刚萨埵</p>
  <p id="a4N">以三金刚仪　　如画顺修习</p>
  <p id="a4O">幖帜印相应　　成就大萨埵</p>
  <p id="a4P">我今说诸教　　能成及所成</p>
  <p id="a4Q">成就者大业　　我今次第说</p>
  <p id="a4R">每日先依时　　及自加持等</p>
  <p id="a4S">作已成如初　　然后应随意</p>
  <p id="a4T">次当广说大印成就仪则。</p>
  <p id="a4U">遍入金刚已　　大印如仪则</p>
  <p id="a4V">身前应当结　　思惟大萨埵</p>
  <p id="a4W">见彼智萨埵　　应观于自身</p>
  <p id="a4X">钩召引入缚　　令喜作成就</p>
  <p id="a4Y">如是等真言曰。</p>
  <p id="a4Z">嚩日啰萨怛嚩(二合)恶。</p>
  <p id="a4a">此是金刚遍入心。</p>
  <p id="a4b">嚩日罗萨怛嚩涅哩(二合)舍野。</p>
  <p id="a4c">此是大萨埵观念心。</p>
  <p id="a4d">弱吽鑁斛(引)。</p>
  <p id="a4e">此是大萨埵。<a id="a-4f"></a>钩召引入缚令喜心。</p>
  <p id="a4g">诵三昧耶萨怛鑁(二合)　　遍入背后而月轮</p>
  <p id="a4h">于中应观而萨埵　　我三昧耶萨怛鑁</p>
  <p id="a4i">随彼萨埵印　　修习观自身</p>
  <p id="a4j">金刚语以成　　能成就诸印</p>
  <p id="a4k">诵弱吽鑁斛　　身中入诸佛</p>
  <p id="a4l">应作善思惟　　令大印成就</p>
  <p id="a4m">我今说事业　　金刚业无上</p>
  <p id="a4n">由观佛成就　　速获佛自性</p>
  <p id="a4o">成萨埵金刚　　为诸佛主宰</p>
  <p id="a4p">由结宝金刚　　为诸宝主宰</p>
  <p id="a4q">成就法金刚　　则能持佛法</p>
  <p id="a4r">由业金刚印　　则为金刚业</p>
  <p id="a4s">成金刚萨埵　　由结萨埵印</p>
  <p id="a4t">能召持金刚　　金刚召相应</p>
  <p id="a4u">金刚染大印　　能染一切佛</p>
  <p id="a4v">令喜一切佛　　由金刚善哉</p>
  <p id="a4w">奉施佛灌顶　　由宝印仪则</p>
  <p id="a4x">速为金刚光　　由金刚光仪</p>
  <p id="a4y">持习金刚幢　　则满一切愿</p>
  <p id="a4z">由金刚笑仪　　共诸佛戏笑</p>
  <p id="a50">持金刚法已　　由金刚法仪</p>
  <p id="a51">得诸佛胜慧　　由金刚利仪</p>
  <p id="a52">持习金刚轮　　则能转法轮</p>
  <p id="a53">成就佛语言　　由金刚语仪</p>
  <p id="a54">速获金刚业　　由作金刚业</p>
  <p id="a55">擐服金刚甲　　获得金刚身</p>
  <p id="a56">成金刚药叉　　如金刚药叉</p>
  <p id="a57">一切印成就　　由结金刚拳</p>
  <p id="a58">以金刚嬉戏　　获大金刚悦</p>
  <p id="a59">由结金刚鬘　　从佛获灌顶</p>
  <p id="a5A">金刚歌相应　　获得金刚歌</p>
  <p id="a5B">由结金刚舞　　则供养诸佛</p>
  <p id="a5C">悦泽皆一切　　由金刚烧香</p>
  <p id="a5D">金刚花相应　　令敬诸群品</p>
  <p id="a5E">由金刚灯印　　供养故获眼</p>
  <p id="a5F">能除一切苦　　由金刚香仪</p>
  <p id="a5G">由金刚钩召　　能作诸胜业</p>
  <p id="a5H">能一切引入　　由金刚索仪</p>
  <p id="a5I">金刚锁相应　　堪任一切缚</p>
  <p id="a5J">由金刚入仪　　能成诸遍入</p>
  <p id="a5K">次当说一切如来金刚三昧耶智印。</p>
  <p id="a5L">坚固结合掌　　诸指互交结</p>
  <p id="a5M">名为金刚掌　　极结金刚缚</p>
  <p id="a5N">诸三昧耶印　　皆生金刚缚</p>
  <p id="a5O">我今说结仪　　金刚结无上</p>
  <p id="a5P">坚萨埵金刚　　中指竖如牙</p>
  <p id="a5Q">大中如宝形　　中指而反屈</p>
  <p id="a5R">移指如莲叶　　中指于交合</p>
  <p id="a5S">头指附中指　　名为第五佛</p>
  <p id="a5T">我今遍说如来族三昧耶胜印。</p>
  <p id="a5U">由结作成就　　二手如月形</p>
  <p id="a5V">中指如金刚　　余指面不着</p>
  <p id="a5W">金刚萨埵印　　头钩胜指交</p>
  <p id="a5X">由如弹指势　　金刚萨埵四</p>
  <p id="a5Y">此为众印等　　宝金刚头指</p>
  <p id="a5Z">面合而反屈　　中无名小指</p>
  <p id="a5a">舒展旋当心　　无名指如幢</p>
  <p id="a5b">及与小指合　　复住于笑处</p>
  <p id="a5c">则名彼等印　　竖齐二大指</p>
  <p id="a5d">头指屈如莲　　则彼金刚剑</p>
  <p id="a5e">中合屈上节　　则彼齐无名</p>
  <p id="a5f">小指交如轮　　则解大指缚</p>
  <p id="a5g">舒展从口起　　小大指面合</p>
  <p id="a5h">集会业金刚　　则彼齐头指</p>
  <p id="a5i">住心而舒展　　曲头指如牙</p>
  <p id="a5j">小指亦复然　　大指小指间</p>
  <p id="a5k">头指屈其上　　于心齐大指</p>
  <p id="a5l">展臂名为鬘　　腾掌从口散</p>
  <p id="a5m">作舞顶上合　　金刚缚下施</p>
  <p id="a5n">自掌而上献　　齐头指相逼</p>
  <p id="a5o">舒展如涂势　　由一头指屈</p>
  <p id="a5p">二头指结缚　　大头端如锁</p>
  <p id="a5q">如金刚拳合　　我今说能成</p>
  <p id="a5r">金刚成最胜　　自印住于心</p>
  <p id="a5s">萨埵金刚定　　次说作事业</p>
  <p id="a5t">金刚业无上　　金刚界等印</p>
  <p id="a5u">由集会如来　　坛师于弟子</p>
  <p id="a5v">刹那成加持　　结萨埵金刚</p>
  <p id="a5w">则成持金刚　　才结金刚钩</p>
  <p id="a5x">能召一切佛　　欲金刚仪故</p>
  <p id="a5y">尚染等觉者　　由金刚欢喜</p>
  <p id="a5z">善哉声皆喜　　由结宝金刚</p>
  <p id="a60">从佛获灌顶　　由结金刚日</p>
  <p id="a61">如佛得圆光　　持金刚幢已</p>
  <p id="a62">则满一切愿　　金刚笑仪故</p>
  <p id="a63">共诸佛等笑　　持法金刚印</p>
  <p id="a64">等同法金刚　　遍持金刚剑</p>
  <p id="a65">得慧救世者　　持习金刚轮</p>
  <p id="a66">则能转法轮　　由金刚语故</p>
  <p id="a67">金刚语成就　　遍持业金刚</p>
  <p id="a68">等同金刚业　　坚作金刚护</p>
  <p id="a69">成身如金刚　　金刚牙胜印</p>
  <p id="a6A">能摧诸恶魔　　坚结金刚拳</p>
  <p id="a6B">顺伏诸契印　　由戏得喜悦</p>
  <p id="a6C">由鬘得庄严　　由语语威肃</p>
  <p id="a6D">得供由舞故　　焚香滋泽世</p>
  <p id="a6E">由花色端严　　由灯世清净</p>
  <p id="a6F">由香获妙香　　金刚钩召得</p>
  <p id="a6G">金刚索得入　　金刚锁能缚</p>
  <p id="a6H">金刚铃遍入　　我今说法印</p>
  <p id="a6I">嚩日罗惹南通佛　　能作坚固金刚界</p>
  <p id="a6J">次复我今当遍说　　法印胜契如本仪</p>
  <p id="a6K">诵三昧耶萨怛鑁(二合)　　一切印契为主宰</p>
  <p id="a6L">诵阿娜耶萨缚已　　即能钩召一切佛</p>
  <p id="a6M">阿斛(引)苏佉称诵已　　染爱一切诸佛等</p>
  <p id="a6N">娑度娑度是语已　　皆以善哉令欢喜</p>
  <p id="a6O">苏摩诃怛鑁(二合)诵已　　则获一切佛灌顶</p>
  <p id="a6P">噜褒儞庾(二合)多语已</p>
  <p id="a6Q">则获正法威德光　　诵遏他钵罗(二合)波</p>
  <p id="a6R">底(丁口反)　　能满一切殊胜愿</p>
  <p id="a6S">呵呵吽壑作是笑　　获得如来微妙笑</p>
  <p id="a6T">萨嚩迦哩是诵已　　能净非法皆清净</p>
  <p id="a6U">[卄/耨]佉掣(之曳反)那诵持已　　能断一切苦受业</p>
  <p id="a6V">勃驮冒地是言已　　于曼荼罗为主宰</p>
  <p id="a6W">钵罗底摄娜诵已　　共预诸佛谈语论</p>
  <p id="a6X">苏嚩始怛鑁(二合)诵已　　遍行一切而自在</p>
  <p id="a6Y">儞(尼逸反)婆(去)也怛鑁(二合)语已</p>
  <p id="a6Z">刹那则得无所畏　　诵舍怛噜(二合)薄乞叉</p>
  <p id="a6a">能啖一切怨敌者　　萨嚩悉地是诵已</p>
  <p id="a6b">获得一切妙悉地　　摩诃啰底得适悦</p>
  <p id="a6c">噜波输陛亦复然　　室噜怛罗燥佉得乐</p>
  <p id="a6d">萨婆布誓得供养　　钵啰诃罗儞儞悦</p>
  <p id="a6e">颇攞哦弭获得果　　苏帝惹仡哩得光</p>
  <p id="a6f">素巘荡儗得妙香　　阿夜呬弱成钩召</p>
  <p id="a6g">阿呬吽吽能引入　　系萨普吒鑁大得</p>
  <p id="a6h">健吒恶恶令震动</p>
  <p id="a6i">我今说法印　　成就令清净</p>
  <p id="a6j">于舌观金刚　　能作诸事业</p>
  <p id="a6k">次说羯磨印　　应结金刚拳</p>
  <p id="a6l">等引而两分　　成二金刚印</p>
  <p id="a6m">次则说结缚　　持作金刚指</p>
  <p id="a6n">右手安于左　　此印名觉胜</p>
  <p id="a6o">能与佛菩提　　不动佛触地</p>
  <p id="a6p">宝生施愿印　　无量寿胜定</p>
  <p id="a6q">不空施无畏　　次今当遍说</p>
  <p id="a6r">羯磨印次第　　金刚萨埵等</p>
  <p id="a6s">能转金刚业　　左慢右抽掷</p>
  <p id="a6t">安住持钩势　　相应如射法</p>
  <p id="a6u">善哉于心住　　灌顶二金刚</p>
  <p id="a6v">于心示日形　　右肘住左拳</p>
  <p id="a6w">二掌及于口　　左莲右开势</p>
  <p id="a6x">左心剑杀害　　旋转如火轮</p>
  <p id="a6y">金刚二口散　　金刚舞旋转</p>
  <p id="a6z">两颊住于顶　　甲胄小指牙</p>
  <p id="a70">二拳而相合　　应以金刚慢</p>
  <p id="a71">顶礼意战悚　　系鬘口下写</p>
  <p id="a72">旋转金刚舞　　以金刚拳仪</p>
  <p id="a73">应献烧香等　　一切佛供养</p>
  <p id="a74">分别供养印　　小指互相钩</p>
  <p id="a75">头指如上钩　　如索二如锁</p>
  <p id="a76">手背而相逼　　我今说成就</p>
  <p id="a77">金刚业作等　　应羯磨金刚</p>
  <p id="a78">于心而修习　　次说羯磨印</p>
  <p id="a79">金刚业种种　　由结智拳故</p>
  <p id="a7A">能遍入佛智　　由结阿閦毗</p>
  <p id="a7B">获得无倾动　　由结宝生印</p>
  <p id="a7C">能摄受于他　　由结法轮印</p>
  <p id="a7D">则能转法轮　　由无畏胜速</p>
  <p id="a7E">施有情无畏　　坚作金刚鬘</p>
  <p id="a7F">金刚萨埵乐　　由金刚钩召</p>
  <p id="a7G">刹那集诸佛　　金刚箭令染</p>
  <p id="a7H">尚能金刚妻　　金刚喜诸佛</p>
  <p id="a7I">咸施善哉声　　结大金刚宝</p>
  <p id="a7J">从师受灌顶　　遍持金刚日</p>
  <p id="a7K">得如金刚日　　竖金刚幢幡</p>
  <p id="a7L">则得雨宝雨　　遍持金刚笑</p>
  <p id="a7M">速佛平等笑　　遍持金刚花</p>
  <p id="a7N">则见金刚法　　坚结金刚剑</p>
  <p id="a7O">能断一切苦　　遍持金刚轮</p>
  <p id="a7P">能转于法轮　　所有诸佛语</p>
  <p id="a7Q">成以金刚语　　金刚舞供养</p>
  <p id="a7R">尚令佛顺伏　　由披金刚甲</p>
  <p id="a7S">获金刚坚实　　遍持金刚牙</p>
  <p id="a7T">尚能坏金刚　　金刚拳能夺</p>
  <p id="a7U">获得印成就　　金刚喜得悦</p>
  <p id="a7V">金刚鬘妙色　　金刚歌妙语</p>
  <p id="a7W">金刚舞令顺　　以香意悦泽</p>
  <p id="a7X">以花夺一切　　灯供火炽盛</p>
  <p id="a7Y">金刚香妙香　　金刚钩能召</p>
  <p id="a7Z">金刚索能引　　金刚锁令缚</p>
  <p id="a7a">金刚磬令动</p>
  <p id="a7b">我今广说一切印都结仪则。</p>
  <p id="a7c">先当金刚缚。<a id="a-7d"></a>摧拍自心。<a id="a-7e"></a>诵心真言曰。</p>
  <p id="a7f">嚩日啰满驮怛罗吒。</p>
  <p id="a7g">则一切印缚。<a id="a-7h"></a>于自身口心金刚。<a id="a-7i"></a>得自在。<a id="a-7j"></a>即结金刚遍入三昧耶印。<a id="a-7k"></a>诵此心真言。</p>
  <p id="a7l">恶。</p>
  <p id="a7m">则成遍阿尾舍。<a id="a-7n"></a>如亲友加持。<a id="a-7o"></a>则三昧耶印。<a id="a-7p"></a>想念大萨埵。<a id="a-7q"></a>诵此心金刚真言。</p>
  <p id="a7r">摩诃三昧耶萨怛无(无毛反)唅。</p>
  <p id="a7s">由此真言。<a id="a-7t"></a>一切印皆得成就。<a id="a-7u"></a>此是一切印。<a id="a-7v"></a>成就广仪则我说都广仪则。</p>
  <p id="a7w">初结自印。<a id="a-7x"></a>结已。<a id="a-7y"></a>自印萨埵。<a id="a-7z"></a>观自身以此心真言。</p>
  <p id="a80">三摩庾唅。</p>
  <p id="a81">则自印萨埵。<a id="a-82"></a>观自身已。<a id="a-83"></a>以此真言加持。</p>
  <p id="a84">三摩耶萨怛嚩(二合)地瑟姹(二合)萨嚩(二合)[牟*含]。</p>
  <p id="a85">则然后应成就。<a id="a-86"></a>此是成就仪则。</p>
  <p id="a87">次说初欲求义利成就以此真言。</p>
  <p id="a88">遏他悉地。</p>
  <p id="a89">由此真言。<a id="a-8A"></a>随意得金刚成就。</p>
  <p id="a8B">次说金刚悉地成就。<a id="a-8C"></a>以此心真言。</p>
  <p id="a8D">嚩日啰悉地。</p>
  <p id="a8E">次说持明成就。<a id="a-8F"></a>以此心真言。</p>
  <p id="a8G">嚩日啰尾儞耶(二合)达啰。</p>
  <p id="a8H">由此随意即得持明成就。<a id="a-8I"></a>欲求最胜成就。<a id="a-8J"></a>以自印真言。<a id="a-8K"></a>当求成就。</p>
  <p id="a8L">我今说一切都自身口心金刚中。<a id="a-8M"></a>令作如金刚仪轨若印加持缓慢。<a id="a-8N"></a>若意欲解。<a id="a-8O"></a>则以此心真言。<a id="a-8P"></a>令作坚固真言曰。</p>
  <p id="a8Q">唵嚩日罗(二合)萨怛嚩三摩耶么努波(引)攞耶嚩日罗萨怛嚩怛尾怒波底瑟姹捏哩浊寐婆嚩苏都使庾寐婆嚩阿努啰羯都寐婆嚩苏布使庾寐婆嚩萨嚩悉朕寐钵啰也车萨嚩羯摩素者寐质多室哩药矩噜吽呵呵呵呵斛(引)婆伽梵萨嚩怛他蘖多嚩日啰摩弭闷遮嚩日哩婆嚩摩诃三摩耶萨怛嚩恶(引)。</p>
  <p id="a8R">由此真言。<a id="a-8S"></a>设作无间罪。<a id="a-8T"></a>谤一切如来。<a id="a-8U"></a>及方广大乘正法。<a id="a-8V"></a>一切恶作。<a id="a-8W"></a>尚得成就。<a id="a-8X"></a>一切如来印者。<a id="a-8Y"></a>由金刚萨埵坚固体故。<a id="a-8Z"></a>现生速疾。<a id="a-8a"></a>随乐得一切最胜成就。<a id="a-8b"></a>乃至获得如来最胜悉地。<a id="a-8c"></a>婆伽梵一切如来金刚萨埵。<a id="a-8d"></a>作如是说　我今都说一切印解脱仪则。</p>
  <p id="a8e">从彼彼出生。<a id="a-8f"></a>所有一切印。<a id="a-8g"></a>于彼彼当解。<a id="a-8h"></a>由此真言心　嚩日啰穆。</p>
  <p id="a8i">从自心。<a id="a-8j"></a>起金刚宝印。<a id="a-8k"></a>安于灌顶处。<a id="a-8l"></a>以胜指自灌顶。<a id="a-8m"></a>分手缠头系鬘。</p>
  <p id="a8n">次结甲胄以此心真言。</p>
  <p id="a8o">唵嚩日啰啰怛那毗诜者[牟*含]萨嚩母捺罗(二合)咩捺哩(二合)摨矩噜嚩啰迦嚩制那鑁。</p>
  <p id="a8p">被甲已。<a id="a-8q"></a>以齐掌。<a id="a-8r"></a>拍令欢喜以此心真言。</p>
  <p id="a8s">嚩日啰睹使耶斛(引)。</p>
  <p id="a8t">由此心真言　　解缚得欢喜</p>
  <p id="a8u">获得金刚体　　如金刚萨埵</p>
  <p id="a8v">一遍诵金刚萨埵　　随意爱乐住安乐</p>
  <p id="a8w">谗诵皆得速成就　　如金刚手之所说</p>
  <p id="a8x">婆伽梵普贤作如是说。</p>
  <p id="a8y">金刚萨埵等萨埵　　一切成就作事业</p>
  <p id="a8z">随意念诵于此中　　于诸事业皆成就</p>
  <p id="a90">真言心印及诸明　　随乐修习诸理趣</p>
  <p id="a91">于教所说及自作　　皆得成就遍一切</p>
  <p id="a92">次说四种秘密供养。<a id="a-93"></a>应作以此金刚歌咏真言。</p>
  <p id="a94">唵嚩日啰(二合)萨怛嚩僧蘖啰贺嚩日啰啰怛那么努怛嚂嚩日啰达摩誐耶奈(引)嚩日啰羯磨迦噜婆嚩。</p>
  <p id="a95">于曼荼罗中。<a id="a-96"></a>以此金刚赞咏而歌。<a id="a-97"></a>以金刚舞。<a id="a-98"></a>以二手掌及供养花。<a id="a-99"></a>等作供养。<a id="a-9A"></a>于外曼荼罗金刚香等。<a id="a-9B"></a>供养已。<a id="a-9C"></a>安于本处。<a id="a-9D"></a>一切随力而供养。<a id="a-9E"></a>启白一切如来。<a id="a-9F"></a>随意香等供养已。<a id="a-9G"></a>已入曼荼罗者。<a id="a-9H"></a>随力已献大曼荼罗。<a id="a-9I"></a>一切滋味饮食安乐等一切资具。<a id="a-9J"></a>令充足受用。<a id="a-9K"></a>应受与一切如来成就金刚禁戒。</p>
  <p id="a9L">此是一切佛体性　　住于金刚萨埵手</p>
  <p id="a9M">汝今应当而受持　　金刚萨埵坚固禁</p>
  <p id="a9N">唵萨嚩怛他蘖多悉地嚩日啰三摩耶底瑟姹(二合)翳沙怛鑁(二合)驮啰夜弭嚩日啰萨怛缚(二合)呬呬呬呬吽。</p>
  <p id="a9O">则各各复告言。<a id="a-9P"></a>勿得说于余人。<a id="a-9Q"></a>则诵誓心真言。<a id="a-9R"></a>先已入者。<a id="a-9S"></a>启白一切。<a id="a-9T"></a>如来结萨埵金刚印。<a id="a-9U"></a>从下向上解。<a id="a-9V"></a>以此真言心。</p>
  <p id="a9W">唵(引)吃哩(二合)都嚩萨嚩萨怛嚩(二合)[口*栗]他(二合)悉地捺多也他努誐蘖他车驮[口*梵](二合)勃驮微洒阎补那啰誐么那也都嚩日啰(二合)萨怛嚩(二合)穆。</p>
  <p id="a9X">如是于一切曼荼罗三昧耶胜印。<a id="a-9Y"></a>而作解。</p>
  <p id="a9Z"></p>
 </body>
</html>