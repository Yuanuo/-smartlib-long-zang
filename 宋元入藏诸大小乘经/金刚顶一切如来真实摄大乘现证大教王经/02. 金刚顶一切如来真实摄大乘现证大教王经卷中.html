<!doctype html>
<html id="z3IBUjviX" data-ver="723">
 <head>
  <meta charset="utf-8">
  <meta author="不空">
  <meta library="龙藏">
  <meta catalog="宋元入藏诸大小乘经">
  <meta period="唐">
 </head>
 <body>
  <h1 id="a1">金刚顶一切如来真实摄大乘现证大教王经卷中</h1>
  <h2 id="a2">大曼荼罗广大仪轨品之二</h2>
  <p id="a3">尔时婆伽梵。<a id="a-4"></a>复入一切如来毗首羯磨大菩萨三昧耶。<a id="a-5"></a>出生羯磨加持。<a id="a-6"></a>名金刚三摩地。<a id="a-7"></a>一切如来羯磨三昧耶。<a id="a-8"></a>名一切如来心。<a id="a-9"></a>从自心出。</p>
  <p id="aA">嚩日啰(二合)羯磨。</p>
  <p id="aB">从一切如来心。<a id="a-C"></a>才出已。<a id="a-D"></a>一切如来羯磨平等智。<a id="a-E"></a>善通达故。<a id="a-F"></a>金刚萨埵三摩地。<a id="a-G"></a>即从婆伽梵持金刚。<a id="a-H"></a>为一切如来羯磨光明。<a id="a-I"></a>出已。<a id="a-J"></a>以彼一切如来羯磨光明。<a id="a-K"></a>照耀一切有情界。<a id="a-L"></a>为一切如来羯磨界。<a id="a-M"></a>其尽一切如来羯磨界。<a id="a-N"></a>入世尊毗卢遮那佛心。<a id="a-O"></a>聚为一体。<a id="a-P"></a>量遍一切虚空界。<a id="a-Q"></a>则一切如来羯磨界故。<a id="a-R"></a>生羯磨金刚形。<a id="a-S"></a>住佛掌中。<a id="a-T"></a>则从羯磨金刚形。<a id="a-U"></a>出一切世界微尘等如来身。<a id="a-V"></a>于一切世界。<a id="a-W"></a>一切如来羯磨等。<a id="a-X"></a>作一切佛神通游戏。<a id="a-Y"></a>作一切如来无边事业故。<a id="a-Z"></a>金刚萨埵三摩地。<a id="a-a"></a>极坚牢故。<a id="a-b"></a>聚为一体。<a id="a-c"></a>生一切如来毗首羯磨大菩萨摩诃萨身。<a id="a-d"></a>住世尊毗卢遮那佛心。<a id="a-e"></a>说此嗢陀南。</p>
  <p id="af">奇哉佛不空　　我一切业多</p>
  <p id="ag">无功作佛益　　能转金刚业</p>
  <p id="ah">尔时毗首羯磨大菩萨身。<a id="a-i"></a>从世尊心下。<a id="a-j"></a>依一切如来前月轮而住。<a id="a-k"></a>复请教令。<a id="a-l"></a>时世尊入一切如来不空金刚三昧耶。<a id="a-m"></a>名金刚三摩地。<a id="a-n"></a>转一切供养等。<a id="a-o"></a>无量不空。<a id="a-p"></a>一切业轨仪广大三昧耶。<a id="a-q"></a>尽无余有情界。<a id="a-r"></a>作一切悉地。<a id="a-s"></a>受一切安乐悦意故。<a id="a-t"></a>乃至成就一切如来金刚羯磨性智神境通果故。<a id="a-u"></a>则彼羯磨金刚。<a id="a-v"></a>授与一切如来金刚羯磨大菩萨。<a id="a-w"></a>为一切如来羯磨转轮王。<a id="a-x"></a>以一切如来灌顶。<a id="a-y"></a>授与双手。<a id="a-z"></a>则一切如来。<a id="a-10"></a>以金刚名。<a id="a-11"></a>号金刚毗首。<a id="a-12"></a>金刚毗首灌顶时。<a id="a-13"></a>彼金刚毗首菩萨摩诃萨。<a id="a-14"></a>则安立羯磨金刚于自心。<a id="a-15"></a>令安一切如来羯磨平等处。<a id="a-16"></a>说此嗢陀南。</p>
  <p id="a17">此是一切佛　　作种种胜业</p>
  <p id="a18">授与我掌中　　以业安于业</p>
  <p id="a19">尔时婆伽梵。<a id="a-1A"></a>复入难敌精进大菩萨摩诃萨三昧耶。<a id="a-1B"></a>出生羯磨加持。<a id="a-1C"></a>名金刚三摩地。<a id="a-1D"></a>一切如来守护三昧耶。<a id="a-1E"></a>名一切如来心。<a id="a-1F"></a>从自心出。</p>
  <p id="a1G">嚩日啰(二合)路乞沙(二合)。</p>
  <p id="a1H">从一切如来心。<a id="a-1I"></a>才出已。<a id="a-1J"></a>即彼婆伽梵金刚手。<a id="a-1K"></a>为众多坚固甲胄。<a id="a-1L"></a>出已。<a id="a-1M"></a>入世尊毗卢遮那佛心。<a id="a-1N"></a>聚为一体。<a id="a-1O"></a>生大金刚甲胄形。<a id="a-1P"></a>住佛掌中。<a id="a-1Q"></a>从彼金刚甲胄形。<a id="a-1R"></a>出一切世界微尘等如来身。<a id="a-1S"></a>一切如来守护仪轨广大事业等。<a id="a-1T"></a>作一切佛神通游戏。<a id="a-1U"></a>难敌精进故。<a id="a-1V"></a>金刚萨埵三摩地。<a id="a-1W"></a>极坚牢故。<a id="a-1X"></a>聚为一体。<a id="a-1Y"></a>生难敌精进大菩萨身。<a id="a-1Z"></a>住世尊毗卢遮那佛心。<a id="a-1a"></a>说此嗢陀南。</p>
  <p id="a1b">奇哉精进甲　　我固坚固者</p>
  <p id="a1c">由坚固无身　　作金刚胜身</p>
  <p id="a1d">时彼难敌精进大菩萨身。<a id="a-1e"></a>从世尊心下。<a id="a-1f"></a>依一切如来右月轮而住。<a id="a-1g"></a>复请教令。<a id="a-1h"></a>时世尊入一切如来坚固名金刚三摩地。<a id="a-1i"></a>一切如来精进波罗蜜三昧耶。<a id="a-1j"></a>救护尽无余有情界。<a id="a-1k"></a>受一切安乐悦意故。<a id="a-1l"></a>乃至得一切如来金刚身成就果故。<a id="a-1m"></a>则金刚甲胄。<a id="a-1n"></a>授与难敌精进大菩萨双手。<a id="a-1o"></a>则一切如来。<a id="a-1p"></a>以金刚名。<a id="a-1q"></a>号金刚慈友。<a id="a-1r"></a>金刚慈友灌顶时。<a id="a-1s"></a>彼金刚慈友菩萨摩诃萨。<a id="a-1t"></a>以金刚甲胄。<a id="a-1u"></a>被一切如来。<a id="a-1v"></a>说此嗢陀南。</p>
  <p id="a1w">此是一切佛　　最胜慈甲胄</p>
  <p id="a1x">坚精进大护　　名为大慈友</p>
  <p id="a1y">尔时婆伽梵。<a id="a-1z"></a>复入摧一切魔大菩萨摩诃萨三昧耶。<a id="a-20"></a>出生羯磨加持。<a id="a-21"></a>名金刚三摩地。<a id="a-22"></a>一切如来方便三昧耶。<a id="a-23"></a>名一切如来心。<a id="a-24"></a>从自心出。</p>
  <p id="a25">嚩日啰(二合)药乞洒(二合)。</p>
  <p id="a26">从一切如来心。<a id="a-27"></a>才出已。<a id="a-28"></a>即彼婆伽梵持金刚。<a id="a-29"></a>为众多大牙器仗。<a id="a-2A"></a>出已。<a id="a-2B"></a>入世尊毗卢遮那佛心。<a id="a-2C"></a>聚为一体。<a id="a-2D"></a>生金刚牙形。<a id="a-2E"></a>住佛掌中。<a id="a-2F"></a>从彼金刚牙形。<a id="a-2G"></a>出一切世界微尘等如来身。<a id="a-2H"></a>作一切降伏暴怒等。<a id="a-2I"></a>为一切佛神通游戏。<a id="a-2J"></a>一切魔善摧伏故。<a id="a-2K"></a>金刚萨埵三摩地。<a id="a-2L"></a>极坚牢故。<a id="a-2M"></a>聚为一体。<a id="a-2N"></a>生摧一切魔大菩萨身。<a id="a-2O"></a>住世尊毗卢遮那佛心。<a id="a-2P"></a>说此嗢陀南。</p>
  <p id="a2Q">奇哉大方便　　诸佛之慈愍</p>
  <p id="a2R">由有形寂静　　示作暴怒形</p>
  <p id="a2S">时彼摧一切魔大菩萨身。<a id="a-2T"></a>从世尊心下。<a id="a-2U"></a>依一切如来左月轮而住。<a id="a-2V"></a>复请教令。<a id="a-2W"></a>时世尊入一切如来极怒金刚三摩地。<a id="a-2X"></a>一切如来调伏难调。<a id="a-2Y"></a>尽无余有情界。<a id="a-2Z"></a>施无畏。<a id="a-2a"></a>受一切安乐悦意故。<a id="a-2b"></a>乃至得一切如来大方便智神境通最胜悉地果故。<a id="a-2c"></a>则彼金刚牙器仗。<a id="a-2d"></a>授与彼摧一切魔大菩萨双手。<a id="a-2e"></a>则一切如来。<a id="a-2f"></a>以金刚名。<a id="a-2g"></a>号金刚暴怒。<a id="a-2h"></a>金刚暴怒灌顶时。<a id="a-2i"></a>彼金刚暴怒菩萨摩诃萨。<a id="a-2j"></a>以彼金刚牙器仗。<a id="a-2k"></a>安自口中。<a id="a-2l"></a>恐怖一切如来。<a id="a-2m"></a>说此嗢陀南。</p>
  <p id="a2n">此是一切佛　　调伏诸难调</p>
  <p id="a2o">金刚牙器仗　　方便愍慈者</p>
  <p id="a2p">尔时婆伽梵。<a id="a-2q"></a>复入一切如来拳大菩萨摩诃萨三昧耶。<a id="a-2r"></a>出生羯磨加持。<a id="a-2s"></a>名金刚三摩地。<a id="a-2t"></a>一切如来身口心金刚缚三昧耶。<a id="a-2u"></a>名一切如来心。<a id="a-2v"></a>从自心出。</p>
  <p id="a2w">嚩日啰(二合)散地。</p>
  <p id="a2x">从一切如来心。<a id="a-2y"></a>才出已。<a id="a-2z"></a>即彼婆伽梵持金刚。<a id="a-30"></a>为一切如来一切印缚。<a id="a-31"></a>出已。<a id="a-32"></a>入世尊毗卢遮那佛心。<a id="a-33"></a>聚为一体。<a id="a-34"></a>生金刚缚形住佛掌中。<a id="a-35"></a>从彼金刚缚形。<a id="a-36"></a>出一切世界微尘等如来身。<a id="a-37"></a>出已。<a id="a-38"></a>于一切世界。<a id="a-39"></a>一切如来印缚智等。<a id="a-3A"></a>作一切佛神通游戏。<a id="a-3B"></a>一切如来拳善缚故。<a id="a-3C"></a>金刚萨埵三摩地。<a id="a-3D"></a>极坚牢故。<a id="a-3E"></a>聚为一体。<a id="a-3F"></a>生一切如来拳大菩萨身。<a id="a-3G"></a>住世尊毗卢遮那佛心。<a id="a-3H"></a>说此嗢陀南。</p>
  <p id="a3I">奇哉妙坚缚　　我坚三昧耶</p>
  <p id="a3J">成诸意乐故　　解脱者为缚</p>
  <p id="a3K">时彼一切如来拳大菩萨身。<a id="a-3L"></a>从世尊心下。<a id="a-3M"></a>依一切如来后月轮而住。<a id="a-3N"></a>复请教令。<a id="a-3O"></a>时世尊入一切如来三昧耶。<a id="a-3P"></a>名金刚三摩地。<a id="a-3Q"></a>一切如来印三昧耶。<a id="a-3R"></a>尽无余有情界。<a id="a-3S"></a>令一切如来圣天。<a id="a-3T"></a>现验一切悉地。<a id="a-3U"></a>受一切安乐悦意故。<a id="a-3V"></a>乃至得一切如来一切智智印。<a id="a-3W"></a>主宰最胜悉地果故。<a id="a-3X"></a>则彼金刚缚。<a id="a-3Y"></a>授与一切如来金刚拳大菩萨摩诃萨双手。<a id="a-3Z"></a>则彼一切如来。<a id="a-3a"></a>以金刚名。<a id="a-3b"></a>号金刚拳。<a id="a-3c"></a>金刚拳灌顶时。<a id="a-3d"></a>彼金刚拳菩萨摩诃萨。<a id="a-3e"></a>以彼金刚缚。<a id="a-3f"></a>缚一切如来。<a id="a-3g"></a>说此嗢陀南。</p>
  <p id="a3h">此是一切佛　　印缚大坚固</p>
  <p id="a3i">速成诸印故　　不越三昧耶</p>
  <p id="a3j">一切如来供养广大仪轨业。<a id="a-3k"></a>一切如来大精进坚固甲胄。<a id="a-3l"></a>一切如来大方便。<a id="a-3m"></a>一切如来一切印缚智。<a id="a-3n"></a>如是一切如来大羯磨萨埵。</p>
  <p id="a3o">尔时不动如来。<a id="a-3p"></a>成就世尊毗卢遮那一切如来智已。<a id="a-3q"></a>印一切如来智故。<a id="a-3r"></a>入金刚波罗蜜三昧耶。<a id="a-3s"></a>所生金刚加持。<a id="a-3t"></a>名金刚三摩地。<a id="a-3u"></a>一切如来金刚三昧耶。<a id="a-3v"></a>名一切如来印。<a id="a-3w"></a>从自心出。</p>
  <p id="a3x">萨怛嚩嚩日离。</p>
  <p id="a3y">从一切如来心。<a id="a-3z"></a>才出已。<a id="a-40"></a>出金刚光明。<a id="a-41"></a>从彼金刚光明门。<a id="a-42"></a>即彼婆伽梵持金刚。<a id="a-43"></a>为一切世界微尘等如来身。<a id="a-44"></a>印一切如来智。<a id="a-45"></a>复聚为一体。<a id="a-46"></a>等一切世界量。<a id="a-47"></a>生大金刚形。<a id="a-48"></a>依世尊毗卢遮那佛前月轮而住。<a id="a-49"></a>说此嗢陀南。</p>
  <p id="a4A">奇哉一切佛　　萨埵金刚坚</p>
  <p id="a4B">由坚无身故　　获得金刚身</p>
  <p id="a4C">尔时世尊宝生如来。<a id="a-4D"></a>印世尊毗卢遮那一切如来智故。<a id="a-4E"></a>入宝波罗蜜三昧耶。<a id="a-4F"></a>所生宝金刚加持。<a id="a-4G"></a>名金刚三摩地。<a id="a-4H"></a>金刚三昧耶。<a id="a-4I"></a>名自印。<a id="a-4J"></a>从自心出。</p>
  <p id="a4K">啰怛那嚩日离(二合)。</p>
  <p id="a4L">从一切如来心。<a id="a-4M"></a>才出已。<a id="a-4N"></a>出宝光明。<a id="a-4O"></a>从彼宝光明。<a id="a-4P"></a>即彼婆伽梵持金刚。<a id="a-4Q"></a>为一切世界微尘等如来身。<a id="a-4R"></a>印一切如来智。<a id="a-4S"></a>复聚为一体。<a id="a-4T"></a>等一切世界量。<a id="a-4U"></a>生大金刚宝形。<a id="a-4V"></a>依世尊毗卢遮那佛右月轮而住。<a id="a-4W"></a>说此嗢陀南。</p>
  <p id="a4X">奇哉一切佛　　我名宝金刚</p>
  <p id="a4Y">于一切印众　　坚灌顶理趣</p>
  <p id="a4Z">尔时世尊观自在王如来。<a id="a-4a"></a>印世尊毗卢遮那一切如来智故。<a id="a-4b"></a>入法波罗蜜三昧耶。<a id="a-4c"></a>所生法金刚加持。<a id="a-4d"></a>名金刚三摩地。<a id="a-4e"></a>法三昧耶。<a id="a-4f"></a>名自印。<a id="a-4g"></a>从自心出。</p>
  <p id="a4h">达摩嚩日离(二合)。</p>
  <p id="a4i">从一切如来心。<a id="a-4j"></a>才出已。<a id="a-4k"></a>出莲花光明。<a id="a-4l"></a>从彼莲华光明。<a id="a-4m"></a>即彼婆伽梵持金刚。<a id="a-4n"></a>为一切世界微尘等如来身。<a id="a-4o"></a>印一切如来智。<a id="a-4p"></a>复聚为一体。<a id="a-4q"></a>等一切世界量。<a id="a-4r"></a>生大金刚莲花形。<a id="a-4s"></a>依世尊毗卢遮那佛后月轮而住。<a id="a-4t"></a>说此嗢陀南。</p>
  <p id="a4u">奇哉一切佛　　法金刚我净</p>
  <p id="a4v">由自性清净　　令贪染无垢</p>
  <p id="a4w">尔时世尊不空成就如来。<a id="a-4x"></a>印毗卢遮那一切如来智故。<a id="a-4y"></a>入一切波罗蜜三昧耶。<a id="a-4z"></a>所生金刚加持。<a id="a-50"></a>名金刚三摩地。<a id="a-51"></a>一切三昧耶。<a id="a-52"></a>名自印。<a id="a-53"></a>从自心出。</p>
  <p id="a54">羯磨嚩日离(二合)。</p>
  <p id="a55">从一切如来心。<a id="a-56"></a>才出已。<a id="a-57"></a>出一切羯磨光明。<a id="a-58"></a>从彼一切如来羯磨光明。<a id="a-59"></a>即彼婆伽梵持金刚。<a id="a-5A"></a>为一切世界微尘等如来身。<a id="a-5B"></a>遍印一切如来智。<a id="a-5C"></a>复聚为一体。<a id="a-5D"></a>等一切世界量。<a id="a-5E"></a>面向一切处。<a id="a-5F"></a>生大羯磨金刚形。<a id="a-5G"></a>依世尊毗卢遮那佛左月轮而住。<a id="a-5H"></a>说此嗢陀南。</p>
  <p id="a5I">奇哉一切佛　　我名业金刚</p>
  <p id="a5J">由一成一切　　佛界善作业</p>
  <p id="a5K">一切如来智三昧耶大灌顶。<a id="a-5L"></a>金刚法性。<a id="a-5M"></a>一切供养。<a id="a-5N"></a>如是一切如来大婆罗蜜。</p>
  <p id="a5O">尔时世尊毗卢遮那佛。<a id="a-5P"></a>复入一切如来适悦供养三昧耶。<a id="a-5Q"></a>所生名金刚三摩地。<a id="a-5R"></a>一切如来族大天女。<a id="a-5S"></a>从自心出。</p>
  <p id="a5T">嚩日啰(二合)逻西。</p>
  <p id="a5U">从一切如来心。<a id="a-5V"></a>才出已。<a id="a-5W"></a>出金刚印。<a id="a-5X"></a>从彼金刚印门。<a id="a-5Y"></a>则彼婆伽梵持金刚。<a id="a-5Z"></a>为一切世界微尘等如来身。<a id="a-5a"></a>复聚为一体。<a id="a-5b"></a>为金刚嬉戏大天女。<a id="a-5c"></a>如金刚萨埵。<a id="a-5d"></a>一切身性种种形色威仪一切庄严具。<a id="a-5e"></a>摄一切如来族金刚萨埵女。<a id="a-5f"></a>依世尊不动如来曼荼罗左边月轮而住。<a id="a-5g"></a>说此嗢陀南。</p>
  <p id="a5h">奇哉无有比　　诸佛中供养</p>
  <p id="a5i">由贪染供养　　能转诸供养</p>
  <p id="a5j">尔时世尊毗卢遮那。<a id="a-5k"></a>复入一切如来宝鬘灌顶三昧耶。<a id="a-5l"></a>所生名金刚三摩地。<a id="a-5m"></a>一切如来族大天女。<a id="a-5n"></a>从自心出。</p>
  <p id="a5o">嚩日啰(二合)摩犁。</p>
  <p id="a5p">从一切如来心。<a id="a-5q"></a>才出已。<a id="a-5r"></a>出大宝印。<a id="a-5s"></a>从彼大宝印。<a id="a-5t"></a>则彼婆伽梵持金刚。<a id="a-5u"></a>为一切世界微尘等如来身。<a id="a-5v"></a>复聚为一体。<a id="a-5w"></a>为金刚鬘大天女。<a id="a-5x"></a>依世尊宝生如来曼荼罗左边月轮而住。<a id="a-5y"></a>说此嗢陀南。</p>
  <p id="a5z">奇哉我无比　　称为宝供养</p>
  <p id="a60">于三界王胜　　教敕受供养</p>
  <p id="a61">尔时世尊毗卢遮那。<a id="a-62"></a>复入一切如来歌咏供养三昧耶。<a id="a-63"></a>所生名金刚三摩地。<a id="a-64"></a>一切如来族大天女。<a id="a-65"></a>从自心出。</p>
  <p id="a66">嚩日啰(二合)霓(愚以反)帝。</p>
  <p id="a67">从一切如来心。<a id="a-68"></a>才出已。<a id="a-69"></a>出一切如来法印。<a id="a-6A"></a>从彼一切如来法印。<a id="a-6B"></a>彼婆伽梵持金刚。<a id="a-6C"></a>为一切世界微尘等如来身。<a id="a-6D"></a>复聚为一体。<a id="a-6E"></a>为金刚歌咏大天女。<a id="a-6F"></a>依世尊观自在王如来左边月轮而住。<a id="a-6G"></a>说此嗢陀南。</p>
  <p id="a6H">奇哉成歌咏　　我供诸见者</p>
  <p id="a6I">由此供养故　　诸法如响应</p>
  <p id="a6J">尔时世尊毗卢遮那。<a id="a-6K"></a>复入一切如来舞供养。<a id="a-6L"></a>所生名金刚三摩地。<a id="a-6M"></a>一切如来族大天女。<a id="a-6N"></a>从自心出。</p>
  <p id="a6O">嚩日啰(二合)儞哩(二合)帝曳。</p>
  <p id="a6P">从一切如来心。<a id="a-6Q"></a>才出已。<a id="a-6R"></a>出一切如来舞广大仪。<a id="a-6S"></a>从彼出一切如来舞供养仪。<a id="a-6T"></a>则彼婆伽梵持金刚。<a id="a-6U"></a>为一切世界微尘等如来身。<a id="a-6V"></a>复聚为一体。<a id="a-6W"></a>为金刚舞大天女。<a id="a-6X"></a>依世尊不空成就如来左边月轮而住。<a id="a-6Y"></a>说此嗢陀南。</p>
  <p id="a6Z">奇哉广供养　　作诸供养故</p>
  <p id="a6a">由金刚舞仪　　安立佛供养</p>
  <p id="a6b">一切如来无上安乐悦意三昧耶。</p>
  <p id="a6c">一切如来鬘。<a id="a-6d"></a>一切如来讽咏。<a id="a-6e"></a>一切如来无上。<a id="a-6f"></a>作供养业。<a id="a-6g"></a>如是一切如来秘密供养。</p>
  <p id="a6h">尔时世尊不动如来。<a id="a-6i"></a>奉答毗卢遮那如来供养故。<a id="a-6j"></a>入一切如来能悦泽三昧耶。<a id="a-6k"></a>所生名金刚三摩地。<a id="a-6l"></a>一切如来婢使。<a id="a-6m"></a>从自心出。</p>
  <p id="a6n">嚩日啰(二合)杜闭。</p>
  <p id="a6o">从一切如来心。<a id="a-6p"></a>才出已。<a id="a-6q"></a>则彼婆伽梵持金刚。<a id="a-6r"></a>为种种仪烧香供养云严饰。<a id="a-6s"></a>舒遍一切金刚界。<a id="a-6t"></a>出已。<a id="a-6u"></a>从彼烧香供养云海出一切世界微尘等如来身。<a id="a-6v"></a>复聚为一体。<a id="a-6w"></a>为金刚烧香天女身。<a id="a-6x"></a>依世尊金刚摩尼宝峰楼阁隅左边月轮而住。<a id="a-6y"></a>说此嗢陀南。</p>
  <p id="a6z">奇哉大供养　　悦泽具端严</p>
  <p id="a70">由萨埵遍入　　速疾证菩提</p>
  <p id="a71">尔时世尊宝生如来。<a id="a-72"></a>奉答毗卢遮那如来供养故。<a id="a-73"></a>入宝庄严供养三昧耶。<a id="a-74"></a>所生名金刚三摩地。<a id="a-75"></a>一切如来承旨大天女。<a id="a-76"></a>从自心出。</p>
  <p id="a77">嚩日啰(二合)补涩闭(二合)。</p>
  <p id="a78">从一切如来心。<a id="a-79"></a>才出已。<a id="a-7A"></a>即彼婆伽梵持金刚。<a id="a-7B"></a>为一切花供养严饰。<a id="a-7C"></a>舒遍一切虚空界。<a id="a-7D"></a>出已。<a id="a-7E"></a>从彼一切花供养严饰。<a id="a-7F"></a>出一切世界微尘等如来身。<a id="a-7G"></a>出已。<a id="a-7H"></a>复聚为一体。<a id="a-7I"></a>为金刚花天女形。<a id="a-7J"></a>依如来金刚摩尼宝峰楼阁隅左边月轮而住。<a id="a-7K"></a>说此嗢陀南。</p>
  <p id="a7L">奇哉花供养　　能作诸庄严</p>
  <p id="a7M">由如来宝性　　速疾获供养</p>
  <p id="a7N">尔时世尊观自在王如来。<a id="a-7O"></a>奉答世尊毗卢遮那供养故。<a id="a-7P"></a>入一切如来光明供养三昧耶。<a id="a-7Q"></a>所生名金刚三摩地。<a id="a-7R"></a>一切如来女使。<a id="a-7S"></a>从自心出。</p>
  <p id="a7T">嚩日啰(二合)路计。</p>
  <p id="a7U">从一切如来心。<a id="a-7V"></a>才出已。<a id="a-7W"></a>即彼婆伽梵持金刚。<a id="a-7X"></a>出一切光明界供养严饰。<a id="a-7Y"></a>舒遍尽法界。<a id="a-7Z"></a>从彼一切光明界庄严具。<a id="a-7a"></a>出一切世界微尘等如来身。<a id="a-7b"></a>出已。<a id="a-7c"></a>复聚为一体。<a id="a-7d"></a>为金刚光明天女身。<a id="a-7e"></a>依世尊金刚摩尼宝峰楼阁隅左边月轮而住。<a id="a-7f"></a>说此嗢陀南。</p>
  <p id="a7g">奇哉我广大　　供养灯端严</p>
  <p id="a7h">由速具光明　　获一切佛眼</p>
  <p id="a7i">尔时世尊不空成就如来。<a id="a-7j"></a>奉答毗卢遮那如来供养故。<a id="a-7k"></a>入一切如来涂香供养三昧耶。<a id="a-7l"></a>所生名金刚三摩地。<a id="a-7m"></a>一切如来婢使。<a id="a-7n"></a>从自心出。</p>
  <p id="a7o">嚩日啰(二合)巘题。</p>
  <p id="a7p">从一切如来心。<a id="a-7q"></a>才出已。<a id="a-7r"></a>则彼婆伽梵持金刚。<a id="a-7s"></a>出一切涂香供养严饰。<a id="a-7t"></a>舒遍一切法界。<a id="a-7u"></a>从彼一切涂香供养严饰。<a id="a-7v"></a>出一切世界微尘等如来身。<a id="a-7w"></a>出已。<a id="a-7x"></a>复聚为一体。<a id="a-7y"></a>为金刚涂香天女身。<a id="a-7z"></a>依世尊金刚摩尼宝峰楼阁隅左边月轮而住。<a id="a-80"></a>说此嗢陀南。</p>
  <p id="a81">奇哉香供养　　我微妙悦意</p>
  <p id="a82">由如来香故　　授与一切身</p>
  <p id="a83">一切如来智遍入。<a id="a-84"></a>大菩提支分三昧耶。<a id="a-85"></a>一切如来光明。<a id="a-86"></a>戒定慧解脱解脱知见涂香。<a id="a-87"></a>如是一切如来受教令女。</p>
  <p id="a88">尔时世尊毗卢遮那如来。<a id="a-89"></a>复入一切如来三昧耶钩三昧耶。<a id="a-8A"></a>所生萨埵。<a id="a-8B"></a>名金刚三摩地。<a id="a-8C"></a>一切如来一切印众主。<a id="a-8D"></a>从自心出。</p>
  <p id="a8E">嚩日啰(二合)矩赊。</p>
  <p id="a8F">从一切如来心。<a id="a-8G"></a>才出已。<a id="a-8H"></a>则彼婆伽梵持金刚。<a id="a-8I"></a>出一切如来一切印众。<a id="a-8J"></a>从彼一切如来一切印众。<a id="a-8K"></a>出一切世界微尘等如来身。<a id="a-8L"></a>复聚为一体。<a id="a-8M"></a>为金刚钩大菩萨身。<a id="a-8N"></a>依世尊金刚摩尼宝峰楼阁金刚门中月轮而住。<a id="a-8O"></a>钩召一切如来三昧耶。<a id="a-8P"></a>说此嗢陀南。</p>
  <p id="a8Q">奇哉一切佛　　钩誓我坚固</p>
  <p id="a8R">由我遍钩召　　集诸曼荼罗</p>
  <p id="a8S">尔时世尊复入一切如来三昧耶。<a id="a-8T"></a>引入摩诃萨埵三昧耶。<a id="a-8U"></a>所生名金刚三摩地。<a id="a-8V"></a>一切如来印入承旨。<a id="a-8W"></a>从自心出。</p>
  <p id="a8X">嚩日啰(二合)播赊。</p>
  <p id="a8Y">从一切如来心。<a id="a-8Z"></a>才出已。<a id="a-8a"></a>则彼婆伽梵持金刚。<a id="a-8b"></a>出一切如来三昧耶引入印众。<a id="a-8c"></a>从彼一切如来三昧耶引入印众。<a id="a-8d"></a>出一切世界微尘等如来身。<a id="a-8e"></a>复聚为一体。<a id="a-8f"></a>为金刚索大菩萨身。<a id="a-8g"></a>依世尊金刚摩尼宝峰楼阁宝门间月轮而住。<a id="a-8h"></a>引入一切如来。<a id="a-8i"></a>说此嗢陀南。</p>
  <p id="a8j">奇哉一切佛　　我坚金刚索</p>
  <p id="a8k">设入诸微尘　　我复引入此</p>
  <p id="a8l">尔时世尊复入一切如来三昧耶。<a id="a-8m"></a>锁大萨埵三昧耶。<a id="a-8n"></a>所生名金刚三摩地。<a id="a-8o"></a>一切如来三昧耶。<a id="a-8p"></a>缚一切如来使。<a id="a-8q"></a>从自心出。</p>
  <p id="a8r">嚩日啰(二合)萨普(二合)吒。</p>
  <p id="a8s">从一切如来心。<a id="a-8t"></a>才出已。<a id="a-8u"></a>则彼婆伽梵持金刚。<a id="a-8v"></a>出一切如来三昧耶缚。<a id="a-8w"></a>为印众。<a id="a-8x"></a>从彼一切如来三昧耶缚印众。<a id="a-8y"></a>出已。<a id="a-8z"></a>出一切世界微尘等如来身。<a id="a-90"></a>复聚为一体。<a id="a-91"></a>为金刚锁大菩萨身。<a id="a-92"></a>依世尊金刚摩尼宝峰楼阁法门中月轮而住。<a id="a-93"></a>说此嗢陀南。</p>
  <p id="a94">奇哉一切佛　　大坚金刚锁</p>
  <p id="a95">令诸缚脱者　　有情利故缚</p>
  <p id="a96">尔时世尊复入一切如来遍入大菩萨三昧耶。<a id="a-97"></a>所生名金刚三摩地。<a id="a-98"></a>一切如来一切印僮仆。<a id="a-99"></a>从自心出。</p>
  <p id="a9A">嚩日啰(二合)吠舍。</p>
  <p id="a9B">从一切如来心。<a id="a-9C"></a>才出已。<a id="a-9D"></a>则彼婆伽梵持金刚。<a id="a-9E"></a>为一切如来印主。<a id="a-9F"></a>出已。<a id="a-9G"></a>从彼一切如来印主。<a id="a-9H"></a>出一切世界微尘等如来身。<a id="a-9I"></a>复聚为一体。<a id="a-9J"></a>为金刚遍入大菩萨身。<a id="a-9K"></a>依世尊金刚摩尼宝峰楼阁羯磨门中月轮而住。<a id="a-9L"></a>说此嗢陀南。</p>
  <p id="a9M">奇哉一切佛　　我坚金刚入</p>
  <p id="a9N">为一切主宰　　亦即为僮仆</p>
  <p id="a9O">一切如来三昧耶钩召。<a id="a-9P"></a>引入缚调伏。<a id="a-9Q"></a>如是一切如来教令。</p>
  <p id="a9R">尔时世尊为一切如来召集故。<a id="a-9S"></a>作金刚弹指相。<a id="a-9T"></a>说此一切如来召集加持心。</p>
  <p id="a9U">嚩日啰(二合)三摩惹。</p>
  <p id="a9V">由刹那攞嚩须臾顷。<a id="a-9W"></a>一切如来弹指相警觉已。<a id="a-9X"></a>遍一切世界云海中。<a id="a-9Y"></a>一切世界微尘等如来并菩萨。<a id="a-9Z"></a>集会曼荼罗。<a id="a-9a"></a>集已。<a id="a-9b"></a>往诣金刚摩尼宝峰楼阁世尊毗卢遮那如来所。<a id="a-9c"></a>至已。<a id="a-9d"></a>说礼一切如来足心。</p>
  <p id="a9e">唵萨嚩。<a id="a-9f"></a>(二合)怛他孽多。<a id="a-9g"></a>播那满娜曩迦噜弥。</p>
  <p id="a9h">由此性成就真言随意念诵。<a id="a-9i"></a>礼一切如来已。<a id="a-9j"></a>说此嗢陀南。</p>
  <p id="a9k">奇哉大普贤　　菩萨之敬仪</p>
  <p id="a9l">是如来轮坛　　影现于如来</p>
  <p id="a9m">时十方一切世界集会如来。<a id="a-9n"></a>说已。<a id="a-9o"></a>由一切如来加持。<a id="a-9p"></a>一切菩萨。<a id="a-9q"></a>集会曼荼罗。<a id="a-9r"></a>入毗卢遮那佛心。<a id="a-9s"></a>从彼一切如来心。<a id="a-9t"></a>各各自菩萨众曼荼罗。<a id="a-9u"></a>出已。<a id="a-9v"></a>依世尊毗卢遮那佛金刚摩尼宝峰楼阁周围作坛三摩地而住。<a id="a-9w"></a>说此嗢陀南。</p>
  <p id="a9x">奇哉一切佛　　广大无始生</p>
  <p id="a9y">由一切尘数　　获得佛一性</p>
  <p id="a9z">尔时婆伽梵一切如来。<a id="a-A0"></a>复作集会。<a id="a-A1"></a>令金刚界大曼荼罗加持故。<a id="a-A2"></a>得尽无余有情界。<a id="a-A3"></a>拔济一切利益安乐故。<a id="a-A4"></a>乃至一切如来平等智。<a id="a-A5"></a>神境通三菩提。<a id="a-A6"></a>最胜成就故。<a id="a-A7"></a>奉请婆伽梵一切如来主宰金刚萨埵无始无终大持金刚。<a id="a-A8"></a>以此一百八赞而请。</p>
  <p id="aA9">金刚勇大心　　金刚诸如来</p>
  <p id="aAA">普贤金刚初　　我礼金刚手</p>
  <p id="aAB">金刚王妙觉　　金刚钩如来</p>
  <p id="aAC">不空王金刚　　我礼金刚召</p>
  <p id="aAD">金刚染大乐　　金刚箭能伏</p>
  <p id="aAE">魔欲大金刚　　我礼金刚弓</p>
  <p id="aAF">金刚善萨埵　　金刚戏大适</p>
  <p id="aAG">欢喜王金刚　　我礼金刚喜</p>
  <p id="aAH">金刚宝金刚　　金刚空大宝</p>
  <p id="aAI">宝藏金刚峰　　我礼金刚藏</p>
  <p id="aAJ">真刚威大炎　　金刚日佛光</p>
  <p id="aAK">金刚光大威　　我礼金刚光</p>
  <p id="aAL">金刚幢善利　　金刚幡妙喜</p>
  <p id="aAM">宝幢大金刚　　我礼金刚刹</p>
  <p id="aAN">金刚笑大笑　　金刚笑大奇</p>
  <p id="aAO">爱喜金刚胜　　我礼金刚爱</p>
  <p id="aAP">金刚法善利　　金刚莲妙净</p>
  <p id="aAQ">世贵金刚眼　　我礼金刚眼</p>
  <p id="aAR">金刚利大乘　　金刚剑仗器</p>
  <p id="aAS">妙吉金刚染　　我礼金刚慧</p>
  <p id="aAT">金刚因大场　　金刚轮理趣</p>
  <p id="aAU">能转金刚起　　我礼金刚场</p>
  <p id="aAV">金刚说妙明　　金刚诵妙成</p>
  <p id="aAW">无言金刚成　　我礼金刚语</p>
  <p id="aAX">金刚业教令　　金刚广不空</p>
  <p id="aAY">业金刚遍行　　我礼金刚巧</p>
  <p id="aAZ">金刚护大勇　　金刚甲大坚</p>
  <p id="aAa">难敌妙精进　　我礼金刚勤</p>
  <p id="aAb">金刚尽方便　　金刚牙大怖</p>
  <p id="aAc">摧魔金刚峻　　我礼金刚忿</p>
  <p id="aAd">金刚令威严　　金刚能缚解</p>
  <p id="aAe">金刚拳胜誓　　我礼金刚拳</p>
  <p id="aAf">若有持此名　　百八寂静赞</p>
  <p id="aAg">金刚名灌顶　　彼亦获如是</p>
  <p id="aAh">若有以此名　　赞大持金刚</p>
  <p id="aAi">正意歌咏者　　彼如持金刚</p>
  <p id="aAj">我等以此名　　一百八名赞</p>
  <p id="aAk">愿大乘现证　　遍流大理趣</p>
  <p id="aAl">我等赞汝尊　　愿说最胜仪</p>
  <p id="aAm">一切佛大轮　　胜大曼荼罗</p>
  <p id="aAn">尔时婆伽梵大持金刚。<a id="a-Ao"></a>闻一切如来请语。<a id="a-Ap"></a>入一切如来三昧耶所生加持金刚三摩地。<a id="a-Aq"></a>说金刚界大曼荼罗。</p>
  <p id="aAr">次当我遍说　　胜大曼荼罗</p>
  <p id="aAs">由如金刚界　　名为金刚界</p>
  <p id="aAt">如教应安坐　　于曼荼罗中</p>
  <p id="aAu">大萨埵大印　　思惟应加持</p>
  <p id="aAv">住印则当起　　顾视于诸方</p>
  <p id="aAw">倨傲而按行　　诵金刚萨埵</p>
  <p id="aAx">以新线善合　　应量以端严</p>
  <p id="aAy">以线智应抨　　随力曼荼罗</p>
  <p id="aAz">四方应四门　　四刹而严饰</p>
  <p id="aB0">四线而交络　　缯彩鬘庄严</p>
  <p id="aB1">隅分一切处　　门户于合处</p>
  <p id="aB2">钿饰金刚宝　　应抨外轮坛</p>
  <p id="aB3">彼中如轮形　　应入于中宫</p>
  <p id="aB4">金刚线遍抨　　八柱而庄严</p>
  <p id="aB5">于金刚胜柱　　应饰五轮坛</p>
  <p id="aB6">于中曼荼罗　　安立佛形像</p>
  <p id="aB7">佛一切周围　　曼荼罗于中</p>
  <p id="aB8">四胜三昧耶　　次第而图画</p>
  <p id="aB9">金刚进而步　　于四曼荼罗</p>
  <p id="aBA">阿閦毗等四　　安立一切佛</p>
  <p id="aBB">应作不动坛　　剂金刚持等</p>
  <p id="aBC">金刚藏等满　　宝生曼荼罗</p>
  <p id="aBD">金刚眼净业　　无量寿轮坛</p>
  <p id="aBE">应画不空成　　金刚巧等坛</p>
  <p id="aBF">安立于轮隅　　应画金刚女</p>
  <p id="aBG">外坛于隅角　　应画佛供养</p>
  <p id="aBH">门中一切处　　守护门四众</p>
  <p id="aBI">安立于外坛　　应画摩诃萨</p>
  <p id="aBJ">即胜三昧耶　　结印如仪则</p>
  <p id="aBK">金刚师入已　　摧印而遍入</p>
  <p id="aBL">此诸遍入心</p>
  <p id="aBM">◇恶请敕如本教　　自身加持等</p>
  <p id="aBN">作已称自名　　应以金刚成</p>
  <p id="aBO">萨埵金刚钩　　金刚师则结</p>
  <p id="aBP">召集作弹指　　应请一切佛</p>
  <p id="aBQ">刹那顷诸佛　　并金刚萨埵</p>
  <p id="aBR">应满一切坛　　集会曼荼罗</p>
  <p id="aBS">则速疾大印　　观金刚萨埵</p>
  <p id="aBT">一遍称百八　　由结集则喜</p>
  <p id="aBU">如来皆坚固　　金刚萨自成</p>
  <p id="aBV">慈友而安住　　诸门一切处</p>
  <p id="aBW">钩等而作业　　以大羯磨印</p>
  <p id="aBX">安住三昧耶　　以印三昧耶</p>
  <p id="aBY">萨埵金刚等　　应成大萨埵</p>
  <p id="aBZ">诵弱吽鑁斛　　则不等一切</p>
  <p id="aBa">召集大萨埵　　钩召引入已</p>
  <p id="aBb">缚已令调伏　　则以密供养</p>
  <p id="aBc">令喜大威德　　应自有情利</p>
  <p id="aBd">愿作一切成　　如是诸坛中</p>
  <p id="aBe">金刚师事业</p>
 </body>
</html>