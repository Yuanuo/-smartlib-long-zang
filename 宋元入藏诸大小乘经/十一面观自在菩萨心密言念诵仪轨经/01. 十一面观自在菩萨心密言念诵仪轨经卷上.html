<!doctype html>
<html id="z3IBUpgkF" data-ver="274">
 <head>
  <meta charset="utf-8">
  <meta author="不空">
  <meta library="龙藏">
  <meta catalog="宋元入藏诸大小乘经">
  <meta period="唐">
 </head>
 <body>
  <h1 id="a1">十一面观自在菩萨心密言念诵仪轨经卷上</h1>
  <p id="a2">如是我闻。<a id="a-3"></a>一时薄伽梵住补陀落山大圣观自在宫殿中。<a id="a-4"></a>其山无量娑罗。<a id="a-5"></a>多么罗。<a id="a-6"></a>瞻卜。<a id="a-7"></a>无忧阿底目。<a id="a-8"></a>多迦种种花树庄严。<a id="a-9"></a>与大苾刍众八千人俱。<a id="a-A"></a>复有九十九俱胝那庾多百千菩萨俱。<a id="a-B"></a>无量百千净居天众。<a id="a-C"></a>自在大自在梵王天子而为上首。<a id="a-D"></a>前后围绕而为说法。<a id="a-E"></a>时观自在菩萨与无量持明仙围绕。<a id="a-F"></a>往诣世尊所至佛所已。<a id="a-G"></a>头面礼足右绕世尊三匝。<a id="a-H"></a>退坐一面白佛言。<a id="a-I"></a>世尊我有心密语名十一面。<a id="a-J"></a>十一俱胝如来同共宣说。<a id="a-K"></a>我今说之。<a id="a-L"></a>利益安乐一切有情。<a id="a-M"></a>能除一切疾病。<a id="a-N"></a>止诸不吉祥恶梦。<a id="a-O"></a>及制非命。<a id="a-P"></a>不净信者令净信。<a id="a-Q"></a>能除一切障尾曩夜迦。<a id="a-R"></a>心所希望皆称遂故。<a id="a-S"></a>我不见于天世魔世梵世及沙门婆罗门众。<a id="a-T"></a>以此心密语加护救济摄受。<a id="a-U"></a>息灾吉祥免治罚。<a id="a-V"></a>离刀杖毒药故。<a id="a-W"></a>若有能违越者无有是处。<a id="a-X"></a>唯除宿业不决定心受持此密语一切如来称赞护念。<a id="a-Y"></a>一切如来随喜世尊我念过去。<a id="a-Z"></a>殑伽沙等数劫过后。<a id="a-a"></a>有如来名百莲花眼髻无障碍无染力光王如来。<a id="a-b"></a>我于尔时为大仙人。<a id="a-c"></a>从彼如来受此心密语。<a id="a-d"></a>才受得已十方一切如来现前。<a id="a-e"></a>得见一切如来故便获得无生法忍。<a id="a-f"></a>此密语有如是大功德藏。<a id="a-g"></a>若有善男子善女人。<a id="a-h"></a>以净信心殷重心。<a id="a-i"></a>忆念作意。<a id="a-j"></a>现世得十种胜利。<a id="a-k"></a>何等为十。<a id="a-l"></a>一者离诸疾病。<a id="a-m"></a>二者一切如来摄受。<a id="a-n"></a>三者任运获得金银财宝诸谷麦等。<a id="a-o"></a>四者一切怨敌不能沮坏。<a id="a-p"></a>五者国王王子在于王宫先言慰问。<a id="a-q"></a>六者不被毒药蛊毒。<a id="a-r"></a>寒热等病皆不着身。<a id="a-s"></a>七者一切刀杖所不能害。<a id="a-t"></a>八者水不能溺。<a id="a-u"></a>九者火不能烧。<a id="a-v"></a>十者不非命中夭。<a id="a-w"></a>又获四种功德。<a id="a-x"></a>一者临命终时得见如来。<a id="a-y"></a>二者不生于恶趣。<a id="a-z"></a>三者不非命终。<a id="a-10"></a>四者从此世界得生极乐国土。<a id="a-11"></a>世尊我念过去。<a id="a-12"></a>十殑伽沙劫过后。<a id="a-13"></a>有佛名曼陀罗香如来。<a id="a-14"></a>我于是时为长者。<a id="a-15"></a>从彼如来受此心密言。<a id="a-16"></a>超四十万劫生死弃舍。<a id="a-17"></a>我由此密言昼夜念诵作意。<a id="a-18"></a>得一切佛住大悲智藏菩萨解脱法门。<a id="a-19"></a>所有系缚临当刑戮。<a id="a-1A"></a>水火风贼蛊毒厌祷。<a id="a-1B"></a>人非人等种种苦难。<a id="a-1C"></a>由此我于一切有情。<a id="a-1D"></a>能作归依救护安慰。<a id="a-1E"></a>洲渚室宅胜趣。<a id="a-1F"></a>以此密言力。<a id="a-1G"></a>收摄一切暴恶药叉罗刹等先令发起慈心哀愍。<a id="a-1H"></a>然后安置立于阿耨多罗三藐三菩提。<a id="a-1I"></a>世尊我此密言。<a id="a-1J"></a>有如是大威德。<a id="a-1K"></a>由诵一遍灭除四重皆得清净。<a id="a-1L"></a>及犯五无间罪蠲除悉皆无余。<a id="a-1M"></a>何况诸罪而不除灭。<a id="a-1N"></a>彼人获得一切无量俱胝那庾多佛积集善根。<a id="a-1O"></a>若闻此心密言若诵若持。<a id="a-1P"></a>一切意愿皆得满足。<a id="a-1Q"></a>若族姓男族姓女苾刍苾刍尼近仕男近仕女婆罗门刹利毗舍首陀及余类。<a id="a-1R"></a>于白月十四日或十五日。<a id="a-1S"></a>为我不食一日一夜。<a id="a-1T"></a>清斋念诵。<a id="a-1U"></a>超四万劫生死。<a id="a-1V"></a>一切有情才称念我名。<a id="a-1W"></a>超称百千俱胝那庾多如来名号。<a id="a-1X"></a>皆得不退转。<a id="a-1Y"></a>离一切病患。<a id="a-1Z"></a>免一切夭死灾横。<a id="a-1a"></a>远离身口意不善行。<a id="a-1b"></a>若能依教相应。<a id="a-1c"></a>作意观行。<a id="a-1d"></a>佛菩提如在掌中。<a id="a-1e"></a>时婆伽梵赞观自在菩萨言。<a id="a-1f"></a>善哉善哉佛子。<a id="a-1g"></a>汝于一切有情起大悲愍。<a id="a-1h"></a>汝能以此方便。<a id="a-1i"></a>安立一切有情于无上正等菩提。<a id="a-1j"></a>我以授记深生随喜。<a id="a-1k"></a>汝当说之。</p>
  <p id="a1l">尔时观自在菩萨摩诃萨。<a id="a-1m"></a>从座而起整理衣服。<a id="a-1n"></a>偏袒右肩顶礼佛足。<a id="a-1o"></a>说自根本密言。</p>
  <p id="a1p">曩谟啰怛曩(二合下同)怛啰(二合下同)夜(引)也曩莫阿(引下同)哩夜(二合下同)枳穰(二合引)曩娑(引)誐啰吠[口*路]者曩尾喻(二合)诃啰惹(引)也怛他(引下同)蘖多(引)夜啰诃(二合下同)帝三藐三没驮(引)也曩莫萨嚩怛他蘖帝毗庾(二合)啰诃(二合)毗药(二合下同)三藐三没驮(引)毗药(二合)曩莫阿(引)哩夜(二合)嚩路枳帝湿嚩(二合下同)啰也冒地萨怛嚩(二合引下同)也摩诃萨怛嚩(二合)也摩诃迦(引下同)噜抳迦(引下同)也怛儞也(二合下同)他(引下同)啰娜啰娜啰地哩地哩度噜度噜壹知(陟爰反下同)嚩知者隶者隶钵啰(二合)者隶矩苏铭矩苏摩嚩[口*(隸-木+上)]壹里弭里止里止致惹(引)罗么跛曩也跛罗么秫驮萨怛嚩(二合)摩诃迦(引)噜尼迦(引)娑嚩(二合引下同)诃(引下同)</p>
  <p id="a1q">次说澡浴灌洒净衣密言。</p>
  <p id="a1r">曩谟啰怛曩(二合)怛啰(二合)夜(引)也曩莫阿(引)哩夜(二合)嚩路枳帝湿嚩(二合)啰也冒地萨怛嚩(二合)也摩诃萨怛嚩(二合)也摩诃迦噜抳迦(引)也怛儞也(二合)他诃诃诃诃壹里弭里止里尾里企隶徙隶娑嚩(二合)诃。</p>
  <p id="a1s">以此密言加持水。<a id="a-1t"></a>沐浴灌洒洁身净服等。<a id="a-1u"></a>应诵七遍。</p>
  <p id="a1v">时观自在菩萨复说献焚香密言曰。</p>
  <p id="a1w">怛儞也(二合)他拄(陟古反下同)噜拄噜诃诃诃诃娑嚩(二合引)诃(引)</p>
  <p id="a1x">以此密言加持香烧奉献。</p>
  <p id="a1y">时观自在大菩萨复说献花密言曰。</p>
  <p id="a1z">怛儞也(二合引)他悉哩悉哩地里地里悉哩地哩娑嚩(二合引)诃(引)</p>
  <p id="a20">以此密言加持花及灯奉献当诵七遍。</p>
  <p id="a21">时观自在菩萨复说奉献饮食密言曰。</p>
  <p id="a22">怛儞也(二合)他娑(引下同)黎娑黎悉哩悉哩素噜素噜娑嚩(二合引)诃(引)</p>
  <p id="a23">以此密言加持饮食等奉献当诵二十一遍。</p>
  <p id="a24">复次观自在菩萨说护摩密言曰。</p>
  <p id="a25">怛儞也(二合)他诃徙么达徙者隶虎噜虎噜祖噜祖噜苏(上)噜苏(上)噜母噜母噜娑嚩(二合引)诃(引)</p>
  <p id="a26">以此密言加持惹底木燃火。<a id="a-27"></a>以惹底木揾酥蜜酪。<a id="a-28"></a>揾两头掷火中烧。<a id="a-29"></a>昼夜不食。<a id="a-2A"></a>二十一遍投火供养。<a id="a-2B"></a>然后求成就事。</p>
  <p id="a2C">时观自在菩萨复说结方隅界密言曰。</p>
  <p id="a2D">怛儞也(二合)他伊里弭里止里弭里底里呬里娑嚩(二合引)诃(引)</p>
  <p id="a2E">以此密言加持水白芥子或灰应用结界当诵七遍。</p>
  <p id="a2F">时观自在菩萨复说奉送圣众还宫密言曰。</p>
  <p id="a2G">怛儞也(二合)他弭致睹致止致孽縒孽縒婆誐挽(引)曩哩夜(二合)嚩路枳帝湿嚩(二合)啰娑嚩(二合)婆(引)嚩南娑嚩(二合引)诃(引)</p>
  <p id="a2H">诵此密言想奉送圣者归本宫殿。</p>
  <p id="a2I">我今说念诵福利。<a id="a-2J"></a>先不修持能成一切事业。<a id="a-2K"></a>若有人患寒热病。<a id="a-2L"></a>若一日一发或二日三日四日一发。<a id="a-2M"></a>若着鬼神弥怛拏毗舍遮。<a id="a-2N"></a>癫痫瘰疬白癞。<a id="a-2O"></a>及蛊毒毒虫等。<a id="a-2P"></a>加持土芥子和白檀香一七遍涂即愈。<a id="a-2Q"></a>一切业障皆得清净。<a id="a-2R"></a>若患邪风加持油。<a id="a-2S"></a>涂即愈。<a id="a-2T"></a>若患耳痛以青木香油。<a id="a-2U"></a>和桦皮煎渧耳中。<a id="a-2V"></a>其痛即止。<a id="a-2W"></a>亦能治半头痛。<a id="a-2X"></a>一切病患处。<a id="a-2Y"></a>才诵加持无不除愈。<a id="a-2Z"></a>才诵即成就。</p>
  <p id="a2a">若欲成就者。<a id="a-2b"></a>以坚好无隙白檀香。<a id="a-2c"></a>雕观自在菩萨身。<a id="a-2d"></a>长一尺三寸。<a id="a-2e"></a>作十一头、<a id="a-2f"></a>四臂。<a id="a-2g"></a>右边第一手把念珠。<a id="a-2h"></a>第二手施无畏。<a id="a-2i"></a>左第一手持莲花。<a id="a-2j"></a>第二手执君持。<a id="a-2k"></a>其十一面当前三面作寂静相。<a id="a-2l"></a>左三面威怒相。<a id="a-2m"></a>右三面利牙出现相。<a id="a-2n"></a>后一面作笑怒容。<a id="a-2o"></a>最上一面作如来相。<a id="a-2p"></a>头冠中各有化佛。<a id="a-2q"></a>观自在菩萨身种种璎珞庄严。<a id="a-2r"></a>像成已于有佛舍利处安置。<a id="a-2s"></a>持诵者身着净衣。<a id="a-2t"></a>若在家者持八戒。<a id="a-2u"></a>三时供养无限数念诵。<a id="a-2v"></a>从白月一日乃至八日后于净处置此观自在菩萨形像。<a id="a-2w"></a>面西吃乳或穬麦。<a id="a-2x"></a>烧沉香苏合檀香。<a id="a-2y"></a>随力。<a id="a-2z"></a>乃至十三日其日食三白食。<a id="a-30"></a>广大供养。<a id="a-31"></a>取菩提树木燃火。<a id="a-32"></a>更别取菩提树木。<a id="a-33"></a>长十指截。<a id="a-34"></a>以苏合香油揾两头。<a id="a-35"></a>一千八遍投护摩炉中。<a id="a-36"></a>地即震动其像亦动。<a id="a-37"></a>闻从像最上面口中出声赞修行者言。<a id="a-38"></a>善哉善哉佛子汝能勤苦求愿。<a id="a-39"></a>我皆令汝意愿满足。<a id="a-3A"></a>赐汝成就腾空隐形。<a id="a-3B"></a>持明仙转轮法王。<a id="a-3C"></a>乃至与我无异。<a id="a-3D"></a>汝必现获如是等成就。</p>
  <p id="a3E">复次第二仪则。<a id="a-3F"></a>从白月十五日。<a id="a-3G"></a>于舍利塔中安像。<a id="a-3H"></a>昼夜不食。<a id="a-3I"></a>以一百八枚惹底花(苏末那花广府有)诵密言一遍一掷击像。<a id="a-3J"></a>即于像当前面。<a id="a-3K"></a>出大吼声。<a id="a-3L"></a>行者不应怖畏。<a id="a-3M"></a>则大地震动。<a id="a-3N"></a>念诵不应间断。<a id="a-3O"></a>即求请愿言。<a id="a-3P"></a>愿我能与一切无主无依众生。<a id="a-3Q"></a>作大依怙。<a id="a-3R"></a>能满一切有情一切意愿。<a id="a-3S"></a>皆令满足得无障碍。</p>
  <p id="a3T">复次密言者。<a id="a-3U"></a>于月蚀时取酥一两置于银器。<a id="a-3V"></a>对像前诵密言七遍。<a id="a-3W"></a>自吃及与他。<a id="a-3X"></a>一切疾病皆得除愈。<a id="a-3Y"></a>况能从初蚀乃至月复盈满。<a id="a-3Z"></a>念诵不获悉地。</p>
  <p id="a3a">复次密言者。<a id="a-3b"></a>先澡浴清净洁服。<a id="a-3c"></a>取雄黄或牛黄。<a id="a-3d"></a>对像前诵心密言一千八遍。<a id="a-3e"></a>三种相现。<a id="a-3f"></a>然后点额得三种成就。<a id="a-3g"></a>随其功效上中下等。<a id="a-3h"></a>若以和水灌沐其身。<a id="a-3i"></a>除一切障难。<a id="a-3j"></a>远离一切恶梦不祥。<a id="a-3k"></a>获得吉祥荣盛一切。<a id="a-3l"></a>疾疫皆得除愈。</p>
  <p id="a3m">复次法以香花奉献圣观自在。<a id="a-3n"></a>取烟脂加持一百八遍。<a id="a-3o"></a>涂左微忿怒面额。<a id="a-3p"></a>降伏一切他敌军阵。</p>
  <p id="a3q">复次法若人疫牛疫及余畜疫。<a id="a-3r"></a>对观自在菩萨。<a id="a-3s"></a>取苦练木揾芥子油。<a id="a-3t"></a>应作护摩。<a id="a-3u"></a>以绯缕右槎作线。<a id="a-3v"></a>粗如铜箸。<a id="a-3w"></a>为两条。<a id="a-3x"></a>诵一遍作一结乃至七结。<a id="a-3y"></a>系于患者颈下或头髻。<a id="a-3z"></a>则疫病除息解脱。</p>
  <p id="a40">复次法被拏枳尔等诸魅所持者。<a id="a-41"></a>取白线如前加持。<a id="a-42"></a>系于寂静面经宿。<a id="a-43"></a>然后取结二十一结。<a id="a-44"></a>诵密言一遍一结。<a id="a-45"></a>系病者颈下即得除愈。</p>
  <p id="a46">复次法若有他敌及疾疫灾祸。<a id="a-47"></a>不令入国界欲结方隅界者。<a id="a-48"></a>烧薰陆香作护摩。<a id="a-49"></a>取五色线加持。<a id="a-4A"></a>系于寂静面。<a id="a-4B"></a>即成坚固大威德方隅界。</p>
  <p id="a4C">复次密言者欲共怨敌异论。<a id="a-4D"></a>欲得胜者。<a id="a-4E"></a>应供养观自在菩萨。<a id="a-4F"></a>以嚩舍迦木烧芸台子。<a id="a-4G"></a>加持白线一百八遍。<a id="a-4H"></a>系于忿怒面。<a id="a-4I"></a>一切斗诤言讼皆悉得胜除息。<a id="a-4J"></a>若系于寂静面。<a id="a-4K"></a>能除一切障难。</p>
  <p id="a4L">复次以众香和水。<a id="a-4M"></a>浴观自在菩萨。<a id="a-4N"></a>又加持浴观自在水。<a id="a-4O"></a>一百八遍浴毗那夜迦像。<a id="a-4P"></a>一切障难皆悉殄灭。</p>
 </body>
</html>