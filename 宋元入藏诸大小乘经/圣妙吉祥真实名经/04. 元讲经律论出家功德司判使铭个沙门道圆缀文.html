<!DOCTYPE html>
<html>
<head>
  <meta charset="utf-8"/>
  <meta name="author" content="智慧/元"/>
  <meta name="library" content="龙藏"/>
  <meta name="catalog" content="龙藏/宋元入藏诸大小乘经"/>
  <title>元讲经律论出家功德司判使铭个沙门道圆缀文</title>
</head>
<body>
  <h1 class="head">元讲经律论出家功德司判使铭个沙门道圆缀文</h1>
  <p class="l-js-5c">专心此经文　　菩提即不远</p>
  <p class="l-js-5c">付与信菩提　　逐日诵三卷</p>
  <h2>文殊璎珞咒</h2>
  <p>唵[口*纥]哩嘚梨啰割米拶野哑不割舍钵啰底褐怛[口*纥]哩夜吽吽发怛莎贺</p>
  <h2>十二因缘咒</h2>
  <p>英[口*捺]呤麻(二合引)形[丁*各](切身)不啰(二合)末斡(引)形[工*各](舌齿)碇善(引)怛达(引)遏多缬末[口*捺]怛(二合)碇善(引)拶养祢[口*浪][口*捺][口*英]梡(合口)斡(引)溺(引)麻诃(引)实啰(二合)麻捺英</p>
  <p>梵云阿耶曼袒悉哩捺麻阿悉怛(二合)舌怛葛捺。</p>
  <h2>梵云阿耶曼袒悉哩捺麻阿悉怛(二合)舌怛葛捺此云圣者文殊师利一百八名赞</h2>
  <h2>元甘泉马蹄山中川守分真师侄智慧译</h2>
  <p>敬礼真实一切解。</p>
  <p class="l-js-7c">最极清净真正心　　至尊顶中恒顶礼</p>
  <p class="l-js-7c">一切诸佛同教敕　　文殊诸名我演说</p>
  <p class="l-js-7c">妙色相好端严身　　一切色中最为尊</p>
  <p class="l-js-7c">诸相随好能解了　　文殊勇猛是真实</p>
  <p class="l-js-7c">具不思议思想断　　艺能广大之所出</p>
  <p class="l-js-7c">三身贯穿不思议　　如是意量不思议</p>
  <p class="l-js-7c">空性定力以自然　　空性法者真实具</p>
  <p class="l-js-7c">空自性者极乐慕　　三有法者空性示</p>
  <p class="l-js-7c">一切解处观一切　　彼此一切部类主</p>
  <p class="l-js-7c">一切有情众中尊　　一切有情悉敬礼</p>
  <p class="l-js-7c">一切五趣亦复然　　能摧一切诸邪魔</p>
  <p class="l-js-7c">他怨敌者悉殄灭　　能师子吼人中尊</p>
  <p class="l-js-7c">烦恼柔软离诸恶　　诸障垢染悉皆除</p>
  <p class="l-js-7c">一切有情来拥护　　如是解脱于九有</p>
  <p class="l-js-7c">具摸拶者垂发者　　住于净梵王宫中</p>
  <p class="l-js-7c">手捻数珠持器杖　　净不净者方便聚</p>
  <p class="l-js-7c">美音文殊恒作主　　莲华所成莲华根</p>
  <p class="l-js-7c">金色莲华最殊胜　　莲华之座极广大</p>
  <p class="l-js-7c">执持洁净曼陀华　　吉祥善住具胜意</p>
  <p class="l-js-7c">亦是正觉是独觉　　亦是先世已成佛</p>
  <p class="l-js-7c">具有神通之自在　　是四真谛之教主</p>
  <p class="l-js-7c">具于千眼护世间　　亦是具才九有主</p>
  <p class="l-js-7c">亦是各兰有情尊　　才能最极诸类尊</p>
  <p class="l-js-7c">亦是所生兽王尊　　如是具力世愍生</p>
  <p class="l-js-7c">诸类巧辩悉调伏　　佛子是佛是真佛</p>
  <p class="l-js-7c">身如千日光灿烂　　亦是满月星耀主</p>
  <p class="l-js-7c">亦是水神天王子　　摩醯首罗大主王</p>
  <p class="l-js-7c">亦是娑竭诸龙王　　亦是具众蕴之主</p>
  <p>非天修罗具主种</p>
  <p>地主耀首吧珊悉边(三合)　　诸天勇猛集会尊</p>
  <p class="l-js-7c">诸天聚集恭敬礼　　护界神中离垢尊</p>
  <p class="l-js-7c">世间无漏最为尊　　解世事者世间尊</p>
  <p class="l-js-7c">具彼慧解是真实　　种种行事并拥护</p>
  <p class="l-js-7c">诸恶魔党不敢触　　悉解甚深微细法</p>
  <p class="l-js-7c">法师亲引集三事　　出三毒箭如医王</p>
  <p class="l-js-7c">难降伏者悉降伏　　具智慧者能了解</p>
  <p class="l-js-7c">具世间量能事者　　亦是福慧如意树</p>
  <p class="l-js-7c">菩提枝叶华庄严　　解脱果熟三事集</p>
  <p class="l-js-7c">有情同类依类尊　　入众生意夺众意</p>
  <p class="l-js-7c">解梵行者离垢尊　　亦是星曜众之主</p>
  <p class="l-js-7c">亦是忍辱大仙主　　亦是补处具王位</p>
  <p class="l-js-7c">亦是十地等觉尊　　有情商主内为尊</p>
  <p class="l-js-7c">最胜教主涅槃师　　亦是虚空地水主</p>
  <p class="l-js-7c">亦是火风之性主　　亦是真实如意珠</p>
  <p class="l-js-7c">众生所须皆成就　　诸出有坏悉敬礼</p>
  <p class="l-js-7c">犹如宝珠我敬礼　　文殊师利我赞说</p>
  <p>唵末遏警怛捺麻萨怛捺</p>
  <p class="l-js-7c">如是相好赞说已　　领解心中恒诵持</p>
  <p class="l-js-7c">一切恶业皆远离　　证得最极清净果</p>
  <p class="l-js-7c">一百八名及余名　　丈夫三时恒诵持</p>
  <p class="l-js-7c">所生之意悉随心　　无疑心中皆证得</p>
  <p class="l-js-7c">殊胜相好忆持者　　远无间业悉清净</p>
  <p class="l-js-7c">诸不清净之恶业　　如是一切皆除灭</p>
  <p class="l-js-7c">临终舍寿往异方　　恶相恶境若现时</p>
  <p class="l-js-7c">以清净心恒忆持　　勇猛文殊亲得见</p>
  <p class="l-js-7c">具智人中极清净　　谁能读诵能忆持</p>
  <p class="l-js-7c">若要证得佛果者　　无疑心中决证得</p>
  <h2>梵云阿耶曼祖悉哩帝悉担(二合)此云圣者文殊师利赞</h2>
  <h2>元甘泉马蹄山中川守分真师侄智慧译</h2>
  <p>敬礼出有坏语中具才者。</p>
  <p class="l-js-7c">诸集众中极殊胜　　犹如满月夺众光</p>
  <p class="l-js-7c">无明烦恼悉清净　　文殊师利我赞礼</p>
  <p class="l-js-7c">焰发分埵极明显　　宝珠灿烂体端严</p>
  <p class="l-js-7c">眼目绀青炽焰身　　文殊师利我赞礼</p>
  <p class="l-js-7c">甘露一味深柔软　　入意之音声响亮</p>
  <p class="l-js-7c">真实妙法之宝藏　　文殊师利我赞礼</p>
  <p class="l-js-7c">娑婆世界一切处　　谁能量度雨滴数</p>
  <p class="l-js-7c">烦恼垢染悉弃舍　　文殊师利我赞礼</p>
  <p class="l-js-7c">观文殊眼及身色　　亦如曼陀观无厌</p>
  <p class="l-js-7c">诸法以钵持供养　　文殊师利我赞礼</p>
  <p class="l-js-7c">住十方界诸佛处　　广大音声常赞叹</p>
  <p class="l-js-7c">有情最极之本师　　文殊师利我赞礼</p>
  <p class="l-js-7c">圣者文殊我赞叹　　如是所集诸福善</p>
  <p class="l-js-7c">尽施法界诸有情　　速证涅槃之正路</p>
  <h2>哀请摄受偈</h2>
  <p class="l-js-7c">归命帝网极三际　　无尽三宝垂愍念</p>
  <p>摄受帝王增福寿</p>
  <p class="l-js-7c">七佛祖师大圣主　　文殊菩萨垂愍念</p>
  <p>摄受施主增福寿</p>
  <p class="l-js-7c">牟尼宝积大慈尊　　文殊菩萨垂愍念</p>
  <p>摄受弟子增福慧</p>
  <p class="l-js-7c">果成先劫大圣主　　文殊菩萨垂愍念</p>
  <p>愿我获得无生智</p>
  <p class="l-js-7c">妙吉祥尊大圣主　　海会圣众垂愍念</p>
  <p>摄受此会所有众</p>
  <p class="l-js-7c">愿除为意恶因障　　称意道中垂引示</p>
  <p>尘沙惑障皆得除</p>
  <h2>发愿偈</h2>
  <p class="l-js-7c">以此善根愿成佛　　成已坏诸过患怨</p>
  <p class="l-js-7c">生老病死苦海中　　广度轮回诸有情</p>
  <p class="l-js-7c">未达真理所生处　　愿获治政闲办王</p>
  <p class="l-js-7c">精修三学得纯熟　　常恒利他不退转</p>
  <p class="l-js-7c">所有一切诸如来　　究竟菩萨诸声闻</p>
  <p class="l-js-7c">离尘垢法得坚固　　诸菩提处恒恭敬</p>
  <p class="l-js-7c">求修美誉之妙法　　馥郁远布十方界</p>
  <p class="l-js-7c">若成究竟正觉时　　恒常奉献于供养</p>
  <p class="l-js-7c">能作依主归投者　　谦恭敬仰具德人</p>
  <p class="l-js-7c">如是正觉知识处　　愿我恒时而亲近</p>
  <p class="l-js-7c">福德巩固若须弥　　慧性明朗日月照</p>
  <p class="l-js-7c">名称远布似虚空　　如斯三种常愿成</p>
  <p class="l-js-7c">寿延百载逾百秋　　无病享用得增长</p>
  <p class="l-js-7c">决定出生大乘种　　如斯五种常愿成</p>
  <p class="l-js-7c">所有怀毒来到此　　或在地上或居空</p>
  <p class="l-js-7c">常与众生起慈心　　昼夜依时修妙法</p>
  <h2>六波罗蜜偈</h2>
  <p class="l-js-7c">现世诸物如幻化　　受施能舍亦皆空</p>
  <p class="l-js-7c">如是布施随所得　　布施波罗皆圆满</p>
  <p class="l-js-7c">坚持禁戒离垢染　　具足清净无所犯</p>
  <p class="l-js-7c">离于禁戒之取著　　持戒波罗皆圆满</p>
  <p class="l-js-7c">此身地水与火风　　四法和合本性空</p>
  <p class="l-js-7c">种种加害无嗔恚　　忍辱波罗皆圆满</p>
  <p class="l-js-7c">精进无涯决定修　　懈怠垢障不能侵</p>
  <p class="l-js-7c">身心具足如是力　　精进波罗皆圆满</p>
  <p class="l-js-7c">如幻如化诸等持　　勇猛无怖之正受</p>
  <p class="l-js-7c">犹如金刚之三昧　　禅定波罗皆圆满</p>
  <p class="l-js-7c">空无相愿三脱门　　三世平等一味真</p>
  <p class="l-js-7c">体达诸觉如如理　　智慧波罗皆圆满</p>
  <p class="l-js-7c">一切如来之所说　　光明炽盛威神力</p>
  <p class="l-js-7c">菩提勇识精进力　　我今所愿皆成就</p>
  <h2>回向文</h2>
  <p class="l-js-7c">归命吉祥智勇识　　诠演真实苦深义</p>
  <p class="l-js-7c">我今读诵施众生　　同获吉祥金刚智</p>
  <p>捺么啰嘚捺(二合)嘚啰(二合)也(引)也捺么曼呢室哩(二合)英孤麻(引)啰莫怛也怛涅达(引)唵啊啰[口*精]觅啰[口*精]熟宁觅熟宁商[口*捺]祢觅啇[口*捺]祢商[口*捺]也觅商[口*捺]也觅麻令[口*拶]也斡形噜噜拶令吽吽吽发(怛)发(怛)莎(引)诃(引)唵哑吽呵啰钵拶捺溺</p>
  <h2>文殊菩萨五字心咒</h2>
  <p>啊　啰　钵　拶　捺</p>
  <p>金刚顶经五字真言胜相云。若人才诵一遍。如诵八万四千十二围陀藏经。若诵两遍。文殊普贤随逐加被。护法善神在其人前。又善男子善女人。有能持此真言才诵一遍。即入如来一切法平等。一切文字亦皆平等。速得成就摩诃般若。又若诵一遍。能除行人一切苦难。若诵两遍。除灭亿劫生死重罪。若诵三遍三昧现前。若诵四遍总持不忘。若诵五遍速成无上菩提。若人一心独处闲静梵书五字轮坛。依法念诵满一月已。曼殊菩萨即现其身。或于空中演说法要。是时行者得宿命智。辩才无碍神足自在。胜愿成就福智具足。速能皆证如来法身。但心信受。经十六生决定正觉。</p>
  <p>轮字观门依师禀受之。</p>
  <p></p>
</body></html>