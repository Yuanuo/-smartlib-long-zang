<!doctype html>
<html id="z3IBUlqix" data-ver="591">
 <head>
  <meta charset="utf-8">
  <meta author="不空">
  <meta library="龙藏">
  <meta catalog="宋元入藏诸大小乘经">
  <meta period="唐">
 </head>
 <body>
  <h1 id="a1">大宝广博楼阁善住秘密陀罗尼经卷中</h1>
  <h2 id="a2">成就心陀罗尼法品第四</h2>
  <p id="a3">凡成就心陀罗尼事业者诵十万遍即见一切如来。<a id="a-4"></a>诵二十万遍得见一切佛土。<a id="a-5"></a>若诵三十万遍得成入一切曼荼罗。<a id="a-6"></a>一切真言法悉得成就。<a id="a-7"></a>诵四十万遍得持明仙中转轮王。<a id="a-8"></a>诵五十万遍一切阿苏啰。<a id="a-9"></a>及诸仙窟龙宫窟门自开悉皆得入。<a id="a-A"></a>若诵六十万遍得见一切伏藏。<a id="a-B"></a>若诵七十万遍即忆知过去无量生宿命事。<a id="a-C"></a>若诵八十万遍即得宝印三摩地。<a id="a-D"></a>若诵九十万遍得一切菩萨游戏神通加持。<a id="a-E"></a>若诵一百万遍得一切如来灌顶。<a id="a-F"></a>与一切如来同会。<a id="a-G"></a>福慧如是倍增而获无量殊胜功德。<a id="a-H"></a>若造五无间罪。<a id="a-I"></a>诽谤圣人诽谤正法。<a id="a-J"></a>应入阿鼻地狱者。<a id="a-K"></a>由诵此陀罗尼十万遍。<a id="a-L"></a>一切业障悉皆消灭。<a id="a-M"></a>得不退转获宿命智。<a id="a-N"></a>一切如来护念摄受。<a id="a-O"></a>得眼清净耳清净鼻清净。<a id="a-P"></a>舌清净身清净。<a id="a-Q"></a>增胜无量殊胜功德。<a id="a-R"></a>转更增胜身业清净。<a id="a-S"></a>兼获世间种种事业随意成就。</p>
  <p id="aT">复次说雄黄法。<a id="a-U"></a>取好雄黄置熟铜器中。<a id="a-V"></a>从白月十三日。<a id="a-W"></a>清净洗浴著鲜净衣。<a id="a-X"></a>吃三白食所谓乳酪粳米。<a id="a-Y"></a>于佛前加持十万遍。<a id="a-Z"></a>至十五日夜。<a id="a-a"></a>所加持雄黄现三种成就相。<a id="a-b"></a>若暖若烟若光焰即得成就。<a id="a-c"></a>若暖将用点额。<a id="a-d"></a>即得安怛但那成就。<a id="a-e"></a>入阿苏罗窟及一切神仙龙宫。<a id="a-f"></a>得持明转轮王位。<a id="a-g"></a>意乐所作皆得成就。<a id="a-h"></a>若烟出用点眼中。<a id="a-i"></a>当见一切菩萨宫殿住处。<a id="a-j"></a>又见一切金刚族类菩萨。<a id="a-k"></a>一切诸恶魔不能障碍。<a id="a-l"></a>获得一切法藏。<a id="a-m"></a>随所去处皆得通达。<a id="a-n"></a>若现光焰即腾虚空。<a id="a-o"></a>证得然炬陀罗尼三摩地。<a id="a-p"></a>得作三十三天中主宰。<a id="a-q"></a>所须皆得。<a id="a-r"></a>若于山顶上诵一万遍得一切众生尊重。<a id="a-s"></a>所求皆得一切赡部人咸来恭敬。<a id="a-t"></a>若入水池中诵一千八遍。<a id="a-u"></a>一切诸龙皆悉降伏。<a id="a-v"></a>取白芥子加持一千八遍。<a id="a-w"></a>散掷虚空应时注雨降伏诸龙。<a id="a-x"></a>若常日日诵持获大吉祥。<a id="a-y"></a>若患一切病。<a id="a-z"></a>取水一瓶以因陀罗呵悉多药(白及药也)及钵罗奢药(赤及也)白芥子并郁金白檀香等各一分。<a id="a-10"></a>内著瓶中加持一万遍。<a id="a-11"></a>取此香水淋灌于顶。<a id="a-12"></a>一切大重病人皆得除差。<a id="a-13"></a>及灭一切罪障。<a id="a-14"></a>所有符书厌祷皆悉消灭。<a id="a-15"></a>获得一切殊胜吉祥。<a id="a-16"></a>若患癞病。<a id="a-17"></a>澡浴灌顶亦得除差。<a id="a-18"></a>若患白癜风。<a id="a-19"></a>以水灌顶亦得除差。<a id="a-1A"></a>若有女人意欲求男。<a id="a-1B"></a>以水灌顶即便生男。<a id="a-1C"></a>若有人久持诵无灵验悉地不现前者。<a id="a-1D"></a>作此灌顶法速得悉地。<a id="a-1E"></a>如是等世间出世间。<a id="a-1F"></a>所求一切愿皆得成就。</p>
  <p data-pb></p>
  <h2 id="a1G">成就随心陀罗尼法品第五</h2>
  <p id="a1H">随心陀罗尼满一万遍。<a id="a-1I"></a>所有诸鬼神作障难者。<a id="a-1J"></a>悉来接足礼拜白言。<a id="a-1K"></a>持明者救护我等勿断我命。<a id="a-1L"></a>所使我者决定得了。<a id="a-1M"></a>我皆成就。<a id="a-1N"></a>若诵二万一千遍者。<a id="a-1O"></a>即得一切天龙敬伏为天中主。<a id="a-1P"></a>所出言辞天皆奉行。<a id="a-1Q"></a>若诵三万遍。<a id="a-1R"></a>一切鬼神药叉等咸悉顺伏。<a id="a-1S"></a>若诵四万遍。<a id="a-1T"></a>意欲钩召随意即成。<a id="a-1U"></a>若诵五万遍。<a id="a-1V"></a>所欲钩召追摄。<a id="a-1W"></a>若天若龙若药叉若孽噜拏。<a id="a-1X"></a>若紧那啰阿苏啰摩护啰誐及仙人婇女沙门婆罗门。<a id="a-1Y"></a>刹利国王王后宰相群臣。<a id="a-1Z"></a>及余种种人等皆得随意。<a id="a-1a"></a>烧安息香和白芥子。<a id="a-1b"></a>若诵六万遍得无垢三摩地。<a id="a-1c"></a>若诵七万遍得作持明仙中转轮王。<a id="a-1d"></a>若诵八万遍执金刚手菩萨及与眷属来现其前。<a id="a-1e"></a>若诵九万遍得诸菩萨施与无畏。<a id="a-1f"></a>若诵十万遍得见一切如来。<a id="a-1g"></a>彼等如来作是言。<a id="a-1h"></a>善男子汝欲所往诸佛刹土。<a id="a-1i"></a>皆得随意无有障碍。<a id="a-1j"></a>通达一切真言通达经论。<a id="a-1k"></a>一切如来加持。<a id="a-1l"></a>于三藐三菩提不退转。<a id="a-1m"></a>及得种种世间出世间法。<a id="a-1n"></a>心所乐求皆得成就。<a id="a-1o"></a>诸佛如来皆悉印可。</p>
  <h2 id="a1p">诸仪轨陀罗尼品第六</h2>
  <p id="a1q">坐真言曰。</p>
  <p id="a1r">唵(引)(一) 摩抳军吒利吽吽(二) 娑嚩(二合)(引)诃(引)(三)。</p>
  <p id="a1s">诵七遍然后坐。<a id="a-1t"></a>作余护持法。</p>
  <p id="a1u">次结坛界真言曰。</p>
  <p id="a1v">唵(引)(一) 摩抳尾惹曳驮啰驮啰吽(二) 娑嚩(二合)诃(引)(三)。</p>
  <p id="a1w">诵此真言加持白芥子七遍。<a id="a-1x"></a>散于四向便成结界。</p>
  <p id="a1y">次结十方界真言曰。</p>
  <p id="a1z">唵(引)(一) 入嚩(二合)里多么抳(二) 嚧止啰室(二合)抳吽吽泮吒(半音)(三)</p>
  <p id="a20">诵此真言加持香水。<a id="a-21"></a>和白芥子一百八遍。<a id="a-22"></a>散于十方即成结十方界。</p>
  <p id="a23">辟毗那夜迦真言曰。</p>
  <p id="a24">唵(引)(一) 摩抳钵啰(二合)娑嚩底(二) 贺啰贺啰(三) 吽吽泮吒(半音)娑嚩(二合)诃(引)(四)。</p>
  <p id="a25">诵此真言。<a id="a-26"></a>加持灰水二十一遍。<a id="a-27"></a>散于十方。</p>
  <p id="a28">顶髻真言曰。</p>
  <p id="a29">唵(引)(一) 嚩日啰(二合)摩抳(二) 底瑟吒(二合)底瑟吒(二合)(三) 吽吽泮吒(半音)(四)</p>
  <p id="a2A">诵此真言七遍加持。<a id="a-2B"></a>右手作拳舒大指。<a id="a-2C"></a>以摩顶右旋三匝。<a id="a-2D"></a>即成护身。</p>
  <p id="a2E">加持衣真言曰。</p>
  <p id="a2F">唵(引)(一) 摩抳微布黎(二) 地里地里(三) 吽泮吒(四)</p>
  <p id="a2G">诵此真言七遍加持衣服。</p>
  <p id="a2H">洗漱真言曰。</p>
  <p id="a2I">唵(引)(一) 尾你庾(二合)嚩底(二) 诃啰诃啰(三) 摩诃(引)摩抳吽吽泮吒(半音)(四)</p>
  <p id="a2J">诵此真言加持水洗手漱口。<a id="a-2K"></a>及用洒于身。<a id="a-2L"></a>能净诸根。</p>
  <p id="a2M">洗浴真言曰。</p>
  <p id="a2N">唵(引)(一) 苏涅摩攞嚩底(二) 诃啰诃啰(三) 播奔弭哩弭哩(四) 吽娑嚩(二合)(引)诃(引)(五)。</p>
  <p id="a2O">诵此真言加持白芥子水一百八遍浴身法。</p>
  <p id="a2P">护真言曰。</p>
  <p id="a2Q">唵(引)(一) 摩抳达哩(二) 吽吽泮吒(半音)(二)</p>
  <p id="a2R">诵此真言用洒一切香华果实饮食及所用之物。<a id="a-2S"></a>皆用此真言加持而护之。</p>
  <p id="a2T">神线真言曰。</p>
  <p id="a2U">唵(引)(一) 地哩地哩(二) 微么罗迦哩(三) 吽吽泮吒(半音)(四)</p>
  <p id="a2V">献华真言曰。</p>
  <p id="a2W">唵(引)(一) 萨嚩怛他孽多(二) 布惹么抳吽吽(三)。</p>
  <p id="a2X">所有华皆诵此真言加持。<a id="a-2Y"></a>散时亦诵。</p>
  <p id="a2Z">涂香真言曰。</p>
  <p id="a2a">唵(引)(一) 萨嚩怛他孽多(二) 巘驮摩抳娑颇(二合)啰拏吽(三)。</p>
  <p id="a2b">烧香真言曰。</p>
  <p id="a2c">唵(引)(一) 入嚩(二合)里多摩抳(二) 阿没啰矩吒婆颇(二合)啰拏(上声)尾孽底吽(三)。</p>
  <p id="a2d">灯真言曰。</p>
  <p id="a2e">唵(引)(一) 入嚩(二合)里多始佉黎(二) 驮嚩哩(三) 吽吽泮吒(半音)(四)</p>
  <p id="a2f">献食真言曰。</p>
  <p id="a2g">唵(引)(一) 钵啰(二合)嚩啰(引) 孽啰(二合)嚩底(二) 娑啰娑啰(三) 吽吽(四)。</p>
  <p id="a2h">献阏伽真言。</p>
  <p id="a2i">唵(引)(一) 摩诃末抳布啰耶(二) 驮啰驮啰吽吽(三)。</p>
  <p id="a2j">奉献供养物及食等真言。</p>
  <p id="a2k">唵(引)(一) 摩诃微摩犁吽吽(二) 娑啰娑啰吽(三)。</p>
  <p id="a2l">护摩真言。</p>
  <p id="a2m">唵(引)(一) 入嚩(二合)罗萨普(二合)啰(二) 誐誐那钵啰(二合)多啰抳吽吽(三)。</p>
  <p id="a2n">加持念珠真言。</p>
  <p id="a2o">唵(引)(一) 嚧止啰摩抳(二) 钵啰(二合)靺多耶吽(三)。</p>
  <p id="a2p">以此真言加持念珠七遍。<a id="a-2q"></a>若念诵本真言。<a id="a-2r"></a>一遍移一珠。<a id="a-2s"></a>即成诵一切如来所说真言一遍。<a id="a-2t"></a>一一真言成无量百千那庾多遍。</p>
  <p id="a2u">念诵时真言曰(欲念诵本真言时先诵此真言)</p>
  <p id="a2v">唵(引)(一) 嚩日啰摩你迦啰(二) 紧迦吽吽泮(三)</p>
  <p id="a2w">结跏坐真言曰。</p>
  <p id="a2x">唵(引)(一) 苏钵啰(二合)靺底多吠艺(二) 摩抳摩抳娑嚩(二合)(引)诃(引)(三)。</p>
  <p id="a2y">警觉一切如来真言。</p>
  <p id="a2z">唵(引)(一) 萨嚩怛他孽多(二) 嚩庾(平声)惹吠(三) 多啰多啰(四) 吽摩抳迦娜宁娑嚩(二合)(引)诃(引)(五)。</p>
  <p id="a30">请一切如来真言。</p>
  <p id="a31">唵(引)(一) 微布罗钵啰(二合)啰黎(二) 杜噜杜噜吽吽(三)。</p>
  <p id="a32">求愿真言。</p>
  <p id="a33">唵(引)(一) 萨嚩怛他孽多(二) 地瑟吒(二合)那质多僧[口*洛]讫叉(二合)拏(三) 嚩日哩(二合)吽吽(四)。</p>
  <p id="a34">求菩萨愿真言曰。</p>
  <p id="a35">唵(引)(一) 苏尾布罗嚩娜宁(二) 诃啰诃啰吽(三)。</p>
  <p id="a36">请一切天龙真言。</p>
  <p id="a37">唵(引)(一) 阿鼻娑摩耶嚩日哩(二合)(二) 驮啰驮啰吽(三)。</p>
  <p id="a38">请四天王等真言曰。</p>
  <p id="a39">唵(引)(一) 摩抳尾誐嚩底吽(二)。</p>
  <p id="a3A">加持弟子真言曰。</p>
  <p id="a3B">唵(引)(一) 输(上声)婆摩抳(二) 户卢户卢吽(三)。</p>
  <p id="a3C">加持弟子令弟子入坛真言曰。</p>
  <p id="a3D">唵(引)(一) 萨嚩怛他孽多(二) 喝哩(二合)捺耶嚩日哩(二合)抳(三) 达啰达啰吽吽(四)。</p>
  <p id="a3E">献一切佛一切菩萨诸天等食真言。</p>
  <p id="a3F">唵(引)(一) 尾啰尾啰逝(二) 誐誐那嚩呬你(三) 攞呼攞呼吽吽(四)。</p>
  <p id="a3G">所有一切香华饮食。<a id="a-3H"></a>皆诵此真言用持献之。</p>
  <p id="a3I">护身真言曰。</p>
  <p id="a3J">唵(引)(一) 摩抳苏唵(二合)婆抳(二) 吠誐嚩底(三) 啰讫叉(二合)啰讫叉(二合)[牟*含]吽(四)。</p>
  <p id="a3K">奉送诸圣众真言曰。</p>
  <p id="a3L">唵(引)(一) 萨嚩怛他孽多(二) 矩卢你底娑摩(二合)啰(三) 尾誐底(四) 入嚩(二合)罗入嚩(二合)罗(五) 吽吽娑嚩(二合)诃(引)(六)。</p>
  <p id="a3M">诵此真言通一切处用。<a id="a-3N"></a>所谓本尊献阏伽华饮食等用。</p>
  <p id="a3O">已上一切心真言。<a id="a-3P"></a>先各诵一百八遍。<a id="a-3Q"></a>然后作法时。<a id="a-3R"></a>才诵灭一切罪。<a id="a-3S"></a>一切苦恼皆得解脱。<a id="a-3T"></a>诸佛如来决定授菩提记。<a id="a-3U"></a>当得作佛。<a id="a-3V"></a>先世恶业受持此真言悉皆消散。<a id="a-3W"></a>获无量恒河沙数功德。<a id="a-3X"></a>速证无上正等菩提。<a id="a-3Y"></a>能转法轮。</p>
  <p data-pb></p>
  <h2 id="a3Z">建立曼荼罗品第七</h2>
  <p id="a3a">尔时世尊说曼荼罗仪轨。<a id="a-3b"></a>依时法先择胜地。<a id="a-3c"></a>然后作坛。<a id="a-3d"></a>其坛四肘四门。<a id="a-3e"></a>以瞿摩夷和土遍涂拭之。<a id="a-3f"></a>坛上张一白盖。<a id="a-3g"></a>称坛大小。<a id="a-3h"></a>于坛中心取二肘。<a id="a-3i"></a>拼作一小方坛。<a id="a-3j"></a>先以白檀香涂拭。<a id="a-3k"></a>次用郁金香涂之。<a id="a-3l"></a>或以五色粉撚成。<a id="a-3m"></a>或画亦得。<a id="a-3n"></a>于新器中和彩色用之。<a id="a-3o"></a>于小坛中画七宝楼阁。<a id="a-3p"></a>于楼阁中画一佛形像。<a id="a-3q"></a>作说法相。<a id="a-3r"></a>佛前作一莲华。<a id="a-3s"></a>七宝庄严。<a id="a-3t"></a>于莲华胎中画作一轮。<a id="a-3u"></a>其轮百辐齐辋具足。<a id="a-3v"></a>以金庄严。<a id="a-3w"></a>轮外画焰光。<a id="a-3x"></a>其莲华茎吠琉璃色。<a id="a-3y"></a>佛左边画金刚手菩萨。<a id="a-3z"></a>而作忿怒形。<a id="a-40"></a>右手执金刚杵左手执白拂。<a id="a-41"></a>右边画摩尼金刚菩萨。<a id="a-42"></a>种种璎珞庄严其身。<a id="a-43"></a>左手执持宝珠右手执白拂。<a id="a-44"></a>四角各画四天大王。<a id="a-45"></a>身著甲胄手执器仗。<a id="a-46"></a>种种头冠璎珞庄严其身。<a id="a-47"></a>作瞋怒形。<a id="a-48"></a>其小坛中画七宝界道。<a id="a-49"></a>于其坛上悬一伞盖。<a id="a-4A"></a>可一肘量。<a id="a-4B"></a>于伞盖四面周匝悬旛。<a id="a-4C"></a>其大坛东门悬五色缯旛。<a id="a-4D"></a>以四金瓶满盛香水。<a id="a-4E"></a>于瓶中著七宝及诸香药五谷。<a id="a-4F"></a>于瓶口插时华有果枝条。<a id="a-4G"></a>以缯帛系瓶项。<a id="a-4H"></a>置坛四角。<a id="a-4I"></a>又以四银瓶满盛乳。<a id="a-4J"></a>安大坛四隅。<a id="a-4K"></a>若无金银瓶。<a id="a-4L"></a>以金银涂瓶替之。<a id="a-4M"></a>于中坛南门中。<a id="a-4N"></a>画大吉祥天女。<a id="a-4O"></a>种种璎珞庄严其身。<a id="a-4P"></a>北门中画饷弃尼天女。<a id="a-4Q"></a>坛西门中画金刚使者天女。<a id="a-4R"></a>八臂持种种器仗。<a id="a-4S"></a>以种种璎珞庄严。<a id="a-4T"></a>上悬青缯旛。<a id="a-4U"></a>于中坛四边。<a id="a-4V"></a>香华饮食随力供养。<a id="a-4W"></a>然三十二灯。<a id="a-4X"></a>种种华果散其坛上。<a id="a-4Y"></a>于佛像前置金香炉。<a id="a-4Z"></a>烧苏合香。<a id="a-4a"></a>金刚手菩萨前以银香炉烧安息香。<a id="a-4b"></a>摩尼金刚菩萨前亦以银香炉烧苏合香。<a id="a-4c"></a>于四天王前烧薰陆苏合白胶香和烧。<a id="a-4d"></a>于吉祥天女前烧白檀香。<a id="a-4e"></a>于饷弃尼天女前烧安息香。<a id="a-4f"></a>于金刚女使者前烧萨罗计香(是青胶香)于四天王等前。<a id="a-4g"></a>各各别以饮食而供养之。<a id="a-4h"></a>其中坛四门外。<a id="a-4i"></a>各立吉祥标门。<a id="a-4j"></a>其大坛东门中画诃利帝母。<a id="a-4k"></a>七子围绕。<a id="a-4l"></a>于南门中画大自在天王。<a id="a-4m"></a>于西门中画华齿罗刹女。<a id="a-4n"></a>于北门中画毗摩天女。<a id="a-4o"></a>颜貌美丽有七婇女围绕。<a id="a-4p"></a>于坛上四边插三十二只箭。<a id="a-4q"></a>其一一箭以五色加持线缠。<a id="a-4r"></a>周匝围绕。<a id="a-4s"></a>于线上悬五色小旛以为庄严。<a id="a-4t"></a>于大坛外金界道上。<a id="a-4u"></a>置种种华种种味饮食种种果七种油饼三十二碗三十二瓶三十二香炉。<a id="a-4v"></a>烧灯一百八盏。<a id="a-4w"></a>种种末香种种烧香所谓薰陆香安息香必栗迦(目蓿香)白檀沉香多孽罗香苏合萨罗计(青胶是也)应烧五石蜜香。<a id="a-4x"></a>又以龙脑香麝香郁金紫檀白檀等。<a id="a-4y"></a>各各以为涂香。<a id="a-4z"></a>次应献食饮乳酪沙糖水石蜜水。<a id="a-50"></a>各盛八瓶。<a id="a-51"></a>乳粥八碗。<a id="a-52"></a>又以粳米菉豆油麻相和作粥八碗。<a id="a-53"></a>粳米饭欢喜团各八碗。<a id="a-54"></a>又粳米粥八碗。<a id="a-55"></a>复盛油四瓦碗酥四瓦碗沙糖四碗石蜜四碗油麻四碗果子四碗七种谷子四碗。<a id="a-56"></a>应以种种饮食供养。<a id="a-57"></a>所谓天竺饼煎饼菉豆饼油麻煎饼无忧饼妙味饼酥饼沙糖饼。<a id="a-58"></a>已上饮食随所得营办。<a id="a-59"></a>当于引弟子入坛门中。<a id="a-5A"></a>两边置香水二瓶。<a id="a-5B"></a>应为弟子入坛仪轨。<a id="a-5C"></a>其弟子入已。<a id="a-5D"></a>即为弟子灌顶。<a id="a-5E"></a>诵此真言以用灌顶真言曰。</p>
  <p id="a5F">唵(引)(一) 摩诃尾布罗(二) 钵啰(二合)底(丁以切)瑟耻(二合)多悉第(三) 阿毗诜者[牟*含](四) 萨嚩怛他孽多鼻晒罽(五) 婆啰婆啰三婆啰(六) 吽吽(七)。</p>
  <p id="a5G">才灌顶已。<a id="a-5H"></a>先世一切罪障。<a id="a-5I"></a>一切业障悉皆清净。<a id="a-5J"></a>得一切如来摄受。<a id="a-5K"></a>一切如来加持。<a id="a-5L"></a>一切如来灌顶。<a id="a-5M"></a>一切如来安慰。<a id="a-5N"></a>一切悉地现前。<a id="a-5O"></a>所思所求皆得满愿。<a id="a-5P"></a>即成入一切如来三昧耶曼荼罗。<a id="a-5Q"></a>入一切如来法性。<a id="a-5R"></a>证甚深法忍。<a id="a-5S"></a>往诣菩提场获得如是等胜上功德。<a id="a-5T"></a>乃至获得不退转证无上正等菩提。</p>
  <p data-pb></p>
  <h2 id="a5U">画像品第八</h2>
  <p id="a5V">尔时世尊告诸大众。<a id="a-5W"></a>我今说画像法。<a id="a-5X"></a>而能成就一切事业。<a id="a-5Y"></a>应取新白氎不割截者。<a id="a-5Z"></a>或一肘或二肘令四方等。<a id="a-5a"></a>画人应受八戒。<a id="a-5b"></a>其画彩色于新器中盛。<a id="a-5c"></a>勿用皮胶。<a id="a-5d"></a>七宝庄严楼阁。<a id="a-5e"></a>于楼阁中画如来。<a id="a-5f"></a>作说法相坐师子座。<a id="a-5g"></a>佛右边画金刚手菩萨。<a id="a-5h"></a>十二臂黄白色。<a id="a-5i"></a>其像四面。<a id="a-5j"></a>正面欢喜。<a id="a-5k"></a>右边面忿怒相。<a id="a-5l"></a>左边面开口狗牙上出。<a id="a-5m"></a>当头上面颦眉怒目。<a id="a-5n"></a>头冠璎珞种种庄严。<a id="a-5o"></a>于莲华上半跏而坐。</p>
  <p id="a5p">左边画宝金刚菩萨。<a id="a-5q"></a>四面十六臂。<a id="a-5r"></a>正面欢喜。<a id="a-5s"></a>右面青色作摩诃迦罗天面。<a id="a-5t"></a>左面绿色作师一面。<a id="a-5u"></a>头上面颦眉露齿忿怒作浅绿色。<a id="a-5v"></a>右边第一手持真多摩尼宝作献佛势。<a id="a-5w"></a>左边第一手持莲华。<a id="a-5x"></a>右第二手作安慰手。<a id="a-5y"></a>左第二手持三戟叉。<a id="a-5z"></a>二手合掌。<a id="a-60"></a>余手皆执诸器仗。<a id="a-61"></a>右第四手持轮。<a id="a-62"></a>左第四手持剑。<a id="a-63"></a>右第五手持金刚杵。<a id="a-64"></a>左第五手持华箧。<a id="a-65"></a>右第六手持念珠。<a id="a-66"></a>左第六手持军迟。<a id="a-67"></a>右第七手持刀。<a id="a-68"></a>左第七手持梵夹。<a id="a-69"></a>右第八手持宝塔。<a id="a-6A"></a>左第八手持须弥山。<a id="a-6B"></a>于莲华台上半跏而坐。<a id="a-6C"></a>于其座下画饷弃尼天女。<a id="a-6D"></a>有八臂跪坐合掌。<a id="a-6E"></a>作供养佛相。<a id="a-6F"></a>金刚手菩萨下。<a id="a-6G"></a>作吉祥天女。<a id="a-6H"></a>跪坐持宝器。<a id="a-6I"></a>满盛种种宝供养如来。<a id="a-6J"></a>于吉祥天女后。<a id="a-6K"></a>画金刚使者天女。<a id="a-6L"></a>作笑面有四臂。<a id="a-6M"></a>种种璎珞而为严饰。<a id="a-6N"></a>手持种种器仗。<a id="a-6O"></a>饷弃尼天女后。<a id="a-6P"></a>画华齿天女。<a id="a-6Q"></a>身著素服。<a id="a-6R"></a>以手持华瞻仰如来。<a id="a-6S"></a>于如来前。<a id="a-6T"></a>画作七宝华。<a id="a-6U"></a>其华百叶以金为台。<a id="a-6V"></a>吠琉璃为茎。<a id="a-6W"></a>其莲华上画作百辐轮。<a id="a-6X"></a>齐辋具足。<a id="a-6Y"></a>轮外周匝皆有光焰。<a id="a-6Z"></a>于莲华根下。<a id="a-6a"></a>画四天大王。<a id="a-6b"></a>悉被甲胄种种严饰手执器仗。<a id="a-6c"></a>莲华下画作水池。<a id="a-6d"></a>以七宝庄严。<a id="a-6e"></a>于池岸上应画持诵人。<a id="a-6f"></a>跪坐手持香炉并持华枝。<a id="a-6g"></a>又持念珠。<a id="a-6h"></a>跪坐瞻仰如来。<a id="a-6i"></a>于宝楼阁上。<a id="a-6j"></a>于虚空中画梵天毗钮天大自在天。<a id="a-6k"></a>散华供养。<a id="a-6l"></a>应依如是仪则画像。<a id="a-6m"></a>其持诵者著新净衣。<a id="a-6n"></a>食三白食。<a id="a-6o"></a>从白月八日。<a id="a-6p"></a>在如来前如法念诵。<a id="a-6q"></a>至十五日令满十万遍。<a id="a-6r"></a>其像动摇及见自身炽然光明。<a id="a-6s"></a>获得无障碍眼。<a id="a-6t"></a>证清净摩尼行三摩地。<a id="a-6u"></a>于一切持明仙中为转轮王。<a id="a-6v"></a>亲见一切如来。<a id="a-6w"></a>才诵一遍远离一切地狱傍生。<a id="a-6x"></a>能断贪瞋痴等。<a id="a-6y"></a>离诸悭吝垢。<a id="a-6z"></a>成就一切功德。<a id="a-70"></a>获得一切安乐。<a id="a-71"></a>摄受一切善根。<a id="a-72"></a>一切如来之所加持。<a id="a-73"></a>一切菩萨之所安慰。<a id="a-74"></a>一切诸天悉皆拥护。<a id="a-75"></a>一切药叉罗刹毕隶多比舍遮阿苏啰彦达嚩孽噜拏紧那啰摩护啰誐人非人等。<a id="a-76"></a>悉来侍卫。<a id="a-77"></a>于一切王宫皆得供养。<a id="a-78"></a>令诸世间皆得顺伏。<a id="a-79"></a>一切功德波罗蜜皆悉圆满。<a id="a-7A"></a>如是等殊胜功德悉皆获得。<a id="a-7B"></a>若才诵者获如上福利。<a id="a-7C"></a>况多增胜。<a id="a-7D"></a>受持者若有读诵受持相应供养。<a id="a-7E"></a>求成就。<a id="a-7F"></a>并与印契真言相应对于像前。<a id="a-7G"></a>其人等同诸佛。<a id="a-7H"></a>应受天人世间供养礼拜。<a id="a-7I"></a>其人等同诸佛。<a id="a-7J"></a>应见应知如来之所授记。<a id="a-7K"></a>其人决定不退转于无上菩提。<a id="a-7L"></a>不复生于母胎。<a id="a-7M"></a>所生世界莲华化生。<a id="a-7N"></a>不离诸佛菩萨所生之处。<a id="a-7O"></a>共诸如来集会乃至坐菩提场。</p>
  <p data-pb></p>
  <h2 id="a7P">护摩品第九</h2>
  <p id="a7Q">尔时如来复为诸大众。<a id="a-7R"></a>说护摩法。<a id="a-7S"></a>先须清净身心然后作法。<a id="a-7T"></a>一一法速令成就。<a id="a-7U"></a>起广大利益。<a id="a-7V"></a>为诸有情发如是心。<a id="a-7W"></a>应作护摩如法供养。<a id="a-7X"></a>护摩真言曰。</p>
  <p id="a7Y">唵(引)(一) 娑嚩(二合)诃钵底(二) 部啰(二合)部嚩(入声)(二) 吽吽泮吒(半音)娑嚩(二合)(引)诃(引)(四)</p>
  <p id="a7Z">以此真言加持油麻白芥子。<a id="a-7a"></a>和酥一遍一烧满一百八遍。<a id="a-7b"></a>能令一切真言法速得成就。<a id="a-7c"></a>除遣一切障者毗那夜迦。<a id="a-7d"></a>一切罪一切烦恼一切冤家恶友皆得摧伏禁止。<a id="a-7e"></a>令其迷惑。<a id="a-7f"></a>一切恶梦灾怪不祥之事自然消散。</p>
  <p id="a7g">又以安息香白芥子和酥。<a id="a-7h"></a>诵真言一遍一投火中烧之满一千八遍。<a id="a-7i"></a>一切鬼魅头自破裂。<a id="a-7j"></a>一切病患诸疟速得除愈。<a id="a-7k"></a>一切鬼神变怪皆得远离</p>
  <p id="a7l">又以酥和白芥子。<a id="a-7m"></a>一诵真言一投火中。<a id="a-7n"></a>满一千八遍获得一色主。</p>
  <p id="a7o">又以白芥子和酥护摩一千八遍。<a id="a-7p"></a>一切诸恐怖冤家他敌悉皆除灭。</p>
  <p id="a7q">又以天木(杉木是)和酥护摩一千八遍。<a id="a-7r"></a>得啰若并内官眷属欢喜敬爱所求皆遂。</p>
  <p id="a7s">若以白胶香和酥。<a id="a-7t"></a>及白芥子。<a id="a-7u"></a>于山峰上护摩如前遍数。<a id="a-7v"></a>一切诸宫窟门自然而开。<a id="a-7w"></a>即得入中为持明仙中王。</p>
  <p id="a7x">又以香胶和芥子油。<a id="a-7y"></a>于龙池边护摩一千八遍。<a id="a-7z"></a>一切诸龙皆得敬爱。<a id="a-80"></a>所敕皆作之。<a id="a-81"></a>依时降雨不损苗稼。</p>
  <p id="a82">又以饮食护摩一千八遍。<a id="a-83"></a>供养如来即得五谷丰饶。</p>
  <p id="a84">又以盐护摩一千八遍。<a id="a-85"></a>一切药叉女皆来礼足。<a id="a-86"></a>作是言大家勿断我命。<a id="a-87"></a>任意驱使皆得成办。</p>
  <p id="a88">又以酥和粳米。<a id="a-89"></a>护摩一千八遍获大吉祥。</p>
  <p id="a8A">又以胡椒对日。<a id="a-8B"></a>护摩一千八遍。<a id="a-8C"></a>常得诸天拥护获大吉祥。</p>
  <p id="a8D">又于大吉祥天女前。<a id="a-8E"></a>以油麻和白芥子护摩。<a id="a-8F"></a>得大财丰饶。</p>
  <p id="a8G">又以遏迦木护摩一千八遍。<a id="a-8H"></a>即成警觉诸佛菩萨悉知是人。<a id="a-8I"></a>离一切罪。<a id="a-8J"></a>于一切世间出世间真言王。<a id="a-8K"></a>悉皆现前。<a id="a-8L"></a>除一切病。<a id="a-8M"></a>于诸冤敌而得最胜。<a id="a-8N"></a>一切生死苦不能凌逼。<a id="a-8O"></a>由此真言力故。<a id="a-8P"></a>诸有善业皆果成就。<a id="a-8Q"></a>一切恶梦不祥之事皆得消散。<a id="a-8R"></a>一切厌祷一切系缚一切烦恼不能侵扰。<a id="a-8S"></a>如是等护摩事业。<a id="a-8T"></a>能作息灾能获安乐获得财利。<a id="a-8U"></a>设有堕诸恶见众生令得正见。</p>
  <p id="a8V">尔时婆伽梵告金刚手菩萨。<a id="a-8W"></a>此教王有大威德。<a id="a-8X"></a>是一切如来心。<a id="a-8Y"></a>是诸如来母。<a id="a-8Z"></a>是诸如来转大法轮。<a id="a-8a"></a>是诸如来往诣菩提。<a id="a-8b"></a>是诸如来建大法幢。<a id="a-8c"></a>是诸如来吹大法蠡。<a id="a-8d"></a>是诸如来坐金刚座。<a id="a-8e"></a>是诸如来降伏魔军。<a id="a-8f"></a>是诸如来最胜秘密。<a id="a-8g"></a>是诸如来极大秘密。<a id="a-8h"></a>金刚手此陀罗尼。<a id="a-8i"></a>于赡部洲息一切有情烦恼。<a id="a-8j"></a>能除一切有情罪。<a id="a-8k"></a>能竭赡部洲有情地狱饿鬼傍生之业。<a id="a-8l"></a>能除有情生老病死愁叹苦忧及诸热恼。<a id="a-8m"></a>尔时世尊复告金刚手菩萨。<a id="a-8n"></a>我以天眼观诸如来。<a id="a-8o"></a>不能说此陀罗尼所生功德聚。<a id="a-8p"></a>此陀罗尼有如上最胜殊妙。<a id="a-8q"></a>如是广大如是甚深。<a id="a-8r"></a>如是等胜最胜。<a id="a-8s"></a>上最上大神通。<a id="a-8t"></a>如是大宝广博楼阁教王。<a id="a-8u"></a>薄福少德众生。<a id="a-8v"></a>必不闻此陀罗尼名字。<a id="a-8w"></a>况复得见。<a id="a-8x"></a>受持读诵。<a id="a-8y"></a>若有闻见此陀罗尼名者。<a id="a-8z"></a>是人已曾亲近恒沙诸佛菩萨。<a id="a-90"></a>金刚手此陀罗尼是如来心。<a id="a-91"></a>难解难入。<a id="a-92"></a>若有善男子善女人。<a id="a-93"></a>于百千万劫。<a id="a-94"></a>供养八十俱胝那庾多百千恒河沙诸佛菩萨。<a id="a-95"></a>饮食衣服房舍卧具百种汤药旛盖香华涂香末香。<a id="a-96"></a>复以七宝满三千大千世界。<a id="a-97"></a>日日中奉施诸佛。<a id="a-98"></a>金刚手于汝意云何。<a id="a-99"></a>是善男子善女人功德多不。<a id="a-9A"></a>金刚手菩萨白佛言。<a id="a-9B"></a>世尊此人功德无量无边不可称数。<a id="a-9C"></a>若有诵此陀罗尼一遍者。<a id="a-9D"></a>此人功德胜前功德。<a id="a-9E"></a>诸佛如来说不能尽。<a id="a-9F"></a>若有善男子善女人。<a id="a-9G"></a>于一时顷作意思惟此陀罗尼。<a id="a-9H"></a>称量比前供养如一切如来饮食衣服香华七宝功德。<a id="a-9I"></a>倍胜于前。<a id="a-9J"></a>即成供养一切如来。</p>
  <p id="a9K">尔时如来说是语已。<a id="a-9L"></a>众中天龙药叉彦达嚩阿苏啰孽噜拏紧那啰摩护啰誐人非人等。<a id="a-9M"></a>一切大众踊跃欢喜发声称赞。<a id="a-9N"></a>五体投地虔诚礼敬。<a id="a-9O"></a>合掌向佛白言世尊。<a id="a-9P"></a>此陀罗尼等同如来出于世间。<a id="a-9Q"></a>今佛世尊于赡部洲。<a id="a-9R"></a>能善建立此秘密陀罗尼心法。</p>
  <p id="a9S">尔时十方同会诸佛菩萨。<a id="a-9T"></a>咸赞释迦如来言。<a id="a-9U"></a>善哉善哉。<a id="a-9V"></a>既赞叹已各还本土。<a id="a-9W"></a>尔时释迦牟尼世尊以佛神力还娑诃世界。</p>
 </body>
</html>