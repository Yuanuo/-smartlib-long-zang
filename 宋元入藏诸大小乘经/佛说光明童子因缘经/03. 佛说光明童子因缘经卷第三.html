<!doctype html>
<html id="z3IBUayf9" data-ver="755">
 <head>
  <meta charset="utf-8">
  <meta author="施护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说光明童子因缘经卷第三</h1>
  <p id="a2">尔时尊者。<a id="a-3"></a>十力迦葉。<a id="a-4"></a>游行到彼置宝钵所。<a id="a-5"></a>见是事已。<a id="a-6"></a>即诣光明长者舍。<a id="a-7"></a>问长者言。<a id="a-8"></a>汝置宝钵于其路左。<a id="a-9"></a>当何所用。<a id="a-A"></a>光明长者。<a id="a-B"></a>即以前缘。<a id="a-C"></a>具白尊者。<a id="a-D"></a>是时十力迦葉。<a id="a-E"></a>作是思惟。<a id="a-F"></a>我闻善贤长者信重外道先造杀业。<a id="a-G"></a>光明长者。<a id="a-H"></a>今于此地为作福事。<a id="a-I"></a>我今不应弃此钵去。<a id="a-J"></a>宜现神力。<a id="a-K"></a>令光明长者。<a id="a-L"></a>圆满志愿。<a id="a-M"></a>作是思惟已即以神力。<a id="a-N"></a>舒其右手。<a id="a-O"></a>譬如壮士屈伸臂顷。<a id="a-P"></a>取其宝钵。<a id="a-Q"></a>持还所止。<a id="a-R"></a>时诸苾刍。<a id="a-S"></a>见十力迦葉持宝钵来。<a id="a-T"></a>咸共白言。<a id="a-U"></a>尊者。<a id="a-V"></a>汝于何处。<a id="a-W"></a>而得此钵。<a id="a-X"></a>十力迦葉。<a id="a-Y"></a>具以前事。<a id="a-Z"></a>告诸苾刍。<a id="a-a"></a>时诸苾刍又复白言。<a id="a-b"></a>尊者。<a id="a-c"></a>汝为此钵故。<a id="a-d"></a>所现神力。<a id="a-e"></a>如法仪不。<a id="a-f"></a>十力迦葉言。<a id="a-g"></a>诸苾刍。<a id="a-h"></a>设如法仪。<a id="a-i"></a>不如法仪。<a id="a-j"></a>我已施作。<a id="a-k"></a>今复云何。<a id="a-l"></a>时诸苾刍。<a id="a-m"></a>具以其事。<a id="a-n"></a>即共白佛。<a id="a-o"></a>佛告诸苾刍言。<a id="a-p"></a>若非时处。<a id="a-q"></a>及无义利。<a id="a-r"></a>不应辄现神力等相。<a id="a-s"></a>所现非宜。<a id="a-t"></a>必生过失。<a id="a-u"></a>尔时世尊。<a id="a-v"></a>即以神力。<a id="a-w"></a>化出四钵。<a id="a-x"></a>一金。<a id="a-y"></a>二银。<a id="a-z"></a>三吠琉璃。<a id="a-10"></a>四颇胝迦。<a id="a-11"></a>化此四已。<a id="a-12"></a>又化四钵。<a id="a-13"></a>一鋀石。<a id="a-14"></a>二赤铜三白铜。<a id="a-15"></a>四木。<a id="a-16"></a>如是化已。<a id="a-17"></a>将前四钵。<a id="a-18"></a>次第安布。<a id="a-19"></a>将后四钵。<a id="a-1A"></a>亦复安布。<a id="a-1B"></a>一一钵中。<a id="a-1C"></a>满盛上好可食香药。<a id="a-1D"></a>送置一处。<a id="a-1E"></a>令苾刍众所应受者随意而取。<a id="a-1F"></a>于后佛摄神力。<a id="a-1G"></a>钵亦不现。<a id="a-1H"></a>乃至后时。<a id="a-1I"></a>光明长者。<a id="a-1J"></a>天中胜福。<a id="a-1K"></a>吉祥相现。<a id="a-1L"></a>殊异等事。<a id="a-1M"></a>时时自出。<a id="a-1N"></a>是时王舍城。<a id="a-1O"></a>瞻波国。<a id="a-1P"></a>二界中间。<a id="a-1Q"></a>有标记柱。<a id="a-1R"></a>彩绘庄饰。<a id="a-1S"></a>下有二钵。<a id="a-1T"></a>一铁。<a id="a-1U"></a>二瓦。<a id="a-1V"></a>是钵先加持已。<a id="a-1W"></a>安置于此二界。<a id="a-1X"></a>不远有一税场。<a id="a-1Y"></a>诸商贩者。<a id="a-1Z"></a>输纳王物。<a id="a-1a"></a>有一守税人。<a id="a-1b"></a>诸子眷属。<a id="a-1c"></a>财帛具足。<a id="a-1d"></a>然不修善。<a id="a-1e"></a>于税场所。<a id="a-1f"></a>而忽命终。<a id="a-1g"></a>作大恶夜叉。<a id="a-1h"></a>亦在彼方。<a id="a-1i"></a>守护税场。<a id="a-1j"></a>诸子一夜梦夜叉言。<a id="a-1k"></a>可于彼地标记柱上悬一大铃。<a id="a-1l"></a>凡诸商人。<a id="a-1m"></a>经此税场。<a id="a-1n"></a>若有税物隐而不纳。<a id="a-1o"></a>其铃自动。<a id="a-1p"></a>守税人知。<a id="a-1q"></a>即速追集。<a id="a-1r"></a>重复搜捡。<a id="a-1s"></a>获所税已。<a id="a-1t"></a>而乃放去。<a id="a-1u"></a>诸子得梦。<a id="a-1v"></a>至明旦时。<a id="a-1w"></a>即与亲属。<a id="a-1x"></a>往税场侧。<a id="a-1y"></a>寻见其柱。<a id="a-1z"></a>乃依所梦。<a id="a-20"></a>悬铃于上。<a id="a-21"></a>尔时瞻波国中。<a id="a-22"></a>有一居家婆罗门。<a id="a-23"></a>名曼[寧*也]怛谟。<a id="a-24"></a>营贸为业。<a id="a-25"></a>忽于一时。<a id="a-26"></a>与自妻室。<a id="a-27"></a>同在一处。<a id="a-28"></a>妻谓夫言。<a id="a-29"></a>我今共汝营谋家业。<a id="a-2A"></a>滋彼财谷。<a id="a-2B"></a>以备所须。<a id="a-2C"></a>岂可安然都无营作。<a id="a-2D"></a>汝今宜应往市肆中。<a id="a-2E"></a>买氎华蕊极妙好者。<a id="a-2F"></a>我当为汝织成白[疊*毛]。<a id="a-2G"></a>持出贸易。<a id="a-2H"></a>岂无利耶。<a id="a-2I"></a>时婆罗门。<a id="a-2J"></a>如其妻言。<a id="a-2K"></a>买得持归。<a id="a-2L"></a>妻乃设以机织之具。<a id="a-2M"></a>次第敷置。<a id="a-2N"></a>缉织其[疊*毛]。<a id="a-2O"></a>是蕊细软。<a id="a-2P"></a>妙好无比。<a id="a-2Q"></a>布以经纬。<a id="a-2R"></a>致密细均。<a id="a-2S"></a>如是勤力。<a id="a-2T"></a>织成其[疊*毛]。<a id="a-2U"></a>即谓夫言。<a id="a-2V"></a>今此白[疊*毛]。<a id="a-2W"></a>上妙细软。<a id="a-2X"></a>价直千金。<a id="a-2Y"></a>汝可持出外。<a id="a-2Z"></a>若有人酬千金价。<a id="a-2a"></a>当可授与。<a id="a-2b"></a>其或价直不满千金。<a id="a-2c"></a>汝应随处。<a id="a-2d"></a>可出轻言。<a id="a-2e"></a>是处无人而能辩识此妙细[疊*毛]。<a id="a-2f"></a>唱是言已。<a id="a-2g"></a>即当持往他处贸易。<a id="a-2h"></a>尔时曼[寧*也]怛谟婆罗门。<a id="a-2i"></a>具如妻言。<a id="a-2j"></a>持此细[疊*毛]。<a id="a-2k"></a>入市贸易。<a id="a-2l"></a>竟无有人酬千金者。<a id="a-2m"></a>忆妻所说。<a id="a-2n"></a>乃唱是言。<a id="a-2o"></a>瞻波大城。<a id="a-2p"></a>无有一人识此细[疊*毛]。<a id="a-2q"></a>言已持归。<a id="a-2r"></a>与妻同议。<a id="a-2s"></a>此既无人酬是价直。<a id="a-2t"></a>宜往他国。<a id="a-2u"></a>必有识者。<a id="a-2v"></a>更相告已。<a id="a-2w"></a>时婆罗门。<a id="a-2x"></a>复将一叚曾所著者。<a id="a-2y"></a>同前新[疊*毛]。<a id="a-2z"></a>置伞柄中。<a id="a-30"></a>随商人众。<a id="a-31"></a>隐覆而行。<a id="a-32"></a>渐出本国。<a id="a-33"></a>适王舍城。<a id="a-34"></a>经彼二界所有税场。<a id="a-35"></a>是诸商人。<a id="a-36"></a>既至彼已。<a id="a-37"></a>置随行物。<a id="a-38"></a>聚集一处。<a id="a-39"></a>时守税人。<a id="a-3A"></a>次第搜捡。<a id="a-3B"></a>彼诸商人。<a id="a-3C"></a>即各以其所应税物。<a id="a-3D"></a>输纳于王。<a id="a-3E"></a>众中唯有曼[寧*也]怛谟婆罗门。<a id="a-3F"></a>隐覆先置柄中白[疊*毛]。<a id="a-3G"></a>而不输纳。<a id="a-3H"></a>独在一面。<a id="a-3I"></a>是时税场之侧。<a id="a-3J"></a>先所安立标记之柱。<a id="a-3K"></a>其所置铃。<a id="a-3L"></a>自然作声。<a id="a-3M"></a>彼守税人。<a id="a-3N"></a>即知众中有隐税者。<a id="a-3O"></a>乃谓商主言。<a id="a-3P"></a>今此柱上铃自作声。<a id="a-3Q"></a>非风吹动。<a id="a-3R"></a>非人摇击。<a id="a-3S"></a>我已审知。<a id="a-3T"></a>汝此众中。<a id="a-3U"></a>岂非有人隐覆税物不输纳邪。<a id="a-3V"></a>时守税人。<a id="a-3W"></a>即速呼集。<a id="a-3X"></a>重复搜捡。<a id="a-3Y"></a>于此众中。<a id="a-3Z"></a>不见一人有其税物隐不纳者。<a id="a-3a"></a>时诸商人。<a id="a-3b"></a>互相知悉无税物已。<a id="a-3c"></a>咸欲前进。<a id="a-3d"></a>铃又作声。<a id="a-3e"></a>如是数四。<a id="a-3f"></a>累细捡覆。<a id="a-3g"></a>无隐税者。<a id="a-3h"></a>商主乃谓守税人言我此众中。<a id="a-3i"></a>无隐税者。<a id="a-3j"></a>必是他众私隐前去。<a id="a-3k"></a>作是言已。<a id="a-3l"></a>众共佥议。<a id="a-3m"></a>谓是此一婆罗门。<a id="a-3n"></a>隐覆税物。<a id="a-3o"></a>乃至最后。<a id="a-3p"></a>彼守税人。<a id="a-3q"></a>于曼[寧*也]怛谟婆罗门处。<a id="a-3r"></a>执而不舍。<a id="a-3s"></a>坚求其税。<a id="a-3t"></a>时婆罗门言。<a id="a-3u"></a>汝今何故而相谋执。<a id="a-3v"></a>汝已显见我实无物。<a id="a-3w"></a>若有少物隐不纳者。<a id="a-3x"></a>罄我所有。<a id="a-3y"></a>悉以输税。<a id="a-3z"></a>作是言已。<a id="a-40"></a>铃又作声。<a id="a-41"></a>时守税人。<a id="a-42"></a>秖于此婆罗门处。<a id="a-43"></a>委细搜捡。<a id="a-44"></a>乃谓彼言。<a id="a-45"></a>咄婆罗门。<a id="a-46"></a>汝今何故。<a id="a-47"></a>坚隐税物。<a id="a-48"></a>而不肯纳。<a id="a-49"></a>汝今闻此铃声频震。<a id="a-4A"></a>是事希有。<a id="a-4B"></a>汝今当知。<a id="a-4C"></a>此柱之下。<a id="a-4D"></a>必有天神。<a id="a-4E"></a>而作加护。<a id="a-4F"></a>汝宜输物无自贻咎。<a id="a-4G"></a>婆罗门言。<a id="a-4H"></a>天神加力。<a id="a-4I"></a>我信是实。<a id="a-4J"></a>言已于伞柄中。<a id="a-4K"></a>出其白[疊*毛]。<a id="a-4L"></a>示守税人。<a id="a-4M"></a>作如是言。<a id="a-4N"></a>此即是我所隐税物。<a id="a-4O"></a>汝宜收之。<a id="a-4P"></a>时守税人。<a id="a-4Q"></a>受此[疊*毛]已。<a id="a-4R"></a>谓婆罗门言。<a id="a-4S"></a>既不输王。<a id="a-4T"></a>非我所受。<a id="a-4U"></a>回奉天神。<a id="a-4V"></a>言已持[疊*毛]挂于柱上。<a id="a-4W"></a>复谓婆罗门言。<a id="a-4X"></a>我已挂[疊*毛]。<a id="a-4Y"></a>奉彼天神。<a id="a-4Z"></a>汝或欲者。<a id="a-4a"></a>当自取之。<a id="a-4b"></a>时婆罗门。<a id="a-4c"></a>即取其[疊*毛]。<a id="a-4d"></a>而乃前进。<a id="a-4e"></a>于一静处。<a id="a-4f"></a>亦复如前安伞柄内。<a id="a-4g"></a>隐覆而行。<a id="a-4h"></a>渐次入于王舍城中。<a id="a-4i"></a>时婆罗门。<a id="a-4j"></a>显张其[疊*毛]。<a id="a-4k"></a>货于市肆。<a id="a-4l"></a>冀望有人酬千金价。<a id="a-4m"></a>如是周行。<a id="a-4n"></a>竟无有人酬千金者。<a id="a-4o"></a>时婆罗门。<a id="a-4p"></a>作是唱言。<a id="a-4q"></a>王舍大城。<a id="a-4r"></a>无人辩识此妙细[疊*毛]。<a id="a-4s"></a>唱是言时。<a id="a-4t"></a>光明长者。<a id="a-4u"></a>乘以宝象。<a id="a-4v"></a>方从王宫。<a id="a-4w"></a>还归自舍。<a id="a-4x"></a>适闻此语。<a id="a-4y"></a>而忽惊愕。<a id="a-4z"></a>即时暂住。<a id="a-50"></a>谓婆罗门言。<a id="a-51"></a>汝今何故于此城中。<a id="a-52"></a>出轻易语。<a id="a-53"></a>彼婆罗门。<a id="a-54"></a>即时无答。<a id="a-55"></a>光明长者言。<a id="a-56"></a>汝宜具说此事元因。<a id="a-57"></a>婆罗门言。<a id="a-58"></a>我从本国。<a id="a-59"></a>持此二叚上妙细[疊*毛]。<a id="a-5A"></a>而来贸易。<a id="a-5B"></a>若人酬我千金价者。<a id="a-5C"></a>我即与之。<a id="a-5D"></a>我已周行。<a id="a-5E"></a>无人酬价。<a id="a-5F"></a>光明长者言。<a id="a-5G"></a>汝可持来。<a id="a-5H"></a>我暂观视。<a id="a-5I"></a>时婆罗门。<a id="a-5J"></a>即随长者。<a id="a-5K"></a>至于舍中。<a id="a-5L"></a>乃展其[疊*毛]。<a id="a-5M"></a>示于长者。<a id="a-5N"></a>长者见已。<a id="a-5O"></a>即能辩识。<a id="a-5P"></a>乃谓婆罗门言。<a id="a-5Q"></a>今此二[疊*毛]。<a id="a-5R"></a>一新一故。<a id="a-5S"></a>故者酬汝五百金钱。<a id="a-5T"></a>婆罗门言。<a id="a-5U"></a>长者所酬。<a id="a-5V"></a>其价未当。<a id="a-5W"></a>光明长者言。<a id="a-5X"></a>我今现见。<a id="a-5Y"></a>此是故物。<a id="a-5Z"></a>浣濯乃新。<a id="a-5a"></a>长者即时将此故[疊*毛]。<a id="a-5b"></a>于重楼上。<a id="a-5c"></a>自空投下。<a id="a-5d"></a>其[疊*毛]体重。<a id="a-5e"></a>即速坠地。<a id="a-5f"></a>光明长者。<a id="a-5g"></a>复谓婆罗门言。<a id="a-5h"></a>余一新[疊*毛]。<a id="a-5i"></a>我欲观视。<a id="a-5j"></a>时婆罗门。<a id="a-5k"></a>即取新[疊*毛]。<a id="a-5l"></a>持授长者。<a id="a-5m"></a>长者观已。<a id="a-5n"></a>亦复如前。<a id="a-5o"></a>向空投下。<a id="a-5p"></a>其[疊*毛]体轻。<a id="a-5q"></a>良久徐徐方乃坠地。<a id="a-5r"></a>彼婆罗门。<a id="a-5s"></a>即生信重。<a id="a-5t"></a>乃作是言。<a id="a-5u"></a>光明长者有大威力。<a id="a-5v"></a>今此细[疊*毛]。<a id="a-5w"></a>若新若故。<a id="a-5x"></a>我悉奉汝。<a id="a-5y"></a>不取其价。<a id="a-5z"></a>汝当受之。<a id="a-60"></a>长者答言。<a id="a-61"></a>我家巨富。<a id="a-62"></a>汝历艰辛。<a id="a-63"></a>安可无名受汝此物。<a id="a-64"></a>我今各与汝千金钱。<a id="a-65"></a>鬻我二[疊*毛]。<a id="a-66"></a>时婆罗门。<a id="a-67"></a>得其价已。<a id="a-68"></a>持还所止。<a id="a-69"></a>光明长者。<a id="a-6A"></a>先以故[疊*毛]。<a id="a-6B"></a>授彼家僮。<a id="a-6C"></a>后将新[疊*毛]。<a id="a-6D"></a>自作净巾。<a id="a-6E"></a>而常受用。<a id="a-6F"></a>乃至后时。<a id="a-6G"></a>光明长者。<a id="a-6H"></a>用是巾已。<a id="a-6I"></a>向日[日*殺]曝。<a id="a-6J"></a>是时频婆娑罗王。<a id="a-6K"></a>臣佐围绕。<a id="a-6L"></a>方欲上殿。<a id="a-6M"></a>忽为暴风。<a id="a-6N"></a>飘其浴巾。<a id="a-6O"></a>落于王前。<a id="a-6P"></a>时频婆娑罗王。<a id="a-6Q"></a>谓侍臣言。<a id="a-6R"></a>今此细[疊*毛]。<a id="a-6S"></a>从何所来。<a id="a-6T"></a>唯应王者。<a id="a-6U"></a>乃可受用。<a id="a-6V"></a>侍臣白言。<a id="a-6W"></a>大王曾闻。<a id="a-6X"></a>转轮圣王。<a id="a-6Y"></a>临位七日。<a id="a-6Z"></a>天雨黄金。<a id="a-6a"></a>王今统临。<a id="a-6b"></a>天雨细[疊*毛]。<a id="a-6c"></a>后必非久亦雨黄金。<a id="a-6d"></a>王言。<a id="a-6e"></a>汝等知不。<a id="a-6f"></a>我闻佛记。<a id="a-6g"></a>光明长者。<a id="a-6h"></a>现于人中受天胜福。<a id="a-6i"></a>今此细[疊*毛]。<a id="a-6j"></a>必应是彼所用之物。<a id="a-6k"></a>风飘至此。<a id="a-6l"></a>可召其人而还授之。<a id="a-6m"></a>是时光明长者。<a id="a-6n"></a>即至王前。<a id="a-6o"></a>王言。<a id="a-6p"></a>长者。<a id="a-6q"></a>佛先记汝。<a id="a-6r"></a>现于人中受天胜福。<a id="a-6s"></a>今此细[疊*毛]。<a id="a-6t"></a>必汝所有。<a id="a-6u"></a>今还授汝。<a id="a-6v"></a>时光明长者。<a id="a-6w"></a>鞠躬伸手。<a id="a-6x"></a>捧受其[疊*毛]。<a id="a-6y"></a>受已观见。<a id="a-6z"></a>是己所有。<a id="a-70"></a>即白王言。<a id="a-71"></a>此是我家所用净巾。<a id="a-72"></a>适因曝于日中。<a id="a-73"></a>风飘至此。<a id="a-74"></a>其事如实。<a id="a-75"></a>王言。<a id="a-76"></a>长者。<a id="a-77"></a>佛记于汝。<a id="a-78"></a>受天胜福。<a id="a-79"></a>吉祥相现。<a id="a-7A"></a>佛语谛诚。<a id="a-7B"></a>其事如是。<a id="a-7C"></a>又言长者。<a id="a-7D"></a>汝今胜相若此。<a id="a-7E"></a>何不请王于汝舍中。<a id="a-7F"></a>暂一观视。<a id="a-7G"></a>长者白言。<a id="a-7H"></a>愿王今时幸我小舍。<a id="a-7I"></a>王言。<a id="a-7J"></a>长者。<a id="a-7K"></a>汝可先还备诸饮食。<a id="a-7L"></a>长者白言。<a id="a-7M"></a>大王受天福者。<a id="a-7N"></a>不假营造自然成办。<a id="a-7O"></a>愿王临幸。<a id="a-7P"></a>尔时频婆娑罗王。<a id="a-7Q"></a>即与臣佐围绕。<a id="a-7R"></a>出诣光明长者舍。<a id="a-7S"></a>长者前导。<a id="a-7T"></a>王至彼舍。<a id="a-7U"></a>于其外门。<a id="a-7V"></a>见守门婢。<a id="a-7W"></a>色相殊异。<a id="a-7X"></a>王乃暂住长者白言。<a id="a-7Y"></a>大王何故住而不进。<a id="a-7Z"></a>王言。<a id="a-7a"></a>长者。<a id="a-7b"></a>我见汝妻。<a id="a-7c"></a>故乃暂住。<a id="a-7d"></a>长者白言。<a id="a-7e"></a>此非我妻。<a id="a-7f"></a>是守门婢。<a id="a-7g"></a>王即前行至中门外。<a id="a-7h"></a>又见一守门婢。<a id="a-7i"></a>王复不进。<a id="a-7j"></a>长者白言。<a id="a-7k"></a>王复何故住而不进。<a id="a-7l"></a>王同前答。<a id="a-7m"></a>长者白言。<a id="a-7n"></a>此非我妻。<a id="a-7o"></a>亦是守中门婢。<a id="a-7p"></a>王即前进入于中门。<a id="a-7q"></a>见摩尼宝地上。<a id="a-7r"></a>有虫鱼流水之相。<a id="a-7s"></a>王意谓是池沼。<a id="a-7t"></a>在此亦复暂住。<a id="a-7u"></a>长者白言。<a id="a-7v"></a>大王何故住而不进。<a id="a-7w"></a>王言。<a id="a-7x"></a>此处有水。<a id="a-7y"></a>故不前进。<a id="a-7z"></a>长者白言。<a id="a-80"></a>大王。<a id="a-81"></a>此处无水。<a id="a-82"></a>是摩尼宝所成之地。<a id="a-83"></a>王言。<a id="a-84"></a>长者。<a id="a-85"></a>若是宝地。<a id="a-86"></a>何故有诸虫鱼流水等相。<a id="a-87"></a>长者白言。<a id="a-88"></a>大王。<a id="a-89"></a>上有旋轮雕镂虫鱼等相。<a id="a-8A"></a>下是摩尼宝光映照故尔。<a id="a-8B"></a>王虽闻是说。<a id="a-8C"></a>犹故未信。<a id="a-8D"></a>即时取自指环。<a id="a-8E"></a>前掷于地。<a id="a-8F"></a>环击地声。<a id="a-8G"></a>王乃信是摩尼宝地。<a id="a-8H"></a>时频婆娑罗王。<a id="a-8I"></a>既入其舍。<a id="a-8J"></a>处师子座。<a id="a-8K"></a>时长者妻出拜王前。<a id="a-8L"></a>而忽泪下。<a id="a-8M"></a>王言。<a id="a-8N"></a>长者。<a id="a-8O"></a>汝妻何故见王垂泪。<a id="a-8P"></a>长者白言。<a id="a-8Q"></a>大王。<a id="a-8R"></a>妻拜王前。<a id="a-8S"></a>何敢垂泪。<a id="a-8T"></a>但为王所著衣有木烟气烟薰目故。<a id="a-8U"></a>而忽泪下。<a id="a-8V"></a>是故大王。<a id="a-8W"></a>受天福者。<a id="a-8X"></a>所欲饮食。<a id="a-8Y"></a>有如意宝。<a id="a-8Z"></a>自然能出。<a id="a-8a"></a>尔时频婆娑罗王。<a id="a-8b"></a>在长者舍。<a id="a-8c"></a>住经七日。<a id="a-8d"></a>忘还王宫。<a id="a-8e"></a>时诸臣寮。<a id="a-8f"></a>共诣阿阇世太子所。<a id="a-8g"></a>白言。<a id="a-8h"></a>太子。<a id="a-8i"></a>王在光明长者舍。<a id="a-8j"></a>经今七日。<a id="a-8k"></a>于国政事。<a id="a-8l"></a>有所妨废。<a id="a-8m"></a>太子宜往请王还宫。<a id="a-8n"></a>时阿阇世太子。<a id="a-8o"></a>即诣光明长者舍。<a id="a-8p"></a>白父王言。<a id="a-8q"></a>我王何故忘还王宫。<a id="a-8r"></a>于国政事。<a id="a-8s"></a>有所妨废。<a id="a-8t"></a>王言。<a id="a-8u"></a>我在此舍。<a id="a-8v"></a>始经一日。<a id="a-8w"></a>国有政事。<a id="a-8x"></a>汝岂不能暂代吾治。<a id="a-8y"></a>太子白言。<a id="a-8z"></a>父王当知。<a id="a-90"></a>住于此舍。<a id="a-91"></a>已经七日。<a id="a-92"></a>王闻是语。<a id="a-93"></a>顾视光明长者问言。<a id="a-94"></a>实不。<a id="a-95"></a>长者白言。<a id="a-96"></a>实尔大王。<a id="a-97"></a>已经七日。<a id="a-98"></a>王言。<a id="a-99"></a>长者。<a id="a-9A"></a>汝此舍中。<a id="a-9B"></a>观于何相。<a id="a-9C"></a>以分昼夜。<a id="a-9D"></a>长者白言。<a id="a-9E"></a>华开华合。<a id="a-9F"></a>以分昼夜。<a id="a-9G"></a>异鸟和鸣。<a id="a-9H"></a>及不和鸣。<a id="a-9I"></a>以分昼夜。<a id="a-9J"></a>摩尼宝珠光现不现。<a id="a-9K"></a>以分昼夜。<a id="a-9L"></a>其或有华合而非夜。<a id="a-9M"></a>有华开而非昼。<a id="a-9N"></a>有珠光隐而非夜。<a id="a-9O"></a>有珠光现而非昼。<a id="a-9P"></a>有异鸟寂然而非夜。<a id="a-9Q"></a>有异鸟和鸣而非昼。<a id="a-9R"></a>时频婆娑罗王。<a id="a-9S"></a>闻是事已即谓光明长者言。<a id="a-9T"></a>我信佛语。<a id="a-9U"></a>真实无妄。<a id="a-9V"></a>佛所说汝现于人中受天胜福。<a id="a-9W"></a>其事如实。<a id="a-9X"></a>时频婆娑罗王。<a id="a-9Y"></a>言已出长者舍。<a id="a-9Z"></a>彼阿阇世太子。<a id="a-9a"></a>方出舍时。<a id="a-9b"></a>私窃取一摩尼宝珠名扇恒。<a id="a-9c"></a>俱授一侍人。<a id="a-9d"></a>还王宫已。<a id="a-9e"></a>召而谓言。<a id="a-9f"></a>适所授汝摩尼宝珠。<a id="a-9g"></a>汝可持来。<a id="a-9h"></a>我欲观视。<a id="a-9i"></a>侍人开手欲奉太子。<a id="a-9j"></a>其珠不见。<a id="a-9k"></a>即时白言。<a id="a-9l"></a>不知此珠失于何处。<a id="a-9m"></a>是时太子。<a id="a-9n"></a>即将侍人。<a id="a-9o"></a>而行捶打。<a id="a-9p"></a>光明长者。<a id="a-9q"></a>以天福力。<a id="a-9r"></a>即知其事。<a id="a-9s"></a>来问太子言。<a id="a-9t"></a>何故捶打此侍人耶。<a id="a-9u"></a>太子答言。<a id="a-9v"></a>我适汝舍。<a id="a-9w"></a>盗摩尼珠。<a id="a-9x"></a>授此侍人。<a id="a-9y"></a>今忽隐讳。<a id="a-9z"></a>我已作盗。<a id="a-A0"></a>此复转盗。<a id="a-A1"></a>其罪愈甚。<a id="a-A2"></a>故行捶打。<a id="a-A3"></a>长者白言。<a id="a-A4"></a>汝取我珠。<a id="a-A5"></a>此不名盗。<a id="a-A6"></a>今既不见。<a id="a-A7"></a>亦非他盗。<a id="a-A8"></a>此珠现今复在我舍。<a id="a-A9"></a>何以故。<a id="a-AA"></a>受天福者。<a id="a-AB"></a>方可用故。<a id="a-AC"></a>太子若复别有所欲。<a id="a-AD"></a>悉当奉汝。<a id="a-AE"></a>我无所吝。<a id="a-AF"></a>时阿阇世太子。<a id="a-AG"></a>心生疑念。<a id="a-AH"></a>我今于此长者。<a id="a-AI"></a>未有希取。<a id="a-AJ"></a>将来我父频婆娑罗王。<a id="a-AK"></a>命终已后。<a id="a-AL"></a>我乃求彼财宝诸物。<a id="a-AM"></a>作是念已。<a id="a-AN"></a>阿阇世太子。<a id="a-AO"></a>与提婆达多。<a id="a-AP"></a>结构异谋。<a id="a-AQ"></a>害父王命。<a id="a-AR"></a>乃至后时。<a id="a-AS"></a>杀其父已。<a id="a-AT"></a>自行灌顶。<a id="a-AU"></a>处于王位。<a id="a-AV"></a>乃召光明长者而谓言曰。<a id="a-AW"></a>长者可为我兄。<a id="a-AX"></a>欲就汝舍而共居止。<a id="a-AY"></a>凡有所须。<a id="a-AZ"></a>汝应给我。<a id="a-Aa"></a>时光明长者。<a id="a-Ab"></a>作是思惟频婆娑罗王。<a id="a-Ac"></a>正法治世。<a id="a-Ad"></a>此人猛恶。<a id="a-Ae"></a>又复勃逆杀其父王。<a id="a-Af"></a>私自灌顶处于王位。<a id="a-Ag"></a>今于我前。<a id="a-Ah"></a>出矫诳语。<a id="a-Ai"></a>欲止我舍。<a id="a-Aj"></a>我应随顺。<a id="a-Ak"></a>我若违彼。<a id="a-Al"></a>必因此人。<a id="a-Am"></a>坏我家族。<a id="a-An"></a>作是念已。<a id="a-Ao"></a>白言。<a id="a-Ap"></a>大王。<a id="a-Aq"></a>我知汝心。<a id="a-Ar"></a>必有所欲。<a id="a-As"></a>愿就我舍。<a id="a-At"></a>凡有所须。<a id="a-Au"></a>随意受用。<a id="a-Av"></a>我当于后却往王宫。<a id="a-Aw"></a>阿阇世王言。<a id="a-Ax"></a>若能如是。<a id="a-Ay"></a>乃为甚善。<a id="a-Az"></a>作是议已。<a id="a-B0"></a>是时大王。<a id="a-B1"></a>先诣其舍。<a id="a-B2"></a>长者还复来诣王宫。<a id="a-B3"></a>长者所有天人吉祥胜相。<a id="a-B4"></a>宝藏诸物。<a id="a-B5"></a>长者行处。<a id="a-B6"></a>而悉随至。<a id="a-B7"></a>彼阿阇世王。<a id="a-B8"></a>在长者舍。<a id="a-B9"></a>见珍宝藏。<a id="a-BA"></a>七遍出现。<a id="a-BB"></a>七遍隐没。<a id="a-BC"></a>作是思惟。<a id="a-BD"></a>今此舍中。<a id="a-BE"></a>宝藏诸物。<a id="a-BF"></a>必随彼去。<a id="a-BG"></a>我不能得。<a id="a-BH"></a>我今宜应别设异谋。<a id="a-BI"></a>潜遣数人极凶恶者。<a id="a-BJ"></a>同载一车。<a id="a-BK"></a>往光明长者所。<a id="a-BL"></a>盗窃珍宝。<a id="a-BM"></a>彼人到已。<a id="a-BN"></a>巧设计谋。<a id="a-BO"></a>伺行盗窃。<a id="a-BP"></a>时光明长者。<a id="a-BQ"></a>在高楼上。<a id="a-BR"></a>侍女围绕。<a id="a-BS"></a>时诸侍女。<a id="a-BT"></a>见此车中所载之人。<a id="a-BU"></a>先已默识是凶恶人。<a id="a-BV"></a>来作盗窃。<a id="a-BW"></a>侍女见已。<a id="a-BX"></a>笑指而言。<a id="a-BY"></a>此是凶恶盗窃之人。<a id="a-BZ"></a>是时长者。<a id="a-Ba"></a>忽闻笑言。<a id="a-Bb"></a>具知其事。<a id="a-Bc"></a>于是诸人。<a id="a-Bd"></a>隐之终夕。<a id="a-Be"></a>至明旦时。<a id="a-Bf"></a>多人共见。<a id="a-Bg"></a>咸唱是言。<a id="a-Bh"></a>阿阇世王。<a id="a-Bi"></a>是恶逆人。<a id="a-Bj"></a>杀害父王。<a id="a-Bk"></a>今复遣诸恶人。<a id="a-Bl"></a>来长者所。<a id="a-Bm"></a>偷窃珍宝。<a id="a-Bn"></a>时阿阇世王。<a id="a-Bo"></a>知是事已。<a id="a-Bp"></a>即遣使人。<a id="a-Bq"></a>来光明长者所谓言。<a id="a-Br"></a>长者何故多人轻谤于我。<a id="a-Bs"></a>时光明长者。<a id="a-Bt"></a>知王意已。<a id="a-Bu"></a>即速驱逐恶人令去。<a id="a-Bv"></a>长者即自思惟。<a id="a-Bw"></a>阿阇世王。<a id="a-Bx"></a>极大恶逆。<a id="a-By"></a>杀害父王。<a id="a-Bz"></a>岂非后时亦复于我。<a id="a-C0"></a>致杀害事。<a id="a-C1"></a>我今弃舍一切所有。<a id="a-C2"></a>忆佛先记。<a id="a-C3"></a>于佛法中。<a id="a-C4"></a>出家学道。<a id="a-C5"></a>断诸烦恼。<a id="a-C6"></a>证阿罗汉。<a id="a-C7"></a>我今宜应投佛出家。<a id="a-C8"></a>作是思惟已。<a id="a-C9"></a>即出宝藏。<a id="a-CA"></a>施作种种悲愍利乐布施等事。</p>
 </body>
</html>