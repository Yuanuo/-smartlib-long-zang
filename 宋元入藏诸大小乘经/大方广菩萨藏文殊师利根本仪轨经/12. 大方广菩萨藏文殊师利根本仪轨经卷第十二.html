<!doctype html>
<html id="z3IBUq3kT" data-ver="543">
 <head>
  <meta charset="utf-8">
  <meta author="天息灾">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">大方广菩萨藏文殊师利根本仪轨经卷第十二</h1>
  <h2 id="a2">大轮明王画像仪则曼拏罗成就法品第十四之余</h2>
  <p id="a3">妙吉祥我今更说粉坛曼拏罗。<a id="a-4"></a>可二肘作或四肘或八肘不越此仪。<a id="a-5"></a>如前法度求河岸山顶。<a id="a-6"></a>及别最上清净之处。<a id="a-7"></a>擘画坛位作四方相开四门。<a id="a-8"></a>四隅四缘方停端正。<a id="a-9"></a>以五色粉作或间杂五色。<a id="a-A"></a>种种色相微妙庄严。<a id="a-B"></a>彼同事人当须殷勤专注。<a id="a-C"></a>心无烦恼无罪业行。<a id="a-D"></a>如法知事恒诵持者。<a id="a-E"></a>默然依法起首。<a id="a-F"></a>若作息灾增益。<a id="a-G"></a>当于中心粉作大宝山大宝龛。<a id="a-H"></a>龛中作大宝光幢如来。<a id="a-I"></a>结跏趺坐转法轮相。<a id="a-J"></a>于像前作三重供养。<a id="a-K"></a>及作光焰印如法庄严。<a id="a-L"></a>用彼光焰普遍盖覆。<a id="a-M"></a>晃耀皆满于中。<a id="a-N"></a>所粉本尊三界大师。<a id="a-O"></a>如日初出喻恭俱摩花色。<a id="a-P"></a>如轮王相头戴宝冠身着天衣。<a id="a-Q"></a>及种种殊妙花鬘庄严。<a id="a-R"></a>作大笑面如大精进大力那罗延天。<a id="a-S"></a>妙色端严非老非少。<a id="a-T"></a>右手作嗅嚩俱罗华。<a id="a-U"></a>左手持光焰炽盛轮。<a id="a-V"></a>坐大宝山座翘一足垂一足。<a id="a-W"></a>有光周遍火焰如火炽盛复如风吹。<a id="a-X"></a>如是庄严已。<a id="a-Y"></a>彼持诵人于此像前。<a id="a-Z"></a>所有求愿一切成就。<a id="a-a"></a>及得一切真言成就至于诸有情等若有烦恼及五逆罪犯诸禁戒。<a id="a-b"></a>诸无智人造一切罪。<a id="a-c"></a>若依法修行皆得解脱。<a id="a-d"></a>若得见曼拏罗及持轮天尊。<a id="a-e"></a>于一刹那间虔心随喜者。<a id="a-f"></a>一切重罪皆得消灭。<a id="a-g"></a>于曼拏罗东门。<a id="a-h"></a>作芭蕉等庄严及作门额。<a id="a-i"></a>于门外诵真言作洒净。<a id="a-j"></a>及献果食香灯及五香花鬘等。<a id="a-k"></a>皆最上精洁虔心郑重。<a id="a-l"></a>于天尊前安最上殊胜贤瓶。<a id="a-m"></a>不得触动。<a id="a-n"></a>彼护摩炉如前仪则安置。<a id="a-o"></a>然作护摩事所用柴。<a id="a-p"></a>当用佉儞啰木波罗舍木。<a id="a-q"></a>吉祥木优昙钵罗木。<a id="a-r"></a>阿哩迦木阿波末哩誐木等。<a id="a-s"></a>为柴作八千片或一千八十。<a id="a-t"></a>复以胡麻及稻谷花。<a id="a-u"></a>与酪相和讫作护摩事。<a id="a-v"></a>彼行人就吉祥星日。<a id="a-w"></a>先当澡浴着新净衣食三白食。<a id="a-x"></a>如是清净已然作护摩。<a id="a-y"></a>诵大轮一字明及作法事。<a id="a-z"></a>依法满足所求大愿。<a id="a-10"></a>悉皆获得大力具足一切无畏。<a id="a-11"></a>若末劫时持诵行人恒持诵者。<a id="a-12"></a>于世间及出世间一切事皆得成就。<a id="a-13"></a>是大明力得大精进。<a id="a-14"></a>乃至十力者及梵天帝释护世等。<a id="a-15"></a>那罗延天日月天等。<a id="a-16"></a>至于夜叉罗刹摩睺罗紧那罗誐噜拏摩多啰人。<a id="a-17"></a>及仙人一切有情。<a id="a-18"></a>所说真言皆得成就。<a id="a-19"></a>彼如是等此中请召皆悉集会。<a id="a-1A"></a>若诵此大轮一字明王。<a id="a-1B"></a>能降伏一切部多。<a id="a-1C"></a>能召一切贤能。<a id="a-1D"></a>能得一切善师。<a id="a-1E"></a>及得一切有情信乐。<a id="a-1F"></a>若依法行如法画像。<a id="a-1G"></a>求河岸山顶最清净处安置。<a id="a-1H"></a>若欲作息灾增益者。<a id="a-1I"></a>凡是所用并先安置。<a id="a-1J"></a>持诵者于此像前。<a id="a-1K"></a>面东于草座上坐。<a id="a-1L"></a>专心持诵不得散乱。<a id="a-1M"></a>持诵声不得太高亦不得太低。<a id="a-1N"></a>若降伏部多速得成就。<a id="a-1O"></a>若慈心悲愍世间有情。<a id="a-1P"></a>所有忧苦逼迫无主无依。<a id="a-1Q"></a>及在恶趣轮回诸苦者。<a id="a-1R"></a>为作救护皆得成就。<a id="a-1S"></a>但于像前一心思惟。<a id="a-1T"></a>想作人间所有最上供养而奉献之。<a id="a-1U"></a>复于像前依法作护摩事。<a id="a-1V"></a>以清净团食与白檀龙脑恭俱摩等香。<a id="a-1W"></a>合和作一百八团。<a id="a-1X"></a>以此食掷于火中而作供养。<a id="a-1Y"></a>每一团一掷一诵真言。<a id="a-1Z"></a>以佉儞啰木钵洛叉木。<a id="a-1a"></a>[(仁-二+爾)*也](切身)誐鲁驮木波罗舍木。<a id="a-1b"></a>以此等木为柴。<a id="a-1c"></a>若无此等木可用别木。<a id="a-1d"></a>凡是虫蚀及干枯烂木皆不得用。<a id="a-1e"></a>一切有刺木亦不得用。<a id="a-1f"></a>若用者自获重罪。<a id="a-1g"></a>此广说一字真言仪轨。<a id="a-1h"></a>于一切真言中最上。<a id="a-1i"></a>于一切事使用得成无疑。<a id="a-1j"></a>至于请召此皆召得。<a id="a-1k"></a>若护摩事当用不洛叉优昙钵罗尼俱陀等柴。<a id="a-1l"></a>酥蜜酪等揾柴两头。<a id="a-1m"></a>专心作护摩。<a id="a-1n"></a>当为王家作护国事。<a id="a-1o"></a>若为求生天作护摩者。<a id="a-1p"></a>当用恭俱摩及白檀等。<a id="a-1q"></a>若求为持明天主作护摩者。<a id="a-1r"></a>用莲华三十六洛叉作护摩。<a id="a-1s"></a>后复作阏伽献佛。<a id="a-1t"></a>若得彼佛像上遍有光焰者。<a id="a-1u"></a>于彼必得为主。<a id="a-1v"></a>乃至得生梵天及色究竟天乃至阿修罗中。<a id="a-1w"></a>此后一切圣人中恒得为主。<a id="a-1x"></a>能破坏一切部多等。<a id="a-1y"></a>以精进力大坚固力得法成就。<a id="a-1z"></a>于持明天中恒得为王寿命一劫。<a id="a-20"></a>命终之后决定趣于无上菩提。</p>
  <p id="a21">又复有法略说。<a id="a-22"></a>若用白莲华白檀同作护摩。<a id="a-23"></a>一百洛叉数满功成。<a id="a-24"></a>决定得见宝幢佛。<a id="a-25"></a>得见佛已得五神通。<a id="a-26"></a>获得长寿住一大劫时得近佛。<a id="a-27"></a>复得见无量世界诸佛。<a id="a-28"></a>于彼佛所恒作供养与佛同居。<a id="a-29"></a>复有大宝世界彼有世尊。<a id="a-2A"></a>号最上牟尼最上第一宝幢如来。<a id="a-2B"></a>于中而住。<a id="a-2C"></a>彼持诵者得住彼中决定无疑。</p>
  <p id="a2D">又复有最上法。<a id="a-2E"></a>是如来最上之说。<a id="a-2F"></a>用曩誐枳婆罗花及龙脑白檀恭俱摩等和合。<a id="a-2G"></a>持诵者作护摩七十八洛叉。<a id="a-2H"></a>作护摩后所欲召请皆得来至。<a id="a-2I"></a>得天欢喜所求皆得。<a id="a-2J"></a>彼持诵人得佛摩顶。<a id="a-2K"></a>于摩顶间证七地菩萨位名真佛子。<a id="a-2L"></a>得授记已决证菩提。<a id="a-2M"></a>彼有知见皆从佛智修一切真言行。<a id="a-2N"></a>作大供养得五神通。<a id="a-2O"></a>于一念间作真言王具种种相。<a id="a-2P"></a>亦令他人具一切相乐法供养于一刹那中发菩提心。<a id="a-2Q"></a>于诸佛刹百千世界皆能得到。<a id="a-2R"></a>得见彼佛及诸菩萨。<a id="a-2S"></a>亲近供养得闻法要。</p>
  <p id="a2T">又复有法若有行人。<a id="a-2U"></a>以清净心专注诚谛。<a id="a-2V"></a>以金银器或铜瓦器。<a id="a-2W"></a>盛酥燃灯满一洛叉。<a id="a-2X"></a>数定百千不剩不少。<a id="a-2Y"></a>唯以男子为同执事。<a id="a-2Z"></a>不得使女人执事彼灯。<a id="a-2a"></a>一一执持于佛大轮王前供养奉献一一皆遍。<a id="a-2b"></a>每一灯诵真言一遍不得少剩。<a id="a-2c"></a>如是供养竟。<a id="a-2d"></a>于刹那间得所求成就闻鼓音普遍吼声。<a id="a-2e"></a>有无数天众及佛菩萨。<a id="a-2f"></a>住虚空中赞言善哉善哉。<a id="a-2g"></a>汝诚智者善能修行。<a id="a-2h"></a>汝定不复沉沦苦海。<a id="a-2i"></a>获大安乐寂静无畏最上清净八正之道。<a id="a-2j"></a>善者所行汝已能行。<a id="a-2k"></a>必趣涅槃成于佛道。</p>
  <p id="a2l">复有法修真言行。<a id="a-2m"></a>求大轮一字相正觉所说。<a id="a-2n"></a>是最上行大智法用。<a id="a-2o"></a>儞摩树木作三股金刚杵。<a id="a-2p"></a>两头中间作其停分。<a id="a-2q"></a>常时安置像前。<a id="a-2r"></a>若持诵时执持一心专注。<a id="a-2s"></a>满十六洛叉或八洛叉。<a id="a-2t"></a>诵数满已得法成就。<a id="a-2u"></a>若得彼奉献供养及金刚杵上。<a id="a-2v"></a>遍有光焰炽盛者。<a id="a-2w"></a>彼持诵人能往梵世及别天界。<a id="a-2x"></a>于一切圣人中。<a id="a-2y"></a>得为主宰得为持明天。<a id="a-2z"></a>及得天上转轮王等。<a id="a-30"></a>得转自身作种种相妙色端严。<a id="a-31"></a>得延寿命住十中劫受尊胜快乐。<a id="a-32"></a>又复以菩提心修平等行。<a id="a-33"></a>远离苦趣一切罪业得为圣天。<a id="a-34"></a>命终之后复来人间亦受大快乐。<a id="a-35"></a>若是依法修行精进不退。<a id="a-36"></a>决定当证菩提之果。</p>
  <p id="a37">复有种种法。<a id="a-38"></a>若为人作持诵供养。<a id="a-39"></a>修此大轮王广大仪轨者。<a id="a-3A"></a>或求帝释转轮圣王持明天等诸殊胜事。<a id="a-3B"></a>当诚心专注一切成就。<a id="a-3C"></a>若已得先行法成就者。<a id="a-3D"></a>于一夜中结跏趺坐。<a id="a-3E"></a>持诵不断直至早晨者。<a id="a-3F"></a>彼人得五神通。<a id="a-3G"></a>若于尸陀林中守不坏尸。<a id="a-3H"></a>专心持诵一字明一夜不间断者。<a id="a-3I"></a>早晨得所作成就。<a id="a-3J"></a>又复若于尸陀林中。<a id="a-3K"></a>持诵忿怒大力一字明王六个月。<a id="a-3L"></a>得法成就者所求愿满。<a id="a-3M"></a>又复欲成就一切庄严具者。<a id="a-3N"></a>所谓白伞盖革屣耳环璎珞腕钏。<a id="a-3O"></a>乃至衣鹿皮衣天衣。<a id="a-3P"></a>净瓶齿木及兜鍪铠甲宝剑宝带。<a id="a-3Q"></a>乃至数珠莲华等。<a id="a-3R"></a>世间一切庄严皆得成就。<a id="a-3S"></a>但于像前安前件种种物等。<a id="a-3T"></a>乃至宝庄严诸器仗等。<a id="a-3U"></a>当洒净持诵八洛叉遍。<a id="a-3V"></a>若得前件种种之物。<a id="a-3W"></a>皆有光焰出触持诵人者。<a id="a-3X"></a>是法得最上成就。<a id="a-3Y"></a>随触之顷持诵之人获得神通。<a id="a-3Z"></a>又复持诵人。<a id="a-3a"></a>或将泥土所造。<a id="a-3b"></a>庄严所成器仗之类。<a id="a-3c"></a>或有情众禽之类。<a id="a-3d"></a>乃至有想无想及种种界种种有命物类。<a id="a-3e"></a>及一切部多等。<a id="a-3f"></a>或自作或教他作。<a id="a-3g"></a>但于像前如前仪法。<a id="a-3h"></a>洒净持诵满六洛叉。<a id="a-3i"></a>乃至七洛叉遍诵数满已。<a id="a-3j"></a>若于彼种种物上。<a id="a-3k"></a>有光焰现触持诵人。<a id="a-3l"></a>彼人于所触之顷获得神通。<a id="a-3m"></a>亦得最上成就。<a id="a-3n"></a>能游四方得长寿快乐。<a id="a-3o"></a>转身复得生于天上。<a id="a-3p"></a>如是所作所求之事皆得成就。<a id="a-3q"></a>亦得大力明王无量欢喜。<a id="a-3r"></a>又复持诵之人。<a id="a-3s"></a>如是修行广大仪轨。<a id="a-3t"></a>求大明力速成就者。<a id="a-3u"></a>凡所作事必求清净。<a id="a-3v"></a>当用净人身心清净。<a id="a-3w"></a>远离愦闹好乐净处恒常安住。<a id="a-3x"></a>当用此人助修法事。<a id="a-3y"></a>得法成就者得上品之果。<a id="a-3z"></a>若用中下品人助修法事。<a id="a-40"></a>复自无上品专精之心。<a id="a-41"></a>所获果报秖成中下品事。<a id="a-42"></a>若不为大事不作护摩。<a id="a-43"></a>至于少时专心持诵者亦获福德。<a id="a-44"></a>国王大人见者欢喜。<a id="a-45"></a>若恒持诵罪障消除。<a id="a-46"></a>此真言王若恒持诵。<a id="a-47"></a>每日诵二遍或七八遍拥护自身。<a id="a-48"></a>于一切处常获吉祥。<a id="a-49"></a>若所著衣经三加持者。<a id="a-4A"></a>若有著者能除病苦。<a id="a-4B"></a>若加持三衣有患鬼病者。<a id="a-4C"></a>以衣触之病自除差。<a id="a-4D"></a>若有嗔怒之人。<a id="a-4E"></a>想彼面目而加持之。<a id="a-4F"></a>彼人若见嗔怒自息。<a id="a-4G"></a>若是部多恶众与人为害作恼乱者。<a id="a-4H"></a>但想彼恼之人面目。<a id="a-4I"></a>诵真言王三十遍。<a id="a-4J"></a>以自手口加持之。<a id="a-4K"></a>彼人自免无所伤害。<a id="a-4L"></a>若有人间一切婴孩。<a id="a-4M"></a>于睡眠食饮之间。<a id="a-4N"></a>或备摩多啰鬼等恒为惊怖恼乱者。<a id="a-4O"></a>以真言王加持六十遍。<a id="a-4P"></a>鬼自远离惊怖悉除。<a id="a-4Q"></a>若或有人住江河边。<a id="a-4R"></a>恒持诵真言王者。<a id="a-4S"></a>水中鬼神有毒无毒之类一切不能为害。<a id="a-4T"></a>如是大地人间有种种之事。<a id="a-4U"></a>以大明加之无不获验。</p>
  <p id="a4V">若复有人恒诵持此真言王者。<a id="a-4W"></a>或于见受苦恼速得安乐。<a id="a-4X"></a>至于有大灾难亦速获消除。<a id="a-4Y"></a>若以青莲华稻花及诸妙香。<a id="a-4Z"></a>和蜜作护摩者。<a id="a-4a"></a>诵大轮明六百遍或一千八十遍者。<a id="a-4b"></a>亦得退冤家之难逼恼息除。<a id="a-4c"></a>若以摩利迦花白檀龙脑恭俱摩等作护摩者。<a id="a-4d"></a>当得鬼神敬爱。<a id="a-4e"></a>若恒诵持恒作护摩者。<a id="a-4f"></a>于一切事无不获得。<a id="a-4g"></a>至于三品灵验。<a id="a-4h"></a>在持诵之人心所专注及不专注。</p>
  <p data-pb></p>
  <h2 id="a4i">一切法行义品第十五</h2>
  <p id="a4j">尔时金刚手菩萨摩诃萨。<a id="a-4k"></a>于大众中从坐而起。<a id="a-4l"></a>绕佛三匝顶礼佛足。<a id="a-4m"></a>白世尊言善哉世尊。<a id="a-4n"></a>善能演说一切明最上真言相应大法云一切如来心大轮明王大仪轨法。<a id="a-4o"></a>令彼行人于一切义得圆满果。<a id="a-4p"></a>行无上道持诵护摩。<a id="a-4q"></a>入于三昧得因果相。<a id="a-4r"></a>现证大十力未曾有法。<a id="a-4s"></a>决定得坐菩提道场。<a id="a-4t"></a>善哉世尊惟愿说彼修真言行人求成就者。<a id="a-4u"></a>于彼梦中见吉祥相。<a id="a-4v"></a>于一切明而得成就。<a id="a-4w"></a>又复为彼行人与诸众生。<a id="a-4x"></a>作大饶益修诸法行。<a id="a-4y"></a>而梦中见吉祥相。<a id="a-4z"></a>知彼所作决定成就。<a id="a-50"></a>世尊云何成就吉祥之瑞愿为演说。</p>
  <p id="a51">尔时世尊释迦牟尼佛。<a id="a-52"></a>告金刚手菩萨言。<a id="a-53"></a>善哉善哉金刚手。<a id="a-54"></a>汝大悲愍作夜叉王。<a id="a-55"></a>为于世间众多有情利益安乐。<a id="a-56"></a>复为诸修行人而问于我。<a id="a-57"></a>彼于梦中见何祥瑞乃为吉祥。<a id="a-58"></a>于一切明定获成就。<a id="a-59"></a>金刚手谛听谛听汝善忆念。<a id="a-5A"></a>我今为汝一一宣说。<a id="a-5B"></a>金刚手我先说言。<a id="a-5C"></a>欲作法者先求清净无碍之处。<a id="a-5D"></a>所谓山中山顶山岩之处或河岸处。<a id="a-5E"></a>清净无碍作安居已。<a id="a-5F"></a>安置佛像献大供养。<a id="a-5G"></a>然后取三长月白月吉祥日。<a id="a-5H"></a>于夜初分用白檀龙脑恭俱摩等香合和。<a id="a-5I"></a>用佉儞啰木柴着火。<a id="a-5J"></a>于佛像前地上。<a id="a-5K"></a>离佛四肘坐。<a id="a-5L"></a>以团食一千作护摩。<a id="a-5M"></a>若大火焰清净无烟者。<a id="a-5N"></a>复以莲华八千作护摩。<a id="a-5O"></a>以白檀揾莲华护摩。<a id="a-5P"></a>后结宝座印献座。<a id="a-5Q"></a>作护摩时。<a id="a-5R"></a>用火天根本真言。<a id="a-5S"></a>或用此真言。</p>
  <p id="a5T">曩莫三满哆没驮(引)喃(引)摩钵啰(二合)底贺哆舍娑曩(引)喃(引)怛[(仁-二+爾)*也](切身)他(引)唵(引)俱摩(引)啰噜闭尼(引)捺哩舍(二合)野捺哩舍(二合)野阿(引)怛摩(二合)努(引)讷部(二合)底谟婆(引)缚野娑嚩(二合)半喃(二合)弭(引)儞吠(引)捺野野他(引)部旦吽吽颇吒颇吒娑嚩(二合引)贺(引)</p>
  <p id="a5U">此真言能为拥护。<a id="a-5V"></a>若作一切护摩事竟。<a id="a-5W"></a>求成就应吉祥前相者。<a id="a-5X"></a>当于像前不近不远布吉祥草。<a id="a-5Y"></a>于夜初分不睡作相应观。<a id="a-5Z"></a>想一切佛及菩萨等。<a id="a-5a"></a>分明见已顶礼忏悔。<a id="a-5b"></a>仍舍自身奉一切佛。<a id="a-5c"></a>然后以头向东随意而卧。<a id="a-5d"></a>若于夜初分时所得之梦。<a id="a-5e"></a>当知是阴所得。<a id="a-5f"></a>于第二分时所得之梦此阳所得。<a id="a-5g"></a>第三分时所得之梦是风所得。<a id="a-5h"></a>俱非吉祥。<a id="a-5i"></a>若是第四分时所得之梦此为真实。<a id="a-5j"></a>从阴所得梦者。<a id="a-5k"></a>如是见摩尼水精真珠璎珞之聚。<a id="a-5l"></a>或见大海大河大地处处水满。<a id="a-5m"></a>仍复流派浮于自身。<a id="a-5n"></a>或见水难水无边际乘屋而渡。<a id="a-5o"></a>或见雪山玉山水精山及见大雨。</p>
  <p id="a5p">又复见白伞盖众白庄严。<a id="a-5q"></a>及真珠网真珠盖及白象白马等。<a id="a-5r"></a>此梦是从阴所现。<a id="a-5s"></a>又复见白色人白衣白拂。<a id="a-5t"></a>及睹罗绵绢布白银及盐等。<a id="a-5u"></a>又复见沙糖菉豆油麻之类。<a id="a-5v"></a>如上之物或触或受。<a id="a-5w"></a>又复或梦食饼食粥。<a id="a-5x"></a>及酥乳油蜜种种所食之物。<a id="a-5y"></a>如上之类或触或食。<a id="a-5z"></a>又复见鞍马骑乘。<a id="a-60"></a>或坐或卧或触或骑。<a id="a-61"></a>如上种种之梦相似之类。<a id="a-62"></a>皆是从阴所变。<a id="a-63"></a>非是真实吉祥之应。<a id="a-64"></a>于夜第二分时若梦见火。<a id="a-65"></a>及大火焰炽照于四方及见闪电光照一切。<a id="a-66"></a>此是阳之所变。<a id="a-67"></a>又复见钵纳摩啰誐宝。<a id="a-68"></a>及见种种宝皆如火色。<a id="a-69"></a>又梦近火及复身触以致热恼。<a id="a-6A"></a>又梦吃黄色种种之食。<a id="a-6B"></a>又见天色昏暗不见日光。<a id="a-6C"></a>又见虚空兼及大地。<a id="a-6D"></a>乃至山石皆悉黄色。<a id="a-6E"></a>又见车马骑乘兼及大象。<a id="a-6F"></a>一切庄严皆作金色。<a id="a-6G"></a>或坐或卧及以手触。<a id="a-6H"></a>皆是从阳所得。<a id="a-6I"></a>又复见花鬘衣服及彼络腋。<a id="a-6J"></a>乃至自身悉皆金色有光有香。<a id="a-6K"></a>如是乃至梦见种种异相并皆黄色。<a id="a-6L"></a>此者皆是从阳所得。<a id="a-6M"></a>于夜第三分时梦见光明。<a id="a-6N"></a>照于虚空遍于四方。<a id="a-6O"></a>又梦大地广阔恒遍行履。<a id="a-6P"></a>又梦上树及上有刺之树。<a id="a-6Q"></a>亦是从风所得。<a id="a-6R"></a>又梦吃苦物及一切辛辣之物。<a id="a-6S"></a>或复吃食果子。<a id="a-6T"></a>或生或熟亦皆辛辣。<a id="a-6U"></a>又复梦见急性之人。<a id="a-6V"></a>与之言语互相忤触。<a id="a-6W"></a>或见一切部多作舞。<a id="a-6X"></a>或见自身作舞。<a id="a-6Y"></a>至于见种种恶相种种乱言。<a id="a-6Z"></a>此者皆是从风所变。</p>
  <p id="a6a">又复有三种法合阴阳风三种。<a id="a-6b"></a>所谓贪嗔痴三种贪为阴嗔为阳痴为风。<a id="a-6c"></a>及杂乱极杂乱相。<a id="a-6d"></a>若乐于世法女人之相。<a id="a-6e"></a>是阴所生。<a id="a-6f"></a>乐于嗔恚多于斗诤是阳所生。<a id="a-6g"></a>痴者黑闇忘失乐多杂乱是风所生。<a id="a-6h"></a>如是诸梦境三法所生。<a id="a-6i"></a>凡求成就当随梦境之相。<a id="a-6j"></a>又随顺阴说众生色相。<a id="a-6k"></a>若人颜色鲜白端严光润。<a id="a-6l"></a>不愚不钝有智有慧执志不回。<a id="a-6m"></a>复多勇猛有道心恒爱语长寿命。<a id="a-6n"></a>最得阴人奉重。<a id="a-6o"></a>生遇吉星复生鱼宫。<a id="a-6p"></a>必主军兵为护国重臣。<a id="a-6q"></a>得大富贵所有求事。<a id="a-6r"></a>非离真言非因真言。<a id="a-6s"></a>随自业果当求成就。<a id="a-6t"></a>得成就已。<a id="a-6u"></a>求大福德求第一品事皆得成就。<a id="a-6v"></a>凡饮食自阴所发。<a id="a-6w"></a>一切恒不得食。<a id="a-6x"></a>又随顺阳说其行相。<a id="a-6y"></a>恒嗔之相色多黑瘦。<a id="a-6z"></a>好作恶事多为邪行。<a id="a-70"></a>然有勇猛精进复有智力。<a id="a-71"></a>多好朋友多学问。<a id="a-72"></a>巧言说有道心。<a id="a-73"></a>学业不退意多怨念。<a id="a-74"></a>爱说嗔事多知世法。<a id="a-75"></a>有我见于苦无畏。<a id="a-76"></a>修真言行精进不退必得成就。<a id="a-77"></a>所有求事随业得成。<a id="a-78"></a>作降伏法速得成就。<a id="a-79"></a>一切诵者皆来奉重。<a id="a-7A"></a>所有于他众生或杀或害或侵或夺。<a id="a-7B"></a>或为己或为他。<a id="a-7C"></a>然于法得成佛所不许。<a id="a-7D"></a>嗔相之人颜色多黑或紫色。<a id="a-7E"></a>或杂色或靘色或黄赤色。<a id="a-7F"></a>远离最上真金之色。<a id="a-7G"></a>此人若蝎宫生。<a id="a-7H"></a>是大曜阿室隶史星。<a id="a-7I"></a>或木星处生宜食素爱酸辛之味。<a id="a-7J"></a>寿命延长得宿命智。<a id="a-7K"></a>又复随顺风说众生行相。<a id="a-7L"></a>顺风之人身肢涩恶不太肥瘦性不聪明。<a id="a-7M"></a>志不决定多有忘失。<a id="a-7N"></a>住不恒所。<a id="a-7O"></a>多有涕唾便痢触秽处所。<a id="a-7P"></a>又贪食多病心好嫉妒。<a id="a-7Q"></a>于诸有情多有嫌怨。<a id="a-7R"></a>或得为王多损佛法。<a id="a-7S"></a>生阴星之处难知真实。<a id="a-7T"></a>此人若恒持诵。<a id="a-7U"></a>作降伏敬爱求法必成。<a id="a-7V"></a>若有众生心发风狂迷倒之者。<a id="a-7W"></a>此人持诵制之便退。<a id="a-7X"></a>若作别善事业难得成就。<a id="a-7Y"></a>前已说阴阳风三种所得梦境。<a id="a-7Z"></a>又合贪嗔痴等三法所受身色。<a id="a-7a"></a>心性所好可修可作诸事业等若复于夜第四分时。<a id="a-7b"></a>得真实梦境一切真实。<a id="a-7c"></a>于诸事业咸得成就。</p>
  <p id="a7d">又复有多种宫事。<a id="a-7e"></a>所谓羊宫牛宫。<a id="a-7f"></a>男女宫蟹宫。<a id="a-7g"></a>师子宫秤宫。<a id="a-7h"></a>童女宫蝎宫。<a id="a-7i"></a>人马宫摩竭鱼宫。<a id="a-7j"></a>宝瓶宫鱼宫。<a id="a-7k"></a>天人宫阿修罗宫。<a id="a-7l"></a>乾闼婆夜叉等宫。<a id="a-7m"></a>乃至圣人等宫种种宫处。<a id="a-7n"></a>种种有情而应受生。<a id="a-7o"></a>禀种种形相有种种义业如来所说。<a id="a-7p"></a>彼求一切业果修行。<a id="a-7q"></a>得吉祥宫吉祥星相应者。<a id="a-7r"></a>当获广大果报。<a id="a-7s"></a>若无因业果报不成。<a id="a-7t"></a>若法义具足得真言成就。<a id="a-7u"></a>彼持诵人须具功德。<a id="a-7v"></a>知真如理分别因果此有功德此无功德。<a id="a-7w"></a>若具足业行得法成就。<a id="a-7x"></a>如前业行依法所说。<a id="a-7y"></a>乃是过去如来行业功德。<a id="a-7z"></a>为诸有情。<a id="a-80"></a>求种种梦境见种种形相。<a id="a-81"></a>获得祥瑞适意爱见。<a id="a-82"></a>或复见彼障难形相大恶梦境。<a id="a-83"></a>彼持诵人必有上中下品三种修习。<a id="a-84"></a>应须以最上大精进力求彼成就。<a id="a-85"></a>于决定事业。<a id="a-86"></a>离成就不成就疑惑之见。<a id="a-87"></a>求离障难者当更依法作彼观行。<a id="a-88"></a>想四字大明童子。<a id="a-89"></a>化作六面六臂大明王大忿怒之相。<a id="a-8A"></a>此明王形色如大焰摩菩萨。<a id="a-8B"></a>着豹皮衣蛇作庄严。<a id="a-8C"></a>手执利剑现大威力破诸障难。<a id="a-8D"></a>如日出世黑暗消除。<a id="a-8E"></a>所有一切作大障难诸恶部多。<a id="a-8F"></a>见此明王悉皆恐怖。<a id="a-8G"></a>不敢更作诸障难事。<a id="a-8H"></a>持诵行人障难悉除得法成就。<a id="a-8I"></a>六臂大明王说此除障大明大陀罗尼。<a id="a-8J"></a>彼诸部多及诸天众悉皆谛听。<a id="a-8K"></a>陀罗尼曰。</p>
  <p id="a8L">曩莫三满哆没驮(引)喃(引)摩钵啰(二合)底贺哆舍(引)娑曩(引)喃(引)怛[(仁-二+爾)*也](切身)他(引)呬呬摩贺(引)骨噜(二合引)驮钐目佉沙吒左(二合引)啰拏萨哩嚩(二合)尾觐曩伽(引)哆迦吽吽(牛鸣音呼)紧唧啰(引)野悉尾曩(引)夜迦喏尾多(引)迦啰耨娑嚩(二合)半喃(二合)弭(引)曩(引)舍野罗护罗护三摩野摩努娑摩(二合)啰颇吒颇吒娑嚩(二合引)贺。</p>
  <p id="a8M">大忿怒明王说此陀罗尼已。<a id="a-8N"></a>所有一切作障难者。<a id="a-8O"></a>惊惧怖畏身心战动。<a id="a-8P"></a>是时妙吉祥童子。<a id="a-8Q"></a>顶礼世尊释迦牟尼佛足。<a id="a-8R"></a>作礼敬已即入三昧。</p>
  <p id="a8S">尔时世尊释迦牟尼佛。<a id="a-8T"></a>观察彼净光天一切大众作如是言。<a id="a-8U"></a>汝等天众此忿怒明王有大威力。<a id="a-8V"></a>所有持诵行人。<a id="a-8W"></a>求一切世及出世间真言成就者。<a id="a-8X"></a>被部多等及恶众生作诸障难行不饶益者。<a id="a-8Y"></a>彼忿怒王令其自族而调伏之不断其命。<a id="a-8Z"></a>当令疾病受于苦恼。<a id="a-8a"></a>拥护诵者令得安住。<a id="a-8b"></a>兼获福德增长彼障难者若不顺其命。<a id="a-8c"></a>头破七分如阿梨树枝。</p>
  <p id="a8d">尔时世尊作是说时。<a id="a-8e"></a>彼妙吉祥童子即出三昧。<a id="a-8f"></a>佛告言童子汝所真言义深广大。<a id="a-8g"></a>诸仪轨中最上尊胜。<a id="a-8h"></a>此忿怒王大陀罗尼。<a id="a-8i"></a>于诸世间令持诵人心常忆念。<a id="a-8j"></a>于昼夜中息彼冤心障难自退。<a id="a-8k"></a>常自拥护所作成就。</p>
 </body>
</html>