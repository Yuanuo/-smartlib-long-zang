<!doctype html>
<html id="z3IBUpukN" data-ver="458">
 <head>
  <meta charset="utf-8">
  <meta author="天息灾">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">大方广菩萨藏文殊师利根本仪轨经卷第六</h1>
  <h2 id="a2">菩萨变化仪轨品第二之三</h2>
  <p id="a3">复次妙吉祥菩萨说言。<a id="a-4"></a>若曼拏罗阿阇梨摄受弟子。<a id="a-5"></a>须得六根圆满人相具足。<a id="a-6"></a>若婆罗门刹帝利毗舍首陀。<a id="a-7"></a>发菩提心行大乘行不求小果。<a id="a-8"></a>持菩萨戒信善坚固。<a id="a-9"></a>乐求广大国王福报等者而可度之。<a id="a-A"></a>若比丘比丘尼优婆塞优婆夷。<a id="a-B"></a>求受坛法弃舍上族。<a id="a-C"></a>清净自性求大菩提读诵经典。<a id="a-D"></a>欲入曼拏罗洁净身心。<a id="a-E"></a>持戒一昼夜。<a id="a-F"></a>着净衣服首发涂香。<a id="a-G"></a>一日三时洗浴。<a id="a-H"></a>洗已默然。<a id="a-I"></a>食龙脑香丁香恭俱摩等细妙之香。<a id="a-J"></a>于曼拏罗外不近不远。<a id="a-K"></a>坐吉祥草座。<a id="a-L"></a>冥心持诵自作拥护。<a id="a-M"></a>若是先受灌顶刹帝利大国王子及有大势力者。<a id="a-N"></a>一人至八人。<a id="a-O"></a>或童男或童女未知世法者。<a id="a-P"></a>妙吉祥菩萨自作童子形相。<a id="a-Q"></a>与彼王童同为嬉乐。<a id="a-R"></a>因此诱引令入曼拏罗。<a id="a-S"></a>或所求王位长寿无病富贵自在。<a id="a-T"></a>增长最上之事。<a id="a-U"></a>以此曼拏罗真言之力。<a id="a-V"></a>此等童子决定成就吉祥之事。</p>
  <p id="aW">如前求大乘行者。<a id="a-X"></a>既安置已。<a id="a-Y"></a>曼拏罗阿阇梨烧龙脑香。<a id="a-Z"></a>依法出外。<a id="a-a"></a>以无虫净水随意多少。<a id="a-b"></a>结五髻大印念根本真言八百遍加持此水。<a id="a-c"></a>用此净水以自洗浴。<a id="a-d"></a>着清净衣近于火坛。<a id="a-e"></a>面向东北坐吉祥草座。<a id="a-f"></a>然用稻谷花龙脑香恭俱摩香白檀香。<a id="a-g"></a>和作抟食七千个而作护摩。<a id="a-h"></a>依前仪则请召火天。<a id="a-i"></a>复用发遣。<a id="a-j"></a>阿阇梨却入曼拏罗。<a id="a-k"></a>复用八贤瓶并以缯彩庄严插花枝。<a id="a-l"></a>果子五谷更用金银等五宝。<a id="a-m"></a>俱遍瓶上。<a id="a-n"></a>一瓶献世尊释迦牟尼。<a id="a-o"></a>第二瓶献一切诸佛。<a id="a-p"></a>第三瓶献辟支佛声闻之众。<a id="a-q"></a>第四瓶献诸大菩萨。<a id="a-r"></a>第五瓶献妙吉祥菩萨。<a id="a-s"></a>第六瓶献一切诸天。<a id="a-t"></a>于第二重曼拏罗门内安置二瓶。<a id="a-u"></a>一瓶献一切部多之众。<a id="a-v"></a>一瓶献一切众生。<a id="a-w"></a>运心平等普施一切。<a id="a-x"></a>然后结五髻大印持诵真言。<a id="a-y"></a>召请一切诸佛诸大菩萨。<a id="a-z"></a>一切声闻辟支佛。<a id="a-10"></a>妙吉祥童子及一切部多。<a id="a-11"></a>召请仪轨如前所说。<a id="a-12"></a>召请讫已。<a id="a-13"></a>复用花果粖香涂香然灯献食。<a id="a-14"></a>一切依前次第。<a id="a-15"></a>所献饮食用酥酪蜜等制造。<a id="a-16"></a>若是乳粥酥蜜糖等精妙之食甘味具足。<a id="a-17"></a>供献一切如来及一切诸大菩萨声闻缘觉天人之众。<a id="a-18"></a>复用油蜜食等作欢喜团。<a id="a-19"></a>诵根本真言依法加持。<a id="a-1A"></a>献彼一切部多之众。<a id="a-1B"></a>复以殊妙香花惹底花多誐噜花龙花奔曩誐花等。<a id="a-1C"></a>先献诸佛菩萨声闻缘觉圣非圣众。<a id="a-1D"></a>若惹底花献如来族。<a id="a-1E"></a>莲华献莲华族。<a id="a-1F"></a>摩俱罗花献金刚手。<a id="a-1G"></a>及诸凡圣之家。<a id="a-1H"></a>龙脑香于如来族前烧。<a id="a-1I"></a>白檀香于莲华族前烧。<a id="a-1J"></a>安息香于秘密主金刚手菩萨前烧。<a id="a-1K"></a>复燃酥灯油灯等而用供养一切贤圣。<a id="a-1L"></a>然须一一依法诵本部真言。<a id="a-1M"></a>具足仪轨密行方成。<a id="a-1N"></a>如观自在及金刚手所说真言行法。<a id="a-1O"></a>并在此经仪轨之内。<a id="a-1P"></a>宜可依行。</p>
  <p id="a1Q">所有曼拏罗阿阇梨。<a id="a-1R"></a>于此请召供养种种仪则。<a id="a-1S"></a>须广学深解即可为师。<a id="a-1T"></a>为部多等速用洁净素食。<a id="a-1U"></a>列排彼位之前。<a id="a-1V"></a>然以鼓乐螺钹发吉祥音声。<a id="a-1W"></a>以香花灯鬘四维上下普申供养。<a id="a-1X"></a>阿阇梨于曼拏罗外旋绕一匝用前饮食念根本真言。<a id="a-1Y"></a>祭彼一切部多等。<a id="a-1Z"></a>阿阇梨复自洗浴。<a id="a-1a"></a>又以酪蜜酥粳米。<a id="a-1b"></a>和为团食八千个。<a id="a-1c"></a>念六字根本真言而作护摩。<a id="a-1d"></a>与先在曼拏罗弟子作拥护法。</p>
  <p id="a1e">若曼拏罗阿阇梨所受弟子。<a id="a-1f"></a>如前所说发菩提心。<a id="a-1g"></a>持大乘戒舍自上位。<a id="a-1h"></a>承事诸佛菩萨成就智慧。<a id="a-1i"></a>为诸众生心行平等。<a id="a-1j"></a>于无上菩提道场一切智智志求不退。<a id="a-1k"></a>此等有情入曼拏罗随喜。<a id="a-1l"></a>刹那之间断诸烦恼即得解脱。<a id="a-1m"></a>若先有五逆重罪亦得解脱。<a id="a-1n"></a>又曼拏罗阿阇梨。<a id="a-1o"></a>以无垢新净衣念根本真言七遍加持已。<a id="a-1p"></a>复用白檀香恭俱摩香和合熏度衣上。<a id="a-1q"></a>入曼拏罗者以此净衣覆其头面。<a id="a-1r"></a>若前所说受灌顶位刹帝利王子。<a id="a-1s"></a>或年三岁上至年十六岁者。<a id="a-1t"></a>头结五髻须齐整端严。<a id="a-1u"></a>或一髻裹头亦得。<a id="a-1v"></a>乃至有大福力之人。<a id="a-1w"></a>求最上位或求长寿等事。<a id="a-1x"></a>以前香沐净衣盖其头面。<a id="a-1y"></a>引入第二曼拏罗中。<a id="a-1z"></a>结优钵罗印诵妙吉祥童子根本真言。<a id="a-20"></a>复以白檀香恭俱摩香和合香水。<a id="a-21"></a>涂净于手合掌捧花。<a id="a-22"></a>向曼拏罗掷之。<a id="a-23"></a>花落之处受彼本尊真言。<a id="a-24"></a>生生持诵恒作菩提善友。<a id="a-25"></a>彼人不久得大菩提。<a id="a-26"></a>圆满一切智智。<a id="a-27"></a>若人别求最上大富长寿之事。<a id="a-28"></a>决定成就三昧。<a id="a-29"></a>灭罪之法亦得成就。<a id="a-2A"></a>受灌顶阿阇梨。<a id="a-2B"></a>先于曼拏罗外不近不远。<a id="a-2C"></a>面向东方观想受法弟子眉间。<a id="a-2D"></a>复诵根本真言。<a id="a-2E"></a>受法者志心专注。<a id="a-2F"></a>如受国王灌顶位时。<a id="a-2G"></a>深信佛法僧三宝。<a id="a-2H"></a>发菩提心行大乘行。<a id="a-2I"></a>诸根清净离妄攀缘。<a id="a-2J"></a>于真言行恒生爱乐。<a id="a-2K"></a>所求之事速得圆满。<a id="a-2L"></a>若复有人心生疑惑。<a id="a-2M"></a>试验仪轨不得摄受。<a id="a-2N"></a>令行坛法如前深信即得度脱。<a id="a-2O"></a>五种灌顶之法。<a id="a-2P"></a>皆须具大智慧心离邪妄。<a id="a-2Q"></a>行最上乘即与受法。<a id="a-2R"></a>若非此等不得与受。<a id="a-2S"></a>阿阇梨传教之时。<a id="a-2T"></a>发欢喜心依法志诚。<a id="a-2U"></a>如与刹帝利授灌顶之位。<a id="a-2V"></a>然可执持幢幡伞盖白拂清净供养之具。<a id="a-2W"></a>螺钹鼓乐妓舞赞叹。<a id="a-2X"></a>出种种吉祥音声。<a id="a-2Y"></a>令受法者旋绕曼拏罗而申供养。<a id="a-2Z"></a>复须志心顶礼诸佛菩萨礼阿阇梨足。<a id="a-2a"></a>发如是言我发胜心。<a id="a-2b"></a>所有一切诸佛菩萨真言法行。<a id="a-2c"></a>一切世间出世间秘密解脱令我得入。<a id="a-2d"></a>一切法王成佛曼拏罗。<a id="a-2e"></a>愿今得入令我成佛。<a id="a-2f"></a>发此愿已坐吉祥草座。<a id="a-2g"></a>面向东瞻仰曼拏罗。<a id="a-2h"></a>先与受本尊灌顶。<a id="a-2i"></a>令彼手结五髻大印。<a id="a-2j"></a>彼人随意乐诵真言法。<a id="a-2k"></a>于桦皮上用牛黄水书之。<a id="a-2l"></a>然用白檀恭俱摩香。<a id="a-2m"></a>涂手及涂一碗器中。<a id="a-2n"></a>用所写桦皮真言安此碗内。<a id="a-2o"></a>将向妙吉祥童子足下安置。<a id="a-2p"></a>诵彼坐上明王根本真言八百遍。<a id="a-2q"></a>令彼端坐吉祥草座。<a id="a-2r"></a>与受五瓶灌顶。<a id="a-2s"></a>先捻外曼拏罗近门安置者。<a id="a-2t"></a>献一切众生平等贤瓶。<a id="a-2u"></a>阿阇梨诵根本真言依法灌顶。<a id="a-2v"></a>灌顶水足已。<a id="a-2w"></a>将前桦皮真言授与令念。<a id="a-2x"></a>如念得精熟。<a id="a-2y"></a>真言行法速便成就。<a id="a-2z"></a>若别真言秘密行法。<a id="a-30"></a>一念之间亦得成就。<a id="a-31"></a>或先有忘失文句法义。<a id="a-32"></a>速得现前明记不忘。<a id="a-33"></a>阿阇梨五种灌顶之法决定成就。<a id="a-34"></a>先授本尊灌顶其事如是。</p>
  <p id="a35">第二曼拏罗灌顶者。<a id="a-36"></a>用第二曼拏罗所献一切诸天贤瓶。<a id="a-37"></a>如前依法与受灌顶仪则无异。<a id="a-38"></a>受灌顶已阿阇梨言。<a id="a-39"></a>汝得一切佛敕一切烦恼而得解脱。<a id="a-3A"></a>一切世间出世间曼拏罗三昧一切真言印法皆得成就。<a id="a-3B"></a>一切菩萨加持护念其事如是。</p>
  <p id="a3C">第三曼拏罗灌顶。<a id="a-3D"></a>是阿阇梨自受灌顶法。<a id="a-3E"></a>用第三曼拏罗所献一切声闻辟支佛贤瓶。<a id="a-3F"></a>依前仪轨于头上灌顶。<a id="a-3G"></a>灌顶讫已阿阇梨言。<a id="a-3H"></a>汝得诸佛诸大菩萨教敕所有一切世间出世间真言书写念诵。<a id="a-3I"></a>及秘密曼拏罗真言仪轨印法之行皆得成就。<a id="a-3J"></a>今生自行随喜及过去所作。<a id="a-3K"></a>乃至未来决定成佛。<a id="a-3L"></a>次最胜灌顶仪轨法事一切如前。<a id="a-3M"></a>今用献佛者贤瓶及献菩萨贤瓶与彼灌顶。<a id="a-3N"></a>灌水足已。<a id="a-3O"></a>阿阇梨作如是言。<a id="a-3P"></a>汝得一切佛敕及一切诸大菩萨众圣之敕。<a id="a-3Q"></a>所有一切部多不见于汝不可恼害。<a id="a-3R"></a>于一切众生得无能胜最上第一。<a id="a-3S"></a>于一切真言行随意所求皆得成就。<a id="a-3T"></a>时曼拏罗阿阇梨。<a id="a-3U"></a>一一与受五种灌顶。<a id="a-3V"></a>若有随喜来者。<a id="a-3W"></a>依其次第引入曼拏罗。<a id="a-3X"></a>令彼顶礼供养一切佛及诸菩萨。<a id="a-3Y"></a>复令旋绕曼拏罗三匝。<a id="a-3Z"></a>然令却退。<a id="a-3a"></a>从此阿阇梨却教授前灌顶弟子真言行。<a id="a-3b"></a>经暂时间。<a id="a-3c"></a>复捻献妙吉祥大菩萨贤瓶。<a id="a-3d"></a>令入曼拏罗者。<a id="a-3e"></a>面向东饮水三掌。<a id="a-3f"></a>阿阇梨复言。<a id="a-3g"></a>此是大菩萨妙吉祥童子秘密三昧。<a id="a-3h"></a>此得大福。<a id="a-3i"></a>不得违犯一切真言。<a id="a-3j"></a>不得毁谤一切诸佛菩萨。<a id="a-3k"></a>皆须尊重随顺修学。<a id="a-3l"></a>若不顺者得违犯失。<a id="a-3m"></a>真言不成而无福利。<a id="a-3n"></a>是故汝等宜应信受。<a id="a-3o"></a>复于曼拏罗以酪蜜酥粳米。<a id="a-3p"></a>合和为其团食。<a id="a-3q"></a>诵念八字心真言而为护摩作护摩已。<a id="a-3r"></a>阿阇梨复入曼拏罗。<a id="a-3s"></a>依前仪轨志心思惟所作法事。<a id="a-3t"></a>献花献阏伽水烧香。<a id="a-3u"></a>然于一切佛菩萨辟支佛一切天龙夜叉乾闼婆阿修罗迦楼罗紧那罗摩睺罗伽。<a id="a-3v"></a>罗刹毗舍左部多圣人仙人及一切众生处散花供养。<a id="a-3w"></a>复用白檀恭俱摩香水一一洒净仍须内心观想一切贤圣如对目前。<a id="a-3x"></a>后依前仪发遣贤圣。<a id="a-3y"></a>然后曼拏罗阿阇梨。<a id="a-3z"></a>以所献贤圣饮食及鬼神生食兼涂坛五色粉并须去除送入河中。<a id="a-40"></a>或施贫者亦得。<a id="a-41"></a>所有坛地以净沙填平。<a id="a-42"></a>净土为泥涂拭。<a id="a-43"></a>又用净水扫洒清净。<a id="a-44"></a>复用牛粪涂拭。<a id="a-45"></a>然使香水洒净。<a id="a-46"></a>所有入曼拏罗受灌顶者。<a id="a-47"></a>长以酥酪素食洁净斋戒。</p>
  <p data-pb></p>
  <h2 id="a48">曼拏罗仪则品第三</h2>
  <p id="a49">尔时妙吉祥童子。<a id="a-4A"></a>观彼净光天上所集众会已。<a id="a-4B"></a>顶礼一切诸佛及大菩萨。<a id="a-4C"></a>复说一字真言最上秘密。<a id="a-4D"></a>能消一切诸毒能作一切善事。<a id="a-4E"></a>此明虽少能成就得一切曼拏罗法。<a id="a-4F"></a>能成就一切降伏法。<a id="a-4G"></a>真言曰。</p>
  <p id="a4H">曩莫三满哆没驮(引)喃(引)怛儞也(二合)他(引)唵(引)[口*弱](入声呼)</p>
  <p id="a4I">妙吉祥童子说此真言已白言。<a id="a-4J"></a>一切圣众及一切部多众。<a id="a-4K"></a>汝等谛听此一字真言。<a id="a-4L"></a>为第二种曼拏罗仪轨。<a id="a-4M"></a>今且略说所建坛地。<a id="a-4N"></a>或八肘或四肘。<a id="a-4O"></a>先须洁净地位四方平正。<a id="a-4P"></a>随处无妨用五色粉。<a id="a-4Q"></a>须阿阇梨自己粉画。<a id="a-4R"></a>不许别人粉画。<a id="a-4S"></a>其曼拏罗须三重具足。<a id="a-4T"></a>先画五髻大印。<a id="a-4U"></a>妙吉祥印优钵罗印牙印轮印杖印。<a id="a-4V"></a>于内曼拏罗东方上画前印相。<a id="a-4W"></a>又于曼拏罗门外。<a id="a-4X"></a>画莲华金刚杵细钵罗花幢幡缯盖。<a id="a-4Y"></a>门楼车象马牛水牛。<a id="a-4Z"></a>娑嚩悉谛迦孔雀山羊白羊。<a id="a-4a"></a>人物童子依位排画。<a id="a-4b"></a>安置三重曼拏罗。<a id="a-4c"></a>然用湿阿波摩哩誐木。<a id="a-4d"></a>为柴八百条。<a id="a-4e"></a>用酥酪蜜相和。<a id="a-4f"></a>揾柴两头。<a id="a-4g"></a>于曼拏罗东南方。<a id="a-4h"></a>念一字真言加持彼柴。<a id="a-4i"></a>每拈一条诵一遍真言而作护摩。<a id="a-4j"></a>作护摩已。<a id="a-4k"></a>随其缘力献阏伽花。<a id="a-4l"></a>贤圣前饭鬼神前生食。<a id="a-4m"></a>燃灯烧香皆念一字真言。<a id="a-4n"></a>及请召发遣亦念此真言。<a id="a-4o"></a>行此法教其曼拏罗。<a id="a-4p"></a>若是求大福德于聚落中建置。<a id="a-4q"></a>若求富贵于尼俱陀树下建置。<a id="a-4r"></a>若求子息及求妻妾于菩提树下建置。<a id="a-4s"></a>若求象马于象马厩中建置。<a id="a-4t"></a>若求伏龙于大龙池边建置。<a id="a-4u"></a>若除一日及四日疟病。<a id="a-4v"></a>于空舍或聚落南面寂静之处可建置。<a id="a-4w"></a>若除罗刹执魅。<a id="a-4x"></a>于尸陀林中或空舍建置。<a id="a-4y"></a>若除毗舍左执魅。<a id="a-4z"></a>于尾鼻多迦树下建置。<a id="a-50"></a>或卑麻树下亦得。<a id="a-51"></a>若除摩多罗及一切宿曜执魅。<a id="a-52"></a>于四衢道建置。<a id="a-53"></a>或近有死尸舍亦得。<a id="a-54"></a>若除没啰憾摩罗刹所魅。<a id="a-55"></a>于多罗树下建置。<a id="a-56"></a>若除诸毒所中。<a id="a-57"></a>于曼拏罗内念一字真言。<a id="a-58"></a>加持水七遍令彼饮之毒自消散如是或男或女。<a id="a-59"></a>若别有所求之事。<a id="a-5A"></a>于四衢道或净舍之内或果树下。<a id="a-5B"></a>或白乳树下或稻田之中。<a id="a-5C"></a>或林野树下无妨碍处。<a id="a-5D"></a>皆可起坛纷画。<a id="a-5E"></a>或有种种病苦。<a id="a-5F"></a>或女人所作之病。<a id="a-5G"></a>或诸恶鬼神等。<a id="a-5H"></a>所作大病皆作拥护。<a id="a-5I"></a>或一切拏枳儞所作一切病。<a id="a-5J"></a>及没啰憾摩迦波隶等所作病。<a id="a-5K"></a>或空舍或无人住处。<a id="a-5L"></a>或深隐处皆可起坛。<a id="a-5M"></a>若欲建坛须得吉祥好日。<a id="a-5N"></a>或于夜半或日中亦得余时不可。<a id="a-5O"></a>于其坛中献阏伽花及发遣等事。<a id="a-5P"></a>皆须念一字真言。<a id="a-5Q"></a>若前一切所求之事。<a id="a-5R"></a>但饮曼拏罗贤瓶之水。<a id="a-5S"></a>一切皆获吉祥一切病苦皆得解脱。<a id="a-5T"></a>若求最上位速得国位。<a id="a-5U"></a>若无子息令得子息。<a id="a-5V"></a>恶业清净贫者得富。<a id="a-5W"></a>或男或女乃至于曼拏罗随喜之间。<a id="a-5X"></a>所求种种之事无不成就。</p>
  <p data-pb></p>
  <h2 id="a5Y">上品[巾*(穴/登)]像仪则品第四之一</h2>
  <p id="a5Z">复次妙吉祥童子。<a id="a-5a"></a>观察净光天上所集大众已。<a id="a-5b"></a>五体投地礼释迦牟尼足。<a id="a-5c"></a>熙怡合掌白佛言。<a id="a-5d"></a>善哉世尊广为利益一切众生。<a id="a-5e"></a>成就真言仪则法行。<a id="a-5f"></a>法云降雨所求皆得。<a id="a-5g"></a>所有画像法则。<a id="a-5h"></a>最上正等福田。<a id="a-5i"></a>令得出生菩提种子一切智智。<a id="a-5j"></a>略为解说。<a id="a-5k"></a>一切所愿皆使圆满。<a id="a-5l"></a>一切真言正行皆令得果。<a id="a-5m"></a>难成就者速得成就。<a id="a-5n"></a>一切菩萨大行令得圆满。<a id="a-5o"></a>一切魔王令彼降伏。<a id="a-5p"></a>唯愿世尊悲愍有情。<a id="a-5q"></a>普为宣演愿乐欲闻。</p>
  <p id="a5r">尔时世尊释迦牟尼。<a id="a-5s"></a>告妙吉祥童子言。<a id="a-5t"></a>善哉善哉妙吉祥。<a id="a-5u"></a>汝为慈愍一切众生。<a id="a-5v"></a>乐问如来仪则之法。<a id="a-5w"></a>汝等谛听善思念之。<a id="a-5x"></a>我为汝说。</p>
  <p id="a5y">若欲求成一切真言行。<a id="a-5z"></a>须依仪则具[巾*(穴/登)]像功德。<a id="a-60"></a>所作所求皆得成就。<a id="a-61"></a>过去诸佛所说我今亦说。<a id="a-62"></a>先于无尘清净之地。<a id="a-63"></a>用洁净兜罗绵。<a id="a-64"></a>受与入三昧人。<a id="a-65"></a>于其清净之地。<a id="a-66"></a>令曼拏罗阿阇梨念此真言八百遍。<a id="a-67"></a>加持此绵真言曰。</p>
  <p id="a68">曩莫萨哩嚩(二合)没驮冒地萨怛嚩(二合引)喃(引)阿钵啰(二合)底贺哆誐底摩底钵啰(二合)左(引)哩赧曩莫僧戍驮曩耨佉钵啰(二合)舍摩儞(引)捺啰(二合)啰惹野怛他(引)誐哆(引)野(引)啰贺(二合)帝(引)三摩野(二合)三没驮野怛儞也(二合)他(引)唵(引)僧戍驮野萨哩嚩(二合)尾近曩(二合)伽(引)哆迦摩贺(引)迦(引)噜尼迦俱摩(引)啰噜波驮(引)哩尼(引)尾俱哩嚩(二合)尾俱哩嚩(二合)三摩野摩努娑摩(二合)啰底瑟姹(二合)底瑟姹(二合)吽吽颇吒颇吒(入)</p>
  <p id="a69">以此真言加持已。<a id="a-6A"></a>复令有未知世法者童女。<a id="a-6B"></a>婆罗门姓或刹帝利姓。<a id="a-6C"></a>或毗舍姓亦得。<a id="a-6D"></a>余下姓者不用。<a id="a-6E"></a>又须诸根具足身相端严容貌白色。<a id="a-6F"></a>作余色者不用。<a id="a-6G"></a>复得父母听许。<a id="a-6H"></a>不许者不用。<a id="a-6I"></a>又此童女须受十戒。<a id="a-6J"></a>发菩提心慈愍众生。<a id="a-6K"></a>方可依法。<a id="a-6L"></a>复拣择白月白星宿吉祥之日。<a id="a-6M"></a>又须天色晴朗。<a id="a-6N"></a>无其阴暗风雨方可作法。<a id="a-6O"></a>令前童女洗浴清净着新净衣服。<a id="a-6P"></a>阿阇梨结真言大印作拥护法。<a id="a-6Q"></a>用无虫净水入白檀香恭俱摩香。<a id="a-6R"></a>诵真言加持洒净童女身上及兜罗绵。<a id="a-6S"></a>及将此水于四维上下普皆洒净。<a id="a-6T"></a>复以白檀恭俱摩龙脑等香焚烧供养。<a id="a-6U"></a>阿阇梨及同法事者依法献香。<a id="a-6V"></a>再三迎请诸佛世尊住十地大自在菩萨。<a id="a-6W"></a>既迎请贤圣到。<a id="a-6X"></a>阿阇梨志心供养香花相次。<a id="a-6Y"></a>或有孔雀鸳鸯鹅鸭鹤雁。<a id="a-6Z"></a>如此吉祥之禽。<a id="a-6a"></a>或从空来或水中来或地行来。<a id="a-6b"></a>出微妙音发和雅声。<a id="a-6c"></a>持诵者知是吉祥感应。<a id="a-6d"></a>必得诸佛菩萨降临加备。<a id="a-6e"></a>我所求事决定成就。<a id="a-6f"></a>造[巾*(穴/登)]之线亦得成就。<a id="a-6g"></a>又复闻其鼓声螺钹声铃声磬声。<a id="a-6h"></a>琴瑟方响种种乐声。<a id="a-6i"></a>或向空中或在地上亦是吉祥之瑞。<a id="a-6j"></a>又或有男子女人童男童女时时说言此是圣人所作。<a id="a-6k"></a>此最殊胜大有增益。<a id="a-6l"></a>堪受此法当获胜果。<a id="a-6m"></a>如是之言皆是吉祥之声。<a id="a-6n"></a>阿阇梨唯自了知。<a id="a-6o"></a>必得诸佛菩萨威德加备。<a id="a-6p"></a>此所求法无不成就。<a id="a-6q"></a>或如有人言捉吃不和合。<a id="a-6r"></a>可破坏苦事无有是处。<a id="a-6s"></a>如是之言皆是不祥之声。<a id="a-6t"></a>又或见猿猴水牛狐狼驴畜猫儿等。<a id="a-6u"></a>丑恶之兽二足四足等。<a id="a-6v"></a>及闻彼作声。<a id="a-6w"></a>持诵者自然了知坛法不就求事不成。<a id="a-6x"></a>持诵者阿阇梨须重结净坛再作法。<a id="a-6y"></a>如是直至七遍。<a id="a-6z"></a>诵持人设有五逆罪。<a id="a-70"></a>至第七遍决定须得成就。<a id="a-71"></a>坛既成就令前童女。<a id="a-72"></a>面向东或向北。<a id="a-73"></a>坐吉祥草座。<a id="a-74"></a>阿阇梨持诵真言与作拥护。<a id="a-75"></a>令童女素食结斋。<a id="a-76"></a>将前兜罗线教受童女。<a id="a-77"></a>令彼捻为绵线。<a id="a-78"></a>或一两三两五两八两至十六两。<a id="a-79"></a>须得最上匀好两数决定。<a id="a-7A"></a>若上等坛法十六两。<a id="a-7B"></a>中等八两。<a id="a-7C"></a>下等五两至一两。<a id="a-7D"></a>若作降伏法随其自力临时不定。<a id="a-7E"></a>此坛若成。<a id="a-7F"></a>如有过去宿业经刹那间而自消除。<a id="a-7G"></a>前童女所捻绵线安净器中。<a id="a-7H"></a>一心观注更不异缘。<a id="a-7I"></a>复用龙脑香白檀香恭俱摩香。<a id="a-7J"></a>同入净器之中和裛绵线。<a id="a-7K"></a>以摩梨迦花瞻卜迦花。<a id="a-7L"></a>而用供养令作拥护。<a id="a-7M"></a>若诵真言及一切事不得散乱。<a id="a-7N"></a>所用器物并须清净无其虫蚁。</p>
 </body>
</html>