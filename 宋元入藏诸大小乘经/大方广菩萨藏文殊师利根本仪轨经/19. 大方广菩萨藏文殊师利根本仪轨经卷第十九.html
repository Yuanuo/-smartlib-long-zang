<!doctype html>
<html id="z3IBUqCka" data-ver="339">
 <head>
  <meta charset="utf-8">
  <meta author="天息灾">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">大方广菩萨藏文殊师利根本仪轨经卷第十九</h1>
  <h2 id="a2">如来藏大法宝法界相无数功德祥瑞品第二十六</h2>
  <p id="a3">尔时世尊释迦牟尼佛。<a id="a-4"></a>复观察净光天众。<a id="a-5"></a>告妙吉祥童子言。<a id="a-6"></a>童子彼如来藏法界相大法宝最上秘密敕。<a id="a-7"></a>当令众生一一依行。<a id="a-8"></a>所有求成智证祥瑞幖帜称量种种之事。<a id="a-9"></a>及成就受用之物。<a id="a-A"></a>识一切部多等语。<a id="a-B"></a>非想等众生音声。<a id="a-C"></a>及知见在不在一切真言法则种种之事。<a id="a-D"></a>乃至佛一切法中用最上声具真实义。<a id="a-E"></a>用非常声具无常义。<a id="a-F"></a>于如是义要离繁杂。<a id="a-G"></a>又诸真言所阙。<a id="a-H"></a>重轻及中三种之事。<a id="a-I"></a>若音声殊妙乃是持明天音。<a id="a-J"></a>得文句全足。<a id="a-K"></a>于经典语及世俗语中。<a id="a-L"></a>拣别真实义具真言义。<a id="a-M"></a>及别法行离诸繁杂。<a id="a-N"></a>于诸世间所有真言。<a id="a-O"></a>或以一字二字成于文句言音殊妙。<a id="a-P"></a>或以六七八字或九字十字乃至十重字。<a id="a-Q"></a>得成真言音义具足。<a id="a-R"></a>或二十字至于百字。<a id="a-S"></a>此真言量随彼文字多少结真言句。<a id="a-T"></a>乃至了解一字之义。<a id="a-U"></a>即全一切真言之义。<a id="a-V"></a>如来所说乃成上品广大真言。<a id="a-W"></a>若彼佛子所说是为中品。<a id="a-X"></a>若彼世间一切人天所说斯为下品。<a id="a-Y"></a>或以佛之所说一字或二字斯有千义。<a id="a-Z"></a>此是佛菩萨等真言之量。<a id="a-a"></a>彼真言法所用文字音声。<a id="a-b"></a>皆具真实之义。<a id="a-c"></a>善法严持。<a id="a-d"></a>彼真言行人或求成就。<a id="a-e"></a>用音声相作成就法。<a id="a-f"></a>依彼五音。<a id="a-g"></a>离诸讹略不正言音。<a id="a-h"></a>若得言音具足方为圆满。<a id="a-i"></a>乃得相应成就。<a id="a-j"></a>若不依法及声义不全。<a id="a-k"></a>于诸真言不得成就。<a id="a-l"></a>而彼行人长时不间默然持诵。<a id="a-m"></a>久久之间必得不空成就。<a id="a-n"></a>至于他世于法易得。<a id="a-o"></a>若持诵行人于三品修行事业。<a id="a-p"></a>要当悉知。<a id="a-q"></a>乃至下品一切世间。<a id="a-r"></a>所有人及非人一切部多等嫉妒之者。<a id="a-s"></a>所说真言文字一二三数。<a id="a-t"></a>或种种边地之语及中国语。<a id="a-u"></a>各如本行结自语声。<a id="a-v"></a>各各所说有百千种。<a id="a-w"></a>或一四句偈颂文义有定体式。<a id="a-x"></a>及定伽陀句义亦然。<a id="a-y"></a>各随本义互相依用而得为上。<a id="a-z"></a>或缺少文字是为声义阙。<a id="a-10"></a>或讹略不正是为不分明阙。<a id="a-11"></a>或文字不全是为点画阙。<a id="a-12"></a>彼诸智者当须远离。<a id="a-13"></a>如是诸国土中随方言音。<a id="a-14"></a>于真言中少有阙减。<a id="a-15"></a>于一切法不能成就。<a id="a-16"></a>今此复说有漏无漏。<a id="a-17"></a>一切真言相。<a id="a-18"></a>若真言多舍字。<a id="a-19"></a>以唵字为上义怛字为其相。<a id="a-1A"></a>此决定于中品得成就。<a id="a-1B"></a>若真言先用唵字后用摩字。<a id="a-1C"></a>以舍字为添句。<a id="a-1D"></a>此声相具足决定于最上得成就。<a id="a-1E"></a>左字具四方相。<a id="a-1F"></a>别无添句字。<a id="a-1G"></a>多字啰字二音具足。<a id="a-1H"></a>彼二乘者多以多字等真言。<a id="a-1I"></a>为成就法。<a id="a-1J"></a>吽字为德生。<a id="a-1K"></a>左字四方义者。<a id="a-1L"></a>盖有能成就真言之义。<a id="a-1M"></a>若婆字啰字相合。<a id="a-1N"></a>摩字为后。<a id="a-1O"></a>音合于摩字。<a id="a-1P"></a>或合曩字等。<a id="a-1Q"></a>此真言者亦说为最上。<a id="a-1R"></a>若一切真言中。<a id="a-1S"></a>有多字多者。<a id="a-1T"></a>此真言说为最善。<a id="a-1U"></a>若吽字是焰魔天。<a id="a-1V"></a>若多字多真言。<a id="a-1W"></a>是帝释天及风天。<a id="a-1X"></a>若缚字是水天。<a id="a-1Y"></a>能利益世间而作增益。<a id="a-1Z"></a>若真言曀字多者是摩呬捺啰天。<a id="a-1a"></a>若真言有先归命三宝语。<a id="a-1b"></a>此是息灾作诸快乐。<a id="a-1c"></a>若归命别一切天。<a id="a-1d"></a>各用彼天本师真言作一切事。<a id="a-1e"></a>若真言多用捺字及颇吒字吽字等者。<a id="a-1f"></a>此为大忿怒有大力势当于一切极恶众生而为使用。<a id="a-1g"></a>为能作破坏及断命故。<a id="a-1h"></a>彼诸持诵行人当一心远离。<a id="a-1i"></a>若辄有所作当感重罪。<a id="a-1j"></a>作有二义。<a id="a-1k"></a>若为息灾及增益事可刹那之中为作。<a id="a-1l"></a>彼持诵人于此真言。<a id="a-1m"></a>先须念诵有大功力。<a id="a-1n"></a>若为一切息灾增益。<a id="a-1o"></a>可于俱迦河岸。<a id="a-1p"></a>调伏一切罪业之处作。<a id="a-1q"></a>不得于金刚族中作。<a id="a-1r"></a>调伏法佛所不许。<a id="a-1s"></a>若夜叉王所说真言。<a id="a-1t"></a>为调伏众生。<a id="a-1u"></a>而能变现大力为降伏相。<a id="a-1v"></a>又一切法中所说有三种族。<a id="a-1w"></a>复有八种族。<a id="a-1x"></a>唯如来亦自成就三种。<a id="a-1y"></a>而得配上中下品三种所谓息灾法增益法调伏法。<a id="a-1z"></a>此真言仪轨所修行力唯说。<a id="a-20"></a>不得为调伏用。<a id="a-21"></a>盖此下品事以断众生命故。<a id="a-22"></a>我一切智之所不许。<a id="a-23"></a>今此所说仪轨王中真言体相。<a id="a-24"></a>大力功用甚深广大。<a id="a-25"></a>若依作法无有阙事者。<a id="a-26"></a>得大圣力。<a id="a-27"></a>超越世间及出世间一切真言等。<a id="a-28"></a>彼恒当得无数功德真言成就。</p>
  <p id="a29">妙吉祥我今显说无数之数。<a id="a-2A"></a>乃至唯佛如来智所知量。<a id="a-2B"></a>我今具说。<a id="a-2C"></a>数始之一自一至十。<a id="a-2D"></a>乃至二十三十。<a id="a-2E"></a>次四十五十。<a id="a-2F"></a>次六十七十八十九十直至满百。<a id="a-2G"></a>妙吉祥百数满已。<a id="a-2H"></a>十十说之。<a id="a-2I"></a>十百为千。<a id="a-2J"></a>十千为摩庾多。<a id="a-2K"></a>十摩庾多为一洛叉。<a id="a-2L"></a>十洛叉为大洛叉。<a id="a-2M"></a>十大洛叉为俱胝。<a id="a-2N"></a>十俱胝为大俱胝。<a id="a-2O"></a>十大俱胝为阿里没捺。<a id="a-2P"></a>十阿里没捺为大阿里没捺。<a id="a-2Q"></a>十大阿里没捺为渴誐。<a id="a-2R"></a>十渴誐为大渴誐。<a id="a-2S"></a>十大渴誐为渴里嚩。<a id="a-2T"></a>十渴里嚩为大渴里嚩。<a id="a-2U"></a>十大渴里嚩为钵纳摩。<a id="a-2V"></a>十钵纳摩为大钵纳摩。<a id="a-2W"></a>十大钵纳摩为尾嚩贺。<a id="a-2X"></a>十尾嚩贺为大尾嚩贺。<a id="a-2Y"></a>十大尾嚩贺为摩野。<a id="a-2Z"></a>十摩野为大摩野。<a id="a-2a"></a>十大摩野为三母捺啰。<a id="a-2b"></a>如上为智。<a id="a-2c"></a>算数十三母捺罗为大三母捺啰。<a id="a-2d"></a>十大三母捺啰为娑誐啰。<a id="a-2e"></a>十娑誐啰为大娑誐啰。<a id="a-2f"></a>十大娑誐啰为钵啰伽啰。<a id="a-2g"></a>十钵啰伽啰为大钵啰伽啰。<a id="a-2h"></a>十大钵啰伽啰为阿世沙。<a id="a-2i"></a>十阿世沙为大阿世沙。<a id="a-2j"></a>十大阿世沙为僧[企*也](切身)如上是量。<a id="a-2k"></a>算数十僧[企*也](同上)为大僧[企*也]。<a id="a-2l"></a>十大僧[企*也]为阿弭旦。<a id="a-2m"></a>十阿弭旦为大阿弭旦。<a id="a-2n"></a>及千阿弭旦为路迦。<a id="a-2o"></a>十路迦为大路迦。<a id="a-2p"></a>十大路迦为娑摩娑。<a id="a-2q"></a>十娑摩娑为大娑摩娑。<a id="a-2r"></a>十大娑摩娑为祖底。<a id="a-2s"></a>十祖底为大祖底。<a id="a-2t"></a>十大祖底为摩贺啰世。<a id="a-2u"></a>十摩贺啰世为深。<a id="a-2v"></a>十深为体啰。<a id="a-2w"></a>十体啰为大体啰。<a id="a-2x"></a>十大体啰为嚩护摩怛。<a id="a-2y"></a>十嚩护摩怛为他曩。<a id="a-2z"></a>十他曩为大他曩。<a id="a-30"></a>如上为勇猛智。<a id="a-31"></a>算数十大他曩为阿弭多。<a id="a-32"></a>乃至弭多为摩贺啰贪。<a id="a-33"></a>摩贺啰贪为酥酥噜多。<a id="a-34"></a>酥酥噜多为摩贺啰拏嚩。<a id="a-35"></a>摩贺啰拏嚩为钵啰他摩。<a id="a-36"></a>钵啰他摩为摩贺钵啰他摩。<a id="a-37"></a>摩贺钵啰他摩为悉里瑟姹。<a id="a-38"></a>悉里瑟姹为济瑟姹。<a id="a-39"></a>济瑟姹为曼儞啰娑。<a id="a-3A"></a>曼儞啰娑为阿进[怚*也](切身)阿进[怚*也](切身)为大阿进[怚*也](同上)大阿进[怚*也](同上)为具啰。<a id="a-3B"></a>具啰为捺啰[惹*也](切身)捺啰[惹*也]为儞[達*也](切身)钵多。<a id="a-3C"></a>儞[達*也]钵多为输婆。<a id="a-3D"></a>输婆为大地多。<a id="a-3E"></a>大地多为弭多。<a id="a-3F"></a>弭多为唧多。<a id="a-3G"></a>唧多为尾刹波。<a id="a-3H"></a>尾刹波为阿鼻路[波*也](切身)阿鼻路[波*也]为曩鼻啰[波*也]。<a id="a-3I"></a>曩鼻啰[波*也]为[尾*孕](切身)摩。<a id="a-3J"></a>[尾*孕]摩为大[尾*孕]摩。<a id="a-3K"></a>大[尾*孕]摩为闇嚩啰。<a id="a-3L"></a>闇嚩啰为大闇嚩啰。<a id="a-3M"></a>大闇嚩啰为佉里嚩。<a id="a-3N"></a>佉里嚩为大佉里嚩。<a id="a-3O"></a>如上是息灾增益之处功德算数。<a id="a-3P"></a>后大智者于没里瑟吒及乌捺迦。<a id="a-3Q"></a>心生迷处。<a id="a-3R"></a>是为最上极最上乃至佛刹最上。<a id="a-3S"></a>如是算数非世间人所能知故。<a id="a-3T"></a>唯佛如来算知其数。<a id="a-3U"></a>复以佛刹最上者。<a id="a-3V"></a>以恒河沙等佛刹微尘之数。<a id="a-3W"></a>为譬喻法而为算数。<a id="a-3X"></a>此算数量是一切智智无碍之所知量。<a id="a-3Y"></a>妙吉祥我于如是数量。<a id="a-3Z"></a>过去诸正觉所已曾供养。<a id="a-3a"></a>复于不思议劫而为菩萨。<a id="a-3b"></a>为诸众生今得成佛。<a id="a-3c"></a>我今所说真言最上第一仪轨较量功德。<a id="a-3d"></a>乃至过去未来现在一切正觉亦同此说。<a id="a-3e"></a>童子我于末法之时。<a id="a-3f"></a>为于世间说此真言广大仪轨王。<a id="a-3g"></a>若能依此修行。<a id="a-3h"></a>所有一切天人阿修罗。<a id="a-3i"></a>乃至大力那罗延天。<a id="a-3j"></a>及世间出世间一切大力贤圣。<a id="a-3k"></a>与此相应者。<a id="a-3l"></a>皆得成就。<a id="a-3m"></a>妙吉祥所有世间及出世间。<a id="a-3n"></a>一切工巧技能。<a id="a-3o"></a>虚空界相种种算数。<a id="a-3p"></a>内明法仪轨等。<a id="a-3q"></a>阴阳法吉凶祥瑞。<a id="a-3r"></a>一切部多言语善恶心行幖帜界处。<a id="a-3s"></a>乃至一切众生因果。<a id="a-3t"></a>及围陀典籍歌戏等事。<a id="a-3u"></a>香药方术种种之事。<a id="a-3v"></a>我于过去为菩萨时。<a id="a-3w"></a>为利益一切众生。<a id="a-3x"></a>常说如是之事而为教导。<a id="a-3y"></a>又为一切众生处于轮回。<a id="a-3z"></a>及在饥馑久久住者。<a id="a-40"></a>随彼众生之所好乐。<a id="a-41"></a>我皆为作使得如心。<a id="a-42"></a>妙吉祥如我为善住作利益法。<a id="a-43"></a>彼善住种种业成就。<a id="a-44"></a>受种种众生身。<a id="a-45"></a>我为彼说相应义法。<a id="a-46"></a>令得破坏种种众生身业。<a id="a-47"></a>彼如法作获。<a id="a-48"></a>得色相具足富贵寿命。<a id="a-49"></a>妙吉祥我所利益皆悉如是。<a id="a-4A"></a>又复我于过去之时。<a id="a-4B"></a>用大悲心大慈心大愿心。<a id="a-4C"></a>愍诸众生持诵种种法。<a id="a-4D"></a>以利益心转诸色相。<a id="a-4E"></a>或作梵王相或作帝释相。<a id="a-4F"></a>或作大自在天或若那罗延天。<a id="a-4G"></a>及彼财主乃里多天。<a id="a-4H"></a>又作星宿种种形相。<a id="a-4I"></a>知众生心随所好乐。<a id="a-4J"></a>一一次第令得安居。<a id="a-4K"></a>寂静快乐。<a id="a-4L"></a>我于长时轮转游行。<a id="a-4M"></a>观察世间一切众生。<a id="a-4N"></a>而为宣说了义秘密真言之相。<a id="a-4O"></a>复依仪轨次第修行观智。<a id="a-4P"></a>于久远时转生佛族。<a id="a-4Q"></a>又住无我决定之行。<a id="a-4R"></a>如是依行成佛菩提。<a id="a-4S"></a>得最上安乐。<a id="a-4T"></a>无诸病恼无事无忧。<a id="a-4U"></a>寂静涅盘一切解脱。<a id="a-4V"></a>我今为诸众生。<a id="a-4W"></a>现生此界转于法轮。<a id="a-4X"></a>为诸行人演说如是真言之法广大仪轨。<a id="a-4Y"></a>而彼诵者于此广大仪轨。<a id="a-4Z"></a>不得虚妄传授。<a id="a-4a"></a>乃至世间真言仪轨。<a id="a-4b"></a>皆须信重供养。<a id="a-4c"></a>远离一切轻慢毁谤。<a id="a-4d"></a>又诸行人于此广大仪轨。<a id="a-4e"></a>阴阳祥瑞吉祥法义。<a id="a-4f"></a>不得妄说当住正心。<a id="a-4g"></a>譬如诸药物等。<a id="a-4h"></a>得其成就是得果报。<a id="a-4i"></a>是故于佛最上伽陀。<a id="a-4j"></a>说吉祥义微细了解。<a id="a-4k"></a>白月吉日合白。<a id="a-4l"></a>星宿起首持诵求真言成就众善法则。<a id="a-4m"></a>当须远离诸不善事。<a id="a-4n"></a>是故我于过去。<a id="a-4o"></a>为持诵者。<a id="a-4p"></a>乃至所有了解世间阴阳术法。<a id="a-4q"></a>及解诸仪法因果正论调伏法等。<a id="a-4r"></a>我说如是种种诸法。<a id="a-4s"></a>当为利益一切众生。<a id="a-4t"></a>令彼一切受持真言行人。<a id="a-4u"></a>因此成就之法。<a id="a-4v"></a>得趣佛道。<a id="a-4w"></a>于诸法中皆得解脱。<a id="a-4x"></a>如是受持真言行人。<a id="a-4y"></a>所有成就之法不得妄作。<a id="a-4z"></a>乃至所有世间及出世间。<a id="a-50"></a>一切最上真言明。<a id="a-51"></a>不得以不正心而加毁谤。<a id="a-52"></a>当以诚谛心恭信供养。<a id="a-53"></a>又此真言三昧诸有教师。<a id="a-54"></a>行佛等引调诸佛子。<a id="a-55"></a>入佛曼拏罗及与三昧。<a id="a-56"></a>当使决定灭除过去见在未来三世诸不善业。<a id="a-57"></a>于他所得非圣真言。<a id="a-58"></a>亦不得轻慢。<a id="a-59"></a>况于不空成就之者。<a id="a-5A"></a>乃至世间大力真言。<a id="a-5B"></a>若有烦恼所生邪道色相。<a id="a-5C"></a>彼不空成就者。<a id="a-5D"></a>不得妄与传授。<a id="a-5E"></a>至于心常嗔怒多于言语。<a id="a-5F"></a>亦不得传于此法。<a id="a-5G"></a>若或传授及与为作。<a id="a-5H"></a>决定不得所求果报。<a id="a-5I"></a>若或心住寂静恒修等引。<a id="a-5J"></a>依法念诵一真言者。<a id="a-5K"></a>定获果报。<a id="a-5L"></a>若复一一如所仪则。<a id="a-5M"></a>起决定最上殊胜之心。<a id="a-5N"></a>持诵为作之者。<a id="a-5O"></a>于一切法无不成就。<a id="a-5P"></a>又复有人久修善业心恒清净。<a id="a-5Q"></a>于佛法中发殊胜心信重三宝者。<a id="a-5R"></a>若求成就。<a id="a-5S"></a>决定获得最上成就功德。</p>
 </body>
</html>