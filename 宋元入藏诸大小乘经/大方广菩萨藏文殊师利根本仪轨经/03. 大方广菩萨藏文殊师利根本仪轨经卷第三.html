<!doctype html>
<html id="z3IBUppkK" data-ver="397">
 <head>
  <meta charset="utf-8">
  <meta author="天息灾">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">大方广菩萨藏文殊师利根本仪轨经卷第三</h1>
  <h2 id="a2">序品第一之三</h2>
  <p id="a3">复有无数大仙之众俱来在会。<a id="a-4"></a>所谓。</p>
  <p id="a5">阿怛哩野大仙。<a id="a-6"></a>嚩悉瑟吒大仙娇怛摩大仙。<a id="a-7"></a>婆诣啰他大仙惹恨拏大仙。<a id="a-8"></a>暗诣娑大仙阿摩悉谛大仙。<a id="a-9"></a>谟罗悉谛大仙阿誐悉谛大仙。<a id="a-A"></a>尾野娑大仙讫哩瑟拏大仙。<a id="a-B"></a>讫哩瑟拏娇怛摩大仙暗鼻啰娑大仙。<a id="a-C"></a>夜摩捺诣曩大仙阿悉谛迦大仙。<a id="a-D"></a>牟尼大仙牟尼嚩啰大仙。<a id="a-E"></a>阿嚩啰大仙吠舍半夜曩大仙。<a id="a-F"></a>播啰舍啰大仙波啰戍大仙。<a id="a-G"></a>喻诣湿嚩啰大仙闭伽罗那大仙。<a id="a-H"></a>嚩隶闭迦大仙摩啰建拏大仙。<a id="a-I"></a>如是等大仙各与百千仙众眷属俱来听法。<a id="a-J"></a>顶礼佛足退坐一面。</p>
  <p id="aK">复有罗睺罗王众。<a id="a-L"></a>所谓鼻噜拏罗睺罗王婆噜尼罗睺罗王。<a id="a-M"></a>摩噜拏罗睺罗王摩哩左罗睺罗王。<a id="a-N"></a>摩哩唧罗睺罗王祢钵哆罗睺罗王等。<a id="a-O"></a>各与眷属俱来集会。</p>
  <p id="aP">复有无数迦楼罗之众。<a id="a-Q"></a>所谓苏波啰拏迦楼罗。<a id="a-R"></a>湿嚩哆波啰拏大仙迦楼罗。<a id="a-S"></a>半曩誐大仙迦楼罗。<a id="a-T"></a>波啰拏誐迦楼罗。<a id="a-U"></a>苏惹哆博叉迦楼罗。<a id="a-V"></a>阿惹哆夜叉迦楼罗。<a id="a-W"></a>摩努惹博迦楼罗。<a id="a-X"></a>半曩誐曩舍曩迦楼罗。<a id="a-Y"></a>伊曩谛野迦楼罗。<a id="a-Z"></a>哩曩谛野迦楼罗。<a id="a-a"></a>吠曩谛野迦楼罗。<a id="a-b"></a>婆啰驮惹迦楼罗。<a id="a-c"></a>舍俱曩迦楼罗。<a id="a-d"></a>摩贺舍俱曩禽王等。<a id="a-e"></a>各与百千眷属皆来集会。</p>
  <p id="af">复有大紧那罗王之众。<a id="a-g"></a>所谓捺噜摩紧那罗王。<a id="a-h"></a>坞波捺噜摩紧那罗王。<a id="a-i"></a>苏捺噜摩紧那罗王。<a id="a-j"></a>阿难陀捺噜摩紧那罗王。<a id="a-k"></a>路迦捺噜摩紧那罗王。<a id="a-l"></a>路捺噜摩紧那罗王。<a id="a-m"></a>摩努啰萨迦紧那罗王。<a id="a-n"></a>摩护啰萨迦紧那罗王。<a id="a-o"></a>摩护惹萨迦紧那罗王。<a id="a-p"></a>摩护惹野紧那罗王。<a id="a-q"></a>贺尾贺紧那罗王。<a id="a-r"></a>尾噜哆紧那罗王。<a id="a-s"></a>苏湿嚩啰紧那罗王。<a id="a-t"></a>摩努誐也(二合)唧睹波捺迦啰紧那罗王。<a id="a-u"></a>坞波捺紧那罗王。<a id="a-v"></a>坞波那紧那罗王。<a id="a-w"></a>坞波多紧那罗王。<a id="a-x"></a>坞闭叉迦紧那罗王。<a id="a-y"></a>迦噜拏紧那罗王。<a id="a-z"></a>阿噜拏紧那罗王。<a id="a-10"></a>如是等与无数百千眷属。<a id="a-11"></a>俱来会坐而为听法。</p>
  <p id="a12">复有娑婆世界欲色等诸天。<a id="a-13"></a>所谓梵众天梵辅天大梵天。<a id="a-14"></a>少光天无量光天极光净天。<a id="a-15"></a>少净天无量净天遍净天。<a id="a-16"></a>广果天福生天。<a id="a-17"></a>无云天无想天。<a id="a-18"></a>无烦天无热天善现天善见天色究竟天。<a id="a-19"></a>空无边处识无边处。<a id="a-1A"></a>无所有处非想非非想处。<a id="a-1B"></a>下及欲界他化自在天。<a id="a-1C"></a>化乐天兜率陀天。<a id="a-1D"></a>夜摩天忉利天。<a id="a-1E"></a>四大王天恒憍天。<a id="a-1F"></a>持鬘天坚手天。<a id="a-1G"></a>或有山上住者岩岭住者。<a id="a-1H"></a>峰顶住者旷野住者。<a id="a-1I"></a>城隍住者虚空住者。<a id="a-1J"></a>中间住者地上住者。<a id="a-1K"></a>林间住者屋舍住者。<a id="a-1L"></a>及阿修罗王钵啰贺啰那阿修罗王。<a id="a-1M"></a>尾摩唧怛啰阿修罗王。<a id="a-1N"></a>素唧怛啰阿修罗王。<a id="a-1O"></a>乞史(二合)么唧阿修罗王。<a id="a-1P"></a>祢嚩唧怛啰阿修罗王。<a id="a-1Q"></a>啰护阿修罗王。<a id="a-1R"></a>天王共战阿修王罗。<a id="a-1S"></a>么护等无数阿修罗王。<a id="a-1T"></a>与其百千那庾多俱胝眷属。<a id="a-1U"></a>以佛菩萨神通威力俱来集会。<a id="a-1V"></a>作礼恭敬亦坐一面。</p>
  <p id="a1W">复有世间空居大曜。<a id="a-1X"></a>所谓日月大曜金大曜。<a id="a-1Y"></a>木大曜水大曜。<a id="a-1Z"></a>火大曜土大曜。<a id="a-1a"></a>罗护大曜剑波大曜。<a id="a-1b"></a>计都大曜阿舍儞大曜。<a id="a-1c"></a>儞哩具多大曜哆啰大曜。<a id="a-1d"></a>驮嚩惹大曜躯啰大曜。<a id="a-1e"></a>度没啰大曜度摩大曜。<a id="a-1f"></a>嚩日罗乙里乙叉大曜勿哩瑟吒大曜。<a id="a-1g"></a>乌波勿哩瑟致大曜曩瑟吒啰他大曜。<a id="a-1h"></a>儞哩曩瑟吒大曜贺娑多大曜。<a id="a-1i"></a>摩瑟致大曜乙里瑟致大曜。<a id="a-1j"></a>讷瑟大曜路建多大曜。<a id="a-1k"></a>乞叉野大曜。<a id="a-1l"></a>尾儞播多大曜。<a id="a-1m"></a>阿播多大曜怛哩迦大曜。<a id="a-1n"></a>阿播多大曜怛哩迦大曜。<a id="a-1o"></a>么娑多迦大曜俞巘多大曜。<a id="a-1p"></a>湿摩舍曩大曜闭尸多大曜。<a id="a-1q"></a>唠捺啰大曜湿吠多大曜。<a id="a-1r"></a>阿鼻[口*爾]多大曜。<a id="a-1s"></a>每怛啰大曜。<a id="a-1t"></a>商俱大曜路嚩大曜。<a id="a-1u"></a>唠捺啰迦大曜度嚩曩舍大曜。<a id="a-1v"></a>嚩罗嚩曩大曜驱啰大曜。<a id="a-1w"></a>阿噜拏大曜尾贺悉多大曜。<a id="a-1x"></a>么儞瑟吒大曜塞健那大曜。<a id="a-1y"></a>娑曩大曜乌波娑曩大曜。<a id="a-1z"></a>俱摩啰大曜讫哩拏曩大曜。<a id="a-20"></a>贺娑曩大曜钵啰贺娑曩大曜。<a id="a-21"></a>曩哩多波迦大曜曩哩多迦大曜。<a id="a-22"></a>佉惹大曜尾噜波大曜等。<a id="a-23"></a>如是无数大曜。<a id="a-24"></a>与其百千眷属。<a id="a-25"></a>承佛威德俱来会坐。</p>
  <p id="a26">复有无数空居星宿。<a id="a-27"></a>所谓阿湿尾儞星婆啰尼星。<a id="a-28"></a>讫哩底迦星噜醯抳星。<a id="a-29"></a>没哩摩尸啰星阿啰捺啰星。<a id="a-2A"></a>布曩哩嚩苏星布沙也星。<a id="a-2B"></a>阿失哩沙星么伽星。<a id="a-2C"></a>乌鼻哩颇攞虞儞星贺娑多星。<a id="a-2D"></a>唧怛啰星萨嚩底星。<a id="a-2E"></a>尾舍伽星阿努啰驮星。<a id="a-2F"></a>尔曳瑟吒星。<a id="a-2G"></a>没噜罗星乌剖阿星。<a id="a-2H"></a>沙姹星失啰嚩拏星。<a id="a-2I"></a>驮儞瑟吒星设多鼻沙星。<a id="a-2J"></a>乌剖钹捺啰播努星哩嚩帝星。<a id="a-2K"></a>祢嚩帝星阿鼻惹星。<a id="a-2L"></a>布曩里嚩星祖帝星。<a id="a-2M"></a>鸯拟啰尸星曩乞叉怛哩迦星。<a id="a-2N"></a>乌波颇攞虞星颇攞虞帝星路迦钵啰嚩啰星钵啰嚩啰尼迦星。<a id="a-2O"></a>失哩野尸星路迦么多星。<a id="a-2P"></a>伊啰星惹野嚩贺星。<a id="a-2Q"></a>阿啰他嚩帝星苏左阿啰他星等。<a id="a-2R"></a>与其百千眷属承佛威神皆来集会趺坐听法。</p>
  <p id="a2S">复有三十六宫。<a id="a-2T"></a>所谓羊宫牛宫。<a id="a-2U"></a>女宫蟹宫。<a id="a-2V"></a>师子宫童女宫。<a id="a-2W"></a>秤宫蝎宫。<a id="a-2X"></a>弓马宫摩竭鱼宫。<a id="a-2Y"></a>瓶宫鱼宫。<a id="a-2Z"></a>猴宫大瓶宫。<a id="a-2a"></a>净瓶宫螺宫。<a id="a-2b"></a>象宫水牛宫。<a id="a-2c"></a>天宫人宫。<a id="a-2d"></a>禽宫乐神宫。<a id="a-2e"></a>世间宫众生宫。<a id="a-2f"></a>曜宫光明宫。<a id="a-2g"></a>月明宫槎吒宫。<a id="a-2h"></a>地宫暗宫。<a id="a-2i"></a>尘宫微尘宫。<a id="a-2j"></a>苦宫乐宫。<a id="a-2k"></a>解脱宫菩提宫复有辟支佛宫声闻宫天人宫。<a id="a-2l"></a>福德宫大福德宫。<a id="a-2m"></a>畜生宫饿鬼宫地狱宫。<a id="a-2n"></a>阿苏啰宫神鬼宫。<a id="a-2o"></a>药叉宫啰叉娑宫。<a id="a-2p"></a>及一切部多宫等。<a id="a-2q"></a>或有居上居中居下。<a id="a-2r"></a>或有定居相应。<a id="a-2s"></a>或上等中等下等。<a id="a-2t"></a>如是大宫与其百千眷属俱来佛所。<a id="a-2u"></a>一心礼足趺坐听法。</p>
  <p id="a2v">复有无数大药叉女。<a id="a-2w"></a>所谓妙眼药叉女善眉药叉女。<a id="a-2x"></a>长发药叉女妙音药叉女。<a id="a-2y"></a>妙意药叉女天意药叉女。<a id="a-2z"></a>化眼药叉女圆满药叉女。<a id="a-30"></a>秘密药叉女深密药叉女。<a id="a-31"></a>宝带药叉女如莲华药叉女。<a id="a-32"></a>无畏药叉女施无畏药叉女。<a id="a-33"></a>得胜药叉女最胜药叉女。<a id="a-34"></a>哩嚩底迦药叉女妙发药叉女。<a id="a-35"></a>计扇睹药叉女阿哩啰药叉女。<a id="a-36"></a>么努贺啰药叉女么努嚩帝药叉女。<a id="a-37"></a>俱苏摩嚩帝药叉女俱苏摩布啰嚩枲儞药叉女。<a id="a-38"></a>冰誐罗药叉女贺哩帝药叉女。<a id="a-39"></a>尾啰摩帝药叉女尾啰药叉女。<a id="a-3A"></a>苏尾啰药叉女苏具拏药叉女。<a id="a-3B"></a>具拏嚩帝药叉女苏啰孙那哩药叉女。<a id="a-3C"></a>啰娑药叉女王呬喻多哩药叉女。<a id="a-3D"></a>嚩吒嚩悉儞药叉女阿戍迦药叉女。<a id="a-3E"></a>案驮啰苏那哩药叉女阿路迦药叉女。<a id="a-3F"></a>孙那哩药叉女钵啰婆嚩帝药叉女。<a id="a-3G"></a>阿底舍野嚩帝药叉女噜波嚩帝药叉女。<a id="a-3H"></a>噜播药叉女阿弥多药叉女。<a id="a-3I"></a>扫弥也药叉女迦拏药叉女。<a id="a-3J"></a>弥曩药叉女难祢祢药叉女。<a id="a-3K"></a>乌波难祢祢药叉女出世间药叉女等。<a id="a-3L"></a>如是大药叉女。<a id="a-3M"></a>与其百千眷属。<a id="a-3N"></a>俱来诣佛顶礼听法。</p>
  <p id="a3O">复有无数大毗舍支。<a id="a-3P"></a>所谓曼拏哩迦毗舍支谤素毗舍支。<a id="a-3Q"></a>舍支毗舍支唠捺啰毗舍支。<a id="a-3R"></a>乌罗迦毗舍支入嚩罗毗舍支。<a id="a-3S"></a>婆娑母拟啰毗舍支闭尸多舍儞毗舍支。<a id="a-3T"></a>努嚩啰毗舍支普噜么儞毗舍支。<a id="a-3U"></a>母贺儞毗舍支誐哩惹儞毗舍支。<a id="a-3V"></a>噜贺尼迦毗舍支虞噜贺尼迦毗舍支。<a id="a-3W"></a>路建儞迦毗舍支哩婆扇底迦毗舍支。<a id="a-3X"></a>闭路嚩帝毗舍支摩护啰毗舍支。<a id="a-3Y"></a>努哩难多毗舍支噎啰毗舍支。<a id="a-3Z"></a>唧贺曩底迦毗舍支度么毗舍支。<a id="a-3a"></a>底迦度摩毗舍支苏度摩毗舍支。<a id="a-3b"></a>如是等大毗舍支。<a id="a-3c"></a>与其百千眷属俱来集会。</p>
  <p id="a3d">复有么多噜大么多噜游行世间采食华卉。<a id="a-3e"></a>魅惑众生。<a id="a-3f"></a>所谓没啰憾么抳么多噜。<a id="a-3g"></a>么呬湿嚩噜么多噜。<a id="a-3h"></a>吠瑟尾么多噜。<a id="a-3i"></a>俱么哩么多噜。<a id="a-3j"></a>左谟拏么多噜。<a id="a-3k"></a>嚩啰呬么多噜印捺哩么多噜。<a id="a-3l"></a>夜摩野么多噜。<a id="a-3m"></a>阿誐曩曳么多噜。<a id="a-3n"></a>吠嚩娑嚩帝么多噜。<a id="a-3o"></a>路建哆迦哩么多噜。<a id="a-3p"></a>嚩噜尼么多噜。<a id="a-3q"></a>爱舍儞么多噜。<a id="a-3r"></a>嚩野尾野么多噜。<a id="a-3s"></a>钵啰播钵啰拏贺啰么多噜。<a id="a-3t"></a>目佉曼尼儞迦么多噜。<a id="a-3u"></a>设俱儞么多噜。<a id="a-3v"></a>大设俱儞么多噜。<a id="a-3w"></a>布哆曩么多噜。<a id="a-3x"></a>迦吒布哆曩么多噜。<a id="a-3y"></a>塞建那么多噜。<a id="a-3z"></a>如是等无数大么哆噜。<a id="a-40"></a>与百千眷属。<a id="a-41"></a>皆来集会归命世尊。<a id="a-42"></a>而作是言曩谟没驮野。<a id="a-43"></a>如是无数百千人及非人。<a id="a-44"></a>众生非众生。<a id="a-45"></a>一切轮回阿毗大地狱等。<a id="a-46"></a>可虚空界悉皆清净。<a id="a-47"></a>是诸众生无有憎爱。<a id="a-48"></a>佛威神力庄严菩萨。<a id="a-49"></a>如是一切众生顶上皆现化佛。</p>
  <p id="a4A">尔时释迦世尊。<a id="a-4B"></a>观彼一切世界严净若斯。<a id="a-4C"></a>告妙吉祥童子。<a id="a-4D"></a>汝宜略说真实菩萨藏真言行义三摩地如所为事。</p>
  <p id="a4E">尔时妙吉祥童子。<a id="a-4F"></a>于释迦佛前。<a id="a-4G"></a>欲说菩萨藏真言行义。<a id="a-4H"></a>入三摩地。<a id="a-4I"></a>名喻虚空自性金刚坚固庄严。<a id="a-4J"></a>妙吉祥童子入此定时。<a id="a-4K"></a>净光天上金刚宝地。<a id="a-4L"></a>广无数百千由旬。<a id="a-4M"></a>尔时金刚手菩萨身如宝山。<a id="a-4N"></a>具大威德安吉祥而坐。<a id="a-4O"></a>观彼一切众生界内。<a id="a-4P"></a>有无数夜叉罗刹乾闼婆摩噜哆毗舍左互相憎嫉。</p>
  <p id="a4Q">尔时妙吉祥童子。<a id="a-4R"></a>知此无数夜叉之众。<a id="a-4S"></a>勇猛强力互有憎嫉。<a id="a-4T"></a>告焰曼德迦忿怒明王言。<a id="a-4U"></a>汝大忿怒相。<a id="a-4V"></a>唯佛菩萨可以化为。<a id="a-4W"></a>汝今拥护此大众会一切众生。<a id="a-4X"></a>恶者调伏善者令悟不信令信。<a id="a-4Y"></a>乃至我本真言义菩萨法藏。<a id="a-4Z"></a>方广总持曼拏罗仪则。<a id="a-4a"></a>亦复如是宜专拥护。<a id="a-4b"></a>大忿怒明王。<a id="a-4c"></a>如是闻已依敕奉行。<a id="a-4d"></a>于大众前现大忿怒相。<a id="a-4e"></a>降伏彼众拥护一切众生复与无数百千忿怒眷属。<a id="a-4f"></a>普使四方上下诸处大吼作声。<a id="a-4g"></a>彼诸众生摄心修善。<a id="a-4h"></a>归依三宝不得违敕。<a id="a-4i"></a>如是闻者若违圣敕。<a id="a-4j"></a>头破百分如阿梨树枝。</p>
  <p id="a4k">尔时妙吉祥童子承佛菩萨威力。<a id="a-4l"></a>略说真言行义法句仪轨。<a id="a-4m"></a>若菩萨摩诃萨。<a id="a-4n"></a>具足一法得成就真言行。<a id="a-4o"></a>云何一法。<a id="a-4p"></a>若能观见一法法无碍相。<a id="a-4q"></a>而得真言成就。</p>
  <p id="a4r">若菩萨摩诃萨安住二法。<a id="a-4s"></a>复得成就真言行。<a id="a-4t"></a>云何二法。<a id="a-4u"></a>不离菩提心。<a id="a-4v"></a>于一切众生其心平等。<a id="a-4w"></a>如是二法成就真言。<a id="a-4x"></a>若菩萨摩诃萨安住三法。<a id="a-4y"></a>于真言本行而得成就。<a id="a-4z"></a>云何三法。<a id="a-50"></a>于一切众生心不舍离。<a id="a-51"></a>于菩萨戒行精进护持。<a id="a-52"></a>于真言本行坚持不忘。<a id="a-53"></a>如是三法成就真言。</p>
  <p id="a54">若菩萨摩诃萨。<a id="a-55"></a>令初发心菩萨安住四法。<a id="a-56"></a>于真言行而得成就。<a id="a-57"></a>云何四法。<a id="a-58"></a>所谓不舍本真言。<a id="a-59"></a>不断他真言。<a id="a-5A"></a>于一切众生慈心不断。<a id="a-5B"></a>于无量大悲广行饶益。<a id="a-5C"></a>如是四法。<a id="a-5D"></a>令初心菩萨成就真言。</p>
  <p id="a5E">菩萨摩诃萨安住五法。<a id="a-5F"></a>得菩萨藏真言行圆满。<a id="a-5G"></a>云何五法。<a id="a-5H"></a>所谓寂静之处摄心居止。<a id="a-5I"></a>山林旷野摄心居止。<a id="a-5J"></a>观察世间有为之法教化众生。<a id="a-5K"></a>持戒多闻恒住正行。<a id="a-5L"></a>如是具行五法。<a id="a-5M"></a>于真言行义成就圆满。</p>
  <p id="a5N">若菩萨摩诃萨安住六法。<a id="a-5O"></a>于真言行义成就圆满。<a id="a-5P"></a>云何六法。<a id="a-5Q"></a>所谓于三宝福田净信不断。<a id="a-5R"></a>菩提大行净信不断。<a id="a-5S"></a>世间真言不生谤毁。<a id="a-5T"></a>所说无碍法界大乘经典。<a id="a-5U"></a>甚深之义无复疑惑。<a id="a-5V"></a>于真言行精进不退。<a id="a-5W"></a>恭敬善法令不断灭。<a id="a-5X"></a>如是六法皆得真言行义成就。</p>
  <p id="a5Y">若菩萨摩诃萨安住七法。<a id="a-5Z"></a>所求真言行皆得趣入。<a id="a-5a"></a>云何七法。<a id="a-5b"></a>所谓观想般若波罗蜜多甚深之法。<a id="a-5c"></a>书写读诵为他解说。<a id="a-5d"></a>依菩萨行依时持诵。<a id="a-5e"></a>默然护摩速修正行。<a id="a-5f"></a>安住智慧清净之意。<a id="a-5g"></a>求大菩提趣入如来甚深之法。<a id="a-5h"></a>于真言本仪请召。<a id="a-5i"></a>护持成就密行。<a id="a-5j"></a>善解大慈大悲大喜大舍。<a id="a-5k"></a>善观众生界法界实际。<a id="a-5l"></a>皆无二相不舍一切。<a id="a-5m"></a>不乐小乘之法上求一切智智。<a id="a-5n"></a>如是七法皆得成就真言行义。</p>
  <p id="a5o">若菩萨摩诃萨安住八法。<a id="a-5p"></a>于真言行义皆得成就。<a id="a-5q"></a>云何八法。<a id="a-5r"></a>所谓行人见未曾见微妙色果菩萨神通变化之事。<a id="a-5s"></a>不生疑惑心不颠倒。<a id="a-5t"></a>受持真言崇重本师。<a id="a-5u"></a>又复受持佛菩萨本行仪法。<a id="a-5v"></a>或有处非处胜田之地。<a id="a-5w"></a>观己财物如梦所见皆能给施。<a id="a-5x"></a>永断嫉妒烦恼之根。<a id="a-5y"></a>常勤精进供养诸佛菩萨。<a id="a-5z"></a>具足善根被大甲胄破诸魔军。<a id="a-60"></a>令得大富菩提道场。<a id="a-61"></a>成就自身福德智慧亲善知识。</p>
  <p id="a62">尔时妙吉祥童子。<a id="a-63"></a>略说八种行法。<a id="a-64"></a>于真言本行皆得成就。<a id="a-65"></a>若有信敬三宝不舍菩提心。<a id="a-66"></a>设复犯戒。<a id="a-67"></a>诵持我真言教品未曾有菩萨无边行法发意。<a id="a-68"></a>皆得成就无复疑惑。</p>
  <p id="a69">尔时佛菩萨缘觉声闻等。<a id="a-6A"></a>一切大众说如是言。<a id="a-6B"></a>善哉善哉佛子。<a id="a-6C"></a>汝种种宣说真言法教修行仪轨。<a id="a-6D"></a>为一切众生安心趣入。<a id="a-6E"></a>了悟最上秘密之门。<a id="a-6F"></a>若有人受持读诵忆念此品法句。<a id="a-6G"></a>或种种华香而用供养。<a id="a-6H"></a>彼人若在军阵及诸险难。<a id="a-6I"></a>我当尔时乘象马等。<a id="a-6J"></a>现彼人前而为降伏。<a id="a-6K"></a>冤阵不久自然退散。<a id="a-6L"></a>若有比丘比丘尼近士男近士女。<a id="a-6M"></a>于自舍宅书写供养获大福报。<a id="a-6N"></a>长命无病增益吉祥。<a id="a-6O"></a>一切大众闻此法已默然意解。</p>
 </body>
</html>