<!doctype html>
<html id="z3IBUq8kX" data-ver="578">
 <head>
  <meta charset="utf-8">
  <meta author="天息灾">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">大方广菩萨藏文殊师利根本仪轨经卷第十六</h1>
  <h2 id="a2">略说一字大轮明王画像成就品第二十之余</h2>
  <p id="a3">如是略说仪则。<a id="a-4"></a>所有金刚手仪则及观自在仪则。<a id="a-5"></a>乃至求梵天大自在天等。<a id="a-6"></a>世间出世间一切真言成就者。<a id="a-7"></a>若不得成就。<a id="a-8"></a>当以此真言同诵决定当得成就。<a id="a-9"></a>若更不成就。<a id="a-A"></a>当于如上大自在天等前。<a id="a-B"></a>持诵七昼夜内须现。<a id="a-C"></a>彼若不现头破七分。<a id="a-D"></a>若求药成就者。<a id="a-E"></a>或以酥及墨作点眼药。<a id="a-F"></a>或求雄黄雌黄等成就。<a id="a-G"></a>先得彼药已。<a id="a-H"></a>然求人乳同磨作五丸。<a id="a-I"></a>及与沉香白芥子等同丸。<a id="a-J"></a>于日月直日作大供养。<a id="a-K"></a>及出生供养彼日月天。<a id="a-L"></a>若得芥子作声是最上第一成就。<a id="a-M"></a>当得世间一切众生爱重。<a id="a-N"></a>及世间一切降伏所求皆得。<a id="a-O"></a>若得药有烟出。<a id="a-P"></a>当于一切隐身中为王。<a id="a-Q"></a>寿命一中劫。<a id="a-R"></a>若得光焰出。<a id="a-S"></a>得变身如十五六童子。<a id="a-T"></a>颜貌如日初出。<a id="a-U"></a>得为天中王寿命一大劫。<a id="a-V"></a>或求点眼药。<a id="a-W"></a>用素噜(二合)丹惹曩药青莲花木香白檀香等。<a id="a-X"></a>和合为药。<a id="a-Y"></a>于一赤铜器中盛。<a id="a-Z"></a>于太阴直日诵真言加持直至烟出。<a id="a-a"></a>彼药点眼得神通及隐身。<a id="a-b"></a>转身如欲色界天人之相。<a id="a-c"></a>于一切隐身中为王。<a id="a-d"></a>或求金刚杵。<a id="a-e"></a>用镔铁作三股长十六指。<a id="a-f"></a>或求剑等乃至三叉轮箭一切器仗。<a id="a-g"></a>及衣钵革屣络腋等。<a id="a-h"></a>当于二月十三日或十九日。<a id="a-i"></a>于舍利塔所安像作大供养。<a id="a-j"></a>燃酥灯百盏。<a id="a-k"></a>复出生食供养已。<a id="a-l"></a>于像前坐吉祥草。<a id="a-m"></a>然后手执器仗及诸物等。<a id="a-n"></a>诵真言直至振动。<a id="a-o"></a>得一切天人中王。<a id="a-p"></a>若得光出得天轮王。<a id="a-q"></a>如金刚手等力寿命一大劫。<a id="a-r"></a>命终生金刚世界。<a id="a-s"></a>彼助伴等见者亦得神通。<a id="a-t"></a>若求息灾作炉如莲花相。<a id="a-u"></a>依法用湿柴着火作护摩。<a id="a-v"></a>以满杓酥同着火为上。<a id="a-w"></a>复以酥蜜酪食等作团数满八千。<a id="a-x"></a>作护摩若三昼夜者。<a id="a-y"></a>得身及助伴息灾。<a id="a-z"></a>若七昼夜得一聚落息大灾难。<a id="a-10"></a>若以舍儞啰木八千或优昙木亦得。<a id="a-11"></a>以酥蜜酪和合作护摩。<a id="a-12"></a>息一切灾及救天旱。<a id="a-13"></a>若乞食先诵三洛叉数。<a id="a-14"></a>就三长月十五日太阴直日起首。<a id="a-15"></a>三昼夜专注身心清净无染。<a id="a-16"></a>以黑牛乳汁作护摩。<a id="a-17"></a>诵百遍已得安居。<a id="a-18"></a>若以捺里嚩草和酥蜜酪。<a id="a-19"></a>作护摩八千满十昼夜。<a id="a-1A"></a>得息中天兼得延寿。<a id="a-1B"></a>若加持幢及螺等。<a id="a-1C"></a>于军阵前执持吹作声。<a id="a-1D"></a>彼军若见若闻当自退散。<a id="a-1E"></a>若以五谷及诸香。<a id="a-1F"></a>作阏伽水满瓶。<a id="a-1G"></a>当加持八百遍。<a id="a-1H"></a>应有魔所执持作障难者。<a id="a-1I"></a>以水洗浴决定解脱。<a id="a-1J"></a>当得吉祥。<a id="a-1K"></a>若作曼拏罗以此水作灌顶者。<a id="a-1L"></a>灭一切罪。<a id="a-1M"></a>若被星曜执持者。<a id="a-1N"></a>当加持孔雀尾拂身当得除解。<a id="a-1O"></a>若眼病用加持水洗即差。<a id="a-1P"></a>若疟病加持线系即差。<a id="a-1Q"></a>若诵真言与印同用。<a id="a-1R"></a>当破坏阿修罗禁锁。<a id="a-1S"></a>若以佉儞啰木湿柴八千片。<a id="a-1T"></a>两头揾酥蜜酪等作护摩。<a id="a-1U"></a>得大伏藏。<a id="a-1V"></a>若入海及河。<a id="a-1W"></a>以赤檀香揾莲花。<a id="a-1X"></a>百千掷入海及河中。<a id="a-1Y"></a>得莲花为积聚。<a id="a-1Z"></a>得大珍宝库藏使用无尽。<a id="a-1a"></a>若以吉祥果揾酥蜜酪。<a id="a-1b"></a>八千作护摩得大富贵。<a id="a-1c"></a>或求成天人当用湿沉香木柴。<a id="a-1d"></a>揾酥蜜酪八千。<a id="a-1e"></a>作护摩日三时满二十一昼夜。<a id="a-1f"></a>满已获得。<a id="a-1g"></a>若以酥蜜酪和合粳米作护摩。<a id="a-1h"></a>得夜叉调伏。<a id="a-1i"></a>又降伏夜叉用安悉香作丸。<a id="a-1j"></a>揾酥蜜酪护摩得成就。<a id="a-1k"></a>若降伏乾闼婆用乳香作护摩。<a id="a-1l"></a>降饿鬼用吉祥香作护摩。<a id="a-1m"></a>若紧曩罗用娑哩惹啰娑香作护摩。<a id="a-1n"></a>若为一切各各作障难。<a id="a-1o"></a>各逐所用物八百作护摩。<a id="a-1p"></a>满七日当得除灭。<a id="a-1q"></a>若求啰惹奉重。<a id="a-1r"></a>以上好白芥子和油八百。<a id="a-1s"></a>作护摩一日三时。<a id="a-1t"></a>满七昼夜成就。<a id="a-1u"></a>若面向日诵一洛叉。<a id="a-1v"></a>得灭一切罪。<a id="a-1w"></a>若求一切明增益成就者。<a id="a-1x"></a>当清斋以乌世啰草作形相已。<a id="a-1y"></a>用白花作供养。<a id="a-1z"></a>以乳汁八百遍作护摩。<a id="a-20"></a>亦以乳汁洗浴烧沉香。<a id="a-21"></a>诵真言得增益。<a id="a-22"></a>若一作法得自拥护。<a id="a-23"></a>第二作法得拥护他人。<a id="a-24"></a>第三作法当拥护一聚落。<a id="a-25"></a>若有被他禁咒损坏者。<a id="a-26"></a>以乌世啰草作形相。<a id="a-27"></a>以白花作供养。<a id="a-28"></a>于佛顶王像前。<a id="a-29"></a>以白芥子酥蜜酪等和。<a id="a-2A"></a>八千作护摩。<a id="a-2B"></a>彼为咒者解除。<a id="a-2C"></a>若不解除必当自损。<a id="a-2D"></a>若有持诵行人。<a id="a-2E"></a>于所持诵微少及有忘失者。<a id="a-2F"></a>取最上桦皮。<a id="a-2G"></a>用牛黄书彼明诵八百遍。<a id="a-2H"></a>于明王献大供养。<a id="a-2I"></a>以一字明同诵八千遍。<a id="a-2J"></a>于像前布吉祥草卧。<a id="a-2K"></a>于所求事梦中一一来说。<a id="a-2L"></a>或有求莲花成就。<a id="a-2M"></a>以赤檀香作莲花。<a id="a-2N"></a>于明王献大供养。<a id="a-2O"></a>于三昼夜清净专注已。<a id="a-2P"></a>右手执莲花诵真言。<a id="a-2Q"></a>直至光焰出得天轮王。<a id="a-2R"></a>成无能胜行。<a id="a-2S"></a>命终之后生极乐世界。<a id="a-2T"></a>或求成金刚杵者。<a id="a-2U"></a>用白蚁土或沙土。<a id="a-2V"></a>作独股金刚杵。<a id="a-2W"></a>作已默然乞食心不疑虑。<a id="a-2X"></a>执金刚杵诵真言八十洛叉。<a id="a-2Y"></a>以杵安白芥子中。<a id="a-2Z"></a>取大阴直日诵真言。<a id="a-2a"></a>直至芥子作声是得成就。<a id="a-2b"></a>然诵者执此金刚杵已。<a id="a-2c"></a>能作一切事无不随意。<a id="a-2d"></a>欲破大山顶者。<a id="a-2e"></a>拟之即破。<a id="a-2f"></a>若拟龙龙即心破。<a id="a-2g"></a>可使河泉来潮一切龙毒指即消灭。<a id="a-2h"></a>或有魑魅恼乱有情者。<a id="a-2i"></a>心想即除。<a id="a-2j"></a>所有世间一切禁锁悉能破坏。<a id="a-2k"></a>此佛顶大轮成就独股金刚杵。<a id="a-2l"></a>凡有所作无有能障难者。<a id="a-2m"></a>每持诵时以决定心。<a id="a-2n"></a>依佛顶仪则持诵。<a id="a-2o"></a>恒先诵佛眼明。<a id="a-2p"></a>如是诵持皆得成就。<a id="a-2q"></a>若于本尊献莲华诵一洛叉。<a id="a-2r"></a>或入河海所要珍宝皆得。<a id="a-2s"></a>或献莲华诵三洛叉。<a id="a-2t"></a>得一切人尊重。<a id="a-2u"></a>若献莲华诵五洛叉。<a id="a-2v"></a>得南阎浮提人尊重。<a id="a-2w"></a>或欲入山窟。<a id="a-2x"></a>于窟前安像诵三洛叉。<a id="a-2y"></a>一切不能障碍入中无疑。<a id="a-2z"></a>于窟求圣药得已却出。<a id="a-30"></a>或住其中一切不怖。<a id="a-31"></a>乃至那罗延天轮亦能破坏。<a id="a-32"></a>若于白月一日起首。<a id="a-33"></a>一日三时持诵。<a id="a-34"></a>以惹帝迦华着足大指下踏。<a id="a-35"></a>诵真言直至足指光出。<a id="a-36"></a>彼光回旋却入诵者身。<a id="a-37"></a>彼诵人于一刹那间。<a id="a-38"></a>转身如童子为天中王。<a id="a-39"></a>并诸眷属皆得神通住寿一大劫。<a id="a-3A"></a>若于海岸边安像面西。<a id="a-3B"></a>以龙木柴烧火。<a id="a-3C"></a>以龙华一洛叉作护摩。<a id="a-3D"></a>海水来潮现诸祥瑞。<a id="a-3E"></a>不得怖畏直至海中。<a id="a-3F"></a>有一人出如婆罗门相。<a id="a-3G"></a>来问言欲我何作。<a id="a-3H"></a>诵者报言。<a id="a-3I"></a>降我每来之时。<a id="a-3J"></a>令作皆得遣。<a id="a-3K"></a>画地作千叶莲华。<a id="a-3L"></a>诵者于中坐。<a id="a-3M"></a>诵大明一千遍。<a id="a-3N"></a>地即破裂。<a id="a-3O"></a>诵者得神通得一千眷属。<a id="a-3P"></a>住寿一大劫得天中为王。<a id="a-3Q"></a>身具光明照于他人。<a id="a-3R"></a>可五十由旬悉皆晃耀。<a id="a-3S"></a>或有于三长月白月一日起首。<a id="a-3T"></a>以惹帝华献佛顶诵一洛叉。<a id="a-3U"></a>直至佛顶光出入持诵者身中。<a id="a-3V"></a>于一刹那间得五神通。<a id="a-3W"></a>若诵十洛叉求证如如皆得成就。<a id="a-3X"></a>此佛顶若与彼明同诵。<a id="a-3Y"></a>若召彼明决定得来。<a id="a-3Z"></a>彼若不来当自破坏。<a id="a-3a"></a>此佛顶大轮一字真言。<a id="a-3b"></a>乃是如来真实最上秘密天上人间一切真言明王。<a id="a-3c"></a>亦是如来白伞盖及光聚等眷属。<a id="a-3d"></a>一切佛顶王成就仪轨诸佛顶王。<a id="a-3e"></a>于一切真言得用。<a id="a-3f"></a>当成就一切仪轨。<a id="a-3g"></a>是最上成就法。<a id="a-3h"></a>若于非处不得用。<a id="a-3i"></a>若用不得成就。<a id="a-3j"></a>或有欲开伏藏者。<a id="a-3k"></a>到彼处已。<a id="a-3l"></a>用白色贤瓶用白檀作水满盛。<a id="a-3m"></a>复以诸香作涂香涂瓶。<a id="a-3n"></a>诵八千遍已于伏藏处安置。<a id="a-3o"></a>若有伏藏彼地自裂。<a id="a-3p"></a>掘深一肘已来可见彼物。<a id="a-3q"></a>若有多人来者皆各见水。<a id="a-3r"></a>或有求师子成就者。<a id="a-3s"></a>以白蚁土捏作师子。<a id="a-3t"></a>用牛黄涂师子身。<a id="a-3u"></a>于座上安置作大供养。<a id="a-3v"></a>诵真言直至振动。<a id="a-3w"></a>是得成就。<a id="a-3x"></a>得成就已才乘师子。<a id="a-3y"></a>得转身如童子。<a id="a-3z"></a>与五眷属俱得神通。<a id="a-40"></a>得为梵天寿命千岁。<a id="a-41"></a>能往一切天中。<a id="a-42"></a>若求象马牛等亦尔。<a id="a-43"></a>若师子吼者震动一切天人之座。<a id="a-44"></a>若或于莲华池侧。<a id="a-45"></a>以莲华一洛叉作供养。<a id="a-46"></a>得最上尊贵。<a id="a-47"></a>一切所求得最上成就。<a id="a-48"></a>此大轮佛顶王。<a id="a-49"></a>若至帝释天帝释离座迎接。<a id="a-4A"></a>一切天人远见惊怖。<a id="a-4B"></a>于一由旬内一切天人隐除光明。<a id="a-4C"></a>此大轮佛顶王同于如来。<a id="a-4D"></a>天上人间一切仪轨王悉皆降伏。</p>
  <p data-pb></p>
  <h2 id="a4E">一字根本心真言仪则品第二十一</h2>
  <p id="a4F">尔时世尊释迦牟尼佛。<a id="a-4G"></a>复观察净光天一切天众。<a id="a-4H"></a>及菩萨辟支声闻等。<a id="a-4I"></a>告妙吉祥童子言。<a id="a-4J"></a>妙吉祥一切如来咸说此根本真实法藏。<a id="a-4K"></a>同如意宝为满世间一切愿故。<a id="a-4L"></a>而彼佛刹诸佛如来。<a id="a-4M"></a>入涅槃时及末法时法欲灭时。<a id="a-4N"></a>为令拥护如来一切真言之藏。<a id="a-4O"></a>童子汝真言仪轨王由如伏藏。<a id="a-4P"></a>能令一切众生各各平等意愿圆满。<a id="a-4Q"></a>童子汝仪轨王。<a id="a-4R"></a>于诸如来仪轨王中得为第一。<a id="a-4S"></a>若有念此大轮一字明王。<a id="a-4T"></a>由如诵彼一切如来大明王已。<a id="a-4U"></a>童子汝一字仪轨王。<a id="a-4V"></a>是第一句是最上句。<a id="a-4W"></a>乃往过去六十二殑伽沙数劫。<a id="a-4X"></a>彼时有佛号无量寿智决定光明王如来应供正等觉明行足善逝世间解无上士调御丈夫天人师佛世尊。<a id="a-4Y"></a>若有众生暂得闻此如来名者。<a id="a-4Z"></a>消除五逆之罪。<a id="a-4a"></a>若有念此如来名者。<a id="a-4b"></a>决定当得无上菩提。<a id="a-4c"></a>何况更于真言。<a id="a-4d"></a>以决定心求成就者。<a id="a-4e"></a>若有一切持诵行人。<a id="a-4f"></a>欲得真言成就者。<a id="a-4g"></a>先当于此无量寿智决定王如来。<a id="a-4h"></a>作如是念言。<a id="a-4i"></a>归依世尊无量寿智决定王如来应供正等正觉。<a id="a-4j"></a>及无量光佛宝幢佛等一切如来。<a id="a-4k"></a>而于诸佛各各作礼已。<a id="a-4l"></a>随意诵真言所求皆得。<a id="a-4m"></a>若为增长福德。<a id="a-4n"></a>当念三如来名号及礼一切如来。<a id="a-4o"></a>决定获得无量福德。<a id="a-4p"></a>彼持诵行人若得真言成就者。<a id="a-4q"></a>于一切善法当得圆满。<a id="a-4r"></a>得菩萨位。<a id="a-4s"></a>当来决定获得无上菩提。<a id="a-4t"></a>得见无量寿智决定王如来应供正等正觉。<a id="a-4u"></a>此一字真言是一切如来心。<a id="a-4v"></a>于一切仪轨中最尊最上。<a id="a-4w"></a>能成就一切事业。<a id="a-4x"></a>妙吉祥汝仪轨王。<a id="a-4y"></a>最尊最上秘密甚深。<a id="a-4z"></a>为于世间作大利益。<a id="a-50"></a>若是众生非佛弟子及无正心。<a id="a-51"></a>不信如来所说之教。<a id="a-52"></a>又于佛法而加毁谤者。<a id="a-53"></a>此大乘仪轨不得传授。<a id="a-54"></a>复有我慢恶人。<a id="a-55"></a>不信如来所说经教。<a id="a-56"></a>唯于声闻辟支佛而兴供养。<a id="a-57"></a>如此人辈亦不得传授。<a id="a-58"></a>此人于真言成就无有见分。<a id="a-59"></a>若复有人发最上善心信于大乘。<a id="a-5A"></a>于佛菩萨心常供养。<a id="a-5B"></a>如此人辈是真行人。<a id="a-5C"></a>乃可传授此如来所说妙吉祥大轮一字王真言仪轨。<a id="a-5D"></a>而此真言能与快乐。<a id="a-5E"></a>此真言王是一切佛心。<a id="a-5F"></a>一切真言此中生出。<a id="a-5G"></a>复是过去六十七俱胝佛之所宣说。<a id="a-5H"></a>能为众生作大利益。<a id="a-5I"></a>常为众生灭诸罪业。<a id="a-5J"></a>常与众生断诸迷倒。<a id="a-5K"></a>当令安住真言妙觉法界之相。<a id="a-5L"></a>传此大力一字明王令久住世。<a id="a-5M"></a>为令法眼常观世间。<a id="a-5N"></a>此一字王能成就一切事。<a id="a-5O"></a>能除灭一切恶。<a id="a-5P"></a>若有依法作广大善事。<a id="a-5Q"></a>常持诵一千八遍。<a id="a-5R"></a>决定获得种种吉祥。<a id="a-5S"></a>彼昔无量寿智决定王佛。<a id="a-5T"></a>说妙吉祥心[牟*含]字种子义。<a id="a-5U"></a>兼乌字合为一号。<a id="a-5V"></a>与为种子流传世间。<a id="a-5W"></a>佛灭度后末法之时。<a id="a-5X"></a>依法念诵速得成就。<a id="a-5Y"></a>彼无量寿智决定王如来。<a id="a-5Z"></a>住彼佛刹名无量寿。<a id="a-5a"></a>于彼刹中住无量劫转妙法轮。<a id="a-5b"></a>而彼如来以此真言。<a id="a-5c"></a>付最上第一佛子大力大精进大勤勇菩萨。<a id="a-5d"></a>彼菩萨复付普贤。<a id="a-5e"></a>彼普贤付佛子妙吉祥。<a id="a-5f"></a>今我如来复为汝说此真言第一仪轨王。<a id="a-5g"></a>最上法王之所宣说。<a id="a-5h"></a>我为利益一切有情。<a id="a-5i"></a>复说佛名曩谟无量寿决定智王如来应正等觉。<a id="a-5j"></a>曩谟娑罗华王如来应正等觉。<a id="a-5k"></a>曩谟无量寿无量光如来应正等觉。<a id="a-5l"></a>乃至宝幢如来应正等觉。<a id="a-5m"></a>如是归命顶礼三遍。<a id="a-5n"></a>然后持诵一字真言。<a id="a-5o"></a>云何彼圣众。<a id="a-5p"></a>彼无量寿智决定王如来应正等觉说。<a id="a-5q"></a>无量寿世界中。<a id="a-5r"></a>为利益一切众生使得快乐。<a id="a-5s"></a>复悲愍未来众多众生。<a id="a-5t"></a>法末之后法欲灭时。<a id="a-5u"></a>有诸恶人毁谤三宝。<a id="a-5v"></a>为欲调伏如是之人。<a id="a-5w"></a>彼一切如来有第一佛子得大勤勇菩萨摩诃萨。<a id="a-5x"></a>复传普贤菩萨摩诃萨。<a id="a-5y"></a>彼普贤菩萨摩诃萨。<a id="a-5z"></a>传付妙吉祥童子。<a id="a-60"></a>童子我今复为一切众生深生悲愍。<a id="a-61"></a>复想未来法末之时法欲灭时。<a id="a-62"></a>为令拥护如来法藏。<a id="a-63"></a>令修如是最上真言仪轨。<a id="a-64"></a>童子谛听。<a id="a-65"></a>我今复说汝真言大力仪轨。<a id="a-66"></a>若欲成就诸事业者。<a id="a-67"></a>先于山上清净之处。<a id="a-68"></a>诵真言三十洛叉为先行法。<a id="a-69"></a>为令身心法行俱得纯熟。<a id="a-6A"></a>以乳为食默然持诵。<a id="a-6B"></a>不得于别真言法而起思想。<a id="a-6C"></a>当须发菩提心归命三尊清净持戒。<a id="a-6D"></a>复更请受菩萨戒。<a id="a-6E"></a>如是修清净已。<a id="a-6F"></a>方得作诸最上成就之法。<a id="a-6G"></a>欲作法者先求画人。<a id="a-6H"></a>心本清净兼与受戒。<a id="a-6I"></a>兼求上好第一彩色。<a id="a-6J"></a>如是得已方可作[巾*(穴/登)]。<a id="a-6K"></a>其[巾*(穴/登)]阔佛一肘量长四尺。<a id="a-6L"></a>如是作已。<a id="a-6M"></a>用檀香龙脑恭俱摩等香水洒净讫。<a id="a-6N"></a>其画人令洁净。<a id="a-6O"></a>食三白食着新净衣。<a id="a-6P"></a>取白月吉星直日或十五日。<a id="a-6Q"></a>于日初出时起首画至午时。<a id="a-6R"></a>午后便住。<a id="a-6S"></a>日日如是直至毕手。<a id="a-6T"></a>其[巾*(穴/登)]上先画无量寿世界。<a id="a-6U"></a>其地遍画诸宝莲华。<a id="a-6V"></a>或大青宝或颇胝迦宝大绿色宝。<a id="a-6W"></a>以如是宝上下严饰。<a id="a-6X"></a>中画大宝宫殿。<a id="a-6Y"></a>幢幡伞盖诸供养具。<a id="a-6Z"></a>皆悉殊妙复有光焰。<a id="a-6a"></a>各各覆上严丽。<a id="a-6b"></a>第一殿内中心画师子座。<a id="a-6c"></a>座上画无量寿智决定王如来作说法相。<a id="a-6d"></a>佛身红色光明四照。<a id="a-6e"></a>左边画宝优钵罗华座。<a id="a-6f"></a>座上画大勤勇菩萨摩诃萨作瞻仰如来相。<a id="a-6g"></a>右手执白拂左手持天果。<a id="a-6h"></a>作浅绿色光明普遍。<a id="a-6i"></a>以种种庄严而严饰之。<a id="a-6j"></a>右边画普贤菩萨摩诃萨。<a id="a-6k"></a>坐宝优钵罗华座身浅绿色。<a id="a-6l"></a>顶戴宝冠着上妙青衣。<a id="a-6m"></a>真珠璎珞宝鬘络腋。<a id="a-6n"></a>光焰普遍一切庄严。<a id="a-6o"></a>右边次画圣妙吉祥菩萨。<a id="a-6p"></a>坐宝优钵罗华座身黄金色。<a id="a-6q"></a>如童子相首有五髻。<a id="a-6r"></a>面目端严诸相具足。<a id="a-6s"></a>着妙青衣以真珠宝。<a id="a-6t"></a>而为璎珞及为络腋庄严身相。<a id="a-6u"></a>欢喜合掌瞻仰如来。<a id="a-6v"></a>次下画持诵行人。<a id="a-6w"></a>随自仪容庄严鲜洁。<a id="a-6x"></a>右膝着地手持莲华鬘。<a id="a-6y"></a>低头作奉献相。<a id="a-6z"></a>次前于[巾*(穴/登)]角上右边画二佛。<a id="a-70"></a>一名无量光二名福光。<a id="a-71"></a>左边画二佛。<a id="a-72"></a>一名娑罗华王二名宝幢。<a id="a-73"></a>此四如来身如金色光明晃耀。<a id="a-74"></a>坐白莲华座众华庄严。<a id="a-75"></a>种种严饰微妙第一。<a id="a-76"></a>结跏趺坐作说法相。<a id="a-77"></a>于诸佛上画种种云。<a id="a-78"></a>云中画一菩萨名为妙眼。<a id="a-79"></a>身相具足光明普照。<a id="a-7A"></a>右手作施愿左手执袈裟角。<a id="a-7B"></a>如彼行相而于云中雨种种华。<a id="a-7C"></a>供养如来之相。<a id="a-7D"></a>此世尊无量寿智决定王如来应正等觉画[巾*(穴/登)]仪则。<a id="a-7E"></a>与彼一字真言。<a id="a-7F"></a>及最上佛顶王大轮佛顶王力等精进等。<a id="a-7G"></a>不可思议广大功德最上之力。<a id="a-7H"></a>我已略说。<a id="a-7I"></a>我先广说一切佛顶王大轮一字所有仪轨。<a id="a-7J"></a>一切所作皆能成就。<a id="a-7K"></a>若有行人欲作成就之法。<a id="a-7L"></a>至于不修先行。<a id="a-7M"></a>所作念诵一切能成。<a id="a-7N"></a>何况于先行法而有功绩。<a id="a-7O"></a>凡有修持随喜得果。<a id="a-7P"></a>或求富贵一切皆得。<a id="a-7Q"></a>若有于此世尊无量寿智决定王如来成就像前。<a id="a-7R"></a>虔心一随喜者。<a id="a-7S"></a>此人当来决定证得无上菩提。<a id="a-7T"></a>以此无量寿智决定王如来。<a id="a-7U"></a>及一切如来心威德故。<a id="a-7V"></a>此为一切佛顶大轮王。<a id="a-7W"></a>此为妙吉祥童子心一字大轮王。<a id="a-7X"></a>略说如来力不思议。<a id="a-7Y"></a>威德不思议。<a id="a-7Z"></a>神通变化不思议。<a id="a-7a"></a>若有行人作调伏法。<a id="a-7b"></a>或不修先行或不持戒。<a id="a-7c"></a>乃至食酒肉等亦得法成就。<a id="a-7d"></a>除不发菩提心及不信重乃至毁谤三宝。<a id="a-7e"></a>如是等人若作破坏并调伏法。<a id="a-7f"></a>必不能成。<a id="a-7g"></a>何况修中品上品之事。<a id="a-7h"></a>凡持诵人一持念拥护自身。<a id="a-7i"></a>二持念拥护他人。<a id="a-7j"></a>三持念作大拥护已。<a id="a-7k"></a>至于十地菩萨亦不能动。<a id="a-7l"></a>何况余力而能得动。<a id="a-7m"></a>若四持念可救一切众生诸苦恼事。<a id="a-7n"></a>若五持念已。<a id="a-7o"></a>观想佛世尊所求皆得。<a id="a-7p"></a>若于月星吉日。<a id="a-7q"></a>依法于佛菩萨像前。<a id="a-7r"></a>或经法及舍利塔前。<a id="a-7s"></a>先沐浴着新净衣。<a id="a-7t"></a>预持戒一昼夜。<a id="a-7u"></a>然后取无虫清净新水白香华等。<a id="a-7v"></a>于作法处地位作洒净。<a id="a-7w"></a>烧白檀香恭俱摩香龙脑香。<a id="a-7x"></a>烧如是等香作护摩法。<a id="a-7y"></a>若为刹帝利用阿湿嚩他湿柴着火。<a id="a-7z"></a>若为婆罗门用钵罗舍湿柴着火。<a id="a-80"></a>若为毗舍用佉儞啰湿柴着火。<a id="a-81"></a>若为首陀用阿波摩里誐湿柴着火。<a id="a-82"></a>如是等皆随力。<a id="a-83"></a>兼用稻谷华同作护摩。<a id="a-84"></a>作降伏法最为第一。<a id="a-85"></a>于后作法准此应知。<a id="a-86"></a>若为降伏怨家。<a id="a-87"></a>各随彼彼所用湿柴八千片作护摩。<a id="a-88"></a>后用酥八千作护摩。<a id="a-89"></a>后复捻灰掷彼恶心怨家安居方所。<a id="a-8A"></a>又掷灰时结佛顶大轮一字王印。<a id="a-8B"></a>更用优钵罗印得怨家退坏。<a id="a-8C"></a>或别有大灾难及有心苦恼事。<a id="a-8D"></a>以此得回。<a id="a-8E"></a>如是更有别事随意作法。<a id="a-8F"></a>如有病人与加持衣令着得身安乐。<a id="a-8G"></a>若加持眼药点眼。<a id="a-8H"></a>得一切人爱重。<a id="a-8I"></a>若面南加持七遍。<a id="a-8J"></a>一切怒面观察。<a id="a-8K"></a>皆悉善心爱重。<a id="a-8L"></a>或以华果及彼妙香。<a id="a-8M"></a>加持七遍奉与他人。<a id="a-8N"></a>彼人嗅之心自降重。<a id="a-8O"></a>或更有他人见者亦皆降重。<a id="a-8P"></a>一切病者及身疼痛。<a id="a-8Q"></a>加持温水洗浴当得安乐。<a id="a-8R"></a>此调伏法于苦恼众生皆不得作。<a id="a-8S"></a>或无主无依之人。<a id="a-8T"></a>持诵者亦须悲愍。<a id="a-8U"></a>于女人愚人病人贫者苦恼者。<a id="a-8V"></a>乃至贱人及二根人皆不得作。<a id="a-8W"></a>若于上人有勇猛精进者。<a id="a-8X"></a>大悭贪者大财大力者极我慢者。<a id="a-8Y"></a>如是人处可得为作。<a id="a-8Z"></a>复有恶人毁谤贤善。<a id="a-8a"></a>坏乱正法偷盗他财。<a id="a-8b"></a>作诸恶事者亦可为作。<a id="a-8c"></a>复有不信一切真言。<a id="a-8d"></a>及相应法等恶心邪见。<a id="a-8e"></a>如是等处当可为作。<a id="a-8f"></a>若有归命三宝具正见。<a id="a-8g"></a>有道心处不得用作。<a id="a-8h"></a>复有法若有远离佛僧常作嗔怒。<a id="a-8i"></a>当于彼处掷灰加持自然回向。<a id="a-8j"></a>若是大力怨家亦可破坏。<a id="a-8k"></a>若有大灾难不得作此法。<a id="a-8l"></a>当作三七日内得成就法。<a id="a-8m"></a>可破逆一切怨家。<a id="a-8n"></a>初一七日彼得心烦。<a id="a-8o"></a>二七日已彼自受病。<a id="a-8p"></a>若至三七日彼自破坏远离。<a id="a-8q"></a>及去他处不相遇会。<a id="a-8r"></a>若有能作此法。<a id="a-8s"></a>如是一向为化众生。<a id="a-8t"></a>不为他故可得为作。<a id="a-8u"></a>若违佛意害于有情。<a id="a-8v"></a>作一切事佛所不许。<a id="a-8w"></a>诸佛所说种种大业黑白二果。<a id="a-8x"></a>若作黑不善丛杂之业。<a id="a-8y"></a>定得不善丛杂之报。<a id="a-8z"></a>持诵之人宜应远离丛杂黑业。<a id="a-90"></a>当修清净善白之业。<a id="a-91"></a>得成善白清净果报。<a id="a-92"></a>若害众生当感地狱。<a id="a-93"></a>彼持诵人当勤忆念断如是法。<a id="a-94"></a>持诵之人远离杀生感最上报。<a id="a-95"></a>当生天上得解脱乐。<a id="a-96"></a>又持诵者若得真言成就。<a id="a-97"></a>得天中天得一切智。<a id="a-98"></a>为教化众生。<a id="a-99"></a>起种种行修种种因。<a id="a-9A"></a>作千事业随意成就。<a id="a-9B"></a>若作调伏法专心念诵。<a id="a-9C"></a>依法护摩得下品成就。<a id="a-9D"></a>于中品法少许成就。<a id="a-9E"></a>但持诵法说上中下。<a id="a-9F"></a>若持诵最上得最上报。<a id="a-9G"></a>若持诵得中获中品报。<a id="a-9H"></a>若持诵下品得下品报。<a id="a-9I"></a>于护摩法亦说三种称量时节。<a id="a-9J"></a>凡持诵护摩当勤修习最上无等等事业。</p>
 </body>
</html>