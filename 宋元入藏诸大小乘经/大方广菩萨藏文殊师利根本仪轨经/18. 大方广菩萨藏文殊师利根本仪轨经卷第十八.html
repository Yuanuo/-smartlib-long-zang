<!doctype html>
<html id="z3IBUqBkZ" data-ver="438">
 <head>
  <meta charset="utf-8">
  <meta author="天息灾">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">大方广菩萨藏文殊师利根本仪轨经卷第十八</h1>
  <h2 id="a2">妙吉祥六字心真言品第二十三</h2>
  <p id="a3">尔时世尊释迦牟尼佛。<a id="a-4"></a>复观察净光天。<a id="a-5"></a>告妙吉祥童子言。<a id="a-6"></a>妙吉祥复有第七仪则不空成就法。<a id="a-7"></a>彼有得成得大果报利益安乐。<a id="a-8"></a>所有一切恶业恶趣苦恼皆得消除。<a id="a-9"></a>当来决定获得无上菩提。<a id="a-A"></a>妙吉祥我今说汝六字心真言。<a id="a-B"></a>此真言微妙不可思议力无等等。<a id="a-C"></a>解脱六道一切轮回。<a id="a-D"></a>及免三苦大海久久沉溺。<a id="a-E"></a>解脱一切缠缚。<a id="a-F"></a>不染世间一切有情。<a id="a-G"></a>一切部多无能得见。<a id="a-H"></a>于轮回道而得清净。<a id="a-I"></a>得佛法分诸佛随喜。<a id="a-J"></a>于一切真言最尊最上。<a id="a-K"></a>复于一切为大富贵。<a id="a-L"></a>即说六字心真言曰。</p>
  <p id="aM">唵嚩(引)枳曳(二合引)那曩摩。</p>
  <p id="aN">妙吉祥我今说此六字心成就法。<a id="a-O"></a>若有求成就者。<a id="a-P"></a>当以菜果为食或乞食。<a id="a-Q"></a>一日三时澡浴三时换衣。<a id="a-R"></a>身心清净不得散乱。<a id="a-S"></a>诵真言一洛叉为先行。<a id="a-T"></a>不得中阙一遍。<a id="a-U"></a>若是阙少法不成就。<a id="a-V"></a>须是专注心不异缘。<a id="a-W"></a>如是先行成已。<a id="a-X"></a>用织成帛不截茸头。<a id="a-Y"></a>大小应量不剩不少。<a id="a-Z"></a>如是得已然觅画人。<a id="a-a"></a>仍令清净持戒。<a id="a-b"></a>如是洁净已。<a id="a-c"></a>用上好彩色画此圣像。<a id="a-d"></a>于[巾*(穴/登)]内先画妙吉祥菩萨。<a id="a-e"></a>作童子相坐莲华座说法之相。<a id="a-f"></a>偏袒右肩以种种微妙而为严饰。<a id="a-g"></a>左边画圣观自在菩萨。<a id="a-h"></a>左手持莲华右手执白拂。<a id="a-i"></a>右边画圣普贤菩萨。<a id="a-j"></a>上面画云。<a id="a-k"></a>云中画天人。<a id="a-l"></a>持鬘雨花而作供养。<a id="a-m"></a>于前下面画持诵行人。<a id="a-n"></a>随自相状手执香罏。<a id="a-o"></a>作瞻仰妙吉祥菩萨相。<a id="a-p"></a>周匝画山。<a id="a-q"></a>下面画莲池。<a id="a-r"></a>于内随意种种严饰。<a id="a-s"></a>画像毕已。<a id="a-t"></a>于舍利塔所面西安置。<a id="a-u"></a>就白月吉日献大供养。<a id="a-v"></a>以酥燃灯。<a id="a-w"></a>复以惹帝花八千。<a id="a-x"></a>一诵一掷散妙吉祥面。<a id="a-y"></a>直至散尽。<a id="a-z"></a>若得成就或闻吽字声。<a id="a-10"></a>或得像振动。<a id="a-11"></a>若得闻吽字声。<a id="a-12"></a>即得最上尊贵。<a id="a-13"></a>若得像振动。<a id="a-14"></a>即于一切论者中得为最上。<a id="a-15"></a>又能了知世间一切义论。<a id="a-16"></a>若不得如上成就者。<a id="a-17"></a>当于一切持诵法中得力。<a id="a-18"></a>若以湿沉香木为柴如中指长。<a id="a-19"></a>复以佉祢啰木柴。<a id="a-1A"></a>于黑月夜揾都噜瑟迦(二合)油。<a id="a-1B"></a>作护摩直至日出。<a id="a-1C"></a>必定当得见于圣妙吉祥菩萨。<a id="a-1D"></a>若得见已。<a id="a-1E"></a>持诵行人所有胜愿求者必得。<a id="a-1F"></a>唯于贪欲不得求乞。<a id="a-1G"></a>或于黑月夜烧白檀。<a id="a-1H"></a>不间断直至日出。<a id="a-1I"></a>得菩萨来说甚深法而令信解。<a id="a-1J"></a>得信解已于一切病当得解脱。<a id="a-1K"></a>决定获得菩萨之地。<a id="a-1L"></a>复有法用赤檀木刻作莲华。<a id="a-1M"></a>可六指量。<a id="a-1N"></a>并茎皆赤檀作涂以千叶加持千遍已。<a id="a-1O"></a>于月十五日就像前。<a id="a-1P"></a>着荷叶上安置手按。<a id="a-1Q"></a>诵真言至焰出。<a id="a-1R"></a>执之须臾转身。<a id="a-1S"></a>如十五六男子色如真金。<a id="a-1T"></a>莹净光明过日天子。<a id="a-1U"></a>得一切天人奉重供养住寿一大劫。<a id="a-1V"></a>命终之后往生极乐世界。<a id="a-1W"></a>复有法取太阳直日。<a id="a-1X"></a>以白菖蒲根五净水。<a id="a-1Y"></a>洗得清净已。<a id="a-1Z"></a>于菩提叶上安置。<a id="a-1a"></a>诵真言直至三相现。<a id="a-1b"></a>若得热相得一切人爱重。<a id="a-1c"></a>于一切论者中得胜。<a id="a-1d"></a>若得烟相获隐身成就。<a id="a-1e"></a>住寿三万岁。<a id="a-1f"></a>若焰出得虚空行。<a id="a-1g"></a>住寿一大劫。<a id="a-1h"></a>复有法用有犊黄牛乳取酥。<a id="a-1i"></a>以铜器盛。<a id="a-1j"></a>于七菩提叶上安置。<a id="a-1k"></a>诵真言直至三相现。<a id="a-1l"></a>若热得闻持。<a id="a-1m"></a>烟隐身。<a id="a-1n"></a>焰虚空行。<a id="a-1o"></a>如前无异。<a id="a-1p"></a>复有法以莲子口含。<a id="a-1q"></a>于太阴直日诵真言。<a id="a-1r"></a>直至振动。<a id="a-1s"></a>复以三金裹口中含。<a id="a-1t"></a>如前诵至振动得隐身。<a id="a-1u"></a>若出口中莲子一切人得见。<a id="a-1v"></a>若以丁香口含。<a id="a-1w"></a>诵六洛叉已。<a id="a-1x"></a>凡与人言一切爱重。<a id="a-1y"></a>若食酥诵十二洛叉。<a id="a-1z"></a>得为天人。<a id="a-20"></a>若乞食默诵一洛叉得隐身。<a id="a-21"></a>若诵百俱胝。<a id="a-22"></a>得说法如妙吉祥菩萨。<a id="a-23"></a>复如十地菩萨。<a id="a-24"></a>若恒诵持得一切义增长。<a id="a-25"></a>复有法以一切香药作人形像。<a id="a-26"></a>断之作护摩。<a id="a-27"></a>七夜内得爱重。<a id="a-28"></a>复有法以安息香作丸。<a id="a-29"></a>如小莲子大。<a id="a-2A"></a>揾酥百千作护摩。<a id="a-2B"></a>得钱一洛叉。<a id="a-2C"></a>又法持诵人或入河海。<a id="a-2D"></a>以莲华百千掷水中作护摩。<a id="a-2E"></a>得大伏藏不可穷尽。<a id="a-2F"></a>若以白芥子供俱摩香和合。<a id="a-2G"></a>八千作护摩得啰惹爱重。<a id="a-2H"></a>若以麻油和酥蜜酪。<a id="a-2I"></a>作团百千作护摩。<a id="a-2J"></a>得大长者一切施与。<a id="a-2K"></a>复有法若以不堕地衢摩夷作曼拏罗。<a id="a-2L"></a>以阿提目讫多华献大供养。<a id="a-2M"></a>诵八百遍。<a id="a-2N"></a>然读诵大乘经法。<a id="a-2O"></a>一月之内得大智慧。<a id="a-2P"></a>复以牛黄诵八百已点于眉间。<a id="a-2Q"></a>得一切人爱重。<a id="a-2R"></a>若加持头顶诵七遍。<a id="a-2S"></a>一切人不轻慢。<a id="a-2T"></a>若用枳里花一万作护摩。<a id="a-2U"></a>得一切病除。<a id="a-2V"></a>若日日诵七遍。<a id="a-2W"></a>一切恶业决定灭尽。<a id="a-2X"></a>若临命终时诵百八遍。<a id="a-2Y"></a>得妙吉祥菩萨面前出现。</p>
  <p data-pb></p>
  <h2 id="a2Z">修行地位时节仪则品第二十四</h2>
  <p id="a2a">时世尊释迦牟尼佛。<a id="a-2b"></a>复观察净光天。<a id="a-2c"></a>告妙吉祥童子言。<a id="a-2d"></a>妙吉祥汝有大轮明王等。<a id="a-2e"></a>及诸佛顶等一切真言仪则成就地位。<a id="a-2f"></a>我今略说诸明王得成就处。<a id="a-2g"></a>彼支那国及大支那国。<a id="a-2h"></a>妙吉祥菩萨真言而得成就。<a id="a-2i"></a>彼龟兹国中。<a id="a-2j"></a>乌尼也(二合)曩国中。<a id="a-2k"></a>迦湿弥罗国中。<a id="a-2l"></a>及西印度并雪山四面北方一境。<a id="a-2m"></a>得佛顶王最上成就。<a id="a-2n"></a>所有过去佛说今佛所传当来佛亦说。<a id="a-2o"></a>若为息灾前一切处得成就。<a id="a-2p"></a>彼雪山及中国人间。<a id="a-2q"></a>善心之地作息灾者。<a id="a-2r"></a>于莲华族金刚族及宝族等真言而得成就。<a id="a-2s"></a>又半支迦药叉及诃利帝药叉女。<a id="a-2t"></a>巘达哩嚩等所有真言亦得成就。<a id="a-2u"></a>又迦微国及摩伽陀国周遍内外。<a id="a-2v"></a>迦摩噜播国周遍内外。<a id="a-2w"></a>路呬儞也(二合引)适悦河岸。<a id="a-2x"></a>而彼诸处亦得成就。<a id="a-2y"></a>东印度一切处。<a id="a-2z"></a>金毗罗神及宝贤大将得成就。<a id="a-30"></a>海岸洲一切多水际处。<a id="a-31"></a>师子国适悦之地。<a id="a-32"></a>得一切真言成就。<a id="a-33"></a>彼贤圣多啰毗俱胝。<a id="a-34"></a>大吉祥白伞盖等。<a id="a-35"></a>一切真言四童女。<a id="a-36"></a>大海中得成就。<a id="a-37"></a>又东印度周遍地位。<a id="a-38"></a>泯地也(二合)大野山中。<a id="a-39"></a>及摩呬捺啰(二合)山周遍。<a id="a-3A"></a>彼童子天及妙吉祥得成就。<a id="a-3B"></a>或有与持诵人作诸障难者。<a id="a-3C"></a>变形如象一牙大力。<a id="a-3D"></a>或作马等形状及种种相貌。<a id="a-3E"></a>或作伊舍那天子最上种种相貌。<a id="a-3F"></a>亦说真言法得成就地。<a id="a-3G"></a>如上作障者。<a id="a-3H"></a>于一切深山大野中能为障难。<a id="a-3I"></a>仍说种种么多罗极恶宿曜。<a id="a-3J"></a>及饿鬼趣饿鬼王。<a id="a-3K"></a>乐人食者成就之地。<a id="a-3L"></a>又复说一切部多成就之地。<a id="a-3M"></a>复有南方鬼王住处。<a id="a-3N"></a>阎魔真言而得成就。<a id="a-3O"></a>并诸外道求极恶法之地。<a id="a-3P"></a>彼金刚手亦说作恶法真言。<a id="a-3Q"></a>于南方求得成就。<a id="a-3R"></a>当感罪业得不善果。<a id="a-3S"></a>又彼南方唯日天所说真言。<a id="a-3T"></a>及伊舍那天所说真言。<a id="a-3U"></a>乃可于彼而求成就。<a id="a-3V"></a>西方得最上成就大力药叉王是一切财主。<a id="a-3W"></a>得一切部多愚痴迷惑者施财。<a id="a-3X"></a>若有行人依法修所求法得成。<a id="a-3Y"></a>当为财主得大富贵。<a id="a-3Z"></a>又此大地中金刚手药叉菩萨真言。<a id="a-3a"></a>得最上成就十地菩萨之位。<a id="a-3b"></a>金刚手一切真言得生莲华族。<a id="a-3c"></a>如是八族真言八方得成就。<a id="a-3d"></a>佛所说真言北方得成就。<a id="a-3e"></a>及东方亦得成就。<a id="a-3f"></a>莲华族所说真言南方得成就。<a id="a-3g"></a>金刚族西方得成就。<a id="a-3h"></a>彼那吒不定方所。<a id="a-3i"></a>彼宝贤族西北方得成就。<a id="a-3j"></a>西南方一切药叉族得成就。<a id="a-3k"></a>东南方一切声闻大德族得成就。<a id="a-3l"></a>东北方辟支佛族得成就。<a id="a-3m"></a>复有上方一切善行得成就。<a id="a-3n"></a>下方世间一切入地真言得成就。<a id="a-3o"></a>彼八族中彼佛顶及出世间一切真言得成就。<a id="a-3p"></a>又佛顶大轮等。<a id="a-3q"></a>于上方一切处亦得成就。<a id="a-3r"></a>又金刚手于一切处得成就。<a id="a-3s"></a>如是别真言王。<a id="a-3t"></a>一切金刚族莲华族生者。<a id="a-3u"></a>于一切时中亦决定得成就。<a id="a-3v"></a>我以说一切成就地位。<a id="a-3w"></a>今复说得生时节。<a id="a-3x"></a>若于一切佛真言求成就者。<a id="a-3y"></a>及欲生莲华族金刚族者。<a id="a-3z"></a>当须三生中专注诚谛。<a id="a-40"></a>持诵修行得最上成就。<a id="a-41"></a>乃得生彼。<a id="a-42"></a>又或一心爱乐归信三宝。<a id="a-43"></a>发菩提心修行大智。<a id="a-44"></a>又于真言仪轨一一了知。<a id="a-45"></a>又复持菩萨戒行。<a id="a-46"></a>菩萨行专心无二禀信奉行。<a id="a-47"></a>于一生中亦能生彼。<a id="a-48"></a>而此真言如佛所说。<a id="a-49"></a>一切愚痴众生永不能见闻。<a id="a-4A"></a>何况于法而得成就。<a id="a-4B"></a>此真言王广大仪轨。<a id="a-4C"></a>我最上佛月第七如来之所宣说。<a id="a-4D"></a>妙吉祥汝当谛听。<a id="a-4E"></a>汝为第一佛子。<a id="a-4F"></a>是大菩萨有大威力。<a id="a-4G"></a>汝之真言大力行义。<a id="a-4H"></a>同佛世尊恒在于世。<a id="a-4I"></a>如佛所说大轮佛顶王光聚佛顶王最胜白伞盖。<a id="a-4J"></a>如是等佛顶王在于世间。<a id="a-4K"></a>如转轮王于南阎浮提出生之时。<a id="a-4L"></a>复如法王正等正觉二足之尊在于世间。<a id="a-4M"></a>所说真言于一切事皆得成就。</p>
  <h2 id="a4N">执魅者仪则品第二十五</h2>
  <p id="a4O">尔时世尊释迦牟尼佛。<a id="a-4P"></a>复观察净光天。<a id="a-4Q"></a>告妙吉祥童子言。<a id="a-4R"></a>谛听童子我先所说众生之句。<a id="a-4S"></a>今复说彼所行之事善恶祥瑞。<a id="a-4T"></a>是时童子即从坐起。<a id="a-4U"></a>以彼头顶礼世尊足。<a id="a-4V"></a>合掌恭信白世尊言。<a id="a-4W"></a>善哉世尊愿为说彼众多众生。<a id="a-4X"></a>变于己身生于他身而作恼乱。<a id="a-4Y"></a>所谓圣人天人乾闼婆夜叉罗刹毗舍左摩睺罗伽。<a id="a-4Z"></a>乃至部多等及诸人非人类。<a id="a-4a"></a>种种乘法所作之身。<a id="a-4b"></a>住种种心行三昧。<a id="a-4c"></a>有无数幖帜种种之相。<a id="a-4d"></a>世尊天中之天。<a id="a-4e"></a>今正是时愿为说之。<a id="a-4f"></a>彼妙吉祥童子如是请已。<a id="a-4g"></a>还复本座默然而住。</p>
  <p id="a4h">尔时世尊释迦牟尼佛。<a id="a-4i"></a>说于众生种种根本心行祥瑞幖帜时节。<a id="a-4j"></a>及呼召遍入他身一切众生真言之法。<a id="a-4k"></a>斯有众生以贪食故执魅于人者。<a id="a-4l"></a>复有会遇过去怨家。<a id="a-4m"></a>恨心嗔怒执魅人者。<a id="a-4n"></a>乃至世间大地之中。<a id="a-4o"></a>恼乱于人一切极恶之者。<a id="a-4p"></a>彼有离欲最上善人住悲愍心。<a id="a-4q"></a>降临世间而为救度。<a id="a-4r"></a>彼最上善人法相具足有大力势。<a id="a-4s"></a>为救世间行于教化。<a id="a-4t"></a>临照于世如彼日天。<a id="a-4u"></a>若复有人具最上善业知其法要。<a id="a-4v"></a>具足清净精勤修习。<a id="a-4w"></a>于白月时日没之际。<a id="a-4x"></a>或初夜分见彼降临。<a id="a-4y"></a>彼大力离欲上人。<a id="a-4z"></a>或在世间清净国土。<a id="a-50"></a>以白月或圆满月十五日。<a id="a-51"></a>或白星宿时吉日吉辰。<a id="a-52"></a>来降世间而有幖帜。<a id="a-53"></a>若来之时形如多罗树。<a id="a-54"></a>住虚空中不至于地。<a id="a-55"></a>结跏趺坐而乃发声。<a id="a-56"></a>由如梵音言说最上无等等法。<a id="a-57"></a>而彼上人顶相具足。<a id="a-58"></a>住刹那间降于大地。<a id="a-59"></a>彼持诵者如是见已。<a id="a-5A"></a>用惹帝花白檀供俱摩等和合。<a id="a-5B"></a>作阏伽水礼拜奉献。<a id="a-5C"></a>复以伎乐而为供养。<a id="a-5D"></a>诵者发虔志心。<a id="a-5E"></a>唯为利益求其所愿。<a id="a-5F"></a>彼离欲上人慈心清净。<a id="a-5G"></a>乃为言说无数最上所乐正法。<a id="a-5H"></a>得闻是已分明了知慈心悲愍。<a id="a-5I"></a>不得生怖。<a id="a-5J"></a>但念妙吉祥菩萨及结五髻印及别顶印。<a id="a-5K"></a>而作结界亦结上下界。<a id="a-5L"></a>彼如是时所有一切言说初中后善。<a id="a-5M"></a>至于过去现在未来皆如实知。<a id="a-5N"></a>彼天上人目视不眴观照慈愍。<a id="a-5O"></a>凡所言说真实不虚。<a id="a-5P"></a>所求真言成就药物成就。<a id="a-5Q"></a>及生善趣至于应供。<a id="a-5R"></a>乃至决定证大菩提。<a id="a-5S"></a>所有求问如前祥瑞时节等事。<a id="a-5T"></a>彼大力上人一切皆说。<a id="a-5U"></a>彼持诵人如实知已。<a id="a-5V"></a>于一刹那中作相应观。<a id="a-5W"></a>于自所求一切皆得。<a id="a-5X"></a>至于所求真言速疾成就。<a id="a-5Y"></a>及一切富贵随意皆得。<a id="a-5Z"></a>诵者然后献阏伽水礼拜发遣。<a id="a-5a"></a>此后如是作诸拥护。<a id="a-5b"></a>依于仪则无不成就。<a id="a-5c"></a>若或有人忽然倒地不自稣省者。<a id="a-5d"></a>用佛所说真言及顶印或五髻印而作拥护。<a id="a-5e"></a>被执之人须臾即起而得安乐。<a id="a-5f"></a>一切众生无大力势无福威德。<a id="a-5g"></a>被此诸恶众生而作执魅。<a id="a-5h"></a>彼大力上人与作拥护。<a id="a-5i"></a>又大力上人言彼色界究竟天。<a id="a-5j"></a>乃至欲界自在天等。<a id="a-5k"></a>有诸天人欲来下趣生人国中。<a id="a-5l"></a>所有色相及与幖帜。<a id="a-5m"></a>一一皆见生在彼地宫殿之处。<a id="a-5n"></a>所有言语。<a id="a-5o"></a>一一辩察可知真实。<a id="a-5p"></a>若彼迦尸国并摩迦陀国。<a id="a-5q"></a>所有执魅乃至言语。<a id="a-5r"></a>是夜叉执魅若摩睺罗伽若紧曩罗等者。<a id="a-5s"></a>皆作东印度语。<a id="a-5t"></a>彼大力迦楼罗生东印度。<a id="a-5u"></a>亦作东印度语。<a id="a-5v"></a>彼紧曩罗亦作东印度语。<a id="a-5w"></a>若是圣人天人及辟支迦。<a id="a-5x"></a>乃至诸五通仙等皆作满城语。<a id="a-5y"></a>所有舍里摩多河边言语。<a id="a-5z"></a>及贺里计罗城言语。<a id="a-60"></a>不分明及不正。<a id="a-61"></a>多以罗字为言。<a id="a-62"></a>以捺字为语末。<a id="a-63"></a>此是毗舍左语。<a id="a-64"></a>若有作曩尼计罗州。<a id="a-65"></a>嚩噜沙州。<a id="a-66"></a>裸形外道及海中舍婆国。<a id="a-67"></a>及诸洲国住者。<a id="a-68"></a>众生言语不正。<a id="a-69"></a>多以罗字为言语涩及不分明。<a id="a-6A"></a>此为嗔怒鬼语。<a id="a-6B"></a>若有作南印度阿捺啰国。<a id="a-6C"></a>迦啰拏吒国。<a id="a-6D"></a>捺啰弭拏国。<a id="a-6E"></a>俱萨罗国等。<a id="a-6F"></a>及师子国及别海洲所生众生。<a id="a-6G"></a>多以拏字为言。<a id="a-6H"></a>此为罗刹语。<a id="a-6I"></a>若有作西印度吠儞世国。<a id="a-6J"></a>及摩罗嚩国语言。<a id="a-6K"></a>唯爱勇猛。<a id="a-6L"></a>此是大力摩多啰语。<a id="a-6M"></a>若有作捺舍罗嚩山。<a id="a-6N"></a>吉祥山。<a id="a-6O"></a>矫惹里山。<a id="a-6P"></a>如是诸山言者。<a id="a-6Q"></a>此是日天及诸星曜语。<a id="a-6R"></a>若有作西印度阿里部捺国。<a id="a-6S"></a>及香醉山及边地生者人言。<a id="a-6T"></a>乃至作随方之言。<a id="a-6U"></a>彼是俱瑟摩拏语。<a id="a-6V"></a>若以设字为语此是仙人语。<a id="a-6W"></a>若以野啰罗嚩此四字为语。<a id="a-6X"></a>以伽字为添句。<a id="a-6Y"></a>彼是阿修罗语。<a id="a-6Z"></a>若迦湿弥罗国。<a id="a-6a"></a>及迦尾国。<a id="a-6b"></a>是最上真言族及金刚手族。<a id="a-6c"></a>生彼国中作彼中语。<a id="a-6d"></a>若有作中印度族姓仪则言行幖帜者。<a id="a-6e"></a>是莲华族生彼国中作彼国语。<a id="a-6f"></a>若欲验知者。<a id="a-6g"></a>当用佛部真言而试验之。<a id="a-6h"></a>又恒河北岸一切雪地。<a id="a-6i"></a>是夜叉及乾闼婆仙人等。<a id="a-6j"></a>变彼人身作彼地语。<a id="a-6k"></a>又恒河南岸大野之地。<a id="a-6l"></a>及吉祥山中。<a id="a-6m"></a>是罗刹乌多迦饿鬼。<a id="a-6n"></a>及恶形作障难者摩多啰等。<a id="a-6o"></a>乃至大恶星宿害人命者。<a id="a-6p"></a>变彼人身作彼中语。<a id="a-6q"></a>复次彼离欲上人。<a id="a-6r"></a>于上所说一切皆知。<a id="a-6s"></a>一切悉同诸佛如来如先所说。<a id="a-6t"></a>诸国土中所有众多作恶恼乱人者。<a id="a-6u"></a>诸恶之辈所有本形。<a id="a-6v"></a>及彼言语善恶幖帜。<a id="a-6w"></a>及种种心行种种生地。<a id="a-6x"></a>乃至时节我已具说。<a id="a-6y"></a>若于众生有如是恼乱之事者。<a id="a-6z"></a>彼离欲大上人而来拥护与作安乐。<a id="a-70"></a>当以妙吉祥童子六字心真言。<a id="a-71"></a>而作种种仪法。<a id="a-72"></a>复用五髻大印同作拥护。<a id="a-73"></a>使众生等获得无量最上快乐。</p>
 </body>
</html>