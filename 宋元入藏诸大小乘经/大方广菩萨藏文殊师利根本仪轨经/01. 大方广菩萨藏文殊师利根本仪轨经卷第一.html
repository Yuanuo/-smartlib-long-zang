<!doctype html>
<html id="z3IBUpmkI" data-ver="512">
 <head>
  <meta charset="utf-8">
  <meta author="天息灾">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">大方广菩萨藏文殊师利根本仪轨经卷第一</h1>
  <h2 id="a2">序品第一之一</h2>
  <p id="a3">如是我闻。<a id="a-4"></a>一时世尊。<a id="a-5"></a>住净光天上未曾有不思议清净菩萨众集会菩提道场。<a id="a-6"></a>是时世尊告净光天子。<a id="a-7"></a>今此菩萨未曾有不思议行最上神通变化三摩地解脱道场菩萨。<a id="a-8"></a>以真言句利益一切众生无病寿命。<a id="a-9"></a>愿一切众生富贵圆满。</p>
  <p id="aA">尔时彼净光天子。<a id="a-B"></a>合掌恭敬发如是言。<a id="a-C"></a>世尊所说菩萨所行最上三摩地。<a id="a-D"></a>坐金刚座降伏魔冤转妙法轮。<a id="a-E"></a>离一切世间贫病苦恼行。<a id="a-F"></a>世间真言令使一切所愿。<a id="a-G"></a>圆满如来一切言教。<a id="a-H"></a>为作利益一切众生。<a id="a-I"></a>我今思惟是事如是。<a id="a-J"></a>是时释迦牟尼佛观察净光天上入三摩地。<a id="a-K"></a>名清净境界破暗光明。<a id="a-L"></a>入彼定时。<a id="a-M"></a>世尊眉间出大光明。<a id="a-N"></a>名开华照。<a id="a-O"></a>菩萨复出无数百千那由他俱胝光明绕佛三匝。<a id="a-P"></a>绕已往三千大千世界。<a id="a-Q"></a>复过东北方百千恒河沙等世界。<a id="a-R"></a>彼有世界名曰开华。<a id="a-S"></a>彼佛世尊名开华王如来。<a id="a-T"></a>彼有童子名妙吉祥。<a id="a-U"></a>过去行大愿力。<a id="a-V"></a>与菩萨摩诃萨同住。<a id="a-W"></a>彼见光明已面戴微笑。<a id="a-X"></a>告彼菩萨众言。<a id="a-Y"></a>佛子光照我等可共同去。</p>
  <p id="aZ">尔时妙吉祥童子菩萨摩诃萨。<a id="a-a"></a>熙怡观察所有光明面向而住。<a id="a-b"></a>尔时彼光复照彼开华世界及彼世尊开华王如来。<a id="a-c"></a>复绕三匝。<a id="a-d"></a>然后入妙吉祥童子顶上。</p>
  <p id="ae">尔时妙吉祥童子即从坐起。<a id="a-f"></a>绕彼世尊开华王如来三匝。<a id="a-g"></a>头面作礼右膝着地。<a id="a-h"></a>白开华王如来言。<a id="a-i"></a>世尊释迦牟尼如来应供正等正觉。<a id="a-j"></a>放光召我。<a id="a-k"></a>我今欲往娑婆世界释迦牟尼佛所。<a id="a-l"></a>恭敬顶礼。<a id="a-m"></a>随喜一切真言行成就结坛秘密仪轨画[巾*(穴/登)]加持。<a id="a-n"></a>及一切如来灌顶秘密心印。<a id="a-o"></a>能令一切众生所愿圆满。<a id="a-p"></a>如是说已。</p>
  <p id="aq">尔时开华王如来告妙吉祥童子言。<a id="a-r"></a>汝今所有愿乐之事。<a id="a-s"></a>宜速往彼。<a id="a-t"></a>若见彼佛释迦牟尼。<a id="a-u"></a>与我问讯起居。<a id="a-v"></a>少病少恼起居轻利安乐行。<a id="a-w"></a>不。</p>
  <p id="ax">尔时世尊开华王如来复告妙吉祥童子言。<a id="a-y"></a>童子此百千恒河沙如来应供正等正觉。<a id="a-z"></a>真言行结坛秘密仪轨灌顶心印画像加持行护摩行。<a id="a-10"></a>一切所愿悉皆圆满。<a id="a-11"></a>一切众生爱敬明珠品仪。<a id="a-12"></a>过去未来现在智王自在受记真言。<a id="a-13"></a>若有持诵国土安乐能伏他冤。<a id="a-14"></a>此仪轨法品。<a id="a-15"></a>一切世间出世间佛菩萨声闻辟支佛菩萨地。<a id="a-16"></a>令得受行说已复说。<a id="a-17"></a>我亦如是愿乐随喜。<a id="a-18"></a>妙吉祥童子所有今事随汝所去。<a id="a-19"></a>于释迦佛前闻此正法。<a id="a-1A"></a>及为汝说此真言。</p>
  <p id="a1B">曩谟三满哆没驮(引)喃(引)摩进怛野(二合引)钵啰(二合)底贺哆舍(引)娑曩(引)喃(引)唵啰啰娑摩(二合)啰阿钵啰(二合)底贺哆舍(引)娑曩俱摩啰噜波驮(引)哩拏吽吽颇吒颇吒娑嚩(二合)贺。</p>
  <p id="a1C">此是妙吉祥童子根本真言。<a id="a-1D"></a>一切如来心一切如来同所宣说。<a id="a-1E"></a>我亦复说汝今当说。<a id="a-1F"></a>汝到娑婆世界。<a id="a-1G"></a>广为解说能作一切佛事。<a id="a-1H"></a>复说释迦如来所说内心真言。</p>
  <p id="a1I">唵(引)嚩(引)吉也(二合)那曩莫。</p>
  <p id="a1J">复说外心真言。</p>
  <p id="a1K">嚩吉也(二合)吽。</p>
  <p id="a1L">尔时开华王如来。<a id="a-1M"></a>为妙吉祥童子。<a id="a-1N"></a>说三摩地。<a id="a-1O"></a>名庄严一切菩萨行令得菩提。<a id="a-1P"></a>是时妙吉祥童子入此定时。<a id="a-1Q"></a>四方无边上下广博。<a id="a-1R"></a>一切诸佛满此世界。<a id="a-1S"></a>而复赞言善哉善哉。<a id="a-1T"></a>佛子汝能入此最上三摩地。<a id="a-1U"></a>一切声闻辟支佛而不能入。<a id="a-1V"></a>乃至得入十地菩萨行者。<a id="a-1W"></a>亦不能入此三摩地。</p>
  <p id="a1X">尔时开华王如来。<a id="a-1Y"></a>彼佛世尊同说此妙吉祥童子内心秘密一切事成就真言。<a id="a-1Z"></a>名一字内秘密。<a id="a-1a"></a>令一切众生作最上事。<a id="a-1b"></a>于别真言行亦得成就最上事。</p>
  <p id="a1c">尔时世尊开华王如来须臾默然。<a id="a-1d"></a>佛眼观察一切世间一切诸佛。<a id="a-1e"></a>彼诸世尊慈意召请同说真言。</p>
  <p id="a1f">曩嗼三满哆没驮(引)喃(引)[牟*含]。</p>
  <p id="a1g">此妙吉祥内心。<a id="a-1h"></a>能作一切事。<a id="a-1i"></a>尔时妙吉祥童子从彼三摩地起。<a id="a-1j"></a>如壮士屈伸臂顷。<a id="a-1k"></a>复得速疾智三摩地。<a id="a-1l"></a>名最上变化。<a id="a-1m"></a>以神通力于刹那间往娑婆世界。<a id="a-1n"></a>于净光天上虚空中。<a id="a-1o"></a>坐大摩尼宝地。<a id="a-1p"></a>放大光明照彼净光一切诸天。<a id="a-1q"></a>入三摩地名明珠庄严照。<a id="a-1r"></a>妙吉祥童子入此定时。<a id="a-1s"></a>现无数宝庄严楼阁无数宝盖。<a id="a-1t"></a>纵广百千由旬。<a id="a-1u"></a>天衣大衣诸宝璎珞。<a id="a-1v"></a>清净庄严天华幢幡。<a id="a-1w"></a>宝网铃铎出微妙音。<a id="a-1x"></a>复雨天香粖香。<a id="a-1y"></a>及不退位菩萨供养我世尊释迦牟尼。<a id="a-1z"></a>尔时彼净光天子。<a id="a-20"></a>见彼菩萨神通变化。<a id="a-21"></a>怪未曾有身毛皆竖。<a id="a-22"></a>振动天宫迷闷惊怖。<a id="a-23"></a>我今云何神通俱尽。<a id="a-24"></a>思惟此相高声唱言。<a id="a-25"></a>我佛释迦牟尼愿垂救护。</p>
  <p id="a26">尔时世尊释迦牟尼。<a id="a-27"></a>告净光诸天子言。<a id="a-28"></a>勿生惊怖。<a id="a-29"></a>彼圣者是妙吉祥童子菩萨摩诃萨。<a id="a-2A"></a>从开华王如来佛刹。<a id="a-2B"></a>来于我处恭敬礼拜。<a id="a-2C"></a>随喜大事真言方广未曾有甚深法句。</p>
  <p id="a2D">尔时妙吉祥童子。<a id="a-2E"></a>绕世尊释迦牟尼三匝。<a id="a-2F"></a>头面礼足熙怡瞻仰。<a id="a-2G"></a>以微妙音而说赞言。</p>
  <p id="a2H">归命调御大丈夫　　归命无上大丈夫</p>
  <p id="a2I">归命最上大丈夫　　能作一切事成就</p>
  <p id="a2J">归命师子大丈夫　　能破一切诸恶事</p>
  <p id="a2K">归命无畏大丈夫　　能破一切诸恶趣</p>
  <p id="a2L">归命白莲大丈夫　　福智馨香无边际</p>
  <p id="a2M">归命莲华大丈夫　　清净超过三界泥</p>
  <p id="a2N">归命解脱大丈夫　　能离一切诸苦恼</p>
  <p id="a2O">归命寂静大丈夫　　能善调伏一切恶</p>
  <p id="a2P">历命成就大丈夫　　善知一切真言语</p>
  <p id="a2Q">归命吉祥大丈夫　　一切不祥能吉祥</p>
  <p id="a2R">归命佛陀大丈夫　　善知一切诸法藏</p>
  <p id="a2S">归命如来一切法　　善入真实无戏论</p>
  <p id="a2T">归命如来一切智　　一切智智离幻法</p>
  <p id="a2U">所有三乘无漏道　　令入涅槃而安住</p>
  <p id="a2V">尔时妙吉祥童子。<a id="a-2W"></a>赞叹归命已而复告言。<a id="a-2X"></a>世尊我过东北方百千恒河沙世界。<a id="a-2Y"></a>彼有佛刹名曰开华。<a id="a-2Z"></a>彼有世尊名开华王如来应供正等觉明行足善逝世间解无上士调御丈夫天人师佛世尊。<a id="a-2a"></a>说法初善中善后善。<a id="a-2b"></a>其义深远其语巧妙。<a id="a-2c"></a>纯一无杂圆满清白梵行之相。<a id="a-2d"></a>彼如是安住说法之相。<a id="a-2e"></a>乃至复说真言行义。<a id="a-2f"></a>修菩萨藏方便救度。<a id="a-2g"></a>令行三乘之道。<a id="a-2h"></a>获得甚深安乐。<a id="a-2i"></a>为彼一切众生如是宣说。<a id="a-2j"></a>我此来时开华王如来。<a id="a-2k"></a>令我致敬足下问讯起居。<a id="a-2l"></a>少病少恼起居轻利安乐行不。<a id="a-2m"></a>释迦牟尼佛甚为希有。<a id="a-2n"></a>于末世时示生说法。<a id="a-2o"></a>于三乘道利乐人天。<a id="a-2p"></a>而皆平等行大精进断三界苦。<a id="a-2q"></a>令彼有情于涅槃道得大安乐。<a id="a-2r"></a>我佛世尊如是知此佛心。<a id="a-2s"></a>童子复言云何能得不思议未曾有。<a id="a-2t"></a>佛世尊自在变化心智意行深入法相。<a id="a-2u"></a>百千那由他俱胝劫。<a id="a-2v"></a>说彼一切正法善破一切色相。<a id="a-2w"></a>究竟真实通达无相。<a id="a-2x"></a>如是行德世尊可知我不能知。</p>
  <p id="a2y">尔时妙吉祥童子。<a id="a-2z"></a>以己神力化作大宝莲华座。<a id="a-30"></a>瞻仰释迦世尊。</p>
  <p id="a31">尔时世尊释迦牟尼。<a id="a-32"></a>闻妙吉祥童子菩萨摩诃萨。<a id="a-33"></a>种种言说开华王如来过去之事。<a id="a-34"></a>所愿演说菩萨行法深妙仪轨。<a id="a-35"></a>以迦陵频伽梵音声相。<a id="a-36"></a>巧应群机告妙吉祥童子言。<a id="a-37"></a>善来妙吉祥。<a id="a-38"></a>彼上人行法一切佛说。<a id="a-39"></a>为一切菩萨。<a id="a-3A"></a>令得一切真言句秘密灌顶印坛仪轨。<a id="a-3B"></a>长命少病随意自在。<a id="a-3C"></a>一切圆满。<a id="a-3D"></a>皆得成就一切智智仪轨。<a id="a-3E"></a>过去未来现在略说。<a id="a-3F"></a>令一切众生所愿圆满。<a id="a-3G"></a>若具戒德传真言行令他爱敬。<a id="a-3H"></a>若求智慧若欲隐身。<a id="a-3I"></a>若行虚空足不履地。<a id="a-3J"></a>或复入地或降伏一切所欲皆得。<a id="a-3K"></a>若夜叉及夜叉女夜叉眷属等。<a id="a-3L"></a>毗舍尼毗舍支一切部多悉皆降伏。<a id="a-3M"></a>若少年盛年耆年皆得长寿。<a id="a-3N"></a>略说一切意愿圆满。<a id="a-3O"></a>降伏增益息灾之事。<a id="a-3P"></a>如有所作皆得成就。<a id="a-3Q"></a>此菩萨藏大宝仪轨法品一切佛说。<a id="a-3R"></a>我令汝知此真言行仪轨法藏。<a id="a-3S"></a>能清净人能利多人。<a id="a-3T"></a>天上人间一切众生皆获安乐。</p>
  <p id="a3U">尔时妙吉祥童子入菩萨三摩地。<a id="a-3V"></a>名一切佛威德明珠庄严照。<a id="a-3W"></a>入此定时放大光明。<a id="a-3X"></a>照恒河沙等世界佛刹。<a id="a-3Y"></a>及无数清净菩萨。<a id="a-3Z"></a>上至色究竟天。<a id="a-3a"></a>下至阿鼻地狱。<a id="a-3b"></a>所有一切罪苦众生息除灾患。<a id="a-3c"></a>照一切声闻缘觉菩萨诸佛已。<a id="a-3d"></a>复入妙吉祥菩萨顶中。<a id="a-3e"></a>又照东方世界所有佛刹诸佛如来。<a id="a-3f"></a>为法集会。<a id="a-3g"></a>其名曰。</p>
  <p id="a3h">善乾闼婆耀吉祥如来药师光王如来。<a id="a-3i"></a>普照吉祥如来。<a id="a-3j"></a>出生王如来。<a id="a-3k"></a>娑罗王如来。<a id="a-3l"></a>仁王如来。<a id="a-3m"></a>无量寿如来。<a id="a-3n"></a>正等智王如来。<a id="a-3o"></a>无边照王如来。<a id="a-3p"></a>最上光明王如来。<a id="a-3q"></a>如是等如来应供正等正觉。<a id="a-3r"></a>各有菩萨围绕。<a id="a-3s"></a>皆来集会净光天上。</p>
  <p id="a3t">尔时释迦牟尼如来应供正等正觉。<a id="a-3u"></a>欲为妙吉祥童子。<a id="a-3v"></a>说菩萨行真言句义仪轨品。<a id="a-3w"></a>时复有南方西方北方四维上下一切佛刹一切诸佛。<a id="a-3x"></a>其光普照亦来集会。<a id="a-3y"></a>彼一一佛各有菩萨声闻侍从围绕。<a id="a-3z"></a>各欲随佛听受如来无能胜教真言仪轨最上三摩地。<a id="a-40"></a>所谓妙臂菩萨妙实菩萨。<a id="a-41"></a>妙戒菩萨妙眼菩萨。<a id="a-42"></a>妙乐菩萨妙法菩萨。<a id="a-43"></a>一切义成就菩萨一切出生菩萨。<a id="a-44"></a>法出生菩萨宝生菩萨。<a id="a-45"></a>宝吉祥菩萨妙吉祥菩萨。<a id="a-46"></a>不思议吉祥菩萨光明吉祥菩萨。<a id="a-47"></a>光吉祥菩萨智吉祥菩萨。<a id="a-48"></a>一切义吉祥菩萨一切宝手菩萨。<a id="a-49"></a>宝髻菩萨宝手菩萨。<a id="a-4A"></a>妙幢手菩萨遍照藏菩萨。<a id="a-4B"></a>宝藏菩萨智藏菩萨。<a id="a-4C"></a>妙思议藏菩萨出法藏菩萨。<a id="a-4D"></a>幢幡菩萨妙幢菩萨。<a id="a-4E"></a>无边幢菩萨光明幢菩萨。<a id="a-4F"></a>无垢幢菩萨无余幢菩萨。<a id="a-4G"></a>虚空幢菩萨。<a id="a-4H"></a>宝幢菩萨。<a id="a-4I"></a>吼声菩萨鼓音王菩萨。<a id="a-4J"></a>无边照智王菩萨破一切黑暗王菩萨。<a id="a-4K"></a>破一切光王菩萨一切行深智王菩萨。<a id="a-4L"></a>仁王菩萨深意王菩萨。<a id="a-4M"></a>消除王菩萨无髻王菩萨。<a id="a-4N"></a>日王菩萨无性出生王菩萨。<a id="a-4O"></a>自性出生王菩萨无性自性出生王菩萨。<a id="a-4P"></a>不退地王菩萨自在光菩萨。<a id="a-4Q"></a>福德光菩萨世间光菩萨。<a id="a-4R"></a>甘露光菩萨无边光菩萨。<a id="a-4S"></a>天王光菩萨自性光菩萨。<a id="a-4T"></a>无性光菩萨隐身菩萨。<a id="a-4U"></a>无触菩萨。<a id="a-4V"></a>无作菩萨不究竟菩萨无垢菩萨。<a id="a-4W"></a>无火菩萨须提菩萨。<a id="a-4X"></a>末底菩萨誐谛菩萨。<a id="a-4Y"></a>安乐菩萨目佉菩萨。<a id="a-4Z"></a>哩弥儞弥菩萨计都菩萨。<a id="a-4a"></a>欢喜菩萨。<a id="a-4b"></a>因光菩萨儞嚩菩萨天中天菩萨。<a id="a-4c"></a>曩鼻菩萨大车菩萨。<a id="a-4d"></a>世间菩萨息灾菩萨。<a id="a-4e"></a>深喜菩萨鼓音菩萨。<a id="a-4f"></a>成就菩萨白光菩萨。<a id="a-4g"></a>最上菩萨净天菩萨。<a id="a-4h"></a>能忍菩萨能降菩萨。<a id="a-4i"></a>难得菩萨远行菩萨。<a id="a-4j"></a>远离菩萨远住菩萨。<a id="a-4k"></a>高菩萨极高菩萨。<a id="a-4l"></a>虚空明菩萨普照菩萨。<a id="a-4m"></a>自明菩萨仙人菩萨。<a id="a-4n"></a>光净菩萨不乐菩萨。<a id="a-4o"></a>妙意菩萨大天菩萨。<a id="a-4p"></a>清净菩萨离垢菩萨。<a id="a-4q"></a>调伏菩萨。<a id="a-4r"></a>自息菩萨。<a id="a-4s"></a>妙相菩萨白幢菩萨。<a id="a-4t"></a>伊弥菩萨。<a id="a-4u"></a>计弥菩萨。<a id="a-4v"></a>童子菩萨无凉菩萨。<a id="a-4w"></a>延寿菩萨妙生菩萨。<a id="a-4x"></a>暗幢菩萨幡幢菩萨。<a id="a-4y"></a>白幢菩萨妙幢天幢菩萨。<a id="a-4z"></a>安住菩萨大祖菩萨。<a id="a-50"></a>父师菩萨善了菩萨。<a id="a-51"></a>宝瓶菩萨世现菩萨。<a id="a-52"></a>普现菩萨大现菩萨。<a id="a-53"></a>增益菩萨深光菩萨。<a id="a-54"></a>紧迦啰菩萨平等心菩萨。<a id="a-55"></a>世间利菩萨日光菩萨。<a id="a-56"></a>然灯菩萨多闻菩萨。<a id="a-57"></a>一切义成菩萨得成就菩萨。<a id="a-58"></a>开光菩萨照耀菩萨鼓音声菩萨妙音菩萨。<a id="a-59"></a>妙声菩萨。<a id="a-5A"></a>无边音菩萨。<a id="a-5B"></a>幢音菩萨。<a id="a-5C"></a>实仙人菩萨。<a id="a-5D"></a>如是等菩萨摩诃萨而来集会。</p>
  <p id="a5E">复有七佛如来金仙人如来。<a id="a-5F"></a>羯拘村如来饮光如来。<a id="a-5G"></a>火顶如来作变化如来。<a id="a-5H"></a>胜观如来能仁如来如是诸佛蒙光普照。<a id="a-5I"></a>来净光天坐宝莲华。<a id="a-5J"></a>亦有菩萨摩诃萨。<a id="a-5K"></a>具真实色相俱来会坐。<a id="a-5L"></a>所谓。</p>
  <p id="a5M">宝手菩萨金刚手菩萨妙手菩萨。<a id="a-5N"></a>虚空手菩萨无边手菩萨。<a id="a-5O"></a>地手菩萨世间手菩萨。<a id="a-5P"></a>深清净菩萨妙积菩萨。<a id="a-5Q"></a>多积菩萨摩尼宝积菩萨。<a id="a-5R"></a>宝象菩萨普象菩萨。<a id="a-5S"></a>香象菩萨妙行菩萨。<a id="a-5T"></a>清净行菩萨世间行菩萨。<a id="a-5U"></a>速行菩萨无边行菩萨。<a id="a-5V"></a>无边称菩萨妙称菩萨。<a id="a-5W"></a>无垢称菩萨行称菩萨。<a id="a-5X"></a>离垢称菩萨称菩萨。<a id="a-5Y"></a>称尊菩萨无尊为尊菩萨。<a id="a-5Z"></a>世尊菩萨普尊菩萨。<a id="a-5a"></a>慈菩萨无边慈菩萨。<a id="a-5b"></a>平等慈菩萨慈氏菩萨。<a id="a-5c"></a>妙眼慈菩萨无量慈菩萨。<a id="a-5d"></a>三世慈菩萨真实菩萨。<a id="a-5e"></a>三宝慈菩萨三归慈菩萨。<a id="a-5f"></a>三乘慈菩萨变化菩萨。<a id="a-5g"></a>妙意殊菩萨妙法自在菩萨。<a id="a-5h"></a>无性自在菩萨普遍自在菩萨。<a id="a-5i"></a>世间自在菩萨观自在菩萨。<a id="a-5j"></a>妙观自在菩萨胜观自在菩萨。<a id="a-5k"></a>世间菩萨尊妙尊菩萨。<a id="a-5l"></a>鼓音吼菩萨清净自在菩萨。<a id="a-5m"></a>心自在菩萨圣众菩萨。<a id="a-5n"></a>妙相菩萨胜尊菩萨。<a id="a-5o"></a>名称菩萨日光菩萨。<a id="a-5p"></a>光天菩萨善自在菩萨。<a id="a-5q"></a>善菩萨深善菩萨。<a id="a-5r"></a>无边吉祥菩萨普遍吉祥菩萨。<a id="a-5s"></a>世吉祥菩萨虚空菩萨。<a id="a-5t"></a>虚空自在藏菩萨地自在菩萨。<a id="a-5u"></a>大自在菩萨大地菩萨。<a id="a-5v"></a>地藏菩萨除一切盖障菩萨。<a id="a-5w"></a>普调伏普贤菩萨贤护菩萨。<a id="a-5x"></a>妙财菩萨妙息菩萨。<a id="a-5y"></a>妙华菩萨妙虚空菩萨。<a id="a-5z"></a>虚空藏菩萨一切义藏菩萨。<a id="a-60"></a>一切出菩萨。<a id="a-61"></a>不住菩萨。<a id="a-62"></a>不住地灭罪菩萨不退菩萨。<a id="a-63"></a>不退转菩萨一切法不继菩萨。<a id="a-64"></a>如是等菩萨摩诃萨。<a id="a-65"></a>同来净光天上释迦牟尼佛所。</p>
  <p id="a66">复有菩萨摩诃萨。<a id="a-67"></a>行无量义变身为女人形。<a id="a-68"></a>以世间法引导一切众生。<a id="a-69"></a>令心坚固不退道意。<a id="a-6A"></a>得不思议明句陀罗尼。<a id="a-6B"></a>或变种种飞禽形。<a id="a-6C"></a>夜叉形罗刹形。<a id="a-6D"></a>摩尼宝形人非人等形。<a id="a-6E"></a>如是所作殊异色相。<a id="a-6F"></a>随意教化一切众生。<a id="a-6G"></a>令入菩萨行于明王法随顺解了。<a id="a-6H"></a>若如来莲华金刚法部。<a id="a-6I"></a>得入三昧一切世间出世间。<a id="a-6J"></a>不可违犯所言真实。<a id="a-6K"></a>安住三宝威德不断。<a id="a-6L"></a>有大明王恒时守护。<a id="a-6M"></a>所谓佛顶明王。<a id="a-6N"></a>出生明王极高明王。<a id="a-6O"></a>白伞盖明王。<a id="a-6P"></a>无边盖明王。<a id="a-6Q"></a>普盖明王最胜明王。<a id="a-6R"></a>世间高明王尊胜明王。<a id="a-6S"></a>莲华光明明王金光明明王。<a id="a-6T"></a>白光明明王庄严尊胜明王。<a id="a-6U"></a>金积明王白积明王。<a id="a-6V"></a>光积明王宝积明王。<a id="a-6W"></a>普积明王称称明王。<a id="a-6X"></a>宝积明王真称明王。<a id="a-6Y"></a>无性自性积明王不虚诳称明王。<a id="a-6Z"></a>如是等尊胜明王入无边法界。<a id="a-6a"></a>如我圆满众生之愿。<a id="a-6b"></a>令得具足一切佛心。<a id="a-6c"></a>又此等尊胜明王。<a id="a-6d"></a>具足广大不可思议无等法力。<a id="a-6e"></a>如虚空无涯。<a id="a-6f"></a>经百千那庾多俱胝劫说不能尽。<a id="a-6g"></a>今为汝等略而说之。<a id="a-6h"></a>又此复有明王眉明王眼明王睫明王。<a id="a-6i"></a>耳明王咽明王。<a id="a-6j"></a>无畏明王悲明王。<a id="a-6k"></a>慈明王愍明王。<a id="a-6l"></a>智慧明王光明明王。<a id="a-6m"></a>意明王光明王。<a id="a-6n"></a>无垢明王衣明王如是等明王变化无量无边如来色相。<a id="a-6o"></a>所谓如来钵如来法轮。<a id="a-6p"></a>如来卧具如来乘。<a id="a-6q"></a>如来照耀如来言。<a id="a-6r"></a>如来唇如来髀。<a id="a-6s"></a>如来垢如来幢。<a id="a-6t"></a>如来幡如来幖帜。<a id="a-6u"></a>如是等如来色相真言所说。</p>
  <p id="a6v">复有忿怒明王。<a id="a-6w"></a>及诸紧迦啰紧迦哩。<a id="a-6x"></a>唧吒唧致。<a id="a-6y"></a>努多努底。<a id="a-6z"></a>药叉药叉尼。<a id="a-70"></a>人非人等明王。<a id="a-71"></a>得入最上法云庄严三摩地。<a id="a-72"></a>复有无量无边百千俱胝眷属围绕。<a id="a-73"></a>供养恭敬一切明王。<a id="a-74"></a>如是等众悉皆来会净光天中。</p>
  <p id="a75">复有莲华族大明王众。<a id="a-76"></a>所谓十二臂明王六臂明王。<a id="a-77"></a>四臂明王贺罗贺罗明王。<a id="a-78"></a>不空索明王马首明王。<a id="a-79"></a>无边颈明王妙颈明王。<a id="a-7A"></a>青颈明王妙项明王。<a id="a-7B"></a>白项明王青项明王。<a id="a-7C"></a>世项明王光明明王。<a id="a-7D"></a>观照明王观自在明王。<a id="a-7E"></a>千光明王意明王。<a id="a-7F"></a>深意明王称意明王。<a id="a-7G"></a>莲华手明王意愿明王。<a id="a-7H"></a>救度明王欢喜明王。<a id="a-7I"></a>妙发明王赤发明王。<a id="a-7J"></a>星明王。<a id="a-7K"></a>星王明王。<a id="a-7L"></a>深善明王善神调伏明王。<a id="a-7M"></a>如是等莲华族尊胜大明王。<a id="a-7N"></a>得无量无边法云三摩地亦来在会。</p>
  <p id="a7O">复有无数女身明王。<a id="a-7P"></a>得三摩地色相。<a id="a-7Q"></a>端严如观自在。<a id="a-7R"></a>所谓多罗明王苏多罗明王。<a id="a-7S"></a>曩致明王部里俱胝明王。<a id="a-7T"></a>阿难哆致明王路迦致明王。<a id="a-7U"></a>部弥钵啰播致明王尾左罗致明王。<a id="a-7V"></a>悉多湿嚩哆明王摩贺湿嚩哆明王。<a id="a-7W"></a>白衣明王世衣明王。<a id="a-7X"></a>无垢衣明王觉友衣明王。<a id="a-7Y"></a>莲华衣明王十方衣明王。<a id="a-7Z"></a>称意明王福德明王。<a id="a-7a"></a>大福德明王坞路迦明王。<a id="a-7b"></a>尽垢明王得清净明王。<a id="a-7c"></a>普为明王尽苦明王。<a id="a-7d"></a>逼鬼明王吉祥明王。<a id="a-7e"></a>大吉祥明王塔吉祥明王。<a id="a-7f"></a>无边吉祥明王世吉祥明王。<a id="a-7g"></a>名称吉祥明王世母明王。<a id="a-7h"></a>普母明王佛母明王。<a id="a-7i"></a>婆诣儞明王婆诣啰体明王。<a id="a-7j"></a>苏啰体明王啰他嚩谛明王。<a id="a-7k"></a>曩誐难多明王捺摩儞明王。<a id="a-7l"></a>部多嚩谛明王阿迦里沙尼明王。<a id="a-7m"></a>案部多啰湿弥明王苏啰娑明王。<a id="a-7n"></a>苏啰嚩谛明王钵啰母捺明王。<a id="a-7o"></a>阿里唧嚩谛明王怛致明王。<a id="a-7p"></a>三满多怛致明王光明明王。<a id="a-7q"></a>深善明王大善明王。<a id="a-7r"></a>孔雀明明王大财明王。<a id="a-7s"></a>施财明王大天明王。<a id="a-7t"></a>大世明王阳焰明明王。<a id="a-7u"></a>大火明王长寿明王。<a id="a-7v"></a>高声明王妙吼明王。<a id="a-7w"></a>大地明王除病明王。<a id="a-7x"></a>离一切病明王无我明王。<a id="a-7y"></a>贤圣明王德称明王。<a id="a-7z"></a>敬爱明王速作明王。<a id="a-80"></a>无畏吉祥明王消除不吉明王。<a id="a-81"></a>月明王妙月明王。<a id="a-82"></a>大月明王钵啰拏设嚩里明王。<a id="a-83"></a>昝虞隶明王末曩细明王。<a id="a-84"></a>努多明王努谛明王。<a id="a-85"></a>唧吒明王唧致明王。<a id="a-86"></a>紧迦啰明王紧迦里明王。<a id="a-87"></a>夜叉明王夜刹明王。<a id="a-88"></a>罗叉娑明王罗叉细明王。<a id="a-89"></a>毗舍左明王毗舍旨明王。<a id="a-8A"></a>如是等女身明王。<a id="a-8B"></a>入莲华族三昧妙观无边正法。<a id="a-8C"></a>自性湛然犹若虚空。<a id="a-8D"></a>行菩萨行爱乐变化。<a id="a-8E"></a>与清净菩萨往诣净光天上释迦牟尼佛所。<a id="a-8F"></a>住立佛前恭敬供养。</p>
 </body>
</html>