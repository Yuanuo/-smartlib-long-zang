<!doctype html>
<html id="z3IBUkBic" data-ver="458">
 <head>
  <meta charset="utf-8">
  <meta author="法贤">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说瑜伽大教王经卷第四</h1>
  <h2 id="a2">印相大供养仪品第六</h2>
  <p id="a3">尔时世尊大遍照金刚如来。<a id="a-4"></a>告金刚手菩萨言。<a id="a-5"></a>汝今谛听当为汝说三金刚大智所生秘密印相法。<a id="a-6"></a>若持诵者依法结印。<a id="a-7"></a>能灭一切罪业。<a id="a-8"></a>复能观想真理。<a id="a-9"></a>即得证于无上菩提。<a id="a-A"></a>何况别求成就之事。</p>
  <p id="aB">复次作印相法。<a id="a-C"></a>先以二手作拳。<a id="a-D"></a>二拇指平竖立。<a id="a-E"></a>此是大遍照如来安身印。<a id="a-F"></a>不改前印。<a id="a-G"></a>以左手拇指入掌内。<a id="a-H"></a>右手拇指竖立。<a id="a-I"></a>此是无量寿佛安语印。</p>
  <p id="aJ">不改前印。<a id="a-K"></a>以右手拇指入于掌内。<a id="a-L"></a>左手拇指竖立。<a id="a-M"></a>此是阿閦佛安心印。</p>
  <p id="aN">复以二手作拳。<a id="a-O"></a>左手头指竖立入右拳内。<a id="a-P"></a>此是大遍照金刚如来根本印。</p>
  <p id="aQ">复次半跏趺坐垂左足。<a id="a-R"></a>左手安脐轮。<a id="a-S"></a>垂右手触地。<a id="a-T"></a>此是阿閦佛根本印。</p>
  <p id="aU">不改前印。<a id="a-V"></a>以右手作施愿相。<a id="a-W"></a>此是宝生佛根本印。</p>
  <p id="aX">不改前印。<a id="a-Y"></a>以二手安脐轮如禅定相。<a id="a-Z"></a>此是无量寿佛根本印。</p>
  <p id="aa">不改前印。<a id="a-b"></a>以右手作无畏相。<a id="a-c"></a>此是不空成就佛根本印。</p>
  <p id="ad">复次以二手作金刚缚。<a id="a-e"></a>二中指竖立如针。<a id="a-f"></a>此是萨埵金刚菩萨印。</p>
  <p id="ag">不改前印。<a id="a-h"></a>二中指微屈头节如宝形。<a id="a-i"></a>此是宝金刚菩萨印。</p>
  <p id="aj">不改前印。<a id="a-k"></a>二中指作环如莲花形。<a id="a-l"></a>此是法金刚菩萨印。</p>
  <p id="am">不改前印。<a id="a-n"></a>二中指如羯磨杵。<a id="a-o"></a>此是羯磨金刚菩萨印。</p>
  <p id="ap">复次以二手作合掌。<a id="a-q"></a>二头指捻二拇指头如目形。<a id="a-r"></a>此是佛眼菩萨印。</p>
  <p id="as">复次以二手作金刚缚。<a id="a-t"></a>二中指展舒。<a id="a-u"></a>二头指捻中指第三节如金刚形。<a id="a-v"></a>此是摩摩枳菩萨印。</p>
  <p id="aw">复次以二手合掌令十指头各不相着。<a id="a-x"></a>微屈如莲花形。<a id="a-y"></a>此是白衣菩萨印。</p>
  <p id="az">复次以二手作合掌。<a id="a-10"></a>二头指捻中指甲。<a id="a-11"></a>二拇指入掌内如优钵罗花形。<a id="a-12"></a>此是多罗菩萨印。</p>
  <p id="a13">复次以二手作合掌。<a id="a-14"></a>二头指捻于中指中节如环。<a id="a-15"></a>二拇指安二边。<a id="a-16"></a>此是尊那菩萨印。</p>
  <p id="a17">复次以二手作金刚缚。<a id="a-18"></a>二头指与拇指。<a id="a-19"></a>各头节微屈。<a id="a-1A"></a>此是宝光菩萨印。</p>
  <p id="a1B">复次以二手展舒。<a id="a-1C"></a>二拇指捏小指甲。<a id="a-1D"></a>余指不相着如金刚形。<a id="a-1E"></a>此是颦眉菩萨印。</p>
  <p id="a1F">复次以二手作金刚拳。<a id="a-1G"></a>小指与头指相交如锁。<a id="a-1H"></a>此是金刚锁菩萨印。</p>
  <p id="a1I">复次以二手作拳。<a id="a-1J"></a>二拇指与小指如针。<a id="a-1K"></a>二中指与无名指相背。<a id="a-1L"></a>二头指屈向拇指如环。<a id="a-1M"></a>拇指亦微屈如轮。<a id="a-1N"></a>此是焰鬘得迦明王印。</p>
  <p id="a1O">复次以左手作金刚拳安心。<a id="a-1P"></a>头指竖立。<a id="a-1Q"></a>右手如掴势。<a id="a-1R"></a>此是钵啰研得迦明王印。</p>
  <p id="a1S">复次以二手作金刚拳。<a id="a-1T"></a>二小指相交如锁。<a id="a-1U"></a>二头指相背如针安于额上。<a id="a-1V"></a>此是钵纳鬘得迦明王印。</p>
  <p id="a1W">复次以二手拇指。<a id="a-1X"></a>捏小指甲。<a id="a-1Y"></a>余指如金刚形。<a id="a-1Z"></a>二手相交安于髆上。<a id="a-1a"></a>此是尾觐难得迦明王印。</p>
  <p id="a1b">复次以左手拇指无名指。<a id="a-1c"></a>与小指相捻指甲如剑鞘。<a id="a-1d"></a>右手如取剑势。<a id="a-1e"></a>此是不动尊明王印。</p>
  <p id="a1f">复次二手作金刚拳。<a id="a-1g"></a>右手在上二拳相背。<a id="a-1h"></a>二小指相交如锁。<a id="a-1i"></a>二头指竖立如降伏势。<a id="a-1j"></a>此是吒枳明王印。</p>
  <p id="a1k">复次以左手作金刚拳安心。<a id="a-1l"></a>头指竖立。<a id="a-1m"></a>右手展舒头指亦竖立如杖势。<a id="a-1n"></a>此是儞罗难拏明王印。</p>
  <p id="a1o">复次以左手安心。<a id="a-1p"></a>右手作拳如挥拳势。<a id="a-1q"></a>此是大力明王印。</p>
  <p id="a1r">复次以二手各作拳。<a id="a-1s"></a>头指拇指中指微展舒如开花势。<a id="a-1t"></a>此是慈氏菩萨印。</p>
  <p id="a1u">复次以二手作合掌。<a id="a-1v"></a>头指捻无名指甲如优钵罗花势。<a id="a-1w"></a>此是妙吉祥菩萨印。</p>
  <p id="a1x">复次以左手安脐轮。<a id="a-1y"></a>右手如象势。<a id="a-1z"></a>此是香象菩萨印。</p>
  <p id="a20">复次以左手作拳竖立如幢。<a id="a-21"></a>右手如幡势。<a id="a-22"></a>此是智幢菩萨印。</p>
  <p id="a23">复次处于贤座。<a id="a-24"></a>二手合掌安心。<a id="a-25"></a>此是贤护菩萨印。</p>
  <p id="a26">复次以二手展舒如龟行势。<a id="a-27"></a>指钩于掌内。<a id="a-28"></a>此是海意菩萨印。</p>
  <p id="a29">复次以左手作金刚拳安心。<a id="a-2A"></a>右手作施愿相。<a id="a-2B"></a>此是无尽意菩萨印。</p>
  <p id="a2C">复次以左手作拳安于脐轮。<a id="a-2D"></a>右手作弹指。<a id="a-2E"></a>此是辩积菩萨印。</p>
  <p id="a2F">复次以二手如圆满莲花形。<a id="a-2G"></a>此是得大势至菩萨印。</p>
  <p id="a2H">复次以二手作磔散势。<a id="a-2I"></a>此是除一切罪障菩萨印。</p>
  <p id="a2J">复次以二手作合掌如打掷势。<a id="a-2K"></a>此是破一切忧闇菩萨印。</p>
  <p id="a2L">复次以二手指展舒如炽焰势。<a id="a-2M"></a>此是炽盛光菩萨印。</p>
  <p id="a2N">复次以右手作施愿相。<a id="a-2O"></a>左手如月轮势。<a id="a-2P"></a>此是月光菩萨印。</p>
  <p id="a2Q">复次以二手如持阏伽瓶作灌顶势。<a id="a-2R"></a>此是甘露光菩萨印。</p>
  <p id="a2S">复次以左手作金刚拳安脐轮。<a id="a-2T"></a>右手亦作拳。<a id="a-2U"></a>旋转扪摸虚空势。<a id="a-2V"></a>此是虚空藏菩萨印。</p>
  <p id="a2W">复次以左手展舒。<a id="a-2X"></a>右手头指拇指安左掌中。<a id="a-2Y"></a>此是除盖障菩萨印。</p>
  <p id="a2Z">复次以左手作金刚拳安心。<a id="a-2a"></a>竖立头指。<a id="a-2b"></a>右手亦作金刚拳。<a id="a-2c"></a>如挥拳势现忿怒相。<a id="a-2d"></a>此是钵兰那舍嚩哩菩萨印。</p>
  <p id="a2e">复次以左手拇指与头指。<a id="a-2f"></a>如持物势。<a id="a-2g"></a>右手如持针势。<a id="a-2h"></a>此是日前菩萨印。</p>
  <p id="a2i">复次以二手如蛇头形。<a id="a-2j"></a>安顶上如伞盖势。<a id="a-2k"></a>微现忿怒相。<a id="a-2l"></a>此是穰虞梨菩萨印能除一切毒。</p>
  <p id="a2m">复次如前吒枳明王印。<a id="a-2n"></a>以二头指竖立。<a id="a-2o"></a>此是降三界明王印。</p>
  <p id="a2p">不改前印。<a id="a-2q"></a>右头指如钩现忿怒相。<a id="a-2r"></a>此是金刚明王钩印。<a id="a-2s"></a>用此印法可请召一切如来。</p>
  <p id="a2t">复次以二手作金刚拳。<a id="a-2u"></a>小指屈如牙。<a id="a-2v"></a>二手相交安口门。<a id="a-2w"></a>如牙及出舌现忿怒顾视。<a id="a-2x"></a>此是金刚牙明王印。</p>
  <p id="a2y">不改前印。<a id="a-2z"></a>屈二小指二头指如钩势。<a id="a-30"></a>现忿怒顾视。<a id="a-31"></a>此是金刚拏吉儞印。</p>
  <p id="a32">复次以二手作金刚拳。<a id="a-33"></a>二头指展舒。<a id="a-34"></a>二手相交于头上磔散。<a id="a-35"></a>此是曼拏罗印。</p>
  <p id="a36">不改前印。<a id="a-37"></a>良久之间亦磔散手。<a id="a-38"></a>此是开门印。</p>
  <p id="a39">复次以二手作拳。<a id="a-3A"></a>二拳相交以胁挟之。<a id="a-3B"></a>现忿怒顾视右绕而行。<a id="a-3C"></a>此是破一切恶曜印。</p>
  <p id="a3D">复次以左手覆。<a id="a-3E"></a>舒右手覆安左手背。<a id="a-3F"></a>二拇指动摇。<a id="a-3G"></a>此是破阿修罗咒法。<a id="a-3H"></a>及降伏阿修罗女印。</p>
  <p id="a3I">复次以二手拇指与小指相交如锁。<a id="a-3J"></a>余指如幡势现大忿怒相此是嚩日啰(二合)播多罗明王印。</p>
  <p id="a3K">复次以左手作金刚拳头指展舒。<a id="a-3L"></a>此是金刚橛印。</p>
  <p id="a3M">复次以二手作金刚缚。<a id="a-3N"></a>二头指展舒如钉橛势。<a id="a-3O"></a>此亦是金刚橛印。</p>
  <p id="a3P">复次以右手作金刚拳如钉椎势。<a id="a-3Q"></a>此是椎印亦成骨朵印。</p>
  <p id="a3R">复次以二手作金刚拳。<a id="a-3S"></a>二头指展舒复如金刚缚势。<a id="a-3T"></a>此是一切如来金刚缚印。</p>
  <p id="a3U">复次以二手作金刚拳。<a id="a-3V"></a>复作挥拳势。<a id="a-3W"></a>此是金刚讫啰(二合)哥左印。</p>
  <p id="a3X">复次以二手如持月势。<a id="a-3Y"></a>扪摸于面。<a id="a-3Z"></a>复展舒现忿怒顾视。<a id="a-3a"></a>此是闪电炽盛罗刹女印。</p>
  <p id="a3b">复次以二手相交如锁。<a id="a-3c"></a>头指与拇指竖立如持刀势。<a id="a-3d"></a>此是金刚刀印。<a id="a-3e"></a>此印能止风雨。</p>
  <p id="a3f">复次以二手作拳。<a id="a-3g"></a>二头指屈如环现大忿怒相。<a id="a-3h"></a>复展舒二手。<a id="a-3i"></a>此是破坏他咒法印。</p>
  <p id="a3j">复次以二手覆拇指入掌内。<a id="a-3k"></a>余指动摇如翅翼翘一足而立。<a id="a-3l"></a>出舌现忿怒顾视。<a id="a-3m"></a>连诵吽字依法行步。<a id="a-3n"></a>此是金翅鸟印。<a id="a-3o"></a>结此印时能解三界毒。</p>
  <p id="a3p">复次以二手作金刚拳。<a id="a-3q"></a>复如四方射箭势。<a id="a-3r"></a>此是金刚箭印。<a id="a-3s"></a>此印能破坏他军。</p>
  <p id="a3t">复次以二手作拳。<a id="a-3u"></a>二中指如针。<a id="a-3v"></a>复屈如宝形。<a id="a-3w"></a>二拇指展舒捻二头指甲如环。<a id="a-3x"></a>此是佛轮印。<a id="a-3y"></a>此印能救军阵之难。</p>
  <p id="a3z">复次以左手作拳中指如针。<a id="a-40"></a>右手如开敷莲花。<a id="a-41"></a>此是诃逻曷罗菩萨印。</p>
  <p id="a42">复次以二手作拳。<a id="a-43"></a>二小指相交。<a id="a-44"></a>二头指如针。<a id="a-45"></a>相背安于额上。<a id="a-46"></a>此是呬噜哥明王印。<a id="a-47"></a>此入尸陀林能破诸鬼神。</p>
  <p id="a48">复次以左手如持髑髅势。<a id="a-49"></a>右手如持三叉势。<a id="a-4A"></a>此是自在天印。</p>
  <p id="a4B">复次以左手展舒。<a id="a-4C"></a>指不相着如无畏势。<a id="a-4D"></a>拇指入掌内。<a id="a-4E"></a>右手作拳竖立。<a id="a-4F"></a>如持宝棒势。<a id="a-4G"></a>此是那罗延天印。</p>
  <p id="a4H">复次以二手作展舒。<a id="a-4I"></a>如莲花形。<a id="a-4J"></a>此是大梵天印。</p>
  <p id="a4K">复次以二手作花合掌。<a id="a-4L"></a>此是一切族母印。</p>
  <p id="a4M">如是萨埵金刚等四亲近菩萨所结印相。<a id="a-4N"></a>当与灌顶印同。<a id="a-4O"></a>如是阿阇梨随曼拏罗。<a id="a-4P"></a>诸贤圣印法一一了知已。<a id="a-4Q"></a>复于曼拏罗秘密供养圆满了知。</p>
  <p id="a4R">所有戏鬘歌舞香花灯涂。<a id="a-4S"></a>随彼菩萨各各供养作献物势。<a id="a-4T"></a>如是种种装严。<a id="a-4U"></a>及种种殊妙衣服幢幡伞盖阏伽水等。<a id="a-4V"></a>悉皆各作献物势已。<a id="a-4W"></a>手持铃杵即振铃。<a id="a-4X"></a>而开曼拏罗门诵此真言曰。</p>
  <p id="a4Y">唵(引)嚩日啰(二合)健致(引)罗拏(一)钵啰(二合)啰拏(二)三钵啰(二合)啰拏(三)没驮叱怛啰(二合)左(引)里儞(引)(四)钵啰(二合)倪也(二合引)播(引)啰弥多(引)(五)那(引)捺莎婆(引)吠(引)(六)嚩日啰(二合)达啰纥哩(二合)那野(七)散都杀尼(引)(八)吽(引)吽(引)吽(引)(九)</p>
  <p id="a4Z">时阿阇梨诵此真言已。<a id="a-4a"></a>以右手掷金刚杵。<a id="a-4b"></a>左手振金刚铃即以歌赞供养贤圣。<a id="a-4c"></a>如是依金刚大乘。<a id="a-4d"></a>作最上真实供养已。<a id="a-4e"></a>诸佛贤圣悉皆欢喜。<a id="a-4f"></a>彼诸如来即说颂曰。</p>
  <p id="a4g">若人断除诸疑惑　　常作菩提观想行</p>
  <p id="a4h">恒以清净身口意　　供养圣贤为最上</p>
  <p id="a4i">若人不断诸疑惑　　而复信重缘觉乘</p>
  <p id="a4j">修习小乘声闻教　　彼人供养非最上</p>
  <p id="a4k">依法供养诸如来　　圣贤欢喜叹希有</p>
  <p id="a4l">尔时诸佛如来。<a id="a-4m"></a>赞遍照佛言。<a id="a-4n"></a>善哉善哉能为众生。<a id="a-4o"></a>分别显示瑜伽大教菩提之法。<a id="a-4p"></a>而说颂曰。</p>
  <p id="a4q">金刚遍照圆明智　　随机开演大乘门</p>
  <p id="a4r">能令除断贪嗔痴　　观想菩提微妙理</p>
  <p id="a4s">善哉无上大乘法　　甚深方广济群生</p>
  <p id="a4t">如是真实法宝藏　　彼佛大觉能宣演</p>
  <p id="a4u">尔时诸菩萨。<a id="a-4v"></a>闻诸如来出微妙音颂赞佛已。<a id="a-4w"></a>皆大欢喜。<a id="a-4x"></a>亦以伽陀赞遍照佛曰。</p>
  <p id="a4y">佛身无边无生灭　　无住无说无文字</p>
  <p id="a4z">寂灭离相如虚空　　有相是佛方便说</p>
  <p id="a50">所说教相福含生　　引导令登菩萨位</p>
  <p id="a51">菩萨获居佛刹中　　皆因秘密三摩地</p>
  <p id="a52">时诸佛及大菩萨。<a id="a-53"></a>各以伽陀赞叹佛已。</p>
  <p id="a54">尔时大遍照金刚如来。<a id="a-55"></a>说妙歌赞。</p>
  <p id="a56">嚩惹虎惹(引)拏壹(一)稣诃乌钵帝(引二)婆(引)嚩尾婆(引)网(三)末虎乌钵帝(引)(四)惹馨吠(武母切)噜阿努(五)钵茶谟刚[口*(隸-木+士)](引)(六)戌驮尾戌提(引)(七)[寧*頁]弥阿没提(引)(八)末虎尾诃噜微孕(二合)(九)满驮呼摩(引)朗(十)钵那摩诃当当(十一)摩(引)野惹(引)朗(十二)嚩(引)仵钵半际(引)(十三)耻乌路伊萨噜(十四)萨哩微(引二合)遏朅哩(引)盘(引)妮乌输萨噜(十五)祢拏阿努捺弥遏乌(十六)萨呬乌摩(引)儞(引)微(引)(十七)末虎尾诃哩提(十八)伊拏呬阿酤(引)微(引)(十九)穰呬遏拏啰(引)阿努(二十)稣啰遏萨诃(引)吠(引)(二十一)入舞(二合引)尾壹遏萨体(引)(二十二)萨冒提遏乌婆(引)吠(引)(二十三)那(引)呬拏喝体(二十四)羯哩洗嚩儒(仁祖切二十五)嚩(引)弥(引)健吒(引)啰尼阿稣萨儒(上同)(二十六)萨阿逻儞(引)微(引)(二十七)弥里阿(引)嚩儒(引)三摩夜(引)播(引)微(引)(二十八)割哩阿(引)割儒(引)(二十九)伊哥(引)陵誐拏(三十)嚩(引)嚩拏喝他(引)(三十一)微(引)阿努啰(引)阿拏(三十二)稣啰阿萨末他(三十三)帝(引)阿(引)酤(引)吠(引)(三十四)泼罗虎摩(引)隶(引)(三十五)怛馨左乌提(引)吻(微引切)达壹(三十六)苏啰阿(引)嚩拏(引)(三十七)儒伊馨倪(引)(三十八)伊馨儒(引)婆(引)晚帝(引)(三十九)稣啰阿嚩惹(引)虎(四十)帝(引)窣虎播(引)晚帝(引)(四十一)</p>
  <p id="a57">尔时大遍照金刚如来。<a id="a-58"></a>说此妙歌赞已。<a id="a-59"></a>复说供养真言曰。</p>
  <p id="a5A">唵(引)阿耨怛啰(一)萨哩嚩(二合)布(引)惹(引)弥(引)伽(二)乌讷誐(二合)帝(引)塞颇(二合)啰呬[牟*含](引)(三)誐誐那刚吽(引)(四)发吒(半音)娑嚩(二合引)贺(引)(五)</p>
  <p id="a5B">时持诵者诵此真言三遍已。<a id="a-5C"></a>想此供养遍满虚空。<a id="a-5D"></a>即成一切供养。<a id="a-5E"></a>献于一切贤圣皆大欢喜。</p>
  <p data-pb></p>
  <h2 id="a5F">观想菩提心大智品第七</h2>
  <p id="a5G">尔时一切如来及诸菩萨。<a id="a-5H"></a>异口同音劝请世尊大遍照金刚如来。<a id="a-5I"></a>唯愿慈悲演说。<a id="a-5J"></a>甚深无上大觉菩提心法。</p>
  <p id="a5K">尔时世尊受彼请已而告众言。<a id="a-5L"></a>谛听谛听我今说之。</p>
  <p id="a5M">佛言此菩提心即是身相。<a id="a-5N"></a>身相性空即真菩提。<a id="a-5O"></a>身既无别语相亦然。<a id="a-5P"></a>尔时诸佛如来闻佛说已。<a id="a-5Q"></a>住一切如来身口意三密相中。<a id="a-5R"></a>心离取舍而说颂曰。</p>
  <p id="a5S">希有普贤身语心　　本无生灭亦无著</p>
  <p id="a5T">体无文字及诸相　　远离戏论绝分别</p>
  <p id="a5U">尔时诸佛说此颂已。<a id="a-5V"></a>时世尊阿閦如来。<a id="a-5W"></a>入语相金刚三摩地。<a id="a-5X"></a>从定出已说菩提心。<a id="a-5Y"></a>本离生灭湛然清净如虚空故。<a id="a-5Z"></a>而说颂曰。</p>
  <p id="a5a">菩提心本无生灭　　性净无法无所受</p>
  <p id="a5b">无著无染如虚空　　是即坚固菩提心</p>
  <p id="a5c">如是阿閦如来说此颂已。</p>
  <p id="a5d">尔时宝生如来。<a id="a-5e"></a>入一切如来无相金刚三摩地。<a id="a-5f"></a>从定出已。<a id="a-5g"></a>说菩提心。<a id="a-5h"></a>颂曰。</p>
  <p id="a5i">此性本来无有性　　无相无为体凝寂</p>
  <p id="a5j">此法源从无我生　　是即坚固菩提心</p>
  <p id="a5k">如是宝生如来说此颂已。</p>
  <p id="a5l">尔时无量寿如来。<a id="a-5m"></a>入最胜炽盛金刚三摩地。<a id="a-5n"></a>从定出已说菩提心。<a id="a-5o"></a>颂曰。</p>
  <p id="a5p">法界本来无所生　　寂然无性亦无相</p>
  <p id="a5q">洞达空理无边际　　此即菩提真实心</p>
  <p id="a5r">如是无量寿如来说此颂已。</p>
  <p id="a5s">尔时不空成就如来。<a id="a-5t"></a>入无上智金刚三摩地。<a id="a-5u"></a>从定出已说菩提心。<a id="a-5v"></a>颂曰。</p>
  <p id="a5w">诸法自性皆清净　　本来寂静无所有</p>
  <p id="a5x">亦无菩提亦无佛　　及彼众生并寿者</p>
  <p id="a5y">有见如梦如幻化　　无见之见亦复然</p>
  <p id="a5z">离有离无取舍亡　　是即坚固菩提心</p>
  <p id="a60">如是不空成就如来说此颂已。</p>
  <p id="a61">尔时慈氏菩萨等诸大菩萨。<a id="a-62"></a>闻诸如来以金刚身语心。<a id="a-63"></a>说清净菩提心法。<a id="a-64"></a>叹未曾有而说颂曰。</p>
  <p id="a65">唯佛最上尊　　善说微妙法</p>
  <p id="a66">法从无我生　　稽首菩提心</p>
  <p id="a67">字从无字生　　佛从无相显</p>
  <p id="a68">一切如幻梦　　稽首金刚心</p>
  <p id="a69">如是慈氏菩萨等说此颂已。</p>
  <p id="a6A">尔时大遍照金刚如来。<a id="a-6B"></a>复说观想法。<a id="a-6C"></a>持诵者先跏趺坐。<a id="a-6D"></a>观想五趣处与非处。<a id="a-6E"></a>以净三业真言。<a id="a-6F"></a>普皆清净令住净。<a id="a-6G"></a>法然后想自本心为其吽字。<a id="a-6H"></a>吽字变成佛身。<a id="a-6I"></a>佛身即自身。<a id="a-6J"></a>现贡高势以金刚钩请召贤圣已。<a id="a-6K"></a>而现三昧作结界法。<a id="a-6L"></a>然后依法献座。<a id="a-6M"></a>及献阏伽等种种供养。<a id="a-6N"></a>令一切贤圣生大欢喜。<a id="a-6O"></a>然后自作相应法。<a id="a-6P"></a>此有三种。<a id="a-6Q"></a>一祈求诸佛慈悲加护。<a id="a-6R"></a>想微妙字化成佛相。<a id="a-6S"></a>二起自本身清净菩提心成大智佛。<a id="a-6T"></a>三所成佛相及菩萨等。<a id="a-6U"></a>依法了知印相圆满。<a id="a-6V"></a>如是三种相应仪法具足。<a id="a-6W"></a>刹那之间神通变化成毕竟大智。</p>
  <p id="a6X">复次持诵者先安住三昧已。<a id="a-6Y"></a>发大菩提心洗除心垢。<a id="a-6Z"></a>诵净三业真言。<a id="a-6a"></a>一刹那中心垢清净。<a id="a-6b"></a>以真言威力开发菩提心。<a id="a-6c"></a>观一切法如幻如化。<a id="a-6d"></a>本自性空无有坚实。<a id="a-6e"></a>依此菩提心想为月轮。<a id="a-6f"></a>于月轮上想有唵字为身金刚。<a id="a-6g"></a>次想阿字成语金刚吽字成心金刚。<a id="a-6h"></a>如是三字成金刚身语心已。<a id="a-6i"></a>想。</p>
  <p id="a6j">钵字化成莲花。<a id="a-6k"></a>乘此莲花相好具足。<a id="a-6l"></a>想于佛身色相执捉仪法已。<a id="a-6m"></a>想自身作贡高势。<a id="a-6n"></a>我身即是金刚如来。<a id="a-6o"></a>一切装严圆光照曜。<a id="a-6p"></a>如是本身即是毕竟菩提大智。<a id="a-6q"></a>然后依五如来法。<a id="a-6r"></a>以真言印相为弟子甲胄器仗。<a id="a-6s"></a>即与授于灌顶。<a id="a-6t"></a>是时阿阇梨观想。<a id="a-6u"></a>诸佛遍满虚空作大神变。<a id="a-6v"></a>复想十方各有明王部领四兵一切诸佛及大明王。<a id="a-6w"></a>各结本印手持器仗。<a id="a-6x"></a>遍满十方作种种神变。<a id="a-6y"></a>此是五如来演畅瑜伽真理。<a id="a-6z"></a>四谛六度诸波罗蜜等如羯磨金刚。<a id="a-70"></a>作大利乐救济众生。</p>
  <p id="a71">时阿阇梨观想。<a id="a-72"></a>诸佛遍满虚空各坐莲花。<a id="a-73"></a>诸相圆满一切装严。<a id="a-74"></a>复想诸佛及彼花座相合为一。<a id="a-75"></a>此则佛身一多无二。<a id="a-76"></a>理事无碍法界同体。<a id="a-77"></a>然后依法仪则。<a id="a-78"></a>献戏鬘歌舞香花灯涂等种种供养。<a id="a-79"></a>或作于观想。<a id="a-7A"></a>心有疲倦当即持诵。<a id="a-7B"></a>须正定身心离诸散乱。<a id="a-7C"></a>不急不缓文句周正。<a id="a-7D"></a>或持诵疲倦即持铃杵。<a id="a-7E"></a>依法掷杵振铃。<a id="a-7F"></a>而作供养已发送贤圣。<a id="a-7G"></a>乃至作己身拥护随意行住。<a id="a-7H"></a>或复再欲请召贤圣当用百字真言。<a id="a-7I"></a>时阿阇梨如是依法观想持诵。<a id="a-7J"></a>如天满月无有亏盈。<a id="a-7K"></a>不久之间证大菩提。<a id="a-7L"></a>此人圆满金刚乘成就羯磨法。<a id="a-7M"></a>亦如宝生佛等五部如来。<a id="a-7N"></a>为一切明主。</p>
 </body>
</html>