<!doctype html>
<html id="z3IBUk3ia" data-ver="739">
 <head>
  <meta charset="utf-8">
  <meta author="法贤">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说瑜伽大教王经卷第二</h1>
  <h2 id="a2">三摩地品第四</h2>
  <p id="a3">尔时世尊大遍照金刚如来。<a id="a-4"></a>入大智力变化圆满三摩地。<a id="a-5"></a>从定出已。<a id="a-6"></a>告金刚手大菩萨言。<a id="a-7"></a>汝今谛听。<a id="a-8"></a>我今为汝说一切真言秘密三摩地法。<a id="a-9"></a>所为持明者于曼拏罗毕竟了知。<a id="a-A"></a>粉画佛像等依法观想。<a id="a-B"></a>当得毕竟大智不难。<a id="a-C"></a>证得无上菩提。<a id="a-D"></a>何况所求成就之法今说三摩地法于本身想出◇唵字变成大智。<a id="a-E"></a>以慧开引大智。<a id="a-F"></a>变成大遍照如来。<a id="a-G"></a>身真金色有其三面。<a id="a-H"></a>善相圆满。<a id="a-I"></a>顶戴宝冠垂于发髻身有六臂。<a id="a-J"></a>二手结禅定印。<a id="a-K"></a>左第二手持般若经。<a id="a-L"></a>第三手持弓。<a id="a-M"></a>右第二手持轮。<a id="a-N"></a>第三手持箭。<a id="a-O"></a>身光炽盛天人悉怖化佛如云。<a id="a-P"></a>复摄化佛入遍照佛身。<a id="a-Q"></a>时阿阇梨念微妙字观想真理。</p>
  <p id="aR">复次说三摩地法。<a id="a-S"></a>复想口中◇阿字。<a id="a-T"></a>阿字变成无量寿佛。<a id="a-U"></a>其身白色六臂三面。<a id="a-V"></a>面各三目顶戴宝冠。<a id="a-W"></a>冠有遍照如来而垂发髻。<a id="a-X"></a>一切装严二手开莲花。<a id="a-Y"></a>右第二手持金刚杵。<a id="a-Z"></a>第三手持数珠。<a id="a-a"></a>左第二手持般若经。<a id="a-b"></a>第三手执军持。<a id="a-c"></a>光明炽盛遍身普照。<a id="a-d"></a>变化金刚杵。<a id="a-e"></a>诸魔惊怖迷闷躄地。<a id="a-f"></a>如是阿阇梨观想口金刚非久证菩提。<a id="a-g"></a>此名一切相最上广大法藏三摩地。</p>
  <p id="ah">复说三摩地法。<a id="a-i"></a>时阿阇梨想自本心而为月轮。<a id="a-j"></a>月轮变成◇吽字吽字变成阿閦佛。<a id="a-k"></a>身翡翠色八臂三面。<a id="a-l"></a>面各三目顶戴宝冠。<a id="a-m"></a>色相妙善一切装严。<a id="a-n"></a>右第一手持金刚杵。<a id="a-o"></a>第二手持利剑。<a id="a-p"></a>第三手持钩。<a id="a-q"></a>第四手持箭。<a id="a-r"></a>左第一手持铃。<a id="a-s"></a>第二手持般若经。<a id="a-t"></a>第三手持罥索。<a id="a-u"></a>第四手持弓。<a id="a-v"></a>如是想阿閦佛遍满虚空。<a id="a-w"></a>时阿阇梨若常以金刚定心观想。<a id="a-x"></a>不久证大菩提。<a id="a-y"></a>此名超老死大心圆满力金刚无边三摩地。</p>
  <p id="az">复说三摩地法。<a id="a-10"></a>时阿阇梨观想◇怛囕(二合)字变为大智。<a id="a-11"></a>大智化成宝生佛。<a id="a-12"></a>身现赤色四臂三面。<a id="a-13"></a>面各三目善相圆满。<a id="a-14"></a>顶戴宝冠身严众宝。<a id="a-15"></a>结跏趺坐二手结禅定印。<a id="a-16"></a>右第二手持金刚杵。<a id="a-17"></a>左第二手持如意宝。<a id="a-18"></a>遍满虚空悉现宝生如来。<a id="a-19"></a>降大宝雨及化诸菩萨。<a id="a-1A"></a>此名宝生大智金刚三摩地。</p>
  <p id="a1B">复说三摩地法。<a id="a-1C"></a>时阿阇梨观想◇亢字变为大智。<a id="a-1D"></a>大智化为不空成就佛。<a id="a-1E"></a>身现绿色四臂二手结禅定印。<a id="a-1F"></a>右第二手持利剑。<a id="a-1G"></a>左第二手持钩。<a id="a-1H"></a>变化诸佛如雨满空。<a id="a-1I"></a>悉作一切成就法。<a id="a-1J"></a>放大光明与智海无异。<a id="a-1K"></a>如是观想虚空藏大牟尼。<a id="a-1L"></a>彼人与虚空等离一切有为法。<a id="a-1M"></a>此名虚空性大智金刚三摩地。<a id="a-1N"></a>如是说五如来三摩地法已。</p>
  <p id="a1O">复说四亲近菩萨观想法。<a id="a-1P"></a>时阿阇梨观想◇朗字变为大智。<a id="a-1Q"></a>大智化成佛眼菩萨。<a id="a-1R"></a>身真金色一切装严。<a id="a-1S"></a>八臂三面面各三目善相圆满。<a id="a-1T"></a>右第一手作施愿印第二手作无畏印。<a id="a-1U"></a>第三手持金刚杵。<a id="a-1V"></a>第四手持箭。<a id="a-1W"></a>左第一手持罥索。<a id="a-1X"></a>头指竖立作期克印。<a id="a-1Y"></a>第二手持宝树枝。<a id="a-1Z"></a>第三手持数珠。<a id="a-1a"></a>第四手持弓。<a id="a-1b"></a>放赤色光明化佛如云。<a id="a-1c"></a>如是观想大智。<a id="a-1d"></a>金刚诸天惊怖。<a id="a-1e"></a>悉皆合掌作礼。<a id="a-1f"></a>如是观想佛眼菩萨。<a id="a-1g"></a>以菩提分力而为装严。<a id="a-1h"></a>此名佛眼变化大智金刚三摩地。</p>
  <p id="a1i">复说三摩地法。<a id="a-1j"></a>时阿阇梨观想◇[牟*含]字变为大智。<a id="a-1k"></a>大智化成摩摩枳菩萨。<a id="a-1l"></a>身如优钵罗花色六臂三面。<a id="a-1m"></a>面各三目放赤色光明。<a id="a-1n"></a>右第一手作无畏印。<a id="a-1o"></a>第二手持金刚杵。<a id="a-1p"></a>第三手持箭。<a id="a-1q"></a>左第一手作期克印。<a id="a-1r"></a>第二手持罥索。<a id="a-1s"></a>第三手持弓。<a id="a-1t"></a>变化诸佛如雨满空。<a id="a-1u"></a>如是观想三身大力金刚。<a id="a-1v"></a>从于无相而现有相。<a id="a-1w"></a>此名幻生大智力甚深三摩地。</p>
  <p id="a1x">复说三摩地法。<a id="a-1y"></a>时阿阇梨观想◇邦字变为大智。<a id="a-1z"></a>大智化成白衣菩萨。<a id="a-20"></a>身现白色六臂三面。<a id="a-21"></a>面各三目一切装严。<a id="a-22"></a>右第一手作无畏印。<a id="a-23"></a>第二手持金刚杵。<a id="a-24"></a>第三手持箭。<a id="a-25"></a>左第一手持莲花。<a id="a-26"></a>第二手持数珠。<a id="a-27"></a>第三手持弓。<a id="a-28"></a>结跏趺坐观想。<a id="a-29"></a>莲花。<a id="a-2A"></a>化佛如云满虚空界。<a id="a-2B"></a>如是观想此三摩地。<a id="a-2C"></a>是人当得最上菩提。<a id="a-2D"></a>此名莲花神通最胜佛智金刚三摩地。</p>
  <p id="a2E">复说三摩地法。<a id="a-2F"></a>时阿阇梨观想◇当(丁江切)字变为大智。<a id="a-2G"></a>大智化成多罗菩萨。<a id="a-2H"></a>诸相圆满身现绿色。<a id="a-2I"></a>六臂三面面各三目结跏趺坐。<a id="a-2J"></a>放赤色光遍满炽盛变化。<a id="a-2K"></a>诸佛遍满虚空观想菩萨为一切众生之母右第一手作无畏印。<a id="a-2L"></a>第二手持金刚杵。<a id="a-2M"></a>第三手持箭。<a id="a-2N"></a>左第一手作期克印。<a id="a-2O"></a>第二手持优钵罗花。<a id="a-2P"></a>第三手持弓。<a id="a-2Q"></a>此名降伏一切众生大乐智金刚三摩地。</p>
  <p id="a2R">复说三摩地法。<a id="a-2S"></a>时阿阇梨观想四亲近菩萨。<a id="a-2T"></a>所谓萨埵金刚菩萨。<a id="a-2U"></a>宝金刚菩萨。<a id="a-2V"></a>法金刚菩萨。<a id="a-2W"></a>羯磨金刚菩萨。<a id="a-2X"></a>如前想已不久证大菩提。<a id="a-2Y"></a>此名四圣谛欢喜三摩地。</p>
  <p id="a2Z">复说三摩地法。<a id="a-2a"></a>时阿阇梨观想◇尊字变成大智。<a id="a-2b"></a>大智化成尊那菩萨。<a id="a-2c"></a>七俱胝如来三身。<a id="a-2d"></a>赞说此菩萨真言成九字。<a id="a-2e"></a>亦成九分法成九大菩萨。<a id="a-2f"></a>身如秋月色众宝装严。<a id="a-2g"></a>诸相圆满能度一切贤圣。<a id="a-2h"></a>此菩萨二十六臂三面。<a id="a-2i"></a>面各三目。<a id="a-2j"></a>正面善相微笑。<a id="a-2k"></a>右面大青色作忿怒相。<a id="a-2l"></a>利牙如初月舌如闪电。<a id="a-2m"></a>左面黄色咬唇。<a id="a-2n"></a>此菩萨或坐或立如戏舞势。<a id="a-2o"></a>二手结本印安于心中。<a id="a-2p"></a>右第二手作无畏印。<a id="a-2q"></a>第三手持剑。<a id="a-2r"></a>第四手持宝璎珞。<a id="a-2s"></a>第五手持海甘果。<a id="a-2t"></a>第六手持箭。<a id="a-2u"></a>第七手持钺斧。<a id="a-2v"></a>第八手持宝棒。<a id="a-2w"></a>第九手持骨朵。<a id="a-2x"></a>第十手持钩。<a id="a-2y"></a>第十一手持金刚杵。<a id="a-2z"></a>第十二手作期克印。<a id="a-30"></a>第十三手持数珠。<a id="a-31"></a>左第二手持如意宝幢。<a id="a-32"></a>第三手持莲花。<a id="a-33"></a>第四手执军持。<a id="a-34"></a>第五手持罥索。<a id="a-35"></a>第六手持弓。<a id="a-36"></a>第七手持烁吉帝。<a id="a-37"></a>第八手持轮。<a id="a-38"></a>第九手持螺。<a id="a-39"></a>第十手作期克印。<a id="a-3A"></a>第十一手持贤瓶。<a id="a-3B"></a>第十二手持频尼波罗。<a id="a-3C"></a>第十三手持般若经。<a id="a-3D"></a>坐莲花座遍身光明。<a id="a-3E"></a>着阿蹉哥衣偏袒挂络腋。<a id="a-3F"></a>及种种衣服装严。<a id="a-3G"></a>变化诸佛遍满虚空。<a id="a-3H"></a>如是尊那菩萨具大神通力。<a id="a-3I"></a>诸天魔等见之惊怖。<a id="a-3J"></a>悉智皆向前合掌顶礼。<a id="a-3K"></a>如是阿阇梨若常观想持此真言。<a id="a-3L"></a>彼人不久证大菩提。<a id="a-3M"></a>若入此三摩地。<a id="a-3N"></a>刹那之间能除一切罪。<a id="a-3O"></a>何况别成就法。<a id="a-3P"></a>此名无边胜大智尊那大力金刚最胜三摩地。</p>
  <p id="a3Q">复说三摩地法。<a id="a-3R"></a>时阿阇梨观想◇囕字变成大智。<a id="a-3S"></a>大智化成宝光菩萨。<a id="a-3T"></a>身真金色结跏趺坐六臂三面。<a id="a-3U"></a>面各三目诸相圆满。<a id="a-3V"></a>面颜微笑众宝装严。<a id="a-3W"></a>二手持宝宝放光明。<a id="a-3X"></a>右第二手作无畏印。<a id="a-3Y"></a>第三手持箭。<a id="a-3Z"></a>左第二手作期克诸恶印。<a id="a-3a"></a>第三手持弓。<a id="a-3b"></a>身有赤色光明。<a id="a-3c"></a>化佛如云遍满虚空。<a id="a-3d"></a>如是观想此菩萨。<a id="a-3e"></a>最上妙法藏能除诸恶不久成菩提。<a id="a-3f"></a>此名宝云佛智光照三摩地。</p>
  <p id="a3g">复说三摩地法。<a id="a-3h"></a>时阿阇梨观想◇勃零(二合)字变成大智。<a id="a-3i"></a>大智化成颦眉菩萨。<a id="a-3j"></a>能度诸怖畏身如秋月色。<a id="a-3k"></a>六臂三面面各三目。<a id="a-3l"></a>现喜怒相光明炽盛。<a id="a-3m"></a>右第一手持金刚杵。<a id="a-3n"></a>第二手持宝杖。<a id="a-3o"></a>第三手持箭。<a id="a-3p"></a>左第一手持罥索及作期克印。<a id="a-3q"></a>第二手执军持。<a id="a-3r"></a>第三手持弓。<a id="a-3s"></a>化佛如云。<a id="a-3t"></a>如是行住坐卧恒作观想。<a id="a-3u"></a>能除一切怖畏必得菩提。<a id="a-3v"></a>此名能除一切怖畏大智金刚三摩地。</p>
  <p id="a3w">复说三摩地法。<a id="a-3x"></a>时阿阇梨观想◇吽字变成大智。<a id="a-3y"></a>大智化成金刚锁菩萨。<a id="a-3z"></a>此即诸佛母能降恶众生。<a id="a-40"></a>身现绿色六臂三面。<a id="a-41"></a>面各三目作微笑相众宝装严。<a id="a-42"></a>右第一手持金刚杵。<a id="a-43"></a>第二手持金刚锁。<a id="a-44"></a>第三手持箭。<a id="a-45"></a>左第一手作期克印。<a id="a-46"></a>第二手持罥索。<a id="a-47"></a>第三手持弓。<a id="a-48"></a>化佛如云。<a id="a-49"></a>如是观想金刚锁菩萨。<a id="a-4A"></a>彼人不久证大菩提。<a id="a-4B"></a>何况别成就法。<a id="a-4C"></a>此名金刚锁解脱大智金刚三摩地。</p>
  <p id="a4D">复说三摩地法。<a id="a-4E"></a>时阿阇梨观想◇昧字变成大智。<a id="a-4F"></a>大智化成慈氏菩萨。<a id="a-4G"></a>四臂三面面各三目。<a id="a-4H"></a>于莲花上结跏趺坐。<a id="a-4I"></a>二手结说法印。<a id="a-4J"></a>右第二手作施愿印为利众生故。<a id="a-4K"></a>左第二手持龙花杖。<a id="a-4L"></a>变化诸佛及化菩萨如云满空。<a id="a-4M"></a>如是观想所获功德如前无异。<a id="a-4N"></a>此名慈氏力大智最胜三摩地。</p>
  <p id="a4O">复说三摩地法。<a id="a-4P"></a>时阿阇梨观想◇蒙字变成大智。<a id="a-4Q"></a>大智化成妙吉祥菩萨。<a id="a-4R"></a>作童子相具大辩才。<a id="a-4S"></a>智慧第一善说妙法。<a id="a-4T"></a>三面面各三目。<a id="a-4U"></a>头有三髻顶戴阿閦佛。<a id="a-4V"></a>于莲花上结跏趺坐。<a id="a-4W"></a>以种种花严饰其身。<a id="a-4X"></a>诸相圆满而作微笑。<a id="a-4Y"></a>身有六臂。<a id="a-4Z"></a>右第一手作施愿印。<a id="a-4a"></a>第二手持剑。<a id="a-4b"></a>第三手持箭。<a id="a-4c"></a>左第一手持般若经。<a id="a-4d"></a>第二手持优钵罗花。<a id="a-4e"></a>第三手持弓。<a id="a-4f"></a>化佛如云。<a id="a-4g"></a>如是观想得大胜利与前无异。<a id="a-4h"></a>此名大智慧光妙金刚三摩地。</p>
  <p id="a4i">尔时世尊说此三摩地法已。<a id="a-4j"></a>复说诸菩萨摩诃萨观想之法。<a id="a-4k"></a>所谓香象菩萨。<a id="a-4l"></a>智幢菩萨。<a id="a-4m"></a>贤护菩萨。<a id="a-4n"></a>海意菩萨。<a id="a-4o"></a>无尽意菩萨。<a id="a-4p"></a>辩积菩萨。<a id="a-4q"></a>得大势至菩萨。<a id="a-4r"></a>除一切罪障菩萨。<a id="a-4s"></a>破诸忧暗菩萨。<a id="a-4t"></a>炽盛光菩萨。<a id="a-4u"></a>月光菩萨。<a id="a-4v"></a>甘露光菩萨。<a id="a-4w"></a>虚空藏菩萨。<a id="a-4x"></a>除盖障菩萨。<a id="a-4y"></a>如是等无数阿僧祇菩萨摩诃萨。<a id="a-4z"></a>若诸众生如前仪轨一一观想。<a id="a-50"></a>诸微妙字变成大智。<a id="a-51"></a>大智化成菩萨。<a id="a-52"></a>各有三面面各三目。<a id="a-53"></a>或四臂六臂等。<a id="a-54"></a>各执幖帜神通变化。<a id="a-55"></a>若人志诚持诵依法相续。<a id="a-56"></a>彼人不久速得成就无上佛道。<a id="a-57"></a>利乐一切有情。</p>
  <p id="a58">复说诸大明王三摩地法。<a id="a-59"></a>时阿阇梨观想◇吽字变成大智。<a id="a-5A"></a>大智化成焰鬘得迦忿怒明王。<a id="a-5B"></a>以日轮为圆光炽盛如劫火。<a id="a-5C"></a>身色如青云身短腹大。<a id="a-5D"></a>六臂六足六面面各三目。<a id="a-5E"></a>正面开口作大忿怒相。<a id="a-5F"></a>金刚利牙出外舌如闪电。<a id="a-5G"></a>顶戴阿閦佛。<a id="a-5H"></a>右面出舌。<a id="a-5I"></a>左面咬唇作忿怒相。<a id="a-5J"></a>顶戴妙吉祥菩萨。<a id="a-5K"></a>右第一手持利剑。<a id="a-5L"></a>第二手持金刚杵。<a id="a-5M"></a>第三手持箭。<a id="a-5N"></a>左第一手持罥索及作期克印。<a id="a-5O"></a>第二手持般若经第三手持弓。<a id="a-5P"></a>虎皮为衣以八龙严饰。<a id="a-5Q"></a>髑髅为冠发髻黄色。<a id="a-5R"></a>乘于水牛饰以莲花为座。<a id="a-5S"></a>而垂右足。<a id="a-5T"></a>下面诸魔悉皆惊怖。<a id="a-5U"></a>亦名能降焰魔王具大辩才。<a id="a-5V"></a>光焰赤色化佛如云。<a id="a-5W"></a>如是阿阇梨于行住坐卧常住此观。<a id="a-5X"></a>设复受五欲乐。<a id="a-5Y"></a>心如虚空俱不染着。<a id="a-5Z"></a>所获功德无量无边。<a id="a-5a"></a>此名成一切事大智金刚降伏焰魔王调伏诸魔三摩地。</p>
  <p id="a5b">复说三摩地法。<a id="a-5c"></a>时阿阇梨观想◇钵啰(二合)字变成大智。<a id="a-5d"></a>大智化成钵啰研得迦忿怒明王。<a id="a-5e"></a>六臂三面面各三目。<a id="a-5f"></a>身黄色放赤色光。<a id="a-5g"></a>莲花上坐垂于一足。<a id="a-5h"></a>以八龙王装严其身。<a id="a-5i"></a>正面微笑顶戴阿閦佛。<a id="a-5j"></a>右面青色现忿怒相。<a id="a-5k"></a>左面白色以齿咬唇。<a id="a-5l"></a>右第一手持金刚杵。<a id="a-5m"></a>第二手持宝棒。<a id="a-5n"></a>第三手持箭。<a id="a-5o"></a>左第一手持罥索及作期克印。<a id="a-5p"></a>第二手持般若经。<a id="a-5q"></a>第三手持弓。<a id="a-5r"></a>如是观想变化神通已。<a id="a-5s"></a>及恒持诵是人。<a id="a-5t"></a>不久证大菩提。<a id="a-5u"></a>此名无能胜大智金刚三摩地。</p>
  <p id="a5v">复说三摩地法。<a id="a-5w"></a>时阿阇梨观想◇吽字变成大智。<a id="a-5x"></a>大智化成钵讷鬘得迦忿怒明王。<a id="a-5y"></a>身现赤色八臂三面面各三目。<a id="a-5z"></a>正面微笑。<a id="a-60"></a>右面青色出金刚舌现忿怒顾视。<a id="a-61"></a>左面黄色利牙咬唇现忿怒相右第一手持金刚杵。<a id="a-62"></a>第二手持宝杖。<a id="a-63"></a>第三手持哥拏耶。<a id="a-64"></a>第四手持箭。<a id="a-65"></a>左第一手作期克印。<a id="a-66"></a>第二手持般若经。<a id="a-67"></a>第三手持莲花。<a id="a-68"></a>第四手持弓。<a id="a-69"></a>虎皮为衣以八龙装严。<a id="a-6A"></a>坐于莲花上而垂一足。<a id="a-6B"></a>有大威力复能变化无数诸佛。<a id="a-6C"></a>如是观想决定成就所作一切事。<a id="a-6D"></a>此名马头最胜金刚三摩地。</p>
  <p id="a6E">复说三摩地法。<a id="a-6F"></a>时阿阇梨观想◇吽字变成大智。<a id="a-6G"></a>大智化成尾觐难得迦忿怒明王。<a id="a-6H"></a>身大青色六臂三面。<a id="a-6I"></a>面各三目顶戴阿閦佛。<a id="a-6J"></a>正面微笑。<a id="a-6K"></a>右面白色现忿怒相。<a id="a-6L"></a>左面如优钵罗花色。<a id="a-6M"></a>以齿咬唇现忿怒相。<a id="a-6N"></a>右第一手持利剑。<a id="a-6O"></a>第二手持钺斧。<a id="a-6P"></a>第三手持箭。<a id="a-6Q"></a>左第一手持罥索及作期克印。<a id="a-6R"></a>第二手持般若经。<a id="a-6S"></a>第三手持弓。<a id="a-6T"></a>左足踏诸魔右足踏莲花。<a id="a-6U"></a>具大神通能除诸魔。<a id="a-6V"></a>化佛如云遍满虚空。<a id="a-6W"></a>如是依法观想。<a id="a-6X"></a>所作所求一切如意。<a id="a-6Y"></a>此名除一切魔最胜金刚三摩地。</p>
  <p id="a6Z">复说三摩地法。<a id="a-6a"></a>时阿阇梨观想◇[亢*欠]字变成大智。<a id="a-6b"></a>大智化成不动尊忿怒明王。<a id="a-6c"></a>作妙眼童子相身翡翠色。<a id="a-6d"></a>顶戴冠内有阿閦佛。<a id="a-6e"></a>六臂三面面各三目。<a id="a-6f"></a>正面微笑。<a id="a-6g"></a>右面黄色现忿怒相。<a id="a-6h"></a>开口出舌舌如红莲。<a id="a-6i"></a>左面白色以齿咬唇现大忿怒相。<a id="a-6j"></a>右第一手持剑。<a id="a-6k"></a>第二手持金刚杵。<a id="a-6l"></a>第三手持箭。<a id="a-6m"></a>左第一手持罥索及作期克印。<a id="a-6n"></a>第二手持般若经。<a id="a-6o"></a>第三手持弓。<a id="a-6p"></a>放赤色光遍满照曜。<a id="a-6q"></a>坐莲花上垂于一足。<a id="a-6r"></a>而彼座下有大宝山。<a id="a-6s"></a>心念吽字能除诸魔。<a id="a-6t"></a>具无边神通。<a id="a-6u"></a>化佛如云遍满虚空。<a id="a-6v"></a>如是依法观想。<a id="a-6w"></a>彼人已践圣道不久成佛。<a id="a-6x"></a>此名一切如来证觉不动智变化金刚三摩地。</p>
  <p id="a6y">复说三摩地法。<a id="a-6z"></a>时阿阇梨观想◇吽字变成大智。<a id="a-70"></a>大智化成吒枳忿怒明王。<a id="a-71"></a>身如青云色。<a id="a-72"></a>六臂三面面各三目。<a id="a-73"></a>顶戴宝冠冠内有佛。<a id="a-74"></a>正面微笑。<a id="a-75"></a>右面现忿怒相。<a id="a-76"></a>左面白色以齿咬唇现颦眉忿怒相。<a id="a-77"></a>二手结吒枳印。<a id="a-78"></a>右第二手持金刚杵。<a id="a-79"></a>第三手持箭。<a id="a-7A"></a>左第二手持般若经。<a id="a-7B"></a>第三手持弓。<a id="a-7C"></a>放赤色光遍满照曜。<a id="a-7D"></a>坐莲花上垂于一足。<a id="a-7E"></a>化佛如云遍满虚空。<a id="a-7F"></a>下有诸魔悉皆惊怖合掌作礼。<a id="a-7G"></a>如是依法观想当得最上大智。<a id="a-7H"></a>此名善钩一切众生最胜金刚三摩地。</p>
  <p id="a7I">复说三摩地法。<a id="a-7J"></a>时阿阇梨观想◇吽字变成大智。<a id="a-7K"></a>大智化成儞罗难拏忿怒明王。<a id="a-7L"></a>身大青色六臂三面面各三目。<a id="a-7M"></a>正面微笑。<a id="a-7N"></a>右面黄色现忿怒相。<a id="a-7O"></a>左面青云色以齿咬唇。<a id="a-7P"></a>顶戴宝冠冠内有佛。<a id="a-7Q"></a>右第一手持金刚杵。<a id="a-7R"></a>第二手持宝杖。<a id="a-7S"></a>第三手持箭。<a id="a-7T"></a>左第一手持罥索及作期克印。<a id="a-7U"></a>第二手持般若经。<a id="a-7V"></a>第三手持弓。<a id="a-7W"></a>赤色圆光遍满照曜。<a id="a-7X"></a>八大龙王而为严饰。<a id="a-7Y"></a>坐莲花上垂于一足。<a id="a-7Z"></a>化佛如云遍满虚空。<a id="a-7a"></a>如是依法观想所获功德如前无异。<a id="a-7b"></a>此名大智金刚三摩地。</p>
  <p id="a7c">复说三摩地法。<a id="a-7d"></a>时阿阇梨观想◇吽字变成大智。<a id="a-7e"></a>大智化成大力忿怒明王。<a id="a-7f"></a>身如云色八臂三面。<a id="a-7g"></a>面各三目目作赤色。<a id="a-7h"></a>发赤竖立顶戴阿閦佛。<a id="a-7i"></a>正面微笑。<a id="a-7j"></a>右面金色作忿怒相。<a id="a-7k"></a>左面白色以齿咬唇。<a id="a-7l"></a>右第一手持金刚杵。<a id="a-7m"></a>第二手持宝杖。<a id="a-7n"></a>第三手持剑。<a id="a-7o"></a>第四手持箭。<a id="a-7p"></a>左第一手持罥索及作期克印。<a id="a-7q"></a>第二手持般若经。<a id="a-7r"></a>第三手持骨朵。<a id="a-7s"></a>第四手持弓。<a id="a-7t"></a>坐于莲花而垂一足。<a id="a-7u"></a>白轮圆光遍满照曜。<a id="a-7v"></a>作忿怒顾视。<a id="a-7w"></a>诸天睹之深生惊怖避走十方。<a id="a-7x"></a>化佛如云遍满虚空。<a id="a-7y"></a>如是依法志心观想。<a id="a-7z"></a>所获功德与前无异。<a id="a-80"></a>此名大力大智最胜金刚三摩地。</p>
  <p id="a81">复说三摩地法。<a id="a-82"></a>时阿阇梨观想◇勃龙(二合)字变成大智。<a id="a-83"></a>大智化成大轮佛顶。<a id="a-84"></a>身现金色有大圆光遍满照曜。<a id="a-85"></a>三面面各三目。<a id="a-86"></a>手作弹定印金刚莲花上坐。<a id="a-87"></a>于其座下有大宝山。<a id="a-88"></a>彼佛两边有四亲近菩萨。<a id="a-89"></a>诸相圆满面现笑容。<a id="a-8A"></a>手持宝金刚杵。<a id="a-8B"></a>优钵罗花及莲花等。<a id="a-8C"></a>种种衣服而为装严。<a id="a-8D"></a>于大轮佛顶外复想轮围。<a id="a-8E"></a>于彼围内面有五色金刚光明普遍照曜。<a id="a-8F"></a>化佛如云遍满虚空。<a id="a-8G"></a>如是依法观想大轮佛顶。<a id="a-8H"></a>若人乐求生佛刹土。<a id="a-8I"></a>彼人决定随愿得生。<a id="a-8J"></a>非久之间速证菩提。<a id="a-8K"></a>此名装严一切佛刹大智大轮金刚三摩地。</p>
  <p id="a8L">复说三摩地法。<a id="a-8M"></a>时阿阇梨观想◇惹字变成大智。<a id="a-8N"></a>大智化成大夜叉主。<a id="a-8O"></a>名宝藏神。<a id="a-8P"></a>身黄色二臂三面。<a id="a-8Q"></a>顶戴宝冠内有五佛。<a id="a-8R"></a>于冠左边少有所损。<a id="a-8S"></a>坐于莲花上。<a id="a-8T"></a>座下有贤瓶满盛诸宝。<a id="a-8U"></a>右手持海甘子。<a id="a-8V"></a>左手持鼠囊。<a id="a-8W"></a>两边有四夜叉女。<a id="a-8X"></a>身貌端正众宝装严。<a id="a-8Y"></a>降一切宝雨化佛满空。<a id="a-8Z"></a>如是依法观想。<a id="a-8a"></a>欲求财宝不久遍地。<a id="a-8b"></a>现大财宝得大富贵。<a id="a-8c"></a>复想己手掌中出甘露水施宝藏神。<a id="a-8d"></a>此名施宝雨大智金刚三摩地。</p>
  <p id="a8e">复说三摩地法。<a id="a-8f"></a>时阿阇梨观想◇[牟*含]字变成大智。<a id="a-8g"></a>大智化成日前菩萨。<a id="a-8h"></a>形容如十六岁。<a id="a-8i"></a>圆光炽盛身真金色。<a id="a-8j"></a>光明照耀踰于千日。<a id="a-8k"></a>以种种宝装严其身。<a id="a-8l"></a>乘七马车顶戴五如来冠。<a id="a-8m"></a>以大神通力拥护十方。<a id="a-8n"></a>六臂三面面各三目。<a id="a-8o"></a>正面圆满微笑。<a id="a-8p"></a>右第一手持金刚杵。<a id="a-8q"></a>第二手持针连线。<a id="a-8r"></a>第三手持箭。<a id="a-8s"></a>左第一手持罥索及作期克印。<a id="a-8t"></a>第二手持无忧树枝。<a id="a-8u"></a>第三手持弓。<a id="a-8v"></a>以神通力能禁缚一切诸恶众生。<a id="a-8w"></a>乃至缝彼眼耳口鼻等。<a id="a-8x"></a>如是常作观想。<a id="a-8y"></a>及持此菩萨根本真言。<a id="a-8z"></a>能降伏一切众生。<a id="a-90"></a>能销除一切烦恼。<a id="a-91"></a>乃至成无上菩提。<a id="a-92"></a>此名隐身诸恶最上大智金刚三摩地。</p>
  <p id="a93">复说三摩地法。<a id="a-94"></a>时阿阇梨观想◇邦字变成大智。<a id="a-95"></a>大智化成钵兰拏赊嚩哩菩萨。<a id="a-96"></a>身现金色坐于莲花上顶戴五如来冠。<a id="a-97"></a>想降甘露雨。<a id="a-98"></a>身有圆光炽盛照曜。<a id="a-99"></a>以花鬘严饰六臂。<a id="a-9A"></a>三面面各三目现喜怒相一切装严。<a id="a-9B"></a>右第一手持金刚杵。<a id="a-9C"></a>第二手持钺斧。<a id="a-9D"></a>第三手持箭。<a id="a-9E"></a>左第一手持罥索及作期克印。<a id="a-9F"></a>第二手持贝叶树枝。<a id="a-9G"></a>第三手持弓能变。<a id="a-9H"></a>化忿怒明王如云偏空。<a id="a-9I"></a>而彼明王以炽盛光降诸恶曜。<a id="a-9J"></a>复作忿怒炽盛势。<a id="a-9K"></a>其明王顶戴阿閦佛。<a id="a-9L"></a>如是依法观想。<a id="a-9M"></a>能除诸魔惊怖及诸灾障。<a id="a-9N"></a>此名息除一切诸魔尘垢大智金刚三摩地。</p>
  <p id="a9O">复说三摩地法。<a id="a-9P"></a>时阿阇梨观想◇惹字变成大智。<a id="a-9Q"></a>大智化成穰虞利菩萨。<a id="a-9R"></a>作童子相头有七龙。<a id="a-9S"></a>龙头有如意珠光明遍照。<a id="a-9T"></a>顶戴阿閦佛及种种花。<a id="a-9U"></a>面现喜怒相以大龙系腰。<a id="a-9V"></a>坐于莲花上。<a id="a-9W"></a>身相金色放赤圆光。<a id="a-9X"></a>六臂三面面各三目。<a id="a-9Y"></a>右第一手持金刚杵。<a id="a-9Z"></a>第二手持剑。<a id="a-9a"></a>第三手作舞势及持箭。<a id="a-9b"></a>左第一手持罥索及作期克印。<a id="a-9c"></a>第二手持尾沙花。<a id="a-9d"></a>第三手持弓。<a id="a-9e"></a>如是菩萨复化五色虹光明遍满。<a id="a-9f"></a>如是持诵者。<a id="a-9g"></a>若见有情遭恶毒所害。<a id="a-9h"></a>观想诸佛满虚空中。<a id="a-9i"></a>手持甘露瓶灌于彼人顶。<a id="a-9j"></a>复想彼人口门有一◇[口*爾]字其毒即除永获安乐。<a id="a-9k"></a>如是依法观想。<a id="a-9l"></a>不久证大菩提。<a id="a-9m"></a>此名能断除一切烦恼及诸恶毒大智龙王金刚三摩地。</p>
  <p id="a9n">复说三摩地法。<a id="a-9o"></a>时阿阇梨观想◇吽字变成大智。<a id="a-9p"></a>大智化成诃逻曷罗菩萨。<a id="a-9q"></a>身大白色八臂三面。<a id="a-9r"></a>面各三目。<a id="a-9s"></a>顶戴宝冠如半月相。<a id="a-9t"></a>冠内有佛相好圆满。<a id="a-9u"></a>面现笑容作贡高势。<a id="a-9v"></a>右第一手执金刚杵。<a id="a-9w"></a>第二手持数珠第三手持箭。<a id="a-9x"></a>第四手持三叉。<a id="a-9y"></a>左第一手持莲花。<a id="a-9z"></a>第二手持般若经。<a id="a-A0"></a>第三手持弓。<a id="a-A1"></a>第四手持髑髅。<a id="a-A2"></a>内安种种花一切装严身。<a id="a-A3"></a>而彼菩萨于宝山岩中。<a id="a-A4"></a>处红莲花座而垂一足。<a id="a-A5"></a>以虎皮为衣。<a id="a-A6"></a>如是依法观想。<a id="a-A7"></a>诸佛满空作大神通。<a id="a-A8"></a>及志心持诵。<a id="a-A9"></a>设不持斋戒随意饮食。<a id="a-AA"></a>亦得速成大觉菩提。<a id="a-AB"></a>此名能成就一切事诃逻曷罗大喜大智金刚三摩地。</p>
  <p id="aAC">复说三摩地法。<a id="a-AD"></a>时阿阇梨观想◇索字变成大智。<a id="a-AE"></a>大智化成降大千界菩萨。<a id="a-AF"></a>彼菩萨能除一切有情诸恶及诸病苦。<a id="a-AG"></a>身有千臂千面。<a id="a-AH"></a>面各三目。<a id="a-AI"></a>今现略相而有八臂四面。<a id="a-AJ"></a>面各三目身绿色。<a id="a-AK"></a>作贡高忿怒势。<a id="a-AL"></a>右第一手作施愿印。<a id="a-AM"></a>第二手持剑。<a id="a-AN"></a>第三手持钩。<a id="a-AO"></a>第四手持箭。<a id="a-AP"></a>左第一手持莲花。<a id="a-AQ"></a>花内有摩尼金刚杵。<a id="a-AR"></a>第二手持罥索。<a id="a-AS"></a>第三手持弓。<a id="a-AT"></a>第四手持钺斧。<a id="a-AU"></a>发大精进力化本部佛。<a id="a-AV"></a>遍满虚空降千界魔。<a id="a-AW"></a>如是依法观想持诵真言力。<a id="a-AX"></a>以大炽盛光摄他象马军。<a id="a-AY"></a>及能成一切事。<a id="a-AZ"></a>能作拥护及降伏等。<a id="a-Aa"></a>此名观视大军拥护一切及降大千界大智金刚三摩地。</p>
  <p id="aAb">复说三摩地法。<a id="a-Ac"></a>时阿阇梨观想◇特网(二合)字变成大智。<a id="a-Ad"></a>大智化成最上宝幢菩萨。<a id="a-Ae"></a>身真金色现忿怒相。<a id="a-Af"></a>八臂四面面各三目。<a id="a-Ag"></a>右第一手持剑。<a id="a-Ah"></a>第二手持捣杵。<a id="a-Ai"></a>第三手持轮。<a id="a-Aj"></a>第四手持箭。<a id="a-Ak"></a>左第一手持三叉。<a id="a-Al"></a>第二手持金刚杵。<a id="a-Am"></a>第三手持弓。<a id="a-An"></a>第四手作期克诸魔印。<a id="a-Ao"></a>如是依法观想此菩萨。<a id="a-Ap"></a>不久证大菩提。<a id="a-Aq"></a>此名降三界最上金刚三摩地。</p>
  <p id="aAr">复说三摩地法。<a id="a-As"></a>时阿阇梨观想◇钵囕(二合)字变成大智。<a id="a-At"></a>大智化成大随求菩萨。<a id="a-Au"></a>八臂四面面各三目。<a id="a-Av"></a>身现金色具大威德。<a id="a-Aw"></a>作贡高无畏势。<a id="a-Ax"></a>右第一手持剑。<a id="a-Ay"></a>第二手持轮。<a id="a-Az"></a>第三手持三又。<a id="a-B0"></a>第四手持箭。<a id="a-B1"></a>左第一手持金刚杵。<a id="a-B2"></a>第二手持罥索。<a id="a-B3"></a>第三手持钺斧。<a id="a-B4"></a>第四手持弓。<a id="a-B5"></a>坐于莲花上放大光明。<a id="a-B6"></a>如千日轮能除诸恶。<a id="a-B7"></a>此三摩地法。<a id="a-B8"></a>所有女人胎中子死者。<a id="a-B9"></a>时阿阇梨依法观想。<a id="a-BA"></a>自身为妙吉祥。<a id="a-BB"></a>持彼秘密曼拏罗内诸贤圣阏伽瓶灌女人顶。<a id="a-BC"></a>复想彼女胎中。<a id="a-BD"></a>所有非人薄福之子。<a id="a-BE"></a>以印及真言。<a id="a-BF"></a>为发遣净除罪障已。<a id="a-BG"></a>复想彼胎摄入福子。<a id="a-BH"></a>时彼女人得子安隐。<a id="a-BI"></a>此名观察一切胎藏随求大智最胜金刚三摩地。</p>
  <p id="aBJ">复说三摩地法。<a id="a-BK"></a>时阿阇梨观想◇网字变成大智。<a id="a-BL"></a>大智化成持世菩萨。<a id="a-BM"></a>其身金色诸相圆满。<a id="a-BN"></a>一切装严光明照曜。<a id="a-BO"></a>作贡高势身有六臂。<a id="a-BP"></a>右第一手作施愿印。<a id="a-BQ"></a>第二手持谷穗。<a id="a-BR"></a>第三手持箭。<a id="a-BS"></a>左第一手持如意宝。<a id="a-BT"></a>第二手持弓。<a id="a-BU"></a>第三手降宝雨。<a id="a-BV"></a>乃至眷属及仆从紧羯啰夜叉等。<a id="a-BW"></a>亦悉降宝及五谷雨。<a id="a-BX"></a>如是依法观想此持世菩萨。<a id="a-BY"></a>能降财谷雨广七由旬量。<a id="a-BZ"></a>不久速成菩提。<a id="a-Ba"></a>此名降财谷雨广智金刚三摩地。</p>
  <p id="aBb">复说三摩地法。<a id="a-Bc"></a>时阿阇梨观想◇尾字变成大智。<a id="a-Bd"></a>大智化成白莲罗刹女。<a id="a-Be"></a>身黑色腹大具大威势。<a id="a-Bf"></a>有炽盛光如闪电相。<a id="a-Bg"></a>坐莲花上垂于一足。<a id="a-Bh"></a>有十八臂十二面。<a id="a-Bi"></a>面各三目利牙出外。<a id="a-Bj"></a>发髻赤黄色顶戴阿閦佛。<a id="a-Bk"></a>髑髅为璎珞现大忿怒相。<a id="a-Bl"></a>师子皮为衣龙为络腋。<a id="a-Bm"></a>手持满血髑髅。<a id="a-Bn"></a>及持剑钩轮金刚杵三叉。<a id="a-Bo"></a>铃幡宝棒罥索钺斧等。<a id="a-Bp"></a>复以众宝装严于身。<a id="a-Bq"></a>能破诸恶有情。<a id="a-Br"></a>如是依法观想及持诵真言。<a id="a-Bs"></a>为利益一切众生故。<a id="a-Bt"></a>不久证大菩提。<a id="a-Bu"></a>此名除灭一切恶观察佛刹最胜金刚三摩地。</p>
 </body>
</html>