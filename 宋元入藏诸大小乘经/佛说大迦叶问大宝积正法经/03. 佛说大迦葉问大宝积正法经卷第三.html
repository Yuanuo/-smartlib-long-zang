<!doctype html>
<html id="z3IBUXcdc" data-ver="538">
 <head>
  <meta charset="utf-8">
  <meta author="施护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说大迦葉问大宝积正法经卷第三</h1>
  <p id="a2">尔时世尊复以譬喻更明斯义。</p>
  <p id="a3">佛告迦葉。<a id="a-4"></a>譬如灯光能破一切黑暗。<a id="a-5"></a>而彼黑暗从何而去。<a id="a-6"></a>非东方去。<a id="a-7"></a>非南方去。<a id="a-8"></a>非西方去。<a id="a-9"></a>非北方去。<a id="a-A"></a>去亦非去。<a id="a-B"></a>来亦非来。</p>
  <p id="aC">迦葉。<a id="a-D"></a>复次灯光亦非我。<a id="a-E"></a>能破得黑暗。<a id="a-F"></a>又若非黑暗何显灯光。<a id="a-G"></a>迦葉。<a id="a-H"></a>灯光黑暗本无自性。<a id="a-I"></a>此二皆空无得无舍。<a id="a-J"></a>迦葉。<a id="a-K"></a>如是智慧亦复如是。<a id="a-L"></a>有智若生无智即舍。<a id="a-M"></a>而彼无智归于何去。<a id="a-N"></a>非东方去。<a id="a-O"></a>非南方去。<a id="a-P"></a>非西方去。<a id="a-Q"></a>非北方去。<a id="a-R"></a>去既非去。<a id="a-S"></a>来亦非来。</p>
  <p id="aT">迦葉。<a id="a-U"></a>复次有智若生无智即舍。<a id="a-V"></a>非彼有智我能破坏无智。<a id="a-W"></a>又若无智本无有智何显。<a id="a-X"></a>迦葉有智无智俱无自性。<a id="a-Y"></a>此二皆空无得无舍。<a id="a-Z"></a>我今于此而说颂曰。</p>
  <p id="aa">譬如于灯光　　能破于黑暗</p>
  <p id="ab">彼暗灭谢时　　诸方无所去</p>
  <p id="ac">若复此灯光　　非暗不能显</p>
  <p id="ad">二俱无自性　　无性二俱空</p>
  <p id="ae">智慧亦如是　　有智若生时</p>
  <p id="af">无智而自舍　　此二若空花</p>
  <p id="ag">俱无有自性　　取舍不可得</p>
  <p id="ah">佛告迦葉。<a id="a-i"></a>譬如空舍无其户牖。<a id="a-j"></a>经百千年无其人物。<a id="a-k"></a>其室冥暗忽有天人。<a id="a-l"></a>于彼舍中燃其灯明。<a id="a-m"></a>迦葉于意云何。<a id="a-n"></a>如是黑暗我经百千年住此。<a id="a-o"></a>我今不去有此事不。<a id="a-p"></a>迦葉答云。<a id="a-q"></a>不也世尊。<a id="a-r"></a>彼黑暗无力灯光若生决定须去。<a id="a-s"></a>佛言迦葉。<a id="a-t"></a>彼业烦恼亦复如是。<a id="a-u"></a>经百千劫住彼识中。<a id="a-v"></a>或彼行人于一昼夜。<a id="a-w"></a>正观相应生彼慧灯。<a id="a-x"></a>迦葉如是圣者慧根。<a id="a-y"></a>若生此业烦恼定无所有。<a id="a-z"></a>我今于此而说颂曰。</p>
  <p id="a10">如舍百千年　　无人无户牖</p>
  <p id="a11">忽有天及人　　于彼烧灯火</p>
  <p id="a12">如是久住暗　　刹那而灭谢</p>
  <p id="a13">是彼舍黑暗　　不言我久住</p>
  <p id="a14">于此而不去　　业识烦恼集</p>
  <p id="a15">其义亦如是　　虽住百千劫</p>
  <p id="a16">本性不真实　　行人昼夜中</p>
  <p id="a17">正入如实观　　慧灯晃耀生</p>
  <p id="a18">彼等烦恼集　　刹那不可住</p>
  <p id="a19">佛告迦葉。<a id="a-1A"></a>譬如虚空不住种子。<a id="a-1B"></a>迦葉如是。<a id="a-1C"></a>若彼行者坚着断见。<a id="a-1D"></a>过去已灭未来非有。<a id="a-1E"></a>何住佛法种子。<a id="a-1F"></a>我今于此而说颂曰。</p>
  <p id="a1G">譬如太虚空　　无涯无有量</p>
  <p id="a1H">若人于空中　　何处植种子</p>
  <p id="a1I">断见亦如是　　过去不可有</p>
  <p id="a1J">未来亦不生　　现无佛法种</p>
  <p id="a1K">佛告迦葉。<a id="a-1L"></a>譬如粪满大地。<a id="a-1M"></a>可种一切种子。<a id="a-1N"></a>迦葉。<a id="a-1O"></a>如是业烦恼粪满于世间。<a id="a-1P"></a>可种一切佛法种子。<a id="a-1Q"></a>我今于此而说颂曰。</p>
  <p id="a1R">譬如大地粪　　随处可种植</p>
  <p id="a1S">众生烦恼粪　　周遍于世间</p>
  <p id="a1T">佛子若亲近　　可下佛法种</p>
  <p id="a1U">佛告迦葉。<a id="a-1V"></a>譬如碱卤陆地不可种于莲华。<a id="a-1W"></a>迦葉。<a id="a-1X"></a>如是无行性者本自非有。<a id="a-1Y"></a>未来不生何得菩提之种。<a id="a-1Z"></a>我今于此而说颂曰。</p>
  <p id="a1a">譬如碱陆地　　不可出莲华</p>
  <p id="a1b">于彼泥水中　　出生甚氛馥</p>
  <p id="a1c">无性亦如是　　过未本来无</p>
  <p id="a1d">终不生佛种</p>
  <p id="a1e">佛告迦葉。<a id="a-1f"></a>譬如粪壤之地可生莲华。<a id="a-1g"></a>迦葉。<a id="a-1h"></a>如是烦恼邪行众生亦可生其佛法种智。<a id="a-1i"></a>我今于此而说颂曰。</p>
  <p id="a1j">譬如泥粪地　　而可生莲华</p>
  <p id="a1k">邪行业众生　　亦生佛法种</p>
  <p id="a1l">佛告迦葉。<a id="a-1m"></a>譬如四大海水弥满无边。<a id="a-1n"></a>迦葉。<a id="a-1o"></a>如是见彼菩萨所作善根能遍法界。<a id="a-1p"></a>我今于此而说颂曰。</p>
  <p id="a1q">譬如四大海　　弥满广无边</p>
  <p id="a1r">菩萨亦如是　　善根遍法界</p>
  <p id="a1s">佛告迦葉。<a id="a-1t"></a>譬如天人以一毛端百分取一。<a id="a-1u"></a>于彼毛头滴微细水。<a id="a-1v"></a>欲成俱胝四大海。<a id="a-1w"></a>迦葉。<a id="a-1x"></a>如是见彼声闻。<a id="a-1y"></a>所作微善而求无上。<a id="a-1z"></a>我今于此而说颂曰。</p>
  <p id="a20">譬如人毛端　　百分而取一</p>
  <p id="a21">于彼滴微水　　欲成俱胝海</p>
  <p id="a22">声闻亦如是　　以己微浅智</p>
  <p id="a23">所作自善根　　求成无上觉</p>
  <p id="a24">佛告迦葉。<a id="a-25"></a>譬如芥子内虫食彼芥子。<a id="a-26"></a>见芥子内谓若虚空。<a id="a-27"></a>迦葉。<a id="a-28"></a>如是声闻所修小智。<a id="a-29"></a>见彼生空亦复如是。<a id="a-2A"></a>我今于此而说颂曰。</p>
  <p id="a2B">譬如芥子内　　而有食芥虫</p>
  <p id="a2C">于里无碍处　　见彼谓虚空</p>
  <p id="a2D">声闻所修智　　证彼一分空</p>
  <p id="a2E">所见而不大　　其义亦如是</p>
  <p id="a2F">佛告迦葉。<a id="a-2G"></a>譬如有人见十方世界虚空无边。<a id="a-2H"></a>迦葉。<a id="a-2I"></a>如是菩萨无碍大智所见法界亦无边际。<a id="a-2J"></a>我今于此而说颂曰。</p>
  <p id="a2K">譬如虚空界　　十方无有涯</p>
  <p id="a2L">一切诸世间　　依彼无障碍</p>
  <p id="a2M">菩萨亦如是　　所起最上智</p>
  <p id="a2N">照见法界空　　无边无所得</p>
  <p id="a2O">佛告迦葉。<a id="a-2P"></a>譬如刹帝利受灌顶王。<a id="a-2Q"></a>彼王皇后私于庶人后生其子。<a id="a-2R"></a>迦葉于意云何。<a id="a-2S"></a>彼所生之子得名灌顶王子不。<a id="a-2T"></a>迦葉白言不也。<a id="a-2U"></a>世尊告言。<a id="a-2V"></a>迦葉。<a id="a-2W"></a>彼得无生法界声闻。<a id="a-2X"></a>我是如来灌顶之子如是亦然。<a id="a-2Y"></a>我今于此而说颂曰。</p>
  <p id="a2Z">刹帝王皇后　　而私于庶人</p>
  <p id="a2a">彼后生其男　　不名灌顶子</p>
  <p id="a2b">声闻亦如是　　离欲证无生</p>
  <p id="a2c">唯行于自利　　非是于如来</p>
  <p id="a2d">灌顶法王子　　佛子行二利</p>
  <p id="a2e">佛告迦葉。<a id="a-2f"></a>譬如刹帝利受灌顶王。<a id="a-2g"></a>有近侍婢王所爱幸。<a id="a-2h"></a>彼后生子。<a id="a-2i"></a>迦葉于意云何。<a id="a-2j"></a>此婢生之子得名王子不。<a id="a-2k"></a>迦葉答云。<a id="a-2l"></a>此是王子。<a id="a-2m"></a>迦葉如是初发心菩萨。<a id="a-2n"></a>虽道力微劣化彼众生。<a id="a-2o"></a>未免轮回亦得名为如来之子。<a id="a-2p"></a>我今于此而说颂曰。</p>
  <p id="a2q">譬如轮王婢　　为王之爱幸</p>
  <p id="a2r">而后生其男　　亦是刹帝子</p>
  <p id="a2s">菩萨亦如是　　初发菩提心</p>
  <p id="a2t">德行而羸劣　　方便化众生</p>
  <p id="a2u">虽未出三界　　所作称佛心</p>
  <p id="a2v">得名真佛子</p>
  <p id="a2w">佛告迦葉。<a id="a-2x"></a>譬如轮王生其千子。<a id="a-2y"></a>大力勇猛辩才端正。<a id="a-2z"></a>须得轮王相具足。<a id="a-30"></a>彼所童子内。<a id="a-31"></a>若无一子具有轮王相者。<a id="a-32"></a>彼转轮王不作亲子之想。<a id="a-33"></a>迦葉。<a id="a-34"></a>如是如来会下有百千俱胝声闻围绕。<a id="a-35"></a>若无一菩萨相者。<a id="a-36"></a>如来亦不作子想。<a id="a-37"></a>我今于此而说颂曰。</p>
  <p id="a38">譬如转轮王　　所生千太子</p>
  <p id="a39">若无一童子　　具彼轮王相</p>
  <p id="a3A">此乃无王分　　王无自子想</p>
  <p id="a3B">佛子亦如是　　虽有千俱胝</p>
  <p id="a3C">声闻众围绕　　无一菩萨相</p>
  <p id="a3D">善逝观彼人　　不为佛子想</p>
  <p id="a3E">佛告迦葉。<a id="a-3F"></a>譬如转轮圣王。<a id="a-3G"></a>所有皇后怀娠七夜必生童子。<a id="a-3H"></a>具轮王相。<a id="a-3I"></a>彼在胎藏迦罗罗大。<a id="a-3J"></a>未有根形。<a id="a-3K"></a>虽未成形而有天人发心爱重。<a id="a-3L"></a>非爱彼子勇猛大力。<a id="a-3M"></a>于意云何。<a id="a-3N"></a>重彼轮王王种不断。<a id="a-3O"></a>迦葉。<a id="a-3P"></a>亦复如是。<a id="a-3Q"></a>初发心菩萨根虽未熟未免轮回。<a id="a-3R"></a>乐行佛法。<a id="a-3S"></a>彼过去佛见生其爱重。<a id="a-3T"></a>于彼正观八解脱阿罗汉。<a id="a-3U"></a>而不爱重。<a id="a-3V"></a>何以故。<a id="a-3W"></a>为彼初心菩萨佛种不断故。<a id="a-3X"></a>我今于此而说颂曰。</p>
  <p id="a3Y">譬如转轮王　　皇后怀娠妊</p>
  <p id="a3Z">七日未成形　　天人生爱护</p>
  <p id="a3a">非重勇猛力　　而重轮王种</p>
  <p id="a3b">菩萨亦如是　　初发菩提心</p>
  <p id="a3c">欲度轮回故　　过去诸如来</p>
  <p id="a3d">于彼而恭敬　　此人绍佛事</p>
  <p id="a3e">于诸声闻众　　正观八解者</p>
  <p id="a3f">不生于敬爱　　无彼成佛分</p>
  <p id="a3g">佛告迦葉。<a id="a-3h"></a>譬如假摩尼琉璃珠。<a id="a-3i"></a>聚如妙高山。<a id="a-3j"></a>不及一真摩尼琉璃宝。<a id="a-3k"></a>迦葉。<a id="a-3l"></a>如是假使一切声闻辟支佛。<a id="a-3m"></a>不能及一初发菩提心菩萨。<a id="a-3n"></a>我今于此而说颂曰。</p>
  <p id="a3o">譬如假琉璃　　及彼摩尼珠</p>
  <p id="a3p">积聚如须弥　　不及真摩尼</p>
  <p id="a3q">琉璃之一宝　　菩萨亦如是</p>
  <p id="a3r">假使于声闻　　及彼缘觉众</p>
  <p id="a3s">其数如微尘　　不及初发心</p>
  <p id="a3t">求彼菩提者　　菩萨之一人</p>
  <p id="a3u">佛告迦葉。<a id="a-3v"></a>譬如迦陵频伽鸟。<a id="a-3w"></a>住彼卵中之时。<a id="a-3x"></a>早能与彼一切飞禽而皆不同。<a id="a-3y"></a>迦葉于意云何。<a id="a-3z"></a>当发一切美妙音声故。<a id="a-40"></a>迦葉。<a id="a-41"></a>如是彼初发心菩萨虽住业烦恼无明藏中。<a id="a-42"></a>早与一切声闻辟支佛而不可同。<a id="a-43"></a>迦葉于意云何。<a id="a-44"></a>彼有回向善根说法方便故。<a id="a-45"></a>我今于此而说颂曰。</p>
  <p id="a46">譬如频伽鸟　　住彼卵子中</p>
  <p id="a47">虽未见身形　　而与诸禽异</p>
  <p id="a48">当发美妙音　　令人常爱乐</p>
  <p id="a49">佛子亦如是　　初发菩提心</p>
  <p id="a4A">未出烦恼藏　　一切辟支佛</p>
  <p id="a4B">及彼声闻众　　亦复不能比</p>
  <p id="a4C">回向大安乐　　方便利有情</p>
  <p id="a4D">无垢慈悲意　　能宣微妙音</p>
  <p id="a4E">佛告迦葉。<a id="a-4F"></a>譬如轮王皇后。<a id="a-4G"></a>所生王子具足轮王福相。<a id="a-4H"></a>一切国王及诸人民悉皆归伏。<a id="a-4I"></a>迦葉。<a id="a-4J"></a>如是初发心菩萨。<a id="a-4K"></a>天上人间一切有情悉皆归伏。<a id="a-4L"></a>我今于此而说颂曰。</p>
  <p id="a4M">譬如转轮王　　皇后所生子</p>
  <p id="a4N">虽为童子身　　具足王福相</p>
  <p id="a4O">国王及臣民　　一切皆归向</p>
  <p id="a4P">菩萨亦如是　　初发菩提心</p>
  <p id="a4Q">佛子相具足　　一切诸世间</p>
  <p id="a4R">天人众生类　　清净心归向</p>
  <p id="a4S">佛告迦葉。<a id="a-4T"></a>譬如大雪山王出生上好药草。<a id="a-4U"></a>能治一切诸病。<a id="a-4V"></a>修合服食。<a id="a-4W"></a>无复心疑决定得差。<a id="a-4X"></a>迦葉。<a id="a-4Y"></a>如是若彼菩萨所有智药能疗一切众生烦恼诸病。<a id="a-4Z"></a>菩萨以平等心普施一切有情。<a id="a-4a"></a>服者无复疑惑病即除愈。<a id="a-4b"></a>我今于此而说颂曰。</p>
  <p id="a4c">譬如大雪山　　出生上妙药</p>
  <p id="a4d">疗治一切病　　若有服之者</p>
  <p id="a4e">获差勿复疑　　佛子亦如是</p>
  <p id="a4f">出生妙智药　　能疗一切人</p>
  <p id="a4g">烦恼生老病　　平等而赐之</p>
  <p id="a4h">所有服食者　　无疑决定差</p>
  <p id="a4i">佛告迦葉。<a id="a-4j"></a>譬如有人归依初月。<a id="a-4k"></a>如是圆月而不归依。<a id="a-4l"></a>迦葉。<a id="a-4m"></a>如是我子有其信力。<a id="a-4n"></a>归命菩萨不归命如来。<a id="a-4o"></a>所以者何。<a id="a-4p"></a>为彼如来从菩萨生。<a id="a-4q"></a>若声闻辟支佛从如来生。<a id="a-4r"></a>非如菩萨故。<a id="a-4s"></a>我今于此而说颂曰。</p>
  <p id="a4t">譬如此有情　　归命于初月</p>
  <p id="a4u">如是圆满月　　而彼不归依</p>
  <p id="a4v">我子亦如是　　归依于菩萨</p>
  <p id="a4w">不归向世尊　　为具大智力</p>
  <p id="a4x">出生如来身　　非彼声闻类</p>
  <p id="a4y">智慧微劣故　　依彼如来生</p>
  <p id="a4z">佛告迦葉。<a id="a-50"></a>譬如文字之母。<a id="a-51"></a>具能包含一切义论等事。<a id="a-52"></a>迦葉。<a id="a-53"></a>如是初发心菩萨具能绾摄一切诸佛。<a id="a-54"></a>化行无上智因。<a id="a-55"></a>我今于此而说颂曰。</p>
  <p id="a56">譬如文字母　　人间与天上</p>
  <p id="a57">义论及辩才　　皆因此建立</p>
  <p id="a58">菩萨亦如是　　初发菩提心</p>
  <p id="a59">具足佛地智　　及诸方便行</p>
  <p id="a5A">佛告迦葉。<a id="a-5B"></a>譬如世人未有舍离明月归命星像。<a id="a-5C"></a>迦葉。<a id="a-5D"></a>如是无有受我戒者。<a id="a-5E"></a>舍离菩萨归命声闻。<a id="a-5F"></a>我今于此。<a id="a-5G"></a>而说颂曰。</p>
  <p id="a5H">譬如世间人　　于月而舍离</p>
  <p id="a5I">而欲归依星　　此事未曾有</p>
  <p id="a5J">如是我弟子　　其义亦复然</p>
  <p id="a5K">若受我戒者　　不归于菩萨</p>
  <p id="a5L">而欲向声闻　　其事甚希有</p>
  <p id="a5M">佛告迦葉。<a id="a-5N"></a>譬如假琉璃珠于彼天人世间终无利用。<a id="a-5O"></a>若真琉璃珠摩尼宝于其世间有大利用。<a id="a-5P"></a>迦葉如是。<a id="a-5Q"></a>若彼声闻具足戒学。<a id="a-5R"></a>具一切头陀行三摩地门。<a id="a-5S"></a>终不能得坐菩提道场成阿耨多罗三藐三菩提。<a id="a-5T"></a>我今于此而说颂曰。</p>
  <p id="a5U">譬如假琉璃　　见彼体清净</p>
  <p id="a5V">于天人世间　　为事无利用</p>
  <p id="a5W">若彼真琉璃　　及彼摩尼宝</p>
  <p id="a5X">体性有其殊　　为事具大用</p>
  <p id="a5Y">如是彼声闻　　虽具头陀行</p>
  <p id="a5Z">持戒及多闻　　一切三摩地</p>
  <p id="a5a">不能降四魔　　而坐菩提座</p>
  <p id="a5b">得成于善逝　　非如菩萨故</p>
  <p id="a5c">佛告迦葉。<a id="a-5d"></a>譬如真琉璃摩尼宝作事用时价直百千迦哩沙波拏。<a id="a-5e"></a>迦葉。<a id="a-5f"></a>如是若彼菩萨所植众德。<a id="a-5g"></a>作事用时多彼声闻辟支佛百千迦哩沙波拏之数。<a id="a-5h"></a>我今于此而说颂曰。</p>
  <p id="a5i">譬如真琉璃　　及彼摩尼宝</p>
  <p id="a5j">作彼事用时　　价直百千数</p>
  <p id="a5k">迦哩沙波拏　　佛子亦如是</p>
  <p id="a5l">植众德本行　　事用利众生</p>
  <p id="a5m">多彼声闻人　　及彼辟支佛</p>
  <p id="a5n">迦哩沙波拏　　其数亦如是</p>
  <p id="a5o">尔时世尊。<a id="a-5p"></a>复次说言。<a id="a-5q"></a>尊者大迦葉。<a id="a-5r"></a>所有国土孛星现时头黑偃寐。<a id="a-5s"></a>令彼国土灾难竞起得于苦恼。<a id="a-5t"></a>迦葉。<a id="a-5u"></a>若彼国土如有菩萨。<a id="a-5v"></a>是诸灾难速得消除无复苦恼。<a id="a-5w"></a>是故迦葉。<a id="a-5x"></a>菩萨之行。<a id="a-5y"></a>广集一切善根。<a id="a-5z"></a>为利众生故。<a id="a-60"></a>又彼菩萨。<a id="a-61"></a>所有智药流通四方。<a id="a-62"></a>医彼一切众生烦恼等病。<a id="a-63"></a>真实不虚。<a id="a-64"></a>迦葉白言。<a id="a-65"></a>以何等药医何等病。<a id="a-66"></a>迦葉。<a id="a-67"></a>众生所有贪嗔痴病皆自缘生。<a id="a-68"></a>以无缘慈观彼一切惑业相。<a id="a-69"></a>有理无本自无生今亦无相。<a id="a-6A"></a>欲界色界及无色界寂灭亦然。<a id="a-6B"></a>又灭一切颠倒。<a id="a-6C"></a>何等颠倒。<a id="a-6D"></a>即四颠倒。<a id="a-6E"></a>一者为彼有情于彼无常而计常故。<a id="a-6F"></a>令想一切皆是无常。<a id="a-6G"></a>二者于其苦处而计为乐。<a id="a-6H"></a>令想一切皆是其苦。<a id="a-6I"></a>三者无我计我。<a id="a-6J"></a>令想一切法皆无我故。<a id="a-6K"></a>四者不净计净。<a id="a-6L"></a>令想一切皆非净故。<a id="a-6M"></a>唯此涅槃具彼四德。<a id="a-6N"></a>又复施设四念处。<a id="a-6O"></a>令彼有情观身无其所有。<a id="a-6P"></a>能破我见。<a id="a-6Q"></a>观受无受所得。<a id="a-6R"></a>破彼我见。<a id="a-6S"></a>观心无心可得。<a id="a-6T"></a>亦除我见执故。<a id="a-6U"></a>观法无法可得。<a id="a-6V"></a>破彼法我执故。<a id="a-6W"></a>以四正断于修断事。<a id="a-6X"></a>修善勤修。<a id="a-6Y"></a>断恶勤断以四神足成就通力。<a id="a-6Z"></a>以五根五力。<a id="a-6a"></a>治彼不信懈怠失念散乱痴等。<a id="a-6b"></a>以七觉支治一切愚痴。<a id="a-6c"></a>以八圣道。<a id="a-6d"></a>治彼一切无知八邪等过。<a id="a-6e"></a>迦葉。<a id="a-6f"></a>此说名为真实医法。<a id="a-6g"></a>迦葉观此菩萨。<a id="a-6h"></a>于阎浮提内。<a id="a-6i"></a>医病人中最为第一。<a id="a-6j"></a>迦葉。<a id="a-6k"></a>所有三千大千世界众生。<a id="a-6l"></a>为护自命。<a id="a-6m"></a>见彼菩萨如见医王。<a id="a-6n"></a>迦葉白言。<a id="a-6o"></a>如是住邪见者以何药疗。<a id="a-6p"></a>唯愿解说令彼了知。<a id="a-6q"></a>迦葉。<a id="a-6r"></a>彼菩萨救疗众生。<a id="a-6s"></a>非用世间之药。<a id="a-6t"></a>以出世间一切善根无漏智药传流四方。<a id="a-6u"></a>医彼一切众生妄想之病。<a id="a-6v"></a>真实不虚。<a id="a-6w"></a>迦葉白言。<a id="a-6x"></a>云何名为出世间智。<a id="a-6y"></a>迦葉。<a id="a-6z"></a>彼智从因缘种生离诸分别。<a id="a-70"></a>无我无人无众生无寿命。<a id="a-71"></a>如是智法于空无著。<a id="a-72"></a>迦葉。<a id="a-73"></a>汝等正求心莫惊怖发精进心。<a id="a-74"></a>彼如是求如是住心。<a id="a-75"></a>云何住心。<a id="a-76"></a>云何不住心。<a id="a-77"></a>有过去未来现在于何而住。<a id="a-78"></a>迦葉。<a id="a-79"></a>过去已灭。<a id="a-7A"></a>未来未至。<a id="a-7B"></a>现在无住。<a id="a-7C"></a>迦葉。<a id="a-7D"></a>又此心法非在内。<a id="a-7E"></a>非在外。<a id="a-7F"></a>亦非中间。<a id="a-7G"></a>迦葉又此心法离众色相。<a id="a-7H"></a>无住无著而不可见。<a id="a-7I"></a>迦葉。<a id="a-7J"></a>过去一切佛不见。<a id="a-7K"></a>未来一切佛不见。<a id="a-7L"></a>现在一切佛不见。<a id="a-7M"></a>迦葉白言。<a id="a-7N"></a>若过去未来现在一切佛不见者。<a id="a-7O"></a>云何彼心有种种行相。<a id="a-7P"></a>迦葉。<a id="a-7Q"></a>彼心无实从妄想生。<a id="a-7R"></a>譬如幻化。<a id="a-7S"></a>种种得生为虚妄见。<a id="a-7T"></a>迦葉白言。<a id="a-7U"></a>虚妄不实。<a id="a-7V"></a>其喻云何。<a id="a-7W"></a>佛言迦葉。<a id="a-7X"></a>心如浮泡生灭不住。<a id="a-7Y"></a>心如风行而不可收。<a id="a-7Z"></a>心如灯光因缘和合。<a id="a-7a"></a>心如虚空得虚妄烦恼。<a id="a-7b"></a>心如掣电刹那不住。<a id="a-7c"></a>心如猿猴攀缘境界。<a id="a-7d"></a>心如画师作种种像。<a id="a-7e"></a>心念念不住生一切烦恼。<a id="a-7f"></a>心行体一。<a id="a-7g"></a>无二心用故。<a id="a-7h"></a>心如其王。<a id="a-7i"></a>自在缘一切法故。<a id="a-7j"></a>心如恶友。<a id="a-7k"></a>发生一切苦故。<a id="a-7l"></a>心如大海。<a id="a-7m"></a>漂溺一切善根故。<a id="a-7n"></a>心如钓鱼之人。<a id="a-7o"></a>于苦生乐想故。<a id="a-7p"></a>心如梦幻。<a id="a-7q"></a>妄计我故。<a id="a-7r"></a>心如青蝇。<a id="a-7s"></a>于其不净生净想故。<a id="a-7t"></a>心如鬼魅。<a id="a-7u"></a>作种种不善事故。<a id="a-7v"></a>心如药叉。<a id="a-7w"></a>贪着境界饮人精气故。<a id="a-7x"></a>心如冤家。<a id="a-7y"></a>恒求过失故。<a id="a-7z"></a>心不静住。<a id="a-80"></a>或高或下进退不定故。<a id="a-81"></a>心如狂贼。<a id="a-82"></a>坏一切功德善财故。<a id="a-83"></a>心如蛾眼。<a id="a-84"></a>恒贪灯焰色故。<a id="a-85"></a>心着于声。<a id="a-86"></a>如贪战鼓声故。<a id="a-87"></a>心如猪犬。<a id="a-88"></a>于其不净贪香美故。<a id="a-89"></a>心如贱婢。<a id="a-8A"></a>贪食残味故。<a id="a-8B"></a>心能贪触。<a id="a-8C"></a>如蝇着膻器故。<a id="a-8D"></a>迦葉。<a id="a-8E"></a>心不可求求不能得。<a id="a-8F"></a>过去非有。<a id="a-8G"></a>未来亦无。<a id="a-8H"></a>现在不得。<a id="a-8I"></a>若过去未来现在不可得者。<a id="a-8J"></a>三世断故。<a id="a-8K"></a>若三世断故彼即无有。<a id="a-8L"></a>若彼无有彼即不生。<a id="a-8M"></a>若彼不生是即无性。<a id="a-8N"></a>若彼无性无生无灭。<a id="a-8O"></a>若无生灭亦无往来。<a id="a-8P"></a>若无往来而无主宰。<a id="a-8Q"></a>若无主宰无假无实。<a id="a-8R"></a>是即圣性。<a id="a-8S"></a>迦葉。<a id="a-8T"></a>若彼圣性。<a id="a-8U"></a>无得戒非无戒。<a id="a-8V"></a>无净行无秽行。<a id="a-8W"></a>无因行无果行。<a id="a-8X"></a>亦无心意之法。<a id="a-8Y"></a>若无心意之法彼无业亦无业报。<a id="a-8Z"></a>若无业报亦无苦乐。<a id="a-8a"></a>若无苦乐彼圣者性。<a id="a-8b"></a>若彼圣性无其上下中间。<a id="a-8c"></a>身口意等不可住着。<a id="a-8d"></a>何以故。<a id="a-8e"></a>性遍虚空。<a id="a-8f"></a>平等无分别故无分别故下此处元少一叶梵文。</p>
 </body>
</html>