<!DOCTYPE html>
<html>
<head>
  <meta charset="utf-8"/>
  <meta name="author" content="施护/宋"/>
  <meta name="library" content="龙藏"/>
  <meta name="catalog" content="龙藏/宋元入藏诸大小乘经"/>
  <title>十二缘生祥瑞经卷上</title>
</head>
<body>
  <h1 class="head">十二缘生祥瑞经卷上</h1>
  <p>如是我闻。一时世尊。在大众中。结跏趺坐。时诸大众。恭敬围绕。瞻仰如来。即于佛前。而说颂曰。</p>
  <p class="l-js-5c">顶礼佛德海　　真实正遍知</p>
  <p class="l-js-5c">过去及未来　　敷演缘生法</p>
  <p class="l-js-5c">世间虚妄见　　颠倒苦沉沦</p>
  <p class="l-js-5c">烦恼业无边　　愿佛为宣说</p>
  <p>尔时众会。无量百千。若人若天。而白佛言。今此大众。及于未来。乐闻深法。唯愿演说。</p>
  <p>尔时世尊告诸大众。善哉善哉。应当谛听。今为汝说。诸善男子。若欲了达十二缘生吉祥瑞应。谓从无明乃至老死。轮转次第。于十二月。各生祥瑞。而乃有异。始十月乃至九月。又从一日乃至十五。试于祥瑞。快乐忧苦。其事非一。</p>
  <p>诸善男子。此十二支。始从宝沙(十)么洗(月)。一日无明。二日老死。三日生支。四日有支。五日取支。六日爱支。七日受支。八日触支。九日六入。十日名色。十一识支。十二行支。</p>
  <p>又从么佉(十一)么洗(月)。一日行支。二日无明。三日老死。四日生支。五日有支。六日取支。七日爱支。八日受支。九日触支。十日六入。十一名色。十二识支。</p>
  <p>又从叵啰虞(二合)那(十二)么洗(月)。一日识支。二日行支。三日无明。四日老死。五日生支。六日有支。七日取支。八日爱支。九日受支。十日触支。十一六入。十二名色。</p>
  <p>又从载怛啰(二合正)么洗(月)。一日名色。二日识支。三日行支。四日无明。五日老死。六日生支。七日有支。八日取支。九日爱支。十日受支。十一触支。十二六入。</p>
  <p>又从吠(无每反)舍佉(二)么洗(月)。一日六入。二日名色。三日识支。四日行支。五日无明。六日老死。七日生支。八日有支。九日取支。十日爱支。十一受支。十二触支。</p>
  <p>又从[口*尔](仁祭反)瑟吒(二合三)么洗(月)。一日触支。二日六入。三日名色。四日识支。五日行支。六日无明。七日老死。八日生支。九日有支。十日取支。十一爱支。十二受支。</p>
  <p>又从阿(引)沙(引)姹(四)么洗(月)。一日受支。二日触支。三日六入。四日名色。五日识支。六日行支。七日无明。八日老死。九日生支。十日有支。十一取支。十二爱支。</p>
  <p>又从室啰(二合引)嚩那(五)么洗(月)。一日爱支。二日受支。三日触支。四日六入。五日名色。六日识支。七日行支。八日无明。九日老死。十日生支。十一有支。十二取支。</p>
  <p>又从婆(引)捺啰(二合)婆捺(六)么洗(月)。一日取支。二日爱支。三日受支。四日触支。五日六入。六日名色。七日识支。八日行支。九日无明。十日老死。十一生支。十二有支。</p>
  <p>又从阿湿嚩(二合)喻若(七)么洗(月)。一日有支。二日取支。三日爱支。四日受支。五日触支。六日六入。七日名色。八日识支。九日行支。十日无明。十一老死。十二生支。</p>
  <p>又从迦哩底(二合)迦(八)么洗(月)。一日生支。二日有支。三日取支。四日爱支。五日受支。六日触支。七日六入。八日名色。九日识支。十日行支。十一无明。十二老死。</p>
  <p>又从么(引)陵誐(二合)尸哩沙(二合九)么洗(月)。一日老死。二日生支。三日有支。四日取支。五日爱支。六日受支。七日触支。八日六入。九日名色。十日识支。十一行支。十二无明。</p>
  <p>每月十三。亦如三日。每月十四。四日同之。十五五日。准理亦然。</p>
  <p></p>
  <p>注云。有支顺转。积日逆流。黑白月余。如经广说。</p>
  <p>尔时世尊。告诸大众。若复有人。于十二支。审谛观察。忆念不忘。了知忧喜。若无明支。此日生时。于第九日。及第九月九年有难。若非命尽。快乐有财。眷属不和。无病多言。寿八十一。卒于行日。</p>
  <p>行日生子。第八日月。八年有难。若非命终。获大富贵。兄弟唯二。命长少病。德行知法。朋友众多。工巧艺能。寿八十八。卒于识日。</p>
  <p>识日生子。第五日月。五年有难。若非命终。偻罗勇猛。恒乏财宝。见者欢喜。寿六十四。卒于名色。</p>
  <p>名色日生。第六日月。九年十年。逢于难事。若非命尽。少病多冤。有子短寿。贫乏恐怖。得后富贵。爱乐惠施。寿年八十。卒于六入。</p>
  <p>六入日生。于第五日。三四月内。八年十年。逢于灾难。若非寿尽。憎嫉多病。贫乏勇锐。爱味悭贪。寿六十四。触日而卒。</p>
  <p>触日生子。第二五日。三九月内。九年有难。若非命终。疾患恒时。巧言知法。贼奸我见。有财妒色。寿六十四。卒于受日。</p>
  <p>受日生子。二日十日。于二八月。八年有难。若非命终。恒大居尊。富贵胜善。二妻多财。工巧艺能。寿命六十。卒于爱日。</p>
  <p>爱日生子。于第十日。第三五月。九年有难。若非命尽。豪富第一。子孙众多。少病多冤。寿六十四。卒于取日。</p>
  <p>生于取日。第九日内。二八九月。九年有难。若非命尽。轻慢难降。朋友暴恶。多积冤家。为非犯戒。寿六十四。有日乃卒。</p>
  <p>生于有日。至第九日。二月八月。九年有难。若非命尽。贪他妻女。寡睡豪族。处长主军。寿命六十。生支日卒。</p>
  <p>子育生支。于第五日。九月九年十年有难。若非命尽。富贵多病。护国崇德。寿年七十。老死日卒。</p>
  <p>老死日生。于第二日。第九月内。九年有难。若非寿尽。愚痴迷乱。贪嗔盗贼。聪慧性利。眷属和顺。冤家众多。寿六十四。无明支卒。已上比试。祥瑞事讫。</p>
  <p>尔时世尊告诸大众。若复有人。无明日病。是夜叉难。应善护持。第五夜差。行日得病。于第三日七日有难。第二夜差。识日得病。第五日难。第七夜差。名色日病。于第三日五日有难。即于彼夜死活不定。</p>
  <p>六入日病。于第三日四日有难。第十夜差。触日得病。第三日难。第八日起。恒患长命。受日得病。第五日难。第九日起。十个月患。爱日得病。于第八日十日有难第十九日死活不定。</p>
  <p>取日得患。当日有难。第十日卒。</p>
  <p>有日得患。至第三日九日有难。恒患不差。生支日患。五日有难。第八日起。至十二日。有难得差。</p>
  <p>老死支患。至第三日七日有难。彼起得差。</p>
  <p>尔时世尊告大众言。若复有人于出行时观十二支应知善恶。无明日行东去。安乐平善。速回南行。诤讼获所求事。西方行时闻不可意。北方得闻顺美爱声。</p>
  <p>行支日出东去。平善得回无滞。南去忧恼安乐得回。西去路获丰足饮食。北去平善安乐得回。</p>
  <p>识日东行。途路苦辛。南方行时。得回本处。西行诤讼。所获虚耗。北行获利。本处得回。</p>
  <p>名色东行。吉祥富贵。南方行时。百事圆满。西方行时。皆遂所求。北方出行。途路苦幸。</p>
  <p>六入东行。获于财利。南行吉祥。遂意得回。西方行时。所愿具足。一切成就。北方行时。所求皆得。</p>
  <p>触日东行。财物散失。南行安乐。西方行时。诤讼惊怖。北方速回。增长财利。受日东行。忧恼惊怖。过去得免。南方行时。惊怖诤讼西方行时人卒闻信北方行时。获利遂意。闻信不悦。</p>
  <p>爱支日行东方得财南行利寡。本处速回。西方行时。人卒获信北方遂意自在快乐。</p>
  <p>取日行时。东行惊怖。途路苦辛。南行安乐。西方行时。微少怖畏。北方行时。所求皆获速回本处。</p>
  <p>有支东行。辛苦怖畏南方出行。速达本处。获利遂意。西方出行。诸事增长。本处速达。北方得利本处速回。</p>
  <p>生支东行得财破坏南行称意。西方行时。得达本处。北行获财。</p>
  <p>老死东行。速疾得回。南方行时。得闻爱言。西行怕怖北方行时。安乐本处。平善得回。出行已讫。</p>
  <p>时诸大众。复白佛言世有盗贼。云何了知尔时世尊。告大众言。若欲了知劫盗等事。应当审谛十二有支。诸善男子。若无明日贼来。北方财物散失。舍东来入贼心毒害彼贼发少住处不远。至九日内。决定得财。</p>
  <p>行支日盗。相貌赤黄。著衣故旧。彼盗获罪若来东方自雪其事。</p>
  <p>若识支盗人出自舍黄赤发少。外说人闻。财物却得。</p>
  <p>名色支日贼二兄弟面形发黑。内一人丑。白头工巧。至二十一。财宝却得。六入日盗。出于自舍。形色黄赤。妒恶大目。近水路来。藏之舍近住处眷属。至第二日。得失疑惑。财物不定。</p>
  <p>触支日盗。出于自舍。形长发黑。数来欢喜。痴常似哭。若有诤竞。财物却得。受支日盗。聚落中来。内有一人。家犬色黑。至二十日。贼决定获。</p>
  <p>爱支日盗。彼人西来。别聚落住。形长见喜。家犬足黑。同人诤竞。谈论彼人。决定非虚。取支日获。</p>
  <p>取支日盗。从南方来。内一人诤。其事谈说。财决定得。</p>
  <p>有支日盗。从东而来。辞辩偻罗。奸诈多疑。自眷属说。</p>
  <p>生支日盗。三人同行。二人外来。一人自亲。速疾求之。财宝却得。</p>
  <p>老死支盗。从北方来。形首皆修。齿缺首白。至二十五日。财物却获。说贼盗竟。尔时众会。俱白佛言。支分眴动。其事云何。</p>
  <p>佛告大众。若复有人。欲知此事应当审谛十二缘生了知未来所有忧喜。决定非虚。</p>
  <p>复有男女。于无明支。左目眴时。父母惊怖。</p>
  <p>行支左眴。有喜遂心。</p>
  <p>识支左眴。于所求事。和舍称意。</p>
  <p>若名色支。左目眴动。获于财物。</p>
  <p>六入支日。左目眴时。父母不悦。</p>
  <p>触支日眴。必有诤论。</p>
  <p>受支日眴于所求事。和合遂意。</p>
  <p>于爱支日。左目瞬时。有骨肉来。</p>
  <p>若取支日。左目眴时。所求皆获。</p>
  <p>有支日眴。诤论事起。</p>
  <p>若生支日。左目眴动。得远音信。</p>
  <p>于老死支。左目眴时。一切所求。和合如意。若复有人。观察十二。皆悉了知。于无明支右目眴动。父母惊怖。</p>
  <p>于行支日。右目眴时。于一切事。皆获遂意。于识支日。右目眴时。有诤论事。于名色支。右目眴时。而获新衣。</p>
  <p>六入支日。右目眴时。财物破散。</p>
  <p>于触支日。右目眴时。获于财物。</p>
  <p>受支目眴。有悲泣事。</p>
  <p>爱支日眴。财物少散。</p>
  <p>于取支日。右目眴时。多获珍宝。</p>
  <p>若有支日。右目眴时。诤论失财。求之却得。</p>
  <p>若生支日。右目眴时。或望人来若求财物。希必来至。</p>
  <p>于老死支。右目眴时。有喜庆事。和合成就。目瞬已竟。</p>
</body></html>