<!doctype html>
<html id="z3IBUXmdf" data-ver="633">
 <head>
  <meta charset="utf-8">
  <meta author="施护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">十二缘生祥瑞经卷上</h1>
  <p id="a2"></p>
  <p id="a3">如是我闻。<a id="a-4"></a>一时世尊。<a id="a-5"></a>在大众中。<a id="a-6"></a>结跏趺坐。<a id="a-7"></a>时诸大众。<a id="a-8"></a>恭敬围绕。<a id="a-9"></a>瞻仰如来。<a id="a-A"></a>即于佛前。<a id="a-B"></a>而说颂曰。</p>
  <p id="aC">顶礼佛德海　　真实正遍知</p>
  <p id="aD">过去及未来　　敷演缘生法</p>
  <p id="aE">世间虚妄见　　颠倒苦沉沦</p>
  <p id="aF">烦恼业无边　　愿佛为宣说</p>
  <p id="aG">尔时众会。<a id="a-H"></a>无量百千。<a id="a-I"></a>若人若天。<a id="a-J"></a>而白佛言。<a id="a-K"></a>今此大众。<a id="a-L"></a>及于未来。<a id="a-M"></a>乐闻深法。<a id="a-N"></a>唯愿演说。</p>
  <p id="aO">尔时世尊告诸大众。<a id="a-P"></a>善哉善哉。<a id="a-Q"></a>应当谛听。<a id="a-R"></a>今为汝说。<a id="a-S"></a>诸善男子。<a id="a-T"></a>若欲了达十二缘生吉祥瑞应。<a id="a-U"></a>谓从无明乃至老死。<a id="a-V"></a>轮转次第。<a id="a-W"></a>于十二月。<a id="a-X"></a>各生祥瑞。<a id="a-Y"></a>而乃有异。<a id="a-Z"></a>始十月乃至九月。<a id="a-a"></a>又从一日乃至十五。<a id="a-b"></a>试于祥瑞。<a id="a-c"></a>快乐忧苦。<a id="a-d"></a>其事非一。</p>
  <p id="ae">诸善男子。<a id="a-f"></a>此十二支。<a id="a-g"></a>始从宝沙(十)么洗(月)。<a id="a-h"></a>一日无明。<a id="a-i"></a>二日老死。<a id="a-j"></a>三日生支。<a id="a-k"></a>四日有支。<a id="a-l"></a>五日取支。<a id="a-m"></a>六日爱支。<a id="a-n"></a>七日受支。<a id="a-o"></a>八日触支。<a id="a-p"></a>九日六入。<a id="a-q"></a>十日名色。<a id="a-r"></a>十一识支。<a id="a-s"></a>十二行支。</p>
  <p id="at">又从么佉(十一)么洗(月)。<a id="a-u"></a>一日行支。<a id="a-v"></a>二日无明。<a id="a-w"></a>三日老死。<a id="a-x"></a>四日生支。<a id="a-y"></a>五日有支。<a id="a-z"></a>六日取支。<a id="a-10"></a>七日爱支。<a id="a-11"></a>八日受支。<a id="a-12"></a>九日触支。<a id="a-13"></a>十日六入。<a id="a-14"></a>十一名色。<a id="a-15"></a>十二识支。</p>
  <p id="a16">又从叵啰虞(二合)那(十二)么洗(月)。<a id="a-17"></a>一日识支。<a id="a-18"></a>二日行支。<a id="a-19"></a>三日无明。<a id="a-1A"></a>四日老死。<a id="a-1B"></a>五日生支。<a id="a-1C"></a>六日有支。<a id="a-1D"></a>七日取支。<a id="a-1E"></a>八日爱支。<a id="a-1F"></a>九日受支。<a id="a-1G"></a>十日触支。<a id="a-1H"></a>十一六入。<a id="a-1I"></a>十二名色。</p>
  <p id="a1J">又从载怛啰(二合正)么洗(月)。<a id="a-1K"></a>一日名色。<a id="a-1L"></a>二日识支。<a id="a-1M"></a>三日行支。<a id="a-1N"></a>四日无明。<a id="a-1O"></a>五日老死。<a id="a-1P"></a>六日生支。<a id="a-1Q"></a>七日有支。<a id="a-1R"></a>八日取支。<a id="a-1S"></a>九日爱支。<a id="a-1T"></a>十日受支。<a id="a-1U"></a>十一触支。<a id="a-1V"></a>十二六入。</p>
  <p id="a1W">又从吠(无每反)舍佉(二)么洗(月)。<a id="a-1X"></a>一日六入。<a id="a-1Y"></a>二日名色。<a id="a-1Z"></a>三日识支。<a id="a-1a"></a>四日行支。<a id="a-1b"></a>五日无明。<a id="a-1c"></a>六日老死。<a id="a-1d"></a>七日生支。<a id="a-1e"></a>八日有支。<a id="a-1f"></a>九日取支。<a id="a-1g"></a>十日爱支。<a id="a-1h"></a>十一受支。<a id="a-1i"></a>十二触支。</p>
  <p id="a1j">又从[口*爾](仁祭反)瑟吒(二合三)么洗(月)。<a id="a-1k"></a>一日触支。<a id="a-1l"></a>二日六入。<a id="a-1m"></a>三日名色。<a id="a-1n"></a>四日识支。<a id="a-1o"></a>五日行支。<a id="a-1p"></a>六日无明。<a id="a-1q"></a>七日老死。<a id="a-1r"></a>八日生支。<a id="a-1s"></a>九日有支。<a id="a-1t"></a>十日取支。<a id="a-1u"></a>十一爱支。<a id="a-1v"></a>十二受支。</p>
  <p id="a1w">又从阿(引)沙(引)姹(四)么洗(月)。<a id="a-1x"></a>一日受支。<a id="a-1y"></a>二日触支。<a id="a-1z"></a>三日六入。<a id="a-20"></a>四日名色。<a id="a-21"></a>五日识支。<a id="a-22"></a>六日行支。<a id="a-23"></a>七日无明。<a id="a-24"></a>八日老死。<a id="a-25"></a>九日生支。<a id="a-26"></a>十日有支。<a id="a-27"></a>十一取支。<a id="a-28"></a>十二爱支。</p>
  <p id="a29">又从室啰(二合引)嚩那(五)么洗(月)。<a id="a-2A"></a>一日爱支。<a id="a-2B"></a>二日受支。<a id="a-2C"></a>三日触支。<a id="a-2D"></a>四日六入。<a id="a-2E"></a>五日名色。<a id="a-2F"></a>六日识支。<a id="a-2G"></a>七日行支。<a id="a-2H"></a>八日无明。<a id="a-2I"></a>九日老死。<a id="a-2J"></a>十日生支。<a id="a-2K"></a>十一有支。<a id="a-2L"></a>十二取支。</p>
  <p id="a2M">又从婆(引)捺啰(二合)婆捺(六)么洗(月)。<a id="a-2N"></a>一日取支。<a id="a-2O"></a>二日爱支。<a id="a-2P"></a>三日受支。<a id="a-2Q"></a>四日触支。<a id="a-2R"></a>五日六入。<a id="a-2S"></a>六日名色。<a id="a-2T"></a>七日识支。<a id="a-2U"></a>八日行支。<a id="a-2V"></a>九日无明。<a id="a-2W"></a>十日老死。<a id="a-2X"></a>十一生支。<a id="a-2Y"></a>十二有支。</p>
  <p id="a2Z">又从阿湿嚩(二合)喻若(七)么洗(月)。<a id="a-2a"></a>一日有支。<a id="a-2b"></a>二日取支。<a id="a-2c"></a>三日爱支。<a id="a-2d"></a>四日受支。<a id="a-2e"></a>五日触支。<a id="a-2f"></a>六日六入。<a id="a-2g"></a>七日名色。<a id="a-2h"></a>八日识支。<a id="a-2i"></a>九日行支。<a id="a-2j"></a>十日无明。<a id="a-2k"></a>十一老死。<a id="a-2l"></a>十二生支。</p>
  <p id="a2m">又从迦哩底(二合)迦(八)么洗(月)。<a id="a-2n"></a>一日生支。<a id="a-2o"></a>二日有支。<a id="a-2p"></a>三日取支。<a id="a-2q"></a>四日爱支。<a id="a-2r"></a>五日受支。<a id="a-2s"></a>六日触支。<a id="a-2t"></a>七日六入。<a id="a-2u"></a>八日名色。<a id="a-2v"></a>九日识支。<a id="a-2w"></a>十日行支。<a id="a-2x"></a>十一无明。<a id="a-2y"></a>十二老死。</p>
  <p id="a2z">又从么(引)陵誐(二合)尸哩沙(二合九)么洗(月)。<a id="a-30"></a>一日老死。<a id="a-31"></a>二日生支。<a id="a-32"></a>三日有支。<a id="a-33"></a>四日取支。<a id="a-34"></a>五日爱支。<a id="a-35"></a>六日受支。<a id="a-36"></a>七日触支。<a id="a-37"></a>八日六入。<a id="a-38"></a>九日名色。<a id="a-39"></a>十日识支。<a id="a-3A"></a>十一行支。<a id="a-3B"></a>十二无明。</p>
  <p id="a3C">每月十三。<a id="a-3D"></a>亦如三日。<a id="a-3E"></a>每月十四。<a id="a-3F"></a>四日同之。<a id="a-3G"></a>十五五日。<a id="a-3H"></a>准理亦然。</p>
  <p id="a3I"></p>
  <p id="a3J">注云。<a id="a-3K"></a>有支顺转。<a id="a-3L"></a>积日逆流。<a id="a-3M"></a>黑白月余。<a id="a-3N"></a>如经广说。</p>
  <p id="a3O">尔时世尊。<a id="a-3P"></a>告诸大众。<a id="a-3Q"></a>若复有人。<a id="a-3R"></a>于十二支。<a id="a-3S"></a>审谛观察。<a id="a-3T"></a>忆念不忘。<a id="a-3U"></a>了知忧喜。<a id="a-3V"></a>若无明支。<a id="a-3W"></a>此日生时。<a id="a-3X"></a>于第九日。<a id="a-3Y"></a>及第九月九年有难。<a id="a-3Z"></a>若非命尽。<a id="a-3a"></a>快乐有财。<a id="a-3b"></a>眷属不和。<a id="a-3c"></a>无病多言。<a id="a-3d"></a>寿八十一。<a id="a-3e"></a>卒于行日。</p>
  <p id="a3f">行日生子。<a id="a-3g"></a>第八日月。<a id="a-3h"></a>八年有难。<a id="a-3i"></a>若非命终。<a id="a-3j"></a>获大富贵。<a id="a-3k"></a>兄弟唯二。<a id="a-3l"></a>命长少病。<a id="a-3m"></a>德行知法。<a id="a-3n"></a>朋友众多。<a id="a-3o"></a>工巧艺能。<a id="a-3p"></a>寿八十八。<a id="a-3q"></a>卒于识日。</p>
  <p id="a3r">识日生子。<a id="a-3s"></a>第五日月。<a id="a-3t"></a>五年有难。<a id="a-3u"></a>若非命终。<a id="a-3v"></a>偻儸勇猛。<a id="a-3w"></a>恒乏财宝。<a id="a-3x"></a>见者欢喜。<a id="a-3y"></a>寿六十四。<a id="a-3z"></a>卒于名色。</p>
  <p id="a40">名色日生。<a id="a-41"></a>第六日月。<a id="a-42"></a>九年十年。<a id="a-43"></a>逢于难事。<a id="a-44"></a>若非命尽。<a id="a-45"></a>少病多冤。<a id="a-46"></a>有子短寿。<a id="a-47"></a>贫乏恐怖。<a id="a-48"></a>得后富贵。<a id="a-49"></a>爱乐惠施。<a id="a-4A"></a>寿年八十。<a id="a-4B"></a>卒于六入。</p>
  <p id="a4C">六入日生。<a id="a-4D"></a>于第五日。<a id="a-4E"></a>三四月内。<a id="a-4F"></a>八年十年。<a id="a-4G"></a>逢于灾难。<a id="a-4H"></a>若非寿尽。<a id="a-4I"></a>憎嫉多病。<a id="a-4J"></a>贫乏勇锐。<a id="a-4K"></a>爱味悭贪。<a id="a-4L"></a>寿六十四。<a id="a-4M"></a>触日而卒。</p>
  <p id="a4N">触日生子。<a id="a-4O"></a>第二五日。<a id="a-4P"></a>三九月内。<a id="a-4Q"></a>九年有难。<a id="a-4R"></a>若非命终。<a id="a-4S"></a>疾患恒时。<a id="a-4T"></a>巧言知法。<a id="a-4U"></a>贼奸我见。<a id="a-4V"></a>有财妒色。<a id="a-4W"></a>寿六十四。<a id="a-4X"></a>卒于受日。</p>
  <p id="a4Y">受日生子。<a id="a-4Z"></a>二日十日。<a id="a-4a"></a>于二八月。<a id="a-4b"></a>八年有难。<a id="a-4c"></a>若非命终。<a id="a-4d"></a>恒大居尊。<a id="a-4e"></a>富贵胜善。<a id="a-4f"></a>二妻多财。<a id="a-4g"></a>工巧艺能。<a id="a-4h"></a>寿命六十。<a id="a-4i"></a>卒于爱日。</p>
  <p id="a4j">爱日生子。<a id="a-4k"></a>于第十日。<a id="a-4l"></a>第三五月。<a id="a-4m"></a>九年有难。<a id="a-4n"></a>若非命尽。<a id="a-4o"></a>豪富第一。<a id="a-4p"></a>子孙众多。<a id="a-4q"></a>少病多冤。<a id="a-4r"></a>寿六十四。<a id="a-4s"></a>卒于取日。</p>
  <p id="a4t">生于取日。<a id="a-4u"></a>第九日内。<a id="a-4v"></a>二八九月。<a id="a-4w"></a>九年有难。<a id="a-4x"></a>若非命尽。<a id="a-4y"></a>轻慢难降。<a id="a-4z"></a>朋友暴恶。<a id="a-50"></a>多积冤家。<a id="a-51"></a>为非犯戒。<a id="a-52"></a>寿六十四。<a id="a-53"></a>有日乃卒。</p>
  <p id="a54">生于有日。<a id="a-55"></a>至第九日。<a id="a-56"></a>二月八月。<a id="a-57"></a>九年有难。<a id="a-58"></a>若非命尽。<a id="a-59"></a>贪他妻女。<a id="a-5A"></a>寡睡豪族。<a id="a-5B"></a>处长主军。<a id="a-5C"></a>寿命六十。<a id="a-5D"></a>生支日卒。</p>
  <p id="a5E">子育生支。<a id="a-5F"></a>于第五日。<a id="a-5G"></a>九月九年十年有难。<a id="a-5H"></a>若非命尽。<a id="a-5I"></a>富贵多病。<a id="a-5J"></a>护国崇德。<a id="a-5K"></a>寿年七十。<a id="a-5L"></a>老死日卒。</p>
  <p id="a5M">老死日生。<a id="a-5N"></a>于第二日。<a id="a-5O"></a>第九月内。<a id="a-5P"></a>九年有难。<a id="a-5Q"></a>若非寿尽。<a id="a-5R"></a>愚痴迷乱。<a id="a-5S"></a>贪嗔盗贼。<a id="a-5T"></a>聪慧性利。<a id="a-5U"></a>眷属和顺。<a id="a-5V"></a>冤家众多。<a id="a-5W"></a>寿六十四。<a id="a-5X"></a>无明支卒。<a id="a-5Y"></a>已上比试。<a id="a-5Z"></a>祥瑞事讫。</p>
  <p id="a5a">尔时世尊告诸大众。<a id="a-5b"></a>若复有人。<a id="a-5c"></a>无明日病。<a id="a-5d"></a>是夜叉难。<a id="a-5e"></a>应善护持。<a id="a-5f"></a>第五夜差。<a id="a-5g"></a>行日得病。<a id="a-5h"></a>于第三日七日有难。<a id="a-5i"></a>第二夜差。<a id="a-5j"></a>识日得病。<a id="a-5k"></a>第五日难。<a id="a-5l"></a>第七夜差。<a id="a-5m"></a>名色日病。<a id="a-5n"></a>于第三日五日有难。<a id="a-5o"></a>即于彼夜死活不定。</p>
  <p id="a5p">六入日病。<a id="a-5q"></a>于第三日四日有难。<a id="a-5r"></a>第十夜差。<a id="a-5s"></a>触日得病。<a id="a-5t"></a>第三日难。<a id="a-5u"></a>第八日起。<a id="a-5v"></a>恒患长命。<a id="a-5w"></a>受日得病。<a id="a-5x"></a>第五日难。<a id="a-5y"></a>第九日起。<a id="a-5z"></a>十个月患。<a id="a-60"></a>爱日得病。<a id="a-61"></a>于第八日十日有难第十九日死活不定。</p>
  <p id="a62">取日得患。<a id="a-63"></a>当日有难。<a id="a-64"></a>第十日卒。</p>
  <p id="a65">有日得患。<a id="a-66"></a>至第三日九日有难。<a id="a-67"></a>恒患不差。<a id="a-68"></a>生支日患。<a id="a-69"></a>五日有难。<a id="a-6A"></a>第八日起。<a id="a-6B"></a>至十二日。<a id="a-6C"></a>有难得差。</p>
  <p id="a6D">老死支患。<a id="a-6E"></a>至第三日七日有难。<a id="a-6F"></a>彼起得差。</p>
  <p id="a6G">尔时世尊告大众言。<a id="a-6H"></a>若复有人于出行时观十二支应知善恶。<a id="a-6I"></a>无明日行东去。<a id="a-6J"></a>安乐平善。<a id="a-6K"></a>速回南行。<a id="a-6L"></a>诤讼获所求事。<a id="a-6M"></a>西方行时闻不可意。<a id="a-6N"></a>北方得闻顺美爱声。</p>
  <p id="a6O">行支日出东去。<a id="a-6P"></a>平善得回无滞。<a id="a-6Q"></a>南去忧恼安乐得回。<a id="a-6R"></a>西去路获丰足饮食。<a id="a-6S"></a>北去平善安乐得回。</p>
  <p id="a6T">识日东行。<a id="a-6U"></a>途路苦辛。<a id="a-6V"></a>南方行时。<a id="a-6W"></a>得回本处。<a id="a-6X"></a>西行诤讼。<a id="a-6Y"></a>所获虚耗。<a id="a-6Z"></a>北行获利。<a id="a-6a"></a>本处得回。</p>
  <p id="a6b">名色东行。<a id="a-6c"></a>吉祥富贵。<a id="a-6d"></a>南方行时。<a id="a-6e"></a>百事圆满。<a id="a-6f"></a>西方行时。<a id="a-6g"></a>皆遂所求。<a id="a-6h"></a>北方出行。<a id="a-6i"></a>途路苦幸。</p>
  <p id="a6j">六入东行。<a id="a-6k"></a>获于财利。<a id="a-6l"></a>南行吉祥。<a id="a-6m"></a>遂意得回。<a id="a-6n"></a>西方行时。<a id="a-6o"></a>所愿具足。<a id="a-6p"></a>一切成就。<a id="a-6q"></a>北方行时。<a id="a-6r"></a>所求皆得。</p>
  <p id="a6s">触日东行。<a id="a-6t"></a>财物散失。<a id="a-6u"></a>南行安乐。<a id="a-6v"></a>西方行时。<a id="a-6w"></a>诤讼惊怖。<a id="a-6x"></a>北方速回。<a id="a-6y"></a>增长财利。<a id="a-6z"></a>受日东行。<a id="a-70"></a>忧恼惊怖。<a id="a-71"></a>过去得免。<a id="a-72"></a>南方行时。<a id="a-73"></a>惊怖诤讼西方行时人卒闻信北方行时。<a id="a-74"></a>获利遂意。<a id="a-75"></a>闻信不悦。</p>
  <p id="a76">爱支日行东方得财南行利寡。<a id="a-77"></a>本处速回。<a id="a-78"></a>西方行时。<a id="a-79"></a>人卒获信北方遂意自在快乐。</p>
  <p id="a7A">取日行时。<a id="a-7B"></a>东行惊怖。<a id="a-7C"></a>途路苦辛。<a id="a-7D"></a>南行安乐。<a id="a-7E"></a>西方行时。<a id="a-7F"></a>微少怖畏。<a id="a-7G"></a>北方行时。<a id="a-7H"></a>所求皆获速回本处。</p>
  <p id="a7I">有支东行。<a id="a-7J"></a>辛苦怖畏南方出行。<a id="a-7K"></a>速达本处。<a id="a-7L"></a>获利遂意。<a id="a-7M"></a>西方出行。<a id="a-7N"></a>诸事增长。<a id="a-7O"></a>本处速达。<a id="a-7P"></a>北方得利本处速回。</p>
  <p id="a7Q">生支东行得财破坏南行称意。<a id="a-7R"></a>西方行时。<a id="a-7S"></a>得达本处。<a id="a-7T"></a>北行获财。</p>
  <p id="a7U">老死东行。<a id="a-7V"></a>速疾得回。<a id="a-7W"></a>南方行时。<a id="a-7X"></a>得闻爱言。<a id="a-7Y"></a>西行怕怖北方行时。<a id="a-7Z"></a>安乐本处。<a id="a-7a"></a>平善得回。<a id="a-7b"></a>出行已讫。</p>
  <p id="a7c">时诸大众。<a id="a-7d"></a>复白佛言世有盗贼。<a id="a-7e"></a>云何了知尔时世尊。<a id="a-7f"></a>告大众言。<a id="a-7g"></a>若欲了知劫盗等事。<a id="a-7h"></a>应当审谛十二有支。<a id="a-7i"></a>诸善男子。<a id="a-7j"></a>若无明日贼来。<a id="a-7k"></a>北方财物散失。<a id="a-7l"></a>舍东来入贼心毒害彼贼发少住处不远。<a id="a-7m"></a>至九日内。<a id="a-7n"></a>决定得财。</p>
  <p id="a7o">行支日盗。<a id="a-7p"></a>相貌赤黄。<a id="a-7q"></a>着衣故旧。<a id="a-7r"></a>彼盗获罪若来东方自雪其事。</p>
  <p id="a7s">若识支盗人出自舍黄赤发少。<a id="a-7t"></a>外说人闻。<a id="a-7u"></a>财物却得。</p>
  <p id="a7v">名色支日贼二兄弟面形发黑。<a id="a-7w"></a>内一人丑。<a id="a-7x"></a>白头工巧。<a id="a-7y"></a>至二十一。<a id="a-7z"></a>财宝却得。<a id="a-80"></a>六入日盗。<a id="a-81"></a>出于自舍。<a id="a-82"></a>形色黄赤。<a id="a-83"></a>妒恶大目。<a id="a-84"></a>近水路来。<a id="a-85"></a>藏之舍近住处眷属。<a id="a-86"></a>至第二日。<a id="a-87"></a>得失疑惑。<a id="a-88"></a>财物不定。</p>
  <p id="a89">触支日盗。<a id="a-8A"></a>出于自舍。<a id="a-8B"></a>形长发黑。<a id="a-8C"></a>数来欢喜。<a id="a-8D"></a>痴常似哭。<a id="a-8E"></a>若有诤竞。<a id="a-8F"></a>财物却得。<a id="a-8G"></a>受支日盗。<a id="a-8H"></a>聚落中来。<a id="a-8I"></a>内有一人。<a id="a-8J"></a>家犬色黑。<a id="a-8K"></a>至二十日。<a id="a-8L"></a>贼决定获。</p>
  <p id="a8M">爱支日盗。<a id="a-8N"></a>彼人西来。<a id="a-8O"></a>别聚落住。<a id="a-8P"></a>形长见喜。<a id="a-8Q"></a>家犬足黑。<a id="a-8R"></a>同人诤竞。<a id="a-8S"></a>谈论彼人。<a id="a-8T"></a>决定非虚。<a id="a-8U"></a>取支日获。</p>
  <p id="a8V">取支日盗。<a id="a-8W"></a>从南方来。<a id="a-8X"></a>内一人诤。<a id="a-8Y"></a>其事谈说。<a id="a-8Z"></a>财决定得。</p>
  <p id="a8a">有支日盗。<a id="a-8b"></a>从东而来。<a id="a-8c"></a>辞辩偻儸。<a id="a-8d"></a>奸诈多疑。<a id="a-8e"></a>自眷属说。</p>
  <p id="a8f">生支日盗。<a id="a-8g"></a>三人同行。<a id="a-8h"></a>二人外来。<a id="a-8i"></a>一人自亲。<a id="a-8j"></a>速疾求之。<a id="a-8k"></a>财宝却得。</p>
  <p id="a8l">老死支盗。<a id="a-8m"></a>从北方来。<a id="a-8n"></a>形首皆修。<a id="a-8o"></a>齿缺首白。<a id="a-8p"></a>至二十五日。<a id="a-8q"></a>财物却获。<a id="a-8r"></a>说贼盗竟。<a id="a-8s"></a>尔时众会。<a id="a-8t"></a>俱白佛言。<a id="a-8u"></a>支分眴动。<a id="a-8v"></a>其事云何。</p>
  <p id="a8w">佛告大众。<a id="a-8x"></a>若复有人。<a id="a-8y"></a>欲知此事应当审谛十二缘生了知未来所有忧喜。<a id="a-8z"></a>决定非虚。</p>
  <p id="a90">复有男女。<a id="a-91"></a>于无明支。<a id="a-92"></a>左目眴时。<a id="a-93"></a>父母惊怖。</p>
  <p id="a94">行支左眴。<a id="a-95"></a>有喜遂心。</p>
  <p id="a96">识支左眴。<a id="a-97"></a>于所求事。<a id="a-98"></a>和舍称意。</p>
  <p id="a99">若名色支。<a id="a-9A"></a>左目眴动。<a id="a-9B"></a>获于财物。</p>
  <p id="a9C">六入支日。<a id="a-9D"></a>左目眴时。<a id="a-9E"></a>父母不悦。</p>
  <p id="a9F">触支日眴。<a id="a-9G"></a>必有诤论。</p>
  <p id="a9H">受支日眴于所求事。<a id="a-9I"></a>和合遂意。</p>
  <p id="a9J">于爱支日。<a id="a-9K"></a>左目瞬时。<a id="a-9L"></a>有骨肉来。</p>
  <p id="a9M">若取支日。<a id="a-9N"></a>左目眴时。<a id="a-9O"></a>所求皆获。</p>
  <p id="a9P">有支日眴。<a id="a-9Q"></a>诤论事起。</p>
  <p id="a9R">若生支日。<a id="a-9S"></a>左目眴动。<a id="a-9T"></a>得远音信。</p>
  <p id="a9U">于老死支。<a id="a-9V"></a>左目眴时。<a id="a-9W"></a>一切所求。<a id="a-9X"></a>和合如意。<a id="a-9Y"></a>若复有人。<a id="a-9Z"></a>观察十二。<a id="a-9a"></a>皆悉了知。<a id="a-9b"></a>于无明支右目眴动。<a id="a-9c"></a>父母惊怖。</p>
  <p id="a9d">于行支日。<a id="a-9e"></a>右目眴时。<a id="a-9f"></a>于一切事。<a id="a-9g"></a>皆获遂意。<a id="a-9h"></a>于识支日。<a id="a-9i"></a>右目眴时。<a id="a-9j"></a>有诤论事。<a id="a-9k"></a>于名色支。<a id="a-9l"></a>右目眴时。<a id="a-9m"></a>而获新衣。</p>
  <p id="a9n">六入支日。<a id="a-9o"></a>右目眴时。<a id="a-9p"></a>财物破散。</p>
  <p id="a9q">于触支日。<a id="a-9r"></a>右目眴时。<a id="a-9s"></a>获于财物。</p>
  <p id="a9t">受支目眴。<a id="a-9u"></a>有悲泣事。</p>
  <p id="a9v">爱支日眴。<a id="a-9w"></a>财物少散。</p>
  <p id="a9x">于取支日。<a id="a-9y"></a>右目眴时。<a id="a-9z"></a>多获珍宝。</p>
  <p id="aA0">若有支日。<a id="a-A1"></a>右目眴时。<a id="a-A2"></a>诤论失财。<a id="a-A3"></a>求之却得。</p>
  <p id="aA4">若生支日。<a id="a-A5"></a>右目眴时。<a id="a-A6"></a>或望人来若求财物。<a id="a-A7"></a>希必来至。</p>
  <p id="aA8">于老死支。<a id="a-A9"></a>右目眴时。<a id="a-AA"></a>有喜庆事。<a id="a-AB"></a>和合成就。<a id="a-AC"></a>目瞬已竟。</p>
 </body>
</html>