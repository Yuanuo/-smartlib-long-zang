<!doctype html>
<html id="z3IBUjpiV" data-ver="281">
 <head>
  <meta charset="utf-8">
  <meta author="法护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说出生一切如来法眼遍照大力明王经卷下</h1>
  <p id="a2">尔时金刚手菩萨摩诃萨顾[辦-力+目]曼拏攞众。<a id="a-3"></a>目如师子威德自在。<a id="a-4"></a>为伊舍那天步多主说大力明王曼拏攞法。<a id="a-5"></a>告言圣者若有入此大忿怒曼拏攞中者。<a id="a-6"></a>即能成就一切事业命无中夭。<a id="a-7"></a>远离一切恶病缠身不生魔界。<a id="a-8"></a>一切众生见者欢喜。<a id="a-9"></a>复能远离一切冤家。<a id="a-A"></a>于后一切真言教法悉得成就。<a id="a-B"></a>复能成就一切忿怒。<a id="a-C"></a>得一切灌顶中福故吉祥庄严。<a id="a-D"></a>是时先安布此大忿怒曼拏攞。<a id="a-E"></a>念此经一万遍得善境界。<a id="a-F"></a>得睹此曼拏攞教主印可。<a id="a-G"></a>然后方学此真言坛法。<a id="a-H"></a>先须八日不食。<a id="a-I"></a>归命三宝发大慈悲菩提心故。<a id="a-J"></a>依时作法成就事故。<a id="a-K"></a>关闭冤家死者还活。<a id="a-L"></a>此忿怒大威德。<a id="a-M"></a>能令大业魔王归依三宝佛法僧众。<a id="a-N"></a>况复一切恶魔鬼魅而不殄灭。<a id="a-O"></a>此大力明王若有受持之者。<a id="a-P"></a>即能降伏一切冤魔。<a id="a-Q"></a>一切药叉洛　乞叉(二合)毕哩(二合)哆。<a id="a-R"></a>羯吒布怛曩。<a id="a-S"></a>拏倪宁。<a id="a-T"></a>娑[亭*夜](切身)萨嗘攞。<a id="a-U"></a>迦波三么(二合)啰。<a id="a-V"></a>离如是等一切怕怖。<a id="a-W"></a>一切枷锁一切中天。<a id="a-X"></a>一切迷惑一切疫病禁系贫穷。<a id="a-Y"></a>此正法若有读诵受持。<a id="a-Z"></a>复得一切财宝无所乏少。<a id="a-a"></a>若天早时于七昼夜中。<a id="a-b"></a>读诵此大力明王即降大雨。<a id="a-c"></a>若不降雨令彼天众破坏殄灭。<a id="a-d"></a>羯哩(二合)瑟拏(二合)龙王设羯啰(二合)龙王阿难多龙王。<a id="a-e"></a>如是等龙王众令降大雨。<a id="a-f"></a>若不降时亦令彼死。<a id="a-g"></a>又复此经如前依法。<a id="a-h"></a>于四方河岸海岸池潭四边舍利塔前。<a id="a-i"></a>以金刚手大菩萨。<a id="a-j"></a>以赤栴檀迦啰尾啰花红莲花阿底目羯哆(二合)花。<a id="a-k"></a>缯彩幢幡皆以赤色。<a id="a-l"></a>香水满瓶如法依时。<a id="a-m"></a>精勤念诵得大福聚。<a id="a-n"></a>又复或以桦皮。<a id="a-o"></a>书此大力明王真言。<a id="a-p"></a>安于旌旗之上或以顶戴。<a id="a-q"></a>即得入阵无伤相敌得胜。<a id="a-r"></a>弓箭枪刀如花被体。<a id="a-s"></a>见者欢喜而生爱敬。<a id="a-t"></a>尔时魔王绕佛三匝退坐一面。<a id="a-u"></a>白佛言世尊云何名大力。<a id="a-v"></a>佛告魔王如来名大力。<a id="a-w"></a>法藏名大力。<a id="a-x"></a>法名大力法眼名大力。<a id="a-y"></a>大乘名大力。<a id="a-z"></a>金刚手名大力。<a id="a-10"></a>尔时魔王赞金刚手秘密主言。<a id="a-11"></a>善哉善哉秘密主。<a id="a-12"></a>我从今向去不敢恼乱一切修行之者。<a id="a-13"></a>誓归三宝佛法僧众。<a id="a-14"></a>愿为优婆塞常持净戒。<a id="a-15"></a>愿天解脱为我安乐。<a id="a-16"></a>我为法众拥护受持大力明王及诸众生。</p>
  <p id="a17">尔时世尊告魔王言。<a id="a-18"></a>业种此经若有受持读诵。<a id="a-19"></a>即得远离地狱饿鬼畜生阎罗王界种种苦恼当得生天。<a id="a-1A"></a>经二十千劫常为天主。<a id="a-1B"></a>下生阎浮后为金轮王王四天下。<a id="a-1C"></a>于未来世复得阿耨多罗三藐三菩提。<a id="a-1D"></a>此大力明王乃至清净不清净。<a id="a-1E"></a>食与不食。<a id="a-1F"></a>净戒不净戒俱无障碍。<a id="a-1G"></a>但持此真言所求皆得。<a id="a-1H"></a>何况依法净戒无所不从。<a id="a-1I"></a>尔时尊者须菩提与自众俱来在会坐。<a id="a-1J"></a>从座而起白佛言。<a id="a-1K"></a>世尊云何受持此大力明王心陀罗尼而得解脱。<a id="a-1L"></a>佛言须菩提汝问金刚手秘密主。<a id="a-1M"></a>故时须菩提即白金刚手言。<a id="a-1N"></a>秘密主云何受持此大力明王心所得何果。<a id="a-1O"></a>金刚手言。<a id="a-1P"></a>得仓库盈满名衣上服金银珍宝象马牛羊所求施与。<a id="a-1Q"></a>须菩提言。<a id="a-1R"></a>有如是等广大果报。<a id="a-1S"></a>金刚手言须菩提如是如是。<a id="a-1T"></a>乃至尽众生烦恼果报故。<a id="a-1U"></a>为住功德果故。<a id="a-1V"></a>至阿耨多罗三藐三菩提功德道故。<a id="a-1W"></a>须菩提言善哉善哉金刚手。<a id="a-1X"></a>以秘密相种种庄严。<a id="a-1Y"></a>有大智力灌顶辩才得无相施。<a id="a-1Z"></a>大戒大智慧。<a id="a-1a"></a>大福大力。<a id="a-1b"></a>大威德大功德顶。<a id="a-1c"></a>此大力明王经。<a id="a-1d"></a>得十方诸佛同来灌顶。<a id="a-1e"></a>金刚手此经威德为。<a id="a-1f"></a>诸如来摩顶授记得大安乐。<a id="a-1g"></a>此陀罗尼或于山间石壁旷野陂湖江河池潭。<a id="a-1h"></a>受持读诵远离一切怖畏。<a id="a-1i"></a>尔时金刚手菩萨摩诃萨。<a id="a-1j"></a>白世尊言此经若有持者复为他说。<a id="a-1k"></a>寿命百岁无诸横苦。<a id="a-1l"></a>金刚手复白世尊言。<a id="a-1m"></a>此正法得福如是。<a id="a-1n"></a>当何名之复云何受持。<a id="a-1o"></a>佛言金刚手此经名出生一切如来故。<a id="a-1p"></a>亦名法遍照故。<a id="a-1q"></a>亦名法眼故。<a id="a-1r"></a>亦名一切义成就故。<a id="a-1s"></a>亦名一切如来法云故。<a id="a-1t"></a>亦名尽一切业障总持故。<a id="a-1u"></a>亦名成就一切明王故亦名般若波罗蜜多故。<a id="a-1v"></a>亦名一切如来最初。<a id="a-1w"></a>法界故亦名大力明王故。<a id="a-1x"></a>金刚手若有闻此正法。<a id="a-1y"></a>能受持读诵书写供养。<a id="a-1z"></a>如供养过去未来现在诸佛世尊全身舍利塔故。<a id="a-20"></a>金刚手言善哉善哉。<a id="a-21"></a>佛说如是甚深微妙正法功德变化庄严我。<a id="a-22"></a>当受持佛言金刚手若有善男子善女人。<a id="a-23"></a>受持此正法者。<a id="a-24"></a>彼诸业障如河岸树速疾破坏。<a id="a-25"></a>应以涂香烧香及众妙花。<a id="a-26"></a>种种幢幡等而作供养。<a id="a-27"></a>即获广大无量无边福德藏故。<a id="a-28"></a>离诸障难。<a id="a-29"></a>若受持读诵解说此经之地。<a id="a-2A"></a>彼诸天龙阿修罗乾闼婆等。<a id="a-2B"></a>一切人天常以守护供养一切魔王不敢违越。<a id="a-2C"></a>此大力明王心若常忆念。<a id="a-2D"></a>即得八千菩萨及诸如来。<a id="a-2E"></a>诸大神仙天人龙王。<a id="a-2F"></a>阿修罗乾闼婆等称扬赞叹。<a id="a-2G"></a>于时释迦牟尼如来。<a id="a-2H"></a>复告金刚手言。<a id="a-2I"></a>若有轻慢生高举心者。<a id="a-2J"></a>当堕八大地狱。<a id="a-2K"></a>金刚手若有受持读诵。<a id="a-2L"></a>为他解说供养恭敬尊重赞叹。<a id="a-2M"></a>即得无量无边伏藏故若闻一字一句。<a id="a-2N"></a>即得究竟不退菩萨道。<a id="a-2O"></a>时金刚手言。<a id="a-2P"></a>如来之法极大甚深微妙难测。<a id="a-2Q"></a>不可量不可思不可。<a id="a-2R"></a>议时诸众生心自迷惑而不能了。<a id="a-2S"></a>佛言金刚手此经为一切众生说。<a id="a-2T"></a>为劝诱一切众生故。<a id="a-2U"></a>为欲安乐一切众生故。<a id="a-2V"></a>为增益一切众生故。<a id="a-2W"></a>为令一切众生得灌顶故。<a id="a-2X"></a>为一切众生离诸贫穷。<a id="a-2Y"></a>灭诸业障得大吉祥故。<a id="a-2Z"></a>为令一切众生得阿耨多罗三藐三菩提故。<a id="a-2a"></a>时八千菩萨闻是说已。<a id="a-2b"></a>绕佛三匝合掌恭敬。<a id="a-2c"></a>赞言善哉善哉释迦牟尼如来善说此法。<a id="a-2d"></a>彼诸菩萨为释迦牟尼如来名故。<a id="a-2e"></a>复作是言。<a id="a-2f"></a>如是如是世尊此实善说。</p>
  <p id="a2g">尔时世尊告金刚手言。<a id="a-2h"></a>秘密主我说此大力威德法门。<a id="a-2i"></a>摄诸魔王眷属皆悉来集。<a id="a-2j"></a>一切障难更不复作。<a id="a-2k"></a>一切所求皆得圆满。<a id="a-2l"></a>乃至阿耨多罗三藐三菩提。<a id="a-2m"></a>尔时世尊复说此陀罗尼。<a id="a-2n"></a>即说咒曰。</p>
  <p id="a2o">曩谟(引)啰怛曩(二合)怛啰(二合)夜(引)野曩莫(入)室战(二合)拏嚩日啰(二合引)播(引)拏曳魔贺(引)药叉细(引)曩(引)跋跢曳怛儞也(二合)他(引)唵(引)贺曩贺曩嚩日啰(二合)那贺那贺嚩日啰(二合)末他末他嚩日啰(二合)入嚩(二合)攞　八嚩(二合)攞　嚩日啰(二合)钵啰(二合)入嚩(二合)攞　钵啰(二合)入嚩(二合)攞　嚩日啰(二合)苏噜苏噜母噜母噜割[登*丁]割[齒*來](陟皆反)惹曳(引)尾惹曳(引)阿[口*爾]帝(引)阿波啰(引)[口*爾]帝(引)摩(引)啰赛(引)[寧*頁]野(二合)钵啰(二合)摩[口*栗]那(二合)宁(引)曳婆嚩(二合)贺(引)婆誐嚩(引七可反)曩(引)贺(引)嚩日啰(二合)播(引)抳(入)虞　醯野(二合)割地钵底萨　[口*栗]嚩(二合)尾垠曩(二合上苦恨反)尾曩(引)野迦(引)喃(引)怛　[口*栗]惹(二合)怛　[口*栗]惹(二合)满驮满驮尾特嚩(二合)娑曩迦啰阿悉驮(引)喃(引)悉弟迦啰迦啰悉驮(引)喃(引)阿尾曩(引)舍迦啰萨　[口*栗]嚩(二合)没驮冒地萨　怛嚩(二合引)喃(引)么(引)尾舍迦啰萨　[口*栗]味(二合)祢(引)嚩(引)曩(引)誐遏誐蹉摩贺(引)么攞嚩日啰(二合)[口*(骨-「+人)]噜(二合引)驮啰(引)惹钵啰(二合)怕(引)微(引)曩么么(称名)萨　[口*栗]嚩(二合)萨　怛嚩(二合引)喃(引)佐洛　乞叉(二合)洛　乞叉(二合)娑嚩(二合)悉钉(二合)婆[打-丁+勉]睹。</p>
  <p id="a2p">佛告金刚手菩萨摩诃萨。<a id="a-2q"></a>一切魔王并诸眷属。<a id="a-2r"></a>闻此大力威德法时。<a id="a-2s"></a>各各心生恐怖悚栗慞惶。<a id="a-2t"></a>如是以此大力忿怒明王威德力故。<a id="a-2u"></a>常用护持一切众生。<a id="a-2v"></a>作大安乐息诸灾难。<a id="a-2w"></a>怜愍饶益毁诸恶毒破坏蛊魅。<a id="a-2x"></a>为发大乘心者演说妙法者。<a id="a-2y"></a>于佛法僧令得久住。<a id="a-2z"></a>尔时文殊师利法王子从座而起。<a id="a-30"></a>偏袒右肩右膝着地。<a id="a-31"></a>合掌向佛白佛言。<a id="a-32"></a>世尊云何佛说一切缘行为无常相。<a id="a-33"></a>佛告文殊师利。<a id="a-34"></a>汝今谛听。<a id="a-35"></a>一切缘行如乾闼婆城无有实相。<a id="a-36"></a>如电光如浮云。<a id="a-37"></a>如雾如舍宅。<a id="a-38"></a>风中烛水上沤。<a id="a-39"></a>芭蕉心如。<a id="a-3A"></a>诸画相如。<a id="a-3B"></a>空中花如。<a id="a-3C"></a>梦幻影响如。<a id="a-3D"></a>苦乐轮回如一切瀑河如一切海波如是如是。<a id="a-3E"></a>此一切众生从缘所生。<a id="a-3F"></a>而不能知不能见。<a id="a-3G"></a>不能思惟不能解了。<a id="a-3H"></a>唯佛能知。<a id="a-3I"></a>如是见如是思惟如是解了。<a id="a-3J"></a>何以故一切缘行即空相故即真实空故毕竟空故即三空故空空。<a id="a-3K"></a>应如是解。<a id="a-3L"></a>何以故即大空故即如来空故。<a id="a-3M"></a>如是如是知。<a id="a-3N"></a>如是见如是思惟如是解了。<a id="a-3O"></a>菩萨摩诃萨得如是相故。<a id="a-3P"></a>佛复告文殊师利法王子言。<a id="a-3Q"></a>若菩萨摩诃萨。<a id="a-3R"></a>行檀波罗蜜多羼提波罗蜜多精进波罗蜜多禅波罗蜜多般若波罗蜜多。<a id="a-3S"></a>亦应如是相而解了故。</p>
  <p id="a3T">尔时观自在菩萨摩诃萨白佛言。<a id="a-3U"></a>世尊云何此经名出生如来相。<a id="a-3V"></a>佛语观自在。<a id="a-3W"></a>此经若如来灭后广作佛事。<a id="a-3X"></a>是故此经名生如来相。<a id="a-3Y"></a>若此经灭后佛法随灭名生如来相。<a id="a-3Z"></a>此经若住佛法亦住是故名生如来相。<a id="a-3a"></a>何以故此经一切菩萨恒时奉事礼敬故。<a id="a-3b"></a>以是义故名生如来相。<a id="a-3c"></a>是时观自在菩萨摩诃萨。<a id="a-3d"></a>复白佛言世尊。<a id="a-3e"></a>此经若有受持读诵为他解说。<a id="a-3f"></a>我即为彼而来护持。<a id="a-3g"></a>佛言此经威德。<a id="a-3h"></a>能令一切菩萨摩诃萨及诸天人皆悉来集。<a id="a-3i"></a>是诸菩萨同时赞言。<a id="a-3j"></a>善哉善哉世尊。<a id="a-3k"></a>我等乐闻当为说之。<a id="a-3l"></a>佛言此金刚手大力秘密心。<a id="a-3m"></a>能施一切众生安乐故。</p>
  <p id="a3n">尔时金刚秘密主。<a id="a-3o"></a>白佛言世尊。<a id="a-3p"></a>此经云何名最初法界相。<a id="a-3q"></a>佛言善男子谛听。<a id="a-3r"></a>此经一切如来出生已。<a id="a-3s"></a>经三十二日。<a id="a-3t"></a>坐大目真邻陀山。<a id="a-3u"></a>入大力三摩地说之故。<a id="a-3v"></a>名最初法界相。<a id="a-3w"></a>此经一切众生初发心即住菩提道故。<a id="a-3x"></a>名最初法界相。<a id="a-3y"></a>此经威德能令无量无边菩萨摩诃萨。<a id="a-3z"></a>得一切现前三摩地。<a id="a-40"></a>名最初法界相。<a id="a-41"></a>又此经威德能令无量无边众生得声闻道故。<a id="a-42"></a>名最初法界相。<a id="a-43"></a>金刚手若有受持读诵为他解说一切如来皆如一子。<a id="a-44"></a>远离轮回命终之后至涅槃道故。<a id="a-45"></a>金刚手言。<a id="a-46"></a>诸佛大悲心常救度一切众生令离轮回脱诸苦难。<a id="a-47"></a>常说牟尼大智慧法涤荡众生烦恼秽种。<a id="a-48"></a>佛言善哉善哉秘密主。<a id="a-49"></a>若有受持读诵。<a id="a-4A"></a>为他解说供养恭敬。<a id="a-4B"></a>自书若使人书。<a id="a-4C"></a>谛观思惟常时忆念。<a id="a-4D"></a>是人即得俱胝三摩地。<a id="a-4E"></a>复见俱胝如来并诸菩萨一切眷属。<a id="a-4F"></a>应以广大供养尊重恭敬。<a id="a-4G"></a>衣服卧具饮食汤药。<a id="a-4H"></a>一切所须皆悉奉施得大安乐。<a id="a-4I"></a>是善男子所种善根。<a id="a-4J"></a>得阿耨多罗三藐三菩提故。<a id="a-4K"></a>皆是得闻彼诸如来应正等觉所说妙法忆持不忘。<a id="a-4L"></a>复得金刚手菩萨威德力故。<a id="a-4M"></a>此大力威德忿怒王。<a id="a-4N"></a>常以护持成就安乐一切众生。<a id="a-4O"></a>尔时世尊说是经已。<a id="a-4P"></a>十方来会金刚手菩萨观自在菩萨文殊师利金刚藏等。<a id="a-4Q"></a>一切悲智菩萨摩诃萨。<a id="a-4R"></a>尊者须菩提诸大声闻及诸众生。<a id="a-4S"></a>一切世间天人龙王。<a id="a-4T"></a>阿修罗乾闼婆等。<a id="a-4U"></a>闻佛所说欢喜而退。</p>
  <p data-pb></p>
  <h2 id="a4V">大力明王心真言</h2>
  <p id="a4W">怛　儞也(二合)他(引)唵(引)嚩日啰(二合)[口*(骨-「+人)]噜(二合)驮摩贺(引)么攞贺曩那贺钵左末他尾枳啰尾特嚩(二合)娑野惹征攞耄(引)那罗坞粗涩么(二合)[口*(骨-「+人)]噜(二合)驮吽(引)[口*癹]吒遏阿(引去)鸯(鸟刚反)恶(入)[牟*含](引)醯(引)娑嚩(二合)贺(引)</p>
 </body>
</html>