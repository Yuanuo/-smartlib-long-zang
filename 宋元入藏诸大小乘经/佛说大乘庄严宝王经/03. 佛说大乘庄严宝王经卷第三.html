<!doctype html>
<html id="z3IBUWhdE" data-ver="878">
 <head>
  <meta charset="utf-8">
  <meta author="天息灾">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说大乘庄严宝王经卷第三</h1>
  <p id="a2">尔时，<a id="a-3"></a>除盖障菩萨白世尊言：<a id="a-4"></a>“观自在菩萨摩诃萨往昔之事，<a id="a-5"></a>已闻佛说。<a id="a-6"></a>彼菩萨有何三摩地门？<a id="a-7"></a>唯愿世尊为我宣说。<a id="a-8"></a>”</p>
  <p id="a9">佛告：<a id="a-A"></a>“善男子，<a id="a-B"></a>其三摩地门，<a id="a-C"></a>所谓有相三摩地、<a id="a-D"></a>无相三摩地、<a id="a-E"></a>金刚生三摩地、<a id="a-F"></a>日光明三摩地、<a id="a-G"></a>广博三摩地、<a id="a-H"></a>庄严三摩地、<a id="a-I"></a>旌旗三摩地、<a id="a-J"></a>作庄严三摩地、<a id="a-K"></a>庄严王三摩地、<a id="a-L"></a>照十方三摩地、<a id="a-M"></a>妙眼如意三摩地、<a id="a-N"></a>持法三摩地、<a id="a-O"></a>妙最胜三摩地、<a id="a-P"></a>施爱三摩地、<a id="a-Q"></a>金刚幡三摩地、<a id="a-R"></a>观察一切世界三摩地、<a id="a-S"></a>乐善逝三摩地、<a id="a-T"></a>神通业三摩地、<a id="a-U"></a>佛顶轮三摩地、<a id="a-V"></a>妙眼月三摩地、<a id="a-W"></a>了多眷属三摩地、<a id="a-X"></a>天眼三摩地、<a id="a-Y"></a>明照劫三摩地、<a id="a-Z"></a>变现见三摩地、<a id="a-a"></a>莲华上三摩地、<a id="a-b"></a>上王三摩地、<a id="a-c"></a>清净阿鼻三摩地、<a id="a-d"></a>信相三摩地、<a id="a-e"></a>天轮三摩地、<a id="a-f"></a>洒甘露三摩地、<a id="a-g"></a>轮光明三摩地、<a id="a-h"></a>海深三摩地、<a id="a-i"></a>多宫三摩地、<a id="a-j"></a>迦陵频伽声三摩地、<a id="a-k"></a>青莲华香三摩地、<a id="a-l"></a>运载三摩地、<a id="a-m"></a>金刚铠三摩地、<a id="a-n"></a>除烦恼三摩地、<a id="a-o"></a>师子步三摩地、<a id="a-p"></a>无上三摩地、<a id="a-q"></a>降伏三摩地、<a id="a-r"></a>妙月三摩地、<a id="a-s"></a>光曜三摩地、<a id="a-t"></a>百光明三摩地、<a id="a-u"></a>光炽盛三摩地、<a id="a-v"></a>光明业三摩地、<a id="a-w"></a>妙相三摩地、<a id="a-x"></a>劝阿苏啰三摩地、<a id="a-y"></a>宫殿三摩地、<a id="a-z"></a>现圆寂三摩地、<a id="a-10"></a>大灯明三摩地、<a id="a-11"></a>灯明王三摩地、<a id="a-12"></a>救轮回三摩地、<a id="a-13"></a>文字用三摩地、<a id="a-14"></a>天现前三摩地、<a id="a-15"></a>相应业三摩地、<a id="a-16"></a>见真如三摩地、<a id="a-17"></a>电光三摩地、<a id="a-18"></a>龙严三摩地、<a id="a-19"></a>师子频伸三摩地、<a id="a-1A"></a>莎底面三摩地、<a id="a-1B"></a>往复三摩地、<a id="a-1C"></a>觉悟变三摩地、<a id="a-1D"></a>念根增长三摩地、<a id="a-1E"></a>无相解脱三摩地、<a id="a-1F"></a>最胜三摩地、<a id="a-1G"></a>开导三摩地。<a id="a-1H"></a>善男子，<a id="a-1I"></a>观自在菩萨摩诃萨，<a id="a-1J"></a>非唯有是三摩地，<a id="a-1K"></a>而于一一毛孔具百千万三摩地。<a id="a-1L"></a>善男子，<a id="a-1M"></a>观自在菩萨摩诃萨，<a id="a-1N"></a>位居菩萨功德如是，<a id="a-1O"></a>乃至诸佛如来叹未曾有如是功德。</p>
  <p id="a1P">“善男子，<a id="a-1Q"></a>我于往昔为菩萨时，<a id="a-1R"></a>与五百商人欲往师子国中，<a id="a-1S"></a>将诸车乘、<a id="a-1T"></a>馲驼、<a id="a-1U"></a>牛等求其财宝，<a id="a-1V"></a>即发往彼道路，<a id="a-1W"></a>经历村营城邑聚落之处，<a id="a-1X"></a>相次至于海滨欲承大舶。<a id="a-1Y"></a>于是俱升舶内，<a id="a-1Z"></a>我当问于舶主言：<a id="a-1a"></a>‘汝应看其风信，<a id="a-1b"></a>从何而起？<a id="a-1c"></a>往何国土？<a id="a-1d"></a>为往宝洲，<a id="a-1e"></a>为阇婆国、<a id="a-1f"></a>罗刹国耶？<a id="a-1g"></a>’于是舶主瞻其风信作如是言：<a id="a-1h"></a>‘而今此风宜往师子国去。<a id="a-1i"></a>’是时承风驾放往师子国。<a id="a-1j"></a>于彼国中有五百罗刹女，<a id="a-1k"></a>忽然变发剧暴大风，<a id="a-1l"></a>鼓浪漂激，<a id="a-1m"></a>其舶破坏。<a id="a-1n"></a>时诸商人飐堕水中，<a id="a-1o"></a>漂漾其身，<a id="a-1p"></a>浮及海滨至于岸上。<a id="a-1q"></a>彼五百罗刹女见诸商人，<a id="a-1r"></a>各各摇动其身出于恶声，<a id="a-1s"></a>现童女相来商人所，<a id="a-1t"></a>各以衣服与诸商人。<a id="a-1u"></a>于是著彼衣服，<a id="a-1v"></a>捩自湿衣曝之令干，<a id="a-1w"></a>而离彼处，<a id="a-1x"></a>即往瞻波迦树下憩歇，<a id="a-1y"></a>歇已互相谓言：<a id="a-1z"></a>‘我今云何作何方便？<a id="a-20"></a>’无复方计，<a id="a-21"></a>说已默然。</p>
  <p id="a22">“是时，<a id="a-23"></a>彼罗刹女又来于商人前，<a id="a-24"></a>作如是言：<a id="a-25"></a>‘我无夫主，<a id="a-26"></a>可与于我而为夫耶？<a id="a-27"></a>于此我有饮食、<a id="a-28"></a>衣服、<a id="a-29"></a>库藏、<a id="a-2A"></a>园林浴池。<a id="a-2B"></a>’时彼罗刹女，<a id="a-2C"></a>各各将一商人归自所居。<a id="a-2D"></a>于是罗刹女中而有一女，<a id="a-2E"></a>为大主宰，<a id="a-2F"></a>名啰底迦囕，<a id="a-2G"></a>彼女与我相将归彼所居。<a id="a-2H"></a>彼女而以上味饮食，<a id="a-2I"></a>供给于我丰足饱满，<a id="a-2J"></a>我当快乐无异人间。<a id="a-2K"></a>于彼止宿经停二三七日，<a id="a-2L"></a>忽然见彼啰底迦囕欣然而笑，<a id="a-2M"></a>我时心生疑怪未曾见闻。<a id="a-2N"></a>彼罗刹女作如是笑时，<a id="a-2O"></a>我问言：<a id="a-2P"></a>‘汝今何故作是笑耶？<a id="a-2Q"></a>’罗刹女言：<a id="a-2R"></a>‘此师子国罗刹女所住之地，<a id="a-2S"></a>恐伤汝命。<a id="a-2T"></a>’于是我问：<a id="a-2U"></a>‘汝何故知耶？<a id="a-2V"></a>’罗刹女言：<a id="a-2W"></a>‘勿履南路而去。<a id="a-2X"></a>何以故？<a id="a-2Y"></a>彼有铁城，<a id="a-2Z"></a>上下周围而无门户，<a id="a-2a"></a>其中而有无数商人，<a id="a-2b"></a>其中多已被彼食啖，<a id="a-2c"></a>唯余骸骨。<a id="a-2d"></a>彼今见有活者、<a id="a-2e"></a>死者。<a id="a-2f"></a>恐不相信，<a id="a-2g"></a>但依此路而去到彼，<a id="a-2h"></a>自当信我。<a id="a-2i"></a>’</p>
  <p id="a2j">“是时，<a id="a-2k"></a>我伺彼女惛沉睡眠，<a id="a-2l"></a>于是菩萨向夜分时，<a id="a-2m"></a>持月光剑往于南路，<a id="a-2n"></a>而行到彼铁城周匝而看，<a id="a-2o"></a>一无门户亦无窗牖。<a id="a-2p"></a>彼铁城边有一瞻波迦树，<a id="a-2q"></a>攀升树上，<a id="a-2r"></a>我时高声唤问。<a id="a-2s"></a>时铁城内商人告于我言：<a id="a-2t"></a>‘贤大商主而还知不？<a id="a-2u"></a>我等被罗刹女致在铁城，<a id="a-2v"></a>而于日日食啖百人。<a id="a-2w"></a>’彼等具说昔时事已，<a id="a-2x"></a>于是我下瞻波迦树，<a id="a-2y"></a>却依南路急速还彼罗刹女处。<a id="a-2z"></a>是时，<a id="a-30"></a>彼女而问我言：<a id="a-31"></a>‘贤大商主，<a id="a-32"></a>所说铁城还当见不？<a id="a-33"></a>今应实说。<a id="a-34"></a>’我言：<a id="a-35"></a>‘已见。<a id="a-36"></a>’于是又问彼女：<a id="a-37"></a>‘以何方便令我得出于此？<a id="a-38"></a>’彼罗刹女而告我言：<a id="a-39"></a>‘而今有大方便，<a id="a-3A"></a>可令于汝安隐，<a id="a-3B"></a>善出此师子国，<a id="a-3C"></a>却还于彼南赡部洲。<a id="a-3D"></a>’我见是说，<a id="a-3E"></a>复问彼女：<a id="a-3F"></a>‘令我于何道路出此国耶？<a id="a-3G"></a>’时啰底迦囕告于我言：<a id="a-3H"></a>‘有圣马王，<a id="a-3I"></a>而能救度一切有情。<a id="a-3J"></a>’</p>
  <p id="a3K">“我当寻时往彼圣马王所食白药草，<a id="a-3L"></a>食已于金砂地[馬＋展]已，<a id="a-3M"></a>而起振摆身毛，<a id="a-3N"></a>作如是已而作是言：<a id="a-3O"></a>‘何人而欲达于彼岸？<a id="a-3P"></a>’三复告言：<a id="a-3Q"></a>‘若欲去者当自言说。<a id="a-3R"></a>’于是我告圣马王言：<a id="a-3S"></a>‘我于今者欲往彼去。<a id="a-3T"></a>’如是说已，<a id="a-3U"></a>而复到彼罗刹女处同共止宿。<a id="a-3V"></a>彼罗刹女睡眠觉已，<a id="a-3W"></a>心生追悔而问我言：<a id="a-3X"></a>‘商主，<a id="a-3Y"></a>汝身何故冷耶？<a id="a-3Z"></a>’于是我知彼意不令我去，<a id="a-3a"></a>遂以方便告于彼女：<a id="a-3b"></a>‘我于向者暂出城外，<a id="a-3c"></a>便利而回故我身冷。<a id="a-3d"></a>’彼女告于我言：<a id="a-3e"></a>‘应却睡眠，<a id="a-3f"></a>至于日出我时方起。<a id="a-3g"></a>’遂乃唤诸商人告言：<a id="a-3h"></a>‘而今宜应出于此城。<a id="a-3i"></a>’时诸商人皆出城已，<a id="a-3j"></a>俱在一处而歇，<a id="a-3k"></a>共相谓言：<a id="a-3l"></a>‘今此众中，<a id="a-3m"></a>何人之妻最相恋慕？<a id="a-3n"></a>有何所见？<a id="a-3o"></a>其事云何？<a id="a-3p"></a>’时众人中有言：<a id="a-3q"></a>‘彼以上味饮食供给于我。<a id="a-3r"></a>’或有说言：<a id="a-3s"></a>‘彼以种种衣服与我。<a id="a-3t"></a>’或有说言：<a id="a-3u"></a>‘彼以天冠珥珰衣服与我。<a id="a-3v"></a>’或有说言：<a id="a-3w"></a>‘我无所得，<a id="a-3x"></a>唯不称心。<a id="a-3y"></a>’或有说言：<a id="a-3z"></a>‘彼以种种龙麝栴檀之香与我。<a id="a-40"></a>’时诸商人作是说已，<a id="a-41"></a>我当告言：<a id="a-42"></a>‘汝难解脱，<a id="a-43"></a>何故贪爱此罗刹女耶？<a id="a-44"></a>’众商人闻，<a id="a-45"></a>心怀怖畏而问言：<a id="a-46"></a>‘大商主，<a id="a-47"></a>实如是耶？<a id="a-48"></a>’我乃告言：<a id="a-49"></a>‘此师子国罗刹女所住，<a id="a-4A"></a>非是人耳！<a id="a-4B"></a>此实是罗刹女。<a id="a-4C"></a>作是誓言佛法僧等，<a id="a-4D"></a>可知此罗刹女也。<a id="a-4E"></a>’时诸商主闻已告于我言：<a id="a-4F"></a>‘以何方便得免此难？<a id="a-4G"></a>’于是我告彼言：<a id="a-4H"></a>‘此师子国有圣马王，<a id="a-4I"></a>能救一切有情。<a id="a-4J"></a>彼食大白药草，<a id="a-4K"></a>于金砂[馬＋展]而起振摆身已，<a id="a-4L"></a>三复言云谁人欲往彼岸？<a id="a-4M"></a>我已告彼马王言，<a id="a-4N"></a>我今欲往彼岸。<a id="a-4O"></a>’时诸商人复告我言：<a id="a-4P"></a>‘何日去耶？<a id="a-4Q"></a>’我告众言：<a id="a-4R"></a>‘却后三日决定而去，<a id="a-4S"></a>众人宜应备办资粮。<a id="a-4T"></a>’作是语已，<a id="a-4U"></a>众还入城，<a id="a-4V"></a>各各往本罗刹女舍。</p>
  <p id="a4W">“其女见来，<a id="a-4X"></a>相问讯言：<a id="a-4Y"></a>‘今疲劳耶？<a id="a-4Z"></a>’我当问彼罗刹女：<a id="a-4a"></a>‘我未曾见汝悦意园林浴池，<a id="a-4b"></a>为实有耶？<a id="a-4c"></a>’时彼罗刹女告我言：<a id="a-4d"></a>‘大商主，<a id="a-4e"></a>此师子国，<a id="a-4f"></a>有种种适意园林浴池。<a id="a-4g"></a>’告彼女言：<a id="a-4h"></a>‘与我如法办具资粮。<a id="a-4i"></a>我候三日，<a id="a-4j"></a>欲往游观种种园林池沼看彼名花，<a id="a-4k"></a>我当将种种华而来归家。<a id="a-4l"></a>’时罗刹女告我言：<a id="a-4m"></a>‘大商主，<a id="a-4n"></a>我为办具资粮。<a id="a-4o"></a>’是时，<a id="a-4p"></a>恐彼罗刹女知我方计必当杀我，<a id="a-4q"></a>如是思惟默然而住。<a id="a-4r"></a>彼罗刹女以好饮食，<a id="a-4s"></a>与我令吃，<a id="a-4t"></a>食已吁叹。<a id="a-4u"></a>彼女问言：<a id="a-4v"></a>‘大商主，<a id="a-4w"></a>何故如是而吁叹耶？<a id="a-4x"></a>’是时，<a id="a-4y"></a>我告彼女：<a id="a-4z"></a>‘我本南赡部洲人，<a id="a-50"></a>思自本地。<a id="a-51"></a>’彼女告我言：<a id="a-52"></a>‘大商主，<a id="a-53"></a>勿思本地！<a id="a-54"></a>此师子国有种种饮食衣服库藏，<a id="a-55"></a>种种适意园林浴池，<a id="a-56"></a>受种种快乐，<a id="a-57"></a>云何思彼南赡部洲？<a id="a-58"></a>’我时默然而住，<a id="a-59"></a>过是日已至第二日，<a id="a-5A"></a>彼女与我办具饮食资粮。<a id="a-5B"></a>彼诸商人悉皆办具资粮。</p>
  <p id="a5C">“候第三日，<a id="a-5D"></a>日初出时，<a id="a-5E"></a>皆出彼域，<a id="a-5F"></a>出已共相议言：<a id="a-5G"></a>‘我等今者当宜速去，<a id="a-5H"></a>不应回顾师子国矣！<a id="a-5I"></a>’作是语已，<a id="a-5J"></a>我与彼众即时速疾而往于圣马王所，<a id="a-5K"></a>到已见彼马王，<a id="a-5L"></a>吃草[馬＋展]已振摆身毛，<a id="a-5M"></a>是时师子国地皆震动。<a id="a-5N"></a>马王三复言云：<a id="a-5O"></a>‘今者何人欲往彼岸？<a id="a-5P"></a>’时诸商人作如是言：<a id="a-5Q"></a>‘我等今者欲往彼岸。<a id="a-5R"></a>’时圣马王奋迅其身而作是言：<a id="a-5S"></a>‘汝等宜应前进，<a id="a-5T"></a>勿应返顾师子国也。<a id="a-5U"></a>’彼圣马王如是说已，<a id="a-5V"></a>是时我乃先乘马王，<a id="a-5W"></a>然后五百商人俱升马上。<a id="a-5X"></a>时彼师子国中诸罗刹女，<a id="a-5Y"></a>忽闻诸商人去，<a id="a-5Z"></a>口出苦切之声，<a id="a-5a"></a>即驶奔驰趁逐，<a id="a-5b"></a>悲啼号哭叫呼随后。<a id="a-5c"></a>时诸商人闻是声已，<a id="a-5d"></a>回首顾眄不觉闪坠，<a id="a-5e"></a>其身入于水中，<a id="a-5f"></a>于是诸罗刹女取彼身肉而啖食之。<a id="a-5g"></a>是时，<a id="a-5h"></a>唯我一人往于南赡部洲。<a id="a-5i"></a>彼圣马王届海岸所，<a id="a-5j"></a>我当下已，<a id="a-5k"></a>而乃旋绕彼圣马王三匝。<a id="a-5l"></a>毕已，<a id="a-5m"></a>即离彼处寻路而行，<a id="a-5n"></a>往于本地归自所居。<a id="a-5o"></a>到其家已，<a id="a-5p"></a>是时父母见我来归，<a id="a-5q"></a>抱捉其子，<a id="a-5r"></a>欣喜复悲，<a id="a-5s"></a>涕泣流泪。<a id="a-5t"></a>父母先为我故，<a id="a-5u"></a>涕泣恒时其眼昏翳，<a id="a-5v"></a>因兹除愈明净如故。<a id="a-5w"></a>是时，<a id="a-5x"></a>父母与子共在一处，<a id="a-5y"></a>我乃具述前所经历艰苦之事。<a id="a-5z"></a>父母闻已，<a id="a-60"></a>告于我言：<a id="a-61"></a>‘汝于今日得全其命，<a id="a-62"></a>安隐而归，<a id="a-63"></a>甚适我怀，<a id="a-64"></a>无复忧虑！<a id="a-65"></a>我不须汝所盈财宝，<a id="a-66"></a>今缘自知年耄衰朽，<a id="a-67"></a>须汝佐辅出入扶侍。<a id="a-68"></a>我当死至，<a id="a-69"></a>汝为主者，<a id="a-6A"></a>送葬我身。<a id="a-6B"></a>’昔时父母而作如是善言慰谕于我。<a id="a-6C"></a>除盖障，<a id="a-6D"></a>我于是时身为商主，<a id="a-6E"></a>受如是危难苦恼之事。<a id="a-6F"></a>”</p>
  <p id="a6G">佛告除盖障菩萨：<a id="a-6H"></a>“时圣马王者，<a id="a-6I"></a>即观自在菩萨摩诃萨是，<a id="a-6J"></a>于是危难死怖畏中救济于我。<a id="a-6K"></a>除盖障，<a id="a-6L"></a>我今不能广说是观自在菩萨摩诃萨功德数量，<a id="a-6M"></a>我今为汝略说是观自在身毛孔中所有功德。<a id="a-6N"></a>除盖障，<a id="a-6O"></a>观自在菩萨身有金毛孔，<a id="a-6P"></a>而于其中有无数百千万俱胝那庾多彦达嚩，<a id="a-6Q"></a>彼等无轮回苦，<a id="a-6R"></a>而常受于最胜快乐，<a id="a-6S"></a>天物受用无有穷尽，<a id="a-6T"></a>无有恶心，<a id="a-6U"></a>无憎嫉心，<a id="a-6V"></a>无贪瞋痴，<a id="a-6W"></a>常行八圣道，<a id="a-6X"></a>恒受法乐。<a id="a-6Y"></a>除盖障，<a id="a-6Z"></a>于是金毛孔中，<a id="a-6a"></a>复有放光如意宝珠，<a id="a-6b"></a>随彼彦达嚩众思念所须随意满足，<a id="a-6c"></a>于是金毛孔中有斯出现。<a id="a-6d"></a>复有黑毛孔而于其中，<a id="a-6e"></a>有无数百千万俱胝那庾多具通神仙之人。<a id="a-6f"></a>其中有具一神通者，<a id="a-6g"></a>或有具二三四五神通之者，<a id="a-6h"></a>亦有具足六神通者。<a id="a-6i"></a>于是毛孔之中，<a id="a-6j"></a>复现银地，<a id="a-6k"></a>黄金为山，<a id="a-6l"></a>白银为峰，<a id="a-6m"></a>三十七爱染莲华宝庄严其山。<a id="a-6n"></a>于其山中而有八万四千神仙之众，<a id="a-6o"></a>如是仙众出现劫树，<a id="a-6p"></a>深红为身，<a id="a-6q"></a>黄金白银以为枝叶，<a id="a-6r"></a>放宝光明。<a id="a-6s"></a>又于一一毛孔现四宝池，<a id="a-6t"></a>八功德水充满其中，<a id="a-6u"></a>而有妙华盈满池中。<a id="a-6v"></a>于池岸侧有天妙香树、<a id="a-6w"></a>栴檀香树，<a id="a-6x"></a>又有庄严劫树，<a id="a-6y"></a>上悬庄严天冠珥珰，<a id="a-6z"></a>复有殊妙璎珞而严饰之。<a id="a-70"></a>又于其上悬众宝铃，<a id="a-71"></a>又挂妙衣憍尸迦服。<a id="a-72"></a>于斯一一劫树之下，<a id="a-73"></a>各有一百彦达嚩王，<a id="a-74"></a>而于恒时奏诸音乐。<a id="a-75"></a>复有群鹿羽族灵禽，<a id="a-76"></a>闻斯乐音悉皆思惟：<a id="a-77"></a>‘诸有情类多受轮回之苦，<a id="a-78"></a>何故南赡部洲人，<a id="a-79"></a>见受生老病死、<a id="a-7A"></a>爱别离等如是诸苦？<a id="a-7B"></a>’此诸禽鸟鹿等，<a id="a-7C"></a>于是思惟此《大乘庄严宝王经》如是之名，<a id="a-7D"></a>于是而有天妙上味饮食、<a id="a-7E"></a>天诸妙香、<a id="a-7F"></a>天妙衣服等物，<a id="a-7G"></a>随彼所思如意满足。<a id="a-7H"></a>”</p>
  <p id="a7I">是时，<a id="a-7J"></a>除盖障菩萨白世尊言：<a id="a-7K"></a>“我今闻是甚为希有，<a id="a-7L"></a>世尊！<a id="a-7M"></a>”</p>
  <p id="a7N">佛告：<a id="a-7O"></a>“善男子，<a id="a-7P"></a>于意云何？<a id="a-7Q"></a>”</p>
  <p id="a7R">除盖障菩萨白世尊言：<a id="a-7S"></a>“如是有情，<a id="a-7T"></a>心唯思念此经名号，<a id="a-7U"></a>尚获如是利益安乐。<a id="a-7V"></a>若复有人得闻此经，<a id="a-7W"></a>而能书写、<a id="a-7X"></a>受持读诵、<a id="a-7Y"></a>供养恭敬，<a id="a-7Z"></a>如是之人常得安乐！<a id="a-7a"></a>或复有人于此经中书写一字，<a id="a-7b"></a>斯人当来不受轮回之苦，<a id="a-7c"></a>而永不于屠儿魁脍下贱之类如是家生，<a id="a-7d"></a>所生之身而永不受背伛挛躄、<a id="a-7e"></a>丑唇缺漏、<a id="a-7f"></a>疥癞等病不可喜相，<a id="a-7g"></a>获得身相圆满，<a id="a-7h"></a>诸根具足有大力势，<a id="a-7i"></a>何况具足受持、<a id="a-7j"></a>读诵书写、<a id="a-7k"></a>供养恭敬之人所获功德！<a id="a-7l"></a>”</p>
  <p id="a7m">尔时，<a id="a-7n"></a>世尊赞言：<a id="a-7o"></a>“善哉！<a id="a-7p"></a>善哉！<a id="a-7q"></a>除盖障，<a id="a-7r"></a>汝今善说如是之法。<a id="a-7s"></a>今此会中，<a id="a-7t"></a>无数百千万天、<a id="a-7u"></a>龙、<a id="a-7v"></a>药叉、<a id="a-7w"></a>彦达嚩、<a id="a-7x"></a>阿苏啰、<a id="a-7y"></a>蘖噜拏、<a id="a-7z"></a>紧那啰、<a id="a-80"></a>摩护啰誐、<a id="a-81"></a>人及非人，<a id="a-82"></a>邬波索迦、<a id="a-83"></a>邬波斯计如是等众，<a id="a-84"></a>皆悉闻汝说如是法，<a id="a-85"></a>得闻斯之广博法门，<a id="a-86"></a>由汝所问。<a id="a-87"></a>”</p>
  <p id="a88">时，<a id="a-89"></a>除盖障菩萨白世尊言：<a id="a-8A"></a>“世尊于今说斯妙法，<a id="a-8B"></a>天人众等生信坚固。<a id="a-8C"></a>”</p>
  <p id="a8D">是时，<a id="a-8E"></a>世尊赞言：<a id="a-8F"></a>“善哉！<a id="a-8G"></a>善哉！<a id="a-8H"></a>善男子，<a id="a-8I"></a>汝能如是重复问是观自在身毛孔中所现功德。<a id="a-8J"></a>除盖障，<a id="a-8K"></a>彼复有宝庄严毛孔，<a id="a-8L"></a>是中有无数百千万俱胝那庾多彦达嚩女，<a id="a-8M"></a>面貌端严，<a id="a-8N"></a>形体姝妙，<a id="a-8O"></a>种种庄严，<a id="a-8P"></a>如是色相状如天女。<a id="a-8Q"></a>彼众贪瞋痴苦皆不能侵于彼身分，<a id="a-8R"></a>而亦不受人间少分苦恼之事。<a id="a-8S"></a>彼彦达嚩女而于三时，<a id="a-8T"></a>念是观自在菩萨摩诃萨名号，<a id="a-8U"></a>而于是时，<a id="a-8V"></a>彼等获得一切所须之物。<a id="a-8W"></a>”</p>
  <p id="a8X">是时，<a id="a-8Y"></a>除盖障菩萨白佛言：<a id="a-8Z"></a>“世尊，<a id="a-8a"></a>我欲入彼毛孔之中，<a id="a-8b"></a>看其所有。<a id="a-8c"></a>”</p>
  <p id="a8d">佛告：<a id="a-8e"></a>“善男子，<a id="a-8f"></a>彼之毛孔无有边际，<a id="a-8g"></a>如虚空界亦无障碍。<a id="a-8h"></a>善男子，<a id="a-8i"></a>如是毛孔，<a id="a-8j"></a>无障无碍亦无触恼。<a id="a-8k"></a>彼毛孔中，<a id="a-8l"></a>普贤菩萨摩诃萨入于其中，<a id="a-8m"></a>行十二年不得边际；<a id="a-8n"></a>见诸毛孔一一之中，<a id="a-8o"></a>各有佛部于彼而住。<a id="a-8p"></a>是故普贤不能见其边际近远，<a id="a-8q"></a>余诸菩萨云何而得见彼边际耶？<a id="a-8r"></a>”</p>
  <p id="a8s">时，<a id="a-8t"></a>除盖障菩萨白佛言：<a id="a-8u"></a>“世尊，<a id="a-8v"></a>普贤菩萨摩诃萨，<a id="a-8w"></a>于彼毛孔行十二年，<a id="a-8x"></a>不能见其边际，<a id="a-8y"></a>而诸毛孔各有百佛在于其中。<a id="a-8z"></a>普贤菩萨摩诃萨尚不能得见于边际，<a id="a-90"></a>我今云何而得入于是中耶？<a id="a-91"></a>”</p>
  <p id="a92">佛告：<a id="a-93"></a>“善男子，<a id="a-94"></a>我亦不见如是微妙寂静。<a id="a-95"></a>彼无相故而现大身，<a id="a-96"></a>具十一面，<a id="a-97"></a>而百千眼圆满广大，<a id="a-98"></a>得相应地湛然寂静，<a id="a-99"></a>大智无得无有轮回，<a id="a-9A"></a>不见救度亦无种族，<a id="a-9B"></a>无有智慧亦无有说，<a id="a-9C"></a>如是诸法如影响故。<a id="a-9D"></a>善男子，<a id="a-9E"></a>观自在菩萨，<a id="a-9F"></a>无见无闻，<a id="a-9G"></a>彼无自性，<a id="a-9H"></a>乃至如来亦所不见。<a id="a-9I"></a>于意云何？<a id="a-9J"></a>善男子，<a id="a-9K"></a>普贤等诸菩萨皆具不可思议，<a id="a-9L"></a>不能了知彼观自在之所变化。<a id="a-9M"></a>善男子，<a id="a-9N"></a>观自在菩萨摩诃萨变现种种，<a id="a-9O"></a>救度无数百千万俱胝那庾多有情，<a id="a-9P"></a>令得往生极乐世界，<a id="a-9Q"></a>见无量寿如来，<a id="a-9R"></a>得闻法要，<a id="a-9S"></a>皆令当得成菩提道。<a id="a-9T"></a>”</p>
  <p id="a9U">时，<a id="a-9V"></a>除盖障菩萨白世尊言：<a id="a-9W"></a>“不知以何方便，<a id="a-9X"></a>令我得见是观自在菩萨摩诃萨？<a id="a-9Y"></a>”</p>
  <p id="a9Z">佛告：<a id="a-9a"></a>“善男子，<a id="a-9b"></a>彼菩萨必当来此索诃世界，<a id="a-9c"></a>而来见我礼拜供养。<a id="a-9d"></a>”</p>
  <p id="a9e">时，<a id="a-9f"></a>除盖障菩萨白佛言：<a id="a-9g"></a>“世尊，<a id="a-9h"></a>可知是观自在菩萨摩诃萨，<a id="a-9i"></a>而来于此为于何时？<a id="a-9j"></a>”</p>
  <p id="a9k">佛告：<a id="a-9l"></a>“善男子，<a id="a-9m"></a>候此有情根熟之时，<a id="a-9n"></a>彼观自在菩萨摩诃萨先来到此。<a id="a-9o"></a>”</p>
  <p id="a9p">时，<a id="a-9q"></a>除盖障菩萨摩诃萨，<a id="a-9r"></a>以手搘揌作是思惟：<a id="a-9s"></a>“我今云何有是罪障，<a id="a-9t"></a>寿命虽长而无所益，<a id="a-9u"></a>不得见彼观自在菩萨恭敬礼拜，<a id="a-9v"></a>犹如盲人在道而行？<a id="a-9w"></a>”时，<a id="a-9x"></a>除盖障菩萨复白佛言：<a id="a-9y"></a>“世尊，<a id="a-9z"></a>彼观自在菩萨摩诃萨，<a id="a-A0"></a>为实何时而来于此耶？<a id="a-A1"></a>”</p>
  <p id="aA2">尔时，<a id="a-A3"></a>世尊微笑告言：<a id="a-A4"></a>“善男子，<a id="a-A5"></a>观自在菩萨摩诃萨，<a id="a-A6"></a>彼于无时而是来时。<a id="a-A7"></a>善男子，<a id="a-A8"></a>彼菩萨身而有毛孔，<a id="a-A9"></a>名洒甘露。<a id="a-AA"></a>于是毛孔之中，<a id="a-AB"></a>有无数百千万俱胝那庾多天人，<a id="a-AC"></a>止住其中，<a id="a-AD"></a>有证初地二地，<a id="a-AE"></a>乃至有证十地菩萨摩诃萨位者。<a id="a-AF"></a>除盖障，<a id="a-AG"></a>彼洒甘露毛孔之中，<a id="a-AH"></a>而有六十金银宝山。<a id="a-AI"></a>其一一山高六万踰缮那，<a id="a-AJ"></a>有九万九千峰，<a id="a-AK"></a>以天妙金宝周遍庄严，<a id="a-AL"></a>一生补处菩萨于彼而住。<a id="a-AM"></a>复有无数百千万俱胝那庾多彦达嚩众，<a id="a-AN"></a>于彼毛孔而于恒时奏诸音乐。<a id="a-AO"></a>除盖障，<a id="a-AP"></a>彼洒甘露毛孔之中，<a id="a-AQ"></a>又有无数百千万俱胝那庾多宫殿，<a id="a-AR"></a>以天摩尼妙宝周遍庄严，<a id="a-AS"></a>见者其意适然，<a id="a-AT"></a>复有种种真珠璎珞而校饰之。<a id="a-AU"></a>于彼宫殿各有菩萨说微妙法，<a id="a-AV"></a>出是宫殿各各经行。<a id="a-AW"></a>于经行处而有七十七池，<a id="a-AX"></a>八功德水盈满其中，<a id="a-AY"></a>有种种华，<a id="a-AZ"></a>所谓嗢钵罗华、<a id="a-Aa"></a>钵讷摩华、<a id="a-Ab"></a>矩母那华、<a id="a-Ac"></a>奔拏利迦华、<a id="a-Ad"></a>噪彦驮迦华、<a id="a-Ae"></a>曼那啰华、<a id="a-Af"></a>摩贺曼那啰华，<a id="a-Ag"></a>充满其中。<a id="a-Ah"></a>彼经行地复有适意劫树，<a id="a-Ai"></a>以天金银而为其叶庄严，<a id="a-Aj"></a>于上悬诸天冠、<a id="a-Ak"></a>珥珰、<a id="a-Al"></a>珍宝、<a id="a-Am"></a>璎珞种种庄严。<a id="a-An"></a>彼诸菩萨而经行已，<a id="a-Ao"></a>于夜分时忆念种种大乘之法，<a id="a-Ap"></a>思惟寂灭之地，<a id="a-Aq"></a>思惟地狱、<a id="a-Ar"></a>鬼趣、<a id="a-As"></a>傍生，<a id="a-At"></a>作如是思惟已，<a id="a-Au"></a>而入慈心三摩地。</p>
  <p id="aAv">“除盖障，<a id="a-Aw"></a>于彼毛孔，<a id="a-Ax"></a>如是菩萨出现其中。<a id="a-Ay"></a>复有毛孔名金刚面，<a id="a-Az"></a>而于其中有无数百千万紧那啰众，<a id="a-B0"></a>种种华鬘璎珞遍身庄严，<a id="a-B1"></a>以妙涂香用涂其体，<a id="a-B2"></a>见者欢喜。<a id="a-B3"></a>而彼恒时念佛法僧，<a id="a-B4"></a>得不坏信，<a id="a-B5"></a>住法忍慈，<a id="a-B6"></a>思惟寂灭远离轮回。<a id="a-B7"></a>如是，<a id="a-B8"></a>如是，<a id="a-B9"></a>善男子，<a id="a-BA"></a>彼紧那啰众心生爱乐。<a id="a-BB"></a>彼之毛孔有无数山，<a id="a-BC"></a>而于其中有金刚宝窟、<a id="a-BD"></a>金宝窟、<a id="a-BE"></a>银宝窟、<a id="a-BF"></a>玻胝迦宝窟、<a id="a-BG"></a>莲华色宝窟、<a id="a-BH"></a>青色宝窟，<a id="a-BI"></a>复有具足七宝窟。<a id="a-BJ"></a>如是，<a id="a-BK"></a>善男子，<a id="a-BL"></a>于彼毛孔有斯变现。<a id="a-BM"></a>而于是中又有无数劫树、<a id="a-BN"></a>无数栴檀大树、<a id="a-BO"></a>微妙香树，<a id="a-BP"></a>无数浴池，<a id="a-BQ"></a>百千万天宫宝殿，<a id="a-BR"></a>玻胝迦庄严巧妙清净适意宝殿，<a id="a-BS"></a>于彼出现。<a id="a-BT"></a>如是宫殿，<a id="a-BU"></a>紧那啰众止息其中，<a id="a-BV"></a>既止息已说微妙法，<a id="a-BW"></a>所谓布施波罗蜜多法，<a id="a-BX"></a>及持戒、<a id="a-BY"></a>忍辱、<a id="a-BZ"></a>精进、<a id="a-Ba"></a>静虑、<a id="a-Bb"></a>智慧波罗蜜多法；<a id="a-Bc"></a>说是六波罗蜜多已，<a id="a-Bd"></a>各各经行。<a id="a-Be"></a>而于是处，<a id="a-Bf"></a>有黄金经行道、<a id="a-Bg"></a>白银经行道。<a id="a-Bh"></a>于是周匝而有劫树，<a id="a-Bi"></a>金银为叶，<a id="a-Bj"></a>上有种种天衣、<a id="a-Bk"></a>宝冠、<a id="a-Bl"></a>珥珰、<a id="a-Bm"></a>宝铃、<a id="a-Bn"></a>璎珞，<a id="a-Bo"></a>如是庄严彼经行处。<a id="a-Bp"></a>又有楼阁，<a id="a-Bq"></a>紧那啰于是经行，<a id="a-Br"></a>思惟沉沦生苦、<a id="a-Bs"></a>老苦、<a id="a-Bt"></a>病苦、<a id="a-Bu"></a>死苦、<a id="a-Bv"></a>贫穷困苦、<a id="a-Bw"></a>爱别离苦、<a id="a-Bx"></a>冤憎会苦、<a id="a-By"></a>求不得苦，<a id="a-Bz"></a>或堕针刺地狱、<a id="a-C0"></a>黑绳地狱、<a id="a-C1"></a>喝醯大地狱、<a id="a-C2"></a>极热大地狱、<a id="a-C3"></a>火坑地狱，<a id="a-C4"></a>或堕饿鬼趣，<a id="a-C5"></a>如是有情受大苦恼，<a id="a-C6"></a>彼紧那啰作是思惟。<a id="a-C7"></a>如是，<a id="a-C8"></a>善男子，<a id="a-C9"></a>彼紧那啰乐甚深法，<a id="a-CA"></a>思惟圆寂真界，<a id="a-CB"></a>复于恒时念观自在菩萨摩诃萨名号，<a id="a-CC"></a>由是称念，<a id="a-CD"></a>而于是时得诸资具悉皆丰足。</p>
  <p id="aCE">“善男子，<a id="a-CF"></a>观自在菩萨摩诃萨，<a id="a-CG"></a>乃至名号亦难得值。<a id="a-CH"></a>何以故？<a id="a-CI"></a>彼与一切有情如大父母，<a id="a-CJ"></a>一切恐怖有情施之无畏，<a id="a-CK"></a>开导一切有情为大善友。<a id="a-CL"></a>如是，<a id="a-CM"></a>善男子，<a id="a-CN"></a>彼观自在菩萨摩诃萨，<a id="a-CO"></a>有六字大明陀罗尼难得值遇。<a id="a-CP"></a>若有人能称念其名，<a id="a-CQ"></a>当得生彼毛孔之中不受沉沦，<a id="a-CR"></a>出一毛孔而复往诣入一毛孔，<a id="a-CS"></a>于彼而住乃至当证圆寂之地。<a id="a-CT"></a>”</p>
  <p id="aCU">时，<a id="a-CV"></a>除盖障菩萨白世尊言：<a id="a-CW"></a>“世尊，<a id="a-CX"></a>今此六字大明陀罗尼，<a id="a-CY"></a>为从何处而得耶？<a id="a-CZ"></a>”</p>
  <p id="aCa">佛告：<a id="a-Cb"></a>“善男子，<a id="a-Cc"></a>此六字大明陀罗尼难得值遇！<a id="a-Cd"></a>至于如来而亦不知所得之处，<a id="a-Ce"></a>因位菩萨云何而能知得处耶？<a id="a-Cf"></a>”</p>
  <p id="aCg">除盖障菩萨白世尊言：<a id="a-Ch"></a>“如是陀罗尼，<a id="a-Ci"></a>今佛如来应正等觉，<a id="a-Cj"></a>云何而不知耶？<a id="a-Ck"></a>”</p>
  <p id="aCl">佛告：<a id="a-Cm"></a>“善男子，<a id="a-Cn"></a>此六字大明陀罗尼，<a id="a-Co"></a>是观自在菩萨摩诃萨微妙本心。<a id="a-Cp"></a>若有知是微妙本心，<a id="a-Cq"></a>即知解脱。<a id="a-Cr"></a>”</p>
  <p id="aCs">时，<a id="a-Ct"></a>除盖障菩萨白世尊言：<a id="a-Cu"></a>“世尊，<a id="a-Cv"></a>诸有情中，<a id="a-Cw"></a>有能知是六字大明陀罗尼者不？<a id="a-Cx"></a>”</p>
  <p id="aCy">佛言：<a id="a-Cz"></a>“无有知者！<a id="a-D0"></a>善男子，<a id="a-D1"></a>此六字大明陀罗尼，<a id="a-D2"></a>无量相应如来而尚难知，<a id="a-D3"></a>菩萨云何而得知此观自在菩萨微妙本心处耶？<a id="a-D4"></a>我往他方国土，<a id="a-D5"></a>无有知是六字大明陀罗尼处者。<a id="a-D6"></a>若有人能而常受持此六字大明陀罗尼者，<a id="a-D7"></a>于是持诵之时，<a id="a-D8"></a>有九十九殑伽河沙数如来集会，<a id="a-D9"></a>复有如微尘数菩萨集会，<a id="a-DA"></a>复有三十二天天子众亦皆集会，<a id="a-DB"></a>复有四大天王而于四方为其卫护，<a id="a-DC"></a>复有娑誐啰龙王、<a id="a-DD"></a>无热恼龙王、<a id="a-DE"></a>得叉迦龙王、<a id="a-DF"></a>嚩苏枳龙王，<a id="a-DG"></a>如是无数百千万俱胝那庾多龙王而来卫护是人，<a id="a-DH"></a>复有地中药叉、<a id="a-DI"></a>虚空神等而亦卫护是人。</p>
  <p id="aDJ">“善男子，<a id="a-DK"></a>观自在菩萨身毛孔中，<a id="a-DL"></a>俱胝数如来止息已，<a id="a-DM"></a>赞叹是人言：<a id="a-DN"></a>‘善哉！<a id="a-DO"></a>善哉！<a id="a-DP"></a>善男子，<a id="a-DQ"></a>汝能得是如意摩尼之宝，<a id="a-DR"></a>汝七代种族，<a id="a-DS"></a>皆当得其解脱。<a id="a-DT"></a>’善男子，<a id="a-DU"></a>彼持明人，<a id="a-DV"></a>于其腹中所有诸虫，<a id="a-DW"></a>当得不退转菩萨之位。<a id="a-DX"></a>若复有人以此六字大明陀罗尼，<a id="a-DY"></a>身中项上戴持者。<a id="a-DZ"></a>善男子，<a id="a-Da"></a>若有得见是戴持之人，<a id="a-Db"></a>则同见于金刚之身，<a id="a-Dc"></a>又如见于舍利窣堵波，<a id="a-Dd"></a>又如见于如来，<a id="a-De"></a>又如见于具一俱胝智慧者。<a id="a-Df"></a>若有善男子、<a id="a-Dg"></a>善女人，<a id="a-Dh"></a>而能依法念此六字大明陀罗尼，<a id="a-Di"></a>是人而得无尽辩才，<a id="a-Dj"></a>得清净智聚，<a id="a-Dk"></a>得大慈悲。<a id="a-Dl"></a>如是之人，<a id="a-Dm"></a>日日得具六波罗蜜多圆满功德。<a id="a-Dn"></a>是人得天转轮灌顶。<a id="a-Do"></a>是人于其口中所出之气触他人身，<a id="a-Dp"></a>所触之人发起慈心，<a id="a-Dq"></a>离诸瞋毒，<a id="a-Dr"></a>当得不退转菩萨，<a id="a-Ds"></a>速疾证得阿耨多罗三藐三菩提。<a id="a-Dt"></a>若此戴持之人，<a id="a-Du"></a>以手触于余人之身，<a id="a-Dv"></a>蒙所触者，<a id="a-Dw"></a>是人速得菩萨之位。<a id="a-Dx"></a>若是戴持之人，<a id="a-Dy"></a>见其男子女人、<a id="a-Dz"></a>童男童女，<a id="a-E0"></a>乃至异类诸有情身，<a id="a-E1"></a>如是得所见者，<a id="a-E2"></a>悉皆速得菩萨之位。<a id="a-E3"></a>如是之人，<a id="a-E4"></a>而永不受生老病死苦、<a id="a-E5"></a>爱别离苦，<a id="a-E6"></a>而得不可思议相应念诵。<a id="a-E7"></a>今此六字大明陀罗尼，<a id="a-E8"></a>作如是说。<a id="a-E9"></a>”</p>
 </body>
</html>