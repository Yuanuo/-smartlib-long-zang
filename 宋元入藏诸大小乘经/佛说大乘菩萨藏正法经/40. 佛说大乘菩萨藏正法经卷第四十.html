<!doctype html>
<html id="z3IBUhQhU" data-ver="372">
 <head>
  <meta charset="utf-8">
  <meta author="法护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说大乘菩萨藏正法经卷第四十</h1>
  <h2 id="a2">胜慧波罗蜜多品第十一之八</h2>
  <p id="a3">复次舍利子。<a id="a-4"></a>彼然灯如来应正等觉。<a id="a-5"></a>于三世中普以慧眼。<a id="a-6"></a>悉能了知。<a id="a-7"></a>时宝云梵志如是知已。<a id="a-8"></a>以金色髻布散于地。<a id="a-9"></a>请佛声闻及余比丘右旋履蹈。<a id="a-A"></a>所以者何。<a id="a-B"></a>佛告诸比丘。<a id="a-C"></a>宝云梵志。<a id="a-D"></a>过无量阿僧祇劫。<a id="a-E"></a>当得作佛号释迦牟尼如来应供正遍知明行足善逝世间解无上士调御丈夫天人师佛世尊。<a id="a-F"></a>舍利子。<a id="a-G"></a>时彼梵志闻佛记已。<a id="a-H"></a>欢喜踊跃现大神通。<a id="a-I"></a>于虚空中即时证得无量百千俱胝那庾多不可说三摩地门。<a id="a-J"></a>以神通智力。<a id="a-K"></a>超越东方殑伽沙世界。<a id="a-L"></a>诸佛世尊咸与授记。<a id="a-M"></a>汝于未来世过无量阿僧祇劫。<a id="a-N"></a>当得作佛号释迦牟尼。<a id="a-O"></a>如是南西北方四维上下。<a id="a-P"></a>诸佛世尊亦复如是。<a id="a-Q"></a>舍利子。<a id="a-R"></a>是宝云梵志。<a id="a-S"></a>复闻诸佛同授记已。<a id="a-T"></a>获大安慰从空中下。<a id="a-U"></a>即时往诣燃灯佛所。<a id="a-V"></a>发净信心。<a id="a-W"></a>舍家出家常修梵行。<a id="a-X"></a>舍利子。<a id="a-Y"></a>汝于宝云梵志。<a id="a-Z"></a>莫起异见。<a id="a-a"></a>勿生疑惑。<a id="a-b"></a>所以者何。<a id="a-c"></a>彼梵志者。<a id="a-d"></a>即我身是。<a id="a-e"></a>我于尔时。<a id="a-f"></a>以五枝优钵罗华散佛顶上。<a id="a-g"></a>复于菩萨藏正法乐欲听闻。<a id="a-h"></a>受持读诵广大开示。<a id="a-i"></a>为人演说具足正行。<a id="a-j"></a>谓无相行。<a id="a-k"></a>是故疾得阿耨多罗三藐三菩提记。<a id="a-l"></a>舍利子。<a id="a-m"></a>若我于彼清净法行。<a id="a-n"></a>不以神通智力种种成办。<a id="a-o"></a>彼佛世尊。<a id="a-p"></a>即不与我授菩提记。<a id="a-q"></a>尔时我于菩萨藏正法。<a id="a-r"></a>如其所闻安立正行。<a id="a-s"></a>谓无相行。<a id="a-t"></a>不可得行。<a id="a-u"></a>及见彼佛。<a id="a-v"></a>于一切行平等超越。<a id="a-w"></a>我于彼佛知一切法自性不生。<a id="a-x"></a>随顺诸法起平等见。<a id="a-y"></a>而能获得最上法忍。<a id="a-z"></a>得是忍者何所忍耶。<a id="a-10"></a>所谓色忍受忍想忍行忍识忍。<a id="a-11"></a>乃至蕴处界种种法忍。<a id="a-12"></a>虽复得是法忍如彼增语。<a id="a-13"></a>所以者何。<a id="a-14"></a>非世间法积集行故。<a id="a-15"></a>非异生法。<a id="a-16"></a>非无学法非缘觉法。<a id="a-17"></a>非菩萨法非诸佛法。<a id="a-18"></a>积集行故。<a id="a-19"></a>于一切法皆不可得。<a id="a-1A"></a>无所集故。<a id="a-1B"></a>说此是名得诸法忍。<a id="a-1C"></a>又彼忍者。<a id="a-1D"></a>于一切相一切攀缘。<a id="a-1E"></a>一刹那顷亦得是忍。<a id="a-1F"></a>谓非眼界非眼境界尽。<a id="a-1G"></a>乃至非耳鼻舌身意境界尽。<a id="a-1H"></a>于彼忍境亦无所至。<a id="a-1I"></a>舍利子。<a id="a-1J"></a>得是忍者。<a id="a-1K"></a>由我于菩萨藏正法。<a id="a-1L"></a>乐欲听闻。<a id="a-1M"></a>受持读诵广大开示。<a id="a-1N"></a>为人演说。<a id="a-1O"></a>具足正行。<a id="a-1P"></a>谓无相行。<a id="a-1Q"></a>不可得行。<a id="a-1R"></a>是故我于然灯佛所。<a id="a-1S"></a>速得受记。<a id="a-1T"></a>说是语时。<a id="a-1U"></a>会中有长者子名曰仁授。<a id="a-1V"></a>闻佛说菩萨藏正法诸佛功德及菩萨行。<a id="a-1W"></a>即从坐起。<a id="a-1X"></a>整衣服偏袒右肩。<a id="a-1Y"></a>右膝着地合掌恭敬。<a id="a-1Z"></a>而白佛言。<a id="a-1a"></a>世尊。<a id="a-1b"></a>我于尊者阿[少/(兔-、<a id="a-1c"></a>)]楼驮。<a id="a-1d"></a>昔常随学入解阿罗汉法。<a id="a-1e"></a>尽老死际住空寂舍。<a id="a-1f"></a>我今忽闻菩萨藏正法诸佛功德及菩萨行。<a id="a-1g"></a>所谓大乘。<a id="a-1h"></a>是最上乘。<a id="a-1i"></a>第一深妙。<a id="a-1j"></a>无有过上。<a id="a-1k"></a>是为阿耨多罗三藐三菩提法。<a id="a-1l"></a>而我亲闻佛说。<a id="a-1m"></a>亲所听受。<a id="a-1n"></a>于此正法发生无量深妙胜解。<a id="a-1o"></a>复于是法。<a id="a-1p"></a>无所称量无所执着不作圣解。<a id="a-1q"></a>若谓是法第一深妙无有过上。<a id="a-1r"></a>是即于彼积集退转。<a id="a-1s"></a>世尊。<a id="a-1t"></a>此菩萨藏正法。<a id="a-1u"></a>于诸佛乘乃至所有一切乘中。<a id="a-1v"></a>最在其上第一开示。<a id="a-1w"></a>多所怜愍多所饶益。<a id="a-1x"></a>安乐天人度脱一切。<a id="a-1y"></a>于学无学如应所得至菩萨地。<a id="a-1z"></a>其谁不发阿耨多罗三藐三菩提心。<a id="a-20"></a>尔时长者子仁授。<a id="a-21"></a>重白佛言。<a id="a-22"></a>世尊。<a id="a-23"></a>于苦集中。<a id="a-24"></a>而难成就阿耨多罗三藐三菩提耶。<a id="a-25"></a>佛言仁授。<a id="a-26"></a>如是如是。<a id="a-27"></a>世尊如其行相于阿耨多罗三藐三菩提心。<a id="a-28"></a>不退转积集精进。<a id="a-29"></a>如佛世尊。<a id="a-2A"></a>于殑伽沙数一一佛所。<a id="a-2B"></a>发菩提心。<a id="a-2C"></a>复能平等安住如是精进证菩提果。<a id="a-2D"></a>复能安隐诸菩萨道。<a id="a-2E"></a>所以者何。<a id="a-2F"></a>诸佛智慧无量无边。<a id="a-2G"></a>不可思议不可称量。<a id="a-2H"></a>世尊。<a id="a-2I"></a>若于是法不善修作。<a id="a-2J"></a>分别挂碍。<a id="a-2K"></a>虽百千俱胝那庾多劫。<a id="a-2L"></a>于菩提果甚为难得。<a id="a-2M"></a>尔时仁授长者子。<a id="a-2N"></a>即于佛前说伽陀曰。</p>
  <p id="a2O">于千俱胝劫　　我发菩提心</p>
  <p id="a2P">见懈怠众生　　沉沦诸苦恼</p>
  <p id="a2Q">假使施头目　　量积过须弥</p>
  <p id="a2R">如是一心中　　精勤无懈退</p>
  <p id="a2S">若我住佛道　　利乐诸有情</p>
  <p id="a2T">由依如来故　　得是精进力</p>
  <p id="a2U">此乘名大乘　　是佛最上说</p>
  <p id="a2V">乐欲菩提者　　毕竟无见取</p>
  <p id="a2W">救护诸苦恼　　解脱于恶趣</p>
  <p id="a2X">此正觉义利　　唯如来所说</p>
  <p id="a2Y">时仁授长者子。<a id="a-2Z"></a>说是偈已。<a id="a-2a"></a>于佛法中起大信解。<a id="a-2b"></a>不着世乐妻子眷属。<a id="a-2c"></a>向佛世尊。<a id="a-2d"></a>头面礼足右绕三匝。<a id="a-2e"></a>于刹那顷诣本住处。<a id="a-2f"></a>与自眷属七妻七男七女七奴七婢。<a id="a-2g"></a>各持上妙细氎价直千万。<a id="a-2h"></a>并诸伎乐五百人俱。<a id="a-2i"></a>出王舍大城欲诣佛所。<a id="a-2j"></a>时彼人众见是事已。<a id="a-2k"></a>即时往问。<a id="a-2l"></a>时长者子白言。<a id="a-2m"></a>仁等当知。<a id="a-2n"></a>如来现在耆阇崛山。<a id="a-2o"></a>与无量无数百千大众恭敬围绕。<a id="a-2p"></a>广大开示无量善法。<a id="a-2q"></a>佛之智慧不可思议不可称量。<a id="a-2r"></a>我及眷属欲往诣彼乐闻如来深妙法义以善根力决诸疑网。<a id="a-2s"></a>为欲摄受阿耨多罗三藐三菩提。<a id="a-2t"></a>仁等亦宜亲近彼佛植诸善本。<a id="a-2u"></a>时彼人民闻是语已。<a id="a-2v"></a>生大欢喜咸悉随从。<a id="a-2w"></a>尔时长者子。<a id="a-2x"></a>与自眷属五百伎乐及千人众。<a id="a-2y"></a>到佛所已。<a id="a-2z"></a>即以花香缨珞。<a id="a-30"></a>涂香粖香缯盖幢幡。<a id="a-31"></a>伎乐歌咏作诸供养。<a id="a-32"></a>及上妙细[疊*毛]价直百千以散佛上。<a id="a-33"></a>即于佛前说伽陀曰。</p>
  <p id="a34">往昔多劫中　　勤修菩提行</p>
  <p id="a35">于法得自在　　利乐诸有情</p>
  <p id="a36">如是我今当　　故此伸供养</p>
  <p id="a37">见两足世尊　　常处清净行</p>
  <p id="a38">现证无上道　　故此伸供养</p>
  <p id="a39">我诸眷属等　　所将千人众</p>
  <p id="a3A">咸亲近如来　　一切归命礼</p>
  <p id="a3B">尔时长者子说偈赞已。<a id="a-3C"></a>而白佛言。<a id="a-3D"></a>世尊。<a id="a-3E"></a>我及眷属所将人众。<a id="a-3F"></a>来诣佛所。<a id="a-3G"></a>一切皆住阿耨多罗三藐三菩提心。<a id="a-3H"></a>植众善本。<a id="a-3I"></a>于无上道誓不退转。<a id="a-3J"></a>作是语已俱发声言。<a id="a-3K"></a>世尊。<a id="a-3L"></a>我等归佛归法及比丘僧诸优婆塞。<a id="a-3M"></a>唯见摄受我等尽其形寿。<a id="a-3N"></a>远离杀害趣清净门。<a id="a-3O"></a>一时皆发无上道心。<a id="a-3P"></a>惟愿世尊。<a id="a-3Q"></a>为我等故说微妙法。<a id="a-3R"></a>于如是众勿应弃舍。<a id="a-3S"></a>及未来世苦恼众生。<a id="a-3T"></a>愿为济度。<a id="a-3U"></a>如是二请。</p>
  <p id="a3V">尔时世尊。<a id="a-3W"></a>极怜愍故现大神通。<a id="a-3X"></a>即升虚空跏趺而坐。<a id="a-3Y"></a>时长者子等。<a id="a-3Z"></a>见是事已叹未曾有。<a id="a-3a"></a>彼佛世尊。<a id="a-3b"></a>威神力故。<a id="a-3c"></a>持诸大众皆处虚空。<a id="a-3d"></a>尔时长者子与自眷属五百伎乐等发大欢喜。<a id="a-3e"></a>于虚空中起立合掌。<a id="a-3f"></a>右绕三匝头面礼足。<a id="a-3g"></a>作众伎乐歌咏佛德。<a id="a-3h"></a>普及时会。<a id="a-3i"></a>如是遍满无量百千踰缮那。<a id="a-3j"></a>佛神力故忽于空中。<a id="a-3k"></a>复化大比丘众千二百五十人。<a id="a-3l"></a>与其眷属六万人俱。<a id="a-3m"></a>从东方来乐欲听法。<a id="a-3n"></a>时佛世尊见彼大众。<a id="a-3o"></a>即以神力化五楼阁。<a id="a-3p"></a>众妙庄严甚为希有。<a id="a-3q"></a>一一楼阁皆出梵音演说妙法。<a id="a-3r"></a>复有百千俱胝诸天子众。<a id="a-3s"></a>持天曼陀罗华以散佛上。<a id="a-3t"></a>偏覆空中。<a id="a-3u"></a>佛神力故成华楼阁。<a id="a-3v"></a>尔时长者子及诸大众。<a id="a-3w"></a>睹如是等广大神变清净庄严。<a id="a-3x"></a>发生无量亲近爱乐。<a id="a-3y"></a>佛知是已即摄神力。<a id="a-3z"></a>还复东方本相如故。<a id="a-40"></a>尔时阿难见是事已。<a id="a-41"></a>偏袒右肩合掌恭敬。<a id="a-42"></a>而白佛言。<a id="a-43"></a>世尊。<a id="a-44"></a>以何因缘现是神变。<a id="a-45"></a>惟愿世尊为我等说。</p>
  <p id="a46">佛告阿难。<a id="a-47"></a>我今当为仁授长者子。<a id="a-48"></a>与自眷属及众伎乐。<a id="a-49"></a>供养于我。<a id="a-4A"></a>是人于千俱胝劫不堕恶趣。<a id="a-4B"></a>常生人天受胜妙乐。<a id="a-4C"></a>过是劫已。<a id="a-4D"></a>亦复尊重供养道行如来应正等觉。<a id="a-4E"></a>于二十五俱胝劫不复轮转。<a id="a-4F"></a>是七妻等舍是身已。<a id="a-4G"></a>当转女身成丈夫相。<a id="a-4H"></a>复与仁授菩萨。<a id="a-4I"></a>于一劫中修菩萨行。<a id="a-4J"></a>阿难。<a id="a-4K"></a>彼仁授菩萨。<a id="a-4L"></a>当得作佛号曰等心如来十号具足。<a id="a-4M"></a>与自眷属。<a id="a-4N"></a>转次授记皆得作佛。<a id="a-4O"></a>时彼伎乐五百人众。<a id="a-4P"></a>由供养佛。<a id="a-4Q"></a>以是缘故。<a id="a-4R"></a>于阿僧祇劫不堕恶趣。<a id="a-4S"></a>千俱胝劫常作转轮圣王。<a id="a-4T"></a>过是数已。<a id="a-4U"></a>供养尊重十千如来。<a id="a-4V"></a>于一劫中皆当作佛。<a id="a-4W"></a>尽同一号。<a id="a-4X"></a>余千人众于慈氏如来般涅盘后。<a id="a-4Y"></a>过殑伽沙劫于千俱胝佛所尊重供养。<a id="a-4Z"></a>当得作佛号曰希胜如来十号具足。</p>
  <p id="a4a">尔时佛告具寿舍利子言。<a id="a-4b"></a>彼阿阇世王与具足灯婆罗门及千人等。<a id="a-4c"></a>正法灭已过刀兵劫。<a id="a-4d"></a>于未来世有佛出世。<a id="a-4e"></a>名曰慈氏。<a id="a-4f"></a>时彼有情寿命长远具八万岁。<a id="a-4g"></a>复有千辟支佛出现世间。<a id="a-4h"></a>复于彼时。<a id="a-4i"></a>亲近供养尊重赞叹。<a id="a-4j"></a>亦复尊重供养慈氏如来。<a id="a-4k"></a>于二十五俱胝那庾多劫。<a id="a-4l"></a>无复退转种诸善根。<a id="a-4m"></a>舍家出家成菩提果。<a id="a-4n"></a>及见彼千人同时发阿耨多罗三藐三菩提心。<a id="a-4o"></a>时六十那庾多天人。<a id="a-4p"></a>远尘离垢得法眼净。</p>
  <p id="a4q">佛告阿难。<a id="a-4r"></a>而诸愚夫不能于佛发生爱乐。<a id="a-4s"></a>清净信解尊重赞叹者。<a id="a-4t"></a>所以者何。<a id="a-4u"></a>是诸人等。<a id="a-4v"></a>于少善根尚不能得。<a id="a-4w"></a>何况如来大涅盘证。<a id="a-4x"></a>尔时世尊。<a id="a-4y"></a>欲重明斯义。<a id="a-4z"></a>说伽陀曰。</p>
  <p id="a50">尊重诸佛故　　得是胜吉祥</p>
  <p id="a51">供养调御师　　获最上大果</p>
  <p id="a52">诸佛灭度后　　得睹佛舍利</p>
  <p id="a53">犹如芥子量　　应广妙修设</p>
  <p id="a54">又佛灭度后　　供养舍利者</p>
  <p id="a55">应生平等心　　若如来住世</p>
  <p id="a56">由发是心故　　供养无上尊</p>
  <p id="a57">悟平等菩提　　果报亦如是</p>
  <p id="a58">为善逝摄受　　远离于恶道</p>
  <p id="a59">是人趣涅盘　　不以为难得</p>
  <p id="a5A">能示佛禁戒　　最上三摩地</p>
  <p id="a5B">及清净胜解　　得佛无上果</p>
  <p id="a5C">作是供养已　　疾趣善修习</p>
  <p id="a5D">获无上正觉　　宣说第一法</p>
  <p id="a5E">若人欲了知　　亲近诸佛法</p>
  <p id="a5F">乐欲获多闻　　深心无厌怠</p>
  <p id="a5G">自在转轮王　　及净行胜族</p>
  <p id="a5H">具福相庄严　　应时获出离</p>
  <p id="a5I">尔时世尊说是偈已。<a id="a-5J"></a>告具寿舍利子言。<a id="a-5K"></a>若善男子善女人。<a id="a-5L"></a>安住大乘。<a id="a-5M"></a>欲速成阿耨多罗三藐三菩提者。<a id="a-5N"></a>应于菩萨藏正法殊胜义利。<a id="a-5O"></a>乐欲多闻受持读诵。<a id="a-5P"></a>乃至广大开示。<a id="a-5Q"></a>为他人说。<a id="a-5R"></a>即得绍隆三宝使不断绝。<a id="a-5S"></a>得不退转四无量心。<a id="a-5T"></a>六波罗蜜。<a id="a-5U"></a>四摄事等。<a id="a-5V"></a>饶益有情悉相应故。<a id="a-5W"></a>又舍利子。<a id="a-5X"></a>此菩萨藏正法即菩提道。<a id="a-5Y"></a>所以者何。<a id="a-5Z"></a>是菩萨藏正法。<a id="a-5a"></a>摄受阿耨多罗三藐三菩提故。<a id="a-5b"></a>即诸菩萨资粮。<a id="a-5c"></a>应如是学无令断绝。<a id="a-5d"></a>舍利子。<a id="a-5e"></a>所谓得成阿耨多罗三藐三菩提一切波罗蜜多。<a id="a-5f"></a>能于如来一切波罗蜜多善作出离。<a id="a-5g"></a>于无量地。<a id="a-5h"></a>随得如来一切轻安。<a id="a-5i"></a>乃至随得如来之地。<a id="a-5j"></a>若于如是波罗蜜多。<a id="a-5k"></a>即得安住一切波罗蜜多。<a id="a-5l"></a>尔时世尊。<a id="a-5m"></a>欲重明斯义。<a id="a-5n"></a>说伽陀曰。</p>
  <p id="a5o">诸有智发生　　说一切有为</p>
  <p id="a5p">由智及无明　　故有为诸苦</p>
  <p id="a5q">于业及业报　　应当如是知</p>
  <p id="a5r">若非业非报　　现前获出离</p>
  <p id="a5s">尔时世尊说伽陀已。<a id="a-5t"></a>时具寿舍利子。<a id="a-5u"></a>诸大菩萨摩诃萨。<a id="a-5v"></a>及诸比丘众。<a id="a-5w"></a>一切世间天人阿修罗乾闼婆等。<a id="a-5x"></a>闻佛所说。<a id="a-5y"></a>皆大欢喜。<a id="a-5z"></a>信受奉行。</p>
 </body>
</html>