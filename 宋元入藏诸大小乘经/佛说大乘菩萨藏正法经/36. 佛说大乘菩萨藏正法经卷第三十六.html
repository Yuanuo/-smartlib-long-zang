<!doctype html>
<html id="z3IBUhKhQ" data-ver="479">
 <head>
  <meta charset="utf-8">
  <meta author="法护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说大乘菩萨藏正法经卷第三十六</h1>
  <h2 id="a2">胜慧波罗蜜多品第十一之四</h2>
  <p id="a3">复次舍利子。<a id="a-4"></a>一切有学阿那含辟支佛。<a id="a-5"></a>于此福行。<a id="a-6"></a>应先发起如是胜心。<a id="a-7"></a>得不退转一生补处。<a id="a-8"></a>次当作佛。<a id="a-9"></a>菩萨摩诃萨亦应于此发随喜心。<a id="a-A"></a>过去未来现在诸佛世尊。<a id="a-B"></a>此福行中一切善根亦皆随喜。<a id="a-C"></a>劝请诸佛转妙法轮。<a id="a-D"></a>此福行中以一切菩提善根。<a id="a-E"></a>悉共回向。<a id="a-F"></a>未发菩提心者。<a id="a-G"></a>语令发起。<a id="a-H"></a>已发菩提心者。<a id="a-I"></a>诸菩萨为说回向。<a id="a-J"></a>以利养摄诸贫穷。<a id="a-K"></a>以医药施诸疾病。<a id="a-L"></a>于诸怯弱。<a id="a-M"></a>亦当亲近为作怜愍。<a id="a-N"></a>于诸毁戒以法覆护。<a id="a-O"></a>出离罪报令住涅槃。<a id="a-P"></a>于和尚阿阇梨。<a id="a-Q"></a>尊重供养如佛世尊。<a id="a-R"></a>于讲法处精进勇猛。<a id="a-S"></a>求诸法师设百由旬。<a id="a-T"></a>亦应故往乐闻正法而无厌足。<a id="a-U"></a>于说法者无所希望。<a id="a-V"></a>常当亲近恭敬供养。<a id="a-W"></a>如己父母不生疲厌。<a id="a-X"></a>又福行中。<a id="a-Y"></a>于身口意不生动乱。<a id="a-Z"></a>离诸过失。<a id="a-a"></a>住佛塔庙。<a id="a-b"></a>摄受梵福集诸善本。<a id="a-c"></a>圆满相好庄严化身。<a id="a-d"></a>离诸口过庄严。<a id="a-e"></a>语业。<a id="a-f"></a>决定胜解庄严一心。<a id="a-g"></a>游戏神通庄严佛刹。<a id="a-h"></a>以清净智庄严法相。<a id="a-i"></a>闻彼正法离诸障碍。<a id="a-j"></a>得无障碍。<a id="a-k"></a>于说法者欢喜称赞。<a id="a-l"></a>于所说法不生执着。<a id="a-m"></a>亦无损坏如是庄严解脱法门。<a id="a-n"></a>以诸园林施佛及僧。<a id="a-o"></a>如是庄严佛菩提树。<a id="a-p"></a>植诸善本怜愍一切。<a id="a-q"></a>业惑清净得无生灭。<a id="a-r"></a>如是庄严菩提道场。<a id="a-s"></a>发无尽愿施诸玩好。<a id="a-t"></a>获得圆满无尽宝手。<a id="a-u"></a>远离颦蹙平等如掌乐施一切。<a id="a-v"></a>而先获得面目端严。<a id="a-w"></a>彼诸有情共喜乐见。<a id="a-x"></a>光净严饰施诸有情。<a id="a-y"></a>而获光明普照一切。<a id="a-z"></a>赞美言辞非由积习。<a id="a-10"></a>戒福德藏悉皆清净。<a id="a-11"></a>生人天中。<a id="a-12"></a>十善道业亦复清净。<a id="a-13"></a>神通变化亦不唐捐。<a id="a-14"></a>顺诸佛教不起分别。<a id="a-15"></a>深心清净平等开化。<a id="a-16"></a>为诸有情之所爱敬。<a id="a-17"></a>于最上法及胜解行。<a id="a-18"></a>随力为说。<a id="a-19"></a>而能摄受一切福行。<a id="a-1A"></a>又当发起一切智心具七圣财信为先行。<a id="a-1B"></a>一切世间之所爱敬。<a id="a-1C"></a>是故决定最先开导。<a id="a-1D"></a>而能圆满一切佛法及诸善法。<a id="a-1E"></a>此说是为菩萨摩诃萨福行善巧。<a id="a-1F"></a>云何诸菩萨智行善巧。<a id="a-1G"></a>谓于因缘发生智解。<a id="a-1H"></a>云何因缘。<a id="a-1I"></a>谓深心乐欲随知法会。<a id="a-1J"></a>勤求善友住于佛智。<a id="a-1K"></a>不依声闻辟支佛智。<a id="a-1L"></a>于论议师极生信乐。<a id="a-1M"></a>其说法者。<a id="a-1N"></a>知彼器已内心具足。<a id="a-1O"></a>于其智慧无有悭惜。<a id="a-1P"></a>相续为说甚深妙法。<a id="a-1Q"></a>彼闻法者为作如是求法相应。<a id="a-1R"></a>则能于此智行相应。<a id="a-1S"></a>云何求法相应。<a id="a-1T"></a>谓于法师得是少义。<a id="a-1U"></a>而于初夜后夜思择称量。<a id="a-1V"></a>此等云何是理非理展转研究。<a id="a-1W"></a>乃至心无所得。<a id="a-1X"></a>离诸障碍。<a id="a-1Y"></a>及无垢染。<a id="a-1Z"></a>得出离智发真实行。<a id="a-1a"></a>于此甚深法。<a id="a-1b"></a>广大法无边法。<a id="a-1c"></a>胜外道法。<a id="a-1d"></a>智解通彻常放光明。<a id="a-1e"></a>最极高显踰于山峰。<a id="a-1f"></a>勇猛精进不舍重担。<a id="a-1g"></a>行殊胜行心唯一境。<a id="a-1h"></a>富乐作意不舍杜多。<a id="a-1i"></a>常乐法乐不持世行。<a id="a-1j"></a>求出世法忆念不忘。<a id="a-1k"></a>随为宣说。<a id="a-1l"></a>圣族弟子咸皆欢喜。<a id="a-1m"></a>开导胜缘。<a id="a-1n"></a>奉持禁戒惭愧庄严。<a id="a-1o"></a>趣向佛道无明暗蔽。<a id="a-1p"></a>诸无智者。<a id="a-1q"></a>悉自远离而得慧眼清净。<a id="a-1r"></a>广大觉悟深妙觉悟极妙觉悟。<a id="a-1s"></a>以观察智。<a id="a-1t"></a>复能分别自他功德。<a id="a-1u"></a>而使纯熟圆满清净业报。<a id="a-1v"></a>是为菩萨摩诃萨智行善巧。<a id="a-1w"></a>复次求智菩萨。<a id="a-1x"></a>于法师所行四种施。<a id="a-1y"></a>何等为四。<a id="a-1z"></a>谓桦皮纸笔墨等及妙法座。<a id="a-20"></a>一切利养法集偈赞。<a id="a-21"></a>是为四种。<a id="a-22"></a>于智行中而得成办。<a id="a-23"></a>又智行中于法师所。<a id="a-24"></a>应当成就四种守护。<a id="a-25"></a>何等为四。<a id="a-26"></a>一者守护身。<a id="a-27"></a>二者守护善。<a id="a-28"></a>三者守护处所。<a id="a-29"></a>四者守护所化徒众。<a id="a-2A"></a>是名为四。<a id="a-2B"></a>又智行中。<a id="a-2C"></a>而复成就四种重担。<a id="a-2D"></a>何等为四。<a id="a-2E"></a>所谓法智财物及与菩提。<a id="a-2F"></a>是为四种。<a id="a-2G"></a>又智行中成就五力。<a id="a-2H"></a>一者信力于法胜解。<a id="a-2I"></a>二者精进力勤求多闻。<a id="a-2J"></a>三者念力于菩提心而无忘失。<a id="a-2K"></a>四者定力于一切法决定平等。<a id="a-2L"></a>五者胜慧力复乐多闻。<a id="a-2M"></a>是为五种。<a id="a-2N"></a>于智行中而得圆满。<a id="a-2O"></a>又智行中成就四戒。<a id="a-2P"></a>何等为四。<a id="a-2Q"></a>谓真实法戒。<a id="a-2R"></a>勤求法戒。<a id="a-2S"></a>决定法戒。<a id="a-2T"></a>向菩提戒。<a id="a-2U"></a>是名为四。<a id="a-2V"></a>又诸勤求法者。<a id="a-2W"></a>于智行中成就四忍。<a id="a-2X"></a>何等为四。<a id="a-2Y"></a>一者敝恶人来毁生骂辱。<a id="a-2Z"></a>不应加报。<a id="a-2a"></a>善言悔谢。<a id="a-2b"></a>二者风日寒热及饥渴等。<a id="a-2c"></a>悉能忍受。<a id="a-2d"></a>三者于和尚阿阇梨。<a id="a-2e"></a>随转给侍。<a id="a-2f"></a>四者于空无相无愿三解脱门。<a id="a-2g"></a>住大法忍。<a id="a-2h"></a>是为四种。<a id="a-2i"></a>又复成就四种精进。<a id="a-2j"></a>何等为四。<a id="a-2k"></a>所谓多闻精进。<a id="a-2l"></a>总持精进。<a id="a-2m"></a>辩说精进。<a id="a-2n"></a>正行精进。<a id="a-2o"></a>是为四种。<a id="a-2p"></a>又智行中。<a id="a-2q"></a>而复成就四种胜定。<a id="a-2r"></a>何等为四。<a id="a-2s"></a>所谓离相寂静。<a id="a-2t"></a>心一境性。<a id="a-2u"></a>入神通定。<a id="a-2v"></a>悟佛知见。<a id="a-2w"></a>是名为四。<a id="a-2x"></a>又智行中成就四法。<a id="a-2y"></a>云何为四。<a id="a-2z"></a>谓诸有不住。<a id="a-30"></a>非自然性四缘生灭是无主宰。<a id="a-31"></a>唯一信解。<a id="a-32"></a>是名四法。<a id="a-33"></a>又复成就四种方便。<a id="a-34"></a>何等为四。<a id="a-35"></a>一者随转世间。<a id="a-36"></a>二者随转契经。<a id="a-37"></a>三者随转于法。<a id="a-38"></a>四者随转于智。<a id="a-39"></a>是为四种。<a id="a-3A"></a>于智行中而得具足。<a id="a-3B"></a>又复成就四无碍道。<a id="a-3C"></a>何等为四。<a id="a-3D"></a>所谓波罗蜜多。<a id="a-3E"></a>七菩提分。<a id="a-3F"></a>八圣道支。<a id="a-3G"></a>及一切智智。<a id="a-3H"></a>是为四种无障碍道。<a id="a-3I"></a>又复成就四种无厌。<a id="a-3J"></a>何等为四。<a id="a-3K"></a>谓多闻无厌。<a id="a-3L"></a>辩说无厌。<a id="a-3M"></a>寻伺无厌。<a id="a-3N"></a>智慧无厌。<a id="a-3O"></a>是名四种。<a id="a-3P"></a>又智行中如是知见。<a id="a-3Q"></a>而复随顺一切有情一切刹土。<a id="a-3R"></a>即布施持戒忍辱精进禅定胜慧慈悲喜舍。<a id="a-3S"></a>所以者何。<a id="a-3T"></a>舍利子。<a id="a-3U"></a>乃至诸菩萨。<a id="a-3V"></a>决定于诸智中。<a id="a-3W"></a>以是知见而为先行。<a id="a-3X"></a>彼若安住是智。<a id="a-3Y"></a>而得通达一切智行。<a id="a-3Z"></a>诸佛威神之所护念。<a id="a-3a"></a>诸有魔等皆不得便。<a id="a-3b"></a>普为集会一切智智。<a id="a-3c"></a>舍利子。<a id="a-3d"></a>是为菩萨摩诃萨于胜慧波罗蜜多得智行善巧。<a id="a-3e"></a>云何诸菩萨念处善巧。<a id="a-3f"></a>菩萨念处此有四种。<a id="a-3g"></a>何等为四。<a id="a-3h"></a>一者以身观身念处。<a id="a-3i"></a>二者以受观受念处。<a id="a-3j"></a>三者以心观心念处。<a id="a-3k"></a>四者以法观法念处。<a id="a-3l"></a>云何以身观身念处。<a id="a-3m"></a>舍利子。<a id="a-3n"></a>此诸菩萨修身观时。<a id="a-3o"></a>观身前际观身后际。<a id="a-3p"></a>观身现在。<a id="a-3q"></a>而此身者从颠倒生。<a id="a-3r"></a>随因缘灭。<a id="a-3s"></a>无动无作无自性无执取。<a id="a-3t"></a>譬如诸外山林药草种等。<a id="a-3u"></a>从因缘生。<a id="a-3v"></a>亦无自性及无执取。<a id="a-3w"></a>又此身者如墙壁瓦砾草木影像。<a id="a-3x"></a>谓蕴处界。<a id="a-3y"></a>是无执是空。<a id="a-3z"></a>是无我我所。<a id="a-40"></a>是无常是速朽灭。<a id="a-41"></a>是不精实。<a id="a-42"></a>是颠倒法。<a id="a-43"></a>是可厌离。<a id="a-44"></a>是不坚固诸菩萨摩诃萨应如是观。<a id="a-45"></a>当乐勤求坚固之身。<a id="a-46"></a>所以者何。<a id="a-47"></a>谓如来身。<a id="a-48"></a>如来身者。<a id="a-49"></a>即法界身金刚身。<a id="a-4A"></a>不可坏身坚固身。<a id="a-4B"></a>于三界一切最胜妙身。<a id="a-4C"></a>修是观时。<a id="a-4D"></a>当知凡夫粗重秽恶具诸过患。<a id="a-4E"></a>彼复能离一切过患。<a id="a-4F"></a>得获如来最妙身相。<a id="a-4G"></a>又当观念诸有情身。<a id="a-4H"></a>由何所造相续不断。<a id="a-4I"></a>谓四大种及阿赖耶识。<a id="a-4J"></a>造作执持。<a id="a-4K"></a>薰习功能有无量力。<a id="a-4L"></a>譬如地界水界火界风界。<a id="a-4M"></a>外四大种有种种门种种处种种名种种相种种物。<a id="a-4N"></a>由是一切有情任持命根。<a id="a-4O"></a>身四大种集起。<a id="a-4P"></a>亦复如是。<a id="a-4Q"></a>有种种门种种处种种名种种相种种物。<a id="a-4R"></a>由是一切有情。<a id="a-4S"></a>于其命根亦复任持。<a id="a-4T"></a>以别相观身无常。<a id="a-4U"></a>而不厌离生死。<a id="a-4V"></a>以别相观身是苦。<a id="a-4W"></a>而不乐住涅槃。<a id="a-4X"></a>以别相观身无我。<a id="a-4Y"></a>而不远离化度有情。<a id="a-4Z"></a>以别相观身空寂。<a id="a-4a"></a>而无毕竟寂灭。<a id="a-4b"></a>以别相观身远离而不舍善法。<a id="a-4c"></a>彼能如是以身观身者。<a id="a-4d"></a>应当了知。<a id="a-4e"></a>是不坚固是不可爱。<a id="a-4f"></a>观内身者。<a id="a-4g"></a>而知烦恼不能容受。<a id="a-4h"></a>观外身者。<a id="a-4i"></a>了诸烦恼不共合集。<a id="a-4j"></a>而得成就清净身业。<a id="a-4k"></a>及得清净庄严身相。<a id="a-4l"></a>为诸天人之所赞仰。<a id="a-4m"></a>舍利子。<a id="a-4n"></a>是为菩萨摩诃萨得以身观身念处。<a id="a-4o"></a>云何诸菩萨以受观受念处。<a id="a-4p"></a>谓诸菩萨于彼一切苦乐等受。<a id="a-4q"></a>应以智慧方便善可了知。<a id="a-4r"></a>于诸乐受无贪惜意。<a id="a-4s"></a>若见诸恶道受苦触时。<a id="a-4t"></a>起大悲心无缘息意。<a id="a-4u"></a>于苦乐受触。<a id="a-4v"></a>无无明意随念了知。<a id="a-4w"></a>如是苦乐非苦非乐。<a id="a-4x"></a>得出离见。<a id="a-4y"></a>而诸菩萨以智慧方便。<a id="a-4z"></a>于诸有情。<a id="a-50"></a>或为成就或为远离。<a id="a-51"></a>然此有情于受出离。<a id="a-52"></a>无所知解。<a id="a-53"></a>于此乐受随乐施与。<a id="a-54"></a>于彼苦受随为除灭。<a id="a-55"></a>于非苦乐受。<a id="a-56"></a>随顺一切智智。<a id="a-57"></a>得获轻安。<a id="a-58"></a>以大方便善巧。<a id="a-59"></a>而摄受之为说妙法。<a id="a-5A"></a>令诸有情亦获轻安。<a id="a-5B"></a>何等因缘说如是受。<a id="a-5C"></a>谓于善成就而有乐受。<a id="a-5D"></a>于不善成就乃有苦受。<a id="a-5E"></a>复于是处。<a id="a-5F"></a>我人众生寿者。<a id="a-5G"></a>起种种受。<a id="a-5H"></a>所谓执受。<a id="a-5I"></a>取受。<a id="a-5J"></a>颠倒受。<a id="a-5K"></a>遍计受。<a id="a-5L"></a>恶见受。<a id="a-5M"></a>眼想受乃至意想受。<a id="a-5N"></a>色想受乃至法想受。<a id="a-5O"></a>乃至眼触为缘所生诸受。<a id="a-5P"></a>以要言之。<a id="a-5Q"></a>乃至于内外法。<a id="a-5R"></a>意触为缘所生诸受。<a id="a-5S"></a>是中或苦或乐。<a id="a-5T"></a>非苦非乐。<a id="a-5U"></a>说名为受。</p>
  <p id="a5V">复次于总聚中。<a id="a-5W"></a>或有一受。<a id="a-5X"></a>谓一心所表。<a id="a-5Y"></a>二受。<a id="a-5Z"></a>谓内外所表。<a id="a-5a"></a>三受。<a id="a-5b"></a>谓过去未来现在所表。<a id="a-5c"></a>四受。<a id="a-5d"></a>谓四大所表。<a id="a-5e"></a>五受。<a id="a-5f"></a>谓五蕴作意。<a id="a-5g"></a>六受。<a id="a-5h"></a>谓六处遍计。<a id="a-5i"></a>七受。<a id="a-5j"></a>谓七识住处。<a id="a-5k"></a>八受。<a id="a-5l"></a>谓八邪相应。<a id="a-5m"></a>九受。<a id="a-5n"></a>谓九有情居。<a id="a-5o"></a>十受。<a id="a-5p"></a>谓十善业道。<a id="a-5q"></a>乃至总略诸受。<a id="a-5r"></a>种种作意。<a id="a-5s"></a>是故应知有情无量。<a id="a-5t"></a>受亦无量。<a id="a-5u"></a>又诸菩萨观乐受时。<a id="a-5v"></a>见诸有情住生死际。<a id="a-5w"></a>令发智慧。<a id="a-5x"></a>为彼开示善不善受。<a id="a-5y"></a>舍利子。<a id="a-5z"></a>是为菩萨摩诃萨以受观受念处。<a id="a-60"></a>云何诸菩萨以心观心念处。<a id="a-61"></a>谓诸菩萨秘密守护正念不动。<a id="a-62"></a>观察此心速疾生灭。<a id="a-63"></a>无有状貌及无住处。<a id="a-64"></a>亦不在内亦不在外。<a id="a-65"></a>不在中间。<a id="a-66"></a>知初发心最极微量。<a id="a-67"></a>远离心相。<a id="a-68"></a>于其方分了不能得。<a id="a-69"></a>是心所集一切善根。<a id="a-6A"></a>最极微量亦皆远离。<a id="a-6B"></a>及无方分。<a id="a-6C"></a>又于是心回向菩提。<a id="a-6D"></a>于自体相。<a id="a-6E"></a>无心所了。<a id="a-6F"></a>无心所观。<a id="a-6G"></a>无心所入。<a id="a-6H"></a>佛言。<a id="a-6I"></a>是故得成阿耨多罗三藐三菩提。<a id="a-6J"></a>何以故。<a id="a-6K"></a>谓菩提心与彼善心。<a id="a-6L"></a>于其作用而不共行。<a id="a-6M"></a>又善根心与菩提心。<a id="a-6N"></a>亦不共行。<a id="a-6O"></a>又善根心与回向心。<a id="a-6P"></a>亦不共行。<a id="a-6Q"></a>又回向心与菩提心及善根心。<a id="a-6R"></a>悉不共行。<a id="a-6S"></a>应当如是观察。<a id="a-6T"></a>不生惊怖。<a id="a-6U"></a>次复获得甚深缘起。<a id="a-6V"></a>不坏因果。<a id="a-6W"></a>然法性心即有情自性。<a id="a-6X"></a>如是还属诸法因缘。<a id="a-6Y"></a>无动无作及无主宰。<a id="a-6Z"></a>彼如覆障不共相应。<a id="a-6a"></a>是故应知。<a id="a-6b"></a>此法性心亦不共行。<a id="a-6c"></a>云何法性及覆障心。<a id="a-6d"></a>法性心者。<a id="a-6e"></a>谓于是处悉无所施。<a id="a-6f"></a>若复以一切所有。<a id="a-6g"></a>回向遍覆庄严佛刹。<a id="a-6h"></a>是心覆障。<a id="a-6i"></a>如彼幻化。<a id="a-6j"></a>于刹那顷最极寂净。<a id="a-6k"></a>名法性心。<a id="a-6l"></a>若复集诸禁戒。<a id="a-6m"></a>回向一切迅疾神通。<a id="a-6n"></a>是心覆障。<a id="a-6o"></a>犹如梦想。<a id="a-6p"></a>毕竟尽尽无余。<a id="a-6q"></a>名法性心。<a id="a-6r"></a>若复乐忍辱力。<a id="a-6s"></a>乃至回向遍覆庄严。<a id="a-6t"></a>是心覆障。<a id="a-6u"></a>犹如阳焰。<a id="a-6v"></a>毕竟离身心相。<a id="a-6w"></a>名法性心。<a id="a-6x"></a>若复发起一切精进。<a id="a-6y"></a>回向圆满一切佛法。<a id="a-6z"></a>是心覆障。<a id="a-70"></a>如水中月无执无见。<a id="a-71"></a>名法性心。<a id="a-72"></a>若复以一切禅定解脱三摩地三摩钵底。<a id="a-73"></a>回向诸佛三昧。<a id="a-74"></a>是为覆障。<a id="a-75"></a>无色无见无对无表。<a id="a-76"></a>名法性心。<a id="a-77"></a>若复以智分别。<a id="a-78"></a>宣说一切清净句义。<a id="a-79"></a>回向圆满诸佛智慧。<a id="a-7A"></a>是为覆障。<a id="a-7B"></a>种种施设。<a id="a-7C"></a>名法性心。<a id="a-7D"></a>若复于诸善根有所间断。<a id="a-7E"></a>是为覆障。<a id="a-7F"></a>心无因生。<a id="a-7G"></a>名法性心。<a id="a-7H"></a>若复因菩提分法所起。<a id="a-7I"></a>是为覆障。<a id="a-7J"></a>解脱六境。<a id="a-7K"></a>名法性心。<a id="a-7L"></a>若复于佛境界有所断灭。<a id="a-7M"></a>是为覆障。<a id="a-7N"></a>舍利子。<a id="a-7O"></a>菩萨摩诃萨。<a id="a-7P"></a>如是行以观心行时。<a id="a-7Q"></a>安住神通。<a id="a-7R"></a>得彼神通于一心中。<a id="a-7S"></a>而能了知一切有情心之所趣。<a id="a-7T"></a>知已随其本性而为说法。<a id="a-7U"></a>又复安住大悲。<a id="a-7V"></a>得彼大悲而能化度一切有情。<a id="a-7W"></a>无有疲倦。<a id="a-7X"></a>于此观行加持是心。<a id="a-7Y"></a>无尽无灭。<a id="a-7Z"></a>设复入生死际断诸系缚而于此心念智不起。<a id="a-7a"></a>超诸行法。<a id="a-7b"></a>一切声闻辟支佛所不能及。<a id="a-7c"></a>而得安住。<a id="a-7d"></a>是心乃至圆满一切佛法。<a id="a-7e"></a>是心于刹那顷。<a id="a-7f"></a>能与胜慧平等相应。<a id="a-7g"></a>决定成就阿耨多罗三藐三菩提果。<a id="a-7h"></a>舍利子。<a id="a-7i"></a>是名菩萨摩诃萨以心观心念处。</p>
 </body>
</html>