<!doctype html>
<html id="z3IBUggh3" data-ver="454">
 <head>
  <meta charset="utf-8">
  <meta author="法护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说大乘菩萨藏正法经卷第十三</h1>
  <h2 id="a2">如来不思议品第四之七</h2>
  <p id="a3">复次舍利子。<a id="a-4"></a>云何名为如来四无所畏不可思议。<a id="a-5"></a>诸住信菩萨。<a id="a-6"></a>应发净信超越分别离诸疑惑。<a id="a-7"></a>乃至发希有想。<a id="a-8"></a>舍利子。<a id="a-9"></a>如来无所畏法。<a id="a-A"></a>其有四种。<a id="a-B"></a>如来由具四无畏故了知胜处。<a id="a-C"></a>于大众中能狮子吼转妙梵轮。<a id="a-D"></a>余诸沙门婆罗门悉不能转。<a id="a-E"></a>一切世间天人魔梵。<a id="a-F"></a>无与如来同其法者。<a id="a-G"></a>舍利子。<a id="a-H"></a>何等是为四无所畏。<a id="a-I"></a>一者一切智无畏。<a id="a-J"></a>谓佛如来已能圆具无上胜智。<a id="a-K"></a>于大众中作如是言。<a id="a-L"></a>我成无上正等正觉。<a id="a-M"></a>此法唯佛自所证知。<a id="a-N"></a>余诸天人世间。<a id="a-O"></a>不能与佛同其法语。<a id="a-P"></a>如来以此法故成等正觉。<a id="a-Q"></a>云何说名如来成等正觉。<a id="a-R"></a>谓佛如来以一切法平等故。<a id="a-S"></a>而成正觉。<a id="a-T"></a>于诸法中无高无下。<a id="a-U"></a>若异生法。<a id="a-V"></a>若圣人法。<a id="a-W"></a>若诸佛法。<a id="a-X"></a>若有学法。<a id="a-Y"></a>若无学法。<a id="a-Z"></a>若缘觉法。<a id="a-a"></a>若菩萨法。<a id="a-b"></a>若世间法。<a id="a-c"></a>若出世间法。<a id="a-d"></a>若有罪法。<a id="a-e"></a>若无罪法。<a id="a-f"></a>若有漏法。<a id="a-g"></a>若无漏法若有为法。<a id="a-h"></a>若无为法。<a id="a-i"></a>于如是等一切法中。<a id="a-j"></a>如来悉平等故。<a id="a-k"></a>此名如来现成正觉。<a id="a-l"></a>此中云何名为平等。<a id="a-m"></a>谓空平等见自性故。<a id="a-n"></a>无相平等相自性故。<a id="a-o"></a>无愿平等三界自性故。<a id="a-p"></a>无生平等生自性故。<a id="a-q"></a>无作平等作自性故。<a id="a-r"></a>无起平等起自性故。<a id="a-s"></a>无含藏平等含藏自性故。<a id="a-t"></a>如所说平等三世自性故。<a id="a-u"></a>明解脱平等无明有爱自性故。<a id="a-v"></a>涅槃平等诸行自性故。<a id="a-w"></a>舍利子。<a id="a-x"></a>以如是等诸法平等。<a id="a-y"></a>是故如来现成正觉。<a id="a-z"></a>如来于大众中。<a id="a-10"></a>得无所畏。<a id="a-11"></a>以如是法教示众会。<a id="a-12"></a>令诸众会咸生欢喜。<a id="a-13"></a>身得喜故心极信顺。<a id="a-14"></a>复令众会适悦快乐。<a id="a-15"></a>如来大悲相应具真实故。<a id="a-16"></a>平等性故。<a id="a-17"></a>如实性故。<a id="a-18"></a>无异性故。<a id="a-19"></a>无种类性故。<a id="a-1A"></a>无所观性故。<a id="a-1B"></a>无生性故。<a id="a-1C"></a>无离性故。<a id="a-1D"></a>无所取性故。<a id="a-1E"></a>如来所具无畏法中。<a id="a-1F"></a>实无少法可取。<a id="a-1G"></a>亦非无取。<a id="a-1H"></a>如来无畏法中亦无虚诳。<a id="a-1I"></a>如实故平等。<a id="a-1J"></a>法界平等。<a id="a-1K"></a>于是平等法中。<a id="a-1L"></a>普尽一切世界。<a id="a-1M"></a>舒坦无碍如来如实之法。<a id="a-1N"></a>甚深微妙难解难知。<a id="a-1O"></a>如来起大悲心。<a id="a-1P"></a>即以是法起种种方便。<a id="a-1Q"></a>为诸众生。<a id="a-1R"></a>广大宣说圣出离法。<a id="a-1S"></a>能尽诸苦。<a id="a-1T"></a>如来以大愿力。<a id="a-1U"></a>一切众生无师范者。<a id="a-1V"></a>为作师范。<a id="a-1W"></a>未成正觉者。<a id="a-1X"></a>令成正觉。<a id="a-1Y"></a>所有一切众生。<a id="a-1Z"></a>驰流诸境断见等者。<a id="a-1a"></a>如来以无畏法。<a id="a-1b"></a>悉令清净。<a id="a-1c"></a>舍利子。<a id="a-1d"></a>如来无所畏法。<a id="a-1e"></a>无边无际与虚空等。<a id="a-1f"></a>若欲知其虚空边际。<a id="a-1g"></a>即知如来无畏边际。<a id="a-1h"></a>诸住信菩萨闻是法已。<a id="a-1i"></a>应生净信超越分别离诸疑惑。<a id="a-1j"></a>乃至发希有想。<a id="a-1k"></a>此说是名如来第一无畏。</p>
  <p id="a1l">复次舍利子。<a id="a-1m"></a>二者漏尽无畏。<a id="a-1n"></a>谓佛如来具足无上胜智。<a id="a-1o"></a>于大众中作如是言。<a id="a-1p"></a>我尽诸漏得无所畏。<a id="a-1q"></a>而彼一切天人世间。<a id="a-1r"></a>无能与佛同法语者。<a id="a-1s"></a>此复云何如来已尽诸漏。<a id="a-1t"></a>谓佛如来欲漏已尽。<a id="a-1u"></a>心得解脱。<a id="a-1v"></a>断灭一切贪行种子。<a id="a-1w"></a>如来有漏已尽心得解脱。<a id="a-1x"></a>断灭一切嗔行种子。<a id="a-1y"></a>如来无明漏已尽心得解脱。<a id="a-1z"></a>断灭一切痴行种子。<a id="a-20"></a>如来见漏已尽心得解脱。<a id="a-21"></a>断灭一切烦恼所行种子。<a id="a-22"></a>此等是名如来诸漏已尽。<a id="a-23"></a>如是所说皆世俗所成非胜义谛。<a id="a-24"></a>胜义谛者谓最上圣智慧中。<a id="a-25"></a>若知若断若修若证。<a id="a-26"></a>而无少法可住。<a id="a-27"></a>何以故。<a id="a-28"></a>如所说尽。<a id="a-29"></a>彼实知。<a id="a-2A"></a>若诸众生修出离行。<a id="a-2B"></a>如来悉如实知。<a id="a-2C"></a>又舍利子。<a id="a-2D"></a>如来如实了知眼界色界眼识界。<a id="a-2E"></a>云何能知。<a id="a-2F"></a>谓佛了知内空外空内外空故。<a id="a-2G"></a>乃至意界法界意识界悉如实知。<a id="a-2H"></a>云何能知。<a id="a-2I"></a>谓佛了知内空外空内外空故。<a id="a-2J"></a>又舍利子。<a id="a-2K"></a>如来了知地界水界火界风界及虚空界。<a id="a-2L"></a>悉如实知。<a id="a-2M"></a>云何能知。<a id="a-2N"></a>谓如虚空故亦然了知。<a id="a-2O"></a>如来悉知欲界色界及无色界分别所起。<a id="a-2P"></a>知有为界是造作相。<a id="a-2Q"></a>知无为界是无造作相。<a id="a-2R"></a>知杂染界是客尘烦恼相。<a id="a-2S"></a>知清净界是自性明亮相。<a id="a-2T"></a>知诸行界是不如理作意无明相。<a id="a-2U"></a>知涅槃界是如理作意明智相。</p>
  <p id="a2V">又舍利子。<a id="a-2W"></a>若诸界依止。<a id="a-2X"></a>诸界安住。<a id="a-2Y"></a>诸界随顺。<a id="a-2Z"></a>诸界建立。<a id="a-2a"></a>诸界作用。<a id="a-2b"></a>诸界意趣。<a id="a-2c"></a>诸界寂定。<a id="a-2d"></a>诸界住着。<a id="a-2e"></a>如来一一如实了知。<a id="a-2f"></a>随所知已即为说法。<a id="a-2g"></a>舍利子。<a id="a-2h"></a>此是如来种种界智力。<a id="a-2i"></a>如是胜力无有边际。<a id="a-2j"></a>若诸住信菩萨于佛如来如是智力。<a id="a-2k"></a>闻已净信。<a id="a-2l"></a>超越分别离诸疑惑。<a id="a-2m"></a>后复生起身喜心喜适悦之相。<a id="a-2n"></a>发希有想。</p>
  <p id="a2o">如来无畏边际。<a id="a-2p"></a>诸住信菩萨闻是法已。<a id="a-2q"></a>应生净信超越分别离诸疑惑。<a id="a-2r"></a>乃至发希有想。<a id="a-2s"></a>此说是名如来第二无所畏法。<a id="a-2t"></a>如来由具无所畏故。<a id="a-2u"></a>一切天人世间。<a id="a-2v"></a>无与如来同其法者。</p>
  <p id="a2w">复次舍利子。<a id="a-2x"></a>三者说障道无畏。<a id="a-2y"></a>谓佛如来具足无上胜智。<a id="a-2z"></a>于大众中作如是言。<a id="a-30"></a>我说诸障道法能障圣道。<a id="a-31"></a>乃至一切天人世间。<a id="a-32"></a>无能与佛同法语者。<a id="a-33"></a>云何名为障道之法。<a id="a-34"></a>有其一法能障圣道。<a id="a-35"></a>何等为一。<a id="a-36"></a>谓诸众生心不清净。<a id="a-37"></a>二法能障圣道。<a id="a-38"></a>谓无惭无愧。<a id="a-39"></a>三法能障圣道。<a id="a-3A"></a>谓身恶作语恶作意恶作。<a id="a-3B"></a>四法能障圣道。<a id="a-3C"></a>其四种法皆堕恶趣。<a id="a-3D"></a>谓贪欲当堕恶趣。<a id="a-3E"></a>嗔恚当堕恶趣。<a id="a-3F"></a>愚痴当堕恶趣。<a id="a-3G"></a>怖畏当堕恶趣。<a id="a-3H"></a>五法能障圣道。<a id="a-3I"></a>谓杀生偷盗邪染妄语饮酒。<a id="a-3J"></a>六法能障圣道。<a id="a-3K"></a>谓不尊重佛。<a id="a-3L"></a>不尊重法。<a id="a-3M"></a>不尊重僧不尊重戒学。<a id="a-3N"></a>不尊重定学。<a id="a-3O"></a>不尊重修头陀行者。<a id="a-3P"></a>七法能障圣道。<a id="a-3Q"></a>谓慢过慢慢过慢。<a id="a-3R"></a>我慢邪慢。<a id="a-3S"></a>增上慢卑慢。<a id="a-3T"></a>八法能障圣道。<a id="a-3U"></a>谓邪见邪思惟。<a id="a-3V"></a>邪语邪业。<a id="a-3W"></a>邪命邪勤。<a id="a-3X"></a>邪念邪定。<a id="a-3Y"></a>九法能障圣道。<a id="a-3Z"></a>谓于我身作无义利。<a id="a-3a"></a>生起害心。<a id="a-3b"></a>已作现作当作。<a id="a-3c"></a>于我所爱作无义利。<a id="a-3d"></a>生起害心。<a id="a-3e"></a>已作现作当作。<a id="a-3f"></a>于我非爱作无义利。<a id="a-3g"></a>生起害心。<a id="a-3h"></a>已作现作当作。<a id="a-3i"></a>十法能障圣道。<a id="a-3j"></a>谓杀生偷盗邪染。<a id="a-3k"></a>妄言绮语。<a id="a-3l"></a>两舌恶口。<a id="a-3m"></a>贪嗔邪见。<a id="a-3n"></a>舍利子。<a id="a-3o"></a>如是等法能障圣道。<a id="a-3p"></a>乃至不如理作意。<a id="a-3q"></a>相应所生结使。<a id="a-3r"></a>此法无味。<a id="a-3s"></a>是不可观是不可行。<a id="a-3t"></a>由颠倒勤行故不出离。<a id="a-3u"></a>生起一切爱见。<a id="a-3v"></a>取着于身语意业。<a id="a-3w"></a>爱着增炽。<a id="a-3x"></a>如味了知诸法能障圣道。<a id="a-3y"></a>知已如实为诸众生。<a id="a-3z"></a>广大宣说障道之法。<a id="a-40"></a>令诸众生寂止近止。<a id="a-41"></a>说除断法普为教示。<a id="a-42"></a>令诸众会咸生欢喜。<a id="a-43"></a>身得喜故心极信顺。<a id="a-44"></a>复令众会适悦快乐。<a id="a-45"></a>如来大悲相应具真实。<a id="a-46"></a>故平等性故。<a id="a-47"></a>如实性故。<a id="a-48"></a>无异性故。<a id="a-49"></a>无种类性故。<a id="a-4A"></a>无所观性故。<a id="a-4B"></a>无生性故。<a id="a-4C"></a>无离性故。<a id="a-4D"></a>无所取性故。<a id="a-4E"></a>如来所具无畏法中。<a id="a-4F"></a>实无少法可取。<a id="a-4G"></a>亦非无取。<a id="a-4H"></a>如来无畏法中亦无虚诳。<a id="a-4I"></a>如实故平等。<a id="a-4J"></a>法界平等。<a id="a-4K"></a>于是平等法中。<a id="a-4L"></a>普尽一切世界。<a id="a-4M"></a>舒坦无碍。<a id="a-4N"></a>此如是等不可思议无量无数甚深正法。<a id="a-4O"></a>如来悉具足已。<a id="a-4P"></a>大悲之心所逼切故。<a id="a-4Q"></a>为诸众生。<a id="a-4R"></a>说断障道之法。<a id="a-4S"></a>普令一切寂止近止。<a id="a-4T"></a>舍利子。<a id="a-4U"></a>如来无所畏法。<a id="a-4V"></a>无边无际与虚空等。<a id="a-4W"></a>若欲知其虚空边际。<a id="a-4X"></a>即知如来无畏边际。<a id="a-4Y"></a>诸住信菩萨闻是法已。<a id="a-4Z"></a>应生净信超越分别离诸疑惑。<a id="a-4a"></a>乃至发希有想。<a id="a-4b"></a>此是如来第三无所畏法。<a id="a-4c"></a>如来由具无所畏故。<a id="a-4d"></a>一切天人世间。<a id="a-4e"></a>无与如来同其法者。<a id="a-4f"></a>复次舍利子。<a id="a-4g"></a>四者尽苦道无畏。<a id="a-4h"></a>谓佛如来具足无上胜智。<a id="a-4i"></a>于大众中作如是言。<a id="a-4j"></a>我说圣出离法能尽苦道。<a id="a-4k"></a>乃至一切天人世间。<a id="a-4l"></a>无能与佛同法语者。<a id="a-4m"></a>云何名为圣出离法能尽苦道。<a id="a-4n"></a>其有一法。<a id="a-4o"></a>是圣出离道。<a id="a-4p"></a>何等为一。<a id="a-4q"></a>谓诸众生心悉清净。<a id="a-4r"></a>二法是圣出离道。<a id="a-4s"></a>谓奢摩他毗钵舍那。<a id="a-4t"></a>三法是圣出离道。<a id="a-4u"></a>谓空无相无愿。<a id="a-4v"></a>四法是圣出离道。<a id="a-4w"></a>谓身念处受念处。<a id="a-4x"></a>心念处法念处。<a id="a-4y"></a>五法是圣出离道。<a id="a-4z"></a>谓信根精进根。<a id="a-50"></a>念根定根慧根。<a id="a-51"></a>六法是圣出离道。<a id="a-52"></a>谓念佛念法念僧。<a id="a-53"></a>念戒念施念天。<a id="a-54"></a>七法是圣出离道。<a id="a-55"></a>谓择法觉支精进觉支。<a id="a-56"></a>喜觉支轻安觉支。<a id="a-57"></a>舍觉支念觉支定觉支。<a id="a-58"></a>八法是圣出离道。<a id="a-59"></a>谓正见正思惟。<a id="a-5A"></a>正语正业。<a id="a-5B"></a>正命正精进。<a id="a-5C"></a>正念正定。<a id="a-5D"></a>九种欢喜根本法。<a id="a-5E"></a>是圣出离道。<a id="a-5F"></a>谓观喜适悦。<a id="a-5G"></a>轻安快乐。<a id="a-5H"></a>等持如实知见。<a id="a-5I"></a>寂静离染解脱。<a id="a-5J"></a>十法是圣出离道。<a id="a-5K"></a>谓远离杀生。<a id="a-5L"></a>远离偷盗。<a id="a-5M"></a>远离邪染。<a id="a-5N"></a>远离妄言。<a id="a-5O"></a>远离绮语。<a id="a-5P"></a>远离两舌。<a id="a-5Q"></a>远离恶口。<a id="a-5R"></a>远离贪欲。<a id="a-5S"></a>远离嗔恚。<a id="a-5T"></a>能具正见。<a id="a-5U"></a>舍利子。<a id="a-5V"></a>如是所说诸圣出离法。<a id="a-5W"></a>能尽苦道。<a id="a-5X"></a>乃至诸善菩提分法。<a id="a-5Y"></a>戒蕴相应。<a id="a-5Z"></a>定蕴相应。<a id="a-5a"></a>慧蕴相应。<a id="a-5b"></a>解脱蕴相应。<a id="a-5c"></a>解脱知见蕴相应。<a id="a-5d"></a>四圣谛法相应。<a id="a-5e"></a>此等所说。<a id="a-5f"></a>皆名圣出离道。<a id="a-5g"></a>复有圣出离道。<a id="a-5h"></a>谓正所行。<a id="a-5i"></a>此正所行。<a id="a-5j"></a>彼即无法可行。<a id="a-5k"></a>亦非无行。<a id="a-5l"></a>无入无出。<a id="a-5m"></a>无取无舍。<a id="a-5n"></a>何以故。<a id="a-5o"></a>若已行。<a id="a-5p"></a>若当行。<a id="a-5q"></a>二法皆离彼一切法。<a id="a-5r"></a>无二亦然。<a id="a-5s"></a>此如实知见。<a id="a-5t"></a>是圣出离道。<a id="a-5u"></a>如来于此圣出离道。<a id="a-5v"></a>自了知已。<a id="a-5w"></a>为诸众生广大宣说。<a id="a-5x"></a>令诸众会咸生欢喜。<a id="a-5y"></a>身得喜故心极信顺。<a id="a-5z"></a>复令众会适悦快乐。<a id="a-60"></a>如来大悲相应具真实故。<a id="a-61"></a>平等性故。<a id="a-62"></a>如实性故。<a id="a-63"></a>无异性故。<a id="a-64"></a>无种类性故。<a id="a-65"></a>无所观性故。<a id="a-66"></a>无生性故。<a id="a-67"></a>无离性故。<a id="a-68"></a>无所取性故。<a id="a-69"></a>如来所具无畏法中。<a id="a-6A"></a>实无少法可取。<a id="a-6B"></a>亦非无取。<a id="a-6C"></a>如来无畏法中亦无虚诳。<a id="a-6D"></a>如实故平等。<a id="a-6E"></a>法界平等。<a id="a-6F"></a>于是平等法中。<a id="a-6G"></a>普尽一切世界。<a id="a-6H"></a>舒坦无碍。<a id="a-6I"></a>此如是等不可思议无量无数甚深正法。<a id="a-6J"></a>如来悉具足已。<a id="a-6K"></a>大悲之心所逼切故。<a id="a-6L"></a>为诸众生。<a id="a-6M"></a>广大宣说圣出离法。<a id="a-6N"></a>令诸众生咸悉觉了尽苦边际。<a id="a-6O"></a>舍利子。<a id="a-6P"></a>此是如来第四无所畏法。<a id="a-6Q"></a>如来由具四无所畏故。<a id="a-6R"></a>了知胜处。<a id="a-6S"></a>于大众中作狮子吼。<a id="a-6T"></a>转妙梵轮。<a id="a-6U"></a>余诸沙门婆罗门悉不能转。<a id="a-6V"></a>乃至一切世间天人魔梵。<a id="a-6W"></a>无与如来同其法者。<a id="a-6X"></a>舍利子。<a id="a-6Y"></a>如来如是四无所畏。<a id="a-6Z"></a>无边无际与虚空等。<a id="a-6a"></a>若欲知其虚空边际。<a id="a-6b"></a>即知如来无畏边际。<a id="a-6c"></a>诸住信菩萨得闻如来如是不可思议无畏之法。<a id="a-6d"></a>应生净信超越分别离诸疑惑。<a id="a-6e"></a>后复生起身喜心喜。<a id="a-6f"></a>发希有想。</p>
  <p id="a6g">尔时世尊。<a id="a-6h"></a>重明斯义。<a id="a-6i"></a>说伽陀曰。</p>
  <p id="a6j">彼一切法皆平等　　佛自然智随觉了</p>
  <p id="a6k">由是现证佛菩提　　如来平等普观视</p>
  <p id="a6l">世间一切异生法　　与诸佛法悉平等</p>
  <p id="a6m">有学无学诸法门　　及缘觉法亦如是</p>
  <p id="a6n">所有世间一切法　　及彼出世胜法门</p>
  <p id="a6o">善恶无动法亦然　　与涅盘道皆同等</p>
  <p id="a6p">所有空法无相法　　彼无愿法亦复然</p>
  <p id="a6q">无生无作诸法中　　如来平等同观照</p>
  <p id="a6r">此平等法了知已　　佛为众生广宣说</p>
  <p id="a6s">化众生归解脱门　　牟尼第一无所畏</p>
  <p id="a6t">解脱世间三种法　　为众生说解脱门</p>
  <p id="a6u">佛大无畏人中尊　　此名第二无畏法</p>
  <p id="a6v">虽知诸佛演正法　　何故亲近不解脱</p>
  <p id="a6w">心不清净惭愧无　　由斯一二为障碍</p>
  <p id="a6x">复由身语意三业　　不遵戒法而恶作</p>
  <p id="a6y">贪嗔痴怖起四愆　　彼诸杀害并偷盗</p>
  <p id="a6z">邪染妄言饮酒五　　六不尊重七慢生</p>
  <p id="a70">八种邪法旋复兴　　彼九恼处多过失</p>
  <p id="a71">后起十种不善业　　于解脱道为障碍</p>
  <p id="a72">深固作意不了知　　为痴暗道所覆蔽</p>
  <p id="a73">取着虚妄及迷醉　　颠倒勤行了知已</p>
  <p id="a74">乃复亲近正法门　　此名第三无畏法</p>
  <p id="a75">清净法门无限量　　近正法故证菩提</p>
  <p id="a76">唯佛智知寂静门　　知已广施甘露法</p>
  <p id="a77">佛最称赞菩提分　　乃至广多诸善法</p>
  <p id="a78">习近故为解脱门　　佛十力尊善宣说</p>
  <p id="a79">深固勤行离诸染　　于其善法悉相应</p>
  <p id="a7A">是法非法无著心　　寂静解脱离忧怖</p>
  <p id="a7B">如实了知诸善法　　如空寥廓而无碍</p>
  <p id="a7C">无执着法亦复然　　彼能出离三有海</p>
  <p id="a7D">三有海中迷著者　　十方尊说业所生</p>
  <p id="a7E">佛令解脱悲愍心　　四无畏法虚空等</p>
  <p id="a7F">舍利子。<a id="a-7G"></a>如是所说如来四无畏法不可思议。<a id="a-7H"></a>诸住信菩萨闻是法已。<a id="a-7I"></a>应生净信超越分别离诸疑惑。<a id="a-7J"></a>乃至发希有想。</p>
 </body>
</html>