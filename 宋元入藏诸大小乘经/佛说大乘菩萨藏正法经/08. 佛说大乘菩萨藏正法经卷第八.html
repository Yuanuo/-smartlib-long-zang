<!doctype html>
<html id="z3IBUgZgy" data-ver="345">
 <head>
  <meta charset="utf-8">
  <meta author="法护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说大乘菩萨藏正法经卷第八</h1>
  <h2 id="a2">如来不思议品第四之二</h2>
  <p id="a3">复次舍利子。<a id="a-4"></a>云何名为住信菩萨于佛如来最上大智不可思议。<a id="a-5"></a>信解清净超越分别离诸疑悔。<a id="a-6"></a>后复生起身喜心喜适悦之相。<a id="a-7"></a>发希有想。<a id="a-8"></a>舍利子。<a id="a-9"></a>诸佛如来以无碍知见转一切法。</p>
  <p id="aA">复次舍利子。<a id="a-B"></a>我今为汝譬喻宣说发明如来智波罗蜜多。<a id="a-C"></a>令彼住信菩萨。<a id="a-D"></a>信解清净乃至发希有想。<a id="a-E"></a>舍利子。<a id="a-F"></a>譬如殑伽沙等诸世界中。<a id="a-G"></a>一切草木枝叶茎干。<a id="a-H"></a>总取为四指分量。<a id="a-I"></a>中或有人摄聚一处。<a id="a-J"></a>聚一处已用火焚之。<a id="a-K"></a>焚已一切悉成灰烬。<a id="a-L"></a>散掷于彼殑伽沙数一切世界大海之中。<a id="a-M"></a>其灰在海经百千岁分布。<a id="a-N"></a>而有如来智力圆满具足。<a id="a-O"></a>能于彼彼大海之中。<a id="a-P"></a>取彼彼灰。<a id="a-Q"></a>分布于彼一切世界。<a id="a-R"></a>谓若干灰。<a id="a-S"></a>若干世界。<a id="a-T"></a>若干根本。<a id="a-U"></a>若干蕴聚。<a id="a-V"></a>若干枝叶。<a id="a-W"></a>悉布在于若干方处。<a id="a-X"></a>而无减失。<a id="a-Y"></a>何以故。<a id="a-Z"></a>诸佛如来。<a id="a-a"></a>于法界中善觉了故。<a id="a-b"></a>以其觉了而悉能知。<a id="a-c"></a>如是若干一切世界广大所作。<a id="a-d"></a>如来应供正等正觉。<a id="a-e"></a>具大威德有大神通广大名称世间若有诸善男子善女人等。<a id="a-f"></a>于佛如来最上大智。<a id="a-g"></a>信解清净离分别者。<a id="a-h"></a>皆是如来慈心建立。<a id="a-i"></a>现证一切善根边际。<a id="a-j"></a>而复作尽诸苦边际。<a id="a-k"></a>何以故。<a id="a-l"></a>诸佛如来于法界中善觉了故。<a id="a-m"></a>若有能于佛如来所发生一念信解心者。<a id="a-n"></a>所获功德而不坏失。</p>
  <p id="ao">又舍利子。<a id="a-p"></a>我今复说譬喻显明斯义。<a id="a-q"></a>或有智人于我喻说而能解了。<a id="a-r"></a>譬如有人寿限百岁。<a id="a-s"></a>或于一时取以一毛端量一渧之水。<a id="a-t"></a>析作百分持诣佛所。<a id="a-u"></a>作是白言。<a id="a-v"></a>世尊。<a id="a-w"></a>我今持此水渧寄置佛所。<a id="a-x"></a>后复来取。<a id="a-y"></a>佛当与我。<a id="a-z"></a>佛即受之。<a id="a-10"></a>以其水渧置在殑伽河中。<a id="a-11"></a>随流泛溢次弟入于大海之中。<a id="a-12"></a>尔时彼人过百岁已。<a id="a-13"></a>来诣佛所作是白言。<a id="a-14"></a>世尊。<a id="a-15"></a>我昔以水渧寄佛所。<a id="a-16"></a>愿佛今时还当授我。<a id="a-17"></a>舍利子。<a id="a-18"></a>如来应供正等正觉最上大智圆满具足。<a id="a-19"></a>即于大海之中。<a id="a-1A"></a>取彼先寄一毛端量析百分者一渧之水。<a id="a-1B"></a>授与彼人。<a id="a-1C"></a>其一渧水。<a id="a-1D"></a>不为海水损触坏失。<a id="a-1E"></a>舍利子。<a id="a-1F"></a>我所说喻表示分明。<a id="a-1G"></a>况复有人能见是义。<a id="a-1H"></a>如是水渧经久时中。<a id="a-1I"></a>以如来智力而不能坏。<a id="a-1J"></a>如来应供正等正觉。<a id="a-1K"></a>亦复如是。<a id="a-1L"></a>若善男子善女人。<a id="a-1M"></a>能于如来如是大智。<a id="a-1N"></a>信解清净离分别者。<a id="a-1O"></a>皆是如来慈心建立。<a id="a-1P"></a>缘佛功德空中雨华。<a id="a-1Q"></a>现证一切善根边际。<a id="a-1R"></a>而复作尽诸苦边际。<a id="a-1S"></a>何以故。<a id="a-1T"></a>诸佛如来于法界中善觉了故。<a id="a-1U"></a>若有能于佛如来所发生一念信解心者。<a id="a-1V"></a>所获功德而不坏失。</p>
  <p id="a1W">尔时尊者舍利子白佛言。<a id="a-1X"></a>世尊。<a id="a-1Y"></a>诸佛如来离如来智能转诸法不。<a id="a-1Z"></a>佛言。<a id="a-1a"></a>不也舍利子。<a id="a-1b"></a>是时舍利子复白佛言。<a id="a-1c"></a>当何名为智。<a id="a-1d"></a>何名为识。<a id="a-1e"></a>舍利子。<a id="a-1f"></a>当知识者住于四处。<a id="a-1g"></a>一者识随色住色缘色住。<a id="a-1h"></a>而常亲近。<a id="a-1i"></a>增长坚牢广大所成。<a id="a-1j"></a>二者识随受住受缘受住。<a id="a-1k"></a>而常亲近。<a id="a-1l"></a>增长坚牢广大所成。<a id="a-1m"></a>三者识随想住想缘想住。<a id="a-1n"></a>而常亲近。<a id="a-1o"></a>增长坚牢广大所成。<a id="a-1p"></a>四者识随行住行缘行住。<a id="a-1q"></a>而常亲近。<a id="a-1r"></a>增长坚牢广大所成。<a id="a-1s"></a>此说名识。<a id="a-1t"></a>何名为智。<a id="a-1u"></a>谓住五取蕴中智蕴了知。<a id="a-1v"></a>此说名智。<a id="a-1w"></a>若复地界水界火界风界空界。<a id="a-1x"></a>识各了知住于识界。<a id="a-1y"></a>此说名识。<a id="a-1z"></a>若复识于法界有所分别。<a id="a-20"></a>此说名智。<a id="a-21"></a>若复眼所了知色中施设。<a id="a-22"></a>耳所了知声中施设。<a id="a-23"></a>鼻所了知香中施设。<a id="a-24"></a>舌所了知味中施设。<a id="a-25"></a>身所了知触中施设。<a id="a-26"></a>意所了知法中施设。<a id="a-27"></a>此说名识。<a id="a-28"></a>若复内心寂静外无所行。<a id="a-29"></a>以智收摄。<a id="a-2A"></a>无有少法而可分别。<a id="a-2B"></a>亦不离分别。<a id="a-2C"></a>此说名智。<a id="a-2D"></a>若复所缘识生。<a id="a-2E"></a>作意识生。<a id="a-2F"></a>分别识生。<a id="a-2G"></a>此说名识。<a id="a-2H"></a>若复无所执。<a id="a-2I"></a>无所取。<a id="a-2J"></a>无所缘。<a id="a-2K"></a>无表了。<a id="a-2L"></a>此说名智。<a id="a-2M"></a>若复有为所行法中识有所住。<a id="a-2N"></a>识于有为中行。<a id="a-2O"></a>此说名识。<a id="a-2P"></a>若于无为法中无识可行。<a id="a-2Q"></a>若无为智即说名智。<a id="a-2R"></a>若是识于生住灭法中。<a id="a-2S"></a>了别无生无灭无住。<a id="a-2T"></a>此说名识。<a id="a-2U"></a>舍利子。<a id="a-2V"></a>于如是等诸法之中。<a id="a-2W"></a>如是名识。<a id="a-2X"></a>如是名智。<a id="a-2Y"></a>是故当知如来大智不可思议。<a id="a-2Z"></a>住信菩萨信解清净超越分别离诸疑悔。<a id="a-2a"></a>后复生起身喜心喜适悦之相。<a id="a-2b"></a>发希有想。</p>
  <p id="a2c">尔时世尊。<a id="a-2d"></a>重明斯义。<a id="a-2e"></a>说伽陀曰。</p>
  <p id="a2f">所有殑伽沙数等　　十方世界诸草木</p>
  <p id="a2g">若人焚爇悉成灰　　置大海中百千岁</p>
  <p id="a2h">佛十力尊微妙智　　后复能取海中灰</p>
  <p id="a2i">若干根种及诸方　　而悉分布无减失</p>
  <p id="a2j">心持十方众生界　　贪嗔痴行悉了知</p>
  <p id="a2k">一切意乐及所行　　无增无减皆悟解</p>
  <p id="a2l">大智十力世间尊　　十方乃至遍法界</p>
  <p id="a2m">调御不生分别心　　一切佛子皆信解</p>
  <p id="a2n">复次舍利子。<a id="a-2o"></a>云何名为如来微妙光明不可思议。<a id="a-2p"></a>住信菩萨信解清净超越分别离诸疑悔后复生起身喜心喜适悦之相。<a id="a-2q"></a>发希有想。<a id="a-2r"></a>谓佛如来应供正等正觉。<a id="a-2s"></a>于法界中善能觉了。<a id="a-2t"></a>所有光明广大微妙。<a id="a-2u"></a>而此三千大千世界。<a id="a-2v"></a>总摄一切。<a id="a-2w"></a>普遍光明炎赫照曜。<a id="a-2x"></a>如无云覆翳日光高出。<a id="a-2y"></a>如来应供正等正觉。<a id="a-2z"></a>亦复如是。<a id="a-30"></a>于此三千大千世界。<a id="a-31"></a>广大光明炎赫照曜。<a id="a-32"></a>映蔽大地所有一切星宿山石药木灯光及大火聚。<a id="a-33"></a>超出最胜广大微妙明焰炽盛。<a id="a-34"></a>至于日月光明。<a id="a-35"></a>及四大王天。<a id="a-36"></a>所化宫殿。<a id="a-37"></a>身庄严具等诸光明。<a id="a-38"></a>三十三天夜摩天兜率天化乐天他化自在天。<a id="a-39"></a>所化宫殿。<a id="a-3A"></a>身庄严具等诸光明。<a id="a-3B"></a>彼梵众天梵辅天梵会天大梵天所化宫殿。<a id="a-3C"></a>身庄严具等诸光明。<a id="a-3D"></a>超出最胜广大微妙明焰炽盛。<a id="a-3E"></a>彼少光天无量光天光音天。<a id="a-3F"></a>少净天无量净天遍净天。<a id="a-3G"></a>无云天福生天广果天无想天无烦天无热天善见天善现天色究竟天。<a id="a-3H"></a>所化宫殿。<a id="a-3I"></a>身庄严具诸光明中。<a id="a-3J"></a>如来应供正等正觉清净光明。<a id="a-3K"></a>超出最胜广大微妙明焰炽盛。<a id="a-3L"></a>何以故。<a id="a-3M"></a>如来圆满广大无量戒定慧解脱解脱知见故。<a id="a-3N"></a>舍利子。<a id="a-3O"></a>若此三千大千世界。<a id="a-3P"></a>一切光明施设表示。<a id="a-3Q"></a>比佛如来所有光明。<a id="a-3R"></a>百分不及一。<a id="a-3S"></a>乃至乌波尼杀昙分皆不及一。<a id="a-3T"></a>譬如世间常等真金。<a id="a-3U"></a>置于阎浮檀金聚中。<a id="a-3V"></a>而彼常金无有光明。<a id="a-3W"></a>亦不炎赫不能照曜。<a id="a-3X"></a>而此三千大千世界。<a id="a-3Y"></a>所有一切光明施设表示。<a id="a-3Z"></a>于佛如来最上光中。<a id="a-3a"></a>悉无光明炎赫照曜。<a id="a-3b"></a>如来光者。<a id="a-3c"></a>无有过上广大最胜。<a id="a-3d"></a>亦无分限。<a id="a-3e"></a>极善业报现前随转。<a id="a-3f"></a>于此三千大千世界之中。<a id="a-3g"></a>广大照曜。<a id="a-3h"></a>不以日月昼夜时分所照为明。<a id="a-3i"></a>如来悲愍世间一切众生。<a id="a-3j"></a>普令安住净圆光中。<a id="a-3k"></a>如来应供正等正觉。<a id="a-3l"></a>乃于阿僧祇世界之中。<a id="a-3m"></a>广大照曜。<a id="a-3n"></a>何以故。<a id="a-3o"></a>如来已得最上波罗蜜多及般若波罗蜜多故。</p>
  <p id="a3p">舍利子。<a id="a-3q"></a>我今复说譬喻以明斯义。<a id="a-3r"></a>譬如有人取此三千大千世界大地诸土。<a id="a-3s"></a>尽末为尘持诣东方。<a id="a-3t"></a>过一世界下一尘点。<a id="a-3u"></a>第二世界复下一点。<a id="a-3v"></a>如是乃至南西北方。<a id="a-3w"></a>各各世界悉下尘点。<a id="a-3x"></a>舍利子。<a id="a-3y"></a>于汝意云何。<a id="a-3z"></a>而彼尘末于诸世界尽边际不。<a id="a-40"></a>舍利子言。<a id="a-41"></a>不也世尊。<a id="a-42"></a>不也善逝。<a id="a-43"></a>佛言。<a id="a-44"></a>舍利子。<a id="a-45"></a>如来应供正等正觉。<a id="a-46"></a>亦复如是。<a id="a-47"></a>于彼一切世界之中。<a id="a-48"></a>以净光明广大照曜。<a id="a-49"></a>而诸光明比佛光明。<a id="a-4A"></a>百分不及一。<a id="a-4B"></a>乃至乌波尼杀昙分。<a id="a-4C"></a>皆不及一。<a id="a-4D"></a>何以故。<a id="a-4E"></a>如来应供正等正觉。<a id="a-4F"></a>已得最上波罗蜜多及般若波罗蜜多故。</p>
  <p id="a4G">又舍利子。<a id="a-4H"></a>大地所有草木树林铁围诸山。<a id="a-4I"></a>乃至须弥山王。<a id="a-4J"></a>皆是如来大光明力所任持故乃于三千大千世界。<a id="a-4K"></a>广大照曜。<a id="a-4L"></a>然其下劣众生不能信解。<a id="a-4M"></a>或有众生。<a id="a-4N"></a>不能瞻见如来圆光。<a id="a-4O"></a>或有众生。<a id="a-4P"></a>于圆光中广大瞻睹。<a id="a-4Q"></a>或有一俱卢舍见佛光者。<a id="a-4R"></a>或有一由旬内见佛光者。<a id="a-4S"></a>或有三千大千世界之内见佛光者。<a id="a-4T"></a>又舍利子。<a id="a-4U"></a>如来光明何人能于百千世界悉瞻睹者。<a id="a-4V"></a>谓诸登地菩萨。<a id="a-4W"></a>能于无边一切世界见佛光明。<a id="a-4X"></a>如来悲愍一切众生。<a id="a-4Y"></a>尽虚空界及众生界。<a id="a-4Z"></a>以净光明普遍照曜。<a id="a-4a"></a>彼住信菩萨闻是说已。<a id="a-4b"></a>信解清净超越分别离诸疑悔。<a id="a-4c"></a>后复生起身喜心喜适悦之相。<a id="a-4d"></a>发希有想。</p>
  <p id="a4e">尔时世尊。<a id="a-4f"></a>重明斯义。<a id="a-4g"></a>说伽陀曰。</p>
  <p id="a4h">所有日月诸光明　　帝释梵王光明等</p>
  <p id="a4i">乃至色究竟天光　　而悉不及佛光相</p>
  <p id="a4j">色究竟天等诸光　　乃至三千大千界</p>
  <p id="a4k">比佛一毛孔中光　　十六分中不及一</p>
  <p id="a4l">虚空光明为广大　　众生广大亦复然</p>
  <p id="a4m">若睹如来净光明　　无边无际虚空等</p>
  <p id="a4n">应化度者见佛光　　不比世间生盲类</p>
  <p id="a4o">彼不能见日光明　　返谓日光无所有</p>
  <p id="a4p">下劣众生亦如是　　佛以光明常照曜</p>
  <p id="a4q">自不能睹净光明　　返谓佛光无所有</p>
  <p id="a4r">诸有见佛圆光者　　或俱卢舍或由旬</p>
  <p id="a4s">或复三千世界中　　而能睹佛光明相</p>
  <p id="a4t">八地九地及十地　　已登地位诸菩萨</p>
  <p id="a4u">悉能安住大地中　　睹佛光明具大慧</p>
  <p id="a4v">菩萨趣向佛大慧　　依止无边光明轮</p>
  <p id="a4w">作诸佛事利众生　　诸佛刹土不思议</p>
  <p id="a4x">诸佛如来不思议　　不思议光亦复然</p>
  <p id="a4y">不思议开净信心　　诸福蕴门不思议</p>
  <p id="a4z">复次舍利子。<a id="a-50"></a>云何名为如来圆满戒定不可思议。<a id="a-51"></a>住信菩萨信解清净超越分别离诸疑悔。<a id="a-52"></a>后复生起身喜心喜适悦之相。<a id="a-53"></a>发希有想。<a id="a-54"></a>舍利子。<a id="a-55"></a>如来正实之语作如是说。<a id="a-56"></a>世间所生一切众生。<a id="a-57"></a>若净戒蕴清净身业。<a id="a-58"></a>清净语业。<a id="a-59"></a>清净意业。<a id="a-5A"></a>而诸众生于世间生。<a id="a-5B"></a>于世间老。<a id="a-5C"></a>不染世法。<a id="a-5D"></a>得婆罗门离罪之法。<a id="a-5E"></a>复得沙门寂静观想三摩地法。<a id="a-5F"></a>当得最上波罗蜜多。<a id="a-5G"></a>如来又以正实之语作如是说。<a id="a-5H"></a>我不见有世间一切若魔若梵。<a id="a-5I"></a>若沙门婆罗门。<a id="a-5J"></a>天人阿修罗等。<a id="a-5K"></a>而能清净戒蕴定蕴。<a id="a-5L"></a>同佛如来无量清净戒定蕴者。<a id="a-5M"></a>何以故。<a id="a-5N"></a>如来应供正等正觉。<a id="a-5O"></a>已得最上波罗蜜多。<a id="a-5P"></a>已得戒定波罗蜜多。</p>
  <p id="a5Q">舍利子。<a id="a-5R"></a>我今复说譬喻以明斯义。<a id="a-5S"></a>可乐闻不。<a id="a-5T"></a>舍利子白佛言。<a id="a-5U"></a>世尊。<a id="a-5V"></a>今正是时愿佛为说。<a id="a-5W"></a>若诸苾刍得闻如来清净戒定。<a id="a-5X"></a>波罗蜜多法者。<a id="a-5Y"></a>随所闻已信奉受持。</p>
 </body>
</html>