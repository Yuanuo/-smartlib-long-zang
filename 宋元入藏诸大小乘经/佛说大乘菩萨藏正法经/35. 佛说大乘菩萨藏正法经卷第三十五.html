<!doctype html>
<html id="z3IBUhIhP" data-ver="517">
 <head>
  <meta charset="utf-8">
  <meta author="法护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说大乘菩萨藏正法经卷第三十五</h1>
  <h2 id="a2">胜慧波罗蜜多品第十一之三</h2>
  <p id="a3">复次舍利子。<a id="a-4"></a>菩萨摩诃萨。<a id="a-5"></a>获得如是于谛善巧。<a id="a-6"></a>由此了知五蕴是苦。<a id="a-7"></a>若令五蕴苦相止息。<a id="a-8"></a>犹如虚空。<a id="a-9"></a>是苦圣谛。<a id="a-A"></a>又此五蕴随惑爱见。<a id="a-B"></a>若令执取爱见等因。<a id="a-C"></a>不起合集。<a id="a-D"></a>为集圣谛。<a id="a-E"></a>又此五蕴毕竟灭尽。<a id="a-F"></a>若令前际不生。<a id="a-G"></a>后际不起。<a id="a-H"></a>现在不住。<a id="a-I"></a>为灭圣谛。<a id="a-J"></a>若于苦智集智灭智。<a id="a-K"></a>而能证达以智相续。<a id="a-L"></a>能善调伏引趣正行。<a id="a-M"></a>为道圣谛。<a id="a-N"></a>又复于此诸谛现观。<a id="a-O"></a>而能寻伺遍尽观察。<a id="a-P"></a>是为菩萨摩诃萨于谛善巧。<a id="a-Q"></a>又复了知。<a id="a-R"></a>诸受是苦。<a id="a-S"></a>乃至受所引摄。<a id="a-T"></a>诸决择智。<a id="a-U"></a>是为苦圣谛。<a id="a-V"></a>若因于受引生于合集。<a id="a-W"></a>如实了知。<a id="a-X"></a>是为集圣谛。<a id="a-Y"></a>又若于受而得轻安。<a id="a-Z"></a>则于受非受。<a id="a-a"></a>而复观察非受是灭。<a id="a-b"></a>获证于灭。<a id="a-c"></a>是为灭圣谛。<a id="a-d"></a>又若受所引道。<a id="a-e"></a>如彼世间积集进求。<a id="a-f"></a>非受非道。<a id="a-g"></a>令彼苦灭引趣正行。<a id="a-h"></a>是为道圣谛。<a id="a-i"></a>若见如是四谛平等。<a id="a-j"></a>毕竟无见。<a id="a-k"></a>是为清净。<a id="a-l"></a>是名菩萨摩诃萨于谛善巧。<a id="a-m"></a>又复于灭而起现证。<a id="a-n"></a>复能于苦不生观察。<a id="a-o"></a>是为苦智。<a id="a-p"></a>若有缘生于有离有。<a id="a-q"></a>是为集智。<a id="a-r"></a>了知一切生本不生。<a id="a-s"></a>灭无所灭。<a id="a-t"></a>是为灭智。<a id="a-u"></a>于如是道随其种类。<a id="a-v"></a>寻求伺察令入其智。<a id="a-w"></a>是为道智。<a id="a-x"></a>若能安住如是谛智。<a id="a-y"></a>说此是为菩萨摩诃萨于胜慧波罗蜜多之行获谛善巧。</p>
  <p id="az">舍利子。<a id="a-10"></a>又复菩萨摩诃萨。<a id="a-11"></a>获得四种正知善巧。<a id="a-12"></a>何等为四。<a id="a-13"></a>一者义正知。<a id="a-14"></a>二者法正知。<a id="a-15"></a>三者世间典籍正知。<a id="a-16"></a>四者辩才正知。<a id="a-17"></a>云何义正知。<a id="a-18"></a>谓若于法诸胜义句相续。<a id="a-19"></a>因智缘智集智。<a id="a-1A"></a>通达无边智。<a id="a-1B"></a>入解缘起智。<a id="a-1C"></a>分别法界智。<a id="a-1D"></a>随顺入解真如智。<a id="a-1E"></a>不住实际智。<a id="a-1F"></a>如实法空智。<a id="a-1G"></a>伺察无相智。<a id="a-1H"></a>于愿无愿智。<a id="a-1I"></a>于行无行智。<a id="a-1J"></a>入一正理智。<a id="a-1K"></a>入解无我智。<a id="a-1L"></a>解无众生智。<a id="a-1M"></a>了无寿者智。<a id="a-1N"></a>无补特伽罗胜义智。<a id="a-1O"></a>于过去世无障碍智。<a id="a-1P"></a>于未来世无限量智。<a id="a-1Q"></a>于现在世遍一切处智。<a id="a-1R"></a>于蕴幻化智。<a id="a-1S"></a>于处决定空智。<a id="a-1T"></a>于界度量智。<a id="a-1U"></a>内身寂静智。<a id="a-1V"></a>外无遍行智。<a id="a-1W"></a>出离尘境智。<a id="a-1X"></a>念无所住智。<a id="a-1Y"></a>达无所入智。<a id="a-1Z"></a>胜慧观察智。<a id="a-1a"></a>通达四谛智。<a id="a-1b"></a>诸苦为有智。<a id="a-1c"></a>诸集为行智。<a id="a-1d"></a>诸灭无相智。<a id="a-1e"></a>诸道出离智。<a id="a-1f"></a>分别一切法句智。<a id="a-1g"></a>善解诸根智。<a id="a-1h"></a>诸力无能屈伏智。<a id="a-1i"></a>奢摩他加持智。<a id="a-1j"></a>毗钵舍那光明智。<a id="a-1k"></a>于诸幻化起变灭智。<a id="a-1l"></a>于诸阳焰无迷乱智。<a id="a-1m"></a>于诸梦境无实见智。<a id="a-1n"></a>于诸谷响了缘生智。<a id="a-1o"></a>于诸影像无合集智。<a id="a-1p"></a>于种种相唯一相智。<a id="a-1q"></a>于正和合无所合智。<a id="a-1r"></a>于诸轻安无所得智。<a id="a-1s"></a>于声闻乘达言音智。<a id="a-1t"></a>于缘觉乘解缘生智。<a id="a-1u"></a>于最上乘积集一切善根智。<a id="a-1v"></a>如是所说。<a id="a-1w"></a>是为菩萨于义正知。<a id="a-1x"></a>又复义正知者。<a id="a-1y"></a>若于义随顺则诸法随顺。<a id="a-1z"></a>彼所随义即诸法性。<a id="a-20"></a>所以者何。<a id="a-21"></a>以诸法义毕竟如空。<a id="a-22"></a>若义如空。<a id="a-23"></a>则诸法义毕竟无相。<a id="a-24"></a>若义无相。<a id="a-25"></a>则诸法义毕竟无愿。<a id="a-26"></a>若义无愿。<a id="a-27"></a>则彼法义无所趣证。<a id="a-28"></a>若义无所证。<a id="a-29"></a>则一切法义毕竟无寿者。<a id="a-2A"></a>无补特伽罗。<a id="a-2B"></a>若义无补特伽罗。<a id="a-2C"></a>则于是义通达法相。<a id="a-2D"></a>若说于义无住无尽。<a id="a-2E"></a>于所说义而获证知。<a id="a-2F"></a>诸佛世尊随喜印可。<a id="a-2G"></a>于彼胜慧如实正知。<a id="a-2H"></a>若于胜慧如实正知。<a id="a-2I"></a>则一切处无有过失。<a id="a-2J"></a>说此是为菩萨于义正知。<a id="a-2K"></a>云何名法正知。<a id="a-2L"></a>谓于正法入解之智。<a id="a-2M"></a>若善不善。<a id="a-2N"></a>有过无过。<a id="a-2O"></a>有漏无漏。<a id="a-2P"></a>世间出世间。<a id="a-2Q"></a>有为无为。<a id="a-2R"></a>染分净分。<a id="a-2S"></a>轮回涅盘。<a id="a-2T"></a>法界智界。<a id="a-2U"></a>本自平等无所觉悟。<a id="a-2V"></a>说此是为菩萨于法正知。<a id="a-2W"></a>又复法正知者。<a id="a-2X"></a>于彼贪行心能正知。<a id="a-2Y"></a>所谓虚假贪行。<a id="a-2Z"></a>坚固贪行。<a id="a-2a"></a>微细贪行。<a id="a-2b"></a>广大贪行。<a id="a-2c"></a>过去贪行。<a id="a-2d"></a>无边观察现在贪行。<a id="a-2e"></a>随缘入解。<a id="a-2f"></a>或复有情内贪而非外贪。<a id="a-2g"></a>或复外贪而非内贪。<a id="a-2h"></a>或复内贪亦外贪。<a id="a-2i"></a>或非内贪亦非外贪。<a id="a-2j"></a>或复色贪非声贪。<a id="a-2k"></a>声贪非色贪。<a id="a-2l"></a>色贪亦声贪。<a id="a-2m"></a>色声俱非贪。<a id="a-2n"></a>色贪非香贪。<a id="a-2o"></a>声贪非香贪。<a id="a-2p"></a>香贪非味贪。<a id="a-2q"></a>味贪非触贪。<a id="a-2r"></a>乃至绮互。<a id="a-2s"></a>于色声香味触贪行等。<a id="a-2t"></a>如是非义利门入解。<a id="a-2u"></a>二万一千贪行。<a id="a-2v"></a>二万一千嗔行。<a id="a-2w"></a>二万一千痴行。<a id="a-2x"></a>如是贪嗔痴。<a id="a-2y"></a>二万一千众等分行如是所说入解。<a id="a-2z"></a>八万四千心行之智。<a id="a-30"></a>如其所说相应行相智。<a id="a-31"></a>不增不减智。<a id="a-32"></a>越百欲界智。<a id="a-33"></a>殊胜法器智。<a id="a-34"></a>真实言说智。<a id="a-35"></a>说此是为菩萨于法正知。<a id="a-36"></a>云何世间典籍正知。<a id="a-37"></a>谓若入解一切声智。<a id="a-38"></a>天声龙声夜叉声。<a id="a-39"></a>乾闼婆声。<a id="a-3A"></a>阿修罗声。<a id="a-3B"></a>迦楼罗声。<a id="a-3C"></a>紧那罗声。<a id="a-3D"></a>摩睺罗伽声。<a id="a-3E"></a>人声非人声。<a id="a-3F"></a>而能入解。<a id="a-3G"></a>五趣有情粗细高下。<a id="a-3H"></a>说法连环相续不断。<a id="a-3I"></a>音声文字。<a id="a-3J"></a>彼或说一说二说多。<a id="a-3K"></a>男声女声。<a id="a-3L"></a>非男非女声。<a id="a-3M"></a>广说略说。<a id="a-3N"></a>鄙陋说巧妙说。<a id="a-3O"></a>过去说未来说现在说。<a id="a-3P"></a>一字相应多字相应。<a id="a-3Q"></a>皆悉了知。<a id="a-3R"></a>说此是为世间典籍正知。<a id="a-3S"></a>又复世间典籍正知者。<a id="a-3T"></a>成熟于文。<a id="a-3U"></a>明了于义。<a id="a-3V"></a>离诸恐畏复无过失。<a id="a-3W"></a>于世俗胜义。<a id="a-3X"></a>以自心知见。<a id="a-3Y"></a>甚深巧妙种种庄严。<a id="a-3Z"></a>令诸有情咸生欢喜。<a id="a-3a"></a>说此是为菩萨于世间典籍正知。<a id="a-3b"></a>云何菩萨辩才正知。<a id="a-3c"></a>所谓言说无住无断。<a id="a-3d"></a>真实记别迅速辩才。<a id="a-3e"></a>决定获果辩才。<a id="a-3f"></a>如其所问辩才。<a id="a-3g"></a>无减失辩才。<a id="a-3h"></a>无断灭辩才。<a id="a-3i"></a>无诤论辩才。<a id="a-3j"></a>乐善法辩才。<a id="a-3k"></a>住忍辩才。<a id="a-3l"></a>甚深辩才。<a id="a-3m"></a>善巧辩才。<a id="a-3n"></a>世俗胜义辩才。<a id="a-3o"></a>建立一切布施持戒忍辱精进禅定胜慧辩才。<a id="a-3p"></a>建立念处正断神足根力觉支圣道。<a id="a-3q"></a>奢摩他毗钵舍那辩才。<a id="a-3r"></a>入解一切谛智定解脱三摩地三摩钵底辩才。<a id="a-3s"></a>悟一切乘辩才。<a id="a-3t"></a>解一切有情心行辩才。<a id="a-3u"></a>无謇吃语言辩才。<a id="a-3v"></a>无生涩语言辩才。<a id="a-3w"></a>无杂乱语言辩才。<a id="a-3x"></a>润泽语言辩才。<a id="a-3y"></a>清净语言辩才。<a id="a-3z"></a>解脱语言辩才。<a id="a-40"></a>无障语言辩才。<a id="a-41"></a>尊重语言辩才。<a id="a-42"></a>慈爱语言辩才。<a id="a-43"></a>相应语言辩才。<a id="a-44"></a>无缺漏语言辩才。<a id="a-45"></a>甘美语言辩才。<a id="a-46"></a>细滑语言辩才。<a id="a-47"></a>无毁呰语言辩才。<a id="a-48"></a>称赞诸圣语言辩才。<a id="a-49"></a>通达无边刹土有情。<a id="a-4A"></a>能以妙梵音声随一诠表。<a id="a-4B"></a>如是辩才于他有情补特伽罗。<a id="a-4C"></a>能善说法佛乃印可。<a id="a-4D"></a>彼若说法无出离者。<a id="a-4E"></a>云何能得尽诸苦际。<a id="a-4F"></a>成就正行。<a id="a-4G"></a>舍利子。<a id="a-4H"></a>说此是为菩萨摩诃萨于胜慧波罗蜜多之行。<a id="a-4I"></a>而能获得辩才善巧。<a id="a-4J"></a>云何菩萨随顺善巧。<a id="a-4K"></a>复有四种。<a id="a-4L"></a>何等为四。<a id="a-4M"></a>一者随义不随于文。<a id="a-4N"></a>二者随智不随于识。<a id="a-4O"></a>三者随了义经。<a id="a-4P"></a>不随不了义经。<a id="a-4Q"></a>四者随法不随于人。<a id="a-4R"></a>何等为义。<a id="a-4S"></a>云何为文。<a id="a-4T"></a>谓若入解出世法行。<a id="a-4U"></a>此说为义。<a id="a-4V"></a>达世间法。<a id="a-4W"></a>此说为文。<a id="a-4X"></a>若于整肃施以妙乐。<a id="a-4Y"></a>此说为义。<a id="a-4Z"></a>于无戏论调伏制止。<a id="a-4a"></a>此说为文。<a id="a-4b"></a>若于轮回遍能称说。<a id="a-4c"></a>此说为义。<a id="a-4d"></a>于无所得广大开示。<a id="a-4e"></a>此说为文。<a id="a-4f"></a>若能普遍赞涅槃德。<a id="a-4g"></a>此说为义。<a id="a-4h"></a>于涅槃法体无分别。<a id="a-4i"></a>此说为文。<a id="a-4j"></a>若于三乘分位如其开演。<a id="a-4k"></a>此说为义。<a id="a-4l"></a>智唯通达一种教理。<a id="a-4m"></a>此说为文。<a id="a-4n"></a>于诸有情开演布施。<a id="a-4o"></a>此说为义。<a id="a-4p"></a>三轮清净。<a id="a-4q"></a>此说为文。<a id="a-4r"></a>若能宣演三业威仪。<a id="a-4s"></a>积集一切头陀功德。<a id="a-4t"></a>此说为义。<a id="a-4u"></a>于身语意清净胜行。<a id="a-4v"></a>皆不可得。<a id="a-4w"></a>此说为文。<a id="a-4x"></a>若能宣说坚固忍受忿恨恼嫉倨傲憍慢。<a id="a-4y"></a>此说为义。<a id="a-4z"></a>得无生忍。<a id="a-50"></a>此说为文。<a id="a-51"></a>若能开演。<a id="a-52"></a>于诸善根踊跃精进。<a id="a-53"></a>此说为义。<a id="a-54"></a>于彼精进不入不住。<a id="a-55"></a>此说为文。<a id="a-56"></a>若能开演静虑解脱等持等至。<a id="a-57"></a>此说为义。<a id="a-58"></a>灭等至智。<a id="a-59"></a>此说为文。<a id="a-5A"></a>于诸慧根多闻总持。<a id="a-5B"></a>此说为义。<a id="a-5C"></a>义不可说。<a id="a-5D"></a>此说为文。<a id="a-5E"></a>若能开示三十七品菩提分法。<a id="a-5F"></a>此说为义。<a id="a-5G"></a>若菩提分现证行果。<a id="a-5H"></a>此说为文。<a id="a-5I"></a>若能开示苦集道谛。<a id="a-5J"></a>此说为义。<a id="a-5K"></a>现证灭谛。<a id="a-5L"></a>此说为文。<a id="a-5M"></a>若正开示无明为先。<a id="a-5N"></a>乃至老死。<a id="a-5O"></a>此说为义。<a id="a-5P"></a>若无明灭。<a id="a-5Q"></a>乃至老死灭。<a id="a-5R"></a>此说为文。<a id="a-5S"></a>若说积集止观。<a id="a-5T"></a>此说为义。<a id="a-5U"></a>明解脱智。<a id="a-5V"></a>此说为文。<a id="a-5W"></a>若能分别贪嗔痴等分类行法。<a id="a-5X"></a>此说为义。<a id="a-5Y"></a>若于解脱心无所动。<a id="a-5Z"></a>此说为文。<a id="a-5a"></a>若能开示诸障碍法。<a id="a-5b"></a>此说为义。<a id="a-5c"></a>若证解脱无障碍智。<a id="a-5d"></a>此说为文。<a id="a-5e"></a>若正开示。<a id="a-5f"></a>善能称赞无量三宝。<a id="a-5g"></a>此说为义。<a id="a-5h"></a>若离贪法性。<a id="a-5i"></a>及无为功德。<a id="a-5j"></a>此说为文。<a id="a-5k"></a>若说菩萨最初发心习学功德。<a id="a-5l"></a>乃至菩提道场。<a id="a-5m"></a>此说为义。<a id="a-5n"></a>说一心相与一切智智。<a id="a-5o"></a>无上正觉。<a id="a-5p"></a>乃至总略八万四千法蕴相应。<a id="a-5q"></a>此说为文。<a id="a-5r"></a>又若一切音声语言文字。<a id="a-5s"></a>乃至不可说义。<a id="a-5t"></a>俱说为义。<a id="a-5u"></a>云何不了义经。<a id="a-5v"></a>谓所说文如其所说。<a id="a-5w"></a>广大了知。<a id="a-5x"></a>此说是为不了义经。<a id="a-5y"></a>云何了义经。<a id="a-5z"></a>谓所说义如其所说广大通达。<a id="a-60"></a>此说是为了义经。<a id="a-61"></a>又说随顺补特伽罗无能出离。<a id="a-62"></a>是不了义。<a id="a-63"></a>如所说法即能出离。<a id="a-64"></a>是为了义。<a id="a-65"></a>如是菩萨摩诃萨。<a id="a-66"></a>于胜慧波罗蜜多之行。<a id="a-67"></a>得随顺善巧。<a id="a-68"></a>云何菩萨文句善巧。<a id="a-69"></a>谓诸菩萨于此二法。<a id="a-6A"></a>善能修行胜慧波罗蜜多。<a id="a-6B"></a>云何二法。<a id="a-6C"></a>一者善识。<a id="a-6D"></a>二者善智。<a id="a-6E"></a>何者为识。<a id="a-6F"></a>依四种住。<a id="a-6G"></a>何等为四。<a id="a-6H"></a>一者识依色住。<a id="a-6I"></a>二者识依受住。<a id="a-6J"></a>三者识依想住。<a id="a-6K"></a>四者识依行住。<a id="a-6L"></a>此说为识。<a id="a-6M"></a>何者为智。<a id="a-6N"></a>谓若了知所取五蕴。<a id="a-6O"></a>此说为智。<a id="a-6P"></a>又若了知地界水界火界风界。<a id="a-6Q"></a>此说为识。<a id="a-6R"></a>若复安住四种法界。<a id="a-6S"></a>于其法界善能分别。<a id="a-6T"></a>此说为智。<a id="a-6U"></a>舍利子。<a id="a-6V"></a>复说于识。<a id="a-6W"></a>谓眼观色为表。<a id="a-6X"></a>耳闻声为表。<a id="a-6Y"></a>鼻嗅香为表。<a id="a-6Z"></a>舌了味为表。<a id="a-6a"></a>身觉触为表。<a id="a-6b"></a>意知法为表。<a id="a-6c"></a>此说为识。<a id="a-6d"></a>若复内身寂静外无遍行。<a id="a-6e"></a>智能随顺法无所取。<a id="a-6f"></a>此说为智。<a id="a-6g"></a>又若发起遍计执取。<a id="a-6h"></a>此说为识。<a id="a-6i"></a>无执无取及表无嗔。<a id="a-6j"></a>此说为智。<a id="a-6k"></a>又复了知识住生灭有为行法。<a id="a-6l"></a>此说为识。<a id="a-6m"></a>无为无有识遍行故。<a id="a-6n"></a>又智无为不住生灭。<a id="a-6o"></a>此说为智。<a id="a-6p"></a>云何了义不了义经。<a id="a-6q"></a>谓若所说引趣于道。<a id="a-6r"></a>是不了义。<a id="a-6s"></a>引趣于果。<a id="a-6t"></a>是为了义。<a id="a-6u"></a>说世俗行。<a id="a-6v"></a>是不了义。<a id="a-6w"></a>宣说胜义。<a id="a-6x"></a>是为了义。<a id="a-6y"></a>引趣业行。<a id="a-6z"></a>是不了义。<a id="a-70"></a>尽业烦恼。<a id="a-71"></a>是为了义。<a id="a-72"></a>又复染分。<a id="a-73"></a>是不了义。<a id="a-74"></a>若说净分。<a id="a-75"></a>是为了义。<a id="a-76"></a>于彼轮回而作厌离。<a id="a-77"></a>是不了义。<a id="a-78"></a>于轮回涅盘悟不二法。<a id="a-79"></a>是为了义。<a id="a-7A"></a>善巧文句。<a id="a-7B"></a>是不了义。<a id="a-7C"></a>甚深难解。<a id="a-7D"></a>是为了义。<a id="a-7E"></a>于诸文句心喜乐欲。<a id="a-7F"></a>是不了义。<a id="a-7G"></a>于少文句而生决定。<a id="a-7H"></a>是为了义。<a id="a-7I"></a>又复我人士夫命者。<a id="a-7J"></a>意生儒童作者受者。<a id="a-7K"></a>种种语言。<a id="a-7L"></a>或有主宰及无主宰。<a id="a-7M"></a>是不了义。<a id="a-7N"></a>于空无相无愿三解脱门。<a id="a-7O"></a>不起我人士夫乃至补特伽罗。<a id="a-7P"></a>是为了义。<a id="a-7Q"></a>云何补特伽罗及法。<a id="a-7R"></a>谓若于所有法。<a id="a-7S"></a>安住补特伽罗见。<a id="a-7T"></a>由起彼见。<a id="a-7U"></a>而复安住法智法界。<a id="a-7V"></a>此说是为补特伽罗及法。<a id="a-7W"></a>又复补特伽罗者。<a id="a-7X"></a>谓异生补特伽罗。<a id="a-7Y"></a>善异生补特伽罗。<a id="a-7Z"></a>顺信补特伽罗。<a id="a-7a"></a>顺法补特伽罗。<a id="a-7b"></a>八辈补特伽罗。<a id="a-7c"></a>入流补特伽罗。<a id="a-7d"></a>一来补特伽罗。<a id="a-7e"></a>不还补特伽罗。<a id="a-7f"></a>应供补特伽罗。<a id="a-7g"></a>缘觉补特伽罗。<a id="a-7h"></a>菩萨补特伽罗。<a id="a-7i"></a>若一补特伽罗出现世间。<a id="a-7j"></a>犹能引生多种妙乐。<a id="a-7k"></a>于彼世间天人众会。<a id="a-7l"></a>极深怜愍作诸善利。<a id="a-7m"></a>何况如来应供正等。<a id="a-7n"></a>正觉安住世俗。<a id="a-7o"></a>为一切补特伽罗。<a id="a-7p"></a>令诸有情依如来所说音声。<a id="a-7q"></a>入解义利。<a id="a-7r"></a>佛言此说是。<a id="a-7s"></a>为于法各各随顺乐欲。<a id="a-7t"></a>引趣有情于义安住。<a id="a-7u"></a>云何名法。<a id="a-7v"></a>所谓无作无不作。<a id="a-7w"></a>无住无不住。<a id="a-7x"></a>于一切处。<a id="a-7y"></a>本自平等悉同依止。<a id="a-7z"></a>又诸法相自性本空。<a id="a-80"></a>无有平等及不平等。<a id="a-81"></a>离诸分别无所攀缘。<a id="a-82"></a>而皆出离。<a id="a-83"></a>此说于其法性。<a id="a-84"></a>能随顺行得无退转。<a id="a-85"></a>是故于此正理法门。<a id="a-86"></a>而得入解一切法性。<a id="a-87"></a>此说是为菩萨摩诃萨于胜慧波罗蜜多。<a id="a-88"></a>而得成就四种随顺善巧。<a id="a-89"></a>云何菩萨福智善巧。<a id="a-8A"></a>菩萨行门有其二种。<a id="a-8B"></a>何等为二。<a id="a-8C"></a>一者福行。<a id="a-8D"></a>二者智行。<a id="a-8E"></a>云何福行。<a id="a-8F"></a>所谓布施福行。<a id="a-8G"></a>持戒福行。<a id="a-8H"></a>修观福行。<a id="a-8I"></a>住等慈心大悲相。<a id="a-8J"></a>应令诸有情悔诸过咎。<a id="a-8K"></a>普令发起一切善根。</p>
 </body>
</html>