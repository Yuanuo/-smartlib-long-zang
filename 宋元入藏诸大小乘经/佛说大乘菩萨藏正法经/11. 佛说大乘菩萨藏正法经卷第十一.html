<!doctype html>
<html id="z3IBUgdh1" data-ver="390">
 <head>
  <meta charset="utf-8">
  <meta author="法护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说大乘菩萨藏正法经卷第十一</h1>
  <h2 id="a2">如来不思议品第四之五</h2>
  <p id="a3">复次舍利子。<a id="a-4"></a>云何名为如来种种信解智力。<a id="a-5"></a>谓佛如来于诸众生诸补特伽罗。<a id="a-6"></a>所有信解种种差别。<a id="a-7"></a>如来一一如实了知。<a id="a-8"></a>若诸众生本住贪爱。<a id="a-9"></a>于嗔起解。<a id="a-A"></a>广如经说。<a id="a-B"></a>若诸众生本住着痴。<a id="a-C"></a>于嗔起解。<a id="a-D"></a>如来一一如实了知。<a id="a-E"></a>若诸众生本住不善之法。<a id="a-F"></a>于不善法起解。<a id="a-G"></a>如来一一如实了知。<a id="a-H"></a>若诸众生本住善法。<a id="a-I"></a>于善法起解。<a id="a-J"></a>如来一一如实了知。<a id="a-K"></a>若诸众生修下劣行。<a id="a-L"></a>于殊胜法而起信解。<a id="a-M"></a>如来悉如实知。<a id="a-N"></a>若诸众生修殊胜行。<a id="a-O"></a>于下劣法而起信解。<a id="a-P"></a>如来悉如实知。<a id="a-Q"></a>若诸众生修下劣行。<a id="a-R"></a>于殊胜分位而起信解。<a id="a-S"></a>如来悉如实知。<a id="a-T"></a>若诸众生修殊胜行起下劣解。<a id="a-U"></a>如来悉如实知。<a id="a-V"></a>若诸众生于邪定聚。<a id="a-W"></a>而起信解取彼定法。<a id="a-X"></a>如来悉如实知。<a id="a-Y"></a>若诸众生于正定聚。<a id="a-Z"></a>而起信解取彼定法。<a id="a-a"></a>如来悉如实知。<a id="a-b"></a>若诸众生于正定聚取彼解脱。<a id="a-c"></a>如来悉如实知。<a id="a-d"></a>若诸众生信解欲界定法。<a id="a-e"></a>从欲界入。<a id="a-f"></a>如来悉如实知。<a id="a-g"></a>若诸众生信解色界定法。<a id="a-h"></a>从色界入。<a id="a-i"></a>如来悉如实知。<a id="a-j"></a>若诸众生信解无色界定法。<a id="a-k"></a>从无色界入。<a id="a-l"></a>如来悉如实知。<a id="a-m"></a>若诸众生信解三界定法。<a id="a-n"></a>遍三界入。<a id="a-o"></a>如来悉如实知。<a id="a-p"></a>若诸众生。<a id="a-q"></a>本住下劣分位。<a id="a-r"></a>而得殊胜之法。<a id="a-s"></a>如来悉如实知。<a id="a-t"></a>若诸众生本住殊胜分位。<a id="a-u"></a>而得下劣之法。<a id="a-v"></a>如来悉如实知。<a id="a-w"></a>若诸众生起种种信解种种色相。<a id="a-x"></a>种种受用种种领纳。<a id="a-y"></a>如来悉如实知。<a id="a-z"></a>若诸众生信解以先业故当感坠堕。<a id="a-10"></a>如来悉如实知。<a id="a-11"></a>若诸众生信解脱之法。<a id="a-12"></a>取彼解脱。<a id="a-13"></a>如来悉如实知。<a id="a-14"></a>如来如是如实知已。<a id="a-15"></a>随其所应即为说法。</p>
  <p id="a16">舍利子。<a id="a-17"></a>此是如来信解智力。<a id="a-18"></a>无有边际与虚空等。<a id="a-19"></a>若诸住信菩萨。<a id="a-1A"></a>于佛如来种种信解最胜智力。<a id="a-1B"></a>闻已净信。<a id="a-1C"></a>超越分别。<a id="a-1D"></a>离诸疑惑。<a id="a-1E"></a>后复生起身喜心喜适悦之相。<a id="a-1F"></a>发希有想。</p>
  <p id="a1G">尔时世尊。<a id="a-1H"></a>重明斯义说伽陀曰。</p>
  <p id="a1I">世间种种信解法　　过未现在无限量</p>
  <p id="a1J">即彼信解如所思　　佛人中尊皆晓了</p>
  <p id="a1K">若于贪法起信解　　而本住着嗔分位</p>
  <p id="a1L">若嗔若痴义亦然　　佛随信解皆明了</p>
  <p id="a1M">住贪住痴等诸法　　随心所持难思度</p>
  <p id="a1N">相续无间遍所行　　能仁胜智皆明了</p>
  <p id="a1O">若诸众生下劣行　　还复信解广大法</p>
  <p id="a1P">行胜解劣义亦然　　佛调御尊皆明了</p>
  <p id="a1Q">若众生取邪定聚　　来还所起亦复然</p>
  <p id="a1R">所有三界解脱门　　佛随信解皆明了</p>
  <p id="a1S">所生色相种种异　　受用差别亦复然</p>
  <p id="a1T">随先业故报无差　　二足胜尊皆明了</p>
  <p id="a1U">随其信解了知已　　如其所应为说法</p>
  <p id="a1V">第三胜解智力门　　佛子当生清净信</p>
  <p id="a1W">舍利子。<a id="a-1X"></a>如是如来第三信解智力。<a id="a-1Y"></a>如来应供正等正觉以具胜智力故。<a id="a-1Z"></a>了知胜处。<a id="a-1a"></a>于大众中能师子吼转妙梵轮。<a id="a-1b"></a>一切世间天人魔梵悉不能转。<a id="a-1c"></a>无与如来同其法者。</p>
  <p id="a1d">复次舍利子。<a id="a-1e"></a>云何如来种种界智力。<a id="a-1f"></a>谓佛如来。<a id="a-1g"></a>于种种界如实了知。<a id="a-1h"></a>若诸众生于诸世间。<a id="a-1i"></a>以诸福行而为长养。<a id="a-1j"></a>如来悉能如实了知。<a id="a-1k"></a>若诸众生以非福行而为长养。<a id="a-1l"></a>如来悉如实知。<a id="a-1m"></a>若诸众生以不动行而为长养。<a id="a-1n"></a>如来悉如实知。<a id="a-1o"></a>若诸众生修出离行。<a id="a-1p"></a>如来悉如实知。<a id="a-1q"></a>又舍利子。<a id="a-1r"></a>如来如实了知眼界色界眼识界。<a id="a-1s"></a>云何能知。<a id="a-1t"></a>谓佛了知内空外空内外空故。<a id="a-1u"></a>乃至意界法界意识界悉如实知。<a id="a-1v"></a>云何能知。<a id="a-1w"></a>谓佛了知内空外空内外空故。<a id="a-1x"></a>又舍利子。<a id="a-1y"></a>如来了知地界水界火界风界及虚空界。<a id="a-1z"></a>悉如实知。<a id="a-20"></a>云何能知。<a id="a-21"></a>谓如虚空故亦然了知。<a id="a-22"></a>如来悉知欲界色界及无色界分别所起。<a id="a-23"></a>知有为界是造作相。<a id="a-24"></a>知无为界是无造作相。<a id="a-25"></a>知杂染界是客尘烦恼相。<a id="a-26"></a>知清净界是自性明亮相。<a id="a-27"></a>知诸行界是不如理作意无明相。<a id="a-28"></a>知涅槃界是如理作意明智相。</p>
  <p id="a29">又舍利子。<a id="a-2A"></a>若诸界依止诸界安住。<a id="a-2B"></a>诸界随顺。<a id="a-2C"></a>诸界建立。<a id="a-2D"></a>诸界作用。<a id="a-2E"></a>诸界意趣。<a id="a-2F"></a>诸界寂定。<a id="a-2G"></a>诸界住着。<a id="a-2H"></a>如来一一如实了知。<a id="a-2I"></a>随所知已即为说法。<a id="a-2J"></a>舍利子。<a id="a-2K"></a>此是如来种种界智力。<a id="a-2L"></a>如是胜力无有边际。<a id="a-2M"></a>若诸住信菩萨。<a id="a-2N"></a>于佛如来如是智力。<a id="a-2O"></a>闻已净信。<a id="a-2P"></a>超越分别离诸疑惑。<a id="a-2Q"></a>后复生起身喜心喜适悦之相。<a id="a-2R"></a>发希有想。</p>
  <p id="a2S">尔时世尊。<a id="a-2T"></a>重明斯义说伽陀曰。</p>
  <p id="a2U">一切世间诸众生　　以种种界为依止</p>
  <p id="a2V">随转界趣义亦然　　佛无上尊皆明了</p>
  <p id="a2W">福非福及不动行　　诸出离界义亦然</p>
  <p id="a2X">随诸界趣安住心　　涅槃无动常寂静</p>
  <p id="a2Y">所有眼界及色界　　彼眼识界亦复然</p>
  <p id="a2Z">耳鼻舌身意界中　　如来如实皆明了</p>
  <p id="a2a">于其法界了知已　　彼意识界亦复然</p>
  <p id="a2b">了知诸法内外空　　此即能仁大智力</p>
  <p id="a2c">地界水界及火界　　而彼风界亦复然</p>
  <p id="a2d">如是诸界遍了知　　犹如虚空等无异</p>
  <p id="a2e">所有欲界及色界　　彼无色界亦复然</p>
  <p id="a2f">如来如是遍了知　　及彼分别所起等</p>
  <p id="a2g">而彼虚空无边际　　诸界无边亦复然</p>
  <p id="a2h">佛于一切虽遍知　　不起我心能了解</p>
  <p id="a2i">了知诸界无所生　　亦知诸界无所灭</p>
  <p id="a2j">如是诸界寂静心　　无上丈夫皆明了</p>
  <p id="a2k">如其虚空无边际　　佛智无边亦复然</p>
  <p id="a2l">以无碍智悉了知　　种种信解皆解脱</p>
  <p id="a2m">知心所起信解已　　俱胝众生悉调伏</p>
  <p id="a2n">如来第四力圆成　　佛子当生清净信</p>
  <p id="a2o">舍利子。<a id="a-2p"></a>如是如来第四智力。<a id="a-2q"></a>广说乃至无与如来同其法者。</p>
  <p id="a2r">复次舍利子。<a id="a-2s"></a>云何名为如来根胜劣智力。<a id="a-2t"></a>谓诸众生所有根性若胜若劣。<a id="a-2u"></a>如来一一如实了知。<a id="a-2v"></a>云何能知。<a id="a-2w"></a>谓下根中根及彼利根。<a id="a-2x"></a>亦复遍知殊胜诸根乃至积集。<a id="a-2y"></a>分别从贪所起诸业根性。<a id="a-2z"></a>从嗔所起诸业根性。<a id="a-30"></a>从痴所起诸业根性。<a id="a-31"></a>如来悉如实知。<a id="a-32"></a>如是分别诸业虚妄所起贪嗔痴等。<a id="a-33"></a>皆如实知。<a id="a-34"></a>如是分别诸根从贪嗔痴少分所起者。<a id="a-35"></a>如来悉如实知。<a id="a-36"></a>分别诸根从贪嗔痴广大所起者。<a id="a-37"></a>亦如实知。<a id="a-38"></a>分别诸根从贪嗔痴执着所起者。<a id="a-39"></a>亦如实知。<a id="a-3A"></a>若善因根性。<a id="a-3B"></a>若不善因根性。<a id="a-3C"></a>若不动因根性。<a id="a-3D"></a>若出离因根性。<a id="a-3E"></a>如来悉如实知。</p>
  <p id="a3F">又舍利子。<a id="a-3G"></a>如来遍知一切众生眼根耳根鼻根舌根身根意根。<a id="a-3H"></a>女根男根命根。<a id="a-3I"></a>苦根乐根忧根喜根舍根。<a id="a-3J"></a>信根精进根念根定根慧根。<a id="a-3K"></a>未知当知根已知根具知根。<a id="a-3L"></a>如是二十二根。<a id="a-3M"></a>如来悉如实知。<a id="a-3N"></a>又诸根中。<a id="a-3O"></a>若眼根因通耳根分位。<a id="a-3P"></a>非鼻根舌根身根。<a id="a-3Q"></a>如来悉如实知。<a id="a-3R"></a>若耳根因通鼻根分位。<a id="a-3S"></a>若鼻根因通舌根分位。<a id="a-3T"></a>若舌根因通身根分位。<a id="a-3U"></a>若身根因通眼根分位。<a id="a-3V"></a>如是诸根因及分位。<a id="a-3W"></a>如来悉如实知。<a id="a-3X"></a>若诸众生有布施根性修持戒行。<a id="a-3Y"></a>如来了知自他根故。<a id="a-3Z"></a>即为宣说布施之法。<a id="a-3a"></a>若诸众生有持戒根性修布施行。<a id="a-3b"></a>如来了知自他根故。<a id="a-3c"></a>即为宣说持戒之法。<a id="a-3d"></a>若诸众生有忍辱根性修精进行如来了知自他根故。<a id="a-3e"></a>即为宣说忍辱之法。<a id="a-3f"></a>若诸众生有精进根性修忍辱行。<a id="a-3g"></a>如来了知自他根故。<a id="a-3h"></a>即为宣说精进之法。<a id="a-3i"></a>若诸众生有禅定根性修胜慧行。<a id="a-3j"></a>如来了知自他根故。<a id="a-3k"></a>即为宣说禅定之法。<a id="a-3l"></a>若诸众生有胜慧根性修禅定行。<a id="a-3m"></a>如来了知自他根故。<a id="a-3n"></a>即为宣说胜慧之法。<a id="a-3o"></a>总略乃至诸菩提分法。<a id="a-3p"></a>亦如是说。<a id="a-3q"></a>若诸众生具声闻根性。<a id="a-3r"></a>修缘觉乘行。<a id="a-3s"></a>如来了知自他根故。<a id="a-3t"></a>即为宣说声闻乘法。<a id="a-3u"></a>若诸众生具缘觉根性。<a id="a-3v"></a>修声闻乘行。<a id="a-3w"></a>如来了知自他根故。<a id="a-3x"></a>即为宣说缘觉乘法。<a id="a-3y"></a>若诸众生具大乘根性。<a id="a-3z"></a>而修声闻缘觉乘行。<a id="a-40"></a>如来了知自他根故。<a id="a-41"></a>即为宣说大乘之法。<a id="a-42"></a>若诸众生具最上乘根性。<a id="a-43"></a>修大乘行。<a id="a-44"></a>如来了知自他根故。<a id="a-45"></a>即为宣说最上乘法。<a id="a-46"></a>若诸众生具不堪任非法器根性。<a id="a-47"></a>如来了知无所堪任非法器已。<a id="a-48"></a>即当捐弃。<a id="a-49"></a>若诸众生有所堪任。<a id="a-4A"></a>是法器者。<a id="a-4B"></a>如来即为宣说正法。<a id="a-4C"></a>舍利子。<a id="a-4D"></a>如来于一切众生中。<a id="a-4E"></a>若观察诸根而悉了知。<a id="a-4F"></a>不观察诸根亦悉了知。<a id="a-4G"></a>若出离根者而悉了知。<a id="a-4H"></a>不出离根者亦悉了知。<a id="a-4I"></a>随诸众生何等根性。<a id="a-4J"></a>若诸行法。<a id="a-4K"></a>若意乐因。<a id="a-4L"></a>若缘若障若究竟处。<a id="a-4M"></a>若最后根。<a id="a-4N"></a>如来一一皆如实知。</p>
  <p id="a4O">尔时世尊。<a id="a-4P"></a>重明斯义说伽陀曰。</p>
  <p id="a4Q">趣向彼岸诸根性　　知众生性及意乐</p>
  <p id="a4R">世间诸根遍了知　　人中师子宣正法</p>
  <p id="a4S">普观下中上根器　　未曾有智而遍转</p>
  <p id="a4T">知解脱器诸众生　　智宣胜法令开晓</p>
  <p id="a4U">决定烦恼诸所起　　随众生根少或多</p>
  <p id="a4V">如诸根性遍了知　　随顺宣说智行法</p>
  <p id="a4W">若诸众生具善根　　或具不善诸根者</p>
  <p id="a4X">眼耳鼻舌身意根　　苦乐忧喜舍根性</p>
  <p id="a4Y">信进念定慧根等　　男女命根亦复然</p>
  <p id="a4Z">如其宣说彼信根　　余根胜义亦如是</p>
  <p id="a4a">根性所行及诸相　　随众生意而遍转</p>
  <p id="a4b">应根宣说胜法门　　智善明了诸苦法</p>
  <p id="a4c">声闻诸根难解脱　　唯佛菩提善出离</p>
  <p id="a4d">声闻不知佛智因　　为说菩提最胜力</p>
  <p id="a4e">舍利子。<a id="a-4f"></a>此是如来第五智力。<a id="a-4g"></a>广说乃至无与如来同其法者。</p>
  <p id="a4h">复次舍利子。<a id="a-4i"></a>云何名为如来至处道智力。<a id="a-4j"></a>谓佛如来遍一切处所向之道。<a id="a-4k"></a>皆如实知。<a id="a-4l"></a>云何能知。<a id="a-4m"></a>若众生界住正定聚者。<a id="a-4n"></a>住不定聚者。<a id="a-4o"></a>住邪定聚者。<a id="a-4p"></a>一一了知。<a id="a-4q"></a>若住正定聚众生界者。<a id="a-4r"></a>所有因力及彼先行。<a id="a-4s"></a>而悉具足开明利根。<a id="a-4t"></a>如来知彼有所堪任是解脱器。<a id="a-4u"></a>随昔因力而为说法。<a id="a-4v"></a>若住不定聚众生界者。<a id="a-4w"></a>以彼缘力成熟相故。<a id="a-4x"></a>随其所应说法教授即得解脱。<a id="a-4y"></a>若缘力未熟即不解脱。<a id="a-4z"></a>如来俟其因缘和合。<a id="a-50"></a>值佛出世即为说法。<a id="a-51"></a>彼于佛所得闻法已。<a id="a-52"></a>深固勤行乃得胜果。<a id="a-53"></a>若住邪定聚众生界者。<a id="a-54"></a>不修正业。<a id="a-55"></a>根性痴暗非其正器。<a id="a-56"></a>如来不为说法。<a id="a-57"></a>以其无所堪任非解脱器。<a id="a-58"></a>如来知已即当损弃。<a id="a-59"></a>是故诸菩萨应当勤行被精进铠。<a id="a-5A"></a>又舍利子。<a id="a-5B"></a>如来了知三种贪处。<a id="a-5C"></a>谓有贪处善相所起。<a id="a-5D"></a>复有贪处边际相所起。<a id="a-5E"></a>复有贪处先因所起。<a id="a-5F"></a>如来了知三种嗔处。<a id="a-5G"></a>谓有嗔处恼害相所起。<a id="a-5H"></a>复有嗔处贪不满意所起。<a id="a-5I"></a>复有嗔处宿习所起。<a id="a-5J"></a>如来了知三种痴处。<a id="a-5K"></a>谓有痴处无明因所起。<a id="a-5L"></a>复有痴处有身见因所起。<a id="a-5M"></a>复有痴处疑惑因所起。<a id="a-5N"></a>如来一一如实了知。<a id="a-5O"></a>又舍利子。<a id="a-5P"></a>如来于诸苦处。<a id="a-5Q"></a>以迅速神通而能了知。<a id="a-5R"></a>以其利根故。<a id="a-5S"></a>或于苦处以迟缓神通而能了知。<a id="a-5T"></a>以其柔软根故。<a id="a-5U"></a>又复如来于诸乐处。<a id="a-5V"></a>以迅速神通而能了知。<a id="a-5W"></a>以其利根故。<a id="a-5X"></a>或于乐处。<a id="a-5Y"></a>以迟缓神通而能了知。<a id="a-5Z"></a>以其柔软根故。<a id="a-5a"></a>又于迟缓处。<a id="a-5b"></a>以迟缓神通而能了知。<a id="a-5c"></a>以障道故。<a id="a-5d"></a>于迟缓处以迅速神通而能了知。<a id="a-5e"></a>令得轻安故。<a id="a-5f"></a>于迅速处以迟缓神通而能了知。<a id="a-5g"></a>以无毕竟安隐故。<a id="a-5h"></a>于迅速处以迅速神通而能了知。<a id="a-5i"></a>以无别异故。<a id="a-5j"></a>又复有处。<a id="a-5k"></a>得决择力圆满非修习力。<a id="a-5l"></a>有得修习力圆满非决择力。<a id="a-5m"></a>有修习力及决择力皆得圆满。<a id="a-5n"></a>有修习力及决择力皆不圆满。<a id="a-5o"></a>如来一一如实了知。<a id="a-5p"></a>又复有处。<a id="a-5q"></a>意乐具足行不具足。<a id="a-5r"></a>有行具足意乐不具足。<a id="a-5s"></a>有意乐具足行亦具足。<a id="a-5t"></a>有意乐不具足行亦不具足。<a id="a-5u"></a>如来一一如实了知。<a id="a-5v"></a>又复有处。<a id="a-5w"></a>身业清净非语非心。<a id="a-5x"></a>又复有处。<a id="a-5y"></a>心业清净非身非语。<a id="a-5z"></a>又复有处。<a id="a-60"></a>身语心业皆不清净。<a id="a-61"></a>又复有处。<a id="a-62"></a>身语心业皆悉清净。<a id="a-63"></a>如来一一如实了知。</p>
  <p id="a64">舍利子。<a id="a-65"></a>所有一切众生于一切处。<a id="a-66"></a>所作因业若动若寂。<a id="a-67"></a>如来以无碍智。<a id="a-68"></a>随众生转。<a id="a-69"></a>舍利子。<a id="a-6A"></a>如是如来至处道智力。<a id="a-6B"></a>无其边际与虚空等。<a id="a-6C"></a>诸住信菩萨。<a id="a-6D"></a>闻已净信。<a id="a-6E"></a>超越分别。<a id="a-6F"></a>离诸疑惑。<a id="a-6G"></a>后复生起身喜心喜适悦之相。<a id="a-6H"></a>发希有想。</p>
 </body>
</html>