<!doctype html>
<html id="z3IBUhFhM" data-ver="522">
 <head>
  <meta charset="utf-8">
  <meta author="法护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说大乘菩萨藏正法经卷第三十二</h1>
  <h2 id="a2">禅定波罗蜜多品第十之二</h2>
  <p id="a3">复次舍利子。<a id="a-4"></a>诸佛世尊说彼往昔任持之行。<a id="a-5"></a>由今善根听闻声故。<a id="a-6"></a>于时非时分中。<a id="a-7"></a>获彼所说。<a id="a-8"></a>若众会时。<a id="a-9"></a>或说法时。<a id="a-A"></a>及非时说。<a id="a-B"></a>而别解行听已能说。<a id="a-C"></a>又说法时。<a id="a-D"></a>或众会时。<a id="a-E"></a>或一苾刍。<a id="a-F"></a>为彼说法如实记别。<a id="a-G"></a>于他损害而不为说。<a id="a-H"></a>又不如实记别择彼相应义理。<a id="a-I"></a>善巧方便摄受于他。<a id="a-J"></a>以自心清净洁白。<a id="a-K"></a>而为彼说。<a id="a-L"></a>若于色相等声。<a id="a-M"></a>决定听闻而生欢喜。<a id="a-N"></a>彼如色相等声。<a id="a-O"></a>为令听闻决定劝喜。<a id="a-P"></a>又若处众说法。<a id="a-Q"></a>以天耳识加持彼声。<a id="a-R"></a>令诸有情而能解了。<a id="a-S"></a>然彼有情听闻是法。<a id="a-T"></a>或能解了。<a id="a-U"></a>又若有情听闻是法。<a id="a-V"></a>或未解了。<a id="a-W"></a>彼于是处得法界清净。<a id="a-X"></a>即耳界智界亦得清净。<a id="a-Y"></a>我以耳界既获清净。<a id="a-Z"></a>而此有情亦获清净。<a id="a-a"></a>于彼耳界得善出离。<a id="a-b"></a>如其所说文字义理。<a id="a-c"></a>及诸有情巧妙言辞。<a id="a-d"></a>令五趣有情闻说法声。<a id="a-e"></a>悉令悟入。<a id="a-f"></a>又能于此天耳界中。<a id="a-g"></a>而得成就如来天耳。<a id="a-h"></a>复于此中无杂乱意。<a id="a-i"></a>此说名为菩萨摩诃萨得天耳通智业圆满。<a id="a-j"></a>复次舍利子。<a id="a-k"></a>云何菩萨摩诃萨他心智通及彼正行智业圆满。<a id="a-l"></a>舍利子。<a id="a-m"></a>此菩萨摩诃萨。<a id="a-n"></a>于十方无余一切世界诸有情类。<a id="a-o"></a>往昔边际心能了知。<a id="a-p"></a>及彼现在心亦了知。<a id="a-q"></a>又复过去有情心智。<a id="a-r"></a>粗因细因种种心智。<a id="a-s"></a>皆能了知。<a id="a-t"></a>或此有情最上心因。<a id="a-u"></a>或此有情中分心因。<a id="a-v"></a>或此有情最下心因。<a id="a-w"></a>又此有情根性以布施相应。<a id="a-x"></a>此有情根性以净戒相应。<a id="a-y"></a>此有情根性以忍辱相应。<a id="a-z"></a>此有情根性以精进相应。<a id="a-10"></a>此有情根性以禅定相应。<a id="a-11"></a>此有情根性以胜慧相应。<a id="a-12"></a>又此有情根性以大慈为因。<a id="a-13"></a>此有情根性以大悲为因。<a id="a-14"></a>此有情根性以大喜为因。<a id="a-15"></a>此有情根性以大舍为因。<a id="a-16"></a>又此有情根性以大乘为因。<a id="a-17"></a>此有情根性以缘觉乘为因。<a id="a-18"></a>此有情根性以声闻乘为因。<a id="a-19"></a>又此有情诸善因力具足成就。<a id="a-1A"></a>又此有情诸善缘力具足成就。<a id="a-1B"></a>若复有情不善因缘力成就故。<a id="a-1C"></a>即此有情。<a id="a-1D"></a>以彼因缘力相应生下劣种族。<a id="a-1E"></a>若复有情善因缘力成就具足。<a id="a-1F"></a>即此有情。<a id="a-1G"></a>以彼因缘力相应生高贵种族。<a id="a-1H"></a>或复有情意中清净。<a id="a-1I"></a>非工巧清净。<a id="a-1J"></a>若或有情工巧清净。<a id="a-1K"></a>非意中清净。<a id="a-1L"></a>若或有情工巧清净亦意中清净。<a id="a-1M"></a>若或有情非意中清净。<a id="a-1N"></a>亦非工巧清净。<a id="a-1O"></a>舍利子。<a id="a-1P"></a>此诸有情往昔根因心所行智。<a id="a-1Q"></a>如我相应说法之智。<a id="a-1R"></a>此说名为菩萨摩诃萨他心智力。<a id="a-1S"></a>又复入解他心智力。<a id="a-1T"></a>而此有情行布施因。<a id="a-1U"></a>于未来世得布施果。<a id="a-1V"></a>又此有情行净戒因。<a id="a-1W"></a>于未来世得净戒果。<a id="a-1X"></a>又此有情行忍辱因。<a id="a-1Y"></a>于未来世得忍辱果。<a id="a-1Z"></a>又此有情行精进因。<a id="a-1a"></a>于未来世得精进果。<a id="a-1b"></a>又此有情行禅定因。<a id="a-1c"></a>于未来世得禅定果。<a id="a-1d"></a>又此有情行胜慧因。<a id="a-1e"></a>于未来世得胜慧果。<a id="a-1f"></a>又此有情行大乘因。<a id="a-1g"></a>于未来世得大乘果。<a id="a-1h"></a>又此有情行缘觉因。<a id="a-1i"></a>于未来世得缘觉果。<a id="a-1j"></a>又此有情行声闻因。<a id="a-1k"></a>于未来世得声闻果。<a id="a-1l"></a>又此有情行世间因。<a id="a-1m"></a>于未来世得世间果。<a id="a-1n"></a>舍利子。<a id="a-1o"></a>若此因缘若彼因缘。<a id="a-1p"></a>于未来世。<a id="a-1q"></a>此诸有情得是根性。<a id="a-1r"></a>如实了知。<a id="a-1s"></a>于彼有情。<a id="a-1t"></a>而能成熟不生厌倦。<a id="a-1u"></a>乃至以智了解。<a id="a-1v"></a>是心根本。<a id="a-1w"></a>若正法器说此正法。<a id="a-1x"></a>又于说法复何所得。<a id="a-1y"></a>为令不作余法余业。<a id="a-1z"></a>若诸有情现在世中。<a id="a-20"></a>于诸法行广大寻伺。<a id="a-21"></a>然彼一切皆如实知。<a id="a-22"></a>又彼着贪心。<a id="a-23"></a>即如实了知彼着贪心。<a id="a-24"></a>彼离贪心。<a id="a-25"></a>亦如实知彼离贪心。<a id="a-26"></a>彼着嗔心。<a id="a-27"></a>如实了知彼着嗔心。<a id="a-28"></a>彼离嗔心。<a id="a-29"></a>亦如实知彼离嗔心。<a id="a-2A"></a>彼着痴心。<a id="a-2B"></a>如实了知彼着痴心。<a id="a-2C"></a>彼离痴心。<a id="a-2D"></a>亦如实知彼离痴心。<a id="a-2E"></a>若此若彼。<a id="a-2F"></a>有情杂染及障碍心。<a id="a-2G"></a>一切皆能如实了知。<a id="a-2H"></a>如实知已而为说法。<a id="a-2I"></a>欲令彼彼出离烦恼。<a id="a-2J"></a>若复往诣众中如是观察。<a id="a-2K"></a>一切众会若彼若此。<a id="a-2L"></a>于诸有情遍观察已。<a id="a-2M"></a>而为说法。<a id="a-2N"></a>舍利子。<a id="a-2O"></a>此诸有情前际后际。<a id="a-2P"></a>彼根性智一切了知。<a id="a-2Q"></a>而菩萨摩诃萨自心无所住着。<a id="a-2R"></a>及彼他心亦无所住。<a id="a-2S"></a>何以故。<a id="a-2T"></a>此菩萨摩诃萨。<a id="a-2U"></a>由智了故心无所住。<a id="a-2V"></a>由念了故心无所住。<a id="a-2W"></a>由慧了故心无所住。<a id="a-2X"></a>由趣向了故心无所住。<a id="a-2Y"></a>由胜慧了故心无所住。<a id="a-2Z"></a>由觉了故心无所住。<a id="a-2a"></a>由断习气及诸随眠生涩烦恼。<a id="a-2b"></a>离垢光洁无诸过失。<a id="a-2c"></a>于一切法分明了解。<a id="a-2d"></a>于一切有情心行差别。<a id="a-2e"></a>极能入解心无所住。<a id="a-2f"></a>舍利子。<a id="a-2g"></a>于如是行相。<a id="a-2h"></a>入解有情心智。<a id="a-2i"></a>此说是名菩萨摩诃萨得他心通智业圆满。</p>
  <p id="a2j">复次舍利子。<a id="a-2k"></a>云何名为菩萨摩诃萨宿住念通及彼正行智业圆满。<a id="a-2l"></a>舍利子。<a id="a-2m"></a>如是菩萨摩诃萨。<a id="a-2n"></a>于十方无余一切世界一切有情。<a id="a-2o"></a>具无量种宿住念通。<a id="a-2p"></a>若一日二日三四五日。<a id="a-2q"></a>若十二十乃至五十日。<a id="a-2r"></a>百生千生百千生无量百千生。<a id="a-2s"></a>乃至百成坏劫千成坏劫百千成坏劫。<a id="a-2t"></a>无量百千成坏劫。<a id="a-2u"></a>诸有情类。<a id="a-2v"></a>于彼往昔。<a id="a-2w"></a>如是名字如是种族如是姓氏。<a id="a-2x"></a>如是色相如是形状。<a id="a-2y"></a>如是住处如是饮食。<a id="a-2z"></a>如是久住如是苦乐。<a id="a-30"></a>彼彼生灭及于寿量。<a id="a-31"></a>彼没此生。<a id="a-32"></a>皆悉了知。<a id="a-33"></a>又知自身及诸有情。<a id="a-34"></a>此宿住念非唯一种。<a id="a-35"></a>自身前际及他补特伽罗前际。<a id="a-36"></a>此宿住念非唯一种。<a id="a-37"></a>又自宿因善根念力。<a id="a-38"></a>及他宿因善根念力。<a id="a-39"></a>又自善根成熟菩提。<a id="a-3A"></a>令他有情念彼善根发菩提心。<a id="a-3B"></a>又若往昔苦及乐因。<a id="a-3C"></a>皆是随顺无常苦无我等。<a id="a-3D"></a>彼既随顺无常苦无我等。<a id="a-3E"></a>即不乐色相。<a id="a-3F"></a>不乐受用。<a id="a-3G"></a>不乐眷属。<a id="a-3H"></a>不乐富饶。<a id="a-3I"></a>不乐为转轮圣王。<a id="a-3J"></a>不乐为帝释天主。<a id="a-3K"></a>不乐为大梵天王。<a id="a-3L"></a>不乐为护世天王。<a id="a-3M"></a>一切生处自在王位及诸欲乐。<a id="a-3N"></a>皆不爱乐。<a id="a-3O"></a>彼正思惟。<a id="a-3P"></a>是处不为成熟有情。<a id="a-3Q"></a>而受轮回。<a id="a-3R"></a>彼唯随顺无常苦无我等。<a id="a-3S"></a>往昔诸烦恼行之所招集。<a id="a-3T"></a>极生追悔起大厌离。<a id="a-3U"></a>及现在事诸不善业。<a id="a-3V"></a>乃至命根厌不复作。<a id="a-3W"></a>往昔善根令于阿耨多罗三藐三菩提根广大成熟。<a id="a-3X"></a>又能积集现在善根。<a id="a-3Y"></a>除灭一切险难境界。<a id="a-3Z"></a>成熟佛法僧种子。<a id="a-3a"></a>相续不断。<a id="a-3b"></a>成熟一切智智正念缘力。<a id="a-3c"></a>又此正念。<a id="a-3d"></a>以自加持法界加持。<a id="a-3e"></a>不倾动故而无所娆。<a id="a-3f"></a>成熟定业亦无娆恼。<a id="a-3g"></a>于奢摩他。<a id="a-3h"></a>以自加持心无迷乱。<a id="a-3i"></a>于毗钵舍那而为摄受。<a id="a-3j"></a>以现量智无怯弱故。<a id="a-3k"></a>以正忆念无忘失故。<a id="a-3l"></a>受大快乐。<a id="a-3m"></a>积集诸行不由他悟。<a id="a-3n"></a>积集行故趣于彼岸。<a id="a-3o"></a>一切能到积集行故。<a id="a-3p"></a>以正念缘力。<a id="a-3q"></a>过去现在无忘失法。<a id="a-3r"></a>此说是名菩萨摩诃萨宿住念通智业圆满。</p>
  <p id="a3s">复次舍利子。<a id="a-3t"></a>云何菩萨摩诃萨于神境通及彼正行智业圆满。<a id="a-3u"></a>舍利子。<a id="a-3v"></a>此菩萨摩诃萨断除诸行。<a id="a-3w"></a>而能具足修习欲神足定。<a id="a-3x"></a>断除诸行。<a id="a-3y"></a>具足修习勤勇神足定。<a id="a-3z"></a>断除诸行。<a id="a-40"></a>具足修习心神足定。<a id="a-41"></a>断除诸行。<a id="a-42"></a>具足修习观神足定。<a id="a-43"></a>彼欲勤心观摄受诸法。<a id="a-44"></a>而能修习成出离故。<a id="a-45"></a>又此四神足数数修习。<a id="a-46"></a>即于现前获神境通。<a id="a-47"></a>而得受用。<a id="a-48"></a>彼无量种神通变化。<a id="a-49"></a>又此神变。<a id="a-4A"></a>而常观瞩一切有情。<a id="a-4B"></a>一一神变。<a id="a-4C"></a>皆能调伏一切有情。<a id="a-4D"></a>又此神变普能显现。<a id="a-4E"></a>若身若力或复加持。<a id="a-4F"></a>又彼如是一一身相。<a id="a-4G"></a>能往调伏诸有情类。<a id="a-4H"></a>又彼如是一一身相。<a id="a-4I"></a>复能显现。<a id="a-4J"></a>或佛身相。<a id="a-4K"></a>或缘觉身相。<a id="a-4L"></a>或声闻身相。<a id="a-4M"></a>或帝释天身相。<a id="a-4N"></a>或大梵王身相。<a id="a-4O"></a>或护世天身相。<a id="a-4P"></a>或转轮王身相。<a id="a-4Q"></a>又彼所现一一身相。<a id="a-4R"></a>而复显现如是身相。<a id="a-4S"></a>能往调伏一切有情。<a id="a-4T"></a>及能[怡-台+龍]悷诸旁生类。<a id="a-4U"></a>又彼所现如是身相。<a id="a-4V"></a>为诸有情演说正法。<a id="a-4W"></a>又复能现如是势力。<a id="a-4X"></a>普为摧伏一切有情极重嗔慢。<a id="a-4Y"></a>谓大庄士力。<a id="a-4Z"></a>乃至四分那罗延力。<a id="a-4a"></a>乃至半那罗延力。<a id="a-4b"></a>乃至那罗延力。<a id="a-4c"></a>乃至如是诸力。<a id="a-4d"></a>以手二指举须弥山。<a id="a-4e"></a>高六十百千庾缮那。<a id="a-4f"></a>又掷彼山。<a id="a-4g"></a>远八万四千庾缮那。<a id="a-4h"></a>譬如举一庵摩罗果。<a id="a-4i"></a>从此掷置他方世界。<a id="a-4j"></a>而神境通菩萨摩诃萨力。<a id="a-4k"></a>都无动作。<a id="a-4l"></a>又能以三千大千世界。<a id="a-4m"></a>如是广大下从水际至色究竟天。<a id="a-4n"></a>其间有情置于掌中。<a id="a-4o"></a>住经劫数。<a id="a-4p"></a>一切道行普能显现。<a id="a-4q"></a>而菩萨摩诃萨。<a id="a-4r"></a>为彼慢过慢极重忿怒诸有情类。<a id="a-4s"></a>成就力能可伏慢过慢忿怒等。<a id="a-4t"></a>而为说法。<a id="a-4u"></a>又依彼神足得加持智。<a id="a-4v"></a>于加持智。<a id="a-4w"></a>即得如是诸加持法。<a id="a-4x"></a>或以加持大海为牛迹量。<a id="a-4y"></a>复以牛迹为大海量。<a id="a-4z"></a>又或时加持火聚为彼水聚。<a id="a-50"></a>复以加持水聚而为火聚。<a id="a-51"></a>以要言之。<a id="a-52"></a>于上中下法。<a id="a-53"></a>一切互相加持。<a id="a-54"></a>亦复获得如是成就世间所有。<a id="a-55"></a>天人魔梵沙门婆罗门诸有来者。<a id="a-56"></a>皆无有能振动变易及能出没。<a id="a-57"></a>又复世间。<a id="a-58"></a>此加持法无有共者。<a id="a-59"></a>唯佛世尊能有是故。<a id="a-5A"></a>又以工巧加持缘力。<a id="a-5B"></a>为彼慢过慢极重忿怒诸有情类。<a id="a-5C"></a>广说妙法极令欢喜。<a id="a-5D"></a>又彼修神足者。<a id="a-5E"></a>于魔境界天魔眷属及诸烦恼。<a id="a-5F"></a>而无堕灭。<a id="a-5G"></a>超越自在于佛境界而能入解。<a id="a-5H"></a>于诸有情。<a id="a-5I"></a>乃至少分无有损害。<a id="a-5J"></a>一切善根相应随顺。<a id="a-5K"></a>此说是名菩萨摩诃萨于神境通智业圆满。<a id="a-5L"></a>舍利子。<a id="a-5M"></a>又云何名为菩萨摩诃萨神通。<a id="a-5N"></a>复何名智。<a id="a-5O"></a>以彼天眼正观色相。<a id="a-5P"></a>此说名为神通。<a id="a-5Q"></a>彼幻法智不作正行。<a id="a-5R"></a>此说名智。<a id="a-5S"></a>又舍利子。<a id="a-5T"></a>若于一切有情实有所闻。<a id="a-5U"></a>此说名为神通。<a id="a-5V"></a>而于前际过失俱不可得。<a id="a-5W"></a>此说名智。<a id="a-5X"></a>又舍利子。<a id="a-5Y"></a>若彼了知一切心行。<a id="a-5Z"></a>此说名为神通。<a id="a-5a"></a>于心灭智不灭正行。<a id="a-5b"></a>此说名智。<a id="a-5c"></a>又舍利子。<a id="a-5d"></a>而于前际念彼无碍。<a id="a-5e"></a>此说名为神通。<a id="a-5f"></a>若于三世智都无碍。<a id="a-5g"></a>此说名智。<a id="a-5h"></a>又舍利子。<a id="a-5i"></a>于一切刹土随意往来。<a id="a-5j"></a>此说名为神通。<a id="a-5k"></a>于虚空刹土智都无碍。<a id="a-5l"></a>此说名智。<a id="a-5m"></a>又舍利子。<a id="a-5n"></a>立法分位。<a id="a-5o"></a>此说名为神通。<a id="a-5p"></a>于法观察。<a id="a-5q"></a>此说名智。<a id="a-5r"></a>又舍利子。<a id="a-5s"></a>于诸世间善巧化导。<a id="a-5t"></a>此说名为神通。<a id="a-5u"></a>于诸世间都无系着。<a id="a-5v"></a>此说名智。<a id="a-5w"></a>又舍利子。<a id="a-5x"></a>出过一切释梵护世。<a id="a-5y"></a>此说名为神通。<a id="a-5z"></a>出过一切声闻缘觉。<a id="a-60"></a>此说名智。</p>
  <p id="a61">复次舍利子。<a id="a-62"></a>如是所说。<a id="a-63"></a>是名神通智业圆满。<a id="a-64"></a>又舍利子。<a id="a-65"></a>所有烦恼散乱。<a id="a-66"></a>菩萨摩诃萨定分行心。<a id="a-67"></a>及加持智。<a id="a-68"></a>乃至一切有情染心散乱。<a id="a-69"></a>及菩萨摩诃萨定分行等。<a id="a-6A"></a>应知积集。<a id="a-6B"></a>舍利子。<a id="a-6C"></a>此菩萨摩诃萨。<a id="a-6D"></a>普遍积集而得安住。<a id="a-6E"></a>此说名为三摩呬多。<a id="a-6F"></a>又此一切有情。<a id="a-6G"></a>是名三摩呬多。<a id="a-6H"></a>心常平等。<a id="a-6I"></a>是名三摩呬多。<a id="a-6J"></a>意常平等。<a id="a-6K"></a>是名三摩呬多。<a id="a-6L"></a>善巧平等。<a id="a-6M"></a>是名三摩呬多。<a id="a-6N"></a>意中极深平等。<a id="a-6O"></a>是名三摩呬多。<a id="a-6P"></a>布施平等。<a id="a-6Q"></a>是名三摩呬多。<a id="a-6R"></a>持戒平等。<a id="a-6S"></a>是名三摩呬多。<a id="a-6T"></a>忍辱平等。<a id="a-6U"></a>是名三摩呬多。<a id="a-6V"></a>精进平等。<a id="a-6W"></a>是名三摩呬多。<a id="a-6X"></a>禅定平等。<a id="a-6Y"></a>是名三摩呬多。<a id="a-6Z"></a>胜慧平等。<a id="a-6a"></a>是名三摩呬多。<a id="a-6b"></a>彼一切法平等。<a id="a-6c"></a>是名三摩呬多。<a id="a-6d"></a>若于一切法平等。<a id="a-6e"></a>即一切有情平等。<a id="a-6f"></a>及一切菩提平等。<a id="a-6g"></a>如是普遍入解。<a id="a-6h"></a>此说名为三摩钵那。<a id="a-6i"></a>又若普遍入解诸法如虚空等。<a id="a-6j"></a>此说名为三摩钵那。<a id="a-6k"></a>又若普遍平等入解无相无愿无积集行。<a id="a-6l"></a>此说名为三摩钵那。<a id="a-6m"></a>又若普遍入解诸法音声。<a id="a-6n"></a>此说名为三摩钵那。<a id="a-6o"></a>又于一切饶益不饶益等处。<a id="a-6p"></a>心平等如地。<a id="a-6q"></a>心平等如水。<a id="a-6r"></a>心平等如火。<a id="a-6s"></a>心平等如风。<a id="a-6t"></a>心平等如空。<a id="a-6u"></a>高离掉举。<a id="a-6v"></a>下无昏沉。<a id="a-6w"></a>而善安住。<a id="a-6x"></a>一切道行而得不动。<a id="a-6y"></a>名三摩呬多。<a id="a-6z"></a>于道行自体而无分别。<a id="a-70"></a>名三摩钵那。<a id="a-71"></a>虽言辞充满无口过失。<a id="a-72"></a>无高无下亦无动乱。<a id="a-73"></a>相应顺成一切世间法义时分。<a id="a-74"></a>然于世间八法。<a id="a-75"></a>而能超越。<a id="a-76"></a>一切烦恼悉无所著。<a id="a-77"></a>远离愦闹寻伺境界。<a id="a-78"></a>如是法行名三摩呬多。<a id="a-79"></a>又于一切世间。<a id="a-7A"></a>工巧造作悉能显现。<a id="a-7B"></a>于彼事相亦不弃舍。<a id="a-7C"></a>而菩萨摩诃萨。<a id="a-7D"></a>于禅定波罗蜜多平等入解。<a id="a-7E"></a>而复出生智慧方便。<a id="a-7F"></a>不为大悲心缘之所随缚。<a id="a-7G"></a>观察有情平等入解。<a id="a-7H"></a>方便寂静极寂静等。<a id="a-7I"></a>是名智慧。<a id="a-7J"></a>令佛智慧不现在前。<a id="a-7K"></a>是名方便。<a id="a-7L"></a>又若平等入解诸法不为随缚。<a id="a-7M"></a>是名智慧。<a id="a-7N"></a>又一切法都无取舍。<a id="a-7O"></a>是名方便。<a id="a-7P"></a>于彼法界无计度念。<a id="a-7Q"></a>是名智慧。<a id="a-7R"></a>若于佛身平等入解。<a id="a-7S"></a>不生现前作证。<a id="a-7T"></a>是名方便。<a id="a-7U"></a>于彼法身念无所住。<a id="a-7V"></a>是名智慧。<a id="a-7W"></a>若于佛声相平等入解。<a id="a-7X"></a>于妙梵音具足领悟。<a id="a-7Y"></a>是为方便。<a id="a-7Z"></a>又复思念法无可说。<a id="a-7a"></a>是为智慧。<a id="a-7b"></a>又于金刚心时平等入解。<a id="a-7c"></a>而能极胜安住。<a id="a-7d"></a>是为方便。<a id="a-7e"></a>于彼正念念无散乱。<a id="a-7f"></a>是为智慧。<a id="a-7g"></a>又于往昔愿是平等入解。<a id="a-7h"></a>而能成熟有情极胜安住。<a id="a-7i"></a>是为方便。<a id="a-7j"></a>于一切有情念无实我。<a id="a-7k"></a>是为智慧。<a id="a-7l"></a>念彼善根证无所证。<a id="a-7m"></a>是为方便。<a id="a-7n"></a>又念彼无根及无住着。<a id="a-7o"></a>是为智慧。<a id="a-7p"></a>又于佛刹平等入解。<a id="a-7q"></a>而使现前清净。<a id="a-7r"></a>是为方便。<a id="a-7s"></a>念彼刹土如虚空等。<a id="a-7t"></a>是为智慧。<a id="a-7u"></a>又念于菩提道场平等入解。<a id="a-7v"></a>而使现前庄严。<a id="a-7w"></a>是为方便。<a id="a-7x"></a>又念彼止息或诸染法。<a id="a-7y"></a>是为智慧。<a id="a-7z"></a>若于转法轮中平等入解。<a id="a-80"></a>而能普应机缘。<a id="a-81"></a>是为方便。<a id="a-82"></a>又念彼转无所转。<a id="a-83"></a>是为智慧。<a id="a-84"></a>乃至菩提分行平等入解。<a id="a-85"></a>而能现前舍离。<a id="a-86"></a>是为方便。<a id="a-87"></a>乃至念彼。<a id="a-88"></a>于一切法而非相应。<a id="a-89"></a>及诸随惑。<a id="a-8A"></a>以如来智慧禅定妙乐无诸热恼。<a id="a-8B"></a>于相无相一切攀缘降伏。<a id="a-8C"></a>悉皆了知。<a id="a-8D"></a>彼一切菩萨摩诃萨。<a id="a-8E"></a>定非定位以善出离。<a id="a-8F"></a>如是相应。<a id="a-8G"></a>是为智慧。<a id="a-8H"></a>而诸菩萨摩诃萨。<a id="a-8I"></a>获得无尽禅定波罗蜜多。<a id="a-8J"></a>诸有魔事皆不得便。<a id="a-8K"></a>得善安住诸佛法器。<a id="a-8L"></a>舍利子。<a id="a-8M"></a>如是所说智慧方便。<a id="a-8N"></a>彼菩萨摩诃萨。<a id="a-8O"></a>于禅定波罗蜜多。<a id="a-8P"></a>而能出离。</p>
 </body>
</html>