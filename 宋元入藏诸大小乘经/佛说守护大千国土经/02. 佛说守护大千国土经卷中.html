<!doctype html>
<html id="z3IBUWtdJ" data-ver="602">
 <head>
  <meta charset="utf-8">
  <meta author="施护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说守护大千国土经卷中</h1>
  <p id="a2">是时复有诸大药叉步多鬼神。<a id="a-3"></a>皆具威德有大神力。<a id="a-4"></a>以是因缘奔来集会。<a id="a-5"></a>所谓四臂药叉大毒害药叉。<a id="a-6"></a>多足药叉四足药叉。<a id="a-7"></a>二足药叉一足药叉。<a id="a-8"></a>一头多足药叉。<a id="a-9"></a>仰足药叉悬头药叉。<a id="a-A"></a>四头多眼药叉半身一目药叉。<a id="a-B"></a>一十二腹药叉驴唇药叉。<a id="a-C"></a>象头药叉半手药叉。<a id="a-D"></a>倒面药叉铁牙药叉。<a id="a-E"></a>铁臂药叉。<a id="a-F"></a>铁足药叉。<a id="a-G"></a>复有诸罗刹娑众。<a id="a-H"></a>所谓铜发罗刹娑铜牙罗刹娑。<a id="a-I"></a>铜眼罗刹娑铜手罗刹娑。<a id="a-J"></a>身如铜棒罗刹娑铜鼻罗刹娑。<a id="a-K"></a>悬头背面罗刹娑手足炎炽罗刹娑。<a id="a-L"></a>诸根不具罗刹娑伛偻罗刹娑。<a id="a-M"></a>金翅鸟形罗刹娑恶眼恶视罗刹娑。<a id="a-N"></a>恶面罗刹娑摩竭鱼形罗刹娑。<a id="a-O"></a>兽形罗刹娑丑陋罗刹娑。<a id="a-P"></a>铧嘴罗刹娑长唇罗刹娑。<a id="a-Q"></a>偏牙罗刹娑毒害罗刹娑。<a id="a-R"></a>常嚬眉面罗刹娑大腹罗刹娑。<a id="a-S"></a>象耳罗刹娑耽耳罗刹娑。<a id="a-T"></a>无耳罗刹娑长臂罗刹娑。<a id="a-U"></a>长鼻罗刹娑长手罗刹娑。<a id="a-V"></a>体干枯罗刹娑身长罗刹娑。<a id="a-W"></a>发长罗刹娑长庄严罗刹娑。<a id="a-X"></a>大足罗刹娑细颈罗刹娑。<a id="a-Y"></a>嗅气罗刹娑瓮腹罗刹娑。<a id="a-Z"></a>猴形罗刹娑鹅形罗刹娑。<a id="a-a"></a>持杵罗刹娑腹如棒罗刹娑。<a id="a-b"></a>竖眼罗刹娑大耳罗刹娑。<a id="a-c"></a>发竖罗刹娑赤色罗刹娑。<a id="a-d"></a>大头罗刹娑弓项罗刹娑。<a id="a-e"></a>腹曲罗刹娑肌瘦罗刹娑。<a id="a-f"></a>雨火罗刹娑须弥顶罗刹娑。<a id="a-g"></a>如是等大罗刹娑皆具威德有大神力。<a id="a-h"></a>以是因缘皆悉奔驰来集佛会。<a id="a-i"></a>复有诸大矩畔拏众。<a id="a-j"></a>所谓树形矩畔拏。<a id="a-k"></a>山石矩畔拏。<a id="a-l"></a>云雾形矩畔拏梵螺声矩畔拏。<a id="a-m"></a>鼓音矩畔拏天音声矩畔拏。<a id="a-n"></a>恶声震吼矩畔拏大项矩畔拏。<a id="a-o"></a>驴声矩畔拏黑色矩畔拏。<a id="a-p"></a>青色矩畔拏黄色矩畔拏。<a id="a-q"></a>绿色矩畔拏碧色矩畔拏。<a id="a-r"></a>针毛剑发矩畔拏。<a id="a-s"></a>血污身矩畔拏。<a id="a-t"></a>如是等诸矩畔拏。<a id="a-u"></a>以是因缘皆悉奔驰来集佛会。<a id="a-v"></a>是诸药叉罗刹及矩畔拏等。<a id="a-w"></a>皆以血秽污染其身。<a id="a-x"></a>齿如锋芒手执死尸走而食之。<a id="a-y"></a>血污唇口身手俱赤。<a id="a-z"></a>自擘其腹心肠皆出。<a id="a-10"></a>现是恶状令人恐怖。<a id="a-11"></a>或摘人足浑吞食之。<a id="a-12"></a>手足黑色杀命无数。<a id="a-13"></a>有大筋力其身骨锁。<a id="a-14"></a>犹如铁索毒害炽盛。<a id="a-15"></a>常怀恶心甚可怖畏。<a id="a-16"></a>活剥人皮满中盛血。<a id="a-17"></a>十方国土城邑聚落。<a id="a-18"></a>处处门户而弃掷之。<a id="a-19"></a>毒气流行作诸灾祸。<a id="a-1A"></a>种种疾疫伤害众生。<a id="a-1B"></a>毒风寒热一切灾变。<a id="a-1C"></a>处处流行周遍四方。<a id="a-1D"></a>是诸国土所有仁王。<a id="a-1E"></a>见是灾祸流行世间心生怖畏。<a id="a-1F"></a>以是神咒大陀罗尼而加持之如是魔王及其眷属。<a id="a-1G"></a>药叉罗刹步多鬼神。<a id="a-1H"></a>皆悉降伏自缚而来。<a id="a-1I"></a>即于佛前合掌赞叹作如是言。</p>
  <p id="a1J">稽首丈夫无所畏　　稽首调御天人师</p>
  <p id="a1K">不可思议大法王　　是故我今归命礼</p>
  <p id="a1L">复有药叉罗刹矩畔拏。<a id="a-1M"></a>及彦达嚩步多鬼神。<a id="a-1N"></a>游行世间国土城邑。<a id="a-1O"></a>王宫聚落村巷四衢。<a id="a-1P"></a>饮啖血肉吸人精气。<a id="a-1Q"></a>或有大身具大威德富贵自在。<a id="a-1R"></a>十头千眼四臂多臂。<a id="a-1S"></a>猛恶毒害无能敌者甚可怖畏。<a id="a-1T"></a>百千眷属而为侍从。<a id="a-1U"></a>执蛇秉炬。<a id="a-1V"></a>或弓箭剑戟诸斗战具或执金刚。<a id="a-1W"></a>现如是形令他恐怖。<a id="a-1X"></a>周游十方一切国土与诸药叉及罗刹众更相斗战。<a id="a-1Y"></a>常随众生所在之处。<a id="a-1Z"></a>吞啖于人新热血肉以充其食。<a id="a-1a"></a>亦以神通作诸变现。<a id="a-1b"></a>或作师子或现虎狼象马驼驴牛羊猪犬。<a id="a-1c"></a>或为野干熊罴獐鹿。<a id="a-1d"></a>或作异兽名啰驱迦闭。<a id="a-1e"></a>或变其形名钵啰(二合)契佉陵誐(二合)或现水族鼋鼍龟鳖。<a id="a-1f"></a>鰕蚬螺蚌龙鱼之类。<a id="a-1g"></a>复现孔雀鹦鹉白鹤。<a id="a-1h"></a>或复现为俱枳罗鸟。<a id="a-1i"></a>或复现为灵鹫鸟。<a id="a-1j"></a>或为鸠鸽鹅鸭鸳鸯。<a id="a-1k"></a>或为鸡雁或现飞鸟身如金色。<a id="a-1l"></a>是诸药叉现种种形令人恐怖。<a id="a-1m"></a>于其中间互相憎嫉互相食啖。<a id="a-1n"></a>如是等众其心差别恒常裸形黑瘦憔瘁耽着欲乐杀诸众生。<a id="a-1o"></a>出彼肠胃缠缚其身。<a id="a-1p"></a>或以铁叉撞刺令彼苦恼。<a id="a-1q"></a>出大恶声以适其意。<a id="a-1r"></a>随诸众生现种种相。<a id="a-1s"></a>或自执持刀轮剑戟。<a id="a-1t"></a>或有罗刹口牙锋利。<a id="a-1u"></a>或自出眼睛或无耳鼻。<a id="a-1v"></a>或无手足口如牛口。<a id="a-1w"></a>知诸众生生处住处及所行处或变其身令极微细于口鼻中及毛孔肢节一切身分吸人精气如是药叉罗刹步多鬼神百千万众。<a id="a-1x"></a>于诸世间无能制者。<a id="a-1y"></a>以是神咒威德力故自缚而来。<a id="a-1z"></a>即于佛前合掌恭敬以偈赞曰。</p>
  <p id="a20">稽首丈夫无所畏　　稽首调御天人师</p>
  <p id="a21">不可思议大法王　　是故我今归命礼</p>
  <p id="a22">复有妙高山王轮围山王。<a id="a-23"></a>鹫峰山王伊沙驮啰山王。<a id="a-24"></a>雪山王香醉山王。<a id="a-25"></a>半拏啰山王尾唧　怛啰(二合)山王。<a id="a-26"></a>宝峰山王曩啰那山王。<a id="a-27"></a>持双山王吉祥山王高顶山王。<a id="a-28"></a>如是等诸大山王。<a id="a-29"></a>皆悉来集彼诸山处。<a id="a-2A"></a>一切诸天而来游戏。<a id="a-2B"></a>五通神仙之所依止修行苦行。</p>
  <p id="a2C">复有百千万亿天子。<a id="a-2D"></a>与百千万亿天女眷属俱。<a id="a-2E"></a>毗摩质多罗阿修罗王。<a id="a-2F"></a>罗睺阿修罗王。<a id="a-2G"></a>钵啰(二合)贺啰(二合)那阿修罗王。<a id="a-2H"></a>如是等百千万亿阿修罗王。<a id="a-2I"></a>与若干阿修罗女眷属俱。<a id="a-2J"></a>复有诸大龙王。<a id="a-2K"></a>摩那斯龙王无热恼池龙王。<a id="a-2L"></a>难陀跋难陀龙王善眼龙王。<a id="a-2M"></a>金刚慧龙王殑伽龙王。<a id="a-2N"></a>信度龙王娑竭罗龙王。<a id="a-2O"></a>如是等百千万亿诸大龙王。<a id="a-2P"></a>与若干龙女眷属俱。<a id="a-2Q"></a>复有百千万亿迦楼罗王。<a id="a-2R"></a>亦与百千万亿迦楼罗女眷属俱。<a id="a-2S"></a>复有诸药叉将名字所谓。</p>
  <p id="a2T">金花药叉神　　住于巘驮国</p>
  <p id="a2U">鼻色迦药叉　　摩竭陀国住</p>
  <p id="a2V">迦卑梨药叉　　婆噜迦砌神</p>
  <p id="a2W">此二大药叉　　俱舍罗国住</p>
  <p id="a2X">钵啰奔拏迦　　娑醯城中住</p>
  <p id="a2Y">针毛药叉神　　住于末利国</p>
  <p id="a2Z">耶输陀药叉　　及以鼻沙拏</p>
  <p id="a2a">此二大药叉　　钵左利国住</p>
  <p id="a2b">眼赤大药叉　　阿湿缚尔国</p>
  <p id="a2c">冰誐罗药叉　　住阿钵底国</p>
  <p id="a2d">迦卑罗药叉　　吠祢势国住</p>
  <p id="a2e">瓮腹药叉神　　住在末蹉国</p>
  <p id="a2f">清净大药叉　　在于瑜罗国</p>
  <p id="a2g">能破他药叉　　彦驮罗国住</p>
  <p id="a2h">素哩弭怛啰　　住于剑母国</p>
  <p id="a2i">复有一十六大药叉将。<a id="a-2j"></a>有大威德皆具光明。<a id="a-2k"></a>所谓执金刚药叉而为上首。<a id="a-2l"></a>谓法护药叉奔拏罗药叉。<a id="a-2m"></a>迦卑罗药叉妙见药叉。<a id="a-2n"></a>尾瑟[口*女](二合)药叉宾努药叉。<a id="a-2o"></a>迦罗输那药叉矩婆药叉。<a id="a-2p"></a>真实药叉半支喻药叉。<a id="a-2q"></a>魔醯首罗药叉能破坏药叉。<a id="a-2r"></a>输啰娑努药叉焰魔药叉。<a id="a-2s"></a>及焰魔使者大药叉等。<a id="a-2t"></a>大威德大力军众。<a id="a-2u"></a>与俱胝大药叉俱共围绕。<a id="a-2v"></a>复有诸药叉女及大罗刹女。<a id="a-2w"></a>诃利帝母而为上首。<a id="a-2x"></a>彼诃利帝名称远闻。<a id="a-2y"></a>具大威德现可畏形。<a id="a-2z"></a>与五百子而自围绕。<a id="a-30"></a>所谓阿俱吒罗刹女迦利迦啰罗刹女。<a id="a-31"></a>胝迦利罗刹女钵捺么(二合)罗刹女。<a id="a-32"></a>花主罗刹女花齿罗刹女。<a id="a-33"></a>广目罗刹女驴耳罗刹女。<a id="a-34"></a>赞那努罗刹女尾瑟[口*女](二合)罗刹女。<a id="a-35"></a>诃利罗刹女迦闭罗罗刹女。<a id="a-36"></a>冰誐罗罗刹女象形色罗刹女。<a id="a-37"></a>龙齿罗刹女峰牙罗刹女。<a id="a-38"></a>恶牙罗刹女贺罗罗刹女。<a id="a-39"></a>阿贺罗罗刹女贤牙罗刹女。<a id="a-3A"></a>如是等诸罗刹女皆具威德。<a id="a-3B"></a>有大光明现可畏形。<a id="a-3C"></a>各持战具十方驰走。<a id="a-3D"></a>食啖于人及诸生命。<a id="a-3E"></a>其所行处地皆摇动。<a id="a-3F"></a>园林枯死草木干燋。<a id="a-3G"></a>一切山岳悉皆摧毁。<a id="a-3H"></a>以是神咒威德力故自缚而来。<a id="a-3I"></a>即于佛前以偈赞曰。</p>
  <p id="a3J">稽首丈夫无所畏　　稽首调御天人师</p>
  <p id="a3K">不可思议大法王　　是故我今归命礼</p>
  <p id="a3L">是时毗沙门天王前白佛言。<a id="a-3M"></a>世尊我于北方建立一城名阿拏迦嚩底。<a id="a-3N"></a>彼阿拏迦嚩底城。<a id="a-3O"></a>一切天众于彼而住。<a id="a-3P"></a>其城高广面百由旬。<a id="a-3Q"></a>众宝间错以为庄严。<a id="a-3R"></a>有大药叉手持金刚。<a id="a-3S"></a>住于四方而为守护。<a id="a-3T"></a>我彼大城如是建立。<a id="a-3U"></a>其城四门第一纯以黄金所成。<a id="a-3V"></a>其第二门众宝合成。<a id="a-3W"></a>其第三门纯颇胝迦。<a id="a-3X"></a>其第四门摩尼之宝。<a id="a-3Y"></a>复以众宝而严饰之。<a id="a-3Z"></a>于其城中处处。<a id="a-3a"></a>皆有园林花果种种宫殿。<a id="a-3b"></a>种种妙宝以为庄严。<a id="a-3c"></a>复有种种宝树行列。<a id="a-3d"></a>亦有种种杂色之鸟。<a id="a-3e"></a>飞翔其上。<a id="a-3f"></a>或坐宝树以为庄严。<a id="a-3g"></a>有种种香种种涂香。<a id="a-3h"></a>诸药叉女周匝围绕作倡妓乐。<a id="a-3i"></a>我彼国界。<a id="a-3j"></a>庄严如是富贵自在。<a id="a-3k"></a>彼步多众受胜妙乐。<a id="a-3l"></a>我及使者奉持正法。<a id="a-3m"></a>信受爱乐不杀生命。<a id="a-3n"></a>以不杀故药叉罗刹诸步多众不得饮食。<a id="a-3o"></a>无饮食故心生热恼。<a id="a-3p"></a>以热恼故舍离正法。<a id="a-3q"></a>杀诸生命恼乱众生。<a id="a-3r"></a>以是因缘我于十方周遍巡行。<a id="a-3s"></a>所到国城四方门户观彼住处或住园林或居道路一切住处。<a id="a-3t"></a>药叉罗刹步多鬼神百千万亿。<a id="a-3u"></a>悉以神咒威德力故。<a id="a-3v"></a>令彼自缚皆来至此。<a id="a-3w"></a>我于彼城有旃檀林及清凉池。<a id="a-3x"></a>我及眷属于彼游戏。<a id="a-3y"></a>我处其中名为法王以法治世。<a id="a-3z"></a>于其中间复有种种众宝楼阁。<a id="a-40"></a>第一黄金第二白银。<a id="a-41"></a>第三吠琉璃第四颇胝迦。<a id="a-42"></a>第五妙真珠宝第六白玉。<a id="a-43"></a>第七马瑙第八七宝合成。<a id="a-44"></a>一一楼阁有百千万宝女而住其中。<a id="a-45"></a>彼诸宝女妙色端正。<a id="a-46"></a>工巧技艺歌唱鼓吹无能及者。<a id="a-47"></a>有如是等种种功德。<a id="a-48"></a>复以天诸妙宝及无价衣。<a id="a-49"></a>庄严其身作众妓乐。<a id="a-4A"></a>是故我常耽着欲乐及以饮食。<a id="a-4B"></a>如彼醉人不能惺悟。<a id="a-4C"></a>是故诸药叉及罗刹众步多鬼神。<a id="a-4D"></a>走趣十方作诸怖畏。<a id="a-4E"></a>若男若女在母胎中令胎伤损。<a id="a-4F"></a>并及畜生亦复如是。<a id="a-4G"></a>为求饮食杀诸生命。<a id="a-4H"></a>乃至苗稼及以花果。<a id="a-4I"></a>一切种子诸药草木。<a id="a-4J"></a>为彼药叉夺其滋味令其减少。<a id="a-4K"></a>复有执曜及诸星宿。<a id="a-4L"></a>起毒害心照临一切。<a id="a-4M"></a>使诸众生不恒祸福。<a id="a-4N"></a>为烦恼因更相斗诤。<a id="a-4O"></a>更相欺誷更相杀害。<a id="a-4P"></a>水火盗贼枷锁系闭。<a id="a-4Q"></a>作诸执魅恼乱众生。<a id="a-4R"></a>如是种种诸恶不祥。<a id="a-4S"></a>皆为执曜及诸星宿之所变怪。<a id="a-4T"></a>或复令人多诸疾病。<a id="a-4U"></a>羸瘦缠痾呻吟终日。<a id="a-4V"></a>身体干枯喘息微细。<a id="a-4W"></a>或复令人受诸惊怖。<a id="a-4X"></a>或作恶梦梦中恐惧。<a id="a-4Y"></a>或于梦中造众恶业。<a id="a-4Z"></a>或在梦中受诸苦恼逼迫之事。<a id="a-4a"></a>或居门户作弹指声。<a id="a-4b"></a>如是等比皆为一切步多鬼神所作之事。<a id="a-4c"></a>为欲吞啖诸众生故。<a id="a-4d"></a>或为朋友骨肉亲戚。<a id="a-4e"></a>或现居家仆从士女。<a id="a-4f"></a>工巧技艺端正殊妙。<a id="a-4g"></a>欲使其人心生爱乐。<a id="a-4h"></a>或复现作彗孛妖星。<a id="a-4i"></a>或为旋风夜变鬼火。<a id="a-4j"></a>或作虎狼或为豺狗。<a id="a-4k"></a>常怀毒害恐怖于人。<a id="a-4l"></a>或依树林或居塔庙。<a id="a-4m"></a>或在平地或处高原。<a id="a-4n"></a>或为天童以魅于人。<a id="a-4o"></a>或于暑月化清凉车出种种声。<a id="a-4p"></a>或为画像或现舍宅。<a id="a-4q"></a>或在道路现作城邑令人爱乐。<a id="a-4r"></a>皆为执曜药叉罗刹步多鬼神作诸魅事。<a id="a-4s"></a>执人身命常令惊怖。<a id="a-4t"></a>种种色相种种音声。<a id="a-4u"></a>种种病苦种种痛恼。<a id="a-4v"></a>乃至梦想种种颠倒。<a id="a-4w"></a>如是等比随意自在。<a id="a-4x"></a>能变世间一切色相彼诸药叉罗刹步多鬼神及诸执曜。<a id="a-4y"></a>皆以神咒威德力故自缚而来。<a id="a-4z"></a>是时毗沙门天王起立合掌。<a id="a-50"></a>即于佛前以偈赞曰。</p>
  <p id="a51">如来轮跏坐　　犹如真金柱</p>
  <p id="a52">光明照世间　　福智大牟尼</p>
  <p id="a53">说是偈已北方有六万四千药叉众。<a id="a-54"></a>皆为毗沙门天王之所谪罚。<a id="a-55"></a>令于佛前受持神咒。<a id="a-56"></a>即说咒曰。</p>
  <p id="a57">曩莫三满跢没驮南(引)唵(引)佉契(引)誐哩陛(引)尾作讫洒(二合)抳(引)作　讫啰(二合)啰(引)惹儞(引)赞捺哩(二合引)播(引)多(引)礼(引)鼻(引)么跛哩嚩(二合)帝(引)佉啰仡哩(二合引)俱胝迦啰(引)仡哩(二合引)曀迦(引)乞叉(二合)末陵誐(二合)嚩底娑(引)[口*朗](啰江切)誐嚩帝(引)唧怛啰(二合)建底娑嚩(二合)萨怛野(三合)窣睹(二合)么么阿醯谤(引)萨波哩嚩(引)囕萨嚩萨怛嚩(二合引)难(引)左萨嚩婆喻(引)波捺啰(二合)吠(引)毗药(二合)娑嚩(二合)贺(引)没啰(二合)憾么(二合引)左(引)比野(二合)他烁讫啰(二合)室左(二合)路(引)迦播(引)攞(引)么醯(引)啰(引)药乞叉(二合)枲曩(引)钵多野萨嚩(二合)贺(引)利(引)帝(引)左娑补怛哩(二合)迦(引)伊[牟*含](引)补瑟谤(二合引)室左(二合)献邓(引)钵啰(二合)底仡哩(二合)恨难(二合)多么么(引)昏顶尾(引)哩曳(二合引)拏帝(引)惹娑(引)帝(引)洒(引)每(引)湿嚩(二合)哩曳(二合)拏末礼(引)曩左儞贺多(引)萨嚩噜(引)誐(引)室左(二合)娑嚩(二合)悉底野(三合)窣睹(二合)么么阿醯谤(引)飒波哩嚩(引)囕萨嚩萨　怛嚩(二合引)难(引)左萨嚩婆喻(引)跛捺啰(二合)吠(引)毗药(二合)娑嚩(二合引)贺(引)</p>
  <p id="a58">稽首丈夫无所畏　　稽首调御天人师</p>
  <p id="a59">不可思议大法王　　是故我今归命礼</p>
  <p id="a5A">时持国天王起立合掌。<a id="a-5B"></a>面貌熙怡如花开敷。<a id="a-5C"></a>恭敬尊重出妙音声。<a id="a-5D"></a>如孔雀音迦陵频伽俱枳罗等。<a id="a-5E"></a>妙云天鼓微妙之声。<a id="a-5F"></a>白佛言世尊。<a id="a-5G"></a>我于东方有六万四千彦达嚩罗刹娑众。<a id="a-5H"></a>恼乱世间一切众生。<a id="a-5I"></a>我今谪罚令于佛前受持神咒。<a id="a-5J"></a>即说咒曰。</p>
  <p id="a5K">曩莫三满跢没驮南(引)驮啰抳驮(引)啰抳尾特网(二合)蹉儞畔惹儞钵啰(二合)畔若儞尾驮么儞经(经孕切)布噜晒(引)烁迦礼舍(引)啰底戍攞驮哩(引)秫驮左啰抳(引)躯(引)沙嚩帝(引)娑(引)啰(引)仡哩(二合引)扇(引)底娑嚩(二合)悉底野(三合)窣睹(二合)布哩罔(二合引)祢尸娑嚩(二合引)贺(引)没啰(二合)憾么(二合引)左(引)比野(二合)他烁讫啰(二合)室左(二合)路(引)迦播(引)攞(引)么醯湿嚩(二合)啰(引)药乞叉(二合)枲曩钵多野萨吠(引)贺(引)哩(引)帝(引)左三补怛哩(二合)迦(引)伊[牟*含](引)补瑟波(二合)室左(二合)巘邓(引)室左(二合)钵啰(二合)底仡哩(二合)恨拏(二合)底么么(引)昏帝尾(引)哩曳(二合)拏帝惹娑(引)帝(引)沙(引)每(引)湿嚩(二合引)哩曳(二合)拏末礼(引)曩左儞贺多(引)萨嚩噜(引)誐(引)室左(二合)娑嚩(二合)悉底也(三合)窣睹(二合)么么阿醯谤(引)飒跛哩嚩(引)囕萨嚩萨怛嚩(二合引)难左萨嚩婆喻(引)跛捺啰(二合)吠(引)毗药(二合)娑嚩(二合引)贺(引)</p>
  <p id="a5L">稽首丈夫无所畏　　稽首调御天人师</p>
  <p id="a5M">不可思议大法王　　是故我今归命礼</p>
  <p id="a5N">时增长天王即从坐起合掌恭敬白佛言世尊。<a id="a-5O"></a>我今为欲利益一切有情故。<a id="a-5P"></a>破一切见一切异论。<a id="a-5Q"></a>断一切疑一切世间。<a id="a-5R"></a>作障难者尾那夜迦。<a id="a-5S"></a>及我南方六万四千矩畔拏众。<a id="a-5T"></a>及钵哩(二合)多布单那等。<a id="a-5U"></a>常于世间起毒害心恼乱众生。<a id="a-5V"></a>我今谪罚令于佛前。<a id="a-5W"></a>受持神咒即说咒曰。</p>
  <p id="a5X">曩莫三满跢没驮(引)南(引)唵(引)娑(引)啰底剑(引)底迦(引)啰枳剑迦枲枳啰抳末抳驮啰抳末哩驮(二合)儞普(引)弥驮罗儞醯么嚩底[口*祖](仁祖切引)底左啰抳誐攞(引)仡哩(二合)娑嚩(二合)悉底也(三合)窣睹(二合)么么阿醯谤(引)飒跛哩嚩(引)啰写萨嚩萨怛嚩(二合引)难(引)左诺乞史(二合)赧(引)演左娑嚩(二合引)贺(引)没啰(二合)憾么(二合引)左(引)比野(二合)陀烁讫啰(二合)室左(二合)路(引)迦播攞么醯湿嚩(二合)啰(引)药乞叉(二合引)地钵多野萨吠(引)贺(引)哩(引)帝左娑补怛哩(二合)迦(引)伊[牟*含](引)补瑟谤(二合引)室左(二合)巘驮(引)室左(二合)钵啰(二合)底仡哩(二合)恨赧(二合)睹么么(引)昏顶尾(引)哩曳(二合引)拏帝(引)惹娑(引)帝(引)爽(引)每(引)湿嚩(二合)哩曳(二合引)拏末礼(引)曩左儞贺多(引)萨嚩噜(引)誐窣睹(二合)么么阿醯谤(引)飒跛哩嚩(引)啰写萨嚩萨怛嚩(二合)难(引)左萨嚩婆喻(引)跛捺啰(二合)吠毗药(二合)娑嚩(二合引)贺(引)</p>
  <p id="a5Y">稽首丈夫无所畏　　稽首调御天人师</p>
  <p id="a5Z">不可思议大法王　　是故我今归命礼</p>
  <p id="a5a">时广目天王从坐而起。<a id="a-5b"></a>合掌恭敬白佛言。<a id="a-5c"></a>世尊我于西方有六万四千大龙王众。<a id="a-5d"></a>常起大云与大海众持于大水。<a id="a-5e"></a>现大勇猛作大斗战。<a id="a-5f"></a>常于世间恼乱众生。<a id="a-5g"></a>我今谪罚令于佛前。<a id="a-5h"></a>受持神咒即说咒曰。</p>
  <p id="a5i">曩莫三满跢没驮(引)南(引)唵(引)达哩铭(二合)左啰(引)仡哩(二合引)末攞嚩底末礼儞祢商倪(引)尾嚩尸娑哩(引)佉哩劫闭礼(引)赞拏(引)隶底哩抳儞啰(引)惹儞(引)尾驮啰抳嚩攞拏(二合)嚩底阿左梨娑嚩(二合)悉底野(三合)窣睹(二合)么么阿醯谤(引)飒波哩嚩(引)啰写萨嚩萨怛嚩(二合引)难左钵室止(二合)么(引)焰(引)祢尸娑嚩(二合引)贺(引)没驮(引)左(引)比也(二合)他烁讫啰(二合)室左(二合)路(引)迦播攞么呬湿嚩(二合)啰药乞叉(二合)地钵多野萨嚩贺(引)哩(引)帝(引)左娑补怛哩(二合)迦(引)伊[牟*含](引)补瑟谤(二合引)室左(二合)巘驮(引)湿嚩(二合)钵啰(二合)恨赧(二合)睹么么(引)昏顶尾(引)哩曳(二合引)拏帝惹娑(引)帝(引)沙(引)每(引)湿嚩(二合)哩曳(二合引)拏末礼(引)曩左儞贺多(引)萨嚩噜誐(引)室左(二合)娑嚩(二合)悉底野(三合)窣睹么么阿醯谤(引)飒波哩嚩(引)啰写萨嚩萨怛嚩(二合引)难左萨嚩婆喻(引)跛捺啰(二合)吠毗药(二合)娑嚩(二合引)贺(引)</p>
  <p id="a5j">稽首丈夫无所畏　　稽首调御天人师</p>
  <p id="a5k">不可思议大法王　　是故我今归命礼</p>
  <p id="a5l">时大梵天王诸梵天王等。<a id="a-5m"></a>即从坐起合掌恭敬。<a id="a-5n"></a>白佛言世尊。<a id="a-5o"></a>我诸梵种净行婆罗门等。<a id="a-5p"></a>能知清净婆罗门。<a id="a-5q"></a>种种法要工巧咒术。<a id="a-5r"></a>医方世论占相吉凶。<a id="a-5s"></a>善闲世间一切行法。<a id="a-5t"></a>灰身寂默修诸苦行。<a id="a-5u"></a>常于人世利益众生。<a id="a-5v"></a>为诸药叉及罗刹众。<a id="a-5w"></a>住于世间空行地居及住地下。<a id="a-5x"></a>恼乱众生作诸执魅。<a id="a-5y"></a>我有神咒而谪罚之。<a id="a-5z"></a>令于佛前受持神咒。<a id="a-60"></a>即说咒曰。</p>
  <p id="a61">曩莫三满跢没驮(引)南(引)唵(引)没啰(二合)憾铭(二合引)没啰(二合)憾么(二合)躯晒(引)没啰(二合)憾么(二合)娑嚩(二合)哩(引)嚩日哩(二合引)嚩日啰(二合引)躯晒(引)嚩日啰(二合)驮哩(引)悉体(二合)哩(引)娑哩(引)阿左礼(引)阿啰抳(引)伊舍抳(引)啰拏祢(引)戍(引)哩(引)嚩啰(引)仡啰(二合)钵啰(二合)钵帝(二合引)娑(引)啰嚩帝娑嚩(二合)悉底野(三合)窣睹(二合)么么阿醯谤(引)飒波哩嚩(引)啰写萨嚩萨怛嚩(二合引)难左萨嚩婆喻(引)跛捺啰(二合)吠毗药(二合)娑嚩(二合引)贺(引)嚩(引)多惹闭多惹噜(引)誐(引)室礼(二合引)瑟么(二合)惹散儞播多惹儞贺多萨嚩噜(引)誐(引)室左(二合)娑嚩(二合)悉底野(三合)窣睹(二合)么么萨嚩萨怛嚩(二合引)难左萨嚩婆喻(引)跛捺啰(二合)吠(引)毗药(二合)娑嚩(二合引)贺(引)</p>
  <p id="a62">是时世尊告诸大众而作是言。<a id="a-63"></a>如来为欲利益安乐无量无数无边众生故出现于世。<a id="a-64"></a>及为救护一切国土城邑聚落无量众生故出现于世。<a id="a-65"></a>亦为愍念一切诸天魔梵沙门婆罗门及天人阿修罗等。<a id="a-66"></a>是故如来出现于世。<a id="a-67"></a>譬如世间良医。<a id="a-68"></a>善治众生种种病恼。<a id="a-69"></a>亦如世间有阿阇梨。<a id="a-6A"></a>智慧方便无不具足。<a id="a-6B"></a>悉能化导利益安乐王及人民。<a id="a-6C"></a>如来今者出现于世亦复如是。<a id="a-6D"></a>我住世间云何为彼药叉罗刹步多鬼神。<a id="a-6E"></a>恼害惑乱一切众生故。<a id="a-6F"></a>我今往诣毗耶离大城。<a id="a-6G"></a>为欲利益救护此毗耶离大城一切众生故而作佛事。<a id="a-6H"></a>说是语已。<a id="a-6I"></a>是时世尊食时着衣持钵。<a id="a-6J"></a>与大苾刍众千二百五十人俱下鹫峰山。<a id="a-6K"></a>时索诃世界主大梵天王众。<a id="a-6L"></a>以五百宝盖及以宝拂。<a id="a-6M"></a>执持围绕侍奉供养随佛而行。<a id="a-6N"></a>天帝释众亦以五百宝盖及以宝拂。<a id="a-6O"></a>执持围绕侍奉供养随佛而行。<a id="a-6P"></a>护世四王众各以五百宝盖及以宝拂。<a id="a-6Q"></a>执持围绕侍奉供养随佛而行。<a id="a-6R"></a>魔醯首罗天子与二十八大药叉将。<a id="a-6S"></a>并三十二大力药叉众。<a id="a-6T"></a>诃利帝母并其子及眷属。<a id="a-6U"></a>如是等众各各以百天妙宝盖。<a id="a-6V"></a>执持围绕侍奉供养随佛而行。<a id="a-6W"></a>舍利弗等诸声闻众。<a id="a-6X"></a>各各亦以天妙宝盖。<a id="a-6Y"></a>执持围绕侍奉供养随佛而行。<a id="a-6Z"></a>于时世尊具足如是胜妙色相福德之利。<a id="a-6a"></a>与诸苾刍从鹫峰山。<a id="a-6b"></a>诣离车尾国毗耶离大城遥望彼城。<a id="a-6c"></a>于其城中王及人民。<a id="a-6d"></a>同见世尊威德巍巍端严殊特。<a id="a-6e"></a>最胜平等具足根力。<a id="a-6f"></a>调伏诸根犹如大龙。<a id="a-6g"></a>其心清净湛然不动。<a id="a-6h"></a>以三十二大丈夫相八十种好。<a id="a-6i"></a>庄严其身如娑罗王。<a id="a-6j"></a>譬如杲日放光明网。<a id="a-6k"></a>亦如夜暗于大高峰现大明炬。<a id="a-6l"></a>如大火聚如铸金像。<a id="a-6m"></a>如来威德亦复如是。<a id="a-6n"></a>彼诸人等遥见世尊。<a id="a-6o"></a>心皆欢喜忆念思惟。<a id="a-6p"></a>即共发心出毗耶离大城。<a id="a-6q"></a>奉迎世尊入彼城中。<a id="a-6r"></a>时毗耶离大城。<a id="a-6s"></a>道路平正扫除清净。<a id="a-6t"></a>出种种花遍布其地建立种种诸妙宝幢悬众幡盖。<a id="a-6u"></a>涂香粖香而为供养。<a id="a-6v"></a>世尊到已王及人民顶礼佛足世尊为欲利益一切众生故。<a id="a-6w"></a>即现足下胜妙柔软。<a id="a-6x"></a>千辐轮相及莲华文。<a id="a-6y"></a>而复现于毗首劫摩藏文。<a id="a-6z"></a>以如是等过去积集。<a id="a-70"></a>无量无边诸善功德。<a id="a-71"></a>殊妙色相庄严其身。<a id="a-72"></a>放大光明其光晃曜。<a id="a-73"></a>逾百千日周遍普照。<a id="a-74"></a>以清净臂与彼离车尾国毗耶离大城王。<a id="a-75"></a>而摩其顶安慰其心。<a id="a-76"></a>是时世尊于毗耶离大城之中。<a id="a-77"></a>如帝释幢安详而立。<a id="a-78"></a>观察四方偏袒右肩。<a id="a-79"></a>舒金色臂而作是言。<a id="a-7A"></a>未来世中若复有人。<a id="a-7B"></a>供养如来分身舍利如芥子许。<a id="a-7C"></a>所获功德无量无边。<a id="a-7D"></a>不可思议不可穷尽。<a id="a-7E"></a>未来世中若复有人。<a id="a-7F"></a>供养如是守护大千国土大明王甚深经典者。<a id="a-7G"></a>即同供养一切如来全身舍利等无有异。<a id="a-7H"></a>是诸人等即能远离一切执魅。<a id="a-7I"></a>此守护大千国土大明王神咒经典。<a id="a-7J"></a>即是恒河沙等如来应正等觉佛之密印。<a id="a-7K"></a>若苾刍苾刍尼优婆塞优婆夷。<a id="a-7L"></a>受持读诵恭敬供养为人解说。<a id="a-7M"></a>彼诸怖畏一切灾难。<a id="a-7N"></a>斗战诤讼更相诽谤。<a id="a-7O"></a>杻械枷锁种种恶法。<a id="a-7P"></a>不善之业诸恶不祥。<a id="a-7Q"></a>永不复受亦不值遇。</p>
  <p id="a7R">是时世尊说是语已。<a id="a-7S"></a>索诃世界主大梵天王。<a id="a-7T"></a>白佛言世尊此守护大千国土大明王神咒经典。<a id="a-7U"></a>为恒河沙数如来应正等觉佛之密印。<a id="a-7V"></a>能令解脱一切众生诸恶不祥。<a id="a-7W"></a>惟愿世尊为我说之。</p>
  <p id="a7X">是时世尊语索诃世界主大梵天王言。<a id="a-7Y"></a>梵王汝今谛听善思念之。<a id="a-7Z"></a>即说大明王陀罗尼曰。</p>
  <p id="a7a">曩莫三满跢没驮(引)南(引)唵(引)阿左礼(引)么左礼(引)娑(引)啰么左礼(引)钵啰(二合)讫哩(二合)底儞哩躯(二合引)使三满目契(引)悉弟(二合)哩(引)娑他(二合引)嚩哩(引)儞躯瑟致(二合引)摄勿祢(二合引)钵啰(二合)誐攞儞(引)播(引)[口*朗]誐弥娑[口*朗]嚩抳末礼(引)摩贺(引)末礼(引)摩贺(引)儞哩婆(二合引)细(引)娑嚩(二合引)贺(引)</p>
  <p id="a7b">是时世尊即现其身作大明王。<a id="a-7c"></a>说此大明王陀罗尼已而作是言。<a id="a-7d"></a>大梵此大明王身者。<a id="a-7e"></a>从如来方便功德智慧生。<a id="a-7f"></a>从奢摩他微钵舍那三三摩地。<a id="a-7g"></a>四禅四圣谛及四念处。<a id="a-7h"></a>四正勤四神足五根五力。<a id="a-7i"></a>七等觉支八圣道支及九次第定。<a id="a-7j"></a>如来十力十一解脱处。<a id="a-7k"></a>十二因缘十二行轮。<a id="a-7l"></a>六念处十六念佛三昧观行。<a id="a-7m"></a>十八佛不共法四十二字门生。<a id="a-7n"></a>佛告大梵如是法门者。<a id="a-7o"></a>皆为如来功德守护大千国土大明王解脱法门也。<a id="a-7p"></a>如是法门者即为恒河沙等诸佛如来佛之密印。<a id="a-7q"></a>能出生一切诸佛一切法藏。<a id="a-7r"></a>出生真实道出生十二缘生。<a id="a-7s"></a>出生梵天王天帝释护世四天王。<a id="a-7t"></a>出生摩醯首罗。<a id="a-7u"></a>出生日月天子九执十二宫辰一切星宿。</p>
  <p id="a7v">是时世尊复说大明王心陀罗尼曰。</p>
  <p id="a7w">曩莫三满跢没驮(引)南(引)唵(引)娑(引)丽(引)迦枲儞尾嚩啰抳嚩啰(引)仡啰(二合)娑(引)哩(引)阿目(引)乞叉(二合)抳(引)阿目(引)洗嚩[寧*頁](引)迦(引)礼曩迦(引)丽(引)剑(引)尸嚩儞(引)娑(引)啰抳(引)婆啰迦娑契(引)钵啰(二合)散曩钵啰(二合引)钵帝(二合引)娑(引)誐啰钵啰(二合引)钵帝(二合引)娑担(二合)婆儞(引)婆多(二合)曩钵啰(二合引)钵帝(二合引)嚩日啰(二合)驮哩(引)娑嚩(二合引)贺(引)</p>
  <p id="a7x">是时世尊为梵天王及诸大众。<a id="a-7y"></a>说此大明王心陀罗尼已。<a id="a-7z"></a>于时复说此伽他曰。</p>
  <p id="a80">我今为此天人众　　演说如是深妙法</p>
  <p id="a81">犹如帝释髻中宝　　于一切处当得胜</p>
  <p id="a82">十方如来悉证知　　超过一切天中天</p>
  <p id="a83">是故法宝无有上　　斯真实故得安乐</p>
  <p id="a84">忍辱消除诸烦恼　　如人饮服甘露味</p>
  <p id="a85">能仁演斯微妙法　　利益一切诸众生</p>
  <p id="a86">此法甚深无与等　　行甘露行殄灾厄</p>
  <p id="a87">如是法宝最殊胜　　是真实故得安乐</p>
  <p id="a88">利益一切诸众生　　为说种种甘露法</p>
  <p id="a89">如彼三世薄伽梵　　最胜平等三摩地</p>
  <p id="a8A">常行无上瑜伽行　　现于金刚等二道</p>
  <p id="a8B">如是法宝最第一　　斯真实故得安乐</p>
  <p id="a8C">补持伽罗相应行　　八大丈夫常修行</p>
  <p id="a8D">或时演说四意趣　　及诸如来解脱门</p>
  <p id="a8E">我说法施大果报　　如彼好地植种子</p>
  <p id="a8F">是故僧田最无上　　斯真实故得安乐</p>
  <p id="a8G">为求无上菩提故　　其心坚固不退转</p>
  <p id="a8H">出家奉持沙门行　　阐扬如来微妙法</p>
  <p id="a8I">令众获得甘露味　　自他速登涅盘道</p>
  <p id="a8J">是故僧宝最第一　　斯真实故得安乐</p>
  <p id="a8K">贪瞋痴等皆已尽　　犹如劫烧无有余</p>
  <p id="a8L">身见边见及邪见　　见取戒取悉消亡</p>
  <p id="a8M">或以种种诸方便　　彼同凡类化众生</p>
  <p id="a8N">僧宝最上最第一　　是真实故得安乐</p>
  <p id="a8O">贪欲瞋恚不复生　　乃至痴慢皆同等</p>
  <p id="a8P">身语意业悉清净　　能除群生诸有苦</p>
  <p id="a8Q">了彼罪性如虚空　　湛然清净非取舍</p>
  <p id="a8R">是故僧宝最第一　　斯真实故得安乐</p>
  <p id="a8S">其心坚固无动转　　如彼因陀罗宝幢</p>
  <p id="a8T">四方种种大风吹　　终不能令彼摇动</p>
  <p id="a8U">补特伽罗亦如是　　现诸神通化群品</p>
  <p id="a8V">僧宝最上第一最　　斯真实故得安乐</p>
  <p id="a8W">或有能于四圣谛　　观察甚深微妙理</p>
  <p id="a8X">开诸众生智慧门　　及以檀戒利群品</p>
  <p id="a8Y">坚持诸法无散乱　　灭除众生八难苦</p>
  <p id="a8Z">僧宝最上最第一　　斯真实故得安乐</p>
  <p id="a8a">烦恼及漏皆已尽　　如彼风烛无有异</p>
  <p id="a8b">灭已毕竟不复生　　如是无生亦无灭</p>
  <p id="a8c">亦不可见及闻知　　我今语汝诸佛子</p>
  <p id="a8d">僧宝最上第一最　　斯真实故得安乐</p>
  <p id="a8e">利益一切诸众生　　乃至人与非人等</p>
  <p id="a8f">供养十方一切佛　　礼事诸佛得安乐</p>
  <p id="a8g">利益一切诸众生　　乃至人与非人等</p>
  <p id="a8h">供养十方一切佛　　奉持法藏得安乐</p>
  <p id="a8i">利益一切诸众生　　乃至人与非人等</p>
  <p id="a8j">供养十方一切佛　　恭敬僧伽得安乐</p>
  <p id="a8k">十方所有来集会　　或在地上或居空</p>
  <p id="a8l">常于人世起慈心　　日夜奉持微妙法</p>
  <p id="a8m">如来实语度众生　　彼诚实言离怨结</p>
  <p id="a8n">能令众生皆解脱　　是故真实得安乐</p>
  <p id="a8o">我等并眷属　　及余诸有情</p>
  <p id="a8p">远离生死怖　　速获胜悉地</p>
  <p id="a8q">陀罗尼曰。</p>
  <p id="a8r">曩莫三满跢没驮(引)南(引)唵(引)地(引)哩(引)地哩(引)末礼(引)儞哩躯(二合)使(引)末攞娑(引)哩(引)娑(引)啰末(引)窣睹(二合)底钵啰(二合)步多钵啰(二合)钵帝(二合)阿(引)啰末(引)阿啰躯(引)使(引)娑(引)啰嚩抳(引)阿左俞(二合)帝(引)末攞嚩帝(引)戍啰钵啰(二合引)钵帝(二合引)娑(引)啰誐铭(引)素哩也(二合)儞哩躯(二合)使(史曳切)娑缚(二合引)贺(引)</p>
  <p id="a8s">佛告大梵天王。<a id="a-8t"></a>此守护大千国土大明王解脱法门者。<a id="a-8u"></a>为恒河沙等诸佛如来应正等觉佛之密印。<a id="a-8v"></a>于其中间出生无量差别句义。<a id="a-8w"></a>所谓佛句法句僧句。<a id="a-8x"></a>大梵天王句天帝释句。<a id="a-8y"></a>护世四天王句魔醯首罗句。<a id="a-8z"></a>根本句意句。<a id="a-90"></a>性句因句。<a id="a-91"></a>住处句寂静句。<a id="a-92"></a>一切如来触缘觉观声闻观。<a id="a-93"></a>如是等种种法句。<a id="a-94"></a>常为一切大梵天王并诸梵众。<a id="a-95"></a>及天帝释护世四天王。<a id="a-96"></a>恭敬供养尊重赞叹。<a id="a-97"></a>魔醯首罗及余诸天。<a id="a-98"></a>恭敬供养尊重赞叹。<a id="a-99"></a>瑜伽阿阇梨及余法师恒常称赞。<a id="a-9A"></a>由是密印即为增益梵天王等诸天诸仙。<a id="a-9B"></a>神通变现种种智慧。<a id="a-9C"></a>乃至一切世间外道梵志。<a id="a-9D"></a>发欢喜心弃舍邪业。<a id="a-9E"></a>此即诸佛智慧根本。<a id="a-9F"></a>诸辟支佛涅盘之道。<a id="a-9G"></a>一切声闻相应之行。<a id="a-9H"></a>为诸众生示菩提相演一乘法。<a id="a-9I"></a>指入圣路开解脱门。<a id="a-9J"></a>断诸见网摧我慢山清净业道。<a id="a-9K"></a>息轮回苦竭爱欲海。<a id="a-9L"></a>破坏众生生死骨山。<a id="a-9M"></a>断截魔王魔罗罥索。<a id="a-9N"></a>怖彼魔王及魔眷属。<a id="a-9O"></a>破坏魔王入魔境界。<a id="a-9P"></a>破烦恼贼拔出众生令归圣道。<a id="a-9Q"></a>于诸恶道救度有情。<a id="a-9R"></a>出烦恼室安住众生至涅盘城。<a id="a-9S"></a>即说陀罗尼曰。</p>
  <p id="a9T">曩莫三满跢没驮南(引)唵(引)康拟(引)康拟(引)龋数(引)奥数(引)驮[寧*頁](引)娑(引)啰地钵啰(二合)鼻(引)尾布攞钵啰(二合)鼻(引)祢(引)僧揭哩洒(二合)抳尾揭哩洒(二合)抳尾舍(引)仡啰(二合)嚩底戍驮娑(引)驮[寧*頁](引)嚩噜拏嚩帝(引)嚩(引)娑儞(引)尾步沙抳尾爽誐铭(引)尾戍么底补瑟波(二合)誐哩鼻(二合引)娑嚩悉底也(三合)野窣睹(二合)娑嚩(二合)贺(引)</p>
  <p id="a9U">佛告大梵天王。<a id="a-9V"></a>此经名守护大千国土大明王解脱法门。<a id="a-9W"></a>为恒河沙等诸佛如来应正等觉佛之密印。<a id="a-9X"></a>此印印之一切诸天人阿修罗所归依处。<a id="a-9Y"></a>亦为恒河沙等诸佛如来。<a id="a-9Z"></a>及辟支佛诸声闻众涅盘之城。<a id="a-9a"></a>乃至过去诸佛及辟支佛诸声闻众。<a id="a-9b"></a>以是经典而为父母。<a id="a-9c"></a>旋绕礼拜恭敬供养。<a id="a-9d"></a>大梵天王我于往昔。<a id="a-9e"></a>以此大明王解脱法门。<a id="a-9f"></a>布施持戒忍辱精进。<a id="a-9g"></a>乃至圆满诸波罗密。<a id="a-9h"></a>今得菩提降伏魔军。</p>
 </body>
</html>