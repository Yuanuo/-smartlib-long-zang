<!doctype html>
<html id="z3IBUXLdU" data-ver="907">
 <head>
  <meta charset="utf-8">
  <meta author="法天">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">妙法圣念处经卷第三</h1>
  <p id="a2">尔时佛告诸比丘言。<a id="a-3"></a>若复有人。<a id="a-4"></a>于未来世。<a id="a-5"></a>求生人天。<a id="a-6"></a>厌离苦果。<a id="a-7"></a>应当远离诸业烦恼暴恶淫逸。<a id="a-8"></a>及离妄语破坏损恼一切有情。<a id="a-9"></a>修诸善业。<a id="a-A"></a>渐令增长。<a id="a-B"></a>相续恒时。<a id="a-C"></a>获报安乐。<a id="a-D"></a>舍离苦恼。<a id="a-E"></a>尔时世尊。<a id="a-F"></a>即说偈言。</p>
  <p id="aG">暴恶能远离　　苦涩果非有</p>
  <p id="aH">轻毁妄语无　　闻名皆欢喜</p>
  <p id="aI">邪执宿冤贼　　伏除令不起</p>
  <p id="aJ">觉悟烦恼染　　恒修诸对治</p>
  <p id="aK">尔时佛告诸比丘言。<a id="a-L"></a>若复有人。<a id="a-M"></a>值遇违缘。<a id="a-N"></a>于自及他应当觉悟。<a id="a-O"></a>破坏远离虚妄计执。<a id="a-P"></a>想诸圣贤。<a id="a-Q"></a>修于忍行。<a id="a-R"></a>又于财物。<a id="a-S"></a>离贪妄想。<a id="a-T"></a>人及非人。<a id="a-U"></a>世及出世。<a id="a-V"></a>正道非道。<a id="a-W"></a>若男若女。<a id="a-X"></a>善恶业果。<a id="a-Y"></a>真实虚妄。<a id="a-Z"></a>宫殿房室。<a id="a-a"></a>恭敬供养。<a id="a-b"></a>乃至一切诸染净境。<a id="a-c"></a>勿起妄执。<a id="a-d"></a>亦非憎嫉。<a id="a-e"></a>真实离妄。<a id="a-f"></a>悲愍有情。<a id="a-g"></a>入圣阶渐。<a id="a-h"></a>远离地狱。<a id="a-i"></a>损坏琰魔。<a id="a-j"></a>除灭黑暗。<a id="a-k"></a>修习智慧。<a id="a-l"></a>贪忿染因。<a id="a-m"></a>犹如火毒。<a id="a-n"></a>悉应舍离。<a id="a-o"></a>业报艰辛。<a id="a-p"></a>忏悔发露。<a id="a-q"></a>不应覆藏。<a id="a-r"></a>文字晓了。<a id="a-s"></a>宣说苦因。<a id="a-t"></a>咸应远离。</p>
  <p id="au">佛告比丘。<a id="a-v"></a>若复有人。<a id="a-w"></a>于诸恶友及他眷属。<a id="a-x"></a>勿生憎嫉。<a id="a-y"></a>应起是念。<a id="a-z"></a>我从无始多劫已来。<a id="a-10"></a>轮转诸趣。<a id="a-11"></a>父母亲族。<a id="a-12"></a>善友知识。<a id="a-13"></a>轮转生死。<a id="a-14"></a>往来不定。<a id="a-15"></a>于诸有情。<a id="a-16"></a>应当悲愍起亲爱想。<a id="a-17"></a>贪嗔等惑。<a id="a-18"></a>由此远离。</p>
  <p id="a19">时诸比丘白世尊言。<a id="a-1A"></a>若复有人。<a id="a-1B"></a>虚妄两舌。<a id="a-1C"></a>离间彼此。<a id="a-1D"></a>当感何果。<a id="a-1E"></a>愿佛演说。<a id="a-1F"></a>我等乐闻利益未来一切有情。<a id="a-1G"></a>佛告比丘应知两舌获报差别。<a id="a-1H"></a>略有十种。<a id="a-1I"></a>何等为十。<a id="a-1J"></a>一种族卑贱。<a id="a-1K"></a>眷属乖离。<a id="a-1L"></a>二远离善友。<a id="a-1M"></a>恶友增多。<a id="a-1N"></a>三愚痴暗钝。<a id="a-1O"></a>增长过非四毁谤圣贤。<a id="a-1P"></a>不信因果。<a id="a-1Q"></a>五藏护己失。<a id="a-1R"></a>乐说他非。<a id="a-1S"></a>六虚妄转增忠实行寡。<a id="a-1T"></a>七死堕地狱。<a id="a-1U"></a>受苦无穷。<a id="a-1V"></a>八恣纵贪嗔恶名流布。<a id="a-1W"></a>九财货散失。<a id="a-1X"></a>恒时忧苦。<a id="a-1Y"></a>十远离正法。<a id="a-1Z"></a>恒生边地。<a id="a-1a"></a>比丘应知。<a id="a-1b"></a>两舌之业。<a id="a-1c"></a>获报如是。<a id="a-1d"></a>不应执着。<a id="a-1e"></a>皆当弃舍。</p>
  <p id="a1f">于是比丘。<a id="a-1g"></a>复白佛言。<a id="a-1h"></a>若有众生。<a id="a-1i"></a>发粗恶语。<a id="a-1j"></a>感于何果。<a id="a-1k"></a>佛告比丘。<a id="a-1l"></a>应知语业。<a id="a-1m"></a>获报有十。<a id="a-1n"></a>何等为十。<a id="a-1o"></a>一者口出刃焰焚烧自身。<a id="a-1p"></a>二者邪见炽盛。<a id="a-1q"></a>无恶不作。<a id="a-1r"></a>三者远离圣贤。<a id="a-1s"></a>日增恶友。<a id="a-1t"></a>四者众皆厌弃。<a id="a-1u"></a>犹如诸毒。<a id="a-1v"></a>五者外器险隘。<a id="a-1w"></a>高下不等。<a id="a-1x"></a>六者烦恼炽盛。<a id="a-1y"></a>坏散财物。<a id="a-1z"></a>七者焚烧众善。<a id="a-20"></a>非法转增。<a id="a-21"></a>八者身体臭秽。<a id="a-22"></a>闻皆嫌厌。<a id="a-23"></a>九者支节枯干。<a id="a-24"></a>恒时病苦。<a id="a-25"></a>十者死堕险趣。<a id="a-26"></a>轮转生死。<a id="a-27"></a>比丘应知。<a id="a-28"></a>粗恶语业。<a id="a-29"></a>招如斯报。<a id="a-2A"></a>汝应远离。</p>
  <p id="a2B">尔时世尊。<a id="a-2C"></a>乃说颂言。</p>
  <p id="a2D">众善应可爱　　如父复如母</p>
  <p id="a2E">美善体安然　　能离于喧诤</p>
  <p id="a2F">美善人天喜　　美善增勤勇</p>
  <p id="a2G">美善眷属多　　美善三涂离</p>
  <p id="a2H">美善息诸恶　　美善离烦恼</p>
  <p id="a2I">能弃语过非　　应修诸众善</p>
  <p id="a2J">尔时世尊。<a id="a-2K"></a>说此偈已。<a id="a-2L"></a>告诸比丘。<a id="a-2M"></a>如是所发粗恶之语。<a id="a-2N"></a>悉应远离伏除不起勿令增长。<a id="a-2O"></a>堕于地狱。<a id="a-2P"></a>受饥渴苦。<a id="a-2Q"></a>种种痛恼。<a id="a-2R"></a>于彼恶趣。<a id="a-2S"></a>恒时饥渴如火焚烧。<a id="a-2T"></a>常思饮食量如芥子。<a id="a-2U"></a>终不能得。<a id="a-2V"></a>何况多食。</p>
  <p id="a2W">比丘应知。<a id="a-2X"></a>彼诸有情。<a id="a-2Y"></a>由此恶业。<a id="a-2Z"></a>极苦缠缚。<a id="a-2a"></a>饥渴焰火。<a id="a-2b"></a>相续逼迫。<a id="a-2c"></a>时无暂息。<a id="a-2d"></a>如是苦果。<a id="a-2e"></a>皆由虚妄粗恶语业之所招感。<a id="a-2f"></a>比丘应知。<a id="a-2g"></a>虚妄恶业。<a id="a-2h"></a>及诸功德。<a id="a-2i"></a>人天胜善。<a id="a-2j"></a>皆由心造。<a id="a-2k"></a>若痴增上。<a id="a-2l"></a>轻毁贤善。<a id="a-2m"></a>起恶意业。<a id="a-2n"></a>远离平等。<a id="a-2o"></a>乐说彼此长短是非。<a id="a-2p"></a>如油欲尽灯光渐暗。<a id="a-2q"></a>智慧损减。<a id="a-2r"></a>过犯转增。<a id="a-2s"></a>是故比丘。<a id="a-2t"></a>恒应远离虚妄恶业。<a id="a-2u"></a>勿令侵害于他名利。<a id="a-2v"></a>若生嫉妒及诸忿等。<a id="a-2w"></a>恼乱身心。<a id="a-2x"></a>时无暂息。<a id="a-2y"></a>比丘应知。<a id="a-2z"></a>此等恶因。<a id="a-30"></a>焚烧自善。<a id="a-31"></a>于当来世。<a id="a-32"></a>必招苦果轮回不息。<a id="a-33"></a>应当弃舍。<a id="a-34"></a>时诸比丘。<a id="a-35"></a>复白佛言。<a id="a-36"></a>若有众生。<a id="a-37"></a>于情非情。<a id="a-38"></a>恒起嗔忿。<a id="a-39"></a>获于何报。</p>
  <p id="a3A">佛告比丘。<a id="a-3B"></a>应知嗔忿。<a id="a-3C"></a>于当来世。<a id="a-3D"></a>得十衰损。<a id="a-3E"></a>何等为十。<a id="a-3F"></a>一者冤家增盛。<a id="a-3G"></a>人皆嫌厌。<a id="a-3H"></a>二者生于边地。<a id="a-3I"></a>远离正法。<a id="a-3J"></a>三者萦缠诸病贫乏困苦。<a id="a-3K"></a>四者死堕豺狼巇险暴恶。<a id="a-3L"></a>五者或处毒蛇。<a id="a-3M"></a>恒时嗔恚。<a id="a-3N"></a>六者诸根丑陋。<a id="a-3O"></a>眷属乖离。<a id="a-3P"></a>七者死堕黑绳。<a id="a-3Q"></a>受苦相续。<a id="a-3R"></a>八者肢体干焦众苦烧然。<a id="a-3S"></a>九者增于邪执。<a id="a-3T"></a>毁谤圣贤。<a id="a-3U"></a>十者恒处三涂。<a id="a-3V"></a>轮转不息。<a id="a-3W"></a>如是十种。<a id="a-3X"></a>皆由嗔恚。<a id="a-3Y"></a>比丘当知。<a id="a-3Z"></a>悉应远离。</p>
  <p id="a3a">尔时比丘。<a id="a-3b"></a>复白佛言。<a id="a-3c"></a>若有众生。<a id="a-3d"></a>恒修无嗔。<a id="a-3e"></a>获于何报。<a id="a-3f"></a>佛告比丘。<a id="a-3g"></a>得十胜利。<a id="a-3h"></a>何等为十。<a id="a-3i"></a>一者善美流布。<a id="a-3j"></a>二者远离慢轻。<a id="a-3k"></a>三者能伏嗔恚。<a id="a-3l"></a>四者三涂舍离。<a id="a-3m"></a>五者冤敌不侵。<a id="a-3n"></a>六者恒生人天。<a id="a-3o"></a>七者眷属圆满。<a id="a-3p"></a>八者诸根无缺。<a id="a-3q"></a>九者色相具足。<a id="a-3r"></a>十者成就解脱。<a id="a-3s"></a>比丘应知。<a id="a-3t"></a>如是胜利。<a id="a-3u"></a>汝当修习。</p>
  <p id="a3v">尔时世尊。<a id="a-3w"></a>乃说颂言。</p>
  <p id="a3x">衰损由嗔恚　　沉沦苦海深</p>
  <p id="a3y">诸根多缺陋　　逼迫事难任</p>
  <p id="a3z">善因生善道　　非法入埿梨</p>
  <p id="a40">傍生并鬼趣　　善恶业恒随</p>
  <p id="a41">尔时世尊。<a id="a-42"></a>说此偈已。<a id="a-43"></a>告诸比丘。<a id="a-44"></a>善恶之业。<a id="a-45"></a>损益不同。<a id="a-46"></a>互相增减。<a id="a-47"></a>随业势力。<a id="a-48"></a>受报非虚。</p>
  <p id="a49">时诸比丘。<a id="a-4A"></a>复白佛言。<a id="a-4B"></a>有情悭贪。<a id="a-4C"></a>不行惠施。<a id="a-4D"></a>自无依托。<a id="a-4E"></a>迷暗愚痴。<a id="a-4F"></a>不信因果。<a id="a-4G"></a>毁谤圣贤。<a id="a-4H"></a>获报云何。</p>
  <p id="a4I">佛告比丘。<a id="a-4J"></a>若诸有情。<a id="a-4K"></a>悭贪不信。<a id="a-4L"></a>于诸财物。<a id="a-4M"></a>自不受用。<a id="a-4N"></a>何况施他。<a id="a-4O"></a>应知比丘。<a id="a-4P"></a>无智愚人。<a id="a-4Q"></a>远离善友。<a id="a-4R"></a>复造诸非。<a id="a-4S"></a>由此因缘。<a id="a-4T"></a>堕诸地狱。<a id="a-4U"></a>受苦无穷。<a id="a-4V"></a>彼诸比丘。<a id="a-4W"></a>闻是语已。<a id="a-4X"></a>忧愁悲恼。<a id="a-4Y"></a>哽咽号泣。</p>
  <p id="a4Z">复白佛言。<a id="a-4a"></a>此诸有情。<a id="a-4b"></a>复于何时。<a id="a-4c"></a>当舍此苦。<a id="a-4d"></a>愿佛演说。<a id="a-4e"></a>利益未来。</p>
  <p id="a4f">尔时世尊。<a id="a-4g"></a>告诸比丘。<a id="a-4h"></a>乃说颂曰。</p>
  <p id="a4i">人间六万岁　　阿部陀昼夜</p>
  <p id="a4j">积彼年及月　　初三万六千</p>
  <p id="a4k">承斯余寿命　　后后二万增</p>
  <p id="a4l">八寒大地狱　　相续苦无尽</p>
  <p id="a4m">尔时世尊说此偈已。<a id="a-4n"></a>告诸比丘。<a id="a-4o"></a>此大地狱。<a id="a-4p"></a>受苦有情。<a id="a-4q"></a>由身语意。<a id="a-4r"></a>轻慢贤善。<a id="a-4s"></a>毁谤正法。<a id="a-4t"></a>造作非法。<a id="a-4u"></a>破坏佛形。<a id="a-4v"></a>焚烧经典。<a id="a-4w"></a>谤真实法。<a id="a-4x"></a>言无义味。<a id="a-4y"></a>由此业因。<a id="a-4z"></a>牵引有情堕险恶处。<a id="a-50"></a>种种治罚相续受苦。<a id="a-51"></a>而无穷尽。</p>
  <p id="a52">时诸比丘。<a id="a-53"></a>复白佛言。<a id="a-54"></a>若复有人。<a id="a-55"></a>于佛正法。<a id="a-56"></a>甚深经典读诵演说令他信受。<a id="a-57"></a>发菩提心。<a id="a-58"></a>获何胜利。</p>
  <p id="a59">尔时佛告诸比丘言。<a id="a-5A"></a>功德无量。<a id="a-5B"></a>微妙最胜。<a id="a-5C"></a>此诸有情。<a id="a-5D"></a>受持读诵。<a id="a-5E"></a>如是深法。<a id="a-5F"></a>敷演解说依法修行。<a id="a-5G"></a>起于正信。<a id="a-5H"></a>伏除障染。<a id="a-5I"></a>远离恶趣。<a id="a-5J"></a>恒处人天。<a id="a-5K"></a>安隐快乐。<a id="a-5L"></a>一切圣贤。<a id="a-5M"></a>护助称赞。<a id="a-5N"></a>于当来世。<a id="a-5O"></a>获得最上。<a id="a-5P"></a>多闻总持福德智慧。<a id="a-5Q"></a>忆念不忘。<a id="a-5R"></a>宫殿珍宝。<a id="a-5S"></a>悉皆具足。<a id="a-5T"></a>乃至圆寂。<a id="a-5U"></a>速得成就。<a id="a-5V"></a>恒离老病。<a id="a-5W"></a>悭贪嫉妒。<a id="a-5X"></a>迷惑醉乱。<a id="a-5Y"></a>毁谤正法。<a id="a-5Z"></a>虚妄邪执。<a id="a-5a"></a>八难艰险。<a id="a-5b"></a>及诸非法。<a id="a-5c"></a>悉能远离。</p>
  <p id="a5d">尔时佛告诸比丘言。<a id="a-5e"></a>若复有人。<a id="a-5f"></a>愚迷邪执。<a id="a-5g"></a>于诸世间。<a id="a-5h"></a>虚妄爱乐。<a id="a-5i"></a>广造诸非。<a id="a-5j"></a>于其所作。<a id="a-5k"></a>亦无悔恨。<a id="a-5l"></a>其心增盛。<a id="a-5m"></a>诸恶相续。<a id="a-5n"></a>不怖险处远离善友。<a id="a-5o"></a>由此业因。<a id="a-5p"></a>轮转地狱。<a id="a-5q"></a>受苦涩果。<a id="a-5r"></a>决定非虚。</p>
  <p id="a5s">比丘应知。<a id="a-5t"></a>诸有智者。<a id="a-5u"></a>悉皆舍离。<a id="a-5v"></a>诸不善业。<a id="a-5w"></a>发起正信。<a id="a-5x"></a>修习对治。</p>
  <p id="a5y">比丘当知。<a id="a-5z"></a>由心造罪获果亦然。<a id="a-60"></a>解脱生死。<a id="a-61"></a>流转诸趣。<a id="a-62"></a>亦由于心。<a id="a-63"></a>能行谄诳。<a id="a-64"></a>又能调伏。<a id="a-65"></a>亦能暴恶。<a id="a-66"></a>能趣三涂。<a id="a-67"></a>得大怖畏。<a id="a-68"></a>亦由于心。<a id="a-69"></a>又能舍离。<a id="a-6A"></a>修诸善法。<a id="a-6B"></a>而能弃背。<a id="a-6C"></a>真实安乐。<a id="a-6D"></a>及能远离虚妄颠倒种种因缘果报差别。<a id="a-6E"></a>若假若实。<a id="a-6F"></a>获报决定及不决定。<a id="a-6G"></a>有益无益若善非善。<a id="a-6H"></a>皆能远离。<a id="a-6I"></a>亦能显于二空之理。<a id="a-6J"></a>譬如明灯能破黑暗。<a id="a-6K"></a>复能显现诸物像等。<a id="a-6L"></a>心亦如是。<a id="a-6M"></a>又如善恶因果差别。<a id="a-6N"></a>互相随逐。<a id="a-6O"></a>恒不舍离。<a id="a-6P"></a>轮转诸趣。<a id="a-6Q"></a>亦由于心。<a id="a-6R"></a>又如染净隐显虽殊。<a id="a-6S"></a>互相增减。<a id="a-6T"></a>假实理事。<a id="a-6U"></a>亦非即离。<a id="a-6V"></a>正见邪执。<a id="a-6W"></a>爱非爱业。<a id="a-6X"></a>出离沉沦。<a id="a-6Y"></a>理非即离。<a id="a-6Z"></a>皆由心造。</p>
  <p id="a6a">比丘应知。<a id="a-6b"></a>诸业系缚。<a id="a-6c"></a>往来生死。<a id="a-6d"></a>犹如罥索。<a id="a-6e"></a>系缚有情。<a id="a-6f"></a>恒不自在。<a id="a-6g"></a>愚迷虚妄。<a id="a-6h"></a>烦恼缠缚。<a id="a-6i"></a>障覆真理。<a id="a-6j"></a>令智不起。<a id="a-6k"></a>于法非法。<a id="a-6l"></a>不能了达。<a id="a-6m"></a>亦非修习趣证之行。<a id="a-6n"></a>二空真理。<a id="a-6o"></a>无由显证。</p>
  <p id="a6p">比丘当知。<a id="a-6q"></a>此由无明。<a id="a-6r"></a>迷于正理。<a id="a-6s"></a>于佛教法曾无所悟。<a id="a-6t"></a>障碍留难。<a id="a-6u"></a>自不依修。<a id="a-6v"></a>复障他学。<a id="a-6w"></a>妄说过非。<a id="a-6x"></a>深增厌离。<a id="a-6y"></a>由此业因。<a id="a-6z"></a>毁谤正法。<a id="a-70"></a>诸佛冤贼。<a id="a-71"></a>世世愚昧。<a id="a-72"></a>恒堕黑暗地狱之中。<a id="a-73"></a>备受众苦。<a id="a-74"></a>而无穷尽。<a id="a-75"></a>从彼出已。<a id="a-76"></a>复堕饿鬼。<a id="a-77"></a>愚迷暴恶。<a id="a-78"></a>互相残害。<a id="a-79"></a>恒时受苦。<a id="a-7A"></a>饥渴逼迫。<a id="a-7B"></a>而无暂息。<a id="a-7C"></a>受种种苦。<a id="a-7D"></a>复从彼出。<a id="a-7E"></a>堕畜生中。<a id="a-7F"></a>疲乏饥困。<a id="a-7G"></a>众苦缠缚。<a id="a-7H"></a>恒无止息。<a id="a-7I"></a>嗔心增猛。<a id="a-7J"></a>互相食啖。<a id="a-7K"></a>极恶意乐。<a id="a-7L"></a>相续不断。<a id="a-7M"></a>亦如世火能烧林野。<a id="a-7N"></a>此业亦尔。<a id="a-7O"></a>能烧众善。<a id="a-7P"></a>损害有情。</p>
  <p id="a7Q">尔时世尊。<a id="a-7R"></a>乃说颂曰。</p>
  <p id="a7S">迷惑诸有情　　谤佛毁正法</p>
  <p id="a7T">堕落于三涂　　穷劫不能出</p>
  <p id="a7U">恒处地狱苦　　黑暗绝光明</p>
  <p id="a7V">饿鬼及傍生　　饥虚无穷尽</p>
  <p id="a7W">有情由业缚　　智慧烦恼覆</p>
  <p id="a7X">险恶海沉沦　　劫坏不能免</p>
  <p id="a7Y">尔时世尊。<a id="a-7Z"></a>说此偈已。<a id="a-7a"></a>告诸比丘。<a id="a-7b"></a>由前谤法。<a id="a-7c"></a>恶业之因。<a id="a-7d"></a>轮转三涂。<a id="a-7e"></a>受苦无量。<a id="a-7f"></a>从彼出已。<a id="a-7g"></a>若生人中。<a id="a-7h"></a>贫穷困苦。<a id="a-7i"></a>诸根不具。<a id="a-7j"></a>饥渴所逼。<a id="a-7k"></a>烦恼增盛。<a id="a-7l"></a>其性暴恶。<a id="a-7m"></a>犹如象马。<a id="a-7n"></a>[怡-台+龍]悷不调。<a id="a-7o"></a>愚迷邪执。<a id="a-7p"></a>恒时相应。<a id="a-7q"></a>病苦缠缚。<a id="a-7r"></a>而无间断。<a id="a-7s"></a>其心放逸。<a id="a-7t"></a>虚妄攀缘时无止息。<a id="a-7u"></a>聋盲喑哑。<a id="a-7v"></a>不值正法。<a id="a-7w"></a>恒处边地。<a id="a-7x"></a>智慧乏少。<a id="a-7y"></a>愚痴邪执。<a id="a-7z"></a>受种种苦。<a id="a-80"></a>而无穷尽。<a id="a-81"></a>比丘应知。<a id="a-82"></a>谤法之罪。<a id="a-83"></a>获报无量。<a id="a-84"></a>说不能尽。</p>
  <p id="a85">佛告比丘。<a id="a-86"></a>若复有人。<a id="a-87"></a>修诸静虑。<a id="a-88"></a>趣求解脱。<a id="a-89"></a>于佛法僧。<a id="a-8A"></a>不生毁谤。<a id="a-8B"></a>恒时尊重。<a id="a-8C"></a>称赞信受。<a id="a-8D"></a>犹如父母。<a id="a-8E"></a>亦如善友。<a id="a-8F"></a>恒时爱护。<a id="a-8G"></a>尊敬信受。<a id="a-8H"></a>不起邪谤。<a id="a-8I"></a>令心欢喜。<a id="a-8J"></a>时诸比丘。<a id="a-8K"></a>复白佛言。<a id="a-8L"></a>有情云何。<a id="a-8M"></a>舍离过非。<a id="a-8N"></a>修习胜行。<a id="a-8O"></a>愿佛演说。<a id="a-8P"></a>利益未来。</p>
  <p id="a8Q">尔时世尊告诸比丘。<a id="a-8R"></a>谛听谛听。<a id="a-8S"></a>今为汝说。<a id="a-8T"></a>若复有人。<a id="a-8U"></a>舍离身语。<a id="a-8V"></a>诸不善业。<a id="a-8W"></a>恒修善业。<a id="a-8X"></a>又于三世。<a id="a-8Y"></a>安住观察。<a id="a-8Z"></a>伏诸邪慢。<a id="a-8a"></a>尊重三宝。<a id="a-8b"></a>策勤三业。<a id="a-8c"></a>趣证菩提。<a id="a-8d"></a>复于三时。<a id="a-8e"></a>远离诸执及贪嗔等。</p>
  <p id="a8f">复次比丘。<a id="a-8g"></a>由于三业。<a id="a-8h"></a>离诸过患。<a id="a-8i"></a>安住爱乐。<a id="a-8j"></a>三聚净戒。<a id="a-8k"></a>趣三菩提及三真如。<a id="a-8l"></a>远离烦恼。<a id="a-8m"></a>安住思惟。<a id="a-8n"></a>令心平等。<a id="a-8o"></a>观察最胜。<a id="a-8p"></a>复离慢疑。<a id="a-8q"></a>三业清净。<a id="a-8r"></a>伏除障染。<a id="a-8s"></a>于一切处。<a id="a-8t"></a>能离系缚。<a id="a-8u"></a>修习正行。<a id="a-8v"></a>忆念苦空。<a id="a-8w"></a>乐趣解脱。<a id="a-8x"></a>微妙甚深。<a id="a-8y"></a>远离诸恶。<a id="a-8z"></a>发起方便。<a id="a-90"></a>破坏愚暗。<a id="a-91"></a>及诸贪欲。<a id="a-92"></a>是故比丘。<a id="a-93"></a>应修善行。<a id="a-94"></a>弃舍诸非。<a id="a-95"></a>及能远离饥渴寒热。<a id="a-96"></a>颜容憔悴。<a id="a-97"></a>愚暗破裂。<a id="a-98"></a>忧恼悔恨。<a id="a-99"></a>种种诸苦。<a id="a-9A"></a>皆悉舍离。<a id="a-9B"></a>获于人天。<a id="a-9C"></a>富饶安乐。<a id="a-9D"></a>聪慧广闻。<a id="a-9E"></a>恒修舍行。<a id="a-9F"></a>及诸香灯花鬘璎珞诸供养具。</p>
  <p id="a9G">复次比丘。<a id="a-9H"></a>若起邪执。<a id="a-9I"></a>悭贪嫉妒。<a id="a-9J"></a>虚妄谄诳。<a id="a-9K"></a>堕于饿鬼受诸苦恼。<a id="a-9L"></a>逼迫残害。<a id="a-9M"></a>相续无断。<a id="a-9N"></a>饥渴焚烧。<a id="a-9O"></a>业因熟时。<a id="a-9P"></a>纤毫难免。<a id="a-9Q"></a>忧苦缠缚。<a id="a-9R"></a>远离解脱。</p>
  <p id="a9S">时诸比丘。<a id="a-9T"></a>白世尊言。<a id="a-9U"></a>此诸有情。<a id="a-9V"></a>云何得脱如是众苦。<a id="a-9W"></a>复于何时而得解脱。<a id="a-9X"></a>获于正信。<a id="a-9Y"></a>我今思惟。<a id="a-9Z"></a>不能了达。<a id="a-9a"></a>又此有情。<a id="a-9b"></a>于鬼趣中。<a id="a-9c"></a>日夜长时。<a id="a-9d"></a>恒受饥渴。<a id="a-9e"></a>寒热忧苦。<a id="a-9f"></a>身首干枯。<a id="a-9g"></a>痴暗迷覆。<a id="a-9h"></a>恒无暂舍。<a id="a-9i"></a>愿佛演说。<a id="a-9j"></a>利益未来。</p>
  <p id="a9k">佛告比丘。<a id="a-9l"></a>此诸有情。<a id="a-9m"></a>于过去世。<a id="a-9n"></a>造诸恶业。<a id="a-9o"></a>不修福慧。<a id="a-9p"></a>悭嫉虚诳。<a id="a-9q"></a>烦恼炽盛。<a id="a-9r"></a>恣纵贪嗔。<a id="a-9s"></a>不能伏除。<a id="a-9t"></a>命终之后。<a id="a-9u"></a>堕于地狱。<a id="a-9v"></a>受苦无量。<a id="a-9w"></a>从彼出已。<a id="a-9x"></a>复堕饿鬼。<a id="a-9y"></a>众苦逼迫。<a id="a-9z"></a>饥渴缠缚。<a id="a-A0"></a>于一切处。<a id="a-A1"></a>恒时受苦。<a id="a-A2"></a>无救无依。<a id="a-A3"></a>思念饮食。<a id="a-A4"></a>终无所得。<a id="a-A5"></a>悔恨号哭。<a id="a-A6"></a>念我何时当舍此苦。</p>
  <p id="aA7">比丘应知。<a id="a-A8"></a>愚痴有情。<a id="a-A9"></a>烦恼缠缚。<a id="a-AA"></a>由恶三业。<a id="a-AB"></a>轮转三涂。<a id="a-AC"></a>受如斯苦。</p>
  <p id="aAD">比丘当知。<a id="a-AE"></a>若复有人。<a id="a-AF"></a>近事男女。<a id="a-AG"></a>诸天魔梵。<a id="a-AH"></a>破彼恶业。<a id="a-AI"></a>修习善法。<a id="a-AJ"></a>爱乐真谛。<a id="a-AK"></a>审观自身。<a id="a-AL"></a>四大五蕴。<a id="a-AM"></a>苦空无常。<a id="a-AN"></a>亦如水泡。<a id="a-AO"></a>芭蕉梦电。<a id="a-AP"></a>皆悉虚幻。<a id="a-AQ"></a>是故比丘。<a id="a-AR"></a>于诸善法。<a id="a-AS"></a>修令增长。<a id="a-AT"></a>于一切恶。<a id="a-AU"></a>对治不起。<a id="a-AV"></a>安住人天。<a id="a-AW"></a>最胜可爱。<a id="a-AX"></a>皆得自在。<a id="a-AY"></a>身语意业。<a id="a-AZ"></a>远离诸非。<a id="a-Aa"></a>虚妄欺诈。<a id="a-Ab"></a>及诸惊怖。<a id="a-Ac"></a>决定弃舍。<a id="a-Ad"></a>爱乐最胜。<a id="a-Ae"></a>寂静思惟。<a id="a-Af"></a>离诸散乱。<a id="a-Ag"></a>造作众善。<a id="a-Ah"></a>初中及后。<a id="a-Ai"></a>令无间断。<a id="a-Aj"></a>降伏诸根。<a id="a-Ak"></a>舍离系缚。<a id="a-Al"></a>及诸恶趣。<a id="a-Am"></a>愚痴黑暗。<a id="a-An"></a>不了果因。<a id="a-Ao"></a>广作不善。<a id="a-Ap"></a>轮回三涂。<a id="a-Aq"></a>被受众苦。</p>
  <p id="aAr">尔时世尊。<a id="a-As"></a>而说颂曰。</p>
  <p id="aAt">若乐于住处　　应观胎藏苦</p>
  <p id="aAu">远离颠倒贪　　破坏令不起</p>
  <p id="aAv">缠缚于业绳　　三途苦无尽</p>
  <p id="aAw">来往似蚁环　　沉沦难出离</p>
  <p id="aAx">尔时世尊。<a id="a-Ay"></a>说此偈已。<a id="a-Az"></a>告诸比丘。<a id="a-B0"></a>老病死苦。<a id="a-B1"></a>缠绕有情。<a id="a-B2"></a>恒不舍离。<a id="a-B3"></a>譬如鱼鹿网箭缠缚。<a id="a-B4"></a>亦复如是。</p>
  <p id="aB5">复次比丘。<a id="a-B6"></a>贪爱如毒。<a id="a-B7"></a>嗔忿似火。<a id="a-B8"></a>虚妄谄诳。<a id="a-B9"></a>迷覆净心炽然烦恼。<a id="a-BA"></a>恒相随逐。<a id="a-BB"></a>令不出离。<a id="a-BC"></a>若复有人。<a id="a-BD"></a>贪求财物。<a id="a-BE"></a>广行虚诳。<a id="a-BF"></a>养活身命。<a id="a-BG"></a>妄执缠缚。<a id="a-BH"></a>轮转诸有。<a id="a-BI"></a>如鱼吞钩。<a id="a-BJ"></a>因贪所起。<a id="a-BK"></a>如焰中水。<a id="a-BL"></a>从爱心生。</p>
  <p id="aBM">尔时世尊。<a id="a-BN"></a>乃说颂言。</p>
  <p id="aBO">迷执虚妄见　　业缘有幻身</p>
  <p id="aBP">果因恒离倒　　离因果非真</p>
  <p id="aBQ">轮转因烦恼　　了达证真空</p>
  <p id="aBR">解脱烦恼离　　真实理非无</p>
  <p id="aBS">最上妙觉位　　二障悉皆亡</p>
  <p id="aBT">湛然恒不动　　利乐诸有情</p>
  <p id="aBU">尔时世尊。<a id="a-BV"></a>说此偈已。<a id="a-BW"></a>告诸比丘。<a id="a-BX"></a>若复有人。<a id="a-BY"></a>起谤不信。<a id="a-BZ"></a>损坏三宝。<a id="a-Ba"></a>花卉果实。<a id="a-Bb"></a>货易活命。<a id="a-Bc"></a>以此因缘。<a id="a-Bd"></a>堕于恶趣。<a id="a-Be"></a>彼有獯狐及诸鹫鸟。<a id="a-Bf"></a>其嘴锋利。<a id="a-Bg"></a>犹如金刚。<a id="a-Bh"></a>形貌丑恶。<a id="a-Bi"></a>娆乱惊怖。<a id="a-Bj"></a>来集食啖身肉手足眼目骨髓。<a id="a-Bk"></a>周遍无遗。<a id="a-Bl"></a>受苦无量。<a id="a-Bm"></a>业绳缠缚。<a id="a-Bn"></a>随逐不舍。<a id="a-Bo"></a>而无依怙。<a id="a-Bp"></a>亦非救济。<a id="a-Bq"></a>轮转如是。<a id="a-Br"></a>三恶往来。<a id="a-Bs"></a>恒不舍离。<a id="a-Bt"></a>从彼出已。<a id="a-Bu"></a>复堕饿鬼。<a id="a-Bv"></a>饥渴所逼。<a id="a-Bw"></a>增长众苦。<a id="a-Bx"></a>口吐火焰如山相续。<a id="a-By"></a>而无间断。<a id="a-Bz"></a>设降大雨。<a id="a-C0"></a>遍一切处。<a id="a-C1"></a>此恶业火终不能灭。</p>
  <p id="aC2">比丘应知若复有人。<a id="a-C3"></a>修习施戒。<a id="a-C4"></a>乃至智慧。<a id="a-C5"></a>而能解脱。<a id="a-C6"></a>种种众苦。</p>
  <p id="aC7">复次比丘。<a id="a-C8"></a>恶业为因。<a id="a-C9"></a>招三涂果。<a id="a-CA"></a>有情迷执。<a id="a-CB"></a>不能伏除。<a id="a-CC"></a>分别俱生烦恼一百二十八使。<a id="a-CD"></a>于三界内。<a id="a-CE"></a>欲四谛行。<a id="a-CF"></a>乃有十二。<a id="a-CG"></a>上二合论。<a id="a-CH"></a>二十四行。<a id="a-CI"></a>约三界说。</p>
  <p id="aCJ">复次比丘。<a id="a-CK"></a>四谛四智。<a id="a-CL"></a>乃有十六。<a id="a-CM"></a>及二见道。<a id="a-CN"></a>修四念处。<a id="a-CO"></a>八正道支。<a id="a-CP"></a>五根五力。<a id="a-CQ"></a>解脱暴恶。<a id="a-CR"></a>远离焚烧。</p>
  <p id="aCS">复次比丘。<a id="a-CT"></a>最上二谛。<a id="a-CU"></a>智应修习。<a id="a-CV"></a>及三念住。<a id="a-CW"></a>远离众魔。<a id="a-CX"></a>及诸饿鬼。<a id="a-CY"></a>饥渴困苦。<a id="a-CZ"></a>增长白法。</p>
  <p id="aCa">尔时世尊。<a id="a-Cb"></a>乃说颂曰。</p>
  <p id="aCc">十恶因心造　　沉沦路崄巇</p>
  <p id="aCd">执贪痴境缚　　果感必相随</p>
  <p id="aCe">极苦泥梨趣　　堪嗟无所依</p>
  <p id="aCf">缘熟如影向　　坏劫报难移</p>
  <p id="aCg">三业勤精进　　多闻习总持</p>
  <p id="aCh">二严修六度　　圆满证菩提</p>
  <p id="aCi">尔时世尊。<a id="a-Cj"></a>说是偈已。<a id="a-Ck"></a>告诸比丘。<a id="a-Cl"></a>若复有人。<a id="a-Cm"></a>修三善业。<a id="a-Cn"></a>施戒多闻。<a id="a-Co"></a>舍离暴恶。<a id="a-Cp"></a>愚迷贪爱。<a id="a-Cq"></a>解脱众苦。<a id="a-Cr"></a>及离不善。<a id="a-Cs"></a>地狱饿鬼。<a id="a-Ct"></a>比丘应知。<a id="a-Cu"></a>诸饿鬼界。<a id="a-Cv"></a>受种种苦。<a id="a-Cw"></a>寒热饥渴。<a id="a-Cx"></a>痛恼逼迫。<a id="a-Cy"></a>不能远离。<a id="a-Cz"></a>由此恶业。<a id="a-D0"></a>我慢虚诈。<a id="a-D1"></a>堕落三涂。<a id="a-D2"></a>于彼趣中。<a id="a-D3"></a>互相残害。<a id="a-D4"></a>贪嗔缠缚。<a id="a-D5"></a>恒时不舍。<a id="a-D6"></a>由昔远离。<a id="a-D7"></a>布施持戒及于多闻。<a id="a-D8"></a>造作诸非不能了知。<a id="a-D9"></a>法非法等。<a id="a-DA"></a>及于正信。<a id="a-DB"></a>亦皆迷闇。<a id="a-DC"></a>而非省悟。<a id="a-DD"></a>由此障碍人天善趣。<a id="a-DE"></a>不能修习。<a id="a-DF"></a>亦非观察得失等事。</p>
  <p id="aDG">时诸比丘。<a id="a-DH"></a>复白佛言。<a id="a-DI"></a>阿素啰趣。<a id="a-DJ"></a>何业所招。<a id="a-DK"></a>尔时佛告诸比丘言。<a id="a-DL"></a>应当谛听今为汝说。<a id="a-DM"></a>彼阿素啰。<a id="a-DN"></a>由昔虚诈恒时谄曲业及诸惑。<a id="a-DO"></a>缠缚不舍。<a id="a-DP"></a>堕于彼趣。<a id="a-DQ"></a>亦由不信。<a id="a-DR"></a>谤毁贤善。<a id="a-DS"></a>于正因果。<a id="a-DT"></a>不能了悟。<a id="a-DU"></a>堕于彼趣。<a id="a-DV"></a>而无智慧。<a id="a-DW"></a>愚迷妄执。<a id="a-DX"></a>怖畏怯惧。<a id="a-DY"></a>恒非安隐。</p>
  <p id="aDZ">尔时帝释。<a id="a-Da"></a>忉利诸天。<a id="a-Db"></a>闻佛所说。<a id="a-Dc"></a>欢喜踊跃。<a id="a-Dd"></a>即于佛前。<a id="a-De"></a>以偈颂曰。</p>
  <p id="aDf">平坦三乘路　　牟尼亲所宣</p>
  <p id="aDg">真空无漏理　　本体离诸缠</p>
  <p id="aDh">应佛兴慈广　　怀悲愍苦深</p>
  <p id="aDi">光明恒照耀　　不舍利他心</p>
  <p id="aDj">尔时帝释。<a id="a-Dk"></a>说此偈已。<a id="a-Dl"></a>合掌恭敬。<a id="a-Dm"></a>在一面立。<a id="a-Dn"></a>佛告天帝。<a id="a-Do"></a>三乘净法。<a id="a-Dp"></a>汝应修习。<a id="a-Dq"></a>离诸系缚。<a id="a-Dr"></a>平等清白。<a id="a-Ds"></a>能离险隘。<a id="a-Dt"></a>绝诸黑暗。<a id="a-Du"></a>光明无染。<a id="a-Dv"></a>犹如珍宝。<a id="a-Dw"></a>体性清净。<a id="a-Dx"></a>诸天欢喜。<a id="a-Dy"></a>爱乐最胜。<a id="a-Dz"></a>寂静修习。<a id="a-E0"></a>奉持不舍。<a id="a-E1"></a>又于戒施及三摩地。<a id="a-E2"></a>观察爱乐。<a id="a-E3"></a>亦如诸天。<a id="a-E4"></a>敬事天主。<a id="a-E5"></a>远离过非。<a id="a-E6"></a>尊仰瞻奉。<a id="a-E7"></a>及诸有情。<a id="a-E8"></a>柔软和美。<a id="a-E9"></a>若生天上。<a id="a-EA"></a>获身净妙。<a id="a-EB"></a>远离贪恚。<a id="a-EC"></a>息除尘垢。<a id="a-ED"></a>及诸境界。<a id="a-EE"></a>贪忿因缘。<a id="a-EF"></a>解脱沉溺。<a id="a-EG"></a>破坏诸有。<a id="a-EH"></a>亲族朋寮。<a id="a-EI"></a>互相憎嫉。<a id="a-EJ"></a>五欲淤泥。<a id="a-EK"></a>悉皆远离。<a id="a-EL"></a>处诸有情。<a id="a-EM"></a>谦敬和顺。<a id="a-EN"></a>安住恒时。<a id="a-EO"></a>善离诸染。<a id="a-EP"></a>威仪有轨。<a id="a-EQ"></a>抖擞烦恼。<a id="a-ER"></a>降伏魔罗。<a id="a-ES"></a>智慧安住。<a id="a-ET"></a>最胜清净。<a id="a-EU"></a>善护三业。<a id="a-EV"></a>恒习静虑。<a id="a-EW"></a>弃舍恶友。<a id="a-EX"></a>及非梵行。<a id="a-EY"></a>永离系缚。<a id="a-EZ"></a>恒处诸天。<a id="a-Ea"></a>良友知识。<a id="a-Eb"></a>劝发大心。<a id="a-Ec"></a>速登彼岸。</p>
 </body>
</html>