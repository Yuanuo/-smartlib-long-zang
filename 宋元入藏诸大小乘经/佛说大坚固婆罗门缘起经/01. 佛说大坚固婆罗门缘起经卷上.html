<!doctype html>
<html id="z3IBUfLgZ" data-ver="566">
 <head>
  <meta charset="utf-8">
  <meta author="施护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说大坚固婆罗门缘起经卷上</h1>
  <p id="a2">如是我闻。<a id="a-3"></a>一时世尊。<a id="a-4"></a>在王舍城鹫峰山中。<a id="a-5"></a>与大众俱。<a id="a-6"></a>是时有五髻乾闼婆王子。<a id="a-7"></a>过于夜分。<a id="a-8"></a>至明旦时。<a id="a-9"></a>来诣佛所。<a id="a-A"></a>彼有身光广大照耀。<a id="a-B"></a>彼鹫峰山都一光聚。<a id="a-C"></a>到佛所已。<a id="a-D"></a>头面礼足。<a id="a-E"></a>退住一面。<a id="a-F"></a>前白佛言。<a id="a-G"></a>世尊我于一时。<a id="a-H"></a>在三十三天。<a id="a-I"></a>见帝释天主。<a id="a-J"></a>大梵天王。<a id="a-K"></a>并善法天众。<a id="a-L"></a>而共集会。<a id="a-M"></a>有所宣说。<a id="a-N"></a>我亲所闻。<a id="a-O"></a>我亲所受。<a id="a-P"></a>是义云何。<a id="a-Q"></a>唯愿世尊。<a id="a-R"></a>告示于我。<a id="a-S"></a>令我了知。</p>
  <p id="aT">佛告五髻乾闼婆王子言。<a id="a-U"></a>所有汝于三十三天。<a id="a-V"></a>帝释天主。<a id="a-W"></a>大梵天王。<a id="a-X"></a>并善法天众。<a id="a-Y"></a>共集会处。<a id="a-Z"></a>有所听受。<a id="a-a"></a>我今如应告语于汝。<a id="a-b"></a>令汝了知。</p>
  <p id="ac">时五髻乾闼婆王子。<a id="a-d"></a>复白佛言。<a id="a-e"></a>世尊。<a id="a-f"></a>我于一时在三十三天。<a id="a-g"></a>帝释天主。<a id="a-h"></a>大梵天王。<a id="a-i"></a>并善法天众。<a id="a-j"></a>共集会处。<a id="a-k"></a>是时或有天子。<a id="a-l"></a>以因缘故。<a id="a-m"></a>初生彼天。<a id="a-n"></a>同时有余先生天子。<a id="a-o"></a>见初生者。<a id="a-p"></a>乃起五种极爱乐事。<a id="a-q"></a>所谓寿命色相名称吉祥眷属等。<a id="a-r"></a>世尊。<a id="a-s"></a>彼有一类天子。<a id="a-t"></a>作如是言。<a id="a-u"></a>诸天子。<a id="a-v"></a>汝等且观。<a id="a-w"></a>此初生天子有余先生天子。<a id="a-x"></a>起于五种极爱乐事。<a id="a-y"></a>所谓寿命色相名称吉祥眷属等。<a id="a-z"></a>彼时又有一类天子。<a id="a-10"></a>作如是言。<a id="a-11"></a>诸天子。<a id="a-12"></a>此初生者是佛世尊。<a id="a-13"></a>声闻法中。<a id="a-14"></a>修梵行已。<a id="a-15"></a>身坏命终。<a id="a-16"></a>感善趣报。<a id="a-17"></a>而来生此三十三天。<a id="a-18"></a>同时有诸先生天子。<a id="a-19"></a>乃起五种极爱乐事。<a id="a-1A"></a>彼时又有一类天子。<a id="a-1B"></a>作如是言。<a id="a-1C"></a>快哉诸天子。<a id="a-1D"></a>有四佛如来应供正等正觉。<a id="a-1E"></a>出现世间。<a id="a-1F"></a>宣说诸法。<a id="a-1G"></a>利益天人。<a id="a-1H"></a>损减阿修罗众。<a id="a-1I"></a>增益天众。<a id="a-1J"></a>彼时又有一类天子。<a id="a-1K"></a>作如是言。<a id="a-1L"></a>止诸天子。<a id="a-1M"></a>非四佛如来应供正等正觉。<a id="a-1N"></a>出现世间。<a id="a-1O"></a>快哉诸天子。<a id="a-1P"></a>有三佛如来应供正等正觉。<a id="a-1Q"></a>出现世间。<a id="a-1R"></a>宣说诸法。<a id="a-1S"></a>利益天人。<a id="a-1T"></a>损减阿修罗众。<a id="a-1U"></a>增益天众。<a id="a-1V"></a>彼时又有一类天子。<a id="a-1W"></a>作如是言。<a id="a-1X"></a>止诸天子。<a id="a-1Y"></a>非三佛如来应供正等正觉。<a id="a-1Z"></a>出现世间。<a id="a-1a"></a>快哉诸天子。<a id="a-1b"></a>有二佛如来应供正等正觉。<a id="a-1c"></a>出现世间。<a id="a-1d"></a>宣说诸法。<a id="a-1e"></a>利益天人。<a id="a-1f"></a>损减阿修罗众。<a id="a-1g"></a>增益天众。<a id="a-1h"></a>如是等事。<a id="a-1i"></a>愿佛为说。</p>
  <p id="a1j">是时帝释天主。<a id="a-1k"></a>大梵天王。<a id="a-1l"></a>在佛会中。<a id="a-1m"></a>佛以是事。<a id="a-1n"></a>告帝释天主并天众言。<a id="a-1o"></a>汝等当知。<a id="a-1p"></a>同一时中。<a id="a-1q"></a>无处容受二佛如来应供正等正觉。<a id="a-1r"></a>出现世间。<a id="a-1s"></a>宣说诸法。<a id="a-1t"></a>时帝释天主并诸天众。<a id="a-1u"></a>闻佛语已。<a id="a-1v"></a>咸生欢喜。<a id="a-1w"></a>心意快然。</p>
  <p id="a1x">尔时世尊知彼帝释天主并诸天众咸生欢喜。<a id="a-1y"></a>即告众言。<a id="a-1z"></a>如来应供正等正觉出现世间。<a id="a-20"></a>具足八种希有之法。<a id="a-21"></a>汝等若欲闻者。<a id="a-22"></a>应当胜前发欢喜心起忻乐意。<a id="a-23"></a>即时佛告帝释天主言。<a id="a-24"></a>憍尸迦。<a id="a-25"></a>汝今为此天众。<a id="a-26"></a>随应乐说如来应供正等正觉八希有法。</p>
  <p id="a27">时帝释天主。<a id="a-28"></a>承佛教敕。<a id="a-29"></a>宣说世尊八希有法。<a id="a-2A"></a>诸天子随有如来应供正等正觉。<a id="a-2B"></a>出现世间。<a id="a-2C"></a>决定损减阿修罗众。<a id="a-2D"></a>增益天众。<a id="a-2E"></a>能令多人利益安乐。<a id="a-2F"></a>如是利乐。<a id="a-2G"></a>是为希有。</p>
  <p id="a2H">复次诸天子。<a id="a-2I"></a>如来大师出现世间。<a id="a-2J"></a>我不见于过去及今现在而有别异。<a id="a-2K"></a>是故如来应供正等正觉。<a id="a-2L"></a>出现世间。<a id="a-2M"></a>宣说法教。<a id="a-2N"></a>利益天人。<a id="a-2O"></a>所谓破诸见法。<a id="a-2P"></a>离染污法。<a id="a-2Q"></a>顺观法洁白法。<a id="a-2R"></a>了知诸受法。<a id="a-2S"></a>除憍慢法。<a id="a-2T"></a>调伏渴流法。<a id="a-2U"></a>破无明法。<a id="a-2V"></a>断依止法。<a id="a-2W"></a>离贪爱法。<a id="a-2X"></a>寂灭法。<a id="a-2Y"></a>涅槃法。<a id="a-2Z"></a>如是宣说诸法。<a id="a-2a"></a>是为希有。</p>
  <p id="a2b">复次诸天子。<a id="a-2c"></a>如来大师出现世间。<a id="a-2d"></a>我不见于过去及今现在而有别异。<a id="a-2e"></a>是故如来应供正等正觉。<a id="a-2f"></a>出现世间。<a id="a-2g"></a>为诸声闻教示学法。<a id="a-2h"></a>谓所应修诸无嗔法。<a id="a-2i"></a>以此缘故。<a id="a-2j"></a>如来应供正等正觉。<a id="a-2k"></a>重重教示。<a id="a-2l"></a>诸修行者。<a id="a-2m"></a>应于旷野寂静等处修无诤行。<a id="a-2n"></a>若行若住若坐若卧。<a id="a-2o"></a>远离愦闹。<a id="a-2p"></a>及离谊繁。<a id="a-2q"></a>随自依止。<a id="a-2r"></a>随自色相。<a id="a-2s"></a>随自忻乐。<a id="a-2t"></a>随自所爱。<a id="a-2u"></a>勿杂他人。<a id="a-2v"></a>随自应行。<a id="a-2w"></a>如是教示。<a id="a-2x"></a>是为希有。</p>
  <p id="a2y">复次诸天子。<a id="a-2z"></a>如来大师出现世间。<a id="a-30"></a>我不见于过去及今现在而有别异。<a id="a-31"></a>是故如来应供正等正觉。<a id="a-32"></a>出现世间。<a id="a-33"></a>虽复随顺受诸饭食。<a id="a-34"></a>如来常得食中上味。<a id="a-35"></a>及得正味。<a id="a-36"></a>得第一味。<a id="a-37"></a>得不离散味。<a id="a-38"></a>又复如来应供正等正觉所受饮食。<a id="a-39"></a>远离憍慢无住无著。<a id="a-3A"></a>常离过失起正智慧。<a id="a-3B"></a>常欲出离。<a id="a-3C"></a>复以此法教示一切。<a id="a-3D"></a>是为希有。</p>
  <p id="a3E">复次诸天子。<a id="a-3F"></a>如来大师出现世间。<a id="a-3G"></a>我不见于过去及今现在而有别异。<a id="a-3H"></a>是故如来应供正等正觉。<a id="a-3I"></a>出现世间。<a id="a-3J"></a>具足神通。<a id="a-3K"></a>为诸声闻说神通法。<a id="a-3L"></a>教示开导使令修行。<a id="a-3M"></a>如是教示。<a id="a-3N"></a>是为希有。</p>
  <p id="a3O">复次诸天子。<a id="a-3P"></a>如来大师出现世间。<a id="a-3Q"></a>我不见于过去及今现在而有别异。<a id="a-3R"></a>是故如来应供正等正觉。<a id="a-3S"></a>出现世间。<a id="a-3T"></a>离诸疑惑。<a id="a-3U"></a>亦离疑论。<a id="a-3V"></a>于善法中得无所畏。<a id="a-3W"></a>如是离疑者。<a id="a-3X"></a>是为希有。</p>
  <p id="a3Y">复次诸天子。<a id="a-3Z"></a>如来大师出现世间。<a id="a-3a"></a>我不见于过去及今现在而有别异。<a id="a-3b"></a>是故如来应供正等正觉。<a id="a-3c"></a>出现世间。<a id="a-3d"></a>于诸法中如说能行。<a id="a-3e"></a>如行能说。<a id="a-3f"></a>复以诸法。<a id="a-3g"></a>教示开导使令修行。<a id="a-3h"></a>如是教示。<a id="a-3i"></a>是为希有。</p>
  <p id="a3j">复次诸天子。<a id="a-3k"></a>如来大师出现世间。<a id="a-3l"></a>我不见于过去及今现在而有别异。<a id="a-3m"></a>是故如来应供正等正觉。<a id="a-3n"></a>出现世间。<a id="a-3o"></a>教示涅槃及涅槃道。<a id="a-3p"></a>增长充满无有穷尽。<a id="a-3q"></a>譬如殑伽河水阎牟那河水流注大海增长无尽。<a id="a-3r"></a>如来应供正等正觉亦复如是。<a id="a-3s"></a>教示涅槃及涅槃道。<a id="a-3t"></a>善巧宣说诸涅槃法。<a id="a-3u"></a>及善安立。<a id="a-3v"></a>使令修行增长无尽。<a id="a-3w"></a>如是教示者。<a id="a-3x"></a>是为希有。</p>
  <p id="a3y">诸天子。<a id="a-3z"></a>如来大师出现世间。<a id="a-40"></a>具足如是八种希有之法。<a id="a-41"></a>是故我不见于过去及今现在而有别异。</p>
  <p id="a42">是时彼天子众闻是说已。<a id="a-43"></a>又复胜前。<a id="a-44"></a>咸生欢喜。<a id="a-45"></a>心意快然。<a id="a-46"></a>俱白帝释天主言。<a id="a-47"></a>天主。<a id="a-48"></a>愿为我等重复宣说彼如来应供正等正觉八种希有之法。</p>
  <p id="a49">时帝释天主为彼天众。<a id="a-4A"></a>第二宣说如来八希有法。</p>
  <p id="a4B">复次诸天子。<a id="a-4C"></a>随有如来应供正等正觉。<a id="a-4D"></a>出现世间。<a id="a-4E"></a>决定损减阿修罗众。<a id="a-4F"></a>增益天众。<a id="a-4G"></a>能令多人利益安乐。<a id="a-4H"></a>如是利乐。<a id="a-4I"></a>是为希有。<a id="a-4J"></a>诸天子。<a id="a-4K"></a>是故如来大师出现世间。<a id="a-4L"></a>我不见于过去及今现在而有别异。<a id="a-4M"></a>如是如前广说。<a id="a-4N"></a>乃至如来应供正等正觉。<a id="a-4O"></a>出现世间。<a id="a-4P"></a>教示涅槃及涅槃道。<a id="a-4Q"></a>增长充满无有穷尽。<a id="a-4R"></a>譬如殑伽河水阎牟那河水流注大海增长无尽。<a id="a-4S"></a>如来应供正等正觉亦复如是。<a id="a-4T"></a>教示涅槃及涅槃道。<a id="a-4U"></a>善巧宣说诸涅槃法。<a id="a-4V"></a>及善安立。<a id="a-4W"></a>使令修行增长无尽。<a id="a-4X"></a>如是教示。<a id="a-4Y"></a>是为希有。<a id="a-4Z"></a>诸天子。<a id="a-4a"></a>如来大师出现世间。<a id="a-4b"></a>具足如是八希有法。<a id="a-4c"></a>是故我不见于过去及今现在而有别异。<a id="a-4d"></a>如是言已。<a id="a-4e"></a>彼天子众又复胜前。<a id="a-4f"></a>咸生欢喜。<a id="a-4g"></a>心意快然。</p>
  <p id="a4h">尔时世尊知天子众又复胜前生欢喜已。<a id="a-4i"></a>复告帝释天主言。<a id="a-4j"></a>憍尸迦。<a id="a-4k"></a>汝今重复宣说如来应供正等正觉八希有法。</p>
  <p id="a4l">是时帝释天主承佛教敕。<a id="a-4m"></a>第三复说八希有法。</p>
  <p id="a4n">复次诸天子。<a id="a-4o"></a>随有如来应供正等正觉。<a id="a-4p"></a>出现世间。<a id="a-4q"></a>决定损减阿修罗众。<a id="a-4r"></a>增益天众。<a id="a-4s"></a>能令多人利益安乐。<a id="a-4t"></a>如是利乐。<a id="a-4u"></a>是为希有。<a id="a-4v"></a>诸天子。<a id="a-4w"></a>是故如来大师出现世间。<a id="a-4x"></a>我不见于过去及今现在而有别异。<a id="a-4y"></a>如是如前广说。<a id="a-4z"></a>乃至如来应供正等正觉。<a id="a-50"></a>出现世间。<a id="a-51"></a>教示涅槃及涅槃道。<a id="a-52"></a>增长充满无有穷尽。<a id="a-53"></a>譬如殑伽河水阎牟那河水流注大海增长无尽。<a id="a-54"></a>如来应供正等正觉亦复如是。<a id="a-55"></a>教示涅槃及涅槃道。<a id="a-56"></a>善巧宣说诸涅槃法。<a id="a-57"></a>及善安立。<a id="a-58"></a>使令修行增长无尽。<a id="a-59"></a>如是教示。<a id="a-5A"></a>是为希有。<a id="a-5B"></a>诸天子。<a id="a-5C"></a>如来大师出现世间。<a id="a-5D"></a>具足如是八希有法。<a id="a-5E"></a>是故我不见于过去及今现在而有别异。<a id="a-5F"></a>如是言已。</p>
  <p id="a5G">时大梵天王。<a id="a-5H"></a>知彼天众又复胜前。<a id="a-5I"></a>咸生欢喜心意快然。<a id="a-5J"></a>即说伽陀曰。</p>
  <p id="a5K">帝释天主并天众　　咸生如是欢喜心</p>
  <p id="a5L">归命称赞佛如来　　善说如来希有法</p>
  <p id="a5M">昔见天中初生者　　具足色相及威光</p>
  <p id="a5N">由于梵行久已修　　得生彼天具胜力</p>
  <p id="a5O">时三十三天众闻是伽陀已。<a id="a-5P"></a>又复胜前。<a id="a-5Q"></a>咸生欢喜。<a id="a-5R"></a>心意快然。</p>
  <p id="a5S">尔时大梵天王。<a id="a-5T"></a>知彼天众又复胜前生欢喜已。<a id="a-5U"></a>即告众言。<a id="a-5V"></a>汝等若欲乐闻。<a id="a-5W"></a>如来应供正等正觉。<a id="a-5X"></a>具大智慧。<a id="a-5Y"></a>于长夜中多所利乐。<a id="a-5Z"></a>如是事者。<a id="a-5a"></a>应当胜前发欢喜心。<a id="a-5b"></a>起忻乐意。<a id="a-5c"></a>时彼天众俱白大梵天王言。<a id="a-5d"></a>善哉大梵天王。<a id="a-5e"></a>唯愿广说。<a id="a-5f"></a>如来应供正等正觉具大智慧。<a id="a-5g"></a>于长夜中利乐等事。<a id="a-5h"></a>时大梵天王即为广说如来大智往昔因缘。<a id="a-5i"></a>时梵王言。<a id="a-5j"></a>世尊。<a id="a-5k"></a>乃往过去世中。<a id="a-5l"></a>有一国王。<a id="a-5m"></a>其名域主。<a id="a-5n"></a>彼时有一婆罗门。<a id="a-5o"></a>名曰坚固。<a id="a-5p"></a>居辅相位。<a id="a-5q"></a>为王之师。<a id="a-5r"></a>聪明大智。<a id="a-5s"></a>具大才略。<a id="a-5t"></a>善治国事。<a id="a-5u"></a>王有太子。<a id="a-5v"></a>名曰黎努。<a id="a-5w"></a>王所爱念。<a id="a-5x"></a>聪明大智。<a id="a-5y"></a>复有大才。<a id="a-5z"></a>善了众事。<a id="a-60"></a>世尊。<a id="a-61"></a>彼黎努太子。<a id="a-62"></a>别有六人刹帝利童子。<a id="a-63"></a>而为伴友。<a id="a-64"></a>常所共会。<a id="a-65"></a>聚砂为戏。<a id="a-66"></a>彼辅相坚固婆罗门。<a id="a-67"></a>亦有一子。<a id="a-68"></a>名曰护明。<a id="a-69"></a>深所爱念。<a id="a-6A"></a>才智聪利。<a id="a-6B"></a>凡所历事。<a id="a-6C"></a>无不洞明。<a id="a-6D"></a>世尊。<a id="a-6E"></a>而彼辅相参治政事。<a id="a-6F"></a>颇经时岁。<a id="a-6G"></a>其后一时忽趣命终。<a id="a-6H"></a>王闻辅相坚固婆罗门已趣命终。<a id="a-6I"></a>愁忧懊恼悲轸泪流。<a id="a-6J"></a>抚膝惊惶。<a id="a-6K"></a>痴闷如绝。<a id="a-6L"></a>乃作是言。<a id="a-6M"></a>我此辅相。<a id="a-6N"></a>颇有才智。<a id="a-6O"></a>参治国政。<a id="a-6P"></a>深为良佐。<a id="a-6Q"></a>复常与我共所娱乐。<a id="a-6R"></a>而忽命终。<a id="a-6S"></a>我深苦恼。<a id="a-6T"></a>时彼太子闻其父王为辅相坚固婆罗门已趣命终。<a id="a-6U"></a>愁忧懊恼悲轸泪流。<a id="a-6V"></a>太子即时往诣王所。<a id="a-6W"></a>到已白言。<a id="a-6X"></a>父王勿须忧愁。<a id="a-6Y"></a>勿须涕泣。<a id="a-6Z"></a>何故自损痴闷如绝。<a id="a-6a"></a>何以故。<a id="a-6b"></a>父王当知。<a id="a-6c"></a>坚固婆罗门有一长子。<a id="a-6d"></a>名曰护明。<a id="a-6e"></a>具有才智。<a id="a-6f"></a>又复聪利。<a id="a-6g"></a>若继父位。<a id="a-6h"></a>能晓政事。<a id="a-6i"></a>其父所解。<a id="a-6j"></a>此子悉知。<a id="a-6k"></a>今有此人。<a id="a-6l"></a>王何忧恼。<a id="a-6m"></a>王应密召。<a id="a-6n"></a>随事教招。<a id="a-6o"></a>以父所任当授其子。<a id="a-6p"></a>时王闻已。<a id="a-6q"></a>即命使人乃谓之曰。<a id="a-6r"></a>汝往护明童子所传如是言。<a id="a-6s"></a>王今召汝。<a id="a-6t"></a>宜速来此。<a id="a-6u"></a>使人受命。<a id="a-6v"></a>即时往诣护明童子所。<a id="a-6w"></a>既到彼已。<a id="a-6x"></a>具宣王敕。<a id="a-6y"></a>今召于汝。<a id="a-6z"></a>宜速往彼。<a id="a-70"></a>时护明童子闻使人言。<a id="a-71"></a>即时来诣王所。<a id="a-72"></a>到已伸敬。<a id="a-73"></a>令一面坐。<a id="a-74"></a>时王欢喜重复慰谕。<a id="a-75"></a>作如是言。<a id="a-76"></a>我今如实教示于汝。<a id="a-77"></a>汝父丧逝。<a id="a-78"></a>虽复愁恼。<a id="a-79"></a>我今令汝继其父位。<a id="a-7A"></a>而为辅相。<a id="a-7B"></a>汝善为我共治国政。<a id="a-7C"></a>护明童子受王教命。<a id="a-7D"></a>即继父位乃为辅相。<a id="a-7E"></a>共治国政如父所作。<a id="a-7F"></a>诸所应事。<a id="a-7G"></a>悉如其父。<a id="a-7H"></a>而无违失。<a id="a-7I"></a>尔时国中婆罗门长者士庶人民。<a id="a-7J"></a>知是事已。<a id="a-7K"></a>咸作是言。<a id="a-7L"></a>快哉护明童子。<a id="a-7M"></a>汝父昔时名为坚固。<a id="a-7N"></a>子今继位。<a id="a-7O"></a>克广前业。<a id="a-7P"></a>我等称汝名大坚固。<a id="a-7Q"></a>其本名字为护明者。<a id="a-7R"></a>以火中出因缘立号。<a id="a-7S"></a>从今已后称大坚固。<a id="a-7T"></a>世尊。<a id="a-7U"></a>尔时辅相大坚固婆罗门为相未久。<a id="a-7V"></a>即时往诣六人刹帝利童子所。<a id="a-7W"></a>到已谓言。<a id="a-7X"></a>汝诸童子。<a id="a-7Y"></a>宜应往彼黎努太子所。<a id="a-7Z"></a>告于彼言。<a id="a-7a"></a>太子。<a id="a-7b"></a>若有苦恼。<a id="a-7c"></a>汝我同受。<a id="a-7d"></a>若有快乐汝我同庆。<a id="a-7e"></a>汝有归趣。<a id="a-7f"></a>我亦有归。<a id="a-7g"></a>今汝父王年登寿考。<a id="a-7h"></a>进止羸劣。<a id="a-7i"></a>世难知者所谓寿命。<a id="a-7j"></a>一旦去世我等何归。<a id="a-7k"></a>汝今当知。<a id="a-7l"></a>有诸臣佐。<a id="a-7m"></a>共相评议。<a id="a-7n"></a>王去世后。<a id="a-7o"></a>必当与汝。<a id="a-7p"></a>受王灌顶。<a id="a-7q"></a>汝若绍位。<a id="a-7r"></a>当以国土与我分治。<a id="a-7s"></a>是时六人童子闻辅相大坚固婆罗门如是言已。<a id="a-7t"></a>即时往诣黎努太子所。<a id="a-7u"></a>既到彼已。<a id="a-7v"></a>具如上说。<a id="a-7w"></a>时太子言。<a id="a-7x"></a>诸童子。<a id="a-7y"></a>若我更生之日。<a id="a-7z"></a>或有臣佐。<a id="a-80"></a>立我嗣位与授灌顶。<a id="a-81"></a>我于尔时不忘汝等。<a id="a-82"></a>所有国土与汝分治。<a id="a-83"></a>设有乐事与汝共受。<a id="a-84"></a>后域主王。<a id="a-85"></a>复经久时忽趣命终。<a id="a-86"></a>时诸臣佐诣太子所。<a id="a-87"></a>到已白言。<a id="a-88"></a>太子当知。<a id="a-89"></a>我等诸臣授汝灌顶。<a id="a-8A"></a>汝今时至宜绍王位。<a id="a-8B"></a>时黎努太子谓臣佐言。<a id="a-8C"></a>汝等若能立我嗣位。<a id="a-8D"></a>其或堪任。<a id="a-8E"></a>今正是时。<a id="a-8F"></a>时诸臣佐即为敷置妙师子座。<a id="a-8G"></a>太子处于座上。<a id="a-8H"></a>以妙香水灌注其顶。<a id="a-8I"></a>作如是言。<a id="a-8J"></a>天子。<a id="a-8K"></a>汝今时至堪嗣王位。<a id="a-8L"></a>我等诸臣奉王灌顶。<a id="a-8M"></a>王灌顶已。<a id="a-8N"></a>善治国政。<a id="a-8O"></a>世尊。<a id="a-8P"></a>时黎努王受灌顶已未久之间。<a id="a-8Q"></a>五欲自娱游戏自在。<a id="a-8R"></a>于是辅相大坚固婆罗门。<a id="a-8S"></a>往诣六人童子所。<a id="a-8T"></a>到已告言。<a id="a-8U"></a>汝等当知。<a id="a-8V"></a>黎努太子已受灌顶。<a id="a-8W"></a>处于王位。<a id="a-8X"></a>未久之间。<a id="a-8Y"></a>五欲娱乐游戏自在。<a id="a-8Z"></a>王昔有言。<a id="a-8a"></a>与汝分治国土。<a id="a-8b"></a>汝等今时宜应往彼黎努王所。<a id="a-8c"></a>作如是言。<a id="a-8d"></a>王昔许我。<a id="a-8e"></a>画壤分治。<a id="a-8f"></a>汝王今时。<a id="a-8g"></a>能不忘不。<a id="a-8h"></a>时六童子闻辅相大坚固婆罗门言已。<a id="a-8i"></a>即共往诣黎努王所。<a id="a-8j"></a>具如上说。<a id="a-8k"></a>世尊。<a id="a-8l"></a>时黎努王告六童子言。<a id="a-8m"></a>如先所约。<a id="a-8n"></a>我记是言。<a id="a-8o"></a>我今当以此之国土等为七分与汝六人。<a id="a-8p"></a>各各分治。<a id="a-8q"></a>如是言已。<a id="a-8r"></a>时六童子俱白王言。<a id="a-8s"></a>若王记其言者。<a id="a-8t"></a>斯为甚善。<a id="a-8u"></a>愿王速召辅相大坚固婆罗门。<a id="a-8v"></a>令彼如王教敕。<a id="a-8w"></a>申画疆境。<a id="a-8x"></a>彼人聪利智慧明了。<a id="a-8y"></a>堪为准的。<a id="a-8z"></a>时黎努王乃命使人即谓之言。<a id="a-90"></a>汝往辅相大坚固婆罗门所。<a id="a-91"></a>作如是言。<a id="a-92"></a>王今召汝。<a id="a-93"></a>汝今宜应速至王所。<a id="a-94"></a>使人受命。<a id="a-95"></a>即诣辅相大坚固婆罗门所。<a id="a-96"></a>到已如应宣示王言。<a id="a-97"></a>汝今宜应速至王所。</p>
 </body>
</html>