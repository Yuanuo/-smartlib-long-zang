<!doctype html>
<html id="z3IBUZyeb" data-ver="709">
 <head>
  <meta charset="utf-8">
  <meta author="施护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说佛母出生三法藏般若波罗蜜多经卷第四</h1>
  <h2 id="a2">宝塔功德品第三之三</h2>
  <p id="a3">尔时尊者阿难白佛言。<a id="a-4"></a>云何世尊。<a id="a-5"></a>而不称赞宣说布施波罗蜜多。<a id="a-6"></a>持戒波罗蜜多。<a id="a-7"></a>忍辱波罗蜜多。<a id="a-8"></a>精进波罗蜜多。<a id="a-9"></a>禅定波罗蜜多如是名字。<a id="a-A"></a>何故唯说般若波罗蜜多称赞功德。</p>
  <p id="aB">佛告阿难言。<a id="a-C"></a>如是如是。<a id="a-D"></a>我于诸波罗蜜多中。<a id="a-E"></a>唯说般若波罗蜜多最上称赞。<a id="a-F"></a>何以故。<a id="a-G"></a>阿难。<a id="a-H"></a>汝今当知此般若波罗蜜多与五波罗蜜多为导首故。<a id="a-I"></a>阿难。<a id="a-J"></a>于汝意云何。<a id="a-K"></a>若布施不回向一切智。<a id="a-L"></a>得成波罗蜜多不。<a id="a-M"></a>阿难白佛言。<a id="a-N"></a>不也世尊。<a id="a-O"></a>佛言阿难。<a id="a-P"></a>若持戒忍辱精进禅定不回向一切智。<a id="a-Q"></a>得成波罗蜜多不。<a id="a-R"></a>即此般若不回向一切智得成波罗蜜多不。<a id="a-S"></a>阿难白佛言。<a id="a-T"></a>不也世尊。<a id="a-U"></a>佛言阿难。<a id="a-V"></a>于汝意云何。<a id="a-W"></a>所有不思议智慧善根。<a id="a-X"></a>回向一切智不。<a id="a-Y"></a>阿难白佛言。<a id="a-Z"></a>世尊。<a id="a-a"></a>如是如是。<a id="a-b"></a>所有最上不思议智慧善根。<a id="a-c"></a>而悉回向一切智。<a id="a-d"></a>佛告阿难。<a id="a-e"></a>是故当知。<a id="a-f"></a>以诸善根回向一切智故。<a id="a-g"></a>得诸波罗蜜多名。<a id="a-h"></a>以第一义法回向一切智故。<a id="a-i"></a>得般若波罗蜜多名。<a id="a-j"></a>是故阿难。<a id="a-k"></a>彼诸善根回向一切智故。<a id="a-l"></a>般若波罗蜜多。<a id="a-m"></a>与五波罗蜜多而为导首。<a id="a-n"></a>彼五波罗蜜多。<a id="a-o"></a>住般若波罗蜜多相应法中。<a id="a-p"></a>由是般若波罗蜜多故。<a id="a-q"></a>诸波罗蜜多皆悉圆满。<a id="a-r"></a>阿难。<a id="a-s"></a>是故我于般若波罗蜜多而最称赞。<a id="a-t"></a>譬如大地散诸种子。<a id="a-u"></a>如其时处随所和合各得生长。<a id="a-v"></a>彼诸种子依地而住。<a id="a-w"></a>若不依地不能生长。<a id="a-x"></a>般若波罗蜜多亦复如是。<a id="a-y"></a>而能摄彼五波罗蜜多。<a id="a-z"></a>如是五法皆依般若波罗蜜多而住。<a id="a-10"></a>由般若波罗蜜多而得增长。<a id="a-11"></a>是故五法皆得名为波罗蜜多。<a id="a-12"></a>阿难。<a id="a-13"></a>是故当知般若波罗蜜多。<a id="a-14"></a>与彼五法而为导首。</p>
  <p id="a15">尔时帝释天主白佛言。<a id="a-16"></a>世尊。<a id="a-17"></a>如佛所说般若波罗蜜多法门有大功德。<a id="a-18"></a>假使如来应供正等正觉。<a id="a-19"></a>以种种言词称扬赞叹亦不能尽。<a id="a-1A"></a>是故诸善男子善女人应当于此般若波罗蜜多法门。<a id="a-1B"></a>受持读诵记念思惟如说修行。<a id="a-1C"></a>佛言。<a id="a-1D"></a>憍尸迦。<a id="a-1E"></a>善哉善哉。<a id="a-1F"></a>如汝所言。<a id="a-1G"></a>此般若波罗蜜多法门。<a id="a-1H"></a>我不但说能受持读诵宣布演说者有大功德。<a id="a-1I"></a>若有善男子善女人。<a id="a-1J"></a>但能以此般若波罗蜜多。<a id="a-1K"></a>书写经卷置清净处尊重恭敬。<a id="a-1L"></a>以诸香华灯涂幢幡宝盖上妙衣服作诸供养者。<a id="a-1M"></a>当知是人宣布佛法久住世间。<a id="a-1N"></a>以是因缘。<a id="a-1O"></a>佛眼不断正法不灭。<a id="a-1P"></a>而诸菩萨摩诃萨众各各受持。<a id="a-1Q"></a>即得法眼不坏不灭。<a id="a-1R"></a>憍尸迦。<a id="a-1S"></a>彼受持读诵般若波罗蜜多者。<a id="a-1T"></a>于现世中获是功德。</p>
  <p id="a1U">尔时帝释天主白佛言。<a id="a-1V"></a>世尊。<a id="a-1W"></a>若有善男子善女人。<a id="a-1X"></a>但能于此般若波罗蜜多。<a id="a-1Y"></a>书写经卷置清净处。<a id="a-1Z"></a>以诸香华灯涂幢幡宝盖等随力供养者。<a id="a-1a"></a>我当往彼护念其人令无衰恼。<a id="a-1b"></a>何况于此般若波罗蜜多。<a id="a-1c"></a>受持读诵记念思惟。<a id="a-1d"></a>转为他人解说其义。<a id="a-1e"></a>是人功德无量无边。<a id="a-1f"></a>佛告帝释天主言。<a id="a-1g"></a>善哉善哉憍尸迦。<a id="a-1h"></a>若有善男子善女人。<a id="a-1i"></a>于诸方处说此般若波罗蜜多时。<a id="a-1j"></a>有无数百千天子。<a id="a-1k"></a>为听法故往诣其所听受正法。<a id="a-1l"></a>若说法人。<a id="a-1m"></a>有疲倦心不乐说者。<a id="a-1n"></a>彼诸天子。<a id="a-1o"></a>增益其力使不退没。<a id="a-1p"></a>令其精进乐欲宣说。<a id="a-1q"></a>憍尸迦。<a id="a-1r"></a>受持读诵般若波罗蜜多者。<a id="a-1s"></a>于现世中获是功德。</p>
  <p id="a1t">复次憍尸迦。<a id="a-1u"></a>若受持此正法者。<a id="a-1v"></a>善男子善女人。<a id="a-1w"></a>于四众中说此般若波罗蜜多时。<a id="a-1x"></a>心无怯惧不畏难问。<a id="a-1y"></a>随问能答离诸过失。<a id="a-1z"></a>何以故。<a id="a-20"></a>般若波罗蜜多力所护故。<a id="a-21"></a>于此般若波罗蜜多。<a id="a-22"></a>诸求过失者不得其便。<a id="a-23"></a>所以者何。<a id="a-24"></a>是般若波罗蜜多离诸过失。<a id="a-25"></a>是故宣说般若波罗蜜多者。<a id="a-26"></a>亦复不见有其过失。<a id="a-27"></a>以如是故。<a id="a-28"></a>彼善男子善女人。<a id="a-29"></a>于说法时不生惊怖。<a id="a-2A"></a>憍尸迦。<a id="a-2B"></a>受持读诵般若波罗蜜多者于现世中获是功德。</p>
  <p id="a2C">复次憍尸迦。<a id="a-2D"></a>若善男子善女人。<a id="a-2E"></a>受持读诵般若波罗蜜多者。<a id="a-2F"></a>是人即为父母亲友。<a id="a-2G"></a>乃至沙门婆罗门等尊重敬爱。<a id="a-2H"></a>若已起若未起一切言讼斗诤衰恼等事皆悉远离。<a id="a-2I"></a>憍尸迦。<a id="a-2J"></a>受持读诵般若波罗蜜多者。<a id="a-2K"></a>于现世中获是功德复次憍尸迦。<a id="a-2L"></a>若善男子善女人。<a id="a-2M"></a>以此般若波罗蜜多。<a id="a-2N"></a>书写经卷安置供养。<a id="a-2O"></a>随诸方地有是经处即有。</p>
  <p id="a2P">四大王天。<a id="a-2Q"></a>住阿耨多罗三藐三菩提心者。<a id="a-2R"></a>诸天子众为敬法故往诣其所。<a id="a-2S"></a>瞻礼称赞随喜顶受。<a id="a-2T"></a>得瞻礼顶受已即还彼天。</p>
  <p id="a2U">所有三十三天中住菩提心诸天子众。</p>
  <p id="a2V">夜摩天中住菩提心诸天子众。</p>
  <p id="a2W">喜足天中住菩提心诸天子众。</p>
  <p id="a2X">化乐天中住菩提心诸天子众。</p>
  <p id="a2Y">他化自在天中住菩提心诸天子众。</p>
  <p id="a2Z">如是等欲界诸天子众。<a id="a-2a"></a>各各为敬法故往诣其所。<a id="a-2b"></a>瞻礼称赞随喜顶受。<a id="a-2c"></a>得瞻礼顶受已。<a id="a-2d"></a>各各还复彼彼天中。</p>
  <p id="a2e">又复憍尸迦。<a id="a-2f"></a>所有色界诸天。</p>
  <p id="a2g">所谓梵众天。<a id="a-2h"></a>梵辅天。<a id="a-2i"></a>大梵天。</p>
  <p id="a2j">少光天。<a id="a-2k"></a>无量光天。<a id="a-2l"></a>光音天。</p>
  <p id="a2m">少净天。<a id="a-2n"></a>无量净天。<a id="a-2o"></a>遍净天。</p>
  <p id="a2p">无云天。<a id="a-2q"></a>福生天。<a id="a-2r"></a>广果天。</p>
  <p id="a2s">无烦天。<a id="a-2t"></a>无热天。<a id="a-2u"></a>善见天。<a id="a-2v"></a>善现天。<a id="a-2w"></a>色究竟天。<a id="a-2x"></a>如是等诸天中住菩提心者。<a id="a-2y"></a>诸天子众。<a id="a-2z"></a>为敬法故往诣其所。<a id="a-30"></a>瞻礼称赞随喜顶受。<a id="a-31"></a>得瞻礼顶受已。<a id="a-32"></a>各各还复彼彼天中。</p>
  <p id="a33">复次憍尸迦。<a id="a-34"></a>诸有受持读诵般若波罗蜜多者。<a id="a-35"></a>善男子善女人应生如是心。<a id="a-36"></a>所有十方无量阿僧祇世界中。<a id="a-37"></a>一切天龙夜叉乾闼婆阿修罗迦楼罗紧那罗摩睺罗迦人非人等。<a id="a-38"></a>皆悉为敬法故。<a id="a-39"></a>来诣般若波罗蜜多经所瞻礼听受。<a id="a-3A"></a>彼等若来我当以其法施。<a id="a-3B"></a>使令得法各各还复。<a id="a-3C"></a>憍尸迦。<a id="a-3D"></a>若有是般若波罗蜜多经处。<a id="a-3E"></a>我不但说一四大洲欲色界中。<a id="a-3F"></a>住菩提心诸天子众。<a id="a-3G"></a>为敬法故。<a id="a-3H"></a>往诣其所瞻礼顶受。<a id="a-3I"></a>憍尸迦。<a id="a-3J"></a>乃至三千大千世界诸欲色界中。<a id="a-3K"></a>住菩提心诸天子众。<a id="a-3L"></a>各各为敬法故。<a id="a-3M"></a>有是般若波罗蜜多经处。<a id="a-3N"></a>往诣其所瞻礼称赞随喜顶受。<a id="a-3O"></a>得瞻礼顶受已。<a id="a-3P"></a>各各还复彼彼天中。</p>
  <p id="a3Q">复次憍尸迦。<a id="a-3R"></a>受持读诵般若波罗蜜多者。<a id="a-3S"></a>诸善男子善女人。<a id="a-3T"></a>随所住处有是经卷。<a id="a-3U"></a>若诸殿堂及诸房舍。<a id="a-3V"></a>坚固安隐不能破坏。<a id="a-3W"></a>是处即有大威力者。<a id="a-3X"></a>天龙夜叉乾闼婆阿修罗迦楼罗紧那罗摩睺罗伽人非人等。<a id="a-3Y"></a>常来其所听受正法。</p>
  <p id="a3Z">尔时帝释天主白佛言。<a id="a-3a"></a>世尊。<a id="a-3b"></a>诸天龙神等众若来。<a id="a-3c"></a>彼善男子善女人当云何知。<a id="a-3d"></a>佛告帝释天主言。<a id="a-3e"></a>憍尸迦。<a id="a-3f"></a>受持此正法者。<a id="a-3g"></a>善男子善女人。<a id="a-3h"></a>若见有大光明。<a id="a-3i"></a>当知即是诸天龙神等众。<a id="a-3j"></a>来至其所听受正法。<a id="a-3k"></a>又复若闻诸微妙香。<a id="a-3l"></a>当知此相亦是诸天龙神等众来至其所。<a id="a-3m"></a>是故憍尸迦。<a id="a-3n"></a>受持此正法者。<a id="a-3o"></a>善男子善女人。<a id="a-3p"></a>随所住处常应清净严洁其舍。<a id="a-3q"></a>去除一切秽恶等物。<a id="a-3r"></a>若彼诸天龙神等众。<a id="a-3s"></a>或时来至其所。<a id="a-3t"></a>见是清净等相。<a id="a-3u"></a>彼天龙神心生欢喜适悦快乐。<a id="a-3v"></a>是中有诸先住小力鬼神。<a id="a-3w"></a>皆悉远避出离其舍。<a id="a-3x"></a>何以故。<a id="a-3y"></a>彼小力鬼神。<a id="a-3z"></a>常所依附大威力者诸天龙神而彼小力诸鬼神等。<a id="a-40"></a>常所随从大力诸天龙神等众往诸方处。<a id="a-41"></a>是故憍尸迦。<a id="a-42"></a>随有是般若波罗蜜多经处。<a id="a-43"></a>若诸持法者。<a id="a-44"></a>常能清净严洁其所。<a id="a-45"></a>是即尊重正法眼故。<a id="a-46"></a>憍尸迦。<a id="a-47"></a>是善男子善女人。<a id="a-48"></a>以尊敬受持般若波罗蜜多正法力故。<a id="a-49"></a>于现世中获大功德。</p>
  <p id="a4A">复次憍尸迦。<a id="a-4B"></a>是善男子善女人。<a id="a-4C"></a>受持般若波罗蜜多时。<a id="a-4D"></a>身无疲倦心不懈怠。<a id="a-4E"></a>离诸苦恼适悦快乐卧安觉安。<a id="a-4F"></a>于其梦中见胜境像。<a id="a-4G"></a>或见如来应供正等正觉安处道场。<a id="a-4H"></a>或见如来应供正等正觉转大法轮。<a id="a-4I"></a>或见如来舍利宝塔。<a id="a-4J"></a>或见诸声闻众。<a id="a-4K"></a>或见诸菩萨摩诃萨众。<a id="a-4L"></a>或闻宣说般若波罗蜜多甚深法音。<a id="a-4M"></a>或闻宣说菩提分法。<a id="a-4N"></a>或复见诸菩萨摩诃萨。<a id="a-4O"></a>方证阿耨多罗三藐三菩提。<a id="a-4P"></a>或见诸菩萨摩诃萨。<a id="a-4Q"></a>受持此般若波罗蜜多法门。<a id="a-4R"></a>或闻宣说般若波罗蜜多摄一切智。<a id="a-4S"></a>或见佛刹广大清净。<a id="a-4T"></a>或闻诸佛世尊。<a id="a-4U"></a>以善巧方便说菩萨法。<a id="a-4V"></a>或见某如来应供正等正觉。<a id="a-4W"></a>于某方某处及某世界。<a id="a-4X"></a>与百千俱胝那庾多菩萨声闻众。<a id="a-4Y"></a>恭敬围绕而为说法。<a id="a-4Z"></a>憍尸迦。<a id="a-4a"></a>是善男子善女人。<a id="a-4b"></a>于其梦中见是胜相。<a id="a-4c"></a>觉已轻安身心适悦。<a id="a-4d"></a>彼人得是适悦快乐已。<a id="a-4e"></a>于诸甘美饮食不生贪想。<a id="a-4f"></a>譬如修相应行苾刍。<a id="a-4g"></a>从三摩地起。<a id="a-4h"></a>于诸甘美饮食不生念想。<a id="a-4i"></a>憍尸迦。<a id="a-4j"></a>受持般若波罗蜜多者。<a id="a-4k"></a>善男子善女人亦复如是。<a id="a-4l"></a>何以故。<a id="a-4m"></a>是善男子善女人。<a id="a-4n"></a>住般若波罗蜜多观行相应故。<a id="a-4o"></a>即得天龙神等增益色力。<a id="a-4p"></a>是故于诸饮食不生念想。<a id="a-4q"></a>憍尸迦。<a id="a-4r"></a>受持般若波罗蜜多者。<a id="a-4s"></a>善男子善女人。<a id="a-4t"></a>于现世中获是功德。</p>
  <p id="a4u">复次憍尸迦。<a id="a-4v"></a>若善男子善女人。<a id="a-4w"></a>但能以此般若波罗蜜多。<a id="a-4x"></a>书写经卷安置供养者。<a id="a-4y"></a>当知是人获大功德。<a id="a-4z"></a>况复有人为欲趣求大菩提故。<a id="a-50"></a>于此般若波罗蜜多法门。<a id="a-51"></a>发信解心听受读诵。<a id="a-52"></a>广为他人解说其义。<a id="a-53"></a>使令正法久住世间。<a id="a-54"></a>以是因缘。<a id="a-55"></a>佛眼不断正法不灭。<a id="a-56"></a>而诸菩萨摩诃萨众。<a id="a-57"></a>各各受持宣布演说。<a id="a-58"></a>即得法眼不坏不灭。<a id="a-59"></a>又复尊重恭敬。<a id="a-5A"></a>以诸香华灯涂幢幡宝盖上妙衣服。<a id="a-5B"></a>作如是等种种供养。<a id="a-5C"></a>当知是人以是因缘。<a id="a-5D"></a>所获功德无量无边。<a id="a-5E"></a>是故憍尸迦。<a id="a-5F"></a>若善男子善女人。<a id="a-5G"></a>乐欲成就如是最胜功德者。<a id="a-5H"></a>应当于此般若波罗蜜多法门。<a id="a-5I"></a>发信解心受持读诵记念思惟。<a id="a-5J"></a>乃至为人广说其义。<a id="a-5K"></a>又复尊重恭敬。<a id="a-5L"></a>以诸香华灯涂种种供养。</p>
  <p data-pb></p>
  <h2 id="a5M">称赞功德品第四</h2>
  <p id="a5N">尔时世尊告帝释天主言。<a id="a-5O"></a>憍尸迦。<a id="a-5P"></a>若以满阎浮提如来舍利。<a id="a-5Q"></a>而为一分。<a id="a-5R"></a>以此般若波罗蜜多书写经卷。<a id="a-5S"></a>而为一分。<a id="a-5T"></a>汝于此二分中当取何分。<a id="a-5U"></a>帝释天主白佛言。<a id="a-5V"></a>世尊。<a id="a-5W"></a>若以满阎浮提如来舍利。<a id="a-5X"></a>及般若波罗蜜多经卷。<a id="a-5Y"></a>各为一分者。<a id="a-5Z"></a>我于此二分中。<a id="a-5a"></a>当取般若波罗蜜多分。<a id="a-5b"></a>何以故。<a id="a-5c"></a>诸佛如来所有化相身。<a id="a-5d"></a>实义身。<a id="a-5e"></a>说法身。<a id="a-5f"></a>如是等身。<a id="a-5g"></a>皆从法身所出生故。<a id="a-5h"></a>从如实际所出现故。<a id="a-5i"></a>如实际者所谓般若波罗蜜多。<a id="a-5j"></a>诸佛世尊所有诸身。<a id="a-5k"></a>亦复从是般若波罗蜜多生。<a id="a-5l"></a>是故得于如来舍利瞻礼供养。<a id="a-5m"></a>虽复供养如来舍利。<a id="a-5n"></a>不如于此般若波罗蜜多尊重供养。<a id="a-5o"></a>所以者何。<a id="a-5p"></a>诸如来身。<a id="a-5q"></a>从是般若波罗蜜多所出生故。<a id="a-5r"></a>世尊。<a id="a-5s"></a>譬如我于三十三天善法堂中我处其座。<a id="a-5t"></a>为诸天子宣说法要。<a id="a-5u"></a>若时我以因缘起离彼座。<a id="a-5v"></a>有诸天子或时来者虽不见我。<a id="a-5w"></a>但向其座瞻礼恭敬旋绕而去。<a id="a-5x"></a>彼作是念。<a id="a-5y"></a>帝释天主于此座中。<a id="a-5z"></a>常为诸天宣说法要。<a id="a-60"></a>是故我今瞻礼此座。<a id="a-61"></a>世尊。<a id="a-62"></a>如来应供正等正觉亦复如是。<a id="a-63"></a>如来所有一切智依如来身。<a id="a-64"></a>是身复由一切智得。<a id="a-65"></a>以是缘故。<a id="a-66"></a>从如实智出生如来一切智智。<a id="a-67"></a>是智复从般若波罗蜜多所生。<a id="a-68"></a>世尊。<a id="a-69"></a>是故我当于二分中。<a id="a-6A"></a>但取般若波罗蜜多分。<a id="a-6B"></a>世尊。<a id="a-6C"></a>我非于佛舍利不生恭敬。<a id="a-6D"></a>以其如来舍利从般若波罗蜜多所生。<a id="a-6E"></a>是故我取般若波罗蜜多分。<a id="a-6F"></a>是即供养如来舍利。<a id="a-6G"></a>世尊。<a id="a-6H"></a>置是满阎浮提如来舍利。<a id="a-6I"></a>若满四大洲。<a id="a-6J"></a>若满小千世界。<a id="a-6K"></a>若满中千世界如来舍利。<a id="a-6L"></a>皆置是数。<a id="a-6M"></a>假使满三千大千世界如来舍利以为一分。<a id="a-6N"></a>此般若波罗蜜多。<a id="a-6O"></a>书写经卷以为一分。<a id="a-6P"></a>世尊。<a id="a-6Q"></a>于二分中我亦但取般若波罗蜜多分。<a id="a-6R"></a>世尊。<a id="a-6S"></a>我于如来舍利非不恭敬。<a id="a-6T"></a>以其如来应供正等正觉所有舍利。<a id="a-6U"></a>从般若波罗蜜多生故。<a id="a-6V"></a>诸如来身与一切智为所依止。<a id="a-6W"></a>即此一切智复从般若波罗蜜多生。<a id="a-6X"></a>是故我于二分中。<a id="a-6Y"></a>但取般若波罗蜜多分。<a id="a-6Z"></a>世尊。<a id="a-6a"></a>譬如大摩尼宝具诸色相有大功德。<a id="a-6b"></a>在在处处诸非人类求不得便。<a id="a-6c"></a>彼诸非人住处。<a id="a-6d"></a>若有男子女人持是摩尼宝入其舍中。<a id="a-6e"></a>彼非人类即当出离其舍。<a id="a-6f"></a>又复此宝若人暂置身中。<a id="a-6g"></a>是人即能息诸恶毒苦恼等事。<a id="a-6h"></a>又复若有患风癀痰[病-丙+(企-止+(套-大))]等病者。<a id="a-6i"></a>当以此宝置其身上。<a id="a-6j"></a>是诸病苦皆悉销除。<a id="a-6k"></a>此摩尼宝。<a id="a-6l"></a>于夜闇中能为明照。<a id="a-6m"></a>若诸地方盛炎热时。<a id="a-6n"></a>此摩尼宝能作清凉。<a id="a-6o"></a>若诸地方极寒冷时。<a id="a-6p"></a>此摩尼宝而能温暖。<a id="a-6q"></a>若诸地方大毒虫等作诸恶毒。<a id="a-6r"></a>若有是大摩尼宝处。<a id="a-6s"></a>自当远去不能为害。<a id="a-6t"></a>又若有人为诸毒虫所伤害者。<a id="a-6u"></a>是人若见此摩尼宝毒即销灭。<a id="a-6v"></a>又复若人患诸眼病。<a id="a-6w"></a>不能观视诸境相者。<a id="a-6x"></a>当以此宝置其眼上。<a id="a-6y"></a>是人即能明照离诸苦恼。<a id="a-6z"></a>又复若以此宝置于水中。<a id="a-70"></a>是宝即与水同一色。<a id="a-71"></a>若以此宝置于青黄赤白众色水中。<a id="a-72"></a>是宝亦能随种种色各同其一。<a id="a-73"></a>又复若以此宝置于青黄赤白诸色衣中。<a id="a-74"></a>是宝亦能随诸衣色各同其一。<a id="a-75"></a>若以此宝置浊水中水即自清。<a id="a-76"></a>世尊。<a id="a-77"></a>彼摩尼宝具诸色相有是功德。</p>
  <p id="a78">尔时尊者阿难谓帝释天主言。<a id="a-79"></a>如汝所说。<a id="a-7A"></a>大摩尼宝具诸功德者。<a id="a-7B"></a>此为天上所有宝耶。<a id="a-7C"></a>此为人间所有宝耶。<a id="a-7D"></a>帝释天主白阿难言。<a id="a-7E"></a>此是天上大摩尼宝。<a id="a-7F"></a>阎浮提人亦有是宝。<a id="a-7G"></a>但人少生尊重敬爱。<a id="a-7H"></a>唯天中宝人所爱重。<a id="a-7I"></a>具诸色相胜功德故。<a id="a-7J"></a>若或以其阎浮提宝比天宝者。<a id="a-7K"></a>百分不及一。<a id="a-7L"></a>千分不及一。<a id="a-7M"></a>百千分不及一。<a id="a-7N"></a>俱胝分不及一。<a id="a-7O"></a>百俱胝分不及一。<a id="a-7P"></a>千俱胝分不及一。<a id="a-7Q"></a>百千俱胝分不及一。<a id="a-7R"></a>算分数分及譬喻分。<a id="a-7S"></a>乃至乌波尼杀昙分。<a id="a-7T"></a>皆不及一。<a id="a-7U"></a>是天摩尼宝圆满一切相。<a id="a-7V"></a>若以宝函盛此妙宝。<a id="a-7W"></a>若时取其宝去。<a id="a-7X"></a>而此宝函亦具诸功德人所尊敬。<a id="a-7Y"></a>何以故。<a id="a-7Z"></a>以盛大宝殊妙器故。</p>
  <p id="a7a">尔时帝释天主白佛言。<a id="a-7b"></a>世尊。<a id="a-7c"></a>般若波罗蜜多亦复如是。<a id="a-7d"></a>具足一切智智功德。<a id="a-7e"></a>所有如来应供正等正觉般涅盘后所有舍利。<a id="a-7f"></a>亦得瞻礼供养。<a id="a-7g"></a>何以故。<a id="a-7h"></a>一切智智依如来身。<a id="a-7i"></a>是故如来舍利同彼宝器。<a id="a-7j"></a>一切智智如所盛宝。<a id="a-7k"></a>以是义故如来舍利得瞻礼供养。<a id="a-7l"></a>世尊。<a id="a-7m"></a>若佛如来于一切世界。<a id="a-7n"></a>宣说般若波罗蜜多。<a id="a-7o"></a>有是即出生真实供养。<a id="a-7p"></a>若说法师能为人说般若波罗蜜多者。<a id="a-7q"></a>亦即出生真实供养。<a id="a-7r"></a>世尊。<a id="a-7s"></a>譬如王臣受王命出于多人聚中不生怖畏。<a id="a-7t"></a>以依其王威德力故。<a id="a-7u"></a>诸说法师亦复如是。<a id="a-7v"></a>于一切众中宣说法要不生怖畏。<a id="a-7w"></a>以依大法功德力故。<a id="a-7x"></a>是故于说法师尊重供养。<a id="a-7y"></a>以供养法师故如来舍利亦得供养。<a id="a-7z"></a>世尊。<a id="a-80"></a>如前所说满三千大千世界如来舍利。<a id="a-81"></a>假使如兢伽沙数三千大千世界满中如来舍利。<a id="a-82"></a>以为一分。<a id="a-83"></a>般若波罗蜜多经卷以为一分。<a id="a-84"></a>世尊。<a id="a-85"></a>我于是二分中。<a id="a-86"></a>亦取般若波罗蜜多分。<a id="a-87"></a>世尊。<a id="a-88"></a>我非于如来舍利不生尊重。<a id="a-89"></a>但为如来舍利从般若波罗蜜多生故。<a id="a-8A"></a>与一切智而为所依。<a id="a-8B"></a>是故我当尊重供养般若波罗蜜多。<a id="a-8C"></a>是故世尊。<a id="a-8D"></a>若供养此般若波罗蜜多者。<a id="a-8E"></a>即同供养过去未来现在诸佛。</p>
  <p id="a8F">复次世尊。<a id="a-8G"></a>若善男子善女人乐欲见彼十方无量阿僧祇世界现住说法诸佛如来真实身者。<a id="a-8H"></a>应当于此般若波罗蜜多如法修行。<a id="a-8I"></a>于此般若波罗蜜多。<a id="a-8J"></a>安住相应如实观想。</p>
  <p id="a8K">尔时世尊。<a id="a-8L"></a>告帝释天主言。<a id="a-8M"></a>如是如是。<a id="a-8N"></a>憍尸迦。<a id="a-8O"></a>所有过去如来应供正等正觉。<a id="a-8P"></a>皆因修习是般若波罗蜜多故。<a id="a-8Q"></a>得成就阿耨多罗三藐三菩提。<a id="a-8R"></a>未来世中。<a id="a-8S"></a>所有无量无数如来应供正等正觉。<a id="a-8T"></a>皆因修习是般若波罗蜜多故。<a id="a-8U"></a>得成就阿耨多罗三藐三菩提。<a id="a-8V"></a>憍尸迦。<a id="a-8W"></a>我今现在如来应供正等正觉。<a id="a-8X"></a>亦修习是般若波罗蜜多故。<a id="a-8Y"></a>得阿耨多罗三藐三菩提。<a id="a-8Z"></a>帝释天主白佛言。<a id="a-8a"></a>世尊。<a id="a-8b"></a>大波罗蜜多。<a id="a-8c"></a>是谓般若波罗蜜多。<a id="a-8d"></a>如来应供正等正觉。<a id="a-8e"></a>以修习是般若波罗蜜多故。<a id="a-8f"></a>如实了知一切众生种种心行。<a id="a-8g"></a>佛言。<a id="a-8h"></a>如是如是。<a id="a-8i"></a>憍尸迦。<a id="a-8j"></a>诸菩萨摩诃萨。<a id="a-8k"></a>于长夜中修行此般若波罗蜜多。<a id="a-8l"></a>而能了知一切众生种种心行。</p>
  <p id="a8m">尔时帝释天主复白佛言。<a id="a-8n"></a>云何世尊。<a id="a-8o"></a>菩萨摩诃萨但行般若波罗蜜多耶。<a id="a-8p"></a>亦行余波罗蜜多耶。<a id="a-8q"></a>佛言。<a id="a-8r"></a>憍尸迦。<a id="a-8s"></a>菩萨摩诃萨皆行六波罗蜜多。</p>
  <p id="a8t">复次憍尸迦。<a id="a-8u"></a>菩萨摩诃萨行此般若波罗蜜多。<a id="a-8v"></a>与诸波罗蜜多而为导首。<a id="a-8w"></a>所谓施波罗蜜多能舍。<a id="a-8x"></a>戒波罗蜜多能护。<a id="a-8y"></a>忍波罗蜜多能受。<a id="a-8z"></a>精进波罗蜜多能增长。<a id="a-90"></a>禅定波罗蜜多能静住。<a id="a-91"></a>般若波罗蜜多能了知诸法。<a id="a-92"></a>以了诸法故而能开导诸波罗蜜多。<a id="a-93"></a>善巧方便而为摄受。<a id="a-94"></a>由般若波罗蜜多故。<a id="a-95"></a>回向一切智。<a id="a-96"></a>回向最胜清净法界。<a id="a-97"></a>憍尸迦。<a id="a-98"></a>譬如阎浮提中。<a id="a-99"></a>有种种树。<a id="a-9A"></a>种种色相。<a id="a-9B"></a>种种茎干。<a id="a-9C"></a>种种枝叶。<a id="a-9D"></a>种种华果。<a id="a-9E"></a>虽复如是各各差别。<a id="a-9F"></a>而诸树阴同一无异。<a id="a-9G"></a>憍尸迦。<a id="a-9H"></a>诸波罗蜜多亦复如是。<a id="a-9I"></a>虽复差别而以般若波罗蜜多善巧方便。<a id="a-9J"></a>皆悉回向彼一切智。<a id="a-9K"></a>帝释天主白佛言。<a id="a-9L"></a>希有世尊。<a id="a-9M"></a>般若波罗蜜多具大功德。<a id="a-9N"></a>般若波罗蜜多具无量功德。<a id="a-9O"></a>般若波罗蜜多具无边功德。</p>
  <p data-pb></p>
  <h2 id="a9P">正福品第五之一</h2>
  <p id="a9Q">尔时帝释天主白佛言。<a id="a-9R"></a>世尊。<a id="a-9S"></a>若有善男子善女人。<a id="a-9T"></a>为欲趣求大菩提故。<a id="a-9U"></a>于此般若波罗蜜多法门。<a id="a-9V"></a>发信解心听受读诵。<a id="a-9W"></a>乃至为人解释其义。<a id="a-9X"></a>使其正法久住世间。<a id="a-9Y"></a>以是因缘能令佛眼不断正法不灭。<a id="a-9Z"></a>而诸菩萨摩诃萨众各各受持。<a id="a-9a"></a>即得正法不坏不灭。<a id="a-9b"></a>又复闻已作是称赞。<a id="a-9c"></a>此般若波罗蜜多有大利益。<a id="a-9d"></a>是大果报具足无量广大功德正所了知。<a id="a-9e"></a>此般若波罗蜜多是大护持。<a id="a-9f"></a>此般若波罗蜜多是所尊重。<a id="a-9g"></a>此般若波罗蜜多最上难得。<a id="a-9h"></a>此般若波罗蜜多发生信解。<a id="a-9i"></a>是善男子善女人。<a id="a-9j"></a>于此般若波罗蜜多。<a id="a-9k"></a>自所称赞尊重恭敬。<a id="a-9l"></a>又复以诸香华灯涂幢幡宝盖上妙衣服。<a id="a-9m"></a>作如是等种种供养。<a id="a-9n"></a>若复有善男子善女人。<a id="a-9o"></a>以此般若波罗蜜多经卷。<a id="a-9p"></a>转授他人令其供养。<a id="a-9q"></a>世尊。<a id="a-9r"></a>如是善男子善女人。<a id="a-9s"></a>所获福德何者为多。<a id="a-9t"></a>佛告帝释天主言。<a id="a-9u"></a>憍尸迦。<a id="a-9v"></a>我当问汝随汝意答。<a id="a-9w"></a>于意云何。<a id="a-9x"></a>若善男子善女人。<a id="a-9y"></a>于佛如来般涅盘后。<a id="a-9z"></a>以其舍利尊重恭敬种种供养。<a id="a-A0"></a>若复有善男子善女人。<a id="a-A1"></a>以佛舍利自供养已转授他人。<a id="a-A2"></a>令其尊重恭敬供养。<a id="a-A3"></a>如是善男子善女人。<a id="a-A4"></a>所获福德何者为多。<a id="a-A5"></a>帝释天主白佛言。<a id="a-A6"></a>世尊。<a id="a-A7"></a>若善男子善女人。<a id="a-A8"></a>虽自供养如来舍利。<a id="a-A9"></a>不如有人以佛舍利转授他人令其供养。<a id="a-AA"></a>此所获福其数甚多。<a id="a-AB"></a>佛言。<a id="a-AC"></a>如是如是。<a id="a-AD"></a>憍尸迦。<a id="a-AE"></a>若善男子善女人。<a id="a-AF"></a>以此般若波罗蜜多书写经卷自所供养。<a id="a-AG"></a>不如有人以此般若波罗蜜多书写经卷。<a id="a-AH"></a>转授他人令其供养。<a id="a-AI"></a>此善男子善女人。<a id="a-AJ"></a>以是因缘得福甚多。</p>
  <p id="aAK">复次憍尸迦。<a id="a-AL"></a>若有善男子善女人。<a id="a-AM"></a>于彼满阎浮提所有众生。<a id="a-AN"></a>各各教令修十善业。<a id="a-AO"></a>憍尸迦。<a id="a-AP"></a>于汝意云何。<a id="a-AQ"></a>是人以是因缘得福多不。<a id="a-AR"></a>帝释天主白佛言。<a id="a-AS"></a>甚多世尊。<a id="a-AT"></a>佛言。<a id="a-AU"></a>憍尸迦。<a id="a-AV"></a>是善男子善女人。<a id="a-AW"></a>以是因缘得福虽多。<a id="a-AX"></a>不如有人于此般若波罗蜜多。<a id="a-AY"></a>发信解心发菩提心住菩萨法。<a id="a-AZ"></a>以此般若波罗蜜多书写经卷。<a id="a-Aa"></a>受持读诵生欢喜心为人演说。<a id="a-Ab"></a>或复为人解释其义。<a id="a-Ac"></a>于此正法生清净心离诸疑惑。<a id="a-Ad"></a>转劝他人使其受持作如是言。<a id="a-Ae"></a>汝善男子。<a id="a-Af"></a>此般若波罗蜜多是菩萨道。<a id="a-Ag"></a>汝于是中应当修学。<a id="a-Ah"></a>如是学者即能速证阿耨多罗三藐三菩提。<a id="a-Ai"></a>能尽一切诸有情界。<a id="a-Aj"></a>普令安住真如实际。<a id="a-Ak"></a>憍尸迦。<a id="a-Al"></a>是善男子善女人得福甚多。</p>
  <p id="aAm">复次憍尸迦。<a id="a-An"></a>置是满阎浮提所有众生。<a id="a-Ao"></a>若人以满四大洲所有众生。<a id="a-Ap"></a>各各教令修十善业。<a id="a-Aq"></a>复置是数。<a id="a-Ar"></a>若满小千世界所有众生。<a id="a-As"></a>而复各各教修十善。<a id="a-At"></a>亦置是数。<a id="a-Au"></a>若满中千世界所有众生。<a id="a-Av"></a>各各教修十善。<a id="a-Aw"></a>亦置是数。<a id="a-Ax"></a>若满三千大千世界所有众生教修善。<a id="a-Ay"></a>亦置是数。<a id="a-Az"></a>如是乃至满兢伽沙数三千大千世界所有众生。<a id="a-B0"></a>一一教化令修十善。<a id="a-B1"></a>憍尸迦。<a id="a-B2"></a>于汝意云何。<a id="a-B3"></a>彼人以是因缘得福多不。<a id="a-B4"></a>帝释天主白佛言。<a id="a-B5"></a>甚多世尊。<a id="a-B6"></a>佛言。<a id="a-B7"></a>憍尸迦。<a id="a-B8"></a>是善男子善女人。<a id="a-B9"></a>以是因缘得福虽多。<a id="a-BA"></a>不如有人于此般若波罗蜜多。<a id="a-BB"></a>发信解心发菩提心住菩萨法。<a id="a-BC"></a>以此般若波罗蜜多书写经卷。<a id="a-BD"></a>受持读诵生欢喜心为人演说。<a id="a-BE"></a>或复为人解释其义。<a id="a-BF"></a>于此正法生清净心离诸疑惑。<a id="a-BG"></a>转劝他人使其受持。<a id="a-BH"></a>作如是言。<a id="a-BI"></a>汝善男子。<a id="a-BJ"></a>此般若波罗蜜多是菩萨道。<a id="a-BK"></a>汝于是中应当修学。<a id="a-BL"></a>如是学者即能速证阿耨多罗三藐三菩提。<a id="a-BM"></a>能尽一切诸有情界。<a id="a-BN"></a>普令安住真如实际。<a id="a-BO"></a>憍尸迦。<a id="a-BP"></a>是善男子善女人。<a id="a-BQ"></a>得福甚多。</p>
 </body>
</html>