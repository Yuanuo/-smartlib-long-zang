<!doctype html>
<html id="z3IBUa4ee" data-ver="544">
 <head>
  <meta charset="utf-8">
  <meta author="施护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说佛母出生三法藏般若波罗蜜多经卷第七</h1>
  <h2 id="a2">随喜回向品第六之二</h2>
  <p id="a3">复次须菩提。<a id="a-4"></a>如前所说四无量行乃至五神通行。<a id="a-5"></a>皆置是数。<a id="a-6"></a>假使三千大千世界一切众生。<a id="a-7"></a>一一皆得须陀洹斯陀含阿那含阿罗汉果。<a id="a-8"></a>如是福蕴亦置是数。<a id="a-9"></a>假使三千大千世界一切众生。<a id="a-A"></a>一一皆得彼缘觉果。<a id="a-B"></a>如是福蕴亦置是数。<a id="a-C"></a>须菩提。<a id="a-D"></a>假使三千大千世界一切众生。<a id="a-E"></a>皆发阿耨多罗三藐三菩提心。<a id="a-F"></a>是诸众生即得名为发心菩萨。<a id="a-G"></a>而此菩萨一一皆于兢伽沙数劫中。<a id="a-H"></a>以其饮食衣服卧具医药及余乐具。<a id="a-I"></a>普施兢伽沙数世界一切众生。<a id="a-J"></a>而诸菩萨作是施时。<a id="a-K"></a>一一皆起最胜上心生尊重想。<a id="a-L"></a>须菩提。<a id="a-M"></a>于汝意云何。<a id="a-N"></a>是诸菩萨得福多不。<a id="a-O"></a>须菩提。<a id="a-P"></a>白佛言。<a id="a-Q"></a>甚多世尊。<a id="a-R"></a>而此福蕴无量无数无有边际。<a id="a-S"></a>算分数分及譬喻分。<a id="a-T"></a>乃至乌波尼杀昙分皆不能及。<a id="a-U"></a>佛言。<a id="a-V"></a>不也须菩提。<a id="a-W"></a>若有住菩萨乘诸善男子。<a id="a-X"></a>于此般若波罗蜜多修习方便。<a id="a-Y"></a>为般若波罗蜜多所护者。<a id="a-Z"></a>而能以少善根回向阿耨多罗三藐三菩提。<a id="a-a"></a>是即如实回向法界。<a id="a-b"></a>如是回向所有福蕴。<a id="a-c"></a>比前菩萨布施福蕴。<a id="a-d"></a>而彼百分不及此一。<a id="a-e"></a>千分不及一。<a id="a-f"></a>万亿俱胝那庾多分。<a id="a-g"></a>乃至乌波尼杀昙分皆不及一。<a id="a-h"></a>何以故。<a id="a-i"></a>此般若波罗蜜多方便善根。<a id="a-j"></a>胜前菩萨有所得心布施行故。<a id="a-k"></a>以是福蕴不可等比。<a id="a-l"></a>尔时四大王天。<a id="a-m"></a>有二万天子。<a id="a-n"></a>在佛会中闻作是说。<a id="a-o"></a>合掌恭敬俱白佛言。<a id="a-p"></a>世尊。<a id="a-q"></a>若菩萨摩诃萨。<a id="a-r"></a>于此般若波罗蜜多修习方便。<a id="a-s"></a>为般若波罗蜜多所护者。<a id="a-t"></a>能以善根如实回向彼一切智。<a id="a-u"></a>如是回向是大回向。<a id="a-v"></a>所获福蕴。<a id="a-w"></a>胜前菩萨有所得心布施福蕴。</p>
  <p id="ax">尔时三十三天。<a id="a-y"></a>有十万天子。<a id="a-z"></a>即时雨众天华天香涂香及末香等。<a id="a-10"></a>并余种种幢幡宝盖天妙音乐。<a id="a-11"></a>乃至一切宝严天衣天诸珍宝。<a id="a-12"></a>以如是等恭敬供养而作是言。<a id="a-13"></a>世尊。<a id="a-14"></a>若菩萨摩诃萨。<a id="a-15"></a>于此般若波罗蜜多修习方便。<a id="a-16"></a>为般若波罗蜜多所护者。<a id="a-17"></a>能以善根回向法界。<a id="a-18"></a>如是回向是大回向。<a id="a-19"></a>所获福蕴胜前菩萨有所得心布施福蕴。<a id="a-1A"></a>世尊。<a id="a-1B"></a>我等诸天子众。<a id="a-1C"></a>皆于如是菩萨摩诃萨所生最胜心。<a id="a-1D"></a>恭敬供养尊重称赞。<a id="a-1E"></a>彼诸天子发是言时。<a id="a-1F"></a>其声普闻一切世界。<a id="a-1G"></a>是时夜摩天中十万天子。<a id="a-1H"></a>知足天中十万天子。<a id="a-1I"></a>化乐天中十万天子。<a id="a-1J"></a>他化自在天中十万天子。<a id="a-1K"></a>如是等欲界诸天子众。<a id="a-1L"></a>复有色界梵众天。<a id="a-1M"></a>梵辅天。<a id="a-1N"></a>大梵天。<a id="a-1O"></a>少光天。<a id="a-1P"></a>无量光天。<a id="a-1Q"></a>光音天。<a id="a-1R"></a>少净天。<a id="a-1S"></a>无量净天。<a id="a-1T"></a>遍净天。<a id="a-1U"></a>无云天。<a id="a-1V"></a>福生天。<a id="a-1W"></a>广果天。<a id="a-1X"></a>无烦天。<a id="a-1Y"></a>无热天。<a id="a-1Z"></a>善见天。<a id="a-1a"></a>善现天。<a id="a-1b"></a>色究竟天。<a id="a-1c"></a>如是等天中诸天子众。<a id="a-1d"></a>各各合掌恭敬而白佛言。<a id="a-1e"></a>希有世尊。<a id="a-1f"></a>若菩萨摩诃萨。<a id="a-1g"></a>于此般若波罗蜜多修习方便。<a id="a-1h"></a>为般若波罗蜜多所护者。<a id="a-1i"></a>能以善根回向法界。<a id="a-1j"></a>如是回向胜前菩萨有所得心布施福蕴。</p>
  <p id="a1k">尔时世尊。<a id="a-1l"></a>告净居天等诸天子言。<a id="a-1m"></a>如前所说。<a id="a-1n"></a>三千大千世界所有发心菩萨。<a id="a-1o"></a>一一于其兢伽沙数劫中广施众生。<a id="a-1p"></a>如是福蕴且置是数。<a id="a-1q"></a>天子假使兢伽沙数三千大千世界一切众生。<a id="a-1r"></a>皆发阿耨多罗三藐三菩提心。<a id="a-1s"></a>是诸发心菩萨。<a id="a-1t"></a>一一于其兢伽沙数劫中。<a id="a-1u"></a>以其饮食衣服卧具医药及余乐具。<a id="a-1v"></a>普施兢伽沙数三千大千世界一切众生。<a id="a-1w"></a>若菩萨摩诃萨。<a id="a-1x"></a>于此般若波罗蜜多修习方便。<a id="a-1y"></a>为般若波罗蜜多所护者。<a id="a-1z"></a>能于过去未来现在诸佛所有戒定慧解脱解脱知见诸蕴善根。<a id="a-20"></a>及缘觉声闻所有善根。<a id="a-21"></a>如是等种种善根。<a id="a-22"></a>和合聚集称计较量。<a id="a-23"></a>以最上最极最胜最妙。<a id="a-24"></a>广大无量无等无等等心皆悉随喜。<a id="a-25"></a>以此随喜善根。<a id="a-26"></a>如实回向阿耨多罗三藐三菩提。<a id="a-27"></a>须菩提。<a id="a-28"></a>此菩萨如是随喜福蕴。<a id="a-29"></a>比前菩萨布施福行。<a id="a-2A"></a>而彼百分不及此一。<a id="a-2B"></a>千分不及一。<a id="a-2C"></a>万亿俱胝那庾多分。<a id="a-2D"></a>乃至乌波尼杀昙分皆不及一。<a id="a-2E"></a>何以故。<a id="a-2F"></a>具足般若波罗蜜多方便者。<a id="a-2G"></a>胜前菩萨有所得心布施行故。<a id="a-2H"></a>尔时尊者须菩提白佛言。<a id="a-2I"></a>世尊。<a id="a-2J"></a>如佛所言。<a id="a-2K"></a>菩萨摩诃萨。<a id="a-2L"></a>修习般若波罗蜜多方便。<a id="a-2M"></a>为般若波罗蜜多所护者。<a id="a-2N"></a>于诸善根能以最上最极最胜最妙广大无量无等无等等心。<a id="a-2O"></a>如实随喜回向阿耨多罗三藐三菩提。<a id="a-2P"></a>世尊。<a id="a-2Q"></a>当云何是最上最极。<a id="a-2R"></a>乃至无等等心。<a id="a-2S"></a>又复何名如实随喜。<a id="a-2T"></a>佛告须菩提。<a id="a-2U"></a>若菩萨摩诃萨。<a id="a-2V"></a>于过去未来现在诸法。<a id="a-2W"></a>不取不舍无念无得。<a id="a-2X"></a>离诸疑惑不生分别。<a id="a-2Y"></a>无过去法已生已灭无未来法未生未灭。<a id="a-2Z"></a>无现在法即生即灭。<a id="a-2a"></a>当观诸法犹如虚空。<a id="a-2b"></a>离一切相无所动转。<a id="a-2c"></a>不生不灭不来不去。<a id="a-2d"></a>彼诸法相即诸法性。<a id="a-2e"></a>如其法性如实随喜。<a id="a-2f"></a>如所随喜回向亦然。<a id="a-2g"></a>须菩提。<a id="a-2h"></a>若菩萨于一切法能起此心者。<a id="a-2i"></a>是即名为最上最极最胜最妙广大无量无等无等等心。<a id="a-2j"></a>即以此心而随喜者。<a id="a-2k"></a>乃可得名如实随喜。<a id="a-2l"></a>以此随喜善根回向阿耨多罗三藐三菩提者。<a id="a-2m"></a>是故名为如实回向。</p>
  <p id="a2n">复次须菩提。<a id="a-2o"></a>如前所说。<a id="a-2p"></a>兢伽沙数三千大千世界。<a id="a-2q"></a>所有一切发心菩萨。<a id="a-2r"></a>一一于其兢伽沙数劫中修布施行。<a id="a-2s"></a>且置是数。<a id="a-2t"></a>须菩提。<a id="a-2u"></a>若兢伽沙数三千大千世界一切众生。<a id="a-2v"></a>皆发阿耨多罗三藐三菩提心。<a id="a-2w"></a>是诸发心菩萨。<a id="a-2x"></a>一一于其兢伽沙数劫中。<a id="a-2y"></a>修持净戒。<a id="a-2z"></a>身善所作。<a id="a-30"></a>语善所作。<a id="a-31"></a>意善所作。<a id="a-32"></a>彼诸菩萨。<a id="a-33"></a>于兢伽沙数劫中。<a id="a-34"></a>如是持戒不生过失。<a id="a-35"></a>若菩萨摩诃萨。<a id="a-36"></a>于此般若波罗蜜多修习方便。<a id="a-37"></a>为般若波罗蜜多所护者。<a id="a-38"></a>能于过去未来现在诸佛所有戒定慧解脱解脱知见诸蕴善根。<a id="a-39"></a>及缘觉声闻所有善根。<a id="a-3A"></a>如是等种种善根和合聚集称计较量。<a id="a-3B"></a>以最上最极最胜最妙。<a id="a-3C"></a>广大无量无等无等等心皆悉随喜。<a id="a-3D"></a>以此随喜善根。<a id="a-3E"></a>回向阿耨多罗三藐三菩提。<a id="a-3F"></a>须菩提。<a id="a-3G"></a>此菩萨如是随喜福蕴。<a id="a-3H"></a>比前菩萨持戒福行。<a id="a-3I"></a>而彼百分不及此一。<a id="a-3J"></a>千分不及一。<a id="a-3K"></a>万亿俱胝那庾多分。<a id="a-3L"></a>乃至乌波尼杀昙分皆不及一。<a id="a-3M"></a>何以故。<a id="a-3N"></a>具足般若波罗蜜多方便者。<a id="a-3O"></a>胜前菩萨有所得心持戒行故。</p>
  <p id="a3P">复次须菩提。<a id="a-3Q"></a>如前所说兢伽沙数三千大千世界所有一切发心菩萨。<a id="a-3R"></a>一一于其兢伽沙数劫中持净戒行。<a id="a-3S"></a>且置是数。<a id="a-3T"></a>须菩提。<a id="a-3U"></a>若兢伽沙数三千大千世界一切众生皆发阿耨多罗三藐三菩提心。<a id="a-3V"></a>是诸发心菩萨。<a id="a-3W"></a>一一于其兢伽沙数劫中。<a id="a-3X"></a>持忍辱行不忿不恚。<a id="a-3Y"></a>乃至不起一切恶念。<a id="a-3Z"></a>彼诸菩萨于兢伽沙数劫中。<a id="a-3a"></a>如是忍辱不生忿恚若菩萨摩诃萨。<a id="a-3b"></a>于此般若波罗蜜多修习方便。<a id="a-3c"></a>为般若波罗蜜多所护者。<a id="a-3d"></a>能于过去未来现在诸佛所有戒定慧解脱解脱知见诸蕴善根。<a id="a-3e"></a>及缘觉声闻所有善根。<a id="a-3f"></a>如是等种种善根。<a id="a-3g"></a>和合聚集称计较量。<a id="a-3h"></a>以最上最极最胜最妙。<a id="a-3i"></a>广大无量无等无等等心皆悉随喜。<a id="a-3j"></a>以此随喜善根。<a id="a-3k"></a>回向阿耨多罗三藐三菩提。<a id="a-3l"></a>须菩提。<a id="a-3m"></a>此菩萨如是随喜福蕴。<a id="a-3n"></a>比前菩萨忍辱福行。<a id="a-3o"></a>而彼百分不及此一。<a id="a-3p"></a>千分不及一。<a id="a-3q"></a>百亿俱胝那庾多分。<a id="a-3r"></a>乃至乌波尼杀昙分。<a id="a-3s"></a>皆不及一。<a id="a-3t"></a>何以故。<a id="a-3u"></a>具足般若波罗蜜多方便者。<a id="a-3v"></a>胜前菩萨有所得心忍辱行故。</p>
  <p id="a3w">复次须菩提。<a id="a-3x"></a>如前所说兢伽沙数三千大千世界所有一切发心菩萨。<a id="a-3y"></a>一一于其兢伽沙数劫中持忍辱行。<a id="a-3z"></a>且置是数。<a id="a-40"></a>须菩提。<a id="a-41"></a>若兢伽沙数三千大千世界一切众生。<a id="a-42"></a>皆发阿耨多罗三藐三菩提心。<a id="a-43"></a>是诸发心菩萨。<a id="a-44"></a>一一于其兢伽沙数劫中修精进行。<a id="a-45"></a>勇猛坚固不退不失。<a id="a-46"></a>远离惛沉睡眠及诸障法。<a id="a-47"></a>彼诸菩萨于兢伽沙数劫中。<a id="a-48"></a>如是精进不生懈退。<a id="a-49"></a>若菩萨摩诃萨。<a id="a-4A"></a>于此般若波罗蜜多修习方便。<a id="a-4B"></a>为般若波罗蜜多所护者。<a id="a-4C"></a>能于过去未来现在诸佛所有戒定慧解脱解脱知见诸蕴善根。<a id="a-4D"></a>及缘觉声闻所有善根。<a id="a-4E"></a>如是等种种善根。<a id="a-4F"></a>和合聚集称计较量。<a id="a-4G"></a>以最上最极最胜最妙。<a id="a-4H"></a>广大无量无等无等等心皆悉随喜。<a id="a-4I"></a>以此随喜善根回向阿耨多罗三藐三菩提。<a id="a-4J"></a>须菩提。<a id="a-4K"></a>此菩萨如是随喜福蕴。<a id="a-4L"></a>比前菩萨精进福行。<a id="a-4M"></a>而彼百分不及此一。<a id="a-4N"></a>千分不及一。<a id="a-4O"></a>万亿俱胝那庾多分。<a id="a-4P"></a>乃至乌波尼杀昙分。<a id="a-4Q"></a>皆不及一。<a id="a-4R"></a>何以故。<a id="a-4S"></a>具足般若波罗蜜多方便者。<a id="a-4T"></a>胜前菩萨有所得心精进行故。</p>
  <p id="a4U">复次须菩提。<a id="a-4V"></a>如前所说兢伽沙数三千大千世界所有一切发心菩萨。<a id="a-4W"></a>一一于其兢伽沙数劫中修精进行。<a id="a-4X"></a>且置是数。<a id="a-4Y"></a>须菩提。<a id="a-4Z"></a>若兢伽沙数三千大千世界一切众生。<a id="a-4a"></a>皆发阿耨多罗三藐三菩提心。<a id="a-4b"></a>是诸发心菩萨。<a id="a-4c"></a>一一于其兢伽沙数劫中。<a id="a-4d"></a>修四禅定安住寂静。<a id="a-4e"></a>彼诸菩萨于兢伽沙数劫中如是修定。<a id="a-4f"></a>远离一切动乱等相。<a id="a-4g"></a>若菩萨摩诃萨。<a id="a-4h"></a>于此般若波罗蜜多修习方便。<a id="a-4i"></a>为般若波罗蜜多所护者。<a id="a-4j"></a>能于过去未来现在诸佛所有戒定慧解脱解脱知见诸蕴善根。<a id="a-4k"></a>及缘觉声闻所有善根。<a id="a-4l"></a>如是等种种善根。<a id="a-4m"></a>和合聚集称计较量。<a id="a-4n"></a>以最上最极最胜最妙。<a id="a-4o"></a>广大无量无等无等等心皆悉随喜。<a id="a-4p"></a>以此随喜善根回向阿耨多罗三藐三菩提。<a id="a-4q"></a>须菩提。<a id="a-4r"></a>此菩萨如是随喜福蕴。<a id="a-4s"></a>比前菩萨修定福行。<a id="a-4t"></a>而彼百分不及此一。<a id="a-4u"></a>千分不及一。<a id="a-4v"></a>万亿俱胝那庾多分乃至乌波尼杀昙分。<a id="a-4w"></a>皆不及一。<a id="a-4x"></a>何以故。<a id="a-4y"></a>具足般若波罗蜜多方便者。<a id="a-4z"></a>胜前菩萨有所得心修定行故。</p>
  <p id="a50">佛告须菩提。<a id="a-51"></a>若诸菩萨摩诃萨。<a id="a-52"></a>乐欲于其过去未来现在诸佛六波罗蜜多法门。<a id="a-53"></a>如理修学如实随喜者。<a id="a-54"></a>当于诸法住如实义。<a id="a-55"></a>如实义者谓解脱性。<a id="a-56"></a>如所解脱布施亦如是。<a id="a-57"></a>如所解脱持戒忍辱精进禅定智慧皆亦如是。<a id="a-58"></a>如所解脱解脱亦如是。<a id="a-59"></a>如所解脱解脱知见亦如是。<a id="a-5A"></a>如所解脱随喜心及随喜福行亦如是。<a id="a-5B"></a>如所解脱回向心及回向法亦如是。<a id="a-5C"></a>如所解脱过去已灭法。<a id="a-5D"></a>未来未生法。<a id="a-5E"></a>现在无住法皆亦如是。<a id="a-5F"></a>如所解脱十方三世无量无数一切诸佛及诸佛法亦如是。<a id="a-5G"></a>如所解脱所有菩萨缘觉声闻及彼诸法亦如是。<a id="a-5H"></a>如是等乃至一切法。<a id="a-5I"></a>无缚无解无住无著所解脱性即诸法性。<a id="a-5J"></a>须菩提。<a id="a-5K"></a>菩萨摩诃萨于一切法如是知者。<a id="a-5L"></a>当于六波罗蜜多法门如是修学如是随喜。<a id="a-5M"></a>以此随喜善根。<a id="a-5N"></a>如实回向阿耨多罗三藐三菩提。</p>
  <p data-pb></p>
  <h2 id="a5O">地狱缘品第七之一</h2>
  <p id="a5P">尔时尊者舍利子白佛言。<a id="a-5Q"></a>世尊。<a id="a-5R"></a>般若波罗蜜多出生一切智智。<a id="a-5S"></a>一切智性即般若波罗蜜多耶。<a id="a-5T"></a>佛言舍利子。<a id="a-5U"></a>如是如是。<a id="a-5V"></a>如汝所说。<a id="a-5W"></a>舍利子复白佛言。<a id="a-5X"></a>世尊。<a id="a-5Y"></a>般若波罗蜜多所应敬礼。<a id="a-5Z"></a>般若波罗蜜多所应尊重。<a id="a-5a"></a>般若波罗蜜多是大光明。<a id="a-5b"></a>般若波罗蜜多清净无染。<a id="a-5c"></a>般若波罗蜜多广大照曜。<a id="a-5d"></a>般若波罗蜜多摄三界相即三界性。<a id="a-5e"></a>般若波罗蜜多为清净眼。<a id="a-5f"></a>能照一切烦恼染法。<a id="a-5g"></a>般若波罗蜜多是所依止。<a id="a-5h"></a>般若波罗蜜多是无上法。<a id="a-5i"></a>般若波罗蜜多广摄一切菩提分法。<a id="a-5j"></a>般若波罗蜜多为大法炬。<a id="a-5k"></a>普照世间一切闇瞑。<a id="a-5l"></a>般若波罗蜜多是无所畏。<a id="a-5m"></a>能救一切怖畏众生。<a id="a-5n"></a>般若波罗蜜多是即五眼。<a id="a-5o"></a>能照一切世出世道。<a id="a-5p"></a>般若波罗蜜多为智慧光。<a id="a-5q"></a>照破一切痴闇等法。<a id="a-5r"></a>般若波罗蜜多为诸导首。<a id="a-5s"></a>引示众生趣入圣道。<a id="a-5t"></a>般若波罗蜜多是一切智藏。<a id="a-5u"></a>普摄烦恼等障为作断灭。<a id="a-5v"></a>般若波罗蜜多是无生法无灭法。<a id="a-5w"></a>无起法无作法。<a id="a-5x"></a>般若波罗蜜多自相本空。<a id="a-5y"></a>般若波罗蜜多是诸菩萨母。<a id="a-5z"></a>般若波罗蜜多为诸法眼。<a id="a-60"></a>照明诸佛所有十力四无所畏。<a id="a-61"></a>般若波罗蜜多是所依怙。<a id="a-62"></a>能救一切无依众生。<a id="a-63"></a>般若波罗蜜多是安乐法。<a id="a-64"></a>能断众生生死苦恼。<a id="a-65"></a>般若波罗蜜多能示诸法真实自性。<a id="a-66"></a>般若波罗蜜多随顺法相。<a id="a-67"></a>圆满三转十二行轮。<a id="a-68"></a>世尊。<a id="a-69"></a>般若波罗蜜多有如是等种种功德。<a id="a-6A"></a>诸菩萨摩诃萨于此法门应当云何瞻礼恭敬。</p>
  <p id="a6B">佛告尊者舍利子言。<a id="a-6C"></a>菩萨摩诃萨于此般若波罗蜜多法门。<a id="a-6D"></a>应如师想如诸佛想。<a id="a-6E"></a>尊重恭敬瞻礼称赞。<a id="a-6F"></a>如是瞻敬般若波罗蜜多故。<a id="a-6G"></a>是即瞻敬诸佛世尊。</p>
  <p id="a6H">尔时帝释天主。<a id="a-6I"></a>即起是念。<a id="a-6J"></a>尊者舍利子。<a id="a-6K"></a>今以何缘而生此问。<a id="a-6L"></a>作是念已。<a id="a-6M"></a>前白尊者舍利子言。<a id="a-6N"></a>尊者。<a id="a-6O"></a>有何因缘如是问佛。<a id="a-6P"></a>舍利子言。<a id="a-6Q"></a>憍尸迦。<a id="a-6R"></a>如佛所说。<a id="a-6S"></a>诸菩萨摩诃萨修习般若波罗蜜多方便。<a id="a-6T"></a>为般若波罗蜜多所护者。<a id="a-6U"></a>即能于彼一切善根如实随喜如实回向。<a id="a-6V"></a>彼一切智。<a id="a-6W"></a>而此般若波罗蜜多有大功德。<a id="a-6X"></a>胜诸菩萨有所得心。<a id="a-6Y"></a>布施持戒忍辱精进禅定福行。<a id="a-6Z"></a>以是缘故我作此问。<a id="a-6a"></a>憍尸迦。<a id="a-6b"></a>汝今当知。<a id="a-6c"></a>此般若波罗蜜多与五波罗蜜多而为导首。<a id="a-6d"></a>引示令入一切智道。<a id="a-6e"></a>譬如世间有其盲人。<a id="a-6f"></a>虽聚百千万众欲有所往而皆不能知所行道。<a id="a-6g"></a>若无导师彼终不能进趣城邑聚落方处。<a id="a-6h"></a>若有目人为作先导。<a id="a-6i"></a>彼诸盲者即能达彼一切方处。<a id="a-6j"></a>憍尸迦。<a id="a-6k"></a>所有布施持戒忍辱精进禅定犹如盲人。<a id="a-6l"></a>虽复修习无量福行。<a id="a-6m"></a>欲至一切智果。<a id="a-6n"></a>若不以此般若波罗蜜多而为导首。<a id="a-6o"></a>毕竟不能如实趣向一切智道。<a id="a-6p"></a>况复能得一切智果。<a id="a-6q"></a>若此布施等法。<a id="a-6r"></a>得般若波罗蜜多为导首者。<a id="a-6s"></a>即得智慧之眼。<a id="a-6t"></a>而能照达一切智道。<a id="a-6u"></a>即得趣证一切智果。<a id="a-6v"></a>又复布施持戒忍辱精进禅定。<a id="a-6w"></a>为般若波罗蜜多力所助者。<a id="a-6x"></a>是故此五即得名为波罗蜜多。</p>
  <p id="a6y">尔时尊者舍利子白佛言。<a id="a-6z"></a>世尊。<a id="a-70"></a>般若波罗蜜多为何法故生。<a id="a-71"></a>佛言舍利子。<a id="a-72"></a>般若波罗蜜多。<a id="a-73"></a>不见有色不为色故生。<a id="a-74"></a>不见受想行识。<a id="a-75"></a>不为受想行识故生。<a id="a-76"></a>若此五蕴有所生相。<a id="a-77"></a>即般若波罗蜜多为彼故生。<a id="a-78"></a>而此五蕴既无所生。<a id="a-79"></a>是故般若波罗蜜多不为诸法故生。</p>
  <p id="a7A">舍利子复白佛言。<a id="a-7B"></a>世尊。<a id="a-7C"></a>若般若波罗蜜多如是生者。<a id="a-7D"></a>当于何法有所成耶。<a id="a-7E"></a>佛言舍利子。<a id="a-7F"></a>般若波罗蜜多。<a id="a-7G"></a>虽如是生无少法可成。<a id="a-7H"></a>由无法成故乃得名为般若波罗蜜多。</p>
  <p id="a7I">尔时帝释天主。<a id="a-7J"></a>闻是说已即白佛言。<a id="a-7K"></a>世尊。<a id="a-7L"></a>般若波罗蜜多。<a id="a-7M"></a>岂不成于一切智耶。<a id="a-7N"></a>佛言憍尸迦。<a id="a-7O"></a>如汝所言。<a id="a-7P"></a>般若波罗蜜多。<a id="a-7Q"></a>亦成一切智。<a id="a-7R"></a>然非有所得故成。<a id="a-7S"></a>亦非名相起作故成。<a id="a-7T"></a>帝释天主言。<a id="a-7U"></a>世尊。<a id="a-7V"></a>当云何成。<a id="a-7W"></a>佛言憍尸迦。<a id="a-7X"></a>诸法无所成如是成。</p>
  <p id="a7Y">帝释天主复白佛言。<a id="a-7Z"></a>希有世尊。<a id="a-7a"></a>今此般若波罗蜜多。<a id="a-7b"></a>无所生无所灭。<a id="a-7c"></a>彼一切法亦无生无灭无住无著。<a id="a-7d"></a>是即般若波罗蜜多。</p>
  <p id="a7e">尔时尊者须菩提白佛言。<a id="a-7f"></a>世尊。<a id="a-7g"></a>若生如是心有所分别者。<a id="a-7h"></a>即远般若波罗蜜多。<a id="a-7i"></a>即失般若波罗蜜多。<a id="a-7j"></a>即不成就般若波罗蜜多佛言须菩提。<a id="a-7k"></a>如是如是。<a id="a-7l"></a>有是因缘。<a id="a-7m"></a>即远般若波罗蜜多。<a id="a-7n"></a>即失般若波罗蜜多。<a id="a-7o"></a>即不成就般若波罗蜜多。<a id="a-7p"></a>何以故。<a id="a-7q"></a>此般若波罗蜜多。<a id="a-7r"></a>于色无所表示。<a id="a-7s"></a>受想行识亦无所表示。<a id="a-7t"></a>须陀洹斯陀含阿那含阿罗汉缘觉菩萨及佛世尊。<a id="a-7u"></a>皆悉无所表示故。</p>
  <p id="a7v">尊者须菩提复白佛言。<a id="a-7w"></a>世尊。<a id="a-7x"></a>大波罗蜜多是般若波罗蜜多耶。<a id="a-7y"></a>佛言须菩提。<a id="a-7z"></a>于汝意云何。<a id="a-80"></a>以何因缘谓大波罗蜜多是般若波罗蜜多。<a id="a-81"></a>须菩提白佛言。<a id="a-82"></a>世尊。<a id="a-83"></a>色无大无小无集无散离诸起作。<a id="a-84"></a>受想行识。<a id="a-85"></a>亦无大无小无集无散离诸起作。<a id="a-86"></a>所有如来十力等法。<a id="a-87"></a>不作有力不作无力亦无集散。<a id="a-88"></a>乃至一切智。<a id="a-89"></a>亦无大小集散诸起作等。<a id="a-8A"></a>何以故。<a id="a-8B"></a>一切法无大小无集散离起作住平等。<a id="a-8C"></a>若菩萨于一切法有所分别而作是念。<a id="a-8D"></a>我得具足一切智果。<a id="a-8E"></a>我为众生说诸法门。<a id="a-8F"></a>能度若干众生令至涅槃。<a id="a-8G"></a>而彼菩萨作是念者。<a id="a-8H"></a>即不名行般若波罗蜜多。<a id="a-8I"></a>所以者何。<a id="a-8J"></a>般若波罗蜜多无如是相。<a id="a-8K"></a>不见众生有所度者有所得者。<a id="a-8L"></a>以众生无性故般若波罗蜜多亦无性。<a id="a-8M"></a>众生离相故般若波罗蜜多亦离相。<a id="a-8N"></a>众生不生故般若波罗蜜多亦不生。<a id="a-8O"></a>众生不灭故般若波罗蜜多亦不灭。<a id="a-8P"></a>众生不思议故般若波罗蜜多亦不思议。<a id="a-8Q"></a>众生无觉了故般若波罗蜜多亦无觉了。<a id="a-8R"></a>众生如实知胜义故般若波罗蜜多亦如实知胜义。<a id="a-8S"></a>众生力集故如来力亦集。<a id="a-8T"></a>世尊。<a id="a-8U"></a>我以如是因缘。<a id="a-8V"></a>谓大波罗蜜多是般若波罗蜜多。</p>
  <p id="a8W">尔时尊者舍利子白佛言。<a id="a-8X"></a>世尊。<a id="a-8Y"></a>若诸菩萨摩诃萨于此甚深般若波罗蜜多法门。<a id="a-8Z"></a>闻已谛受不疑不难生净信解者。<a id="a-8a"></a>此诸菩萨于何处没而来生此。<a id="a-8b"></a>佛告舍利子。<a id="a-8c"></a>当知此菩萨已于他方诸佛刹中听受此法。<a id="a-8d"></a>请问其义随顺解了。<a id="a-8e"></a>从彼没已而来生此。<a id="a-8f"></a>复次舍利子。<a id="a-8g"></a>若人暂得闻此甚深般若波罗蜜多法门。<a id="a-8h"></a>即生信解踊跃欢喜。<a id="a-8i"></a>尊重恭敬如佛想者。<a id="a-8j"></a>当知是人已于无数佛世尊所听受此法。<a id="a-8k"></a>久修菩萨最胜妙行。<a id="a-8l"></a>如是等人佛所称赞。</p>
 </body>
</html>