<!doctype html>
<html id="z3IBUhjhg" data-ver="319">
 <head>
  <meta charset="utf-8">
  <meta author="法护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说大乘入诸佛境界智光明庄严经卷第一</h1>
  <p id="a2">如是我闻。<a id="a-3"></a>一时世尊。<a id="a-4"></a>在王舍城鹫峰山半月妙峰法界殿中。<a id="a-5"></a>与大苾刍众二万五千人俱。<a id="a-6"></a>皆阿罗汉。<a id="a-7"></a>一切漏尽离诸烦恼。<a id="a-8"></a>心善解脱慧善解脱。<a id="a-9"></a>如大龙王。<a id="a-A"></a>诸所应作修作已办。<a id="a-B"></a>去除重担逮得己利。<a id="a-C"></a>尽诸有结心智解脱。<a id="a-D"></a>诸心自在到于彼岸。<a id="a-E"></a>阿若憍陈如等十八大声闻。<a id="a-F"></a>而为上首。<a id="a-G"></a>复有七百二十万俱胝那庾多菩萨摩诃萨众。<a id="a-H"></a>其名曰妙吉祥童真菩萨摩诃萨。<a id="a-I"></a>财吉祥菩萨摩诃萨。<a id="a-J"></a>觉吉祥菩萨摩诃萨。<a id="a-K"></a>药王菩萨摩诃萨。<a id="a-L"></a>药上菩萨摩诃萨等。<a id="a-M"></a>是诸菩萨。<a id="a-N"></a>皆悉善转不退转法轮。<a id="a-O"></a>悉于宝积方广正法而善请问。<a id="a-P"></a>住法云地其慧高广犹若须弥。<a id="a-Q"></a>善能观察一切法空无相无愿。<a id="a-R"></a>无生无起无性照明广大。<a id="a-S"></a>甚深法理善威仪道。<a id="a-T"></a>而诸菩萨皆是各各世界百千俱胝那庾多诸佛如来遣来至此。<a id="a-U"></a>悉能出生诸神通事。<a id="a-V"></a>安住诸法自性清净。</p>
  <p id="aW">尔时世尊即作是念。<a id="a-X"></a>此诸菩萨摩诃萨众。<a id="a-Y"></a>具大威德为求法故。<a id="a-Z"></a>从殑伽沙数等大威德世界。<a id="a-a"></a>迅疾如风来此集会。<a id="a-b"></a>我今应为开明宣说广大正法。<a id="a-c"></a>或现光相广大照曜。<a id="a-d"></a>复令此诸菩萨摩诃萨众。<a id="a-e"></a>于此会中闻所说法请问其义。<a id="a-f"></a>尔时世尊即放光明。<a id="a-g"></a>遍照十方不可思议如微尘等三千大千世界。<a id="a-h"></a>即时十方一一方分。<a id="a-i"></a>各有十佛刹不可说如微尘等。<a id="a-j"></a>百千俱胝那庾多菩萨摩诃萨众来此集会。<a id="a-k"></a>一一菩萨各现不可思议菩萨所有神通。<a id="a-l"></a>而来到佛会已。<a id="a-m"></a>各以不可思议妙色供养而供养佛。<a id="a-n"></a>各各处自愿力出生莲花座中瞻仰世尊。<a id="a-o"></a>是时法界殿中自然出现大宝莲花藏师子之座。<a id="a-p"></a>纵广正等阿僧祇俱胝由旬次第高显。<a id="a-q"></a>以众光明摩尼宝所成。<a id="a-r"></a>以电光明摩尼宝而为界道。<a id="a-s"></a>不思议光明摩尼宝为莲花茎。<a id="a-t"></a>无比喻摩尼宝而为间错。<a id="a-u"></a>超越譬喻光明摩尼宝作殊妙鬘。<a id="a-v"></a>自在王摩尼宝网垂覆其上。<a id="a-w"></a>竖立种种光明摩尼宝盖及宝幢幡。<a id="a-x"></a>而彼大摩尼宝莲花藏师子座上。<a id="a-y"></a>普遍出现十阿僧祇百千俱胝那庾多光明。<a id="a-z"></a>其光普照十方世界。<a id="a-10"></a>是时十方一一方分。<a id="a-11"></a>有十佛刹不可说微尘数等。<a id="a-12"></a>百千俱胝那庾多天龙夜叉乾闼婆阿修罗迦楼罗紧那罗摩睺罗伽。<a id="a-13"></a>帝释梵王护世天等。<a id="a-14"></a>皆来集会。<a id="a-15"></a>是中或有处宝楼阁与不思议百千俱胝那庾多天女众等奏妙音乐。<a id="a-16"></a>或处妙花所成楼阁。<a id="a-17"></a>或处龙坚栴檀香所成楼阁。<a id="a-18"></a>或处真珠所成楼阁。<a id="a-19"></a>或处大金刚宝所成楼阁。<a id="a-1A"></a>或处金刚光明摩尼宝所成楼阁。<a id="a-1B"></a>或处浑金所成楼阁。<a id="a-1C"></a>或处一切光明积集摩尼宝王所成楼阁。<a id="a-1D"></a>或处自在王摩尼宝所成楼阁。<a id="a-1E"></a>或处如意宝所成楼阁。<a id="a-1F"></a>或处帝青摩尼宝所成楼阁。<a id="a-1G"></a>或处大海之中清净庄严普遍光明大摩尼宝所成楼阁。<a id="a-1H"></a>皆有阿僧祇不思议百千俱胝那庾多天女众等。<a id="a-1I"></a>奏妙音乐乘空而来。<a id="a-1J"></a>到佛会已。<a id="a-1K"></a>皆以不思议无等比超越分量诸妙供养。<a id="a-1L"></a>供养佛已。<a id="a-1M"></a>各各于自愿力出生座中瞻仰世尊。<a id="a-1N"></a>时此三千大千世界。<a id="a-1O"></a>悉成阎浮檀金殊妙色相。<a id="a-1P"></a>自然出现种种摩尼宝庄严树。<a id="a-1Q"></a>妙衣服树。<a id="a-1R"></a>龙坚旃檀香树。<a id="a-1S"></a>妙宝所成电光明摩尼宝网垂覆其上。<a id="a-1T"></a>竖立宝盖及宝幢幡。<a id="a-1U"></a>其诸树间皆有阿僧祇百千俱胝那庾多天女。<a id="a-1V"></a>执持半身真珠璎珞。<a id="a-1W"></a>或复执持摩尼宝鬘。</p>
  <p id="a1X">时彼大摩尼宝莲花藏师子座中。<a id="a-1Y"></a>自然有声说伽陀曰。</p>
  <p id="a1Z">人中王来就此座　　本从福力所出生</p>
  <p id="a1a">普令众愿悉圆成　　胜二足尊愿摄受</p>
  <p id="a1b">此我身相宝所成　　中一宝谓莲花座</p>
  <p id="a1c">随其意乐人中尊　　能满诸愿救世者</p>
  <p id="a1d">今此宝成莲花座　　于此世间最殊妙</p>
  <p id="a1e">为俱胝众说法门　　闻者皆令得此座</p>
  <p id="a1f">汝身出现千光相　　普遍照曜诸世间</p>
  <p id="a1g">我观此相欢喜生　　愿佛今就我此座</p>
  <p id="a1h">速就座已摄受我　　此座数有八俱胝</p>
  <p id="a1i">今自然智牟尼尊　　登座普摄诸群品</p>
  <p id="a1j">尔时世尊从本座起。<a id="a-1k"></a>即于宝莲花藏师子座上。<a id="a-1l"></a>加趺而坐。<a id="a-1m"></a>普遍观察一切菩萨人天大众。<a id="a-1n"></a>为诸菩萨欲当宣说最上妙法。</p>
  <p id="a1o">尔时一切大菩萨众咸作是念。<a id="a-1p"></a>若我今时得闻妙吉祥童真菩萨请问如来应供正等正觉不生不灭甚深正法。<a id="a-1q"></a>斯为庆幸。</p>
  <p id="a1r">尔时妙吉祥童真菩萨先在会中。<a id="a-1s"></a>知诸菩萨摩诃萨众心之所念。<a id="a-1t"></a>即从座起。<a id="a-1u"></a>前白佛言。<a id="a-1v"></a>世尊。<a id="a-1w"></a>如佛所说不生不灭。<a id="a-1x"></a>此所宣说当是世尊。<a id="a-1y"></a>何法增语。<a id="a-1z"></a>即说伽陀而伸请问。</p>
  <p id="a20">不生与不灭　　此是佛所说</p>
  <p id="a21">大慧相云何　　于此中宣演</p>
  <p id="a22">若法不生灭　　即无见无因</p>
  <p id="a23">佛大牟尼尊　　复云何宣说</p>
  <p id="a24">此十方菩萨　　诸佛故遣来</p>
  <p id="a25">求大智法门　　愿尊说正法</p>
  <p id="a26">尔时世尊。<a id="a-27"></a>赞妙吉祥童真菩萨摩诃萨言。<a id="a-28"></a>善哉善哉妙吉祥。<a id="a-29"></a>汝今善能请问如来如是义理。<a id="a-2A"></a>如汝意者。<a id="a-2B"></a>广为多人作大利益。<a id="a-2C"></a>悲愍世间令其修行普得安乐。<a id="a-2D"></a>复能利乐诸天人众。<a id="a-2E"></a>今此所来诸大菩萨摩诃萨众。<a id="a-2F"></a>为得佛地故不生恐怖。<a id="a-2G"></a>是处施作亦无所畏复无惊悚妙吉祥。<a id="a-2H"></a>彼等皆得实智所摄。<a id="a-2I"></a>如来今此说如是法。<a id="a-2J"></a>所谓不生不灭。<a id="a-2K"></a>妙吉祥。<a id="a-2L"></a>不生灭者。<a id="a-2M"></a>此说即是如来增语。<a id="a-2N"></a>譬如吠琉璃宝成大地相。<a id="a-2O"></a>于彼所成大地相中。<a id="a-2P"></a>而有忉利天中帝释天主所居之处大广胜殿。<a id="a-2Q"></a>而彼天主常处其中。<a id="a-2R"></a>受天五欲胜妙快乐嬉戏自在。<a id="a-2S"></a>彼诸天众呼彼阎浮提中若男若女童男童女一切人众。<a id="a-2T"></a>谓言善来。<a id="a-2U"></a>汝等且观帝释天主大广胜殿。<a id="a-2V"></a>天主于中受胜妙乐。<a id="a-2W"></a>汝等来此广行布施。<a id="a-2X"></a>修作福事积集戒行。<a id="a-2Y"></a>汝等当知。<a id="a-2Z"></a>今此帝释天主所居大广胜殿神通具足。<a id="a-2a"></a>汝等宜应修作福事。<a id="a-2b"></a>愿当获报如彼天主。<a id="a-2c"></a>安处天宫受胜妙乐。<a id="a-2d"></a>是时阎浮提中若男若女童男童女一切人众。<a id="a-2e"></a>见此吠琉璃宝所成大地帝释天主大广胜殿。<a id="a-2f"></a>见已合掌执持香花向空散掷。<a id="a-2g"></a>作如是言。<a id="a-2h"></a>愿我等当来亦获是相。<a id="a-2i"></a>如帝释天主居广胜殿。<a id="a-2j"></a>受胜妙乐嬉戏目在。<a id="a-2k"></a>然彼人众而悉不知影像对现琉璃大地。<a id="a-2l"></a>忉利天中帝释天主。<a id="a-2m"></a>大广胜殿清净所成犹如影像。<a id="a-2n"></a>妙吉祥。<a id="a-2o"></a>彼帝释天主以广行布施。<a id="a-2p"></a>修作福事积集戒行。<a id="a-2q"></a>宿善根力广成熟故。<a id="a-2r"></a>感彼天中胜妙宫殿。<a id="a-2s"></a>妙吉祥。<a id="a-2t"></a>而彼吠琉璃地本无所有。<a id="a-2u"></a>忉利诸天及彼帝释天主所居大广胜殿亦无所有。<a id="a-2v"></a>皆是清净所成影像对现而亦常在。<a id="a-2w"></a>而实不生亦复不灭。<a id="a-2x"></a>妙吉祥。<a id="a-2y"></a>一切众生亦复如是。<a id="a-2z"></a>以清净心如实观想。<a id="a-30"></a>如来即为对现身相。<a id="a-31"></a>复以如来威神力故。<a id="a-32"></a>令诸众生得见如来。<a id="a-33"></a>然本无实不生不灭。<a id="a-34"></a>无性非无性。<a id="a-35"></a>无见非无见。<a id="a-36"></a>非世间非非世间。<a id="a-37"></a>无状貌非无状貌。<a id="a-38"></a>妙吉祥。<a id="a-39"></a>一切众生但以如来对现影像而为所缘。<a id="a-3A"></a>散掷香花衣服妙宝而为供养。<a id="a-3B"></a>作如是言。<a id="a-3C"></a>愿我当来获胜妙报。<a id="a-3D"></a>同彼如来应供正等正觉。<a id="a-3E"></a>彼诸众生求佛智故广行布施。<a id="a-3F"></a>修作福事积集戒行。<a id="a-3G"></a>回向愿当得如来智。</p>
  <p id="a3H">复次妙吉祥。<a id="a-3I"></a>又如吠琉璃宝所成大地。<a id="a-3J"></a>帝释天主对现影像。<a id="a-3K"></a>无动转无领受无戏论。<a id="a-3L"></a>无分别不离分别。<a id="a-3M"></a>无计度不离计度。<a id="a-3N"></a>非思惟作意。<a id="a-3O"></a>寂静清凉无生无灭。<a id="a-3P"></a>无见无闻无嗅无味无触无想。<a id="a-3Q"></a>无施设无表了。<a id="a-3R"></a>妙吉祥。<a id="a-3S"></a>如来应供正等正觉亦复如是。<a id="a-3T"></a>无动转无领受无戏论。<a id="a-3U"></a>无分别不离分别。<a id="a-3V"></a>无计度不离计度。<a id="a-3W"></a>非思惟作意。<a id="a-3X"></a>寂静清凉无生无灭。<a id="a-3Y"></a>无见无闻无嗅无味无触无想。<a id="a-3Z"></a>无施设无表了。<a id="a-3a"></a>如是等如来无所生趣向。<a id="a-3b"></a>诸所对现皆如影像。<a id="a-3c"></a>随诸众生信解差别。<a id="a-3d"></a>现诸色相寿量分限。<a id="a-3e"></a>但为成熟信解力故。<a id="a-3f"></a>是菩提器彼众生者即为对现。<a id="a-3g"></a>随其意乐随其信解。<a id="a-3h"></a>令诸众生得闻法要。<a id="a-3i"></a>如所乐欲知三乘相。<a id="a-3j"></a>如所乐欲悉得解脱。<a id="a-3k"></a>妙吉祥。<a id="a-3l"></a>又如忉利天中帝释天主。<a id="a-3m"></a>以福力成办故。<a id="a-3n"></a>有大法鼓出妙法音。<a id="a-3o"></a>处虚空中大广胜殿上。<a id="a-3p"></a>彼诸天子极目彻视。<a id="a-3q"></a>不能观见。<a id="a-3r"></a>妙吉祥。<a id="a-3s"></a>彼大法鼓。<a id="a-3t"></a>若或忉利天中诸天子众。<a id="a-3u"></a>耽媔嬉戏五欲自娱心生放逸。<a id="a-3v"></a>而不乐入善法堂中歌咏法音。<a id="a-3w"></a>或时帝释天主五欲娱乐。<a id="a-3x"></a>亦复放逸不处法座为众说法。<a id="a-3y"></a>彼大法鼓处虚空中极目彻视。<a id="a-3z"></a>超眼境界不可观见。<a id="a-40"></a>自然出声令诸天子开明警觉。<a id="a-41"></a>谓言。<a id="a-42"></a>诸仁者。<a id="a-43"></a>色声香味触是无常法。<a id="a-44"></a>汝等今时勿生放逸。<a id="a-45"></a>无令速疾离失宫殿。<a id="a-46"></a>诸行是苦诸行皆空。<a id="a-47"></a>诸法无我勿生放逸。<a id="a-48"></a>此苦蕴灭佗趣复生。<a id="a-49"></a>汝诸仁者。<a id="a-4A"></a>宜当精勤歌咏正法。<a id="a-4B"></a>游戏法园求法真实爱乐正法。<a id="a-4C"></a>于正法中随念作意。<a id="a-4D"></a>即得不离天中五欲娱乐。<a id="a-4E"></a>妙吉祥。<a id="a-4F"></a>然彼大法鼓。<a id="a-4G"></a>无分别无离分别。<a id="a-4H"></a>超眼境界不生不灭。<a id="a-4I"></a>出语言道离心意识。<a id="a-4J"></a>其大法鼓所出法音令彼天众常所开觉惊怖迷乱。<a id="a-4K"></a>即入善法堂中歌咏正法。<a id="a-4L"></a>游戏法园求法真实爱乐正法。<a id="a-4M"></a>于正法中随念作意。<a id="a-4N"></a>天趣殁已胜处受生。<a id="a-4O"></a>又复帝释天主。<a id="a-4P"></a>入善法堂处于法座。<a id="a-4Q"></a>为诸天众宣说法要。<a id="a-4R"></a>若时与彼阿修罗众。<a id="a-4S"></a>而共斗战天众或负。<a id="a-4T"></a>彼大法鼓自然出声。<a id="a-4U"></a>阿修罗众惊怖迷乱驰走而去。<a id="a-4V"></a>妙吉祥。<a id="a-4W"></a>然彼法鼓亦无我相。<a id="a-4X"></a>复无言说自然隐殁。<a id="a-4Y"></a>大法鼓者无所观瞩。<a id="a-4Z"></a>住于真实无心无思。<a id="a-4a"></a>无相无色无声无性。<a id="a-4b"></a>亦复无二超眼境界。<a id="a-4c"></a>妙吉祥。<a id="a-4d"></a>以彼忉利天中诸天子众宿善业故。<a id="a-4e"></a>有大法鼓出妙法音。<a id="a-4f"></a>令彼天众一切娆乱随烦恼等皆悉寂止。<a id="a-4g"></a>彼大法鼓而亦常在。<a id="a-4h"></a>然其无心亦无所思。<a id="a-4i"></a>无相无色无声无性亦复无二。<a id="a-4j"></a>如来应供正等正觉亦复如是。<a id="a-4k"></a>无见无观然亦常在。<a id="a-4l"></a>而无我相无心无思。<a id="a-4m"></a>无相无色无声无性超眼境界。<a id="a-4n"></a>但随众生宿善业报。<a id="a-4o"></a>随其信解为说法音。<a id="a-4p"></a>令其开晓闻法音故。<a id="a-4q"></a>使诸众生一切娆乱随烦恼等皆得寂止。<a id="a-4r"></a>彼法音声当知即是如来音声。<a id="a-4s"></a>妙吉祥。<a id="a-4t"></a>是法音声而无其实。<a id="a-4u"></a>如来但为一切世间权巧施设。<a id="a-4v"></a>随诸众生宿善业报。<a id="a-4w"></a>如来乃为出法音声。<a id="a-4x"></a>随诸众生各各意乐而生解了。<a id="a-4y"></a>为令一切众生皆得安乐。<a id="a-4z"></a>诸放逸者咸皆警悟。<a id="a-50"></a>妙吉祥。<a id="a-51"></a>一切众生闻法音已。<a id="a-52"></a>皆愿当得如来身相。<a id="a-53"></a>彼新发意菩萨及诸愚夫异生。<a id="a-54"></a>但以如来善法出生而为所缘。<a id="a-55"></a>令其得闻如来法音。<a id="a-56"></a>妙吉祥。<a id="a-57"></a>如来应供正等正觉所说。<a id="a-58"></a>不生不灭甚深法理应如是知。</p>
 </body>
</html>