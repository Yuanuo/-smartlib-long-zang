<!doctype html>
<html id="z3IBUhkhh" data-ver="424">
 <head>
  <meta charset="utf-8">
  <meta author="法护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说大乘入诸佛境界智光明庄严经卷第二</h1>
  <p id="a2">复次妙吉祥。<a id="a-3"></a>譬如炎夏向残雨际初月时景方来。<a id="a-4"></a>以诸众生宿业报故。<a id="a-5"></a>此大地中一切种子。<a id="a-6"></a>禾稼药草树林而悉成长。<a id="a-7"></a>时虚空中大风吹击大水流注。<a id="a-8"></a>是时大地而悉滋养。<a id="a-9"></a>阎浮提中一切人众。<a id="a-A"></a>见是相已咸生欢喜。<a id="a-B"></a>其心适悦想此世间有大云起。<a id="a-C"></a>妙吉祥。<a id="a-D"></a>而此空中有大水蕴流注大地。<a id="a-E"></a>是时阎浮提中一切人众。<a id="a-F"></a>即作是念。<a id="a-G"></a>今此大地大水流注。<a id="a-H"></a>岂非此中有大云起。<a id="a-I"></a>作是念已咸发是言。<a id="a-J"></a>奇哉大云降注大水充满大地。<a id="a-K"></a>妙吉祥。<a id="a-L"></a>而彼大水非云所有非云施设。<a id="a-M"></a>但以大风吹击。<a id="a-N"></a>故有大水充满大地。<a id="a-O"></a>即彼水蕴以其众生宿业报力。<a id="a-P"></a>随时隐没。<a id="a-Q"></a>风所摄持风所破散。<a id="a-R"></a>如云注水。<a id="a-S"></a>妙吉祥。<a id="a-T"></a>但由众生宿业报故。<a id="a-U"></a>乃于空中大水流注。<a id="a-V"></a>非云所有非云施设。<a id="a-W"></a>云无所生非从心入。<a id="a-X"></a>离于来去彼善根成熟。<a id="a-Y"></a>诸菩萨摩诃萨及声闻缘觉诸异生等亦复如是。<a id="a-Z"></a>谓由彼等随智所乐。<a id="a-a"></a>积集胜行种善根故。<a id="a-b"></a>如来应供正等正觉出现世间。<a id="a-c"></a>为诸众生示涅槃道对现无碍。<a id="a-d"></a>如来处于天人众中。<a id="a-e"></a>诸有所说名字建立悉无别异。<a id="a-f"></a>妙吉祥应知。<a id="a-g"></a>如来于天人众中所出音声。<a id="a-h"></a>而无其实都无所有。<a id="a-i"></a>妙吉祥。<a id="a-j"></a>如来无相离诸相故。<a id="a-k"></a>无方处不离方处。<a id="a-l"></a>无实所成无生无灭。<a id="a-m"></a>如来为诸天人世间。<a id="a-n"></a>随宜对现广说正法悉充足已。<a id="a-o"></a>而彼新发意菩萨及诸愚夫异生。<a id="a-p"></a>以宿善业报乐涅槃法而化度者。<a id="a-q"></a>不见如来有所对现。<a id="a-r"></a>皆谓如来入大涅槃。<a id="a-s"></a>妙吉祥。<a id="a-t"></a>如来若生若灭悉无所有。<a id="a-u"></a>以佛如来不生灭故。<a id="a-v"></a>如来应供正等正觉本来寂静。<a id="a-w"></a>如来无实如其大水。<a id="a-x"></a>所缘无实云亦无实。<a id="a-y"></a>无生无灭云无实故。<a id="a-z"></a>乃于世间假施设有。<a id="a-10"></a>如来诸有说法所缘。<a id="a-11"></a>亦复如是而无其实。<a id="a-12"></a>不生不灭本来如是。<a id="a-13"></a>如来应供正等正觉。<a id="a-14"></a>于是无生法中。<a id="a-15"></a>为诸世间假名安立。<a id="a-16"></a>妙吉祥。<a id="a-17"></a>又如大梵天王胜中最胜。<a id="a-18"></a>于十三千大千世界。<a id="a-19"></a>百三千大千世界中。<a id="a-1A"></a>而得自在。<a id="a-1B"></a>日日观察一切天众。<a id="a-1C"></a>下至四大王天乃为边际。<a id="a-1D"></a>以其大梵天王。<a id="a-1E"></a>遍于诸天常观察故。<a id="a-1F"></a>彼彼一切诸天子众。<a id="a-1G"></a>各各天中五欲娱乐。<a id="a-1H"></a>彼娱乐已鼓吹歌音。<a id="a-1I"></a>复止息已舍诸乐事。<a id="a-1J"></a>各各合掌尊重恭敬。<a id="a-1K"></a>瞻仰梵王目不暂舍。<a id="a-1L"></a>诸天子众各各愿求大梵王出现世间成熟善根。<a id="a-1M"></a>是时大梵天王。<a id="a-1N"></a>于须臾顷即为出现。<a id="a-1O"></a>若此大梵天王天报灭时。<a id="a-1P"></a>别有大梵天王安立宫殿。<a id="a-1Q"></a>若十若百三千大千世界之中。<a id="a-1R"></a>以宿愿力故而得自在。<a id="a-1S"></a>彼诸天子亦以宿世善根成熟故。<a id="a-1T"></a>感彼大梵天王日日观察一切天众。<a id="a-1U"></a>乃至大梵天王于须臾顷即为出现。<a id="a-1V"></a>妙吉祥。<a id="a-1W"></a>彼大梵天王都无所有无处所。<a id="a-1X"></a>无动转悉空无实。<a id="a-1Y"></a>无文字无音声。<a id="a-1Z"></a>无说无性无思无相。<a id="a-1a"></a>离心意识无生无灭。<a id="a-1b"></a>为彼诸天子众随宜对现。<a id="a-1c"></a>以其大梵天王宿世善根愿力所建立故。<a id="a-1d"></a>诸天子众宿世善根亦成熟故。<a id="a-1e"></a>然彼诸天子众。<a id="a-1f"></a>亦不作是念。<a id="a-1g"></a>今此大梵天王诸所化现于空自在。<a id="a-1h"></a>无有实无文字。<a id="a-1i"></a>无音声无说。<a id="a-1j"></a>无性无相状。<a id="a-1k"></a>非思惟离心意识。<a id="a-1l"></a>无生无灭。<a id="a-1m"></a>妙吉祥。<a id="a-1n"></a>如来应供正等正觉亦复如是。<a id="a-1o"></a>于空自在。<a id="a-1p"></a>无有实无文字。<a id="a-1q"></a>无音声无说。<a id="a-1r"></a>无性无相状。<a id="a-1s"></a>非思惟离心意识。<a id="a-1t"></a>无生无灭。<a id="a-1u"></a>如来应供正等正觉。<a id="a-1v"></a>但以宿昔菩萨行愿力等所建立故。<a id="a-1w"></a>又以彼诸新发意菩萨。<a id="a-1x"></a>及一切声闻缘觉诸愚夫异生等。<a id="a-1y"></a>宿昔善根成熟建立故。<a id="a-1z"></a>如来乃以百千种相。<a id="a-20"></a>而为庄严出现世间。<a id="a-21"></a>皆如影像。<a id="a-22"></a>无处所无动转。<a id="a-23"></a>亦无新发意菩萨。<a id="a-24"></a>无一切声闻缘觉愚夫异生。<a id="a-25"></a>亦无如来于空自在。<a id="a-26"></a>无有实无文字。<a id="a-27"></a>无音声无说。<a id="a-28"></a>无性无相状。<a id="a-29"></a>非思惟离心意识。<a id="a-2A"></a>无生无灭。<a id="a-2B"></a>妙吉祥。<a id="a-2C"></a>以诸法空故。<a id="a-2D"></a>如来身相乃有百千种相而为庄严。<a id="a-2E"></a>现起如来诸威仪道设诸法用。<a id="a-2F"></a>随诸众生种种信解说广大法。<a id="a-2G"></a>其所说法令诸众生一切娆乱随烦恼等皆得寂止。<a id="a-2H"></a>如来平等于一切处住平等舍。<a id="a-2I"></a>离诸疑惑亦无差别。<a id="a-2J"></a>妙吉祥。<a id="a-2K"></a>以是缘故当知不生不灭。<a id="a-2L"></a>皆是如来方便增语。</p>
  <p id="a2M">尔时世尊说伽陀曰。</p>
  <p id="a2N">如来无生法本常　　一切法与善逝等</p>
  <p id="a2O">有所执相乃愚痴　　无实法于世间转</p>
  <p id="a2P">如来所成如影像　　一切善法皆无漏</p>
  <p id="a2Q">一切皆遍佛真如　　三种影像世间现</p>
  <p id="a2R">复次妙吉祥。<a id="a-2S"></a>如日光明行阎浮提。<a id="a-2T"></a>从东方出。<a id="a-2U"></a>先照须弥山王。<a id="a-2V"></a>次照铁围山大铁围山。<a id="a-2W"></a>次照余诸大山。<a id="a-2X"></a>次照黑山。<a id="a-2Y"></a>次照一切高显地方。<a id="a-2Z"></a>次照一切此阎浮提低下地方。<a id="a-2a"></a>然彼日光悉无分别不离分别。<a id="a-2b"></a>非思惟非不思惟。<a id="a-2c"></a>离心意识。<a id="a-2d"></a>又日光明无生无灭。<a id="a-2e"></a>无诸相状以离相故。<a id="a-2f"></a>复无作意离作意故。<a id="a-2g"></a>无诸戏论离戏论故。<a id="a-2h"></a>无诸损恼离损恼故。<a id="a-2i"></a>非此非彼。<a id="a-2j"></a>非高非下。<a id="a-2k"></a>非缚非解。<a id="a-2l"></a>非有智非无智。<a id="a-2m"></a>非有烦恼非离烦恼。<a id="a-2n"></a>非真实语非虚妄语。<a id="a-2o"></a>非此岸非彼岸。<a id="a-2p"></a>非平非不平。<a id="a-2q"></a>非水非陆。<a id="a-2r"></a>非寻伺非离寻伺。<a id="a-2s"></a>非色非非色。<a id="a-2t"></a>妙吉祥。<a id="a-2u"></a>为由大地有高下中容故。<a id="a-2v"></a>光明照亦下中上影像差别。<a id="a-2w"></a>如来应供正等正觉亦复如是。<a id="a-2x"></a>无生无灭。<a id="a-2y"></a>无诸相状以离相故。<a id="a-2z"></a>复无作意离作意故。<a id="a-30"></a>无诸戏论离戏论故。<a id="a-31"></a>无诸损恼离损恼故。<a id="a-32"></a>非此非彼。<a id="a-33"></a>非高非下。<a id="a-34"></a>非缚非解。<a id="a-35"></a>非有智非无智。<a id="a-36"></a>非有烦恼非离烦恼。<a id="a-37"></a>非真实语非虚妄语。<a id="a-38"></a>非此岸非彼岸。<a id="a-39"></a>非平非不平。<a id="a-3A"></a>非水非陆。<a id="a-3B"></a>非一切智非非一切智。<a id="a-3C"></a>非寻伺非离寻伺。<a id="a-3D"></a>非积集非不积集。<a id="a-3E"></a>非有念非无念。<a id="a-3F"></a>非思惟非离思惟。<a id="a-3G"></a>非意生非非意生。<a id="a-3H"></a>非名非非名。<a id="a-3I"></a>非色非非色。<a id="a-3J"></a>非说非非说。<a id="a-3K"></a>非表了非无表了。<a id="a-3L"></a>非见非无见。<a id="a-3M"></a>非眼境非非眼境。<a id="a-3N"></a>非开导非不开导。<a id="a-3O"></a>非得果非不得果。<a id="a-3P"></a>非分别非不分别。<a id="a-3Q"></a>非离分别非不离分别。<a id="a-3R"></a>妙吉祥。<a id="a-3S"></a>如来日轮光明。<a id="a-3T"></a>于三界中普遍照曜。<a id="a-3U"></a>所照亦无中边障碍。<a id="a-3V"></a>如来所放智日光明。<a id="a-3W"></a>先照菩萨深固大山。<a id="a-3X"></a>次照住缘觉乘诸众生等。<a id="a-3Y"></a>次照住声闻乘诸众生等。<a id="a-3Z"></a>次照善根深固信解众生。<a id="a-3a"></a>次照着边执者。<a id="a-3b"></a>及邪定聚众生。<a id="a-3c"></a>如来所放智日光明。<a id="a-3d"></a>但为成熟长养诸众生故。<a id="a-3e"></a>出生未来因故。<a id="a-3f"></a>增长善法语故。<a id="a-3g"></a>如来平等于一切处住平等舍。<a id="a-3h"></a>离诸疑惑亦无差别。<a id="a-3i"></a>妙吉祥。<a id="a-3j"></a>如来智日光明不作是念。<a id="a-3k"></a>此众生类具大信解。<a id="a-3l"></a>我当为说广大之法。<a id="a-3m"></a>此众生类不为说法亦不分别。<a id="a-3n"></a>此类众生具菩萨信解。<a id="a-3o"></a>此类众生具缘觉信解。<a id="a-3p"></a>此类众生具声闻信解。<a id="a-3q"></a>此类众生有善意乐。<a id="a-3r"></a>此类众生下劣邪意。<a id="a-3s"></a>又复不作如是思惟。<a id="a-3t"></a>此大信解众生。<a id="a-3u"></a>我当为说菩萨之法。<a id="a-3v"></a>此中信解众生。<a id="a-3w"></a>我当为说缘觉之法。<a id="a-3x"></a>此下信解众生。<a id="a-3y"></a>我当为说声闻之法。<a id="a-3z"></a>此善意乐及正见众生。<a id="a-40"></a>我当为彼清净意乐。<a id="a-41"></a>乃至住邪定聚诸众生等。<a id="a-42"></a>随其所乐当为说法。<a id="a-43"></a>如来智日光明不生如是种种分别。<a id="a-44"></a>何以故。<a id="a-45"></a>如来智日光明照破一切分别遍计及分别所起。<a id="a-46"></a>妙吉祥。<a id="a-47"></a>当知为诸众生种种意乐有差别故。<a id="a-48"></a>如来智日光明所照亦复差别。</p>
  <p id="a49">复次妙吉祥。<a id="a-4A"></a>又如大海之中。<a id="a-4B"></a>有能圆满一切意乐大摩尼宝。<a id="a-4C"></a>置高幢上。<a id="a-4D"></a>随诸众生所有意乐。<a id="a-4E"></a>自然有声令其知觉随意皆得。<a id="a-4F"></a>然彼大摩尼宝。<a id="a-4G"></a>都无分别不离分别。<a id="a-4H"></a>非心非离心。<a id="a-4I"></a>非思惟非不思惟。<a id="a-4J"></a>离心意识。<a id="a-4K"></a>妙吉祥。<a id="a-4L"></a>如来亦复如是。<a id="a-4M"></a>无分别不离分别。<a id="a-4N"></a>非心非离心。<a id="a-4O"></a>非思惟非不思惟。<a id="a-4P"></a>离心意识。<a id="a-4Q"></a>无能取无所取。<a id="a-4R"></a>无当得无已得。<a id="a-4S"></a>无差别谛。<a id="a-4T"></a>无贪无嗔无痴。<a id="a-4U"></a>无实无虚。<a id="a-4V"></a>非常非无常。<a id="a-4W"></a>无光明非无光明。<a id="a-4X"></a>非世间非非世间。<a id="a-4Y"></a>无寻无伺。<a id="a-4Z"></a>无生无灭。<a id="a-4a"></a>非思惟非离思惟。<a id="a-4b"></a>无自性无自性空。<a id="a-4c"></a>无出无入。<a id="a-4d"></a>无性可取。<a id="a-4e"></a>无言说言说断故。<a id="a-4f"></a>无喜爱无离喜爱喜爱断故。<a id="a-4g"></a>无数量离数量故。<a id="a-4h"></a>无趣类无趣类所向诸趣断故。<a id="a-4i"></a>一切所行而悉断故。<a id="a-4j"></a>无见无观无所取。<a id="a-4k"></a>非容受非不容受。<a id="a-4l"></a>非和合非不和合。<a id="a-4m"></a>无分别无计度。<a id="a-4n"></a>无障碍无表示。<a id="a-4o"></a>非染非净。<a id="a-4p"></a>无名无色相。<a id="a-4q"></a>无业无业报。<a id="a-4r"></a>无过去无未来无现在。<a id="a-4s"></a>无少法可得。<a id="a-4t"></a>无文字无音声。<a id="a-4u"></a>离诸音声故。<a id="a-4v"></a>无相状离诸相故。<a id="a-4w"></a>非内非外亦非中间。<a id="a-4x"></a>而有所得。<a id="a-4y"></a>妙吉祥。<a id="a-4z"></a>如来智宝深心清净。<a id="a-50"></a>安置大悲最上胜幢。<a id="a-51"></a>随诸众生意乐信解。<a id="a-52"></a>出妙音声随宜说法。<a id="a-53"></a>令诸众生咸得解了。<a id="a-54"></a>如来平等于一切处住平等舍。<a id="a-55"></a>离诸疑惑亦无差别。</p>
  <p id="a56">复次妙吉祥。<a id="a-57"></a>如响应声。<a id="a-58"></a>随彼响声众生知觉。<a id="a-59"></a>是声无实。<a id="a-5A"></a>非过去非未来非现在。<a id="a-5B"></a>非内非外亦非中间。<a id="a-5C"></a>而有所得。<a id="a-5D"></a>无生无灭非断非常。<a id="a-5E"></a>非有智非无智。<a id="a-5F"></a>非有慧非无慧。<a id="a-5G"></a>非明非非明。<a id="a-5H"></a>非解脱非不解脱。<a id="a-5I"></a>非有罪非无罪。<a id="a-5J"></a>非念非无念。<a id="a-5K"></a>非有住非无住。<a id="a-5L"></a>非坐非不坐。<a id="a-5M"></a>非地界非水火风界。<a id="a-5N"></a>非有为非无为。<a id="a-5O"></a>非戏论非离戏论。<a id="a-5P"></a>非有造作非无造作。<a id="a-5Q"></a>非见非无见。<a id="a-5R"></a>无文字无音声。<a id="a-5S"></a>超越音声故。<a id="a-5T"></a>非称量出过称量故。<a id="a-5U"></a>无相状离诸相故。<a id="a-5V"></a>非寂静非不寂静。<a id="a-5W"></a>非长非短。<a id="a-5X"></a>非思非无思。<a id="a-5Y"></a>非状貌非无状貌。<a id="a-5Z"></a>非世间非非世间。<a id="a-5a"></a>诸见自性空。<a id="a-5b"></a>无念无作意。<a id="a-5c"></a>无寻无伺。<a id="a-5d"></a>离心意识一切处平等。<a id="a-5e"></a>离诸分别出过三世。<a id="a-5f"></a>妙吉祥。<a id="a-5g"></a>如来所出种种音声。<a id="a-5h"></a>皆如响应。<a id="a-5i"></a>但随一切众生种种意乐。<a id="a-5j"></a>乃出音声随宜施设。<a id="a-5k"></a>令诸众生皆得解了。<a id="a-5l"></a>如来亦然。<a id="a-5m"></a>非过去未来现在。<a id="a-5n"></a>非内非外亦非中间。<a id="a-5o"></a>而有所得。<a id="a-5p"></a>不生不灭不断不常。<a id="a-5q"></a>非有智非无智。<a id="a-5r"></a>非有慧非无慧。<a id="a-5s"></a>非明非非明。<a id="a-5t"></a>非解脱非不解脱。<a id="a-5u"></a>非有罪非无罪。<a id="a-5v"></a>非念非无念。<a id="a-5w"></a>非有住非无住。<a id="a-5x"></a>非坐非不坐。<a id="a-5y"></a>非地界非水火风界。<a id="a-5z"></a>非有为非无为。<a id="a-60"></a>非戏论非离戏论。<a id="a-61"></a>非见非无见。<a id="a-62"></a>无文字无音声。<a id="a-63"></a>超越音声故。<a id="a-64"></a>非称量出过称量故。<a id="a-65"></a>无相状离诸相故。<a id="a-66"></a>非寂静非不寂静。<a id="a-67"></a>非长非短。<a id="a-68"></a>非思非无思。<a id="a-69"></a>非状貌非无状貌。<a id="a-6A"></a>非世间非非世间。<a id="a-6B"></a>诸见自性空。<a id="a-6C"></a>无念无作意。<a id="a-6D"></a>无寻无伺。<a id="a-6E"></a>离心意识。<a id="a-6F"></a>一切处平等离诸分别出过三世。<a id="a-6G"></a>妙吉祥。<a id="a-6H"></a>如来随诸众生种种信解种种意乐。<a id="a-6I"></a>出妙音声随宜说法。<a id="a-6J"></a>令诸众生咸得解了。<a id="a-6K"></a>譬如世间依止于地由地安立一切树林药草悉得生成广多增长。<a id="a-6L"></a>然彼大地都无分别不离分别。<a id="a-6M"></a>一切处平等无差别分别离心意识。<a id="a-6N"></a>一切众生亦复如是。<a id="a-6O"></a>依止如来皆由如来之所安立。<a id="a-6P"></a>一切善根悉得生成广多增长。<a id="a-6Q"></a>所谓声闻乘缘觉乘菩萨乘。<a id="a-6R"></a>及余外道梵志尼乾陀等。<a id="a-6S"></a>一切邪外总略。<a id="a-6T"></a>乃至邪定聚众生。<a id="a-6U"></a>彼彼所有善根。<a id="a-6V"></a>皆悉依止如来安立。<a id="a-6W"></a>悉得生成广多增长。<a id="a-6X"></a>然佛如来都无分别不离分别。<a id="a-6Y"></a>一切分别非分别所缘。<a id="a-6Z"></a>作意皆悉断故。<a id="a-6a"></a>妙吉祥。<a id="a-6b"></a>如来应供正等正觉。<a id="a-6c"></a>离心意识。<a id="a-6d"></a>无寻伺无观示。<a id="a-6e"></a>无思惟无作意。<a id="a-6f"></a>于一切处住平等舍悉无差别。<a id="a-6g"></a>譬如虚空于一切处。<a id="a-6h"></a>无高无下。<a id="a-6i"></a>亦无差别无生无灭。<a id="a-6j"></a>非过去未来现在。<a id="a-6k"></a>无色相无戏论。<a id="a-6l"></a>无表示无系着无称量无比喻。<a id="a-6m"></a>无安立无所取。<a id="a-6n"></a>超眼境界离心意识。<a id="a-6o"></a>乃至超越诸语言道。<a id="a-6p"></a>于一切处悉无所住。</p>
 </body>
</html>