<!doctype html>
<html id="z3IBUmTjF" data-ver="531">
 <head>
  <meta charset="utf-8">
  <meta author="法贤">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说最上根本大乐金刚不空三昧大教王经卷第一</h1>
  <h2 id="a2">大三昧金刚真实理仪轨分第一</h2>
  <p id="a3">如是我闻。<a id="a-4"></a>一时世尊大毗卢遮那佛。<a id="a-5"></a>在他化自在天宫。<a id="a-6"></a>而彼天宫众宝所成。<a id="a-7"></a>悬铃璎珞幢幡珠珍种种宝盖。<a id="a-8"></a>如是庄严遍满虚空。<a id="a-9"></a>是佛世尊安住诸佛金刚三昧智众圣之尊。<a id="a-A"></a>戴诸佛冠受三界法王灌顶。<a id="a-B"></a>成就诸佛一切智智。<a id="a-C"></a>是最相应自在无碍。<a id="a-D"></a>具诸佛平等印。<a id="a-E"></a>善作种种事业。<a id="a-F"></a>尽诸众生界圆满一切愿。<a id="a-G"></a>三界平等究竟法身。<a id="a-H"></a>摄诸如来金刚三业诸佛称赞。<a id="a-I"></a>是大慈悲大毗卢遮那如来。<a id="a-J"></a>与八俱胝大菩萨俱。<a id="a-K"></a>其名曰金刚手菩萨摩诃萨。<a id="a-L"></a>观自在菩萨摩诃萨。<a id="a-M"></a>虚空藏菩萨摩诃萨。<a id="a-N"></a>金刚拳菩萨摩诃萨。<a id="a-O"></a>妙吉祥菩萨摩诃萨。<a id="a-P"></a>同心生转法轮菩萨摩诃萨。<a id="a-Q"></a>誐誐那巘惹菩萨摩诃萨。<a id="a-R"></a>降诸魔菩萨摩诃萨。<a id="a-S"></a>如是诸大菩萨众而共围绕。<a id="a-T"></a>宣说一切清净法门。<a id="a-U"></a>初中后善文义深远。<a id="a-V"></a>纯一无杂具足圆满。<a id="a-W"></a>所谓妙乐清净句是即菩提句。<a id="a-X"></a>贪欲清净句是即菩提句。<a id="a-Y"></a>亲法清净句是即菩提句。<a id="a-Z"></a>一切富乐清净句是即菩提句。<a id="a-a"></a>见清净句是即菩提句。<a id="a-b"></a>爱乐清净句是即菩提句。<a id="a-c"></a>染法清净句是即菩提句。<a id="a-d"></a>庄严清净句是即菩提句。<a id="a-e"></a>悦意清净句。<a id="a-f"></a>是即菩提句。<a id="a-g"></a>明照清净句是即菩提句。<a id="a-h"></a>身清净句是即菩提句。<a id="a-i"></a>色清净句是即菩提句。<a id="a-j"></a>声清净句是即菩提句。<a id="a-k"></a>香清净句是即菩提句。<a id="a-l"></a>味清净句是即菩提句。<a id="a-m"></a>触清净句是即菩提句。<a id="a-n"></a>所以者何。<a id="a-o"></a>诸法自性清净亦复如是。<a id="a-p"></a>诸法自性清净故。<a id="a-q"></a>般若波罗蜜多亦清净。<a id="a-r"></a>佛告金刚手菩萨。<a id="a-s"></a>若人得闻此一切清净法门般若波罗蜜多者。<a id="a-t"></a>是人即得销除诸障。<a id="a-u"></a>谓烦恼障法障业障。<a id="a-v"></a>诸障道法悉皆销灭。<a id="a-w"></a>设造地狱之业亦不复受。<a id="a-x"></a>所有苦恼于刹那顷灭尽无余。<a id="a-y"></a>速能至于菩提道场。<a id="a-z"></a>若人受持读诵记念思惟。<a id="a-10"></a>是人现世得一切法平等三摩地。<a id="a-11"></a>得一切法自在。<a id="a-12"></a>获一切爱乐适悦。<a id="a-13"></a>历十六大菩萨生而成正觉。</p>
  <p id="a14">尔时世尊大毗卢遮那佛。<a id="a-15"></a>欲令宣说诸佛最上大乘三昧法。<a id="a-16"></a>金刚界等一切曼拏罗最上之法。<a id="a-17"></a>一切有情最胜法。<a id="a-18"></a>尽无尽调伏法。<a id="a-19"></a>一切义成就法。<a id="a-1A"></a>金刚手大三昧法。<a id="a-1B"></a>无量秘密众妙法。<a id="a-1C"></a>如是等法。<a id="a-1D"></a>是般若波罗蜜多清净法门。</p>
  <p id="a1E">尔时大毗卢遮那佛。<a id="a-1F"></a>先现微笑。<a id="a-1G"></a>左作高举势。<a id="a-1H"></a>戏掷金刚杵。<a id="a-1I"></a>复以金刚杵作钩召势。<a id="a-1J"></a>安于本心。<a id="a-1K"></a>说大乐不空金刚本心真理三昧明曰。</p>
  <p id="a1L">吽(引)</p>
  <p id="a1M">说此明时。<a id="a-1N"></a>所有三界一切佛刹。<a id="a-1O"></a>一切如来及诸菩萨悉皆悦乐。<a id="a-1P"></a>钩召入大毗卢遮那佛大曼拏罗中。<a id="a-1Q"></a>住佛三昧皆悉敬爱。<a id="a-1R"></a>所有一切成就法皆令成就。</p>
  <p id="a1S">尔时世尊大毗卢遮那佛。<a id="a-1T"></a>结大乐金刚印已。<a id="a-1U"></a>即入一切如来秘密金刚三摩地。<a id="a-1V"></a>从定出已。<a id="a-1W"></a>告金刚手菩萨言。<a id="a-1X"></a>汝今宣说曼拏罗法。<a id="a-1Y"></a>是时金刚手菩萨受佛旨已。<a id="a-1Z"></a>即入大秘密金刚三昧出生曼拏罗安想智印三摩地。<a id="a-1a"></a>从定出已。<a id="a-1b"></a>说大三昧真实之理金刚安想大曼拏罗法。<a id="a-1c"></a>即说颂曰。</p>
  <p id="a1d">我今依佛旨　　略说曼拏罗</p>
  <p id="a1e">三昧真实理　　金刚安想法</p>
  <p id="a1f">四方与四隅　　宝装四门楼</p>
  <p id="a1g">尾提炽盛光　　曼拏罗周围</p>
  <p id="a1h">四隅门左右　　安置半月相</p>
  <p id="a1i">种种宝严饰　　悬铃珠璎珞</p>
  <p id="a1j">宝盖及幢幡　　明镜众花鬘</p>
  <p id="a1k">安外曼拏罗　　内置八辐轮</p>
  <p id="a1l">分列八尊位　　中位金刚手</p>
  <p id="a1m">是名金刚轮　　于此曼拏罗</p>
  <p id="a1n">依法安尊像　　月色及月相</p>
  <p id="a1o">炽盛光普照　　手持金刚杵</p>
  <p id="a1p">而现高举势　　处于莲华座</p>
  <p id="a1q">周匝金刚围　　炽盛光焰照</p>
  <p id="a1r">持本尊心明　　想起曼拏罗</p>
  <p id="a1s">乃至诸贤圣　　亦持本心明</p>
  <p id="a1t">依金刚出生　　宝像及画像</p>
  <p id="a1u">安本尊周匝　　先于中尊前</p>
  <p id="a1v">安金刚萨埵　　身相红白色</p>
  <p id="a1w">顶戴诸佛冠　　手执金刚杵</p>
  <p id="a1x">现大钩召势　　于右边安置</p>
  <p id="a1y">枳里枳罗尊　　身色如大日</p>
  <p id="a1z">众宝严身相　　于后复安置</p>
  <p id="a20">念金刚大尊　　其身青白色</p>
  <p id="a21">手持摩竭幢　　于左边安置</p>
  <p id="a22">金刚拳大尊　　身如紫金色</p>
  <p id="a23">二手金刚拳　　四隅安四尊</p>
  <p id="a24">执持花幖帜　　莲钵与佛顶</p>
  <p id="a25">外曼拏罗隅　　安祢嚩建拏</p>
  <p id="a26">四门各中间　　或像或幖帜</p>
  <p id="a27">内曼拏罗位　　安金刚手等</p>
  <p id="a28">尽彼金刚轮　　遍满佛世尊</p>
  <p id="a29">复外曼拏罗　　安欲界天众</p>
  <p id="a2A">前置三界主　　谓释梵自在</p>
  <p id="a2B">依如是等仪　　作曼拏罗法</p>
  <p id="a2C">复入曼拏罗仪轨。<a id="a-2D"></a>当依法选择。<a id="a-2E"></a>是大金刚阿阇梨入于道场。<a id="a-2F"></a>夫阿阇梨者。<a id="a-2G"></a>须善一切曼拏罗仪。<a id="a-2H"></a>知一切三昧法。<a id="a-2I"></a>于诸法相善能了知。<a id="a-2J"></a>于诸轨仪悉能成就。<a id="a-2K"></a>常自安想金刚手尊。<a id="a-2L"></a>备受一切灌顶法。<a id="a-2M"></a>通达一切智。<a id="a-2N"></a>了种种供养事。<a id="a-2O"></a>善知世出世间曼拏罗法已。<a id="a-2P"></a>成诸密印。<a id="a-2Q"></a>结印皆成就。<a id="a-2R"></a>设误有过。<a id="a-2S"></a>常在三昧所作现前。<a id="a-2T"></a>不经师受而自了知一切供养。<a id="a-2U"></a>如上诸相今略说之。</p>
  <p id="a2V">若金刚阿阇梨心所愿求。<a id="a-2W"></a>最上成就法现世皆得。<a id="a-2X"></a>乃至菩萨及一切智智皆能成就。<a id="a-2Y"></a>所以者何。<a id="a-2Z"></a>是大阿阇梨。<a id="a-2a"></a>观想金刚手尊常在本心。<a id="a-2b"></a>复从于心钩召入曼拏罗。<a id="a-2c"></a>安住三昧欢喜悦乐。<a id="a-2d"></a>自圆满已召入曼拏罗。<a id="a-2e"></a>现身爱敬所作皆成。<a id="a-2f"></a>时阿阇梨结金刚印已。<a id="a-2g"></a>作金刚观视。<a id="a-2h"></a>常持诵心明。<a id="a-2i"></a>作大曼拏罗成就法。<a id="a-2j"></a>后结金刚嬉戏印。<a id="a-2k"></a>持诵心明作顶礼相。<a id="a-2l"></a>阿阇梨先须洁净。<a id="a-2m"></a>着红色衣种种庄严作金刚合掌金刚舞势。<a id="a-2n"></a>手持香花安心入曼拏罗中。<a id="a-2o"></a>又复作嬉戏相持诵心明。<a id="a-2p"></a>然后以金刚视。<a id="a-2q"></a>瞻仰于金刚手。<a id="a-2r"></a>敷座而坐。<a id="a-2s"></a>依法求金刚手成就。<a id="a-2t"></a>是时金刚手作大欢喜而现瑞相。<a id="a-2u"></a>眉间微动身遍红色。<a id="a-2v"></a>面门出大光明。<a id="a-2w"></a>复现种种神通。<a id="a-2x"></a>现神通已。<a id="a-2y"></a>方现本身施最上成就。<a id="a-2z"></a>从是已后日日得一切法成就。<a id="a-30"></a>是人若坐若行。<a id="a-31"></a>诸天不能见。<a id="a-32"></a>不受诸禁制。<a id="a-33"></a>具足诸成就。<a id="a-34"></a>获一切富乐。<a id="a-35"></a>通达无上智。<a id="a-36"></a>如是等事。<a id="a-37"></a>是金刚手皆令成就。<a id="a-38"></a>然后自作供养。<a id="a-39"></a>作供养已。<a id="a-3A"></a>以金刚灌顶法自受灌顶。<a id="a-3B"></a>次当观想求请。<a id="a-3C"></a>金刚手菩萨金刚杵。<a id="a-3D"></a>既求请已。<a id="a-3E"></a>金刚手菩萨即现本身亲授与之。<a id="a-3F"></a>是阿阇梨持此金刚杵。<a id="a-3G"></a>求诸最上成就。<a id="a-3H"></a>于一刹那中皆悉获得。<a id="a-3I"></a>若自持金刚杵。<a id="a-3J"></a>持诵作最上成就者。<a id="a-3K"></a>经其六月方得成就。<a id="a-3L"></a>然后亦受如前金刚灌顶。<a id="a-3M"></a>即作供养随意所求。<a id="a-3N"></a>当依此仪。<a id="a-3O"></a>应如是常持此大曼拏罗成就法。</p>
  <p id="a3P">又复宣说弟子入曼拏罗仪。<a id="a-3Q"></a>金刚智阿阇梨。<a id="a-3R"></a>先须结妙乐金刚三昧印。<a id="a-3S"></a>引弟子入曼拏罗而作礼敬。<a id="a-3T"></a>有所愿求应当思念。<a id="a-3U"></a>求金刚手成就法。<a id="a-3V"></a>当结大印而作成就见其祥瑞。<a id="a-3W"></a>诸成就法皆令得成。<a id="a-3X"></a>如是弟子入曼拏罗已。<a id="a-3Y"></a>所得成就与阿阇梨等无有异。<a id="a-3Z"></a>然后如前持金刚杵。<a id="a-3a"></a>是名金刚弟子。<a id="a-3b"></a>当得受印法诸佛三昧法入诸贤圣法。<a id="a-3c"></a>是时持以种种供养出生诸天食等。<a id="a-3d"></a>入曼拏罗中。<a id="a-3e"></a>如是随力而献供养。<a id="a-3f"></a>及献戏鬘歌舞。<a id="a-3g"></a>依法昼夜绝于睡眠志心专注求法成就。<a id="a-3h"></a>起平等心发大誓愿。<a id="a-3i"></a>普为一切众生令证菩提。</p>
  <p id="a3j">又复宣说金刚手成就法。<a id="a-3k"></a>行人当从十五日起首。<a id="a-3l"></a>于金刚手菩萨前。<a id="a-3m"></a>结妙乐金刚印。<a id="a-3n"></a>随意结界。<a id="a-3o"></a>以金刚语持诵一月而得精熟。<a id="a-3p"></a>从是已后所作成就法。<a id="a-3q"></a>皆得成就。<a id="a-3r"></a>如金刚手真实之语。<a id="a-3s"></a>时行人依法造[巾*((ㄇ@人)/登)]像。<a id="a-3t"></a>如曼拏罗仪。<a id="a-3u"></a>当画金刚手菩萨及八大菩萨。<a id="a-3v"></a>行人于[巾*((ㄇ@人)/登)]像前。<a id="a-3w"></a>从十五日起首。<a id="a-3x"></a>先结大印持诵精熟。<a id="a-3y"></a>满十五昼夜不解其印。<a id="a-3z"></a>持诵相续心心不断。<a id="a-40"></a>至明旦时金刚手菩萨现其本身。<a id="a-41"></a>作大笑容身如月色。<a id="a-42"></a>住行人前施所求愿。</p>
  <p id="a43">复说成就法。<a id="a-44"></a>当于[巾*((ㄇ@人)/登)]内画佛世尊及金刚手菩萨与八大菩萨。<a id="a-45"></a>周匝复画诸佛如来。<a id="a-46"></a>还依前法持诵。<a id="a-47"></a>即得一切成就。</p>
  <p id="a48">又复[巾*((ㄇ@人)/登)]内。<a id="a-49"></a>以妙香画金刚手菩萨。<a id="a-4A"></a>行人于[巾*((ㄇ@人)/登)]像前。<a id="a-4B"></a>结印持诵一洛叉数。<a id="a-4C"></a>得数满已。<a id="a-4D"></a>行人即成金刚萨埵。</p>
  <p id="a4E">又复如前仪式。<a id="a-4F"></a>唯画佛世尊持诵。<a id="a-4G"></a>即得佛成就。</p>
  <p id="a4H">又复行人入曼拏罗。<a id="a-4I"></a>持诵中间。<a id="a-4J"></a>一切意愿悉皆成就。</p>
  <p id="a4K">又复行人依法持诵本心明。<a id="a-4L"></a>天人皆爱敬。<a id="a-4M"></a>持诵数满一洛叉已。<a id="a-4N"></a>身得拥护。<a id="a-4O"></a>加持白芥子与他作拥护法。<a id="a-4P"></a>加持金刚杵而作旋转。<a id="a-4Q"></a>即一切人皆得拥护。</p>
  <p id="a4R">又法作观想如前曼拏罗想法。<a id="a-4S"></a>结印现金刚视。<a id="a-4T"></a>亦用芥子。<a id="a-4U"></a>令一切魔众皆被禁缚。</p>
  <p id="a4V">若不出息持诵者。<a id="a-4W"></a>诸魔迷乱皆悉制伏。</p>
  <p id="a4X">若依金刚坚固法持诵者皆令钩召。</p>
  <p id="a4Y">若闭目持诵一切魔众自然除灭。</p>
  <p id="a4Z">若结金刚锁印持诵。<a id="a-4a"></a>一切魔众皆悉印之。</p>
  <p id="a4b">若结金刚拏吉儞印持诵。<a id="a-4c"></a>钩召诸魔之心。</p>
  <p id="a4d">若速疾持诵。<a id="a-4e"></a>魔众皆怖畏。</p>
  <p id="a4f">若结金刚陪啰嚩印持诵。<a id="a-4g"></a>即得一切义成。</p>
  <p id="a4h">若欲求大财宝者。<a id="a-4i"></a>当结金刚瑜儗儞印。</p>
  <p id="a4j">若欲一切有情皆适悦者。<a id="a-4k"></a>当作微妙音声持诵。<a id="a-4l"></a>即一切有情皆得适悦。</p>
  <p id="a4m">若求十方诸佛如来作忻乐爱敬者。<a id="a-4n"></a>当结金刚箭印持诵心明。</p>
  <p id="a4o">若欲亲爱坚固者。<a id="a-4p"></a>当作坚固拳安本心持诵。</p>
  <p id="a4q">若欲解诸恚怒者。<a id="a-4r"></a>当作高举势结印持诵。</p>
  <p id="a4s">若欲有情悦意者。<a id="a-4t"></a>当作金刚拳安心持诵。</p>
  <p id="a4u">若欲去除昏闇者。<a id="a-4v"></a>当面东以金刚轮旋转。</p>
  <p id="a4w">若欲身安乐者。<a id="a-4x"></a>当加持己身。</p>
  <p id="a4y">若欲现诸色像者。<a id="a-4z"></a>当结金刚色相印。</p>
  <p id="a50">若欲闻诸声音者。<a id="a-51"></a>当加持金刚琴。</p>
  <p id="a52">若欲闻诸妙香者。<a id="a-53"></a>当想于香加持。</p>
  <p id="a54">若欲了最上味者。<a id="a-55"></a>当加持金刚杵。</p>
  <p id="a56">若欲作入寤法者。<a id="a-57"></a>当用加持二手。<a id="a-58"></a>或抚掌或弹指。</p>
  <p id="a59">若欲解除诸执曜者当结金刚没讷誐啰印。</p>
  <p id="a5A">若欲令诸星曜作执持者。<a id="a-5B"></a>当于频那夜迦天像前。<a id="a-5C"></a>作忿怒相高声持诵。</p>
  <p id="a5D">若欲解诸虐病者。<a id="a-5E"></a>当现金刚视。</p>
  <p id="a5F">若欲解诸毒者。<a id="a-5G"></a>当用孔雀拂。</p>
  <p id="a5H">若欲解诸毒药者。<a id="a-5I"></a>当用甘露印。</p>
  <p id="a5J">若欲灭除诸恶魔者。<a id="a-5K"></a>当现忿怒势。<a id="a-5L"></a>持诵相续不令间断。</p>
  <p id="a5M">若欲解除诸鬼魅者。<a id="a-5N"></a>当用金刚戏掷印。</p>
  <p id="a5O">若欲破诸邪印者。<a id="a-5P"></a>当作忿怒势。</p>
  <p id="a5Q">若欲召集一切拏吉儞者。<a id="a-5R"></a>当用金刚朅桩誐印若欲破母鬼及曼拏罗诸邪三昧咒法者。</p>
  <p id="a5S">当用金刚忿怒明王足下之尘。</p>
  <p id="a5T">若欲使诸鬼神作仆从者。<a id="a-5U"></a>当于神祠中现大忿怒相持诵。</p>
  <p id="a5V">若欲降诸魔军者。<a id="a-5W"></a>当作金刚大忿怒相复现大笑相。</p>
  <p id="a5X">若欲破他军者。<a id="a-5Y"></a>当加持金刚杵掷之。</p>
  <p id="a5Z">若欲入军阵求胜者。<a id="a-5a"></a>当用金刚计睹印。</p>
  <p id="a5b">若欲作禁缚者。<a id="a-5c"></a>当用加持衣服系之若要解除当称其名。</p>
  <p id="a5d">若欲破吠多拏鬼城者。<a id="a-5e"></a>当用金刚畔惹[寧*也]印。</p>
  <p id="a5f">若欲解诸枷锁者。<a id="a-5g"></a>当用金刚卜羯娑印。</p>
  <p id="a5h">若欲出生火者。<a id="a-5i"></a>当加持金刚日精宝。</p>
  <p id="a5j">若欲枯涸处令出水者。<a id="a-5k"></a>当加持金刚月精宝。</p>
  <p id="a5l">若欲求种种饮食衣服等者。<a id="a-5m"></a>当观视虚空持诵一洛叉数。</p>
  <p id="a5n">若欲见诸佛如来遍虚空者。<a id="a-5o"></a>当须忆念诸佛一心持诵。</p>
  <p id="a5p">若欲空中现文字相见三世事者。<a id="a-5q"></a>当书阿字持诵一洛叉。<a id="a-5r"></a>即见三世之事。<a id="a-5s"></a>眼得见已。<a id="a-5t"></a>意法所知亦复如是若持一洛叉加持于眼。<a id="a-5u"></a>即能观于三世色像。<a id="a-5v"></a>若加持于耳。<a id="a-5w"></a>即闻三世之声。<a id="a-5x"></a>若加持于鼻。<a id="a-5y"></a>即能分别三世之香。<a id="a-5z"></a>若加持于舌。<a id="a-60"></a>即善说三世之事。<a id="a-61"></a>若加持于意。<a id="a-62"></a>即能了别真实妙理。</p>
  <p id="a63">若欲成就诸佛像及见希有事者。<a id="a-64"></a>当加持一洛叉数。</p>
  <p id="a65">若欲见幻化事者。<a id="a-66"></a>当用孔雀拂。</p>
  <p id="a67">若欲求一切受用之具者。<a id="a-68"></a>当往大自在天祠中持诵一洛叉数。</p>
  <p id="a69">若欲见诸圣迹处者。<a id="a-6A"></a>当用降三界之印。</p>
  <p id="a6B">若欲成就一切法者。<a id="a-6C"></a>当用金刚智印。</p>
  <p id="a6D">若欲见五通仙者。<a id="a-6E"></a>当用金刚定印。</p>
  <p id="a6F">若欲自身成就佛菩萨果位。<a id="a-6G"></a>及四威仪中现种种事者。<a id="a-6H"></a>当用金刚戏通印。</p>
  <p id="a6I">若欲觉悟诸天者。<a id="a-6J"></a>当用金刚力印。</p>
  <p id="a6K">若欲降诸龙者。<a id="a-6L"></a>当往龙潭中持诵。</p>
  <p id="a6M">若欲令诸夜叉无仆从者。<a id="a-6N"></a>当用金刚旨印。</p>
  <p id="a6O">若欲令诸部多调伏者。<a id="a-6P"></a>当以足蹋大自在天像。<a id="a-6Q"></a>现大忿怒势持诵心明。</p>
  <p id="a6R">若欲止雷雹者。<a id="a-6S"></a>当用金刚他嚩拏印。</p>
  <p id="a6T">若欲息除灾火者。<a id="a-6U"></a>当用颦眉菩萨印。</p>
  <p id="a6V">若欲降雨者。<a id="a-6W"></a>当往龙潭中持诵。</p>
  <p id="a6X">若欲止雨者。<a id="a-6Y"></a>当用萎花于水中作护摩。</p>
  <p id="a6Z">若欲起风云者。<a id="a-6a"></a>当画龙形以香薰之。</p>
  <p id="a6b">若欲求晴者。<a id="a-6c"></a>当用金刚虚空佛眼印。</p>
  <p id="a6d">若欲令枯涸处出泉水者。<a id="a-6e"></a>当用究竟金刚龙印。</p>
  <p id="a6f">若欲出现伏藏者。<a id="a-6g"></a>当用金刚朅[寧*吉]多印。</p>
  <p id="a6h">若欲求诸伏藏者。<a id="a-6i"></a>当用金刚义印。</p>
  <p id="a6j">若欲成就一切曼拏罗者。<a id="a-6k"></a>当用金刚轮印。</p>
  <p id="a6l">若欲成就诸印法者。<a id="a-6m"></a>当用大乐金刚三昧印。</p>
  <p id="a6n">若欲成就诸三昧法者当用妙乐金刚印。</p>
  <p id="a6o">若欲成就诸持明天者当用金刚印。</p>
  <p id="a6p">若欲成就金刚部菩萨者。<a id="a-6q"></a>当用最上根本金刚印。</p>
  <p id="a6r">若欲成就诸菩萨者。<a id="a-6s"></a>当用金刚心印。</p>
  <p id="a6t">若欲成就金刚菩萨者。<a id="a-6u"></a>当用金刚大印。</p>
  <p id="a6v">若欲求成就诸佛者。<a id="a-6w"></a>当用金刚智拳印。</p>
  <p id="a6x">如上诸法皆须以心明加持。</p>
  <p data-pb></p>
  <h2 id="a6y">一切如来真实理金刚三昧仪轨分第二</h2>
  <p id="a6z">尔时大毗卢遮那佛。<a id="a-70"></a>复自说此般若波罗蜜多教诸佛菩提法门。<a id="a-71"></a>所谓金刚平等菩提故。<a id="a-72"></a>是即菩提。<a id="a-73"></a>金刚坚固义平等菩提故。<a id="a-74"></a>是即菩提。<a id="a-75"></a>第一义平等菩提故。<a id="a-76"></a>是即菩提。<a id="a-77"></a>自性清净诸法平等菩提故。<a id="a-78"></a>是即菩提。<a id="a-79"></a>诸法无分别亦复如是。<a id="a-7A"></a>此四法门若人听闻受持读诵。<a id="a-7B"></a>所有诸障皆悉销灭。<a id="a-7C"></a>乃至道场证得阿耨多罗三藐三菩提。<a id="a-7D"></a>是时世尊大毗卢遮那佛。<a id="a-7E"></a>说此真理法门已。<a id="a-7F"></a>复作智拳现大笑容。<a id="a-7G"></a>说诸法平等心明曰。</p>
  <p id="a7H">阿(引)</p>
  <p id="a7I">说此心明中间。<a id="a-7J"></a>所有诸佛如来悉皆云集。<a id="a-7K"></a>围绕大毗卢遮那佛。<a id="a-7L"></a>依金刚萨埵曼拏罗位。<a id="a-7M"></a>次第而坐。<a id="a-7N"></a>复有八大菩萨。<a id="a-7O"></a>在外曼拏罗八方而坐现大笑容。</p>
  <p id="a7P">尔时大毗卢遮那佛。<a id="a-7Q"></a>入一切如来曼拏罗安想三摩地。<a id="a-7R"></a>从定出已。<a id="a-7S"></a>即说诸佛如来金刚真实理大曼拏罗法。<a id="a-7T"></a>依前金刚萨埵曼拏罗仪。<a id="a-7U"></a>当作外曼拏罗。<a id="a-7V"></a>于此曼拏罗内。<a id="a-7W"></a>画金刚轮。<a id="a-7X"></a>于其轮内画众色莲。<a id="a-7Y"></a>于彼莲上安佛世尊。<a id="a-7Z"></a>于世尊周围复安八佛。<a id="a-7a"></a>各坐日轮持金刚杵。<a id="a-7b"></a>又复外曼拏罗四方四隅。<a id="a-7c"></a>依法安置八大菩萨。<a id="a-7d"></a>于其四门各安阏伽瓶。<a id="a-7e"></a>其瓶须依法选择满盛香水。<a id="a-7f"></a>以妙花果插于瓶内。<a id="a-7g"></a>及以五宝五谷五药等安于瓶中。<a id="a-7h"></a>以上色缯帛盖覆瓶上。<a id="a-7i"></a>然后结诸佛金刚印。<a id="a-7j"></a>献于诸佛已。<a id="a-7k"></a>方以其瓶置于四门。<a id="a-7l"></a>时阿阇梨依法观想。<a id="a-7m"></a>己身同诸佛之身。<a id="a-7n"></a>自谓我成金刚阿阇梨。<a id="a-7o"></a>从是已后于诸佛教中。<a id="a-7p"></a>得一切成就销除诸障。<a id="a-7q"></a>然后令其弟子入曼拏罗。<a id="a-7r"></a>依法以金刚杵灌顶五处。<a id="a-7s"></a>是名金刚灌顶。<a id="a-7t"></a>即说此三昧誓颂曰。</p>
  <p id="a7u">汝受灌顶已　　当普为众生</p>
  <p id="a7v">增长诸佛法　　住于平等心</p>
  <p id="a7w">然后随其根性与四种幖帜。<a id="a-7x"></a>当依法而作如是。<a id="a-7y"></a>说此三昧曼拏罗已。<a id="a-7z"></a>复说成就[巾*((ㄇ@人)/登)]像法。<a id="a-80"></a>于其[巾*((ㄇ@人)/登)]内画大毗卢遮那佛。<a id="a-81"></a>光明照曜二手结诸佛智拳印。<a id="a-82"></a>余佛菩萨皆依前曼拏罗仪画。<a id="a-83"></a>然后于此[巾*((ㄇ@人)/登)]前。<a id="a-84"></a>随意作成就法。<a id="a-85"></a>悉得最上成就。</p>
  <p id="a86">又说[巾*((ㄇ@人)/登)]像法。<a id="a-87"></a>于其[巾*((ㄇ@人)/登)]内唯画大毗卢遮那佛。<a id="a-88"></a>于此[巾*((ㄇ@人)/登)]前随意持诵。<a id="a-89"></a>然后以二手结智拳印尽夜持诵即得般若波罗蜜多成就。<a id="a-8A"></a>证菩萨位转生。<a id="a-8B"></a>即成正等正觉。<a id="a-8C"></a>如上皆为已成就曼拏罗者作如是说。<a id="a-8D"></a>若为未成就曼拏罗者。<a id="a-8E"></a>今复说之。</p>
  <p id="a8F">若欲求受佛供养者。<a id="a-8G"></a>当施一切乐。</p>
  <p id="a8H">若欲如菩萨受供养者。<a id="a-8I"></a>当以妙华供养三宝。<a id="a-8J"></a>并须持诵心明。</p>
  <p id="a8K">若欲求一切众生作供养者。<a id="a-8L"></a>当以慈心持诵。</p>
  <p id="a8M">若欲摄一切法者。<a id="a-8N"></a>当持诵般若波罗蜜多四句之偈。</p>
  <p id="a8O">若欲降魔者。<a id="a-8P"></a>当以坚固定心持诵。</p>
  <p id="a8Q">若欲求诸佛灌顶者。<a id="a-8R"></a>当舍己身庄严之具。</p>
  <p id="a8S">若欲具足诸法者。<a id="a-8T"></a>当用金刚莲观视印。</p>
  <p id="a8U">若欲求诸佛羯磨成就法者。<a id="a-8V"></a>当用诸金刚羯磨印。</p>
  <p id="a8W">若欲求成就诸佛者。<a id="a-8X"></a>当用金刚智拳大印。</p>
  <p id="a8Y">如上诸法皆须持诵心明。</p>
 </body>
</html>