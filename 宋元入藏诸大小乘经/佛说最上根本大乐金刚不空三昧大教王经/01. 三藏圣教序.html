<!doctype html>
<html id="z3IBUmQjE" data-ver="67">
 <head>
  <meta charset="utf-8">
  <meta author="法贤">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">三藏圣教序</h1>
  <h2 id="a2">宋真宗皇帝制</h2>
  <p id="a3">高明肇分三辰方乃序其次。<a id="a-4"></a>厚载初定万汇於以发乎端。<a id="a-5"></a>清浊之体既彰善恶之源。<a id="a-6"></a>是显然后以文物立其教。<a id="a-7"></a>以正典化其俗。<a id="a-8"></a>利益之功同归於理。<a id="a-9"></a>於是乎像法来於西国。<a id="a-A"></a>真谛流於中夏。<a id="a-B"></a>洞贯千古真实之理。<a id="a-C"></a>无以穷囊。<a id="a-D"></a>括九围玄妙之门。<a id="a-E"></a>莫能究言乎。<a id="a-F"></a>妄想则五蕴。<a id="a-G"></a>皆空现乃真容。<a id="a-H"></a>则一毫圆满广大之教岂能纪述者哉。<a id="a-I"></a>伏睹太宗神功圣德。<a id="a-J"></a>文武皇帝法性周圆。<a id="a-K"></a>仁慈普布。<a id="a-L"></a>化蛮貊则万邦辐湊。<a id="a-M"></a>跻丞民於仁夀之乡。<a id="a-N"></a>崇教法则四海云从。<a id="a-O"></a>惠苍生於富庶之域。<a id="a-P"></a>见尊经之浩汗。<a id="a-Q"></a>设方便以救沉沦。<a id="a-R"></a>知法界之恢宏。<a id="a-S"></a>行精进而摄懈怠。<a id="a-T"></a>乃择其邃宇校彼真文。<a id="a-U"></a>命天竺之高僧译贝多之佛语。<a id="a-V"></a>象管翻成於金字。<a id="a-W"></a>珠编复置於琅函。<a id="a-X"></a>龙宫之圣藻。<a id="a-Y"></a>惟新鹫岭之比丘仰叹由是。<a id="a-Z"></a>三乘共贯。<a id="a-a"></a>四谛同圆。<a id="a-b"></a>尽苦空真正之言。<a id="a-c"></a>显秘密精研之义。<a id="a-d"></a>赞相相乎实相。<a id="a-e"></a>论空空乎尽空。<a id="a-f"></a>华严之理。<a id="a-g"></a>合轨辙金像之教同规矩。<a id="a-h"></a>朕缵嗣丕構恭临宝图。<a id="a-i"></a>常翼翼而抚兆民。<a id="a-j"></a>每兢兢而守先训。<a id="a-k"></a>以至释典尤未精详。<a id="a-l"></a>谅其幽深曷能探测。<a id="a-m"></a>有译经西域僧法贤奏章。<a id="a-n"></a>恳切致意。<a id="a-o"></a>专劝以先皇帝大阐真风高傅佛旨。<a id="a-p"></a>兴前王之坠典。<a id="a-q"></a>振觉路之颓纲。<a id="a-r"></a>欲旌天造之功。<a id="a-s"></a>庸用广圣文之述作。<a id="a-t"></a>请予制序。<a id="a-u"></a>继圣教马自圣考上仙追号罔息。<a id="a-v"></a>政事之外何暇经心。<a id="a-w"></a>今已禫除思臻微奥。<a id="a-x"></a>虽幼承慈诲。<a id="a-y"></a>奈夙乏通才焉穷乎。<a id="a-z"></a>法海之津涯莫造乎。<a id="a-10"></a>空门之闻域略敷大意。<a id="a-11"></a>以徇舆情蹄涔不足。<a id="a-12"></a>擬浴日之波。<a id="a-13"></a>尺箠岂能量昊昊天之影。<a id="a-14"></a>聊述短序以纪圣功者焉。</p>
 </body>
</html>