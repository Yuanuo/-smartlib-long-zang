<!doctype html>
<html id="z3IBUmHjB" data-ver="661">
 <head>
  <meta charset="utf-8">
  <meta author="法天">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说金刚手菩萨降伏一切部多大教王经卷下</h1>
  <p id="a2">复次持诵者往于河岸。<a id="a-3"></a>用白檀香作曼拏罗。<a id="a-4"></a>献广大供养。<a id="a-5"></a>时诵真言一阿庾多。<a id="a-6"></a>至第七日复作广大供养。<a id="a-7"></a>至夜半彼摩拏贺哩尼夜叉女。<a id="a-8"></a>即来现身甚大苦恼。<a id="a-9"></a>女言呼我何作。<a id="a-A"></a>持诵者言汝为我婢女。<a id="a-B"></a>即听允日给金钱一百。<a id="a-C"></a>赡彼行人等八人丰足使尽复与。<a id="a-D"></a>若不使尽不复与之。</p>
  <p id="aE">复次持诵者往彼尼拘陀树下。<a id="a-F"></a>以自饮酒肉食已不洁净盥漱。<a id="a-G"></a>持诵真言一千遍。<a id="a-H"></a>至第七日复诵真言。<a id="a-I"></a>至中夜已来。<a id="a-J"></a>彼羯诺羯嚩帝夜叉女庄严具足。<a id="a-K"></a>与其仆从八百人俱悉现本身。<a id="a-L"></a>与彼行人同作欢乐。<a id="a-M"></a>即结为妻。<a id="a-N"></a>给与衣服饮食及金钱八文。<a id="a-O"></a>赡彼行人等一十二人悉得丰足。</p>
  <p id="aP">复次持诵者。<a id="a-Q"></a>于桦皮上用牛黄。<a id="a-R"></a>画彼迦弥湿嚩(二合)哩夜叉女形像。<a id="a-S"></a>于寂静处置一卧床。<a id="a-T"></a>于此床上诵真言一千遍。<a id="a-U"></a>于月尽日作广大供养燃以酥灯。<a id="a-V"></a>时诵者默然。<a id="a-W"></a>彼女即来随行人意而为妻子。<a id="a-X"></a>于卧床上留最上庄严。<a id="a-Y"></a>至明旦时却还本处。<a id="a-Z"></a>持诵之者不得邪欲。<a id="a-a"></a>若有所犯即令破坏。</p>
  <p id="ab">复次持诵者于其[巾*(穴/登)]上。<a id="a-c"></a>画彼女像。<a id="a-d"></a>身作金色一切庄严。<a id="a-e"></a>手执优钵罗华如童女相。<a id="a-f"></a>用惹底华作供养。<a id="a-g"></a>烧安悉香诵真言八千遍。<a id="a-h"></a>至月尽日随力供养。<a id="a-i"></a>燃以酥灯。<a id="a-j"></a>复诵真言至中夜时。<a id="a-k"></a>彼啰帝夜叉女即来现身。<a id="a-l"></a>同作欢乐即为妻子。<a id="a-m"></a>日给金钱二十五文及圣药等。<a id="a-n"></a>赡彼行人及其徒众悉令丰足。</p>
  <p id="ao">复次持诵之者。<a id="a-p"></a>于自本舍卧床头边。<a id="a-q"></a>用白檀香作曼拏罗。<a id="a-r"></a>烧安悉香诵真言至一月。<a id="a-s"></a>于十五日夜随力献供养。<a id="a-t"></a>复诵真言至中夜。<a id="a-u"></a>彼钵讷弥儞夜叉女。<a id="a-v"></a>即来现身随诵者意。<a id="a-w"></a>以结为妻。<a id="a-x"></a>即与种种圣药及圣物等。</p>
  <p id="ay">复次持诵者往无忧树下。<a id="a-z"></a>食于酒肉已。<a id="a-10"></a>用涂香好华作供养已。<a id="a-11"></a>诵真言一千遍。<a id="a-12"></a>彼曩致夜叉女即来现身。<a id="a-13"></a>或为母或为姊妹或为妻子。<a id="a-14"></a>若得为妻日给金钱八文及种种圣药等。<a id="a-15"></a>若得为母供给衣食及金百两。<a id="a-16"></a>若为姊妹于千由旬内。<a id="a-17"></a>所须女人即为取来。<a id="a-18"></a>及供给饮食衣服种种圣药等。</p>
  <p id="a19">复次持诵者。<a id="a-1A"></a>于桦皮上用恭俱摩香。<a id="a-1B"></a>画彼阿努啰儗尼夜叉女形。<a id="a-1C"></a>于月初一日。<a id="a-1D"></a>以香华灯及涂香等。<a id="a-1E"></a>作供养一日三时。<a id="a-1F"></a>持诵真言至十五日。<a id="a-1G"></a>燃以酥灯随力作供养。<a id="a-1H"></a>持诵夜至明旦。<a id="a-1I"></a>彼夜叉女即来现身。<a id="a-1J"></a>随行人意即为彼妻。<a id="a-1K"></a>日给金钱一千及与种种圣药寿命一千岁。<a id="a-1L"></a>如是名为所说降伏诸部多大教王夜叉女成就之法。</p>
  <p id="a1M">尔时金刚手菩萨大秘密主言。<a id="a-1N"></a>若有夜叉女不依我三昧住者。<a id="a-1O"></a>诵此忿怒明王真言决定破坏。<a id="a-1P"></a>真言曰。</p>
  <p id="a1Q">唵(引)度[口*籠](二合)羯茶羯茶阿目迦药乞叱(二合)尼(引)纥哩(二合引)惹[口*弱](入)吽发吒(半音)</p>
  <p id="a1R">诵此真言一千遍。<a id="a-1S"></a>彼女速来。<a id="a-1T"></a>若不速来头目俱破。<a id="a-1U"></a>刹那命终堕八大地狱。<a id="a-1V"></a>复说印相法。<a id="a-1W"></a>以二手作拳。<a id="a-1X"></a>二小指相交。<a id="a-1Y"></a>此大不空忿怒钩印能钩三界。</p>
  <p id="a1Z">复说夜叉女印。<a id="a-1a"></a>以二手平掌。<a id="a-1b"></a>二中指颠倒。<a id="a-1c"></a>以无名指出外。<a id="a-1d"></a>头指与小指相捻。<a id="a-1e"></a>此是一切夜叉女最上根本印。<a id="a-1f"></a>结此印时彼夜叉女速来现身。<a id="a-1g"></a>复用此印。<a id="a-1h"></a>以右手母指作钩召。<a id="a-1i"></a>复诵此真言曰。</p>
  <p id="a1j">唵(引)纥哩(二合引)阿(引)誐蹉。</p>
  <p id="a1k">诵此真言。<a id="a-1l"></a>能钩召一切夜叉女。<a id="a-1m"></a>复用前印。<a id="a-1n"></a>以左手母指作发送。<a id="a-1o"></a>诵此真言曰。</p>
  <p id="a1p">唵(引)纥哩(二合引)誐蹉誐蹉药乞叱(二合)尼(引)尸伽啰(二合)补曩啰(引)誐摩曩(引)野娑嚩(二合引)贺(引)</p>
  <p id="a1q">复说印相。<a id="a-1r"></a>以二手作拳舒二中指。<a id="a-1s"></a>此印能令一切夜叉女速来现前。<a id="a-1t"></a>诵此真言曰。</p>
  <p id="a1u">唵(引)摩贺(引)药乞叱(二合)尼(引)昧上曩必哩(二合)曳(引)娑嚩(二合引)贺(引)</p>
  <p id="a1v">复用二手作拳舒二小指。<a id="a-1w"></a>此印能令一切夜叉女速来亲近。<a id="a-1x"></a>真言曰。</p>
  <p id="a1y">唵(引)迦(引)摩菩疑湿嚩(二合)哩娑嚩(二合引)贺(引)</p>
  <p id="a1z">复用二手如执刀剑势。<a id="a-20"></a>此是一切夜叉女心印。<a id="a-21"></a>诵此一字真言曰。</p>
  <p id="a22">翅(入引)</p>
  <p id="a23">复用二手作拳。<a id="a-24"></a>舒于头指中指。<a id="a-25"></a>此是一切夜叉女香华灯涂供养印。<a id="a-26"></a>诵此真言曰。</p>
  <p id="a27">唵(引)萨哩嚩(二合)摩努贺(引)哩尼(引)娑嚩(二合引)贺(引)</p>
  <p id="a28">如是说此降伏诸部多大教王夜叉女成就法已。</p>
  <p id="a29">尔时会中有龙女主。<a id="a-2A"></a>即从座起五体投地。<a id="a-2B"></a>礼金刚手菩萨足。<a id="a-2C"></a>各各说自根本心真言曰。</p>
  <p id="a2D">普(入)唵(引)普(入)阿难多目契。</p>
  <p id="a2E">普(入)悉哩(二合引)普(入)嚩(引)酥吉目契(引)</p>
  <p id="a2F">普(入)伊普(入)钵讷弥(二合)儞。</p>
  <p id="a2G">普(入)阿普(入)摩贺(引)钵讷弥(二合)儞。</p>
  <p id="a2H">普(入)尾普(入)羯哩俱(二合)吒迦目契(引)</p>
  <p id="a2I">普(入)摩普(入)设始儞野。</p>
  <p id="a2J">普(入)染普(入)入嚩(二合引)攞目契(引)</p>
  <p id="a2K">普(入)骨噜(二合)普度摩(入)目契。</p>
  <p id="a2L">复说八大龙女主成就之法。</p>
  <p id="a2M">时持诵之者先于龙堂之内。<a id="a-2N"></a>持诵真言一洛叉令法精熟。<a id="a-2O"></a>得一切龙女心大欢喜。<a id="a-2P"></a>然后于月初五日。<a id="a-2Q"></a>往龙堂内入于龙池。<a id="a-2R"></a>用香华涂香及乳汁。<a id="a-2S"></a>依法作供养。<a id="a-2T"></a>即诵八大龙女主真言一千遍。<a id="a-2U"></a>时彼龙女速来池内。<a id="a-2V"></a>用乳汁白檀香水献阏伽已。<a id="a-2W"></a>持诵者言善来与我为妻。<a id="a-2X"></a>女即听允日给金钱八文。<a id="a-2Y"></a>或令杀冤或令救护随意无违。</p>
  <p id="a2Z">复次持诵之者。<a id="a-2a"></a>往二河合流之岸。<a id="a-2b"></a>用酥乳为食。<a id="a-2c"></a>诵真言八千遍。<a id="a-2d"></a>时彼龙女即来现身。<a id="a-2e"></a>以其好华戴彼顶上。<a id="a-2f"></a>告言汝为我妻。<a id="a-2g"></a>龙女即允日给金钱五文及上妙饮食等。<a id="a-2h"></a>复次持诵者往龙堂内。<a id="a-2i"></a>诵真言一千遍。<a id="a-2j"></a>刹那中间令其龙女患于头痛。<a id="a-2k"></a>速来言曰呼我何作。<a id="a-2l"></a>行人告言与我为母。<a id="a-2m"></a>龙女即允供给衣服饮食。<a id="a-2n"></a>可赡诵者徒众五人俱足。</p>
  <p id="a2o">复次持诵者往莲池岸上。<a id="a-2p"></a>诵真言八千遍。<a id="a-2q"></a>龙女速来同作欢乐。<a id="a-2r"></a>即得与妻日给金钱八文使尽复与若畜之不用更不与之。</p>
  <p id="a2s">复次持诵者。<a id="a-2t"></a>往二河合流之岸。<a id="a-2u"></a>于夜分时诵真言八千遍。<a id="a-2v"></a>时彼龙女即来现身。<a id="a-2w"></a>行人言曰善来与我为妻。<a id="a-2x"></a>龙女即允日给黄金一两。</p>
  <p id="a2y">复次持诵者往大海岸。<a id="a-2z"></a>于夜分时诵真言八千遍。<a id="a-30"></a>时彼龙女即来现身。<a id="a-31"></a>行人言曰汝为姊妹。<a id="a-32"></a>女即允之日给金钱一文及衣服等。</p>
  <p id="a33">复次持诵者往彼龙堂。<a id="a-34"></a>复入龙池水至脐轮。<a id="a-35"></a>即诵真言八千遍。<a id="a-36"></a>时彼龙女即来现身。<a id="a-37"></a>以其好华戴彼顶上。<a id="a-38"></a>告曰汝为我妻。<a id="a-39"></a>龙女即允日给金钱八文及上味饮食等。</p>
  <p id="a3A">复次持诵者往彼龙堂内。<a id="a-3B"></a>于夜分中诵真言至明旦。<a id="a-3C"></a>时彼龙女庄严其身即现人前。<a id="a-3D"></a>用华水献阏伽。<a id="a-3E"></a>告言善来汝为我妻。<a id="a-3F"></a>龙女即允。<a id="a-3G"></a>与持诵者种种圣药圣物等。<a id="a-3H"></a>能满一切愿。</p>
  <p id="a3I">复次持诵者往彼龙堂。<a id="a-3J"></a>诵真言一阿庾多。<a id="a-3K"></a>龙女即来同作欢乐。<a id="a-3L"></a>诵者言曰汝为我妻。<a id="a-3M"></a>龙女即允日给金钱五文及上味饮食衣服等。</p>
  <p id="a3N">复次持诵者于夜分中。<a id="a-3O"></a>近彼龙堂诵真言八千遍。<a id="a-3P"></a>龙女即来。<a id="a-3Q"></a>以龙华戴彼顶上。<a id="a-3R"></a>持诵者曰与我为妻。<a id="a-3S"></a>龙女即允及与彼诵者最上庄严等。</p>
  <p id="a3T">复说龙女三昧真言句召真言曰。</p>
  <p id="a3U">唵(引)普阿誐蹉曩(引)拟儞(引)普。</p>
  <p id="a3V">复说涂香真言曰。</p>
  <p id="a3W">驮囕(二合)伊普。</p>
  <p id="a3X">复说香真言曰。</p>
  <p id="a3Y">唵(引)普恶。</p>
  <p id="a3Z">复说一切龙女三昧真言曰。</p>
  <p id="a3a">阿普憾(引)普鑁普。</p>
  <p id="a3b">复说发送真言曰。</p>
  <p id="a3c">普誐蹉誐蹉尸(引)伽囕(二合)布曩啰(引)誐么曩(引)野。</p>
  <p id="a3d">复说印相法。<a id="a-3e"></a>以二手仰合掌。<a id="a-3f"></a>复合如头髻内入二头指。<a id="a-3g"></a>以二母指相捻。<a id="a-3h"></a>此是龙女三昧印能作一切事。<a id="a-3i"></a>亦是外三昧印。<a id="a-3j"></a>及发送供养此印同用。<a id="a-3k"></a>复次以左手作拳。<a id="a-3l"></a>母指舒。<a id="a-3m"></a>左右手头指竖立。<a id="a-3n"></a>余指并舒。<a id="a-3o"></a>复用小指母指捏指甲。<a id="a-3p"></a>余指并舒。<a id="a-3q"></a>此亦是龙女三昧印。<a id="a-3r"></a>如是所说降伏诸部多大教王龙女成就之法。</p>
  <p id="a3s">尔时金刚手大秘密主。<a id="a-3t"></a>作大忿怒相掷金刚杵。<a id="a-3u"></a>说此真言曰。</p>
  <p id="a3v">唵(引)鼻(引)沙拏嚩日啰(二合)吽阿目枳(引)曩(引)拟儞(引)阿(引)羯哩沙(二合)野吽吽发吒(半音)发吒(半音)</p>
  <p id="a3w">尔时金刚手菩萨。<a id="a-3x"></a>说此真言之时。<a id="a-3y"></a>一切龙女迷闷倒地。<a id="a-3z"></a>头顶疼痛命欲将终。<a id="a-40"></a>菩萨复言汝等龙女。<a id="a-41"></a>若不依我三昧得大过失。<a id="a-42"></a>速令命终堕八大地狱。<a id="a-43"></a>如是金刚手说此降伏诸部多大教王龙女成就法已。</p>
  <p id="a44">尔时会中有紧曩啰女主。<a id="a-45"></a>即从座起五体投地。<a id="a-46"></a>礼金刚手菩萨足。<a id="a-47"></a>各说根本心真言曰。</p>
  <p id="a48">唵(引)摩努贺哩(引)娑嚩(二合引)贺(引)</p>
  <p id="a49">唵(引)酥婆拟(引)娑嚩(二合引)贺(引)</p>
  <p id="a4A">唵(引)尾舍(引)攞儞(引)怛哩(二合引)娑嚩(二合引)贺(引)</p>
  <p id="a4B">唵(引)酥啰多必哩(二合)曳(引)娑嚩(二合引)贺(引)</p>
  <p id="a4C">唵(引)阿湿嚩(二合)目契(引)娑嚩(二合引)贺(引)</p>
  <p id="a4D">唵(引)尾迦(引)啰目契(引)娑嚩(二合引)贺(引)</p>
  <p id="a4E">复说六紧曩啰女主成就法。<a id="a-4F"></a>持诵者往山顶上。<a id="a-4G"></a>诵真言八千遍作大供养。<a id="a-4H"></a>用牛肉及安悉香同烧。<a id="a-4I"></a>诵真言至中夜。<a id="a-4J"></a>彼紧曩啰女即来现身。<a id="a-4K"></a>持诵者不得怖畏。<a id="a-4L"></a>彼女告曰呼我何作。<a id="a-4M"></a>持诵者言与我为妻。<a id="a-4N"></a>女即听允背负行人诣诸天界。<a id="a-4O"></a>与上味饮食等。</p>
  <p id="a4P">复次持诵者往于山下清斋。<a id="a-4Q"></a>诵真言一阿庾多。<a id="a-4R"></a>彼紧曩啰女即来现身。<a id="a-4S"></a>捧行人足种种承事。<a id="a-4T"></a>即为妻子日给八文金钱及衣服等。</p>
  <p id="a4U">复次持诵者往彼河岸。<a id="a-4V"></a>诵真言一阿庾多。<a id="a-4W"></a>竟夜至明旦。<a id="a-4X"></a>时彼紧曩啰女即来现身。<a id="a-4Y"></a>结为妻子日给金钱五文。</p>
  <p id="a4Z">复次于夜分。<a id="a-4a"></a>往二河合流之岸。<a id="a-4b"></a>诵真言八千遍。<a id="a-4c"></a>彼紧曩啰女即来现身。<a id="a-4d"></a>第一日舍施。<a id="a-4e"></a>第二日面前住立而发言语。<a id="a-4f"></a>第三日同作欢乐。<a id="a-4g"></a>即为妻子供给承事。<a id="a-4h"></a>日与金钱八文及衣服等。</p>
  <p id="a4i">复次持诵者往于山顶上。<a id="a-4j"></a>食酒肉已诵真言一阿庾多。<a id="a-4k"></a>彼紧曩啰女即来现身。<a id="a-4l"></a>如天女像面前而住。<a id="a-4m"></a>默作欢乐即得为妻。<a id="a-4n"></a>日给金钱八文及上味饮食等。<a id="a-4o"></a>如是说此降伏诸部多大教王紧曩啰女成就之法。</p>
  <p id="a4p">尔时金刚手大秘密主。<a id="a-4q"></a>告大自在天言。<a id="a-4r"></a>汝今谛听我已降伏三界诸天如仆从等。<a id="a-4s"></a>所有大恶诸天我亦降伏。<a id="a-4t"></a>时大自在天白菩萨言。<a id="a-4u"></a>唯愿说此降伏三界大恶诸天真言印相。<a id="a-4v"></a>及[巾*(穴/登)]像等成就之法。<a id="a-4w"></a>时会大众赞大自在天言。<a id="a-4x"></a>善哉善哉能问菩萨降伏三界大恶诸天成就之法。</p>
  <p id="a4y">时金刚手菩萨。<a id="a-4z"></a>即说大忿怒曼拏罗成就之法。<a id="a-50"></a>先作四方曼拏罗开于四门。<a id="a-51"></a>门安楼阁具足十六分。<a id="a-52"></a>外作金刚界。<a id="a-53"></a>内安忿怒明王。<a id="a-54"></a>遍身炽焰如彼劫火。<a id="a-55"></a>身大青色髑髅庄严。<a id="a-56"></a>作大笑大恶相。<a id="a-57"></a>能怖畏三界有情。<a id="a-58"></a>于忿怒明王右边。<a id="a-59"></a>安大自在天。<a id="a-5A"></a>身白如月亦如真珠色白乳色。<a id="a-5B"></a>三目四臂。<a id="a-5C"></a>手执三叉及拂。<a id="a-5D"></a>明王左边安圆满那罗延天。<a id="a-5E"></a>手执轮宝杖拂螺。<a id="a-5F"></a>明王后安帝释天主。<a id="a-5G"></a>明王面前安大梵天。<a id="a-5H"></a>六面手执宝幢身白如雪。<a id="a-5I"></a>亦如军那花及月色。<a id="a-5J"></a>复次帝释前安龟座。<a id="a-5K"></a>或安月色。<a id="a-5L"></a>如真珠及乳。<a id="a-5M"></a>或安迦哩底计野天。<a id="a-5N"></a>作赤色以手执拂。<a id="a-5O"></a>帝释天黄色。<a id="a-5P"></a>身有千目一切庄严。<a id="a-5Q"></a>以手执拂。<a id="a-5R"></a>大自在天乘牛。<a id="a-5S"></a>那罗延天乘金翅鸟。<a id="a-5T"></a>帝释天乘象。<a id="a-5U"></a>迦哩底计野天乘孔雀。<a id="a-5V"></a>外第二重曼拏罗安八部多女。<a id="a-5W"></a>其名曰。</p>
  <p id="a5X">钵讷摩(二合)嚩怛也(二合引)摩贺(引)钵讷摩(二合)尾部沙尼酥啰贺(引)哩尼(引)嚩啰贺(引)哩(引)摩贺(引)啰帝(引)部沙尼(引)惹誐怛波(二合引)隶儞(引)</p>
  <p id="a5Y">此八部多女。<a id="a-5Z"></a>即为大富钵讷摩嚩怛也(二合引)及摩贺(引)钵讷摩。<a id="a-5a"></a>此二部多女身作白色。<a id="a-5b"></a>尾部沙尼及酥啰贺(引)哩尼(引)此二部多女身作赤色。<a id="a-5c"></a>余四部多女身皆金色。</p>
  <p id="a5d">复次金刚阿阇梨身着青衣。<a id="a-5e"></a>顶戴青冠及戴青华。<a id="a-5f"></a>如前仪轨诵忿怒明王真言。<a id="a-5g"></a>为一切众生作大利益故。<a id="a-5h"></a>刹那中间决定成就。</p>
  <p id="a5i">复说一切天人真言曰。</p>
  <p id="a5j">吽嚩日啰(二合)发吒(半音)</p>
  <p id="a5k">持诵之间一切天人皆来成就。</p>
  <p id="a5l">复次作忿怒相。<a id="a-5m"></a>立如舞踏势。<a id="a-5n"></a>即掷金刚杵诵真言曰。</p>
  <p id="a5o">吽。</p>
  <p id="a5p">此一吽字持诵之时。<a id="a-5q"></a>能破一切天人。<a id="a-5r"></a>尔时一切天女龙女夜叉女及部多女等。<a id="a-5s"></a>依金刚手菩萨言。<a id="a-5t"></a>刹那中间皆来成就。<a id="a-5u"></a>复诵此真言曰。</p>
  <p id="a5v">唵(引)嚩日啰(二合)祢(引)钵多(二合)摩贺(引)骨噜(二合)驮贺曩捺贺钵左摩(引)啰野吽吽发吒(半音)</p>
  <p id="a5w">复次杀一切天魔及降伏彼等真言曰。</p>
  <p id="a5x">吽吽发吒(半音)发吒(半音)</p>
  <p id="a5y">如是真言决定破坏一切魔。<a id="a-5z"></a>先用忿怒明王印并真言作于拥护。<a id="a-60"></a>然令弟子入曼拏罗。<a id="a-61"></a>诵此觉悟真言曰。</p>
  <p id="a62">唵(引)钵啰(二合)尾舍钵啰(二合)尾舍骨噜(二合引)驮吽吽恶(入)入嚩(二合引)攞(引)摩(引)攞(引)俱攞(引)鼻(引)沙拏嚩日啰(二合)恶(入)</p>
  <p id="a63">诵此真言。<a id="a-64"></a>能句召降伏紧曩啰女等。</p>
  <p id="a65">复次说降伏诸部多大教王忿怒曼拏罗仪轨真言曰。</p>
  <p id="a66">唵(引)普室哩(二合引)星贺(引)特嚩(二)惹驮(引)哩尼(引)纥哩(二合引)</p>
  <p id="a67">诵此真言。<a id="a-68"></a>安钵讷摩(二合)嚩怛也(二合引)部多女。<a id="a-69"></a>手执师子幢在忿怒明王东边。</p>
  <p id="a6A">唵(引)吽部[口*籠](二合)摩贺(引)钵讷摩(二合)摩底达弩哩驮(二合引)哩尼(引)吽。</p>
  <p id="a6B">诵此真言。<a id="a-6C"></a>安摩贺(引)钵讷摩部多女。<a id="a-6D"></a>手执弓箭在忿怒明王西边。</p>
  <p id="a6E">唵(引)吽尾部(引)底盎俱舍驮(引)哩尼(引)吽[口*弱](入)</p>
  <p id="a6F">诵此真言。<a id="a-6G"></a>安尾部沙尼部多女。<a id="a-6H"></a>手执金刚钩在忿怒明王南边。</p>
  <p id="a6I">唵(引)吽部[口*籠](二合引)酥啰贺(引)哩尼(引)进多摩尼特嚩(二合)惹驮(引)哩尼(引)</p>
  <p id="a6J">诵此真言。<a id="a-6K"></a>安酥啰贺(引)哩尼(引)部多女。<a id="a-6L"></a>手执如意宝幢在忿怒明王北边。</p>
  <p id="a6M">唵(引)室哩(二合引)嚩啰贺(引)哩尼(引)希瑟波(二合)贺悉帝(二合引)吽。</p>
  <p id="a6N">诵此真言。<a id="a-6O"></a>安嚩啰贺(引)哩尼(引)部多女。<a id="a-6P"></a>手执华在忿怒明王东北隅。</p>
  <p id="a6Q">唵(合)室哩(二合引)啰怛泥(二合引)湿嚩(二合)哩度波吽。</p>
  <p id="a6R">诵此真言。<a id="a-6S"></a>安摩贺(引)啰帝(引)部多女。<a id="a-6T"></a>手执香炉在忿怒明王东南隅。</p>
  <p id="a6U">唵(引)室哩(二合引)普(引)沙尼(引)巘驮贺悉帝(二合引)吽。</p>
  <p id="a6V">诵此真言。<a id="a-6W"></a>安部沙尼(引)部多女。<a id="a-6X"></a>手执涂香在忿怒明王西南隅。</p>
  <p id="a6Y">唵(引)室哩(二合引)惹誐怛波(二合引)隶泥(引)恶(入)</p>
  <p id="a6Z">诵此真言。<a id="a-6a"></a>安惹誐怛波(二合引)隶儞部多女。<a id="a-6b"></a>手执灯在忿怒明王西北隅。</p>
  <p id="a6c">复次说八大部多女印相。<a id="a-6d"></a>用二手作拳。<a id="a-6e"></a>舒二头指。<a id="a-6f"></a>此名摩竭金刚印。<a id="a-6g"></a>复用此印安腰侧。<a id="a-6h"></a>亦名弓箭印。</p>
  <p id="a6i">复用右手作拳。<a id="a-6j"></a>舒头指复如钩。<a id="a-6k"></a>此名钩印。<a id="a-6l"></a>复用左手作拳舒中指。<a id="a-6m"></a>此名如意宝幢印。<a id="a-6n"></a>复用二手仰合掌。<a id="a-6o"></a>以二头指如钩。<a id="a-6p"></a>此名华印。<a id="a-6q"></a>复用指互相交舒二头指。<a id="a-6r"></a>此名香印。<a id="a-6s"></a>复用二手并舒各安臂上。<a id="a-6t"></a>此名涂香印。<a id="a-6u"></a>复用右手作拳竖之舒中指。<a id="a-6v"></a>此名灯印。</p>
  <p id="a6w">复次忿怒明王说降伏诸部多曼拏啰仪轨已。<a id="a-6x"></a>复说此八部多成就法真言。<a id="a-6y"></a>无能胜部多真言曰。</p>
  <p id="a6z">唵(引)纥哩(二合引)[口*弱](入)</p>
  <p id="a70">阿[口*爾]多部多真言曰。</p>
  <p id="a71">唵(引)吽[口*弱](入)</p>
  <p id="a72">布啰拏部多真言曰。</p>
  <p id="a73">唵(引)纥哩(二合引)[口*弱](入)</p>
  <p id="a74">阿布啰部多真言曰。</p>
  <p id="a75">唵(引)部[口*籠](二合)[口*弱](入)</p>
  <p id="a76">尸陀林住部多真言曰。</p>
  <p id="a77">唵(引)室[口*籠](二合)[口*弱](入)</p>
  <p id="a78">俱隶(引)湿嚩(二合)啰部多真言曰。</p>
  <p id="a79">唵(引)噜[口*弱](入)</p>
  <p id="a7A">阿部帝(引)湿嚩(二合)啰真言曰。</p>
  <p id="a7B">唵(引)贺啰(二合)[口*弱](入)</p>
  <p id="a7C">紧羯噜怛莫部多真言曰。</p>
  <p id="a7D">唵(引)阿[口*弱](入)</p>
  <p id="a7E">复次持诵者于金刚手前。<a id="a-7F"></a>诵前真言一洛叉令法精熟。<a id="a-7G"></a>于十五日用酥酪糖乳为饮食。<a id="a-7H"></a>作广大供养烧安悉香。<a id="a-7I"></a>竟夜持诵至明旦时。<a id="a-7J"></a>彼无能胜部多决定速来。<a id="a-7K"></a>若彼不来刹那命终。<a id="a-7L"></a>彼若来时告言呼我何作。<a id="a-7M"></a>持诵者曰为我仆从。<a id="a-7N"></a>时彼部多即便承事。<a id="a-7O"></a>复令行人即为持明。<a id="a-7P"></a>能降帝释及设始天女。<a id="a-7Q"></a>复负行人诣诸天上。<a id="a-7R"></a>居帝释位寿命七劫。<a id="a-7S"></a>复次持诵者往诣舍利塔前。<a id="a-7T"></a>于夜分中诵真言八千遍。<a id="a-7U"></a>至第七日献种种饮食。<a id="a-7V"></a>烧安悉香复诵真言。<a id="a-7W"></a>时彼部多即来人前。<a id="a-7X"></a>告言呼我何作。<a id="a-7Y"></a>行人言曰为我仆从。<a id="a-7Z"></a>部多即允背负行人往四大洲。<a id="a-7a"></a>所欲自在寿命千岁。</p>
  <p id="a7b">复次持诵者往金刚手菩萨宫殿内。<a id="a-7c"></a>诵真言八千遍。<a id="a-7d"></a>至第七日作广大供养。<a id="a-7e"></a>用素食乳酪等依法出生。<a id="a-7f"></a>复诵真言至中夜时。<a id="a-7g"></a>布啰拏部多现身而来。<a id="a-7h"></a>即献阏伽令彼欢喜。<a id="a-7i"></a>即为仆从尽生承事。<a id="a-7j"></a>能满一切愿。<a id="a-7k"></a>亦能作于吉凶随行人意。<a id="a-7l"></a>获寿一千岁。</p>
  <p id="a7m">复次持诵者往舍利塔前。<a id="a-7n"></a>诵真言一阿庾多。<a id="a-7o"></a>以为精熟。<a id="a-7p"></a>然后于十五日随力作供养。<a id="a-7q"></a>诵真言至中夜。<a id="a-7r"></a>时布啰拏部多速来人前。<a id="a-7s"></a>告言呼我何作。<a id="a-7t"></a>行人言曰为我仆从。<a id="a-7u"></a>部多即允。<a id="a-7v"></a>复令天女给侍承奉。<a id="a-7w"></a>亦与现一切伏藏。<a id="a-7x"></a>日给金钱五文及饮食衣服等。<a id="a-7y"></a>寿命五百岁。</p>
  <p id="a7z">复次持诵者往尸陀林。<a id="a-80"></a>于夜分中诵真言八千遍。<a id="a-81"></a>至第七日。<a id="a-82"></a>用酒肉鱼酥酪糖蜜乳粥。<a id="a-83"></a>及果子等依法出生。<a id="a-84"></a>烧安悉香诵真言。<a id="a-85"></a>至中夜时有大恶声。<a id="a-86"></a>行人若闻不得惊怖。<a id="a-87"></a>即时部多与自徒众围绕而来。<a id="a-88"></a>出生供养彼即欢喜。<a id="a-89"></a>得一切部多皆为仆从。<a id="a-8A"></a>能杀一切冤家。<a id="a-8B"></a>日给金钱与彼行人。<a id="a-8C"></a>获寿一千岁。</p>
  <p id="a8D">复次持诵者往宫观内。<a id="a-8E"></a>用红色华供养烧安悉香。<a id="a-8F"></a>诵真言一阿庾多令法精熟。<a id="a-8G"></a>复于二十九日夜分中。<a id="a-8H"></a>用鱼肉及种种饮食依法出生。<a id="a-8I"></a>诵真言至中夜。<a id="a-8J"></a>彼俱隶(引)湿嚩(二合)啰部多即现人前。<a id="a-8K"></a>炽焰遍身作大恶相。<a id="a-8L"></a>不得怖之。<a id="a-8M"></a>部多言曰呼我何作。<a id="a-8N"></a>行人言曰为我仆从。<a id="a-8O"></a>部多即允尽生承事。<a id="a-8P"></a>每日三时给金钱五文及上味饮食。<a id="a-8Q"></a>获寿五百岁。</p>
  <p id="a8R">复次持诵者往大自在天祠宫殿之中。<a id="a-8S"></a>于夜分时只以自身用红色肉食。<a id="a-8T"></a>用安悉香及蜜同烧。<a id="a-8U"></a>诵真言八千遍。<a id="a-8V"></a>于第一日梦见。<a id="a-8W"></a>第二日现本身。<a id="a-8X"></a>第三日面前住立。<a id="a-8Y"></a>告言呼我何作。<a id="a-8Z"></a>持诵者曰为我仆从。<a id="a-8a"></a>部多即允。<a id="a-8b"></a>复往诸天取无尽宝藏。<a id="a-8c"></a>与彼行人及衣服饮食等。<a id="a-8d"></a>复为行人说三世之事。<a id="a-8e"></a>寿命二千岁。</p>
  <p id="a8f">复次持诵者往金刚手菩萨殿内。<a id="a-8g"></a>于二十九日起首。<a id="a-8h"></a>诵真言一阿庾多。<a id="a-8i"></a>至七日令法精熟。<a id="a-8j"></a>然后持诵者用白檀香作曼拏罗。<a id="a-8k"></a>烧安悉香。<a id="a-8l"></a>用白食酥酪乳粥等以为自食。<a id="a-8m"></a>燃以酥灯坐吉祥草。<a id="a-8n"></a>于初夜分持诵至中夜。<a id="a-8o"></a>时彼部多即现人前。<a id="a-8p"></a>用白檀水献阏伽。<a id="a-8q"></a>部多言曰呼我何作。<a id="a-8r"></a>持诵者言为我仆从。<a id="a-8s"></a>部多即允复与上味饮食种种圣药及伏藏等。<a id="a-8t"></a>背负行者往诣诸天。<a id="a-8u"></a>所欲自在寿命五千岁。<a id="a-8v"></a>如是降伏诸部多大教王仆从成就法已。</p>
  <p id="a8w">复次阿阇梨为利益故。<a id="a-8x"></a>降伏一切部多仆从。<a id="a-8y"></a>如佛所说此法难作。<a id="a-8z"></a>若凡夫人懈怠人作恶业人。<a id="a-90"></a>妄语人愚痴人。<a id="a-91"></a>贫病人短寿人。<a id="a-92"></a>及身心不定人等。<a id="a-93"></a>于此仪轨皆不得作作之不成。<a id="a-94"></a>若阿阇梨仪轨具足无彼缺犯。<a id="a-95"></a>依法持诵必得成就。<a id="a-96"></a>若求富贵种种圣药帝释天主。<a id="a-97"></a>三种之坛无不成就。<a id="a-98"></a>何况人王及伏藏等。<a id="a-99"></a>所有一切天女刹那之间俱来成就。<a id="a-9A"></a>所有边地懈怠一切众生皆得快乐此中四字大秘密能作一切成就。</p>
  <p id="a9B">复次说降伏八部多印相法。<a id="a-9C"></a>以二手指相交。<a id="a-9D"></a>竖中指如针。<a id="a-9E"></a>此是无能胜部多印。<a id="a-9F"></a>复用前印以中指入内。<a id="a-9G"></a>舒二头指复如钩。<a id="a-9H"></a>此是阿[口*爾]多部多印。<a id="a-9I"></a>复用前印以二头指如环。<a id="a-9J"></a>二小指各舒。<a id="a-9K"></a>此是布啰拏部多印。<a id="a-9L"></a>复用十指相交。<a id="a-9M"></a>此是阿布啰拏部多印。<a id="a-9N"></a>复用前印二小指竖如针。<a id="a-9O"></a>此是尸陀林住部多印。<a id="a-9P"></a>复用前印各舒八指。<a id="a-9Q"></a>此是阿部帝湿嚩啰印。<a id="a-9R"></a>复用前印母指入内。<a id="a-9S"></a>舒二小指。<a id="a-9T"></a>此是俱隶(引)湿嚩啰部多印。<a id="a-9U"></a>复以二手合掌。<a id="a-9V"></a>二头指如钩。<a id="a-9W"></a>此是紧羯噜怛摩部多最上印。<a id="a-9X"></a>如是说降伏大教王八大部多印。</p>
  <p id="a9Y">尔时金刚手菩萨复说金刚阿阇梨为利益故。<a id="a-9Z"></a>令吉祥大部多女。<a id="a-9a"></a>心生欢喜承事成就法。<a id="a-9b"></a>复次持诵者于金刚手菩萨前。<a id="a-9c"></a>诵真言一洛叉令法精熟。<a id="a-9d"></a>然后十五日随力作供养。<a id="a-9e"></a>烧安悉香诵真言竟夜至旦。<a id="a-9f"></a>彼部多女即现人前。<a id="a-9g"></a>用白檀香水献阏伽。<a id="a-9h"></a>告言善来。<a id="a-9i"></a>部多女言呼我何作。<a id="a-9j"></a>行人言曰与我为妻。<a id="a-9k"></a>女即允之给与种种圣药圣物及宝藏等。<a id="a-9l"></a>此名顺善成就。</p>
  <p id="a9m">复次说成就法。<a id="a-9n"></a>持诵者用恭俱摩香于桦皮上。<a id="a-9o"></a>画吉祥大部多女像。<a id="a-9p"></a>于夜分中独自裸形。<a id="a-9q"></a>往金刚手菩萨前诵真言八千遍。<a id="a-9r"></a>彼部多女速现人前。<a id="a-9s"></a>行人作欢喜相令女欢喜。<a id="a-9t"></a>背负行人往诸天宫与帝释位。<a id="a-9u"></a>亦能养育一国人民。<a id="a-9v"></a>获寿一万岁。<a id="a-9w"></a>若不为成就头目破坏。<a id="a-9x"></a>身体干枯刹那命终。</p>
  <p id="a9y">复次说杀一切部多女仪轨。<a id="a-9z"></a>如前作曼拏罗。<a id="a-A0"></a>画忿怒杀相。<a id="a-A1"></a>刹那中间能杀诸部多女。<a id="a-A2"></a>此忿怒明王亲说时。<a id="a-A3"></a>持诵者用恭俱摩香画彼形像。<a id="a-A4"></a>以左足踏。<a id="a-A5"></a>手掷金刚杵。<a id="a-A6"></a>口诵吽字至七遍已。<a id="a-A7"></a>刹那中间杀彼命终。<a id="a-A8"></a>说此降伏诸部多大教王成就法已。<a id="a-A9"></a>复说发遣贤圣仪轨。<a id="a-AA"></a>持诵者依法赞叹恭敬礼拜。<a id="a-AB"></a>诵此发遣真言曰。</p>
  <p id="aAC">野他(引)野他(引)摩贺(引)部睹(引)唠捺啰(二合)娑他(二合引)喃钵啰(二合)闷左睹娑嚩(二合引)贺(引)</p>
  <p id="aAD">复次承事贤圣及发遣部多仪轨。<a id="a-AE"></a>用红色饮食香华等出生。<a id="a-AF"></a>用帛盖。<a id="a-AG"></a>于生盘。<a id="a-AH"></a>诵咒生真言三遍已。<a id="a-AI"></a>如前依法赞叹恭敬作礼。<a id="a-AJ"></a>即发遣诸部多各还本处。<a id="a-AK"></a>或住尸陀林宫观庙宇。<a id="a-AL"></a>或树下河岸四衢道路。<a id="a-AM"></a>及自在天祠等速令还位。<a id="a-AN"></a>依我三昧各自守护。<a id="a-AO"></a>若不还位我以大金刚杵破汝头顶。<a id="a-AP"></a>刹那命终堕大地狱。<a id="a-AQ"></a>复诵此真言曰。</p>
  <p id="aAR">野他(引)莎娑他(二合)曩誐蹉睹野他(引)酥欠娑嚩(二合)贺(引)</p>
  <p id="aAS">如是发遣部多及大自在天时。<a id="a-AT"></a>亦用音乐。<a id="a-AU"></a>此是第二发遣仪轨已。<a id="a-AV"></a>复说发遣仪轨。<a id="a-AW"></a>所有住尸陀林宫观内。<a id="a-AX"></a>山顶上四衢道路诸部多等。<a id="a-AY"></a>各令还位之时。<a id="a-AZ"></a>与彼出生诵此发遣真言曰。</p>
  <p id="aAa">三摩野底瑟姹(二合)睹部多(引)喃(引)三摩野满怛囕(二合)播(引)攞曩骨噜(二合)达惹(引)闭(引)萨摩(引)倪也(二合)钵也(二合)唠捺啰(二合)娑他(二合)曩钵啰(二合)闷左睹娑嚩(二合引)贺(引)唵(引)阿谟伽嚩日囕(二合)俱舍羯啰羯啰羯茶羯茶吽[口*弱](入)</p>
  <p id="aAb">诵此真言时。<a id="a-Ac"></a>结此金刚钩印。<a id="a-Ad"></a>舒二头指即为发遣贤圣印。<a id="a-Ae"></a>此是降伏诸部多大教王第三发遣贤圣仪轨竟。</p>
 </body>
</html>