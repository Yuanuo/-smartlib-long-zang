<!doctype html>
<html id="z3IBUmDj9" data-ver="564">
 <head>
  <meta charset="utf-8">
  <meta author="法天">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说金刚手菩萨降伏一切部多大教王经卷上</h1>
  <p id="a2">真实变化大势身　　大身坚牢能破他</p>
  <p id="a3">如日坏劫大炽燃　　菩萨圆光亦如是</p>
  <p id="a4">功德清净大宝海　　善能安住佛刹中</p>
  <p id="a5">时我一心归命礼　　降伏部多最上王</p>
  <p id="a6">尔时佛告三界主金刚手菩萨。<a id="a-7"></a>说降伏一切部多大教王成就之法。<a id="a-8"></a>时金刚手菩萨言。<a id="a-9"></a>若有持诵之者。<a id="a-A"></a>求成就法。<a id="a-B"></a>于二河岸或尸陀林中。<a id="a-C"></a>或大树下或贤圣宫观。<a id="a-D"></a>或金刚手菩萨宫殿之内。<a id="a-E"></a>如是等处所作之法必得成就。<a id="a-F"></a>若诸部多经刹那间不令成就。<a id="a-G"></a>我即往彼破坏部多。<a id="a-H"></a>尔时大自在天合掌向前。<a id="a-I"></a>头面礼足白菩萨言。<a id="a-J"></a>为我说此大金刚手忿怒主杀诸部多秘密神咒。</p>
  <p id="aK">尔时金刚手菩萨赞言。<a id="a-L"></a>善哉善哉汝能请我。<a id="a-M"></a>说彼降伏一切部多秘密之法。<a id="a-N"></a>我今说之真言曰。</p>
  <p id="aO">唵(引)嚩日罗入嚩(二合引)隶(去)贺曩贺曩萨哩嚩(二合)部旦(引)吽发吒(半音)</p>
  <p id="aP">尔时金刚手菩萨说此真言已。<a id="a-Q"></a>于身毛孔中出无数金刚炽焰。<a id="a-R"></a>出彼焰时一切部多及诸眷属。<a id="a-S"></a>于其身分悉皆干枯而得命终。<a id="a-T"></a>所有一切天人帝释梵王那罗延等亦复命终。<a id="a-U"></a>一切如来悉皆惊怪。<a id="a-V"></a>俱发声言善哉善哉大吉祥金刚手三界主。<a id="a-W"></a>于如来法末之时。<a id="a-X"></a>善能调伏一切部多及诸眷属。</p>
  <p id="aY">尔时金刚手菩萨。<a id="a-Z"></a>复说甘露秘密真言。<a id="a-a"></a>令诸部多速得还命真言曰。</p>
  <p id="ab">唵(引)嚩日罗(二合引)喻试娑啰娑啰湿弥(二合)</p>
  <p id="ac">时金刚手菩萨说此真言。<a id="a-d"></a>于自手臂出大甘露风。<a id="a-e"></a>入一切部多及彼眷属身中。<a id="a-f"></a>即得还命从地而起惊怖颤掉。<a id="a-g"></a>见大菩萨威德炽盛。<a id="a-h"></a>告言菩萨救我。</p>
  <p id="ai">尔时大部多主无能胜。<a id="a-j"></a>亦起合掌头面礼足。<a id="a-k"></a>告菩萨言。<a id="a-l"></a>愿垂慈愍救护我等。<a id="a-m"></a>菩萨告言汝等部多及其眷属。<a id="a-n"></a>依我法教利益一切众生。<a id="a-o"></a>我即救汝。<a id="a-p"></a>所有四大洲界。<a id="a-q"></a>阎浮提内一切众生。<a id="a-r"></a>作法持诵悉令成就。<a id="a-s"></a>所求圣药圣宝。<a id="a-t"></a>或金银真珠琉璃钵讷摩啰誐宝。<a id="a-u"></a>酥哩也建底宝。<a id="a-v"></a>赞捺啰建底宝。<a id="a-w"></a>及最上饮食衣服好香华等悉令充足。<a id="a-x"></a>部多答言如是作法持诵之者。<a id="a-y"></a>如上珍宝我令充足。<a id="a-z"></a>亦复亲近承事供养。<a id="a-10"></a>菩萨告言若持此一切如来教法。<a id="a-11"></a>所须香华衣服及诸珍宝悉得受用。<a id="a-12"></a>部多复言所有王怖冤敌怖。<a id="a-13"></a>乃至虎狼师子等怖。<a id="a-14"></a>悉令解脱无诸障碍。<a id="a-15"></a>菩萨复言无能胜大部多主汝等谛听。<a id="a-16"></a>于末世中所有懈怠有情。<a id="a-17"></a>破戒之人作恶业人大妄语人等。<a id="a-18"></a>如所作法悉令成就。<a id="a-19"></a>若不成就汝部多女天女。<a id="a-1A"></a>龙女夜叉女。<a id="a-1B"></a>阿修罗女紧那罗女。<a id="a-1C"></a>摩睺罗伽女迦楼那女。<a id="a-1D"></a>毗舍遮女乾闼婆女等。<a id="a-1E"></a>我令不空大金刚破碎头目。<a id="a-1F"></a>速得命终堕八大地狱。<a id="a-1G"></a>尔时一切如来赞言。<a id="a-1H"></a>善哉善哉金刚手。<a id="a-1I"></a>为未来世一切众生作大利益。<a id="a-1J"></a>善说大菩萨不空成就精进大威力。<a id="a-1K"></a>善转一切法轮除一切苦。<a id="a-1L"></a>种种广大仪则。<a id="a-1M"></a>印咒[巾*(穴/登)]像成就之法。<a id="a-1N"></a>尔时金刚手菩萨复说还命真言曰。</p>
  <p id="a1O">唵(引)羯茶羯茶羯啰羯啰蜜哩(二合)旦[口*爾](去)嚩(引)波野纥哩(二合)</p>
  <p id="a1P">说此真言。<a id="a-1Q"></a>已一切天人迷闷躄地。<a id="a-1R"></a>大怖颤动从地起已。<a id="a-1S"></a>时大自在天白菩萨救我。<a id="a-1T"></a>尔时金刚手菩萨。<a id="a-1U"></a>安慰彼言。<a id="a-1V"></a>莫怖莫怖。<a id="a-1W"></a>我为汝等降伏部多主故。<a id="a-1X"></a>令一切天人敬爱故。<a id="a-1Y"></a>尔时一切诸天天女亦作是言。<a id="a-1Z"></a>金刚手大忿怒主救我救我。<a id="a-1a"></a>菩萨告言汝等天女。<a id="a-1b"></a>若后有人受持我法速令成就。<a id="a-1c"></a>当为承事及与金银琉璃真珠珍宝。<a id="a-1d"></a>钵讷摩啰誐宝等一切财物。<a id="a-1e"></a>时诸天女天童女夜叉女等俱发声言。<a id="a-1f"></a>于未来世若有受持菩萨法者。<a id="a-1g"></a>我等当为承事。<a id="a-1h"></a>所求财宝一切给与。<a id="a-1i"></a>若违教旨不为给事。<a id="a-1j"></a>令我种族悉皆破坏。<a id="a-1k"></a>菩萨复言若违我教则谤一切如来。<a id="a-1l"></a>汝等及一切部多头目破坏。<a id="a-1m"></a>即得命终堕八大地狱。</p>
  <p id="a1n">尔时金刚手大忿怒主赞言。<a id="a-1o"></a>善哉善哉汝诸女等。<a id="a-1p"></a>于后末法之时。<a id="a-1q"></a>若有受持之者。<a id="a-1r"></a>亲自护卫承事供养。<a id="a-1s"></a>尔时复有无能胜大部多主及彼眷属。<a id="a-1t"></a>皆从座起合掌向前。<a id="a-1u"></a>礼彼金刚手大忿怒主足。<a id="a-1v"></a>说自本心真言曰。</p>
  <p id="a1w">唵(引)室哩(二合)摩贺(引)部多俱罗逊捺哩吽。</p>
  <p id="a1x">唵(引)室哩(二合)尾惹野逊那哩纥哩(二合引)</p>
  <p id="a1y">唵(引)室哩(二合引)尾摩攞逊那哩阿(引)</p>
  <p id="a1z">唵(引)室哩(二合引)啰底逊那哩嚩(引)</p>
  <p id="a20">唵(引)室哩(二合引)摩努贺啰逊那哩尾(引)</p>
  <p id="a21">唵(引)室哩(二合引)驮嚩攞逊那哩莽。</p>
  <p id="a22">唵(引)室哩(二合引)作乞刍(二合)满曩逊那哩帝(引)</p>
  <p id="a23">此真言摄如是大部多主。<a id="a-24"></a>能施持诵之人富贵吉祥。<a id="a-25"></a>尔时复说紧那罗女成就之法。<a id="a-26"></a>若人持诵须臾之间速得成就。<a id="a-27"></a>复诵金刚手菩萨名号。<a id="a-28"></a>一切部多及彼眷属。<a id="a-29"></a>皆来承事如为婢从。<a id="a-2A"></a>菩萨复言。<a id="a-2B"></a>若汝等眷属不依我三昧者。<a id="a-2C"></a>汝等眷属皆令破坏。<a id="a-2D"></a>时无能胜大部多主白菩萨言。<a id="a-2E"></a>自今我等皆依菩萨三昧而住。<a id="a-2F"></a>所有世间一切持诵之者悉获成就。<a id="a-2G"></a>若为障碍所作不成。<a id="a-2H"></a>我等种族速得破坏。<a id="a-2I"></a>复获背一切如来三昧大罪。<a id="a-2J"></a>令忿怒金刚破碎我头。<a id="a-2K"></a>命终之后堕八大地狱。</p>
  <p id="a2L">尔时金刚手菩萨。<a id="a-2M"></a>复说八大部多主最上成就处所。<a id="a-2N"></a>或河岸上或尸陀林。<a id="a-2O"></a>或金刚手菩萨宫殿内。<a id="a-2P"></a>于此作法。<a id="a-2Q"></a>一切部多女等决定俱来。<a id="a-2R"></a>令得成就无复疑惑。<a id="a-2S"></a>复说成就印法。<a id="a-2T"></a>左手作坚固拳舒出中指。<a id="a-2U"></a>此印用召请及供养。<a id="a-2V"></a>令最上部多速与成就。<a id="a-2W"></a>以二手合拳舒头指。<a id="a-2X"></a>此印能令持三昧者。<a id="a-2Y"></a>部多女速与成就。<a id="a-2Z"></a>以左手作坚固拳竖小指。<a id="a-2a"></a>此印能令一切部多现前与作成就。<a id="a-2b"></a>复舒左手头指如钩捺大母指。<a id="a-2c"></a>此印能降伏一切部多。<a id="a-2d"></a>以左手头指及无名指舒展。<a id="a-2e"></a>能钩一切部多及除一切魔。<a id="a-2f"></a>以左手作拳竖大母指。<a id="a-2g"></a>此印能现前一切部多女。<a id="a-2h"></a>以右手作拳竖小指。<a id="a-2i"></a>此是部多女三昧印。<a id="a-2j"></a>能作一切事。<a id="a-2k"></a>以二手各舒。<a id="a-2l"></a>用右手安腰侧。<a id="a-2m"></a>左手安右肩上。<a id="a-2n"></a>此是最上根本心一切部多女大印。<a id="a-2o"></a>结印之间得一切部多女速来现前。<a id="a-2p"></a>若不速来身分干枯不久命终。<a id="a-2q"></a>尔时金刚手忿怒主复言。<a id="a-2r"></a>若有部多女不依我三昧者。<a id="a-2s"></a>以此忿怒真言。<a id="a-2t"></a>与前真言同诵。<a id="a-2u"></a>真言曰。</p>
  <p id="a2v">唵(引)羯荼阿(引)羯荼窣[口*籠](二合)纥哩(二合引)</p>
  <p id="a2w">诵已称部多女名复诵此咒。</p>
  <p id="a2x">吽[口*癹]吒(半音)</p>
  <p id="a2y">如是诵八百遍。<a id="a-2z"></a>诸部多女悉皆速来。<a id="a-30"></a>若彼不来眼目头面。<a id="a-31"></a>破坏干枯不久命终。<a id="a-32"></a>若作法之处于二河岸上。<a id="a-33"></a>用白檀香涂曼拏罗。<a id="a-34"></a>即散香华烧安悉香。<a id="a-35"></a>诵此真言八千遍必得成就。<a id="a-36"></a>若于夜分诵此真言一千遍决定速来。<a id="a-37"></a>随意所求悉皆充足。<a id="a-38"></a>至旦却回复留黄金百两。</p>
  <p id="a39">复次于河岸上。<a id="a-3A"></a>用白檀香涂曼拏罗。<a id="a-3B"></a>用酪饭出生加持八百遍。<a id="a-3C"></a>如是七日之内彼决定来。<a id="a-3D"></a>用阏伽水净手令彼欢喜。<a id="a-3E"></a>彼女告言子呼我何作。<a id="a-3F"></a>持诵者言。<a id="a-3G"></a>我要求官衣食丰足世所崇重。<a id="a-3H"></a>部多女言汝愿我从。<a id="a-3I"></a>复次往金刚手菩萨殿内。<a id="a-3J"></a>用迦啰尾啰华散上。<a id="a-3K"></a>烧安悉香诵真言八千遍。<a id="a-3L"></a>必得成就。<a id="a-3M"></a>复次于夜分寂静之处。<a id="a-3N"></a>加持一千遍。<a id="a-3O"></a>部多女速来。<a id="a-3P"></a>即献华座问讯彼女。<a id="a-3Q"></a>汝今善来与我为妻。<a id="a-3R"></a>女即随意及与最上圣药圣物等。<a id="a-3S"></a>能除一切冤家。<a id="a-3T"></a>女即背负其夫诣诸天宫。<a id="a-3U"></a>获其寿命满一万岁。<a id="a-3V"></a>复次往彼河岸。<a id="a-3W"></a>用白华白香乳香焚烧。<a id="a-3X"></a>诵真言八千遍即得成就。</p>
  <p id="a3Y">复次于夜分。<a id="a-3Z"></a>诵真言一千遍彼女定来。<a id="a-3a"></a>即以香华水净手然。<a id="a-3b"></a>后告言与我为妹。<a id="a-3c"></a>女即为妹复与圣药圣物等。<a id="a-3d"></a>所有千由旬内所要。<a id="a-3e"></a>女人即时取来。<a id="a-3f"></a>复于贤圣空闲殿内。<a id="a-3g"></a>依法出生志心供养。<a id="a-3h"></a>诵真言八千遍速得成就。<a id="a-3i"></a>或诵一千遍彼女定来。<a id="a-3j"></a>即以为妻日与千钱。<a id="a-3k"></a>后背负于夫往诣远处。<a id="a-3l"></a>夫得一切自在获寿五千岁。<a id="a-3m"></a>命终之后得生王宫。</p>
  <p id="a3n">复次往二河合流之岸献酒肉食。<a id="a-3o"></a>散迦啰尾啰华烧安悉香。<a id="a-3p"></a>诵真言八千遍速得成就。</p>
  <p id="a3q">复次夜分中作广大供养。<a id="a-3r"></a>复燃酥灯诵真言一千遍。<a id="a-3s"></a>时部多女五女从来。<a id="a-3t"></a>持诵者曰与我为妻。<a id="a-3u"></a>彼女默然许之。<a id="a-3v"></a>若彼不允即得破坏。<a id="a-3w"></a>日日背负于夫往诣诸天。<a id="a-3x"></a>令得自在寿五千岁。<a id="a-3y"></a>命终之后得生王宫。<a id="a-3z"></a>复次成就法于河岸上。<a id="a-40"></a>用恭俱摩香作曼拏罗。<a id="a-41"></a>烧沉香依法出生。<a id="a-42"></a>诵真言八千遍所作成就。</p>
  <p id="a43">复次作广大供养。<a id="a-44"></a>诵真言一千遍。<a id="a-45"></a>彼部多女放大光明。<a id="a-46"></a>四远照曜而来现前。<a id="a-47"></a>以白檀香水洒净女即欢喜。<a id="a-48"></a>而自问言呼我何作。<a id="a-49"></a>持诵者曰为我作母。<a id="a-4A"></a>女遂许之如法养育。<a id="a-4B"></a>日赡五百人供给所须。<a id="a-4C"></a>获寿一万岁命终之后生婆罗门家。</p>
  <p id="a4D">复次成就之法。<a id="a-4E"></a>于二河合流之岸作广大供养。<a id="a-4F"></a>燃于酥灯于夜分诵真言八千遍。<a id="a-4G"></a>时部多女放大光明而来现前。<a id="a-4H"></a>问言呼我何作。<a id="a-4I"></a>持诵者曰我欲自在受于快乐。<a id="a-4J"></a>彼女即允。<a id="a-4K"></a>日与金钱十万获寿一万岁。<a id="a-4L"></a>命终之后生为人主。<a id="a-4M"></a>此是八大部多女主成就之法。</p>
  <p id="a4N">尔时住尸陀林部多女。<a id="a-4O"></a>从座而起五体投地。<a id="a-4P"></a>礼金刚手菩萨是。<a id="a-4Q"></a>恭敬合掌说自根本真言曰。</p>
  <p id="a4R">唵(引)讫哩(二合)吽贺(入)</p>
  <p id="a4S">复说住尸陀林部多女句召真言曰。</p>
  <p id="a4T">唵(引)吽羯茶羯茶萨哩嚩(二合)部(引)多(引)喃萨摩野摩耨波(引)罗野贺啰贺啰满驮满驮阿(引)讫啰(二合)摩诃(引)迦哩沙(二合)野普摩贺(引)唠捺哩(二合)尾湿摩(引)舍(引)曩嚩(引)悉儞阿(引)誐蹉尸伽朗(二合)度咙发吒(半音)</p>
  <p id="a4U">复说一切部多女三昧真言曰。</p>
  <p id="a4V">唵(引)度曩度曩左罗左罗左(引)罗野左罗野钵啰(二合)尾舍钵啰(二合)尾舍贺啰贺啰底瑟吒(二合)底瑟吒(二合)三摩野摩耨波(引)罗野部湿摩(二合)舍(引)曩钵啰(二合)吠(去)始儞吽吽[口*癹]吒(半音)[口*癹]吒(半音)娑嚩(二合引)贺(引)</p>
  <p id="a4W">复说难瑟吒啰(二合引)羯啰(引)梨部多女真言曰。</p>
  <p id="a4X">唵(引)左罗左罗达迦达迦摩贺(引)部底儞(去)娑(引)达迦(引)喃必哩(二合)夜(引)拽娑啰娑啰尾娑啰尾娑啰羯茶羯茶惹(仁左反)罗播(二合)波野惹罗播(二合)波野伴惹伴惹览誐览誐仡哩(二合)恨拏(二合)仡哩恨拏(二合)吽吽[口*癹]吒[口*癹]吒(半音)纥哩(二合)娑嚩(二合)贺(引)</p>
  <p id="a4Y">复说具啰目契部多女真言曰。</p>
  <p id="a4Z">唵(引)具啰目契湿摩(二合)舍(引)曩嚩(引)始儞(引)娑达迦(引)耨俱隶(去)阿钵啰(二合)底贺多唵(引)拏曩莫(入)娑嚩(二合引)贺(引)</p>
  <p id="a4a">复说部多女真言曰。</p>
  <p id="a4b">唵(引)惹哩惹(二合)啰目契尾啰尾啰尾啰唧多(引)哩唧(二合)多萨哩嚩(二合)设咄噜(二合)婆演迦哩(去)贺曩贺曩捺贺捺贺钵左钵左摩(引)啰野摩(引)啰野阿迦(引)罗蜜哩(二合)怛踰(二合)婆演迦哩萨哩嚩(二合)曩(引)誐婆演迦哩(引)阿吒吒贺西儞(引)萨哩嚩(二合)部帝湿嚩(二合)哩他(引)他(引)他(引)他(引)驮(引)驮(引)驮(引)驮(引)唵(引)唵(引)唵(引)唵(引)娑嚩(二合引)贺(引)唵(引)迦摩罗路左儞。</p>
  <p id="a4c">如是真言。<a id="a-4d"></a>若人志心依法持诵此部多女悉能爱护一切众生令离苦恼。<a id="a-4e"></a>彼持诵者。<a id="a-4f"></a>若以酒食鱼肉及种种美馔出生供养。<a id="a-4g"></a>即得欢喜。<a id="a-4h"></a>亲近承事如婢从等。<a id="a-4i"></a>日与持诵者衣服一对金钱一文。<a id="a-4j"></a>乃至百由旬内所须女人。<a id="a-4k"></a>即时将至承事供给。<a id="a-4l"></a>直至命终彼方舍离。<a id="a-4m"></a>如是金刚手大教王降伏毗舍遮女成就之法。</p>
  <p id="a4n">尔时赞拏迦怛也野儞大恶部多女。<a id="a-4o"></a>于大会中即从座起五体投地。<a id="a-4p"></a>礼金刚手大忿怒主足。<a id="a-4q"></a>合掌恭敬说自根本心真言曰。</p>
  <p id="a4r">唵(引)骨咙(二合)吽发吒(半音)</p>
  <p id="a4s">复说酥啰迦怛也(二合引)野儞部多女真言曰。</p>
  <p id="a4t">唵(引)吽入嚩(二合)罗吽[口*癹]吒(半音)</p>
  <p id="a4u">复说摩贺迦怛也(二合引)野儞部多女真言曰。</p>
  <p id="a4v">唵(引)讫哩(二合引)纥哩(二合引)吽吽呬(引)呬(引)发吒(半音)发吒(半音)娑嚩(二合)贺(引)</p>
  <p id="a4w">复说唠捺罗迦怛也(二合引)野儞部多女真言曰。</p>
  <p id="a4x">唵(引)噜捺啰(二合)婆演迦哩(去)阿吒吒贺(引)西儞(引)娑(引)驮迦必哩曳摩贺(引)尾进怛啰(二合)噜闭啰怛曩(二合引)誐哩(引)酥嚩啰拏(二合)贺悉底(二合)野摩儞纥哩(二合)多儞萨哩嚩(二合)耨佉钵啰(二合)舍摩儞唵(引)唵(引)唵(引)吽吽吽尸伽罗(二合)悉地钵啰(二合)野蹉纥哩(二合引)[口*弱](入)娑嚩(二合引)贺(引)</p>
  <p id="a4y">复说赞拏迦怛也(二合引)野儞部多女真言曰。</p>
  <p id="a4z">摩贺(引)部帝(引)湿嚩(二合)哩(引)唵(引)野摩儞仡哩(二合)旦儞阿迦(引)罗蜜哩(二合)怛踰(二合)儞嚩(引)罗尼(引)朅(切身)捺誐(二合)输罗贺悉帝(二合)尸伽览(二合)悉地孕(二合)那那(引)睹旦娑(引)达迦摩(引)倪也(二合引)波野底纥哩(二合引)娑嚩(二合)贺(引)</p>
  <p id="a50">复说噜捺啰迦怛也(二合引)野儞部多女真言曰。</p>
  <p id="a51">唵(引)呬(引)摩军拏梨尾驮迦尾驮迦入嚩(二合)罗入嚩(二合)罗祢么也(二合)军拏罗部始帝啰(引)嚩拏摩他儞(引)婆誐鑁曩(引)倪也(二合)波野底娑嚩(二合)贺(引)</p>
  <p id="a52">复说军拏罗迦怛也(二合)野儞部多女真言曰。</p>
  <p id="a53">勃哩(二合)俱胝目契(引)羯吒羯吒驮(引)嚩驮(引)嚩入嚩(二合)罗入嚩(二合)罗虎多(引)设曩目契誐蹉誐蹉吠多(引)拏乌怛他(二合引)波儞(引)阿(引)尾舍阿(引)尾舍吽吽吽发吒(半音)婆誐鑁(引)曩(引)波野底纥哩(二合)娑嚩(二合)贺(引)</p>
  <p id="a54">复说惹野目契迦怛也(二合)野儞部多女真言曰。</p>
  <p id="a55">唵(引)必底哩(二合)摩他儞迦贺迦贺惹野萨哩嚩(二合引)酥啰布[口*爾]帝吽贺(入)娑嚩(二合)贺(引)</p>
  <p id="a56">复说戍婆迦怛也(二合引)野儞部多女真言曰。</p>
  <p id="a57">唵(引)输婆必哩(二合)曳祢么也(二合)路(引)左祢(二)迦(引)弥(引)湿嚩(二合)哩惹誐谟贺儞酥婆儗建(引)左曩摩(引)罗尾部沙尼耨布啰娑没提(二合)阿(引)尾舍阿(引)尾舍嚩西嚩西布啰娑(引)驮迦必哩(二合)曳纥哩(二合)娑嚩(二合)贺(引)</p>
  <p id="a58">此是八大迦怛也(二合)野儞部多女真言。<a id="a-59"></a>若人依法持诵必得成就。</p>
  <p id="a5A">复次金刚手大秘密主降伏部多大教王。<a id="a-5B"></a>说八大迦怛也(二合)野儞部多女印相法。<a id="a-5C"></a>以二手作拳。<a id="a-5D"></a>以小指相交。<a id="a-5E"></a>舒头指复钩此是迦怛也(二合)野儞部多女印。<a id="a-5F"></a>复用二手合交。<a id="a-5G"></a>令头指如钩。<a id="a-5H"></a>此是摩贺迦怛也(二合)野儞部多女印。<a id="a-5I"></a>用前印以中指相捻。<a id="a-5J"></a>内入小指。<a id="a-5K"></a>此是破坏一切不信法者部多女印。<a id="a-5L"></a>信者令生敬爱。<a id="a-5M"></a>以前印各舒二头指。<a id="a-5N"></a>此是跋捺罗迦怛也(二合)野儞部多女印。<a id="a-5O"></a>用香华涂香供养。<a id="a-5P"></a>复用酒食鱼肉出生。<a id="a-5Q"></a>刹那之间一切部多皆令成就。<a id="a-5R"></a>复用二手作坚固拳。<a id="a-5S"></a>以二头指相交。<a id="a-5T"></a>此是赞拏迦怛也(二合)野儞部多女印。<a id="a-5U"></a>此印同用能禁缚一切部多。<a id="a-5V"></a>复舒左手头指。<a id="a-5W"></a>能降伏一切部多女。<a id="a-5X"></a>复用二手作拳。<a id="a-5Y"></a>以二小指相交。<a id="a-5Z"></a>舒二头指复如钩。<a id="a-5a"></a>此印能钩召三界诸天。<a id="a-5b"></a>乃至大自在天大梵王等。<a id="a-5c"></a>悉皆降伏速得成就。<a id="a-5d"></a>如是金刚手大忿怒主大教王说。<a id="a-5e"></a>八大迦怛也(二合引)野儞部多女印相之法。</p>
  <p id="a5f">复次金刚手大忿怒主。<a id="a-5g"></a>说迦怛也(二合引)野儞部多女成就法。<a id="a-5h"></a>于尸陀林中。<a id="a-5i"></a>诵前真言八百遍。<a id="a-5j"></a>至三日内令部多女速来。<a id="a-5k"></a>即用人髑髅满盛其血以为阏伽。<a id="a-5l"></a>彼即欢喜而问之言。<a id="a-5m"></a>呼我何作。<a id="a-5n"></a>持诵者曰愿为我母。<a id="a-5o"></a>女即许之如法养育。<a id="a-5p"></a>一切所须皆得圆满。<a id="a-5q"></a>寿五百岁命终之后生为人王。</p>
  <p id="a5r">复次往金刚手菩萨宫殿内。<a id="a-5s"></a>于夜分中诵真言八千遍。<a id="a-5t"></a>时部多女速来现身如天女相。<a id="a-5u"></a>所求之事一切成就。</p>
  <p id="a5v">复次于夜分中。<a id="a-5w"></a>往大自在天宫殿中。<a id="a-5x"></a>诵真言一千遍。<a id="a-5y"></a>第一日闻铃铎声。<a id="a-5z"></a>第二日部多女现天女相。<a id="a-60"></a>第三日彼女言曰汝欲何求。<a id="a-61"></a>持诵者曰要汝承事。<a id="a-62"></a>女即承事尽彼命寿。<a id="a-63"></a>时背负持诵者。<a id="a-64"></a>往须弥山大海上。<a id="a-65"></a>至毗沙门天王宫。<a id="a-66"></a>取其财宝供给充足。<a id="a-67"></a>如是阎浮提内端正童女。<a id="a-68"></a>须者与之令作欢娱。<a id="a-69"></a>寿五百岁。<a id="a-6A"></a>命终之后得生王宫。</p>
  <p id="a6B">复次往二河合流之岸。<a id="a-6C"></a>于夜分中诵真言八千遍。<a id="a-6D"></a>得最上部多女及彼眷属。<a id="a-6E"></a>速来现前永为妻子。<a id="a-6F"></a>日与金钱五文名衣一对。<a id="a-6G"></a>令其受用。</p>
  <p id="a6H">复次于夜分中往于园林之内。<a id="a-6I"></a>诵真言八百遍。<a id="a-6J"></a>诵至第三日闻铃铎声。<a id="a-6K"></a>第四日遥见彼女。<a id="a-6L"></a>第五日来至面前。<a id="a-6M"></a>第六日与金钱五文。<a id="a-6N"></a>第七日于自卧床头边。<a id="a-6O"></a>作曼拏罗烧安悉香。<a id="a-6P"></a>诵真言八百遍。<a id="a-6Q"></a>复有最上部多女速来亲近。<a id="a-6R"></a>同作欢乐当结为妻。<a id="a-6S"></a>复与最上真珠璎珞留于床上。<a id="a-6T"></a>日与金钱二十五文名衣一对。<a id="a-6U"></a>能除一切冤家获寿五千岁。<a id="a-6V"></a>命终之后生于王宫。</p>
  <p id="a6W">复次往空闲贤圣宫殿。<a id="a-6X"></a>于夜分中诵真言八百遍。<a id="a-6Y"></a>如是至三日后。<a id="a-6Z"></a>时部多女与八百眷属同来彼处。<a id="a-6a"></a>用白檀香水献阏伽。<a id="a-6b"></a>彼即欢喜寻与为妻。<a id="a-6c"></a>复给衣服饮食。<a id="a-6d"></a>供赡八百眷属及圣药等。<a id="a-6e"></a>获寿五千岁。<a id="a-6f"></a>命终之后往生王宫。</p>
  <p id="a6g">复次于王舍城内。<a id="a-6h"></a>诵真言八百遍。<a id="a-6i"></a>已得精熟后更五夜。<a id="a-6j"></a>用迦啰尾啰木为柴。<a id="a-6k"></a>及摩罗帝华用作护摩八百遍。<a id="a-6l"></a>时大部多女与五百眷属。<a id="a-6m"></a>庄严其身速来彼处。<a id="a-6n"></a>即用华水献阏伽令其欢喜。<a id="a-6o"></a>或求为母或求为姊妹或求为妻。<a id="a-6p"></a>随持诵者意。<a id="a-6q"></a>若彼为妻现童女相。<a id="a-6r"></a>若彼为母如亲子想。<a id="a-6s"></a>能满诵人一切所愿。<a id="a-6t"></a>寿一万岁。<a id="a-6u"></a>命终之后生于王宫。</p>
  <p id="a6v">复次十五日。<a id="a-6w"></a>于夜分中往诸宫观。<a id="a-6x"></a>诵真言一万遍。<a id="a-6y"></a>即献广大供养。<a id="a-6z"></a>至明旦时彼女即来。<a id="a-70"></a>用血为阏伽令得欢喜。<a id="a-71"></a>即为婢从日给金钱五文。<a id="a-72"></a>及上味饮食。<a id="a-73"></a>寿命五百岁。<a id="a-74"></a>如是八大迦怛也(二合引)野儞部多女成就之法。</p>
  <p id="a75">复次金刚手大教王降伏一切部多仆从成就之法真言曰。</p>
  <p id="a76">唵(引)啰(引)虎啰(引)虎摩贺(引)唧吒迦(引)喃捺哩捺啰(二合)赦呬多(引)啰他(二合引)野唵(引)虎虎虎虎虎仡哩(二合)恨拏(二合)曼娑悉地孕(二合)弥钵啰(二合)野蹉娑嚩(二合引)贺(引)</p>
  <p id="a77">持诵者于夜分时。<a id="a-78"></a>将黑羖羊肉八两往尸陀林中。<a id="a-79"></a>诵真言八百遍加持于肉。<a id="a-7A"></a>然后以眼视四方。<a id="a-7B"></a>高声唱言我今卖肉。<a id="a-7C"></a>即时尸陀林住部多女。<a id="a-7D"></a>变身为婆罗门。<a id="a-7E"></a>告诵者曰。<a id="a-7F"></a>汝大丈夫卖肉欲要何物。<a id="a-7G"></a>持诵者曰我要黄金。<a id="a-7H"></a>女与金八两。<a id="a-7I"></a>即收金与肉。<a id="a-7J"></a>女不授肉违金刚手敕。<a id="a-7K"></a>女即命终。</p>
  <p id="a7L">尔时有大自在天。<a id="a-7M"></a>与无数俱胝天人围绕。<a id="a-7N"></a>复有无数天女龙神紧曩罗摩睺罗伽等在大会中。<a id="a-7O"></a>尔时大自在天。<a id="a-7P"></a>即从座起五体投地。<a id="a-7Q"></a>礼金刚手大忿怒主足。<a id="a-7R"></a>右绕三匝白菩萨言。<a id="a-7S"></a>复为我说调伏三界一切部多。<a id="a-7T"></a>及天龙药叉天人众等。<a id="a-7U"></a>令生大怖除诸魔障。<a id="a-7V"></a>能杀一切星曜及吠多拏布怛曩。<a id="a-7W"></a>成就秘密曼拏啰法。<a id="a-7X"></a>尔时文殊师利菩萨赞言。<a id="a-7Y"></a>善哉善哉大自在天。<a id="a-7Z"></a>汝能利益未来法末之时。<a id="a-7a"></a>阎浮提内一切众生。<a id="a-7b"></a>能问菩萨调伏三界诸恶部多。<a id="a-7c"></a>天龙夜叉紧那罗等。<a id="a-7d"></a>成就秘密大曼拏罗法。<a id="a-7e"></a>时金刚手菩萨。<a id="a-7f"></a>即为说此曼拏罗成就法。<a id="a-7g"></a>作四方曼拏罗。<a id="a-7h"></a>四方作于四门。<a id="a-7i"></a>上置楼阁具足十六分。<a id="a-7j"></a>外置金刚界。<a id="a-7k"></a>中安大忿怒明王。<a id="a-7l"></a>身有圆光遍体炽焰作大青色。<a id="a-7m"></a>四臂右第一手掷金刚杵。<a id="a-7n"></a>左第一手竖头指禁伏一切部多。<a id="a-7o"></a>以二手结本印。<a id="a-7p"></a>面大恶相利牙。<a id="a-7q"></a>髑髅为冠。<a id="a-7r"></a>以八大龙王庄严其身。<a id="a-7s"></a>作降伏三界相。<a id="a-7t"></a>足踏无能胜部多王。<a id="a-7u"></a>立如舞踏势。<a id="a-7v"></a>或时大笑大吼。<a id="a-7w"></a>光明焰赫如一俱胝日。<a id="a-7x"></a>为三界主。<a id="a-7y"></a>以二手作印。<a id="a-7z"></a>二无名指相交。<a id="a-80"></a>令二头指如钩。<a id="a-81"></a>小指中指以大母指压之。<a id="a-82"></a>此名最上秘密富贵印。<a id="a-83"></a>能降三界印。</p>
  <p id="a84">复于明王前。<a id="a-85"></a>安大自在天明王。<a id="a-86"></a>右边安那罗延天明王。<a id="a-87"></a>后安大梵天明王。<a id="a-88"></a>左边安迦哩帝迦天。<a id="a-89"></a>东北隅安频那野迦。<a id="a-8A"></a>东南隅安日天放千光明。<a id="a-8B"></a>西南隅安罗睺。<a id="a-8C"></a>西北隅安难祢计湿嚩(二合)啰曼拏罗第二重供养一切贤圣身色如金。<a id="a-8D"></a>一切庄严作欢喜相顾视忿怒主明王。<a id="a-8E"></a>左边复安乌摩女天。<a id="a-8F"></a>明王前安福女天。<a id="a-8G"></a>以手执华。<a id="a-8H"></a>明王右边安底路怛摩女天。<a id="a-8I"></a>手执香炉一切庄严。<a id="a-8J"></a>明王后面安月女天。<a id="a-8K"></a>手执灯庄严最上耳珰环钏。<a id="a-8L"></a>东南隅安宝庄严女天。<a id="a-8M"></a>手执涂香一切庄严。<a id="a-8N"></a>西南隅安辩才女天。<a id="a-8O"></a>有无数音乐种种歌舞。<a id="a-8P"></a>西北隅安夜叉女主。<a id="a-8Q"></a>手执宝鬘名酥啰逊那哩。<a id="a-8R"></a>是一切夜叉主。<a id="a-8S"></a>东北隅安部多女。<a id="a-8T"></a>名阿虎底儞。<a id="a-8U"></a>是一切部多。<a id="a-8V"></a>身相端正广目少年。<a id="a-8W"></a>庄严具足头髻如大青色。<a id="a-8X"></a>敬爱修行者。<a id="a-8Y"></a>复于曼拏罗第三重。<a id="a-8Z"></a>东方安帝释天。<a id="a-8a"></a>东南隅安火天。<a id="a-8b"></a>南方安阎魔王。<a id="a-8c"></a>西南隅安罗刹主西方安水天。<a id="a-8d"></a>西北隅安风天。<a id="a-8e"></a>北方安毗沙门。<a id="a-8f"></a>东北隅安月天。<a id="a-8g"></a>如是曼拏罗各安本位仪则已。<a id="a-8h"></a>时阿阇梨顶戴青冠身着青衣。<a id="a-8i"></a>以右手掷金刚杵发是愿言。<a id="a-8j"></a>我为利益一切众生故。<a id="a-8k"></a>刹那之间速得成就。<a id="a-8l"></a>此是金刚大忿怒主。<a id="a-8m"></a>依三昧位住诸贤圣。<a id="a-8n"></a>时阿阇梨结大忿怒印。<a id="a-8o"></a>即入曼拏罗诵此请召真言曰。</p>
  <p id="a8p">唵(引)嚩日啰(二合)发吒(半音)</p>
  <p id="a8q">复诵安住三昧真言曰。</p>
  <p id="a8r">唵(引)底瑟吒(二合)悉地孕(二合)吽。</p>
  <p id="a8s">诵此真言已。<a id="a-8t"></a>引弟子入曼拏啰。<a id="a-8u"></a>用青帛盖于头面。<a id="a-8v"></a>时阿阇梨结忿怒明王印。<a id="a-8w"></a>安弟子顶上。<a id="a-8x"></a>即诵觉悟真言曰。</p>
  <p id="a8y">唵(引)钵啰(二合)尾舍骨噜(二合)驮吽吽恶(入)</p>
  <p id="a8z">此真言持诵之时。<a id="a-90"></a>能令须弥山震动海水倾摇。<a id="a-91"></a>彼弟子能知三世之事。<a id="a-92"></a>知已能说。<a id="a-93"></a>即时与去盖头。<a id="a-94"></a>散华供养得见本尊。<a id="a-95"></a>此名灌顶学法供养降伏一切部多曼拏罗仪轨已。</p>
 </body>
</html>