<!doctype html>
<html id="z3IBUp1k6" data-ver="407">
 <head>
  <meta charset="utf-8">
  <meta author="法天">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说圣宝藏神仪轨经卷上</h1>
  <p id="a2">归命一切佛菩萨　　顶礼依法宝藏神</p>
  <p id="a3">藏神欢喜令求者　　成就牟尼一切事</p>
  <p id="a4">今说宝藏神广大仪轨护摩法则。<a id="a-5"></a>若持诵之人。<a id="a-6"></a>须一向归命三宝先受灌顶。<a id="a-7"></a>为一切众生慈心忍辱。<a id="a-8"></a>如所说法深信依行。<a id="a-9"></a>具此德者可行持诵仪轨之法。<a id="a-A"></a>欲作此法先自安坐谛净身心。<a id="a-B"></a>思惟清净之地可安贤圣堂殿之位。<a id="a-C"></a>所有河岸边园林中山涧内。<a id="a-D"></a>圣贤经行处有圣迹处。<a id="a-E"></a>无盗贼处三恶不生清净处。<a id="a-F"></a>但得一处殊妙。<a id="a-G"></a>及无蛇虫蚊虻洁净地位。<a id="a-H"></a>去其瓦石。<a id="a-I"></a>取河岸上净土填令平正。<a id="a-J"></a>以五种净水。<a id="a-K"></a>诵心真言及外心真言八百遍。<a id="a-L"></a>加持于水洒彼地上。<a id="a-M"></a>起首先诵真言。<a id="a-N"></a>如得好祥瑞之时。<a id="a-O"></a>即于彼处或面东。<a id="a-P"></a>或面西或面北。<a id="a-Q"></a>作广大殊胜贤圣堂殿。<a id="a-R"></a>复用五种净水结净自身。<a id="a-S"></a>其水仍加持八千遍。<a id="a-T"></a>施一切众生及饿鬼等。<a id="a-U"></a>然自志诚斋戒。<a id="a-V"></a>一日三时沐浴。<a id="a-W"></a>又于三时换着新净之衣。<a id="a-X"></a>意中思念三妙解脱。<a id="a-Y"></a>如是而行。<a id="a-Z"></a>于晚间入此道场持诵至求。<a id="a-a"></a>辰日半出时持诵终毕。<a id="a-b"></a>然后用净水入净土少许。<a id="a-c"></a>洗身上分。<a id="a-d"></a>即默然面东。<a id="a-e"></a>或面西或面北。<a id="a-f"></a>端坐洗身下分。<a id="a-g"></a>复别取净土和水漱口三遍。<a id="a-h"></a>持圣无能胜真言。<a id="a-i"></a>以手摩顶遍加持亦三。<a id="a-j"></a>即得拥护自身。<a id="a-k"></a>复顶礼贤圣诵心真言或外心真言。<a id="a-l"></a>加持香水三遍。<a id="a-m"></a>以水洒贤圣堂。<a id="a-n"></a>即献二十种供养。<a id="a-o"></a>结三昧印成金刚墙。<a id="a-p"></a>结金刚橛印成金刚网。<a id="a-q"></a>即以两手平掌相对。<a id="a-r"></a>以二中指相并。<a id="a-s"></a>无名指屈第三节。<a id="a-t"></a>二头指附彼无名指背。<a id="a-u"></a>二大指附二头指边。<a id="a-v"></a>二小指如金刚针。<a id="a-w"></a>作宝藏神根本印。<a id="a-x"></a>此印结中间当得宝藏神得现。<a id="a-y"></a>复诵根本真言。</p>
  <p id="az">曩谟(引)啰怛曩(二合)怛啰(二合)夜(引)野曩谟(引)么(引)尼婆捺啰(二合引)野摩贺(引)药叉细(引)曩(引)钵哆曳(引)唵(引)惹(惹敢反)婆罗惹隶(隶靳反)野娑嚩(二合引)贺(引)</p>
  <p id="a10">复诵心真言。</p>
  <p id="a11">啰怛曩(二合)婆捺啰(二合)曩帝惹(惹敢反)罗惹隶(引)捺啰(二合)野娑嚩(二合引)贺。</p>
  <p id="a12">复诵外心真言。</p>
  <p id="a13">啰怛曩(二合)婆捺啰(二合)曩帝惹(惹敢反)婆罗谟契(启孕反)捺啰(二合引)野娑嚩贺。</p>
  <p id="a14">诵此真言已。<a id="a-15"></a>即以二头指竖如金刚。<a id="a-16"></a>此成金刚墙印。<a id="a-17"></a>二头指如环此成金刚网印。<a id="a-18"></a>如是头指相合。<a id="a-19"></a>此成金刚橛印。<a id="a-1A"></a>此三印与宝藏神真言同用。<a id="a-1B"></a>得大拥护。</p>
  <p id="a1C">次请召贤圣。<a id="a-1D"></a>于贤圣前作香台。<a id="a-1E"></a>以无虫牛头檀香及沉香等作香烛。<a id="a-1F"></a>如是执彼香烛面向贤圣。<a id="a-1G"></a>合掌恭敬安身不动。<a id="a-1H"></a>即诵此真言。</p>
  <p id="a1I">曀呬曳(二合引)呬婆誐鑁。</p>
  <p id="a1J">诵此真言已。<a id="a-1K"></a>即以大指屈入头指中间作召请印。<a id="a-1L"></a>复诵召请真言。</p>
  <p id="a1M">啰怛曩(二合)婆捺啰(二合)曩帝曀呬曳(二合引)呬祖噜祖噜驮啰驮啰惹罗曩舍野曩必哩(二合)野啰野娑嚩(二合引)贺。</p>
  <p id="a1N">诵召请真言。<a id="a-1O"></a>已得贤圣降临。<a id="a-1P"></a>即合掌各令三只指屈第三节。<a id="a-1Q"></a>以中指相并。<a id="a-1R"></a>大指相离。<a id="a-1S"></a>作宝藏神师子座印以献座。<a id="a-1T"></a>此印结中间。<a id="a-1U"></a>宝藏神并及眷属。<a id="a-1V"></a>皆坐其中而作施愿。</p>
  <p id="a1W">次作结净。<a id="a-1X"></a>用乌尸啰木作拂。<a id="a-1Y"></a>画本尊贤圣色相。<a id="a-1Z"></a>即以右手作拳左手按腰。<a id="a-1a"></a>作用拂印而用拂拭。<a id="a-1b"></a>诵结净真言七遍献于贤圣。<a id="a-1c"></a>真言曰。</p>
  <p id="a1d">啰怛曩(二合)婆捺啰(二合)曩谛贺啰贺啰啰祖誐啰(二合)贺啰拏(引)野娑嚩(二合)贺。</p>
  <p id="a1e">复说曼拏罗结净仪则。<a id="a-1f"></a>以衢摩夷及香作泥。<a id="a-1g"></a>涂曼拏罗地。<a id="a-1h"></a>四方广阔十二指。<a id="a-1i"></a>若十二指已上亦合仪则。<a id="a-1j"></a>乃作结净印。<a id="a-1k"></a>即以两手各舒五指。<a id="a-1l"></a>指各相离而下按地。<a id="a-1m"></a>作结净印已。<a id="a-1n"></a>即诵曼拏罗真言七遍。<a id="a-1o"></a>真言曰。</p>
  <p id="a1p">啰怛曩(二合)婆捺啰(二合)曩帝俱胝罗俱胝罗(引)袜哩哆(二合)必哩(二合)夜(引)野娑嚩(二合引)贺。</p>
  <p id="a1q">复说燃灯仪则。<a id="a-1r"></a>于新器中盛黄牛酥。<a id="a-1s"></a>用睹罗绵为灯炷。<a id="a-1t"></a>即以两手作拳相合。<a id="a-1u"></a>展两大指两小指。<a id="a-1v"></a>相合如针作宝藏神灯印。<a id="a-1w"></a>复诵灯真言七遍。<a id="a-1x"></a>真言曰。</p>
  <p id="a1y">啰怛曩(二合)婆捺啰(二合)曩帝护噜护噜钵啰(二合)迦(引)舍野娑嚩(二合)贺。</p>
  <p id="a1z">复说洗浴贤圣仪则。<a id="a-20"></a>若是金银玉石等像。<a id="a-21"></a>即可以水洗浴像身。<a id="a-22"></a>若是土塑彩画[巾*(穴/登)]像等。<a id="a-23"></a>以镜照像浴其镜像。<a id="a-24"></a>或夜后对月浴于像影。<a id="a-25"></a>作如是言我今献浴。<a id="a-26"></a>即以两手合掌令二小指相叉。<a id="a-27"></a>过二无名指入于掌中。<a id="a-28"></a>二头指头相抵屈如环。<a id="a-29"></a>二大指屈上节。<a id="a-2A"></a>此是洗浴印。<a id="a-2B"></a>复诵洗浴真言七遍。<a id="a-2C"></a>真言曰。</p>
  <p id="a2D">啰怛曩(二合)婆捺啰(二合)曩帝萨曩(二合引)曩必哩(二合)夜(引)佉吒佉吒婆惹罗供婆惹罗娑嚩(二合引)贺。</p>
  <p id="a2E">复说涂香仪则。<a id="a-2F"></a>以无虫白檀牛头栴檀等香为涂香。<a id="a-2G"></a>结香印作如是言我今献香。<a id="a-2H"></a>即以二手大指相向。<a id="a-2I"></a>磔开二头指屈于中节。<a id="a-2J"></a>作涂香印。<a id="a-2K"></a>复诵涂香真言七遍。<a id="a-2L"></a>真言曰。</p>
  <p id="a2M">啰怛曩(二合)婆捺啰(二合)曩帝罗罗罗罗迦(引)罗迦罗酥巘驮巘驮必哩(二合)夜(引)野娑嚩(二合)贺。</p>
  <p id="a2N">复说烧香仪则。<a id="a-2O"></a>以无虫白檀牛头栴檀沉香乳香等。<a id="a-2P"></a>于炉内装烧之时。<a id="a-2Q"></a>作如是言我今献香。<a id="a-2R"></a>以二手大指头。<a id="a-2S"></a>捻中指等三指甲头。<a id="a-2T"></a>令二头指屈第三节。<a id="a-2U"></a>作烧香印。<a id="a-2V"></a>复诵烧香真言七遍。<a id="a-2W"></a>真言曰。</p>
  <p id="a2X">啰怛曩(二合)婆捺啰(二合)曩帝睹噜睹噜摩贺(引)度波必哩(二合)夜野娑嚩(二合)贺(引)</p>
  <p id="a2Y">复说献花仪则。<a id="a-2Z"></a>惹帝花摩隶迦花。<a id="a-2a"></a>曼陀罗花莲花。<a id="a-2b"></a>优钵罗花摩俱罗花等。<a id="a-2c"></a>而供养时。<a id="a-2d"></a>作如是言我今献花。<a id="a-2e"></a>即以两拳相向竖。<a id="a-2f"></a>展二大指作献花印。<a id="a-2g"></a>复诵献花真言七遍。<a id="a-2h"></a>真言曰。</p>
  <p id="a2i">啰怛曩(二合)婆捺啰(二合)曩帝补瑟波(二合)钵罗(二合)噜呬哩呬哩补瑟波(二合)祢(引)伽娑嚩(二合)贺(引)</p>
  <p id="a2j">复说五色粉坛献食仪则。<a id="a-2k"></a>用青黄赤白绿五色粉。<a id="a-2l"></a>以惹帝花摩隶花等裛过。<a id="a-2m"></a>专心粉曼拏罗。<a id="a-2n"></a>及献食时作如是言我今献食。<a id="a-2o"></a>即以两手五指平正按地。<a id="a-2p"></a>作五色粉坛献食印。<a id="a-2q"></a>复诵五色粉坛献食真言七遍。<a id="a-2r"></a>真言曰。</p>
  <p id="a2s">啰怛曩(二合)婆捺啰(二合)曩帝呬(引)呬(引)摩贺譬(引)曩(引)么隶必里(二合)野(引)输(引)婆(引)野娑嚩(二合)贺。</p>
  <p id="a2t">若所献饮食。<a id="a-2u"></a>用上好沙糖乳蜜。<a id="a-2v"></a>造种种饮食及种种酥食。<a id="a-2w"></a>其酥酪乳糖蜜。<a id="a-2x"></a>名三味甜食食中最上。<a id="a-2y"></a>及用五谷食乳汁蔬菜等诸味具足。<a id="a-2z"></a>白日供献夜分即已。<a id="a-30"></a>又以姜盐胡椒。<a id="a-31"></a>三种具足作药叉食。<a id="a-32"></a>每日夜分出此供养白日即已。<a id="a-33"></a>若持诵者先须乞食。<a id="a-34"></a>或乳汁蔬菜果子等。<a id="a-35"></a>结斋食已净洗浴身。<a id="a-36"></a>然可课习所持之法。<a id="a-37"></a>令其精熟。<a id="a-38"></a>以前三白等食。<a id="a-39"></a>于贤圣堂外大树下而为供献。<a id="a-3A"></a>作如是言我今献食。<a id="a-3B"></a>即以二手平舒。<a id="a-3C"></a>十指端直。<a id="a-3D"></a>令二大指安掌中作献食印。</p>
  <p id="a3E">复诵献食真言七遍。<a id="a-3F"></a>真言曰。</p>
  <p id="a3G">啰怛曩(二合)婆捺嚩(二合)曩帝舍迦舍迦么隶啰(引)惹惹努剑波迦么隶捺(引)野迦祢(引)呬祢(引)呬娑嚩(二合)贺。</p>
  <p id="a3H">复说铃仪则。<a id="a-3I"></a>须用新铃内有簧声相最妙者。<a id="a-3J"></a>安挂曼拏罗门楼之上。<a id="a-3K"></a>作如是言我今献铃。<a id="a-3L"></a>即以右手覆下作铃印。<a id="a-3M"></a>复诵献铃真言一七遍。<a id="a-3N"></a>真言曰。</p>
  <p id="a3O">啰怛曩(二合)婆捺啰(二合)曩帝枳尼枳尼健吒迦啰拏具(引)钐室里(二合)拏(尼所反)娑嚩(二合)贺。</p>
  <p id="a3P">复说作盖仪则。<a id="a-3Q"></a>以木作盖身。<a id="a-3R"></a>用新净白绫绢等为垂带。<a id="a-3S"></a>于带上画贤圣等。<a id="a-3T"></a>及于带中间以珠宝庄严。<a id="a-3U"></a>成其宝盖。<a id="a-3V"></a>作如是言我今献宝盖。<a id="a-3W"></a>即合掌顶礼。<a id="a-3X"></a>屈两手中间如盖相作宝盖印。<a id="a-3Y"></a>复诵献宝盖真言七遍。<a id="a-3Z"></a>真言曰。</p>
  <p id="a3a">啰怛曩(二合)婆捺啰(二合)曩帝仡里(二合)恨拏(二合)仡里(二合)恨拏(二合)蹉怛啰(二合)必里(二合)舒蹉怛啰(二合)啰叉迦娑嚩(二合)贺。</p>
  <p id="a3b">复说幢幡仪则。<a id="a-3c"></a>所造幢幡宜用新鲜颜色。<a id="a-3d"></a>即以左手大指捻中指无名指小指。<a id="a-3e"></a>头指竖立少斜作幡印。<a id="a-3f"></a>以右手大指捻无名指及小指。<a id="a-3g"></a>竖立中指及头指。<a id="a-3h"></a>少斜振动作幢印。<a id="a-3i"></a>复诵献幢幡真言七遍。<a id="a-3j"></a>真言曰。</p>
  <p id="a3k">啰怛曩(二合)婆捺啰(二合)曩帝惹野惹野睹噜睹噜吠(引)惹演帝必里(二合)夜(引)野娑嚩(二合引)贺。</p>
  <p id="a3l">如是二十种供养。<a id="a-3m"></a>其根本真言内心印外心印。<a id="a-3n"></a>加持供献皆可同用。<a id="a-3o"></a>复以二手作拳小指如针。<a id="a-3p"></a>作宝藏神印。<a id="a-3q"></a>此印中间见宝藏神得欢喜。<a id="a-3r"></a>我今说彼圣宝藏神曼拏罗。<a id="a-3s"></a>能令无财者得一切财无善者获一切善。<a id="a-3t"></a>能成就一切事灭一切罪。<a id="a-3u"></a>能得夜叉富贵。<a id="a-3v"></a>及得夜叉同住。</p>
  <p id="a3w">复说曼拏罗。<a id="a-3x"></a>名夜叉门。<a id="a-3y"></a>于清净无人陆地树林中。<a id="a-3z"></a>以衢摩夷涂地。<a id="a-40"></a>种种香花恒用供养。<a id="a-41"></a>诵夜叉真言作灌顶法。<a id="a-42"></a>诵夜叉心真言作请召法。<a id="a-43"></a>及依法粉坛。<a id="a-44"></a>其曼拏罗令作四方。<a id="a-45"></a>每方各开一门。<a id="a-46"></a>方位周正。<a id="a-47"></a>于曼拏罗中心安宝藏神。<a id="a-48"></a>于宝藏上坐。<a id="a-49"></a>依次第装严。<a id="a-4A"></a>身色作白黄赤。<a id="a-4B"></a>复作螺藏莲花藏。<a id="a-4C"></a>左名宝藏无量光。<a id="a-4D"></a>右名宝藏金光。<a id="a-4E"></a>东方安置夜叉王。<a id="a-4F"></a>东南隅名摩尼光。<a id="a-4G"></a>南方名宝光。<a id="a-4H"></a>西南隅名水光。<a id="a-4I"></a>西方名儞啰羯啰[牟*含]。<a id="a-4J"></a>西北隅名伊舍那天。<a id="a-4K"></a>北方名宝贤。<a id="a-4L"></a>此八为大宝藏神眷属。<a id="a-4M"></a>若于此根本真言中求成就者。<a id="a-4N"></a>细意思惟如法依行。<a id="a-4O"></a>若不依者如行大地虚施辛苦。<a id="a-4P"></a>令彼求者反成魔事。<a id="a-4Q"></a>是故一心于曼拏罗八眷属处。<a id="a-4R"></a>依法思惟志求成就。<a id="a-4S"></a>五逆重罪皆悉除灭。<a id="a-4T"></a>又持诵者先须受持斋戒。<a id="a-4U"></a>常行慈悲喜舍。<a id="a-4V"></a>所作曼拏罗先创一土台。<a id="a-4W"></a>四方平正以香水洒净。<a id="a-4X"></a>却移大力宝藏神安置东北方。<a id="a-4Y"></a>却于曼拏罗中方安本尊释迦牟尼佛。<a id="a-4Z"></a>结跏趺坐合眼如入定相。<a id="a-4a"></a>为三界师身真金色顶相圆满。<a id="a-4b"></a>一切庄严富贵第一。<a id="a-4c"></a>彼佛左边安大明菩萨。<a id="a-4d"></a>名恒沙无畏观自在。<a id="a-4e"></a>身具四臂色如鹅。<a id="a-4f"></a>如军那花如月。<a id="a-4g"></a>如真珠如乳色。<a id="a-4h"></a>坐莲华座手持莲华。<a id="a-4i"></a>头作发髻顶戴天冠。<a id="a-4j"></a>上有无量光佛作善相圆满。<a id="a-4k"></a>诵者作如是言我今献拂。<a id="a-4l"></a>即以右手大指捻小指甲。<a id="a-4m"></a>其余三指如金刚杵相。<a id="a-4n"></a>向上而转作献拂印。<a id="a-4o"></a>复诵献拂真言七遍。<a id="a-4p"></a>真言曰。</p>
  <p id="a4q">啰怛曩(二合)婆捺啰(二合)曩帝左摩啰左摩啰必里(二合)夜(引)野度吒度吒娑嚩(二合引)贺。</p>
  <p id="a4r">复说佛身庄严仪则。<a id="a-4s"></a>所戴头冠宝带璎珞等。<a id="a-4t"></a>皆用金宝庄严。<a id="a-4u"></a>如阙金宝而以木作庄严之具。<a id="a-4v"></a>及用雌黄等色庄画衣服。<a id="a-4w"></a>作如是言我今献此庄严。<a id="a-4x"></a>即以二手大指。<a id="a-4y"></a>各捻中指下三指甲。<a id="a-4z"></a>以两手头指屈而相钩。<a id="a-50"></a>向上转作庄严印。</p>
  <p id="a51">复诵庄严真言七遍。<a id="a-52"></a>真言曰。</p>
  <p id="a53">啰怛曩(二合)婆捺啰(二合)曩帝弥伽(引)婆啰拏惹蓝(引)目伽曩娑嚩(二合引)贺。</p>
  <p id="a54">复说供养仪则。<a id="a-55"></a>以殊妙花鬘香花宝物。<a id="a-56"></a>及阏伽香药清净衣服眼药金筯。<a id="a-57"></a>及五谷和合阏伽钵。<a id="a-58"></a>供献贤圣作如是言。<a id="a-59"></a>我今献阏伽供养。<a id="a-5A"></a>于师子座前。<a id="a-5B"></a>即磔开大指作阏伽印。<a id="a-5C"></a>复诵阏伽真言七遍。<a id="a-5D"></a>真言如前诵。<a id="a-5E"></a>如是持诵者。<a id="a-5F"></a>于此阏伽真言法等先作精熟。<a id="a-5G"></a>方可成就阏伽供养以颇璃宝等作十团食。<a id="a-5H"></a>如阙缘。<a id="a-5I"></a>以绿豆等五谷作十团食。<a id="a-5J"></a>如阙五谷。<a id="a-5K"></a>即以净土为十团食而用供养。<a id="a-5L"></a>次用果子。<a id="a-5M"></a>如尾惹布啰迦果等。<a id="a-5N"></a>应是吉祥甘美果子。<a id="a-5O"></a>有殊妙香味自落者。<a id="a-5P"></a>及果叶而为供养。<a id="a-5Q"></a>次用香。<a id="a-5R"></a>如无妙香。<a id="a-5S"></a>但以有香气树皮及花为粖。<a id="a-5T"></a>作于香烛而为供养。<a id="a-5U"></a>次用酥灯。<a id="a-5V"></a>如无酥油。<a id="a-5W"></a>以尸哩沙木或松脂等。<a id="a-5X"></a>皆可燃灯而为供养。<a id="a-5Y"></a>若粉坛用七宝粖。<a id="a-5Z"></a>如阙缘即以五色米面为粉。<a id="a-5a"></a>如无米面。<a id="a-5b"></a>以上色白土或石粖净沙。<a id="a-5c"></a>染成五色可以粉坛。<a id="a-5d"></a>次为贤圣出食。<a id="a-5e"></a>如无饮食以果实药根等代用。<a id="a-5f"></a>如是仪则。<a id="a-5g"></a>诵人虽阙缘须具二十种供献。<a id="a-5h"></a>若作曼拏罗。<a id="a-5i"></a>须依行十波罗蜜。<a id="a-5j"></a>无其罪业者而得成就。<a id="a-5k"></a>不久速得法眼清净证无为果。<a id="a-5l"></a>若前十团食。<a id="a-5m"></a>用五宝或五金或五谷等。<a id="a-5n"></a>若用五谷为团食。<a id="a-5o"></a>须染成作五宝色。<a id="a-5p"></a>如以菉豆为食。<a id="a-5q"></a>即染为青色。<a id="a-5r"></a>假作大青宝等。<a id="a-5s"></a>而彼诵者作如是言。<a id="a-5t"></a>我今献阏伽等供养。</p>
  <p id="a5u">次说发遣仪则。<a id="a-5v"></a>用不虫白檀及牛头栴檀沉香龙华等。<a id="a-5w"></a>即以中指无名指与大指相捻。<a id="a-5x"></a>诵发遣真言加持七遍。<a id="a-5y"></a>然后三说。<a id="a-5z"></a>诸来贤圣随自方位各归本处。<a id="a-60"></a>以其香粖向空掷之。<a id="a-61"></a>用请召印磔开指头亦成发遣印。<a id="a-62"></a>其发遣真言曰。</p>
  <p id="a63">啰怛曩(二合)婆捺啰(二合)曩帝呬呬讫里(二合)哆(引)帝(引)左婆捺啰(二合)婆誐鑁捺(引)惹拏(二合)誐蹉誐蹉娑嚩(二合引)贺。</p>
  <p id="a64">持诵者乃自启言。<a id="a-65"></a>我以信心为作利益。<a id="a-66"></a>唯愿纳受此阏伽香花等。<a id="a-67"></a>将自眷属乘虚空道。<a id="a-68"></a>往本世界最上所居。<a id="a-69"></a>火天等天。<a id="a-6A"></a>如楞严经天藏经等所说。<a id="a-6B"></a>如是诸方各有贤圣。<a id="a-6C"></a>东方过五十世界有世界名曰开花。<a id="a-6D"></a>彼有世尊名开花王如来。<a id="a-6E"></a>彼有菩萨名妙吉祥。<a id="a-6F"></a>而住于彼。<a id="a-6G"></a>西方有国名为极乐。<a id="a-6H"></a>彼有世尊名无量光如来。<a id="a-6I"></a>彼有菩萨名观自在。<a id="a-6J"></a>而住于彼。<a id="a-6K"></a>北方有国名阿拏嚩底。<a id="a-6L"></a>彼有圣金刚手菩萨宝贤菩萨。<a id="a-6M"></a>满贤菩萨及宝藏神等大菩萨。<a id="a-6N"></a>而住于彼。<a id="a-6O"></a>如是等众令还本位。<a id="a-6P"></a>前曼拏内所有幢幡宝盖。<a id="a-6Q"></a>香花灯烛杖拂饮食。<a id="a-6R"></a>种种殊妙阏伽花等。<a id="a-6S"></a>当欲供献之。<a id="a-6T"></a>时持诵者。<a id="a-6U"></a>于贤圣右边面前而住。<a id="a-6V"></a>就左边供献持诵。<a id="a-6W"></a>及同事者即须预洗浴结净一依仪则。<a id="a-6X"></a>召请贤圣供献事毕。<a id="a-6Y"></a>然后发遣。</p>
 </body>
</html>