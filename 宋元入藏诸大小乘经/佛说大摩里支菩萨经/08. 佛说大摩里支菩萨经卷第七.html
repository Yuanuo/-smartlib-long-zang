<!doctype html>
<html id="z3IBUYGds" data-ver="323">
 <head>
  <meta charset="utf-8">
  <meta author="天息灾">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说大摩里支菩萨经卷第七</h1>
  <p id="a2">复次于曼拏罗四角。<a id="a-3"></a>安四菩萨。</p>
  <p id="a4">东南角安唵(引)乌那野摩细娑嚩(二合引)贺菩萨。</p>
  <p id="a5">西南角安唵(引)虞罗摩(二合)摩细娑嚩(二合引)贺菩萨。</p>
  <p id="a6">西北角安唵(引)嚩曩摩细娑嚩(二合引)贺菩萨。</p>
  <p id="a7">东北角安唵(引)支嚩啰摩细娑嚩(二合引)贺菩萨。</p>
  <p id="a8">如是菩萨各有三面。<a id="a-9"></a>一是猪面各乘其猪。<a id="a-A"></a>色相庄严所执幖帜而无有别。</p>
  <p id="aB">复于外曼拏罗有四门。<a id="a-C"></a>每门有一菩萨。<a id="a-D"></a>彼四菩萨真言曰。</p>
  <p id="aE">唵(引)阿(引)路(引)娑嚩(二合引)贺。</p>
  <p id="aF">此是东门菩萨身白色。</p>
  <p id="aG">唵(引)多(引)路(引)娑嚩(二合引)贺。</p>
  <p id="aH">此是南门菩萨身黄色。</p>
  <p id="aI">唵(引)迦(引)路(引)娑嚩(二合引)贺。</p>
  <p id="aJ">此是西门菩萨身赤色。</p>
  <p id="aK">唵(引)萨槎路(引)三摩母里驮(二合)致娑嚩(二合引)贺。</p>
  <p id="aL">此是北门菩萨身绿色各有二臂守护曼拏罗。<a id="a-M"></a>又于四角亦有四菩萨。<a id="a-N"></a>东南角安金刚钩菩萨真言。</p>
  <p id="aO">唵(引)嚩多(引)隶娑嚩(二合引)贺。</p>
  <p id="aP">此菩萨如童女相。<a id="a-Q"></a>作红色一切庄严。<a id="a-R"></a>亦有一猪面三目手持针线。<a id="a-S"></a>西南角安金刚索菩萨真言曰。</p>
  <p id="aT">唵(引)嚩那(引)隶娑嚩(二合引)贺。</p>
  <p id="aU">此菩萨亦如童女相。<a id="a-V"></a>身金色一切庄严。<a id="a-W"></a>左手持无忧树枝。<a id="a-X"></a>右手持针线。<a id="a-Y"></a>能断一切恶者。<a id="a-Z"></a>西北角安金刚锁菩萨真言曰。</p>
  <p id="aa">唵(引)嚩啰(引)隶娑缚(二合引)贺。</p>
  <p id="ab">此菩萨亦童女相。<a id="a-c"></a>身白色一切庄严。<a id="a-d"></a>右手持无忧树枝。<a id="a-e"></a>左手持罥索。<a id="a-f"></a>能成就一切事。<a id="a-g"></a>东北角安金刚铃菩萨真言曰。</p>
  <p id="ah">唵(引)嚩啰(引)贺目契娑嚩(二合引)贺。</p>
  <p id="ai">此菩萨亦童女相。<a id="a-j"></a>身红色一切庄严。<a id="a-k"></a>手持弓箭能作一切众生敬爱。<a id="a-l"></a>此等菩萨各具三面。<a id="a-m"></a>一是猪面各具三眼。<a id="a-n"></a>乘猪而立如舞蹈相。<a id="a-o"></a>复次外曼拏罗四方四隅。<a id="a-p"></a>各有一菩萨而守护之。<a id="a-q"></a>东方菩萨真言曰。</p>
  <p id="ar">唵(引)摩贺支嚩啰摩细娑嚩(二合引)贺。</p>
  <p id="as">如是菩萨如童女相。<a id="a-t"></a>身色如云乘猪。<a id="a-u"></a>有三面各三目一作猪面二臂。<a id="a-v"></a>右手持金刚钩。<a id="a-w"></a>左手持金刚索。<a id="a-x"></a>口出利牙见者恐怖。<a id="a-y"></a>东南方菩萨真言曰。</p>
  <p id="az">唵(引)嚩啰贺目契。</p>
  <p id="a10">如是菩萨色相幖帜。<a id="a-11"></a>悉同东方菩萨。<a id="a-12"></a>南方菩萨真言曰。</p>
  <p id="a13">唵(引)播那(引)讫啰(二合)摩细娑嚩(二合引)贺。</p>
  <p id="a14">如是菩萨亦如童女相。<a id="a-15"></a>身黄色一切庄严。<a id="a-16"></a>三面各三目。<a id="a-17"></a>一猪面二臂。<a id="a-18"></a>左手持金刚杵。<a id="a-19"></a>右手持无忧树枝。<a id="a-1A"></a>西南方菩萨真言曰。</p>
  <p id="a1B">唵(引)嚩啰罗娑嚩(二合引)贺。</p>
  <p id="a1C">如是菩萨身相幖帜。<a id="a-1D"></a>悉同南方菩萨。<a id="a-1E"></a>西方菩萨真言曰。</p>
  <p id="a1F">唵(引)摩波啰讫啰(二合)摩细娑嚩(二合引)贺。</p>
  <p id="a1G">如是菩萨亦如童女相。<a id="a-1H"></a>身黄色三面。<a id="a-1I"></a>一猪面二臂。<a id="a-1J"></a>手持弓箭。<a id="a-1K"></a>西北方菩萨真言曰。</p>
  <p id="a1L">唵(引)嚩那罗娑嚩(二合引)贺。</p>
  <p id="a1M">如是菩萨身相幖帜。<a id="a-1N"></a>悉同西方菩萨。<a id="a-1O"></a>北方菩萨真言曰。</p>
  <p id="a1P">唵(引)乌里摩(二合)摩细娑嚩(二合引)贺。</p>
  <p id="a1Q">如是菩萨亦如童女相。<a id="a-1R"></a>身绿色一切庄严。<a id="a-1S"></a>着青天衣手持针线。<a id="a-1T"></a>东北方菩萨真言曰。</p>
  <p id="a1U">唵(引)嚩啰(引)隶娑嚩(二合引)贺。</p>
  <p id="a1V">如是菩萨身相幖帜。<a id="a-1W"></a>悉同北方菩萨。<a id="a-1X"></a>此八大菩萨各有一猪面。<a id="a-1Y"></a>群猪围绕身相相似。<a id="a-1Z"></a>具大势力拥护曼拏罗。<a id="a-1a"></a>能施成就法。<a id="a-1b"></a>若持诵者依仪作观。<a id="a-1c"></a>而欲所求皆得圆满。<a id="a-1d"></a>复想曼拏罗出一切光明。<a id="a-1e"></a>其光微妙入金刚杵内。<a id="a-1f"></a>变成摩里支菩萨。<a id="a-1g"></a>身如阎浮檀金色。<a id="a-1h"></a>放大光明着青天衣。<a id="a-1i"></a>顶戴宝塔足乘大猪。<a id="a-1j"></a>六臂三面。<a id="a-1k"></a>正面金色端严微笑。<a id="a-1l"></a>左面猪相黑色丑恶。<a id="a-1m"></a>口现利牙出舌颦眉。<a id="a-1n"></a>作大忿怒见者怕怖。<a id="a-1o"></a>右面白色如天秋月。<a id="a-1p"></a>左手持弓线无忧树枝。<a id="a-1q"></a>右手持箭针金刚杵。<a id="a-1r"></a>如是想已。<a id="a-1s"></a>曼拏罗中一切贤圣依位拥护。<a id="a-1t"></a>禁缚恶者不令得便。<a id="a-1u"></a>安住众生皆获快乐。<a id="a-1v"></a>即时阿阇梨结金刚钩印。<a id="a-1w"></a>诵真言请召贤圣。<a id="a-1x"></a>此印以二头指背相钩。<a id="a-1y"></a>二小指亦背相钩。<a id="a-1z"></a>手背紧相着竖印当胸。<a id="a-20"></a>诵此真言。</p>
  <p id="a21">[口*弱]吽鑁斛(引)钵啰(二合)嚩里多(二合)野。</p>
  <p id="a22">请召贤圣已献阏伽。<a id="a-23"></a>水以手捧碗即诵此真言。</p>
  <p id="a24">唵(引)摩(引)里支(引)阿里建(二合)钵啰(二合)底蹉娑嚩(二合引)贺。</p>
  <p id="a25">次诵动乐真言。</p>
  <p id="a26">唵(引)摩(引)里支(引)嚩儞焰(二合)钵啰(二合)底蹉娑嚩(二合引)贺。</p>
  <p id="a27">复结摩里支印诵此真言。</p>
  <p id="a28">唵(引)摩(引)里支(引)曀呬曳(二合引)呬尾迦悉多(引)誐里(二合引)拏(引)迦里沙(二合)曳(引)</p>
  <p id="a29">诵此真言已。<a id="a-2A"></a>即结曼拏罗三昧印。<a id="a-2B"></a>以二手合掌。<a id="a-2C"></a>指头少开。<a id="a-2D"></a>以二大指捻中指如环相。<a id="a-2E"></a>结跏趺坐安印脐上诵此真言。</p>
  <p id="a2F">唵(引)摩(引)里支(引)阿怛啰(二合)散儞呬睹弥(引)婆嚩阿努啰讫多(二合引)弥婆嚩酥睹(引)瑟喻(二合)弥(引)婆嚩酥布瑟喻(二合)弥(引)婆嚩萨里嚩(二合)悉地弥(引)钵啰(二合)野蹉。</p>
  <p id="a2G">诵此真言时。<a id="a-2H"></a>以前印复安心上颈上额上顶上。<a id="a-2I"></a>即时受灌顶。<a id="a-2J"></a>用结此印。<a id="a-2K"></a>以二大指屈入掌中。<a id="a-2L"></a>指头相对。<a id="a-2M"></a>以二中指按其上。<a id="a-2N"></a>余指如金刚。<a id="a-2O"></a>合掌安自顶上。<a id="a-2P"></a>观想毗卢遮那佛身真金色。<a id="a-2Q"></a>结毗卢印知在顶上。<a id="a-2R"></a>诵此真言。</p>
  <p id="a2S">唵(引)仆欠阿鼻诜左[牟*含](引)</p>
  <p id="a2T">复以二手作金刚缚。<a id="a-2U"></a>以二中指相合竖直。<a id="a-2V"></a>此名金刚波罗蜜印。<a id="a-2W"></a>诵此真言。</p>
  <p id="a2X">唵(引)嚩日啰(引)萨怛嚩(二合)吽。</p>
  <p id="a2Y">复以二中指微曲如宝形。<a id="a-2Z"></a>此名宝波罗蜜印。<a id="a-2a"></a>诵此真言。</p>
  <p id="a2b">唵(引)嚩日啰(二合)啰怛曩(二合)怛览(二合)</p>
  <p id="a2c">复以二中指作如莲华叶相。<a id="a-2d"></a>此名法波罗蜜印。<a id="a-2e"></a>诵此真言。</p>
  <p id="a2f">唵(引)嚩日啰(二合)达里摩(二合)呬里(二合)</p>
  <p id="a2g">复以二中指相缠二大指亦尔。<a id="a-2h"></a>此名羯磨波罗蜜印。<a id="a-2i"></a>诵此真言。</p>
  <p id="a2j">唵(引)嚩日啰(二合)羯里摩(二合)恶。</p>
  <p id="a2k">诵此真言已。<a id="a-2l"></a>阿阇梨言我今灌顶。<a id="a-2m"></a>如是以印安额上顶后右耳左耳。<a id="a-2n"></a>次诵阿阏佛真言作触地印。<a id="a-2o"></a>宝生佛真言作施愿印。<a id="a-2p"></a>无量光佛真言作入定印。<a id="a-2q"></a>不空成就佛真言作无畏印。<a id="a-2r"></a>复诵忿怒真言。</p>
  <p id="a2s">唵(引)捺啰(二合)</p>
  <p id="a2t">以二手各作金刚拳。<a id="a-2u"></a>令头指少屈。<a id="a-2v"></a>安心上项上复胸上额上。<a id="a-2w"></a>如系华鬘以为拥护。<a id="a-2x"></a>复用二手两边弹指。<a id="a-2y"></a>即指掌作欢喜相。<a id="a-2z"></a>诵此欢喜真言。</p>
  <p id="a30">唵(二合)嚩日啰(二合)睹瑟也(二合)斛。</p>
  <p id="a31">复想阿字变成月轮。<a id="a-32"></a>轮有恶字变成羯磨金刚杵。<a id="a-33"></a>即结羯磨印诵此真言。</p>
  <p id="a34">唵(引)嚩日啰(二合)萨怛嚩(二合)僧誐啰(二合)贺嚩日啰(二合)啰怛曩(二合)摩努多览嚩日啰(二合)达里摩(二合)誐野乃嚩日啰(二合)羯里摩(二合)迦鲁婆嚩。</p>
  <p id="a35">以二手作金刚拳。<a id="a-36"></a>诵金刚嬉戏真言。</p>
  <p id="a37">唵(引)嚩日啰(二合)罗(引)细(引)吽唵(引)嚩日啰(二合)摩(引)罗吽。</p>
  <p id="a38">唵(引)嚩日啰(二合)诣帝(引)吽唵嚩日啰(二合)涅里(二合)帝曳(二合)吽。</p>
  <p id="a39">唵(引)嚩日啰(二合)补瑟闭(二合引)吽唵嚩日啰(二合)度闭(引)吽。</p>
  <p id="a3A">唵(引)嚩日啰(二合)祢闭吽唵(引)嚩日啰(二合)巘弟(引)吽。</p>
  <p id="a3B">复诵内外供养真言。</p>
  <p id="a3C">唵(引)阿迦(引)鲁(引)目欠萨里嚩(二合)达里摩(二合引)拏(引)阿(引)儞也(二合引)努怛半(二合)曩怛嚩(二合引)</p>
  <p id="a3D">复作观想。<a id="a-3E"></a>想自心上出一月轮。<a id="a-3F"></a>轮上有真言如华鬘相。<a id="a-3G"></a>各有光明如轮内然灯。<a id="a-3H"></a>及曼拏罗一切贤圣皆有光明如是想已即作持诵。<a id="a-3I"></a>献阏伽水诵阏伽真言。<a id="a-3J"></a>献饮食等五种供养诵本真言。<a id="a-3K"></a>如是讫已左手执铃。<a id="a-3L"></a>诵铃真言。</p>
  <p id="a3M">唵(引)嚩日啰(二合)建致啰拏多钵啰(二合)拏多三钵啰(二合引)啰拏多没驮刹怛啰(二合)钵啰(二合)左(引)里儞(引)钵啰(二合)惹拏(二合)播(引)啰弥多曩(引)那婆嚩(二合)婆(引)吠(引)嚩日啰(二合)驮啰讫里(二合)那野(引)嚩睹(引)洒尼吽吽吽。</p>
  <p id="a3N">诵此真言已。<a id="a-3O"></a>复用右手掷金刚杵。<a id="a-3P"></a>诵此真言。</p>
  <p id="a3Q">唵(引)萨里嚩(二合)怛他(引)誐多悉地嚩日啰(二合)三摩野底瑟姹(二合)曀沙怛鑁(二合)驮(引)啰野(引)弥底呬呬呬呬吽。</p>
  <p id="a3R">复诵赞叹五如来真言曰。</p>
  <p id="a3S">阿刍毗也(二合)嚩日啰(二合)摩贺(引)惹拏(二合)曩嚩日啰(引)驮睹摩贺(引)没驮怛里(二合)曼拏罗怛里(二合)嚩日啰(二合)誐啰也(三合)具(引)沙嚩日啰(二合)曩谟(引)娑睹(二合)帝。</p>
  <p id="a3T">吠鲁左曩摩贺(引)秫驮嚩日啰(二合)扇(引)多摩贺啰帝(引)钵啰(二合)讫里(二合)底钵啰(二合)婆(引)娑嚩(二合)啰达里摩(二合引)祢(引)舍嚩日啰(二合)曩谟娑睹(二合)帝啰怛曩(二合)啰(引)惹酥俨鼻里也(二合)佉嚩日啰(二合引)迦舍酥儞里摩(二合)罗娑嚩(二合)婆(引)嚩秫驮儞里隶(二合引)波婆(引)沙玉呬也(二合)曩谟(引)娑睹(二合)帝。</p>
  <p id="a3U">嚩日啰(二合)弥多摩贺(引)啰(引)惹儞里嚩(二合)羯罗波(二合)佉嚩日里(二合)尼啰(引)誐播(引)啰弥多(引)钵啰(二合)钵多(二合)婆沙嚩日啰(二合)曩谟(引)娑睹(二合)帝。</p>
  <p id="a3V">阿目佉嚩日啰(二合)僧没驮萨里嚩(二合引)舍(引)波里布啰迦秫驮娑嚩(二合)婆(引)嚩三部多嚩日啰(二合)萨怛嚩(二合)曩谟(引)娑睹(二合)帝。</p>
  <p id="a3W">诵赞佛已。<a id="a-3X"></a>其阿阇梨发勇猛心如彼本尊。<a id="a-3Y"></a>所有饮食洗浴坐具卧具。<a id="a-3Z"></a>及于经行一切之事。<a id="a-3a"></a>皆依本尊秘密修习。<a id="a-3b"></a>从早辰日中日没。<a id="a-3c"></a>如是三时持诵。<a id="a-3d"></a>并结印相作供养已。<a id="a-3e"></a>复作观想。<a id="a-3f"></a>至第四时亦如是供养。<a id="a-3g"></a>即以此善所作功德。<a id="a-3h"></a>回向实际及众生界。<a id="a-3i"></a>随意所求无不成就。<a id="a-3j"></a>即诵发遣真言。</p>
  <p id="a3k">唵(引)讫里(二合)睹(引)嚩萨里嚩(二合)萨怛嚩(二合引)啰他(二合)悉地那怛嚩(二合引)野他(引)努誐(引)誐蹉特鑁(二合)没驮尾沙焰布曩(引)啰(引)誐摩曩(引)野左。</p>
  <p id="a3l">作发遣印。<a id="a-3m"></a>于自顶上散其印。<a id="a-3n"></a>复诵此真言。</p>
  <p id="a3o">唵(引)摩(引)里支(引)目。</p>
  <p id="a3p">次诵百字真言。<a id="a-3q"></a>作自拥护身口意。<a id="a-3r"></a>真言曰。</p>
  <p id="a3s">唵(引)嚩日啰(二合)萨怛嚩(二合)三摩野摩努波(引)罗野嚩日啰(二合)萨怛嚩(二合)怛吠(二合引)努波底瑟姹(二合)涅里(二合)跓(引)弥(引)婆嚩酥睹瑟喻(二合引)弥(引)婆嚩阿努啰讫睹(二合引)弥(引)婆嚩酥布(引)瑟喻(二合引)弥(引)婆嚩萨里嚩(二合)悉地弥钵啰(二合)野蹉萨里嚩(二合)羯里摩(二合)酥左弥(引)唧多室里(二合)焰俱鲁吽贺贺贺贺斛(引)婆誐鑁萨里嚩(二合)怛他(引)誐多嚩日啰(二合)摩(引)弥(引)门左嚩日里(二合)婆嚩摩贺(引)三摩野萨怛嚩(二合)恶。</p>
  <p id="a3t">如是持诵依法轨仪。<a id="a-3u"></a>所欲所求一切成就。</p>
  <p id="a3v">复有成就法。<a id="a-3w"></a>依前[巾*(穴/登)]像仪则。<a id="a-3x"></a>一一观想已。<a id="a-3y"></a>复想自心之上有一月轮。<a id="a-3z"></a>轮上有第十二微妙梵字。<a id="a-40"></a>于字头上有日月二曜。<a id="a-41"></a>出种种光明。<a id="a-42"></a>其光变成天人师。<a id="a-43"></a>即献供养。<a id="a-44"></a>复想一切之法而无有我。<a id="a-45"></a>诵此真言。</p>
  <p id="a46">唵(引)娑嚩(二合)婆(引)嚩秫弟。</p>
  <p id="a47">诵真言已复入三昧。<a id="a-48"></a>唯有清净实性真空之如。<a id="a-49"></a>心境冥合离诸分别。<a id="a-4A"></a>复观前梵字变成无忧树。<a id="a-4B"></a>于此树上有甘露瓶。<a id="a-4C"></a>瓶有[牟*含]字化成摩里支菩萨。<a id="a-4D"></a>依此相仪观想自身。<a id="a-4E"></a>亦成摩里支菩萨。<a id="a-4F"></a>深黄色亦如阎浮檀金色。<a id="a-4G"></a>或如日初出之色。<a id="a-4H"></a>顶戴宝塔着红天衣。<a id="a-4I"></a>耳环腕钏宝带璎珞种种庄严。<a id="a-4J"></a>八臂三面三目。<a id="a-4K"></a>唇如曼度迦花色放大光明。<a id="a-4L"></a>于宝塔内有毗卢遮那佛。<a id="a-4M"></a>戴无忧华鬘。<a id="a-4N"></a>左手持罥索弓无忧树花枝及线。<a id="a-4O"></a>右手持金刚杵针钩箭。<a id="a-4P"></a>正面善相微笑。<a id="a-4Q"></a>深黄色或檀金色。<a id="a-4R"></a>眼相修长唇如朱色作大勇猛相。<a id="a-4S"></a>左面猪容忿怒丑恶。<a id="a-4T"></a>利牙外现出舌颦眉令人怕怖。<a id="a-4U"></a>右面深红如莲华宝色。<a id="a-4V"></a>出最上光明慈颜和悦如童女相。<a id="a-4W"></a>手作毗卢印乘彼猪车。<a id="a-4X"></a>立如舞蹈势。<a id="a-4Y"></a>菩萨下复有风轮。<a id="a-4Z"></a>轮有贺字。<a id="a-4a"></a>此字变成罗睺大曜如日月蚀。<a id="a-4b"></a>作观想时昼对日夜对月。<a id="a-4c"></a>彼毗卢佛有四菩萨四方围绕。<a id="a-4d"></a>东方菩萨真言曰。</p>
  <p id="a4e">唵(引)摩(引)里支(引)嚩多(引)隶嚩那(引)隶嚩啰(引)隶嚩啰(引)贺(引)贺目契阿迦里沙(二合)野[口*弱]娑嚩(二合)贺。</p>
  <p id="a4f">如是此菩萨红色着红天衣。<a id="a-4g"></a>三面一猪。<a id="a-4h"></a>面各三目四臂。<a id="a-4i"></a>左手持罥索无忧树枝。<a id="a-4j"></a>右手持针金刚钩。<a id="a-4k"></a>意欲降伏皆得成就。<a id="a-4l"></a>南方菩萨真言曰。</p>
  <p id="a4m">唵(引)摩(引)里支(引)嚩多(引)隶嚩那(引)隶嚩啰(引)隶嚩啰(引)贺目契萨里嚩(二合)努瑟吒(二合)喃(引)目欠满驮满驮吽娑嚩(二合引)贺。</p>
  <p id="a4n">如是此菩萨身作黄色着黄天衣。<a id="a-4o"></a>左手持罥索金刚杵。<a id="a-4p"></a>右手持无忧树枝及针。<a id="a-4q"></a>缝恶者口眼。<a id="a-4r"></a>西方菩萨真言曰。</p>
  <p id="a4s">唵(引)摩(引)里支(引)嚩多(引)隶嚩那(引)隶嚩啰(引)贺目契萨里嚩(二合)努瑟吒(二合)喃(引)娑旦(二合)婆野鑁娑嚩(二合引)贺。</p>
  <p id="a4t">如是此菩萨衣服身色如前不异。<a id="a-4u"></a>右手持金刚杵及针。<a id="a-4v"></a>左手持无忧树枝及罥索。<a id="a-4w"></a>能禁缚一切恶者。<a id="a-4x"></a>北方菩萨真言曰。</p>
  <p id="a4y">唵(引)摩(引)里支(引)嚩多(引)隶嚩那(引)隶嚩啰(引)隶嚩啰(引)贺目契萨里嚩(二合)萨怛鑁(二合引)弥(引)嚩舍摩(引)曩野斛(引)娑嚩(二合引)贺。</p>
  <p id="a4z">如是此菩萨衣色如先。<a id="a-50"></a>身如初日之色。<a id="a-51"></a>右手持箭及金刚杵。<a id="a-52"></a>左手持无忧树枝及弓。<a id="a-53"></a>敬爱一切众生。<a id="a-54"></a>彼阿阇梨应如是观想。<a id="a-55"></a>彼四大菩萨智慧神力难可度量。<a id="a-56"></a>于曼拏罗请召时。<a id="a-57"></a>用金刚钩印及本真言。<a id="a-58"></a>如前仪则。<a id="a-59"></a>诸持诵阿阇梨。<a id="a-5A"></a>若依摩里支成就法行。<a id="a-5B"></a>精进修习勇猛不退无缺犯。<a id="a-5C"></a>如是众生令得菩萨清净大智。</p>
 </body>
</html>