<!doctype html>
<html id="z3IBUY7dm" data-ver="475">
 <head>
  <meta charset="utf-8">
  <meta author="天息灾">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说大摩里支菩萨经卷第一</h1>
  <p id="a2">如是我闻。<a id="a-3"></a>一时佛在舍卫国祇树给孤独园。<a id="a-4"></a>与大苾刍众千二百五十人俱。<a id="a-5"></a>并诸菩萨摩诃萨。</p>
  <p id="a6">尔时世尊告苾刍众言。<a id="a-7"></a>有一菩萨名摩里支。<a id="a-8"></a>而彼菩萨恒行日月之前。<a id="a-9"></a>彼之日月不能得见菩萨。<a id="a-A"></a>今此菩萨而不能见。<a id="a-B"></a>亦不能捉不能禁缚。<a id="a-C"></a>火不能烧水不能漂。<a id="a-D"></a>离诸怖畏无敢轻慢。<a id="a-E"></a>诸恶冤家皆不得便。<a id="a-F"></a>汝诸苾刍我昔知彼摩里支菩萨摩诃萨名号。<a id="a-G"></a>亦不能见不能捉不能禁缚。<a id="a-H"></a>火不能烧水不能漂。<a id="a-I"></a>离诸怖畏无敢轻慢。<a id="a-J"></a>一切冤家皆不能侵。<a id="a-K"></a>若有苾刍知彼菩萨名号。<a id="a-L"></a>如上诸恶不能得便亦复如是。<a id="a-M"></a>即说陀罗尼曰。</p>
  <p id="aN">怛儞也(二合)他(引)唵(引)播那(引)讫啰(二合)摩细乌那野摩细乃(引)啰摩细阿里迦(二合)摩细摩里迦(二合)摩细乌里摩(二合)摩细嚩曩摩细虞罗摩(二合)摩细支嚩啰摩细摩贺(引)支嚩啰摩细桉多里驮(二合引)曩摩细娑嚩(二合引)贺。</p>
  <p id="aO">复说摩里支菩萨陀罗尼。<a id="a-P"></a>能令有情在道路中隐身。<a id="a-Q"></a>非道路中隐身。<a id="a-R"></a>众人中隐。<a id="a-S"></a>身王难时隐身。<a id="a-T"></a>水火盗贼一切诸难皆能隐身不令得便。<a id="a-U"></a>又复有烦恼者非烦恼者为作拥护。<a id="a-V"></a>有迷闷者非迷闷者亦皆拥护。<a id="a-W"></a>乃至象王师子龙虎之难。<a id="a-X"></a>一切时中常作拥护。<a id="a-Y"></a>即说陀罗尼曰。</p>
  <p id="aZ">怛儞也(二合)他阿路(引)多路(引)迦(引)路(引)娑蹉路(引)三摩母里驮(二合)致啰乞叉(二合)[牟*含](引)萨波里嚩(引)览萨里嚩(二合)萨怛鑁(二合引)室左(二合)萨里嚩(二合)婆喻(引)波捺啰(二合)吠(引)毗药(二合)娑嚩(二合引)贺曩谟(引)啰怛曩(二合)怛啰(二引)夜(引)野摩里支祢(引)嚩多(引)夜贺里(二合)乃野摩(引)嚩里多(二合)以瑟也(二合引)弥怛儞也(二合)他(引)唵(引)晚多(引)隶嚩那(引)隶嚩啰(引)隶嚩啰(引)贺目契萨里嚩(二合)努瑟吒(二合)钵啰(二合)努瑟吒(二合引)喃(引)满驮满驮目欠婆嚩(二合引)贺　唵(引)摩(引)里支(引)娑嚩(二合)贺唵(引)嚩啰隶嚩那隶嚩啰(引)贺目契萨里嚩(二合)努瑟吒(二合)钵啰努瑟吒(二合引)喃(引)满驮满驮娑嚩(二合)贺。</p>
  <p id="aa">尔时世尊说此陀罗尼已。<a id="a-b"></a>会中苾刍之众并诸菩萨。<a id="a-c"></a>天人阿修罗乾闼婆等。<a id="a-d"></a>一切大众闻佛所说欢喜信受。</p>
  <p id="ae">复次佛言。<a id="a-f"></a>若有众生依此广大仪则。<a id="a-g"></a>结大毗卢遮那印。<a id="a-h"></a>观想日月光明。<a id="a-i"></a>如是日月成摩里支菩萨。<a id="a-j"></a>而彼菩萨手执针线。<a id="a-k"></a>缝恶冤家口之与眼令不为害。<a id="a-l"></a>佛言彼摩里支菩萨。<a id="a-m"></a>恒行日月之前。<a id="a-n"></a>彼之日月虽复光明。<a id="a-o"></a>而不见彼菩萨。<a id="a-p"></a>是故我今说大三宝真言曰。</p>
  <p id="aq">唵(引)播那(引)讫啰(二合)摩细波啰(引)讫啰(二合)摩细乌那野摩细嚩那摩细乃(引)啰摩细桉多里驮(二合)曩摩细娑嚩(二合引)贺　怛儞也(二合)他(引)阿(引)隶(引)酥迦(引)隶(引)母隶三摩母里驮(二合)致啰乞叉(二合)[牟*含]萨里嚩(二合)婆曳(引)数娑嚩(二合引)贺　唵(引)晚多隶(引)嚩那隶嚩啰(引)隶嚩啰(引)贺目契萨里嚩(二合)努瑟吒(二合)曩满驮满驮娑嚩(二合)贺。</p>
  <p id="ar">今此真言若人持诵之时。<a id="a-s"></a>凡有所求须称自名。<a id="a-t"></a>即时摩里支菩萨。<a id="a-u"></a>以慈悲力为彼众生。<a id="a-v"></a>于道路中拥护。<a id="a-w"></a>非道路中拥护。<a id="a-x"></a>众人中拥护水难时拥护。<a id="a-y"></a>火难时拥护。<a id="a-z"></a>乃至一切之处悉皆拥护。<a id="a-10"></a>令得增长一切吉祥之事。</p>
  <p id="a11">今有成就之法。<a id="a-12"></a>用好彩帛及板木等。<a id="a-13"></a>于其上画无忧树。<a id="a-14"></a>于此树下画摩里支菩萨。<a id="a-15"></a>身如黄金色作童女相。<a id="a-16"></a>挂青天衣手执莲华。<a id="a-17"></a>顶戴宝塔庄严。<a id="a-18"></a>如是画已于此[巾*(穴/登)]前。<a id="a-19"></a>诵最上心真言八千遍。<a id="a-1A"></a>所求之事决定成就。<a id="a-1B"></a>其真言曰。</p>
  <p id="a1C">唵(引)摩(引)里支(引)娑嚩(二合引)贺。</p>
  <p id="a1D">今此真言亦能消除一切病苦。<a id="a-1E"></a>若人于其摩里支菩萨[巾*(穴/登)]前作护摩者。<a id="a-1F"></a>而能增益象马财谷富乐之事。<a id="a-1G"></a>其作护摩者。<a id="a-1H"></a>若用酪酥蜜努里嚩草。<a id="a-1I"></a>作护摩一千遍。<a id="a-1J"></a>得人爱重无病安乐获财宝等。<a id="a-1K"></a>若以酪稻谷沙糖。<a id="a-1L"></a>作护摩一千能降夜叉女。<a id="a-1M"></a>若以芥子油[寧*心](切身)摩木。<a id="a-1N"></a>作护摩一千。<a id="a-1O"></a>能生冤家病。<a id="a-1P"></a>若以自身血。<a id="a-1Q"></a>芥子油作护摩一千。<a id="a-1R"></a>能杀彼冤家。<a id="a-1S"></a>若要却息除冤家灾。<a id="a-1T"></a>以乳汁作护摩一千。<a id="a-1U"></a>若要消除诸毒及降拏枳儞鬼。<a id="a-1V"></a>逐日诵摩里支心真言八百遍。<a id="a-1W"></a>复得聪明其真言曰。</p>
  <p id="a1X">唵(引)嚩啰隶(引)嚩那隶嚩啰(引)隶嚩啰(引)贺目契萨里嚩(二合)努瑟站(二合引)满驮满驮娑嚩(二合引)贺。</p>
  <p id="a1Y">摩里支菩萨六字最上心真言。</p>
  <p id="a1Z">唵(引)摩(引)里支(引)娑嚩(二合引)贺。</p>
  <p id="a1a">此心真言印。<a id="a-1b"></a>以二手合掌。<a id="a-1c"></a>十指微曲如花开敷。<a id="a-1d"></a>却以二大指屈。<a id="a-1e"></a>捻二中指如拳相。<a id="a-1f"></a>结跏趺坐。<a id="a-1g"></a>安印相于脐轮上。<a id="a-1h"></a>今此心印能成就最上一切事。<a id="a-1i"></a>若求最上胜法而得用之。<a id="a-1j"></a>若中下之事不许用之。<a id="a-1k"></a>此之心印速能成就广大清净吉祥福德。<a id="a-1l"></a>速能消除一切障碍罪业。<a id="a-1m"></a>一切处常得众人恭敬。</p>
  <p id="a1n">摩里支菩萨一百八名真言。<a id="a-1o"></a>若人持诵恒作拥护。<a id="a-1p"></a>其真言曰。</p>
  <p id="a1q">怛儞也(二合)他(引)阿里迦(二合)摩细摩里迦(二合)乌那野摩细乃(引)啰摩细嚩曩摩细虞罗摩(二合)摩细支嚩啰摩细摩贺支嚩啰摩细桉多里驮(二合)曩摩细娑嚩(二合引)贺曩谟(引)啰怛曩(二合)怛啰(二合)夜(引)野怛儞也(二合)他(引)唵(引)晚多(引)隶嚩那隶嚩啰(引)隶嚩啰(引)贺目契萨里嚩(二合)努瑟吒(二合)钵啰(二合)努瑟吒(二合)喃满驮满驮目欠娑嚩(二合)贺。</p>
  <p id="a1r">此仪法出持明天品中。<a id="a-1s"></a>次别明成就法。<a id="a-1t"></a>令彼行人先作观想。<a id="a-1u"></a>想彼摩里支菩萨坐。<a id="a-1v"></a>金色猪身之上身。<a id="a-1w"></a>着白衣顶戴宝塔。<a id="a-1x"></a>左手执无忧树花枝。<a id="a-1y"></a>复有群猪围绕。<a id="a-1z"></a>作此观已。<a id="a-20"></a>若远出道路。<a id="a-21"></a>如有贼等大难。<a id="a-22"></a>以手执自身衣角。<a id="a-23"></a>念心真言七遍加持衣角。<a id="a-24"></a>复结彼衣角。<a id="a-25"></a>冤贼等难不能侵害。<a id="a-26"></a>复有成就之法。<a id="a-27"></a>先令行人入三摩地。<a id="a-28"></a>想月轮之上有一桉字。<a id="a-29"></a>复更思惟一切法中都无有我。<a id="a-2A"></a>次观自身遍虚空中。<a id="a-2B"></a>如毗卢遮那佛相。<a id="a-2C"></a>于金刚莲华藏师子座上结跏趺坐。<a id="a-2D"></a>身真金色发髻头冠。<a id="a-2E"></a>结毗卢印善相端严。<a id="a-2F"></a>忆念[牟*含]字时。<a id="a-2G"></a>月轮出光普遍照曜。<a id="a-2H"></a>成摩里支菩萨。<a id="a-2I"></a>复诵此真言。</p>
  <p id="a2J">唵(引)摩里支(引)娑嚩(二合引)贺。</p>
  <p id="a2K">是时菩萨手持针线身现金色。<a id="a-2L"></a>缝彼恶者口之与眼令不侵害。<a id="a-2M"></a>复有成就法。<a id="a-2N"></a>令童女合线二十一条。<a id="a-2O"></a>断者勿用。<a id="a-2P"></a>诵根本真言一百八遍。<a id="a-2Q"></a>加持其线真言曰。</p>
  <p id="a2R">曩谟(引)啰怛曩(二合)怛啰(二合)夜(引)野摩里支祢(引)嚩多(引)夜(引)贺里(二合)乃野摩嚩多以瑟也(二合引)弥怛儞也(二合)他(引)唵(引)晚底隶晚底隶晚多(引)隶嚩啰(引)隶嚩啰贺目契萨里嚩(二合)努瑟吒(二合)钵啰(二合)努瑟吒(二合引)曩作刍里目(二合)欠满驮(引)儞娑嚩(二合引)贺。</p>
  <p id="a2S">复念此真言一百八遍真言曰。</p>
  <p id="a2T">曩谟(引)摩里支(引)祢(引)嚩多(引)曳(引)怛儞也(二合)他(引)唵(引)晚多隶嚩那(引)隶嚩啰(引)隶嚩啰(引)贺目契萨里嚩(二合)努瑟吒(二合引)誐啰(二合)砌满驮(引)弥娑嚩(二合)贺。</p>
  <p id="a2U">如是念诵加持已。<a id="a-2V"></a>若自拥护。<a id="a-2W"></a>以彼线结。<a id="a-2X"></a>其七结随结。<a id="a-2Y"></a>念摩里支菩萨一声。<a id="a-2Z"></a>然后将线戴在颈上。<a id="a-2a"></a>如在道路有急难之处。<a id="a-2b"></a>复念摩里支菩萨真言。<a id="a-2c"></a>自身及彼同行之者俱得解脱。</p>
  <p id="a2d">若于自住处如前作法。<a id="a-2e"></a>白日对日夜分对月。<a id="a-2f"></a>诵此真言七遍。<a id="a-2g"></a>决定获得成就真言曰。</p>
  <p id="a2h">曩谟萨里嚩(二合)没驮冒地萨怛吠(二合引)毗药(二合)怛儞也(二合)他(引)阿(引)隶(引)酥迦(引)隶母隶三摩母里驮(二合)致啰乞叉(二合)啰乞叉(二合)[牟*含]萨里嚩(二合)婆曳毗药(二合)娑嚩(二合)贺(此下真言并皆通用)</p>
  <p id="a2i">唵(引)嚩啰隶(引)嚩那隶(引)嚩啰　贺目契萨里嚩(二合引)努瑟吒(二合引)满驮满驮娑嚩(二合引)贺。</p>
  <p id="a2j">唵(引)摩里支(引)娑嚩(二合引)贺。</p>
  <p id="a2k">唵(引)嚩啰隶(引)嚩那隶(引)嚩啰(引)隶嚩啰　贺目契萨里嚩(二合)努瑟吒(二合)钵啰(二合)努瑟吒(二合引)喃(引)满驮满驮娑嚩(二合)贺。</p>
  <p id="a2l">唵(引)摩(引)里支娑嚩(二合引)贺乌里摩(二合)摩细嚩曩摩细虞罗摩(二合)摩细支嚩啰摩细摩贺(引)支嚩啰摩细桉多里驮(二合引)曩摩细。</p>
  <p id="a2m">曩谟(引)啰怛曩(二合)怛啰(二合)夜(引)野怛儞也(二合)他(引)唵(引)晚多(引)隶嚩那隶嚩啰(引)隶嚩啰(引)贺目契萨里嚩(二合)满驮满驮娑嚩(二合引)贺。</p>
  <p id="a2n">唵(引)摩里支(引)娑嚩(二合引)贺。</p>
  <p id="a2o">唵(引)晚多隶晚多隶晚多隶嚩啰(引)隶嚩啰(引)贺目契萨里嚩(二合)努瑟吒(二合引)喃(引)满驮满驮娑嚩(二合引)贺。</p>
  <p id="a2p">唵(引)摩里支(引)娑嚩(二合引)贺。</p>
  <p id="a2q">唵(引)晚多(引)隶嚩啰(引)隶嚩啰(引)贺目契萨里嚩(二合)努瑟吒(二合)钵啰(二合)努瑟吒(二合引)喃作刍目欠满驮(引)弥娑嚩(二合)贺。</p>
  <p id="a2r">唵(引)晚多隶嚩那(引)隶嚩啰(引)隶嚩啰贺目契萨里嚩(二合)努瑟吒(二合)钵啰(二合)努瑟吒(二合)喃(引)誐啰(二合)体满驮弥娑嚩(二合)贺。</p>
  <p id="a2s">唵(引)阿里迦(二合)摩细娑嚩(二合引)贺。</p>
  <p id="a2t">唵(引)摩里迦(二合)摩细娑嚩(二合引)贺。</p>
  <p id="a2u">唵(引)桉多里驮(二合引)曩摩细娑嚩(二合引)贺。</p>
  <p id="a2v">唵(引)帝祖摩细娑嚩(二合)贺。</p>
  <p id="a2w">唵(引)乌那野摩细娑嚩(二合)贺。</p>
  <p id="a2x">唵(引)虞罗摩(二合)摩细娑嚩(二合)贺。</p>
  <p id="a2y">唵(引)嚩曩摩细娑嚩(二合)贺。</p>
  <p id="a2z">唵(引)支嚩啰摩细娑嚩(二合)贺。</p>
  <p id="a30">唵(引)摩贺(引)支嚩啰摩细娑嚩(二合)贺。</p>
  <p id="a31">如是等真言。<a id="a-32"></a>与前仪则同用。<a id="a-33"></a>所求之事皆得成就。<a id="a-34"></a>复有成就法诵此最上心真言。</p>
  <p id="a35">唵(引)摩里支(引)娑嚩(二合引)贺。</p>
  <p id="a36">所为息灾增益调伏敬爱作法同用。<a id="a-37"></a>必获成就。<a id="a-38"></a>又持诵者如为降伏。<a id="a-39"></a>须作观想。<a id="a-3A"></a>思惟彼人坐风轮之上。<a id="a-3B"></a>以自手执罥索及钩。<a id="a-3C"></a>以贺里字吽字。<a id="a-3D"></a>安在他人心中。<a id="a-3E"></a>作观想已。<a id="a-3F"></a>召请可一百由旬外。<a id="a-3G"></a>或男或女俱来集会。<a id="a-3H"></a>皆悉降伏而无不顺所求成就。</p>
  <p id="a3I">复有成就法。<a id="a-3J"></a>初出时令一童女洗浴清净。<a id="a-3K"></a>以白花栴檀涂身。<a id="a-3L"></a>着白衣服住。<a id="a-3M"></a>衢摩夷作者。<a id="a-3N"></a>曼拏罗中烧安悉香。<a id="a-3O"></a>用燕脂染手大指。<a id="a-3P"></a>令念此真言一百遍。<a id="a-3Q"></a>真言曰。</p>
  <p id="a3R">唵(引)唧里唧里目娑嚩(二合引)贺。</p>
  <p id="a3S">复诵真言八百遍加持其油。<a id="a-3T"></a>将此油亦涂大指上。<a id="a-3U"></a>涂已指面明照。<a id="a-3V"></a>能现天人等像。<a id="a-3W"></a>复诵唵[牟*含]真言加持灯八百遍。<a id="a-3X"></a>其童女能见过去事如对目前。<a id="a-3Y"></a>及能调伏一切母鬼之众复能更念唵(引)晚多隶(引)[牟*含](引)目真言阿喻多数。<a id="a-3Z"></a>决定能知一切善恶之事。</p>
  <p id="a3a">复有成就法。<a id="a-3b"></a>能令冤家生其病苦为害不成。<a id="a-3c"></a>用烧却人灰土及骨粖。<a id="a-3d"></a>复取冤家脚下土。<a id="a-3e"></a>同和一处为埿作冤家形。<a id="a-3f"></a>复用毒药芥子乳阿里迦木。<a id="a-3g"></a>同合书冤家名。<a id="a-3h"></a>及真言书在尸衣之上。<a id="a-3i"></a>其真言曰。</p>
  <p id="a3j">唵(引)摩(引)里支(引)阿母剑入嚩(二合)里拏誐里(二合)恨拏(二合)誐里(二合)恨拏(二合)波野吽[口*癹]吒娑嚩(二合引)贺。</p>
  <p id="a3k">复诵此真言八百遍。<a id="a-3l"></a>藏冤家舍下令彼生病。<a id="a-3m"></a>或用一髑髅。<a id="a-3n"></a>以前毒药乳等。<a id="a-3o"></a>于髑髅上书冤家名。<a id="a-3p"></a>及书一[牟*含]字。<a id="a-3q"></a>于[牟*含]字周回书四个啰字。<a id="a-3r"></a>以佉祢啰木火炙其髑髅。<a id="a-3s"></a>彼髑髅作恶相。<a id="a-3t"></a>藏在冤家舍中决定生病。<a id="a-3u"></a>若欲杀冤家命。<a id="a-3v"></a>亦用毒药盐芥子自身血合为墨。<a id="a-3w"></a>以人骨为笔。<a id="a-3x"></a>亦于髑髅上书冤家名。<a id="a-3y"></a>并书吽[口*癹]二字。<a id="a-3z"></a>念真言八千遍。<a id="a-40"></a>彼决定死。<a id="a-41"></a>真言曰。</p>
  <p id="a42">唵(引)摩(引)里支(引)吽阿母剑摩(引)啰野吽[口*癹]吒娑嚩(二合引)贺。</p>
  <p id="a43">诵此真言已。</p>
  <p id="a44">若将髑髅埋在尸多林中。<a id="a-45"></a>第三日命坏。<a id="a-46"></a>若欲令冤家心乱。<a id="a-47"></a>以乌翅一只念真言八千遍。<a id="a-48"></a>加持其翅藏冤家舍中。<a id="a-49"></a>经一刹那间速令心乱。<a id="a-4A"></a>真言曰。</p>
  <p id="a4B">唵(引)摩(引)里支(引)左罗钵啰(二合)左罗尸伽啰(二合)誐(引)弥儞阿母迦梦左(引)吒野吽[口*癹]吒娑嚩(二合引)贺。</p>
  <p id="a4C">或观想冤家乘驼。<a id="a-4D"></a>亦一刹那中令得心乱。</p>
  <p id="a4E">若欲令冤家憎爱斗诤。<a id="a-4F"></a>用烧尸灰河两岸土及冤家足下土。<a id="a-4G"></a>同和为埿作冤家形。<a id="a-4H"></a>倒安其面。<a id="a-4I"></a>以水牛及马毛为索。<a id="a-4J"></a>缚冤家身。<a id="a-4K"></a>用毒药芥子并油涂彼身上。<a id="a-4L"></a>用水牛血马血及[寧*心](切身)摩木。<a id="a-4M"></a>于尸衣上书冤家名。<a id="a-4N"></a>书四个[口*癹]字。<a id="a-4O"></a>中间书一吽字。<a id="a-4P"></a>周回书[牟*含]字围之。<a id="a-4Q"></a>内于冤家心中安置。<a id="a-4R"></a>口诵真言。<a id="a-4S"></a>及想冤家乘水牛及马。<a id="a-4T"></a>互相持杀。<a id="a-4U"></a>彼冤家即互相憎嫉。<a id="a-4V"></a>真言曰。</p>
  <p id="a4W">唵(引)摩(引)里支(引)吽阿母剑尾祢吠(二合引)沙野吽[口*癹]娑嚩(二合引)贺。</p>
  <p id="a4X">或作贺啰及努里誐二天形。<a id="a-4Y"></a>埋在尸多林中。<a id="a-4Z"></a>念前真言亦得憎嫉。<a id="a-4a"></a>或用水牛角马骨。<a id="a-4b"></a>作冤家形。<a id="a-4c"></a>以毒药芥子水牛血马血。<a id="a-4d"></a>书冤家名。<a id="a-4e"></a>在冤家身上。<a id="a-4f"></a>以佉祢啰木火炙。<a id="a-4g"></a>复念前真言。<a id="a-4h"></a>一刹那间彼互憎嫉。<a id="a-4i"></a>其所作形亦藏冤家舍中。</p>
  <p id="a4j">我今复说大摩里支降伏冤兵之法。<a id="a-4k"></a>若有国土。<a id="a-4l"></a>被邻国冤兵来侵境土。<a id="a-4m"></a>时大国王若欲破坏调伏。<a id="a-4n"></a>于此成就之法深生信重。<a id="a-4o"></a>先请益阿阇梨如法供养。<a id="a-4p"></a>然叙所求之事。<a id="a-4q"></a>时阿阇梨为一切众生。<a id="a-4r"></a>发慈愍心入三摩地。<a id="a-4s"></a>彼曼拏罗中一切供献使用之物。<a id="a-4t"></a>并须周足。<a id="a-4u"></a>及同作法事之者不得阙少。<a id="a-4v"></a>于摩里支菩萨[巾*(穴/登)]前。<a id="a-4w"></a>用白檀作曼拏罗。<a id="a-4x"></a>献白花烧香涂香并花鬘等。<a id="a-4y"></a>以酪乳沙糖作供养食。<a id="a-4z"></a>念献食等真言各七遍。<a id="a-50"></a>真言曰。</p>
  <p id="a51">唵(引)摩(引)里支(引)博讫旦(二合)钵啰(二合)帝蹉娑嚩(二引)贺。</p>
  <p id="a52">诵涂香真言七遍。</p>
  <p id="a53">唵(引)摩(引)里支(引)巘驮钵啰(二合)帝蹉娑嚩(二合引)贺。</p>
  <p id="a54">诵花真言七遍。</p>
  <p id="a55">唵(引)摩(引)里支(引)补瑟波(二合)钵啰(二合)帝蹉娑嚩(二合引)贺。</p>
  <p id="a56">诵灯真言七遍。</p>
  <p id="a57">唵(引)摩(引)里支(引)祢波钵啰(二合)帝蹉婆嚩(二合引)贺。</p>
  <p id="a58">诵烧香真言七遍。</p>
  <p id="a59">唵(引)摩(引)里支(引)度波钵啰(二合)帝蹉娑嚩(二合引)贺。</p>
  <p id="a5A">诵此真言已。<a id="a-5B"></a>阿阇梨发欢喜心。<a id="a-5C"></a>回施供养菩萨。<a id="a-5D"></a>然观想自身作大勇猛相。<a id="a-5E"></a>诵禁冤兵真言三阿喻多。<a id="a-5F"></a>真言曰。</p>
  <p id="a5G">唵(引)晚多(引)隶嚩那隶嚩啰(引)嚩啰(引)贺目契萨里嚩(二合)努瑟吒(二合)里布赛(引)儞焰(二合)娑旦(二合)婆野吽[口*癹]吒娑嚩(二合引)贺。</p>
  <p id="a5H">诵此真言清净斋戒。<a id="a-5I"></a>必见善恶祥瑞。<a id="a-5J"></a>然即作于护摩法。<a id="a-5K"></a>先作护摩炉。<a id="a-5L"></a>用波罗舍木菩提树木优昙钵树木新湿者为柴。<a id="a-5M"></a>各长十二指。<a id="a-5N"></a>用乳酪沙糖揾柴两头。<a id="a-5O"></a>以努里嚩草同作护摩八千。<a id="a-5P"></a>诵前禁冤兵真言亦八千。<a id="a-5Q"></a>即一切所求之事皆能成就复次用桦皮及匹帛上。<a id="a-5R"></a>以供俱摩香牛黄同书真言。<a id="a-5S"></a>先书冤人名。<a id="a-5T"></a>次书[牟*含]字围绕。<a id="a-5U"></a>次书室止二字围之。<a id="a-5V"></a>复书末多隶菩萨真言。<a id="a-5W"></a>围绕周回如花鬘相。<a id="a-5X"></a>复书[牟*含]字围绕于[牟*含]字外书暗(引)[牟*含](引)探(引)[牟*含]四字围绕。<a id="a-5Y"></a>四方作四门。<a id="a-5Z"></a>及四维上下逐方写金刚器仗。<a id="a-5a"></a>令国王宰臣等。<a id="a-5b"></a>或颈上或臂上。<a id="a-5c"></a>各戴一道。<a id="a-5d"></a>能与一切军众作大拥护。<a id="a-5e"></a>入阵之时刀剑等器不能伤害。<a id="a-5f"></a>获大胜捷。<a id="a-5g"></a>复用冤兵。<a id="a-5h"></a>伤死人衣或尸多林尸衣。<a id="a-5i"></a>用黄姜及雌黄。<a id="a-5j"></a>书此真言在上。<a id="a-5k"></a>又取河两岸上及十字道中土烧人灰。<a id="a-5l"></a>同和作冤兵主形。<a id="a-5m"></a>用前书者真言。<a id="a-5n"></a>安置在冤兵主心中。<a id="a-5o"></a>又取土或米面并黄姜。<a id="a-5p"></a>合和作一猪。<a id="a-5q"></a>将前冤兵主。<a id="a-5r"></a>安在猪口中。<a id="a-5s"></a>复用碗二只合其猪身。<a id="a-5t"></a>将诣冤兵之界。<a id="a-5u"></a>地下安置。<a id="a-5v"></a>以佉儞嚩木橛长八指钉彼心上。<a id="a-5w"></a>以辛味酒肉等祭之。<a id="a-5x"></a>令阿阇梨乘象或乘车马。<a id="a-5y"></a>面向阵前列幢旗上。<a id="a-5z"></a>安摩里支菩萨[巾*(穴/登)]像。<a id="a-60"></a>身作黄色。<a id="a-61"></a>阿阇梨头戴金冠身着黄衣。<a id="a-62"></a>手执铃杵发大勇猛之心。<a id="a-63"></a>复想猪车车乘。<a id="a-64"></a>诵此禁冤兵真言八千作忿怒相。<a id="a-65"></a>冤兵自败速得降伏。<a id="a-66"></a>真言曰。</p>
  <p id="a67">唵(引)晚多(引)隶嚩那(引)隶嚩啰(引)隶嚩啰(引)贺目契萨里嚩(二合)里布赛(引)儞焰(二合)娑旦(二合)婆野吽[口*癹]吒娑嚩(二合引)贺。</p>
  <p id="a68">此成就法。<a id="a-69"></a>降伏冤军无复疑惑。</p>
  <p id="a6A">复有成就法。<a id="a-6B"></a>能降他冤拥护自众。<a id="a-6C"></a>于尸多林寂静之处。<a id="a-6D"></a>安摩里支菩萨[巾*(穴/登)]。<a id="a-6E"></a>于彼[巾*(穴/登)]前以衢摩夷作曼拏罗。<a id="a-6F"></a>献五种供养。<a id="a-6G"></a>随其自力。<a id="a-6H"></a>阿阇梨身着皂衣。<a id="a-6I"></a>顶戴皂冠手执铃杵。<a id="a-6J"></a>发勇猛心观想摩里支菩萨。<a id="a-6K"></a>作忿怒相有三面。<a id="a-6L"></a>面有三目一作猪面利牙外出。<a id="a-6M"></a>舌如闪电为大恶相。<a id="a-6N"></a>身出光焰周遍照耀。<a id="a-6O"></a>等十二个月光。<a id="a-6P"></a>体着青衣偏袒青天衣。<a id="a-6Q"></a>光如大青宝等。<a id="a-6R"></a>身黄金色种种庄严。<a id="a-6S"></a>臂有其八。<a id="a-6T"></a>右手持金刚杵金刚钩。<a id="a-6U"></a>左手持弓无忧树枝罥索。<a id="a-6V"></a>顶戴宝塔。<a id="a-6W"></a>立月转内。<a id="a-6X"></a>右足如舞踏势。<a id="a-6Y"></a>左足踏冤家身。<a id="a-6Z"></a>阿阇梨念诵真言作忿怒相。<a id="a-6a"></a>复取河两岸土人骨粖烧尸灰。<a id="a-6b"></a>同和作冤家形。<a id="a-6c"></a>复用苦辣者毒药盐芥子及曼陀罗汁。<a id="a-6d"></a>同和于尸衣上。<a id="a-6e"></a>书冤家名及真言。<a id="a-6f"></a>亦入在冤家心中。<a id="a-6g"></a>真言。</p>
  <p id="a6h">唵(引)晚多(引)隶嚩那(引)隶嚩啰(引)隶嚩啰(引)贺目契吽阿母剑摩(引)啰野吽[口*癹]吒娑嚩(二合引)贺。</p>
  <p id="a6i">复用干尸肉及安悉香。<a id="a-6j"></a>同和作丸。<a id="a-6k"></a>以人脂揾药。<a id="a-6l"></a>取烧尸残柴为火与芥子油。<a id="a-6m"></a>作护摩八千。<a id="a-6n"></a>每一护摩称冤兵师王名。<a id="a-6o"></a>作此法已。<a id="a-6p"></a>欲要禁缚即得禁缚。<a id="a-6q"></a>欲要杀害即可杀害。<a id="a-6r"></a>或阿阇梨面向冤阵。<a id="a-6s"></a>用人骨粖及人脂芥子油作于护摩。<a id="a-6t"></a>口诵真言一刹那中冤军自降。<a id="a-6u"></a>复有成就法。<a id="a-6v"></a>能息畜类灾难。<a id="a-6w"></a>若欲作法。<a id="a-6x"></a>用白檀供俱摩牛黄同和。<a id="a-6y"></a>书真言于白幢上。<a id="a-6z"></a>安置畜厩门楼之内复纸上书真言。<a id="a-70"></a>令牧放者顶戴。<a id="a-71"></a>复于畜类头上亦戴一本。<a id="a-72"></a>即书暗(引)[牟*含](引)探(引)[牟*含](引)此四字真言。<a id="a-73"></a>次书缚字周回。<a id="a-74"></a>复书[牟*含]字周围一匝。<a id="a-75"></a>如是书写。<a id="a-76"></a>复用佉祢啰木作橛长八指。<a id="a-77"></a>以五色线缠之。<a id="a-78"></a>诵真言一百遍。<a id="a-79"></a>钉其橛真言曰。</p>
  <p id="a7A">唵(引)摩(引)里支(引)吽萨里嚩(二合)尾近曩(二合引)乌酥那野吽[口*癹]吒娑嚩(二合引)贺。</p>
  <p id="a7B">此真言加持橛。<a id="a-7C"></a>及发遣魔通用皆得。<a id="a-7D"></a>然后于彼厩中严饰清净。<a id="a-7E"></a>面东安置摩(引)里支菩萨[巾*(穴/登)]像。<a id="a-7F"></a>于菩萨前作护摩炉。<a id="a-7G"></a>四方掘深一肘。<a id="a-7H"></a>以香水洒净。<a id="a-7I"></a>炉四角安四阏伽瓶。<a id="a-7J"></a>入五谷香水满中。<a id="a-7K"></a>以白檀涂瓶四面。<a id="a-7L"></a>复用五种树枝。<a id="a-7M"></a>尼俱陀树菩提树忧昙钵树阿没罗树阿里迦树。<a id="a-7N"></a>诵真言八百遍。<a id="a-7O"></a>安彼树枝在瓶口之内。<a id="a-7P"></a>各用素帛二幅盖瓶。<a id="a-7Q"></a>然用前加持者佉祢啰木橛。<a id="a-7R"></a>钉护摩炉四角中。<a id="a-7S"></a>复用衢摩夷涂曼拏罗位次。<a id="a-7T"></a>以五色纷纷坛。<a id="a-7U"></a>用俱酥摩花忧钵罗花白莲华妙香花。<a id="a-7V"></a>以有味白檀薰彼花。<a id="a-7W"></a>散在坛上。<a id="a-7X"></a>用乳酪沙糖粳米饭。<a id="a-7Y"></a>满钵献供养。<a id="a-7Z"></a>燃酥灯周回严饰。<a id="a-7a"></a>排立幢幡。<a id="a-7b"></a>幢上悬素帛二幡。<a id="a-7c"></a>书前真言烧安悉香。<a id="a-7d"></a>如是供养。<a id="a-7e"></a>菩萨作大欢喜所求成就次下别明护摩法。</p>
 </body>
</html>