<!doctype html>
<html id="z3IBUYCdp" data-ver="476">
 <head>
  <meta charset="utf-8">
  <meta author="天息灾">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说大摩里支菩萨经卷第四</h1>
  <p id="a2">复有成就法即说颂曰。</p>
  <p id="a3">今此大菩萨　　身遍于法界</p>
  <p id="a4">清净若虚空　　慈光照世间</p>
  <p id="a5">明等百千日　　能发智慧焰</p>
  <p id="a6">烧退烦恼魔　　永断贪嗔痴</p>
  <p id="a7">长抛生死海　　是故持诵者</p>
  <p id="a8">依法而修学　　澄心作观想</p>
  <p id="a9">如是阿阇梨净志虔诚。<a id="a-A"></a>想彼月轮之内有一[牟*含]字。<a id="a-B"></a>变此[牟*含]字而成自身。<a id="a-C"></a>如八岁童女相。<a id="a-D"></a>经须臾之间身如阎浮檀金色。<a id="a-E"></a>光明闪烁等百千日。<a id="a-F"></a>八臂二足三面各三眼。<a id="a-G"></a>左右二面作猪相。<a id="a-H"></a>黑色忿怒颦眉挂青天衣。<a id="a-I"></a>耳环指环腕钏脚钏环珞铃铎等出微妙音。<a id="a-J"></a>如是复有种种诸龙庄严身上有黄龙王于其顶中。<a id="a-K"></a>放摩尼光周回照曜。<a id="a-L"></a>又此菩萨戴无忧花发髻竖立。<a id="a-M"></a>于其髻上复戴宝塔。<a id="a-N"></a>又于塔中出无忧树其花开敷。<a id="a-O"></a>复于树下有白莲华。<a id="a-P"></a>毗卢如来坐彼莲华。<a id="a-Q"></a>顶戴宝冠庄严发髻。<a id="a-R"></a>面目端严身真金色。<a id="a-S"></a>结跏趺坐执毗卢印。<a id="a-T"></a>不动不摇如在定相。<a id="a-U"></a>身有光焰明照世间。<a id="a-V"></a>安固不动如无风之火。<a id="a-W"></a>而复变起云中诸佛。<a id="a-X"></a>左手执弓有无边德。<a id="a-Y"></a>牵其弓箭弦可至耳。<a id="a-Z"></a>第二手持嚩酥枳龙。<a id="a-a"></a>口出二舌身如其线。<a id="a-b"></a>第三手持德叉迦龙并无忧花。<a id="a-c"></a>第四手作期克印。<a id="a-d"></a>并持羯里俱吒迦龙及索。<a id="a-e"></a>右手持俱隶迦龙。<a id="a-f"></a>第二手持钵纳摩龙并牵弓。<a id="a-g"></a>第三手持大钵纳摩龙。<a id="a-h"></a>亦出二舌并针线。<a id="a-i"></a>第四手持商佉钵罗龙。<a id="a-j"></a>以吉祥草缠龙手。<a id="a-k"></a>彼诸龙王皆出二舌。<a id="a-l"></a>牙齿锋利眼有视毒。<a id="a-m"></a>顶有摩尼光普照十方。<a id="a-n"></a>若彼第一龙王。<a id="a-o"></a>正面作深黄色有微笑相。<a id="a-p"></a>光明闪烁如日初出。<a id="a-q"></a>唇如曼度迦花面貌圆满端正。<a id="a-r"></a>眉如初月鼻如截筒眼如青莲花叶。<a id="a-s"></a>右面清净如秋满月。<a id="a-t"></a>放白色光如炽焰相。<a id="a-u"></a>左面青色形相丑恶。<a id="a-v"></a>作大忿怒口出利牙令众怕怖。<a id="a-w"></a>光明照曜如聚千日。<a id="a-x"></a>炽焰赫然相如劫火。<a id="a-y"></a>是诸龙众不敢顾视。<a id="a-z"></a>若见颦眉眨眼惊怖倒地。<a id="a-10"></a>众皆仆面若吐水降雨。<a id="a-11"></a>经刹那间水满大地高至日际。<a id="a-12"></a>如是龙王住佛手内。<a id="a-13"></a>于佛四边复有四大菩萨而自围绕。</p>
  <p id="a14">于佛东边安播那讫啰摩细菩萨。<a id="a-15"></a>诵此真言曰。</p>
  <p id="a16">唵(引)播那(引)讫啰(二合)摩细娑嚩(二合引)贺。</p>
  <p id="a17">今此菩萨四臂三眼作猪面。<a id="a-18"></a>身着黄天衣乘黄猪。<a id="a-19"></a>身如大青宝色。<a id="a-1A"></a>颦眉贬眼口出利牙目顾龙王。<a id="a-1B"></a>以左手执金刚杵并针线钩。</p>
  <p id="a1C">于佛南边安虞罗摩摩细菩萨。<a id="a-1D"></a>诵此真言。</p>
  <p id="a1E">唵(引)虞罗摩(二合)摩细娑嚩(二合引)贺。</p>
  <p id="a1F">今此菩萨如童女相。<a id="a-1G"></a>面有三眼身作黄色。<a id="a-1H"></a>乘黑猪着青天衣一切庄严。<a id="a-1I"></a>左手作期克印。<a id="a-1J"></a>持无忧花并索。<a id="a-1K"></a>右手执针并钩。</p>
  <p id="a1L">于佛西边安嚩曩摩细菩萨。<a id="a-1M"></a>诵此真言。</p>
  <p id="a1N">唵(引)嚩曩摩细娑嚩(二合引)贺。</p>
  <p id="a1O">今此菩萨三面。<a id="a-1P"></a>一面作猪相身淡赤色。<a id="a-1Q"></a>着青天衣一切庄严。<a id="a-1R"></a>执弓箭无忧树枝并锁。</p>
  <p id="a1S">于佛北边安桉多里驮曩摩细菩萨。<a id="a-1T"></a>诵此真言。</p>
  <p id="a1U">唵(引)桉多里驮(二合)曩摩细娑嚩(二合引)贺。</p>
  <p id="a1V">今此菩萨三面四臂。<a id="a-1W"></a>一面作猪相腰缠蛇。<a id="a-1X"></a>身如大绿宝色着红天衣。<a id="a-1Y"></a>执铃杵线并钩。<a id="a-1Z"></a>如是各戴宝塔。</p>
  <p id="a1a">复有八大龙王亦皆围绕。<a id="a-1b"></a>东方安阿难多大龙王。<a id="a-1c"></a>色如黑水有七头。<a id="a-1d"></a>二手合掌执持莲华。<a id="a-1e"></a>胡跪而坐瞻仰菩萨。<a id="a-1f"></a>恒与怛里部诣龙女同住。<a id="a-1g"></a>此八大龙王皆戴宝冠。<a id="a-1h"></a>及有摩尼光明破一切黑暗。<a id="a-1i"></a>种种庄严。<a id="a-1j"></a>复各有蛇头吐水降雨。<a id="a-1k"></a>次于南方安嚩酥枳龙王。<a id="a-1l"></a>身作深黄色。<a id="a-1m"></a>西方安德叉迦龙王。<a id="a-1n"></a>身作白色。<a id="a-1o"></a>北方安迦里俱吒迦龙王身作赤色。<a id="a-1p"></a>东南方安商佉波罗龙王。<a id="a-1q"></a>西南方安大钵纳摩龙王。<a id="a-1r"></a>西北方安钵纳摩龙王。<a id="a-1s"></a>东北方安俱隶迦龙王。<a id="a-1t"></a>如是仪则令有信心画人。<a id="a-1u"></a>受持斋戒。<a id="a-1v"></a>就吉祥鬼宿直日。<a id="a-1w"></a>于寂静处用好新匹帛。<a id="a-1x"></a>画此[巾*(穴/登)]法。<a id="a-1y"></a>画毕然后斋苾刍尼及童女。<a id="a-1z"></a>于彼[巾*(穴/登)]前献五供养而庆赞之。<a id="a-20"></a>若时天旱。<a id="a-21"></a>阿阇梨至心洗浴清净持戒。<a id="a-22"></a>以乳酪为食身着黑衣。<a id="a-23"></a>复命能者同作法事。<a id="a-24"></a>欲作其法须就龙神居处。<a id="a-25"></a>或于海岸或是河边。<a id="a-26"></a>或近井泉或临池沼等。<a id="a-27"></a>如是之处。<a id="a-28"></a>用衢摩夷作曼拏罗安前[巾*(穴/登)]像。<a id="a-29"></a>又于仰幔之上或幢幡之上。<a id="a-2A"></a>复书真言。<a id="a-2B"></a>然以白芥子粳米作粖。<a id="a-2C"></a>粉四方坛仍置四门。<a id="a-2D"></a>于四门外安莲华位。<a id="a-2E"></a>莲华上安风轮。<a id="a-2F"></a>于风轮中安宫殿。<a id="a-2G"></a>复于殿中安八叶莲华。<a id="a-2H"></a>炽焰如火。<a id="a-2I"></a>莲华上安降三世明王。<a id="a-2J"></a>又取河入海处两岸土及白蚁运出土。<a id="a-2K"></a>捏作龙王。<a id="a-2L"></a>亦安在八叶莲华上龙王眷属。<a id="a-2M"></a>各各围绕。<a id="a-2N"></a>左右龙女手执莲华。<a id="a-2O"></a>于龙心中安一吽字。<a id="a-2P"></a>龙颈上安朋子。<a id="a-2Q"></a>其龙亦有蛇头及摩尼珠光。<a id="a-2R"></a>复用白檀涂其龙身。<a id="a-2S"></a>真珠璎珞花鬘严饰。<a id="a-2T"></a>复以俱母那花忧钵罗花白莲花粖隶迦花。<a id="a-2U"></a>散龙王前。<a id="a-2V"></a>安八阏伽瓶满盛香水。<a id="a-2W"></a>然灯八盏。<a id="a-2X"></a>献八乳钵满盛香乳。<a id="a-2Y"></a>所献饮食皆用酥酪蜜乳糖粳米为食。<a id="a-2Z"></a>及稻谷花白芥子。<a id="a-2a"></a>然依方位诵真言安八大龙王。</p>
  <p id="a2b">东方安阿难多龙王诵此真言。</p>
  <p id="a2c">唵(引)曩莫娑嚩(二合引)贺。</p>
  <p id="a2d">南方安嚩酥枳龙王诵此真言。</p>
  <p id="a2e">唵佉(入)娑嚩(二合引)贺。</p>
  <p id="a2f">西方安德叉迦龙王诵此真言。</p>
  <p id="a2g">唵(引)吽[口*弱]娑嚩(二合引)贺。</p>
  <p id="a2h">北方安羯里俱吒迦龙王诵此真言。</p>
  <p id="a2i">唵(引)速娑嚩(二合引)贺。</p>
  <p id="a2j">东南方安商佉钵罗龙王诵此真言。</p>
  <p id="a2k">唵(引)嚩(入)莫娑嚩(二合引)贺。</p>
  <p id="a2l">西南方安钵纳摩龙王诵此真言。</p>
  <p id="a2m">唵(引)颇吒娑嚩(二合引)贺。</p>
  <p id="a2n">西北方安大莲华龙王诵此真言。</p>
  <p id="a2o">唵(引)驮迦驮迦悉礼娑嚩(二合引)贺。</p>
  <p id="a2p">东北方安俱隶迦龙王诵此真言。</p>
  <p id="a2q">唵(引)嚩(入)娑嚩(二合引)贺。</p>
  <p id="a2r">如是诵真言时。<a id="a-2s"></a>结一切龙王心印。<a id="a-2t"></a>以二手仰平。<a id="a-2u"></a>小指相并如针。<a id="a-2v"></a>二无名指相交押二中指第三节。<a id="a-2w"></a>二头指附中指下文。<a id="a-2x"></a>二大指磔开各微屈少许。<a id="a-2y"></a>次结焰曼德迦明王真言印。<a id="a-2z"></a>以二手合掌。<a id="a-30"></a>用二大指按二中指。<a id="a-31"></a>屈第三节。<a id="a-32"></a>即诵真言。</p>
  <p id="a33">唵(引)焰曼(引)德迦吽。</p>
  <p id="a34">用此真言印。<a id="a-35"></a>请召龙王及供献香花等。<a id="a-36"></a>供献已。<a id="a-37"></a>阿阇梨持一乳钵。<a id="a-38"></a>发勇猛心入于水中。<a id="a-39"></a>水至于颈处住。<a id="a-3A"></a>诵前真言即咒其龙。<a id="a-3B"></a>咒已出水志心虔诚。<a id="a-3C"></a>入贤圣堂于曼拏罗东门内。<a id="a-3D"></a>如前仪则即作护摩。<a id="a-3E"></a>用芥子盐迦罗尾罗花。<a id="a-3F"></a>以芥子油揾过作护摩八千。<a id="a-3G"></a>其龙即降甘雨。</p>
  <p id="a3H">复有成就法。<a id="a-3I"></a>时持诵者作观想。<a id="a-3J"></a>想虚空中[牟*含]字变成摩里支菩萨。<a id="a-3K"></a>作童女相身黄金色。<a id="a-3L"></a>着青天衣种种庄严。<a id="a-3M"></a>六臂面容微笑。<a id="a-3N"></a>唇如曼努迦花色。<a id="a-3O"></a>眼如忧钵罗花叶。<a id="a-3P"></a>圆光如月顶戴宝塔。<a id="a-3Q"></a>于宝塔上出无忧树。<a id="a-3R"></a>其树有花开敷殊胜。<a id="a-3S"></a>彼摩里支乘金色猪。<a id="a-3T"></a>有群猪随后。<a id="a-3U"></a>如是诵人作此观相已。<a id="a-3V"></a>仍结摩里支印诵最上心真言。<a id="a-3W"></a>若在道路遇冤家军兵。<a id="a-3X"></a>不能见不能侵陵不能劫盗等。</p>
  <p id="a3Y">复有成就法诵此真言。</p>
  <p id="a3Z">唵(引)挽多(引)隶嚩那隶嚩啰(引)隶嚩啰(引)贺目契萨里嚩(二合)努瑟吒(二合)钵啰(二合)努瑟吒(二合)喃目欠作刍史满驮满驮娑嚩(二合引)贺。</p>
  <p id="a3a">此真言通一切处用。<a id="a-3b"></a>所求皆就。<a id="a-3c"></a>若持诵者先调停气息。<a id="a-3d"></a>专注身心。<a id="a-3e"></a>牙齿相咬。<a id="a-3f"></a>舌拄上齶。<a id="a-3g"></a>令鼻中气息紧慢得所。<a id="a-3h"></a>经须臾间即诵前真言二十一遍。<a id="a-3i"></a>加持衣服角。<a id="a-3j"></a>诵真言已即结衣角。<a id="a-3k"></a>观想摩里支菩萨。<a id="a-3l"></a>若行道路。<a id="a-3m"></a>所有盗贼冤家。<a id="a-3n"></a>皆不能见不能为害而得安乐。</p>
  <p id="a3o">复有成就法。<a id="a-3p"></a>就鬼宿直日令童女合线。<a id="a-3q"></a>线不令断断者不用。<a id="a-3r"></a>其线或三股至二十股者。<a id="a-3s"></a>以猪血染过及牛黄同染。<a id="a-3t"></a>即诵前真言。<a id="a-3u"></a>及称彼冤家名二十一遍。<a id="a-3v"></a>即随声结线作二十一结。<a id="a-3w"></a>如贯花鬘相。<a id="a-3x"></a>以其线结或系手臂上或衣服上。<a id="a-3y"></a>复用猪牙安自耳上。<a id="a-3z"></a>所有崄难自然得脱。<a id="a-40"></a>亦不能禁缚不敢轻欺无诸惊怖等。</p>
  <p id="a41">复有成就法。<a id="a-42"></a>用猪耳药并根花叶及牛黄。<a id="a-43"></a>就鬼宿直日。<a id="a-44"></a>以猪牙研碎作丸。<a id="a-45"></a>阴干已后。<a id="a-46"></a>以药点在额头。<a id="a-47"></a>如国王见者决定敬爱。</p>
  <p id="a48">复有药法。<a id="a-49"></a>用惹演帝子白诣里迦尼子牛黄。<a id="a-4A"></a>就鬼宿直日以猪牙研碎。<a id="a-4B"></a>亦点额上。<a id="a-4C"></a>如见国王决定欢喜。<a id="a-4D"></a>若入军阵亦得胜彼。<a id="a-4E"></a>及一切所求皆得成就。</p>
  <p id="a4F">复有药法。<a id="a-4G"></a>用补怛览惹里药及惹致迦药鲁难帝药难努怛钵罗药。<a id="a-4H"></a>但以诸血和合。<a id="a-4I"></a>阴干捣为粖。<a id="a-4J"></a>亦点额上见者敬爱。</p>
  <p id="a4K">复有药法。<a id="a-4L"></a>用惹致迦药讫阑多药室啰挽帝药。<a id="a-4M"></a>或以诸血或水合和。<a id="a-4N"></a>阴干捣末如前点之。<a id="a-4O"></a>亦得国王等。<a id="a-4P"></a>敬爱。</p>
  <p id="a4Q">复有药法。<a id="a-4R"></a>用讫阑多药尾瑟努讫阑多药室啰挽帝药鲁难帝药惹致迦药讫里惹隶药部多计尸药鲁帝药难努怛钵罗药。<a id="a-4S"></a>同和合如前点之亦得敬爱。</p>
  <p id="a4T">复有药法。<a id="a-4U"></a>用阿里迦木根茜草根家雀儿及木香诵人自身血。<a id="a-4V"></a>和合点之。<a id="a-4W"></a>三界人天俱得敬爱。</p>
  <p id="a4X">复有药法。<a id="a-4Y"></a>用白啰摩心药并汁儞惹药子。<a id="a-4Z"></a>就鬼宿直日合和。<a id="a-4a"></a>如前点之得修行人敬爱。</p>
  <p id="a4b">复有药法。<a id="a-4c"></a>用啰摩儞喻帝药鲁难帝药足乳者诵人自身汗合和。<a id="a-4d"></a>此名佉祢啰丸。<a id="a-4e"></a>密人于饮食内食之。<a id="a-4f"></a>乃至大自在天亦生敬爱。</p>
  <p id="a4g">复有药法。<a id="a-4h"></a>用白马鞭草及绿色马鞭草牛黄。<a id="a-4i"></a>同以合和。<a id="a-4j"></a>如前点之亦得帝王敬爱。</p>
  <p id="a4k">复有药法。<a id="a-4l"></a>用曩誐计娑啰花莲花计娑啰花俱母努花忧钵罗花赤檀雄黄雌黄牛黄嚩啰贺讫阑多药尾瑟努讫阑多药。<a id="a-4m"></a>用猪血合和为丸。<a id="a-4n"></a>诵摩里支菩萨真言。<a id="a-4o"></a>以药点额顶颈心二臂脐二足。<a id="a-4p"></a>点已变相如夜叉。<a id="a-4q"></a>能行于大地。<a id="a-4r"></a>亦不能见不能侵逼。<a id="a-4s"></a>不能禁缚不能劫盗不惊不怖。<a id="a-4t"></a>一切冤家不得其便。</p>
  <p id="a4u">复有药法。<a id="a-4v"></a>用水牛穿鼻索。<a id="a-4w"></a>以曼陀罗柴烧其索。<a id="a-4x"></a>女人尸上腕钏烧尸灰。<a id="a-4y"></a>用曼陀罗树汁及诵人汗和合。<a id="a-4z"></a>如前点之。<a id="a-50"></a>刹那之间如天女等亦生敬爱。</p>
  <p id="a51">复有药法。<a id="a-52"></a>用金翅鸟轮药天主密药尸罗鲁药左曩药雌黄。<a id="a-53"></a>修合点额。<a id="a-54"></a>亦得一切敬爱。</p>
  <p id="a55">复有药法。<a id="a-56"></a>用金翅鸟轮药天主密药惹致迦药鲁难帝药。<a id="a-57"></a>用水合和以点额上。<a id="a-58"></a>经刹那之间。<a id="a-59"></a>得国王大臣并及眷属恒生敬爱。</p>
  <p id="a5A">复有药法。<a id="a-5B"></a>用新妇所戴花。<a id="a-5C"></a>死尸所戴花。<a id="a-5D"></a>曼度迦花。<a id="a-5E"></a>如是之花用供养那罗延天。<a id="a-5F"></a>并取男女同烧者。<a id="a-5G"></a>灰用前花同合和为药。<a id="a-5H"></a>如无信心女人。<a id="a-5I"></a>以此药密系其身。<a id="a-5J"></a>于其佛法恒生敬爱。</p>
  <p id="a5K">复有药法。<a id="a-5L"></a>用尾瑟努讫阑多药天主密药罗刹拏药鲁难帝药难那枳吒药。<a id="a-5M"></a>用水合和以点其额。<a id="a-5N"></a>亦得一切之人敬爱。<a id="a-5O"></a>乃至帝释天女等恒所归敬。</p>
  <p id="a5P">复有印相成就法。<a id="a-5Q"></a>用二手合掌。<a id="a-5R"></a>令十指头磔开。<a id="a-5S"></a>却屈二大指附二中指。<a id="a-5T"></a>头如环相。<a id="a-5U"></a>结跏趺坐以印安于脐轮上。<a id="a-5V"></a>至心专注。<a id="a-5W"></a>此印最上若作最上胜法即用此印。<a id="a-5X"></a>中下之法不得用之。<a id="a-5Y"></a>作印宜速得一切圣人。<a id="a-5Z"></a>于一切处常生恭敬。<a id="a-5a"></a>获得清净大福吉祥。<a id="a-5b"></a>亦能速灭一切重罪。</p>
  <p id="a5c">复有观想成就法。<a id="a-5d"></a>净志虔诚而作观想。<a id="a-5e"></a>思惟摩里支菩萨坐金色猪。<a id="a-5f"></a>复有群猪围绕。<a id="a-5g"></a>或随菩萨之后。<a id="a-5h"></a>菩萨身金色着白天衣顶戴宝塔。<a id="a-5i"></a>三面各三眼。<a id="a-5j"></a>六臂左手执无忧树花枝。<a id="a-5k"></a>如是观想成就。<a id="a-5l"></a>复想自身亦如摩里支菩萨。<a id="a-5m"></a>若遇大难作前观想。<a id="a-5n"></a>手执衣角诵真言句。<a id="a-5o"></a>加持七遍即结衣角。<a id="a-5p"></a>能禁冤家口眼。<a id="a-5q"></a>真言曰。</p>
  <p id="a5r">曩谟(引)啰怛曩(二合)怛啰(二合)夜(引)野曩谟(引)摩(引)里支(引)祢(引)嚩多(引)曳(引)贺里(二合)那野摩(引)嚩里多(二合)曳沙也(二合引)弥怛儞也(二合)他(引)唵(引)挽帝罗挽帝罗挽多(引)隶嚩那(引)隶嚩啰(引)隶嚩啰(引)贺目契萨里嚩(二合)努瑟吒(二合)钵啰(二合)努瑟吒(二合)喃(引)目欠满驮(引)弥娑嚩(二合引)贺。</p>
  <p id="a5s">复有真言。<a id="a-5t"></a>能缚冤家身令不自在。<a id="a-5u"></a>真言曰。</p>
  <p id="a5v">曩谟(引)摩(引)里支(引)祢(引)嚩多(引)曳(引)怛儞也(二合)他(引)唵(引)挽多(引)隶嚩那(引)隶嚩啰(引)隶嚩啰(引)贺目契萨里嚩(二合)努瑟吒(二合)钵啰(二合)努瑟吒(二合)喃(引)誐啰(二合)新满驮(引)弥娑嚩(二合)贺。</p>
  <p id="a5w">若诵此真言加持衣角。<a id="a-5x"></a>不唯单已更有多人。<a id="a-5y"></a>随从结衣同行道路。<a id="a-5z"></a>所有诸难俱不能侵。</p>
  <p id="a60">复有成就法。<a id="a-61"></a>此是摩里支菩萨智海之法。<a id="a-62"></a>令持诵者先观诸法一切皆空。<a id="a-63"></a>作此观已而自至心。<a id="a-64"></a>观自心间生一阿字。<a id="a-65"></a>想此阿字变成月轮。<a id="a-66"></a>于月轮上生微妙字。<a id="a-67"></a>其字金色光明普照。<a id="a-68"></a>其光广大如降伏三界相。<a id="a-69"></a>经须臾间想微妙字化成摩里支菩萨。<a id="a-6A"></a>坐月轮莲华之上。<a id="a-6B"></a>身相端严着种种衣。<a id="a-6C"></a>三面八臂作勇猛相。<a id="a-6D"></a>作此观想已。<a id="a-6E"></a>结根本印诵心真言一洛叉。<a id="a-6F"></a>随其坛法作护摩一千或那由他。<a id="a-6G"></a>作此法时。<a id="a-6H"></a>宜在三长月十五日。<a id="a-6I"></a>先献大供养诵真言八千。<a id="a-6J"></a>然求成就作前仪法。<a id="a-6K"></a>无不成就所欲之事。</p>
  <p id="a6L">复有成就法。<a id="a-6M"></a>以摩里支根本真言。<a id="a-6N"></a>及八菩萨明王名。<a id="a-6O"></a>同书作法。<a id="a-6P"></a>能度一切恶难。<a id="a-6Q"></a>真言曰。</p>
  <p id="a6R">怛儞也(二合)他(引)阿里迦(二合)摩细摩里迦(二合)摩细乌里摩(二合)摩细虞罗摩(二合)摩细嚩曩摩细唧嚩啰摩细摩贺(引)唧嚩啰摩细桉多里驮(二合引)曩摩细曩谟(引)啰怛曩(二合)怛啰(二合)夜(引)野曩谟(引)摩里支(引)祢(引)嚩多(引)曳(引)怛儞也(二合)他唵(引)挽多(引)隶缚那(引)隶嚩啰(引)隶嚩啰贺目契萨里嚩(二合)努瑟吒(二合)钵啰(二合)努瑟吒(二合)喃(引)挽摩喃(引)俱鲁娑嚩(二合引)贺(引)</p>
  <p id="a6S">用好匹帛或纸或桦皮。<a id="a-6T"></a>上以供俱摩香。<a id="a-6U"></a>先书微妙梵字及所降伏人名。<a id="a-6V"></a>于其梵字及名周围。<a id="a-6W"></a>书八菩萨明王名及根本真言三匝。<a id="a-6X"></a>以真言头先从裹面书至外。<a id="a-6Y"></a>第三匝终。<a id="a-6Z"></a>如写随求之法。<a id="a-6a"></a>若为男以供俱摩香书。<a id="a-6b"></a>若为女用牛黄书。<a id="a-6c"></a>于头上或臂上戴之。<a id="a-6d"></a>作大拥护能度一切恶难。<a id="a-6e"></a>乃至天龙阿修罗等不敢惊怖。</p>
  <p id="a6f">复有成就法。<a id="a-6g"></a>善能禁缚一切冤家令不为害。<a id="a-6h"></a>用碗二只。<a id="a-6i"></a>以一只碗盛细灰八分已来。<a id="a-6j"></a>于灰上中心。<a id="a-6k"></a>先书微妙梵字及彼人名。<a id="a-6l"></a>次书八菩萨明王名及根本真言三匝。<a id="a-6m"></a>更用一碗盖合。<a id="a-6n"></a>于隐密处藏之。<a id="a-6o"></a>能系缚冤家不能为害。</p>
  <p id="a6p">复有成就法。<a id="a-6q"></a>能杀彼冤家。<a id="a-6r"></a>于死尸衣上。<a id="a-6s"></a>如前书微妙梵字及真言等。<a id="a-6t"></a>书已将往尸多林内藏之。<a id="a-6u"></a>令彼冤家速得命终。</p>
  <p id="a6v">复有隐身成就法。<a id="a-6w"></a>令持诵者志意虔诚。<a id="a-6x"></a>观想微妙梵字。<a id="a-6y"></a>渐次变成自身。<a id="a-6z"></a>作其青色放青色光明。<a id="a-70"></a>充满虚空界。<a id="a-71"></a>作此观想已。<a id="a-72"></a>诵前根本真言一洛叉。<a id="a-73"></a>如是诵已。<a id="a-74"></a>自身于一切处。<a id="a-75"></a>不可系缚众人不见。</p>
  <p id="a76">复有成就法。<a id="a-77"></a>能禁凶恶。<a id="a-78"></a>以微妙梵字及自名与根本真言。<a id="a-79"></a>同书桦皮上。<a id="a-7A"></a>书已作观想。<a id="a-7B"></a>想前微妙梵字等出青赤光明。<a id="a-7C"></a>献香花供养如是出观。<a id="a-7D"></a>后将前梵字等。<a id="a-7E"></a>藏在隐密处。<a id="a-7F"></a>即诵根本真言八千遍。<a id="a-7G"></a>所行之处如遇凶恶。<a id="a-7H"></a>彼自迷乱眼不见物。</p>
  <p id="a7I">复有成就法。<a id="a-7J"></a>以微妙梵字书为八辐轮。<a id="a-7K"></a>于轮中间。<a id="a-7L"></a>书明王名及娑嚩贺真言降伏人名。<a id="a-7M"></a>复想微妙梵字等。<a id="a-7N"></a>出黄色光明。<a id="a-7O"></a>普照虚空一切世界。<a id="a-7P"></a>如是想已献黄色花。<a id="a-7Q"></a>次诵真言八千遍。<a id="a-7R"></a>亦能禁缚于凶恶。<a id="a-7S"></a>乃至军阵器仗刀剑之类无所伤害。<a id="a-7T"></a>火不能烧水不能漂。<a id="a-7U"></a>乃至师子虎狼蛇蝎诸毒皆不能害。</p>
  <p id="a7V">复有成就法。<a id="a-7W"></a>作八辐轮。<a id="a-7X"></a>于轮中心书娑嚩(二合)贺字微妙梵字及降伏人名。<a id="a-7Y"></a>于轮辋上书八菩萨真言根本真言一切成就真言。<a id="a-7Z"></a>轮辐之上亦书真言。<a id="a-7a"></a>如是书已。<a id="a-7b"></a>若作息灾增益敬爱降伏。<a id="a-7c"></a>杀禁冤家令彼互相憎嫉。<a id="a-7d"></a>及种种成就法则皆得通用。<a id="a-7e"></a>随愿所求无不成就。<a id="a-7f"></a>亦名摩里支如意宝轮。</p>
 </body>
</html>