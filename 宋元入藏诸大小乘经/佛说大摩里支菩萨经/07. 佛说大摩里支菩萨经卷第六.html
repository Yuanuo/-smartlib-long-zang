<!doctype html>
<html id="z3IBUYEdr" data-ver="423">
 <head>
  <meta charset="utf-8">
  <meta author="天息灾">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说大摩里支菩萨经卷第六</h1>
  <p id="a2">复次发遣贤圣诵此真言。</p>
  <p id="a3">唵(引)讫里(二合)睹(引)嚩(入)萨里嚩(二合)萨怛嚩(二合引)啰他(二合)悉地那怛嚩(二合引)野他(引)努誐(引)誐蹉特嚩(二合)没驮尾沙焰布曩啰(引)誐摩曩(引)野左。</p>
  <p id="a4">诵此真言时。<a id="a-5"></a>作发遣根本印。<a id="a-6"></a>以二手于顶上。<a id="a-7"></a>作散印相及诵此真言。</p>
  <p id="a8">唵(引)摩(引)里支(引)目。</p>
  <p id="a9">诵真言已。<a id="a-A"></a>阿阇梨即随意而行。<a id="a-B"></a>复诵百字真言。<a id="a-C"></a>为自拥护身口意业真言曰。</p>
  <p id="aD">唵(引)嚩日啰(二合)萨怛嚩(二合)三摩野摩努播(引)罗野嚩日啰(二合)萨怛嚩(二合)怛吠(二合)努波底瑟姹(二合)涅里(二合)跓(引)弥(引)婆嚩酥睹(引)瑟喻(二合)弥(引)婆嚩阿努啰讫睹(二合)弥(引)婆嚩酥布瑟喻(二合引)弥(引)婆嚩萨里嚩(二合)悉[亭*心](切身)弥(引)钵啰(二合)野蹉萨里嚩(二合)羯里摩(二合)酥左弥(引)唧多室里(二合引)焰俱鲁吽贺贺贺贺斛(引)婆誐鑁萨里嚩(二合)怛他(引)誐多嚩日啰(二合)摩(引)弥(引)扪左嚩日里(二合)婆嚩摩贺(引)三摩野萨怛嚩(二合)恶。</p>
  <p id="aE">依如是仪轨。<a id="a-F"></a>志诚持诵。<a id="a-G"></a>如见祥瑞即别作其法。<a id="a-H"></a>如为息灾用桦皮或匹帛。<a id="a-I"></a>书前所说如意宝轮。<a id="a-J"></a>阿阇梨须自了知真言仪轨轮内四门。<a id="a-K"></a>若为女用牛黄书。<a id="a-L"></a>若为男用供俱摩香书。<a id="a-M"></a>轮法既成。<a id="a-N"></a>复想轮上诸位贤圣。<a id="a-O"></a>满手持甘露瓶与自灌顶。<a id="a-P"></a>各本贤圣真言诵阿喻多。<a id="a-Q"></a>如是自他俱得灾息。<a id="a-R"></a>若女人欲求子者。<a id="a-S"></a>于前如意宝轮上。<a id="a-T"></a>与真言同书此女人名。<a id="a-U"></a>阿阇梨结根本印。<a id="a-V"></a>想妙吉祥入女人身中。<a id="a-W"></a>即得灭罪。<a id="a-X"></a>感福相子而来受生。<a id="a-Y"></a>无诸患难。</p>
  <p id="aZ">复次增益法者。<a id="a-a"></a>用供俱摩香。<a id="a-b"></a>于桦皮上书如意宝轮真言及自己名。<a id="a-c"></a>即自顶戴。<a id="a-d"></a>然后面北。<a id="a-e"></a>想自心中有贤圣众。<a id="a-f"></a>深黄色俱执宝瓶。<a id="a-g"></a>满盛珍宝降入道场即加持中指而得增益为大财。<a id="a-h"></a>主若作敬爱。<a id="a-i"></a>法亦用此轮以赤檀牛黄燕脂无优树花无名药。<a id="a-j"></a>用血相和书敬爱真言于桦皮上。<a id="a-k"></a>用黄蜡作彼人形。<a id="a-l"></a>以桦皮轮安彼人心中。<a id="a-m"></a>用酥蜜红花供养。<a id="a-n"></a>复作观想。<a id="a-o"></a>想箭如无优树花攒射彼心。<a id="a-p"></a>面向水天位诵本真言阿喻多数。<a id="a-q"></a>至夜半加持无名指。<a id="a-r"></a>即得敬爱成就。</p>
  <p id="as">若作降伏法。<a id="a-t"></a>仪则如前。<a id="a-u"></a>于轮上书降伏真言。<a id="a-v"></a>即自观想真言轮仰面。<a id="a-w"></a>降伏彼人以罥索钩牵。<a id="a-x"></a>作观想已即诵真言。<a id="a-y"></a>所欲降者皆来降伏。</p>
  <p id="az">复次五逆之人欲令调伏法。<a id="a-10"></a>用毒药芥子阿里迦木汁合和。<a id="a-11"></a>于日中时面南。<a id="a-12"></a>以人骨为笔于死尸衣上。<a id="a-13"></a>书前如意轮真言。<a id="a-14"></a>及书前敬爱真言。<a id="a-15"></a>更添乌字[口*癹]字加持头指。<a id="a-16"></a>复用人骨粖烧人灰净土五逆人足下土。<a id="a-17"></a>同合和为彼人形。<a id="a-18"></a>以真言轮置彼形心中。<a id="a-19"></a>用佉祢啰木火炙其形。<a id="a-1A"></a>诵前降伏真言阿喻多数。<a id="a-1B"></a>彼人即得重病。<a id="a-1C"></a>若以彼形藏在神庙中及尸多林内。<a id="a-1D"></a>复得热病等。<a id="a-1E"></a>此法依用调伏最上。</p>
  <p id="a1F">复次令彼互相憎嫉法。<a id="a-1G"></a>用水牛血马血[寧*心](切身)摩木猫儿血鼠血合和。<a id="a-1H"></a>于死尸衣上书前真言轮。<a id="a-1I"></a>复取烧人灰河两岸土及彼人足下土合和。<a id="a-1J"></a>各作彼人之形。<a id="a-1K"></a>其面西向。<a id="a-1L"></a>以真言轮置在心中。<a id="a-1M"></a>然用水牛毛马毛紧缚彼形。<a id="a-1N"></a>复以三种毒药涂之。<a id="a-1O"></a>作法者想彼二人。<a id="a-1P"></a>一乘水牛一乘马互相驰杀。<a id="a-1Q"></a>如是想已。<a id="a-1R"></a>用佉祢啰木火炙彼形。<a id="a-1S"></a>诵真言阿喻多数。<a id="a-1T"></a>以彼形藏在舍下或尸多林中。<a id="a-1U"></a>即彼二人互为冤酬。<a id="a-1V"></a>用此仪法欲界天等。<a id="a-1W"></a>尚得如斯何况凡人。</p>
  <p id="a1X">复次禁缚凶恶之法。<a id="a-1Y"></a>用毒药芥子雌黄黄姜汁赤土同和。<a id="a-1Z"></a>于桦皮上书禁缚真言轮。<a id="a-1a"></a>以轮安一碗中。<a id="a-1b"></a>用灰覆满。<a id="a-1c"></a>复用一碗盖之藏在密处。<a id="a-1d"></a>诵真言阿喻多数。<a id="a-1e"></a>彼人即得禁缚。</p>
  <p id="a1f">复次发遣冤家法。<a id="a-1g"></a>用赤色毒药[寧*心](切身)摩木汁。<a id="a-1h"></a>合和为墨。<a id="a-1i"></a>以乌翅为笔。<a id="a-1j"></a>于死尸衣上或波罗舍木叶等。<a id="a-1k"></a>书发遣真言作如意轮。<a id="a-1l"></a>即自诵真言阿喻多数。<a id="a-1m"></a>以轮系乌项上。<a id="a-1n"></a>于西北方放之。<a id="a-1o"></a>或南方亦得。<a id="a-1p"></a>经刹那中间冤家自退。</p>
  <p id="a1q">复次破坏冤家法。<a id="a-1r"></a>用毒药盐芥子及自指上血。<a id="a-1s"></a>合和一处以人骨为笔。<a id="a-1t"></a>于死尸衣上或髑髅上书真言轮。<a id="a-1u"></a>复用烧人灰及骨粖净土冤家足下土并毒药。<a id="a-1v"></a>合和为泥作冤家形。<a id="a-1w"></a>以真言轮置彼形心中。<a id="a-1x"></a>就日中时。<a id="a-1y"></a>用佉祢啰木火炙其形。<a id="a-1z"></a>即自面南想。<a id="a-20"></a>头指上有三猪头黑色。<a id="a-21"></a>仍诵真言阿喻多数。<a id="a-22"></a>复想冤形于自面前破碎无数。<a id="a-23"></a>有百千鹫鸟及乌鸱等食彼冤家。<a id="a-24"></a>如是想已以形。<a id="a-25"></a>藏冤家舍下或尸多林中。<a id="a-26"></a>于三日内冤家命终。</p>
  <p id="a27">复次求降雨之法。<a id="a-28"></a>如前仪则先观想毗卢遮那佛。<a id="a-29"></a>次想如意宝轮上一切贤圣。<a id="a-2A"></a>手持甘露瓶如奉师敕。<a id="a-2B"></a>尽日咒龙。<a id="a-2C"></a>即入三昧龙即降雨。</p>
  <p id="a2D">复次求降雨法。<a id="a-2E"></a>用供俱摩香白檀青黛。<a id="a-2F"></a>于桦皮上书真言轮。<a id="a-2G"></a>复取打瓦轮上土作龙形。<a id="a-2H"></a>以青线系真言轮于龙项上。<a id="a-2I"></a>用乳汁一碗安龙在内。<a id="a-2J"></a>复用一碗合之。<a id="a-2K"></a>以金刚印印彼。<a id="a-2L"></a>仍诵真言阿喻多数。<a id="a-2M"></a>即送龙于龙堂内其雨大降。</p>
  <p id="a2N">复次求降雨法。<a id="a-2O"></a>用毒药等。<a id="a-2P"></a>于死尸衣上或破瓦瓶上。<a id="a-2Q"></a>书真言轮。<a id="a-2R"></a>于轮心书[口*癹]吒二字。<a id="a-2S"></a>轮东辐上画阿难多大龙王。<a id="a-2T"></a>南辐上画嚩酥枳龙王。<a id="a-2U"></a>西辐上画德叉迦龙王。<a id="a-2V"></a>北辐上画羯句吒迦龙王。<a id="a-2W"></a>东南辐上画商佉罗龙王。<a id="a-2X"></a>西南辐上画大莲华龙王西北辐上画莲华龙王。<a id="a-2Y"></a>东北辐上画俱里迦龙王。<a id="a-2Z"></a>于轮辋上画一切降雨龙。<a id="a-2a"></a>及书降雨真言。<a id="a-2b"></a>如是复作观想。<a id="a-2c"></a>想佉祢啰木火中有摩里支菩萨。<a id="a-2d"></a>作忿怒相。<a id="a-2e"></a>想已即诵真言阿喻多数。<a id="a-2f"></a>速降大雨。<a id="a-2g"></a>若雨不止。<a id="a-2h"></a>用金粖雌黄及黄姜合和。<a id="a-2i"></a>于瓦碗上书真言。<a id="a-2j"></a>以灰满覆其碗。<a id="a-2k"></a>用黄线系于碗上。<a id="a-2l"></a>以黄花供养。<a id="a-2m"></a>即诵真言阿喻多数。<a id="a-2n"></a>其雨速止。</p>
  <p id="a2o">复次禁冤家法。<a id="a-2p"></a>用毒药等于死尸衣上。<a id="a-2q"></a>书摩细菩萨真言及根本真言。<a id="a-2r"></a>藏在密处。<a id="a-2s"></a>即诵真言阿喻多数。<a id="a-2t"></a>随意经行。<a id="a-2u"></a>一切冤家自然禁止。</p>
  <p id="a2v">复次禁止冤兵不令侵境法。<a id="a-2w"></a>若国王信重佛法恭敬阿阇梨。<a id="a-2x"></a>作此坛法决定不侵。<a id="a-2y"></a>用雌黄黄姜汁。<a id="a-2z"></a>于死尸衣上。<a id="a-30"></a>书摩细菩萨真言及逆主名。<a id="a-31"></a>为如意宝轮。<a id="a-32"></a>取河两岸土十字道中土或山上土烧人灰。<a id="a-33"></a>同和为泥作冤兵主形。<a id="a-34"></a>用真言轮置彼形心中。<a id="a-35"></a>复用泥作一猪形。<a id="a-36"></a>猪口之内含冤兵主足。<a id="a-37"></a>身体半垂。<a id="a-38"></a>都安在一碗中。<a id="a-39"></a>复用一碗合之。<a id="a-3A"></a>将往冤兵之界地内埋藏以佉祢啰木橛长八指。<a id="a-3B"></a>钉冤形之上。<a id="a-3C"></a>用饮食酒肉出生祭祀。<a id="a-3D"></a>时阿阇梨悬摩里支[巾*(穴/登)]像。<a id="a-3E"></a>于[巾*(穴/登)]后面随意书真言。<a id="a-3F"></a>安在幢幡上。<a id="a-3G"></a>发忿怒相如金刚明王。<a id="a-3H"></a>即诵真言阿喻多数。<a id="a-3I"></a>乘象车往彼军前。<a id="a-3J"></a>冤兵如索系手足。<a id="a-3K"></a>无所施勇怖而自退。</p>
  <p id="a3L">复次息灾法。<a id="a-3M"></a>先随意出生食一切处供养。<a id="a-3N"></a>然自心作观想。<a id="a-3O"></a>想前如意宝轮一切贤圣拥护世人。<a id="a-3P"></a>即依法请召已。<a id="a-3Q"></a>用甘露水供养。<a id="a-3R"></a>即诵此真言。</p>
  <p id="a3S">唵(引)佉佉佉呬佉呬誐里(二合)恨曩(二合)誐里(二合)恨赧(二合)睹萨里嚩(二合)部帝迦嚩隶摩摩扇帝孕(二合)俱里嚩(二合)睹娑嚩(二合引)贺。</p>
  <p id="a3T">诵此真言已。<a id="a-3U"></a>自他俱得息灾。</p>
  <p id="a3V">复次久雨不止祈晴之法。<a id="a-3W"></a>令持诵者而作观想。<a id="a-3X"></a>想摩里支菩萨作黑烟色。<a id="a-3Y"></a>腹大面恶忿怒瞻顾。<a id="a-3Z"></a>复想真言轮在菩萨。<a id="a-3a"></a>心间。<a id="a-3b"></a>如大劫火树木干枯。<a id="a-3c"></a>如是想已即出舌舐食。<a id="a-3d"></a>眴息之间天自晴朗。</p>
  <p id="a3e">复次禁缚法。<a id="a-3f"></a>用雌黄黄姜汁赤土。<a id="a-3g"></a>和合一处。<a id="a-3h"></a>于铜器内画彼人形。<a id="a-3i"></a>复于心上书禁缚真言轮。<a id="a-3j"></a>于隐密之处安置水中。<a id="a-3k"></a>以黄色花而为供养即诵真言。<a id="a-3l"></a>所有来者往者冤恶之人皆能禁缚。</p>
  <p id="a3m">复次令冤家心得迷乱法。<a id="a-3n"></a>如前如意轮上。<a id="a-3o"></a>书迷乱真言等。<a id="a-3p"></a>用人小便处土及蔓多罗木汁和合。<a id="a-3q"></a>为冤家形。<a id="a-3r"></a>以真言轮置彼形心中。<a id="a-3s"></a>用尸多林火炙彼形。<a id="a-3t"></a>诵真言阿喻多数。<a id="a-3u"></a>即藏彼形于冤家舍下。<a id="a-3v"></a>速得迷乱。<a id="a-3w"></a>或以蔓多罗子入于肉内。<a id="a-3x"></a>安在水中浸七日。<a id="a-3y"></a>取出与冤家吃。<a id="a-3z"></a>或将和酒或用烧香俱得迷乱。<a id="a-40"></a>若要却除迷乱。<a id="a-41"></a>用乳汁洗浴自身。<a id="a-42"></a>诵真言阿喻多数。<a id="a-43"></a>即得息灾还复如故。</p>
  <p id="a44">复次若有女人夫所耽着。<a id="a-45"></a>欲令嫌弃法。<a id="a-46"></a>用[寧*心](切身)摩花汁。<a id="a-47"></a>如无此花汁用毒药自指头上血。<a id="a-48"></a>同合和。<a id="a-49"></a>于死尸衣上书真言及其夫名如前作。<a id="a-4A"></a>轮用悉祖木汁揾。<a id="a-4B"></a>过以枣木火。<a id="a-4C"></a>炙即诵真言阿喻多数。<a id="a-4D"></a>以真言轮埋于门下。<a id="a-4E"></a>其夫即生憎嫌而无耽着。</p>
  <p id="a4F">复次女人欲令人爱敬法。<a id="a-4G"></a>用牛黄吉祥树叶汁及人血。<a id="a-4H"></a>于桦皮上同书真言轮及书自名。<a id="a-4I"></a>诵真言阿喻多数。<a id="a-4J"></a>加持彼轮戴在颈上。<a id="a-4K"></a>即得人所敬爱。</p>
  <p id="a4L">如是摩里支菩萨真言等。<a id="a-4M"></a>若阿阇梨依法受持。<a id="a-4N"></a>恒时持诵所求之事无不成就。<a id="a-4O"></a>所谓圣剑眼药革屣丸药。<a id="a-4P"></a>降伏夜叉女天女龙女。<a id="a-4Q"></a>阿修罗女紧曩罗女等。<a id="a-4R"></a>悉皆随顺敬爱和合。<a id="a-4S"></a>彼持明者以真言威德。<a id="a-4T"></a>如摩里支菩萨神通威力。<a id="a-4U"></a>所有天龙夜叉乾闼婆。<a id="a-4V"></a>羯吒布单曩毗舍左。<a id="a-4W"></a>罗叉母鬼拏枳儞鬼。<a id="a-4X"></a>乌娑多啰迦饿鬼身鬼。<a id="a-4Y"></a>迷鬼大曜吠多拏唧左迦。<a id="a-4Z"></a>及仆从诸恶鬼等怀恶心者。<a id="a-4a"></a>彼持明者影尚不能侵。<a id="a-4b"></a>何况害其身。<a id="a-4c"></a>是故持明阿阇利。<a id="a-4d"></a>能获清净大福。<a id="a-4e"></a>能增长广大吉祥。<a id="a-4f"></a>能消除一切重罪。<a id="a-4g"></a>能成就本尊三昧。<a id="a-4h"></a>当证毗卢法身。<a id="a-4i"></a>摩里支经汝等宜应信受读诵。</p>
  <p id="a4j">复次息灾增益等法。<a id="a-4k"></a>起首之时各有时分。<a id="a-4l"></a>作息灾之法用早辰。<a id="a-4m"></a>增益之法亦用早辰。<a id="a-4n"></a>降伏之法用日中。<a id="a-4o"></a>敬爱之法用夜半。<a id="a-4p"></a>如是四法色相各异。<a id="a-4q"></a>息灾之法所用器物及持明者衣服并用白色。<a id="a-4r"></a>增益之法所用器物及阿阇利衣服并用黄色。<a id="a-4s"></a>敬爱之法所用器物及阿阇利衣服并用红色。<a id="a-4t"></a>降伏之法所用器物及阿阇利衣服并用黑色。<a id="a-4u"></a>如前所说如意宝轮书写真言应用作法。<a id="a-4v"></a>有二十二种。<a id="a-4w"></a>求一切事皆悉真实无不成就。<a id="a-4x"></a>彼阿阇利依此轨仪通达秘密。<a id="a-4y"></a>此真言王殊胜第一。</p>
  <p id="a4z">正心归命礼　　摩里支菩萨</p>
  <p id="a50">毗卢遮那佛　　所说成就法</p>
  <p id="a51">依此胜轨仪　　慈悲复为说</p>
  <p id="a52">我等如得闻　　永离诸崄难</p>
  <p id="a53">复次若有于曼拏罗。<a id="a-54"></a>得受灌顶弟子。<a id="a-55"></a>乘自师敕持本三昧。<a id="a-56"></a>发清净心求无上道。<a id="a-57"></a>救度一切众生者。<a id="a-58"></a>而作是法先诵此真言。</p>
  <p id="a59">唵(引)吽[口*癹]吒。</p>
  <p id="a5A">诵真言已。<a id="a-5B"></a>手作忿怒拳。<a id="a-5C"></a>安心上颈上额上顶上。<a id="a-5D"></a>即以水漱口入贤圣堂展摩里支菩萨[巾*(穴/登)]。<a id="a-5E"></a>诵辟魔真言加持香水。<a id="a-5F"></a>真言曰。</p>
  <p id="a5G">唵(引)摩(引)里支(引)吽萨里嚩(二合)尾近喃(二合引)努蹉(引)那野娑嚩(二合引)贺。</p>
  <p id="a5H">诵真言已即作观想。<a id="a-5I"></a>想自心中有阿字变成月轮。<a id="a-5J"></a>有盎字变成日轮。<a id="a-5K"></a>其日月相如融金之色。<a id="a-5L"></a>复出羯磨光明其光变成正等正觉天人师。<a id="a-5M"></a>即自作礼献诸供养而诵真言。</p>
  <p id="a5N">唵(引)摩(引)里支(引)婆讫旦(二合)钵啰(二合)底蹉娑嚩(二合引)贺(引)</p>
  <p id="a5O">诵此真言献佛饮食。</p>
  <p id="a5P">唵(引)摩(引)里支(引)补瑟半(二合)钵啰(二合)底蹉娑嚩(二合引)贺。</p>
  <p id="a5Q">诵此真言献华佛。</p>
  <p id="a5R">唵(引)摩(引)里支(引)度半钵啰(二合)底蹉娑嚩(二合引)贺(引)</p>
  <p id="a5S">诵此真言献佛香。</p>
  <p id="a5T">唵(引)摩(引)里支(引)祢半钵啰(二合)底蹉娑嚩(二合引)贺(引)</p>
  <p id="a5U">诵此真言献佛灯。</p>
  <p id="a5V">唵(引)摩(引)里支(引)巘驮钵啰(二合)底蹉娑嚩(二合引)贺(引)</p>
  <p id="a5W">诵此真言献佛涂香。</p>
  <p id="a5X">唵(引)摩(引)里支(引)娑嚩(二合引)贺(引)</p>
  <p id="a5Y">诵此真言加持阏伽水。<a id="a-5Z"></a>如是一一供献。<a id="a-5a"></a>若无力办此饮食等供养者。<a id="a-5b"></a>即观想饮食等一一供献。<a id="a-5c"></a>如是归依佛法僧三宝真净福田。<a id="a-5d"></a>悔忏一切罪障已。<a id="a-5e"></a>所有随喜诸善功德发愿回向曰。</p>
  <p id="a5f">我发菩提心　　所作诸功德</p>
  <p id="a5g">回向于真如　　周遍于法界</p>
  <p id="a5h">一切诸众生　　同沾于利乐</p>
  <p id="a5i">普发无上心　　俱成正等觉</p>
  <p id="a5j">如是诵偈三遍已。<a id="a-5k"></a>即入三昧思惟。<a id="a-5l"></a>一切诸法而无有我。<a id="a-5m"></a>作是观已即诵无我真言。</p>
  <p id="a5n">唵(引)输儞也(二合)多(引)惹拏(二合)曩嚩日啰(二合引)娑嚩(二合)婆(引)嚩(引)怛摩(二合)俱憾。</p>
  <p id="a5o">诵真言已复入三昧。<a id="a-5p"></a>观微妙字如幻如化无其实性。<a id="a-5q"></a>次观三界六道九有四生。<a id="a-5r"></a>色等五尘内外四大。<a id="a-5s"></a>唯从缘生都无实体。<a id="a-5t"></a>一切性空不离识故。<a id="a-5u"></a>如是观已所有过现业障悉皆除灭。<a id="a-5v"></a>即诵三业清净真言。</p>
  <p id="a5w">唵(引)娑嚩(二合)婆(引)嚩秫驮(引)萨里嚩(二合)达里摩(二合)娑嚩(二合)婆(引)嚩秫度(引)憾。</p>
  <p id="a5x">诵此真言三遍。<a id="a-5y"></a>即入三昧。<a id="a-5z"></a>复想如意宝轮上唵字。<a id="a-60"></a>变成毗卢遮那佛。<a id="a-61"></a>于莲华藏师子座上。<a id="a-62"></a>作金刚结跏趺坐。<a id="a-63"></a>身作金色结毗卢印为入定相。<a id="a-64"></a>发髻头冠具一切庄严。<a id="a-65"></a>彼佛心上有其月轮。<a id="a-66"></a>轮有第五第六微妙梵字。<a id="a-67"></a>具第一第二音体如法界。<a id="a-68"></a>复于微妙字上。<a id="a-69"></a>有其日月如檀金色。<a id="a-6A"></a>一切如来受持此字。<a id="a-6B"></a>复能变化成五股金刚杵。<a id="a-6C"></a>名如来族。<a id="a-6D"></a>彼金刚杵以神通力。<a id="a-6E"></a>入毗卢遮那身中。<a id="a-6F"></a>而自宣说曼拏罗法。<a id="a-6G"></a>此坛四方作四门。<a id="a-6H"></a>楼下有八柱。<a id="a-6I"></a>真珠璎珞以为庄严。<a id="a-6J"></a>于坛四角安其宝月。<a id="a-6K"></a>月有半金刚。<a id="a-6L"></a>曼拏罗中安八重金刚杵。<a id="a-6M"></a>一一殊妙。<a id="a-6N"></a>复以金刚周围一匝。<a id="a-6O"></a>放大光明如天秋月。<a id="a-6P"></a>即诵安菩萨真言。</p>
  <p id="a6Q">唵(引)阿里迦(二合)摩细娑嚩(二合引)贺。</p>
  <p id="a6R">于东方安此菩萨。<a id="a-6S"></a>身作红色如童女相。<a id="a-6T"></a>着青天衣一切庄严。<a id="a-6U"></a>手持针线缝冤家口眼。<a id="a-6V"></a>复诵安菩萨真言。</p>
  <p id="a6W">唵(引)摩里迦(二合)摩细娑嚩(二合引)贺(引)</p>
  <p id="a6X">于南方安此菩萨。<a id="a-6Y"></a>身作金色如童女相。<a id="a-6Z"></a>着青天衣一切庄严。<a id="a-6a"></a>左手持无忧树枝。<a id="a-6b"></a>右手持针线。<a id="a-6c"></a>复诵安菩萨真言。</p>
  <p id="a6d">唵(引)桉多里驮(二合引)曩摩细娑嚩(二合引)贺。</p>
  <p id="a6e">于西方安此菩萨。<a id="a-6f"></a>身作黄色如童女相。<a id="a-6g"></a>着青天衣一切庄严。<a id="a-6h"></a>右手持无忧树枝。<a id="a-6i"></a>左手执罥索。<a id="a-6j"></a>复诵安菩萨真言。</p>
  <p id="a6k">唵(引)帝(引)祖摩细娑嚩(二合引)贺。</p>
  <p id="a6l">于北方安此菩萨。<a id="a-6m"></a>身如日初出之色如童女相着青天衣一切庄严。<a id="a-6n"></a>手执弓箭。<a id="a-6o"></a>此四菩萨如是安住。</p>
 </body>
</html>