<!doctype html>
<html id="z3IBUd3g0" data-ver="167">
 <head>
  <meta charset="utf-8">
  <meta author="法护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说大乘大方广佛冠经卷上</h1>
  <p id="a2">如是我闻。<a id="a-3"></a>一时世尊在王舍城鹫峰山中。<a id="a-4"></a>与大苾刍众千二百五十人俱。<a id="a-5"></a>皆是阿罗汉诸漏已尽。</p>
  <p id="a6">复有诸大菩萨之众。<a id="a-7"></a>慈氏菩萨妙吉祥菩萨而为上首。<a id="a-8"></a>并余无数天龙夜叉乾闼婆。<a id="a-9"></a>及持明仙天女众等。</p>
  <p id="aA">尔时世尊告尊者大迦葉言。<a id="a-B"></a>迦葉。<a id="a-C"></a>我今为令诸初发心菩萨成熟一切善根故。<a id="a-D"></a>有所宣说。<a id="a-E"></a>汝等谛听极善作意。<a id="a-F"></a>时大迦葉白佛言。<a id="a-G"></a>善哉世尊。<a id="a-H"></a>受教而听。<a id="a-I"></a>佛言。<a id="a-J"></a>迦葉。<a id="a-K"></a>东方去此佛刹。<a id="a-L"></a>过一殑伽沙数等世界。<a id="a-M"></a>有世界名曰定严。<a id="a-N"></a>其土有佛。<a id="a-O"></a>号定手最上吉祥如来应供正等正觉。<a id="a-P"></a>今现住彼教化利益。<a id="a-Q"></a>其佛刹中有菩萨摩诃萨。<a id="a-R"></a>名离尘步。<a id="a-S"></a>次补彼佛。<a id="a-T"></a>当成阿耨多罗三藐三菩提果。<a id="a-U"></a>号常定手最上吉祥如来应供正等正觉。<a id="a-V"></a>出现世间。</p>
  <p id="aW">迦葉。<a id="a-X"></a>若有住菩萨乘诸善男子及善女人。<a id="a-Y"></a>闻是定手最上吉祥如来名号及离尘步菩萨摩诃萨名号。<a id="a-Z"></a>能称念受持者是人转生得宿命智。<a id="a-a"></a>百劫之中背于生死。<a id="a-b"></a>而能摄集无量福蕴。<a id="a-c"></a>近证阿耨多罗三藐三菩提果。</p>
  <p id="ad">复次迦葉。<a id="a-e"></a>东方去此佛刹。<a id="a-f"></a>过二殑伽沙数等世界。<a id="a-g"></a>有世界名大菩提场庄严妙爱。<a id="a-h"></a>其土有佛。<a id="a-i"></a>号莲华最上吉祥如来应供正等正觉。<a id="a-j"></a>今现住彼教化利益。<a id="a-k"></a>其佛刹中有菩萨摩诃萨。<a id="a-l"></a>名莲华手。<a id="a-m"></a>次补彼佛。<a id="a-n"></a>当成阿耨多罗三藐三菩提果。<a id="a-o"></a>号莲华上王如来应供正等正觉。<a id="a-p"></a>出现世间。</p>
  <p id="aq">迦葉。<a id="a-r"></a>若有住菩萨乘诸善男子及善女人。<a id="a-s"></a>闻是莲华最上吉祥如来应供正等正觉名号及莲华手菩萨摩诃萨名号。<a id="a-t"></a>能称念受持者。<a id="a-u"></a>是人转生得宿命智。<a id="a-v"></a>乃生常得莲华化生。<a id="a-w"></a>于诸世间而无染着。<a id="a-x"></a>超越一切不善之法。<a id="a-y"></a>犹如莲华不着于水。<a id="a-z"></a>当得不退转于阿耨多罗三藐三菩提。<a id="a-10"></a>三十千劫中背于生死。<a id="a-11"></a>而能摄集无量福蕴。<a id="a-12"></a>近证阿耨多罗三藐三菩提果。</p>
  <p id="a13">复次迦葉。<a id="a-14"></a>东方去此佛刹。<a id="a-15"></a>过三殑伽沙数等世界。<a id="a-16"></a>有世界名离尘藏。<a id="a-17"></a>其土有佛。<a id="a-18"></a>号日轮光明最胜吉祥如来应供正等正觉。<a id="a-19"></a>今现住彼教化利益。<a id="a-1A"></a>其佛刹中有菩萨摩诃萨。<a id="a-1B"></a>名日光明。<a id="a-1C"></a>次补彼佛。<a id="a-1D"></a>当成阿耨多罗三藐三菩提果。<a id="a-1E"></a>名诸圣吉祥圆满最上众相严身如来应供正等正觉。<a id="a-1F"></a>出现世间。</p>
  <p id="a1G">迦葉。<a id="a-1H"></a>若有住菩萨乘诸善男子及善女人。<a id="a-1I"></a>闻是日轮光明最胜吉祥如来应供正等正觉名号及日光明菩萨摩诃萨名号。<a id="a-1J"></a>能称念受持者。<a id="a-1K"></a>是人转生得宿命智。<a id="a-1L"></a>乘日轮光照诸善法。<a id="a-1M"></a>不复更生堕三恶趣疑惑怖畏。<a id="a-1N"></a>当得不退转于阿耨多罗三藐三菩提。<a id="a-1O"></a>千劫之中背于生死。<a id="a-1P"></a>近证阿耨多罗三藐三菩提果。</p>
  <p id="a1Q">复次迦葉。<a id="a-1R"></a>东方去此佛刹。<a id="a-1S"></a>过四殑伽沙数等世界。<a id="a-1T"></a>有世界名得自在。<a id="a-1U"></a>其土有佛。<a id="a-1V"></a>号一宝盖最上如来应供正等正觉。<a id="a-1W"></a>今现住彼教化利益。</p>
  <p id="a1X">迦葉。<a id="a-1Y"></a>若有住菩萨乘诸善男子及善女人。<a id="a-1Z"></a>闻是一宝盖最上如来应供正等正觉名号。<a id="a-1a"></a>能称念受持者。<a id="a-1b"></a>是人转生得宿命智。<a id="a-1c"></a>不于下劣族姓中生。<a id="a-1d"></a>不于贫窭族姓中生。<a id="a-1e"></a>在在所生而悉于彼王宫中生。<a id="a-1f"></a>所生之处无母障难无父障难。<a id="a-1g"></a>无富贵难无疾病难。<a id="a-1h"></a>当得不退转于阿耨多罗三藐三菩提。<a id="a-1i"></a>三十千劫中背于生死。<a id="a-1j"></a>近证阿耨多罗三藐三菩提果。</p>
  <p id="a1k">复次迦葉。<a id="a-1l"></a>东方去此佛刹。<a id="a-1m"></a>过五殑伽沙数等世界。<a id="a-1n"></a>有世界名清净藏。<a id="a-1o"></a>其土有佛号定最上吉祥如来应供正等正觉。<a id="a-1p"></a>今现住彼教化利益。</p>
  <p id="a1q">迦葉。<a id="a-1r"></a>彼定最上吉祥如来应供正等正觉。<a id="a-1s"></a>往昔修行菩萨道时发大誓愿。<a id="a-1t"></a>愿我当来得成佛时。<a id="a-1u"></a>若有住菩萨乘诸善男子及善女人。<a id="a-1v"></a>闻我名号能称念受持者。<a id="a-1w"></a>是人世世生生常得出家。<a id="a-1x"></a>得出家已而悉获于千三摩地。<a id="a-1y"></a>一一三摩地中。<a id="a-1z"></a>复证百千俱胝那庾多三摩地门。<a id="a-20"></a>彼之所得诸三摩地永不散失。<a id="a-21"></a>能于过去已入涅槃十千佛所。<a id="a-22"></a>瞻礼听法。<a id="a-23"></a>所有现在未来世中见佛听法。<a id="a-24"></a>亦复如是。<a id="a-25"></a>当得不退转于阿耨多罗三藐三菩提。<a id="a-26"></a>世世所生千劫之中背于生死。<a id="a-27"></a>近证阿耨多罗三藐三菩提果。</p>
  <p id="a28">迦葉。<a id="a-29"></a>若有住菩萨乘诸善男子及善女人。<a id="a-2A"></a>闻是定最上吉祥如来应供正等正觉名号。<a id="a-2B"></a>能称念受持者。<a id="a-2C"></a>是人于彼如是行相所求皆得。</p>
  <p id="a2D">复次迦葉。<a id="a-2E"></a>东方去此佛刹。<a id="a-2F"></a>过六殑伽沙数等世界。<a id="a-2G"></a>有世界名宝庄严。<a id="a-2H"></a>其土有佛。<a id="a-2I"></a>号宝轮光明高胜吉祥王如来应供正等正觉。<a id="a-2J"></a>今现在彼教化利益。</p>
  <p id="a2K">迦葉。<a id="a-2L"></a>若有住菩萨乘诸善男子及善女人。<a id="a-2M"></a>闻是宝轮光明高胜吉祥王如来应供正等正觉名号。<a id="a-2N"></a>能称念受持者。<a id="a-2O"></a>是人转生得宿命智。<a id="a-2P"></a>有念有慧诸相圆满。<a id="a-2Q"></a>当得成就信顺之语获得无断语言辩才。<a id="a-2R"></a>迦葉。<a id="a-2S"></a>是人能于天人世间一切辩才之中。<a id="a-2T"></a>不为他所退怯间断。<a id="a-2U"></a>常得语言辩才无断。<a id="a-2V"></a>又善男子及善女人。<a id="a-2W"></a>若能称念彼佛名者。<a id="a-2X"></a>是人听法之时。<a id="a-2Y"></a>得佛圣相为现其前。<a id="a-2Z"></a>若于诸法昔所未闻随所受学。<a id="a-2a"></a>即时获得无边俱胝那庾多百千随转陀罗尼。<a id="a-2b"></a>又此阎浮提中。<a id="a-2c"></a>一切有情随所乐求而悉能知。<a id="a-2d"></a>然后如其信解善为说法。<a id="a-2e"></a>当得不退转于阿耨多罗三藐三菩提。<a id="a-2f"></a>阿僧祇俱胝那庾多百千劫中背于生死。<a id="a-2g"></a>而能摄集无量福蕴。</p>
 </body>
</html>