<!doctype html>
<html id="z3IBUnUjX" data-ver="588">
 <head>
  <meta charset="utf-8">
  <meta author="慈贤">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">妙吉祥平等秘密最上观门大教王经卷第四</h1>
  <p id="a2">尔时世尊。<a id="a-3"></a>作如是观。<a id="a-4"></a>说如是法。<a id="a-5"></a>现如是神变已。<a id="a-6"></a>会中复有金刚手菩萨从座而起。<a id="a-7"></a>绕佛三匝却住一面。<a id="a-8"></a>右膝着地合掌恭敬。<a id="a-9"></a>白佛言世尊。<a id="a-A"></a>我等闻如是法。<a id="a-B"></a>见如是神变。<a id="a-C"></a>学如是秘密法门。<a id="a-D"></a>当有何果。<a id="a-E"></a>尔时世尊闻如是已默而不答。<a id="a-F"></a>世尊口中放六色光。<a id="a-G"></a>遍覆三千大千世界。<a id="a-H"></a>一一光中化无量佛。<a id="a-I"></a>尔时金刚手菩萨。<a id="a-J"></a>与诸众会皆见神变。<a id="a-K"></a>咸生欢喜恭敬礼拜。<a id="a-L"></a>经须臾顷其六色光。<a id="a-M"></a>乃于世尊顶门而入。<a id="a-N"></a>金刚手菩萨复白佛言。<a id="a-O"></a>世尊有何因缘现如是光。<a id="a-P"></a>世尊告曰汝当谛听吾为汝说。<a id="a-Q"></a>汝若依此法门而修行之。<a id="a-R"></a>决成正觉亦放是光。<a id="a-S"></a>能现如是大神变事得果圆满。<a id="a-T"></a>金刚手若将来世国王大臣长者居士婆罗门等。<a id="a-U"></a>若有国王灾难起时。<a id="a-V"></a>依此大曼拏罗法。<a id="a-W"></a>请具慈悲喜舍五阿阇黎师建此坛场。<a id="a-X"></a>欲建坛场。<a id="a-Y"></a>先选殊胜及自爱乐之地。<a id="a-Z"></a>或华园地或左右水流之地。<a id="a-a"></a>或郭外伽蓝之地。<a id="a-b"></a>或旷野平川之地。<a id="a-c"></a>或山崖中平地。<a id="a-d"></a>如随处地之不净取尽不净杂土。<a id="a-e"></a>取河中净沙填其坛地而作坛场。<a id="a-f"></a>既选地已。<a id="a-g"></a>阿阇黎师加持生饭先安土地。<a id="a-h"></a>以净细索自方封量。<a id="a-i"></a>随坛主力坛场大小。<a id="a-j"></a>或四肘八肘十六肘二十一肘。<a id="a-k"></a>既封量已。<a id="a-l"></a>阿阇黎等着新净衣。<a id="a-m"></a>以金刚橛四角钉之。<a id="a-n"></a>先自于东南角至东北角。<a id="a-o"></a>以锹各开少许坛土。<a id="a-p"></a>然可令净人自方下手。<a id="a-q"></a>取土直至水际。<a id="a-r"></a>或力不及取至元土。<a id="a-s"></a>然用四宝末[打-丁+宋]之。<a id="a-t"></a>却着河中净土填之以成其坛。<a id="a-u"></a>握上净人并令沐浴。<a id="a-v"></a>着新净衣食三白食。<a id="a-w"></a>如力不及净饭亦得。<a id="a-x"></a>至坛圆满。<a id="a-y"></a>其坛高一肘量。<a id="a-z"></a>想半肘在坛之下。<a id="a-10"></a>坛高半肘。<a id="a-11"></a>于半肘内取二廷为高量一廷为水池。<a id="a-12"></a>然以净土及野田乳牛粪。<a id="a-13"></a>相和埿坛。<a id="a-14"></a>随坛主力以盖殿堂。<a id="a-15"></a>如力不及草舍亦得。<a id="a-16"></a>而开四门。<a id="a-17"></a>门去其坛相去四步。<a id="a-18"></a>去坛二步以为坛界。<a id="a-19"></a>界内供养。<a id="a-1A"></a>界外二步为行道处。<a id="a-1B"></a>然以乳牛野粪净水相和。<a id="a-1C"></a>净帚扫坛已。<a id="a-1D"></a>于坛堂外八方以净塼石埿八莲台。<a id="a-1E"></a>各安生饭一分。<a id="a-1F"></a>每日晨昏二时换其生饭。<a id="a-1G"></a>上下二方于本尊面前台内。<a id="a-1H"></a>共置生饭三分。<a id="a-1I"></a>然于四门莲台外。<a id="a-1J"></a>各安护摩炉。<a id="a-1K"></a>其炉东圆南三角西以半月形北用炉。<a id="a-1L"></a>四方各一阿阇黎以护摩供养。<a id="a-1M"></a>如力不及一二阿阇黎亦得。<a id="a-1N"></a>更或不及一阿阇黎。<a id="a-1O"></a>于本尊前莲台之外。<a id="a-1P"></a>面向本尊运心普供养坛场诸圣众。<a id="a-1Q"></a>轮王阿阇黎等。<a id="a-1R"></a>凡建大坛开启道场。<a id="a-1S"></a>预选白月吉日二月八日十三日十五日。<a id="a-1T"></a>阿阇黎等并预结净香汤沐浴。<a id="a-1U"></a>上下新衣食三白食。<a id="a-1V"></a>阿阇黎等以自右手肘。<a id="a-1W"></a>量其肘量肘至忍峰。<a id="a-1X"></a>余横四指为一肘量。<a id="a-1Y"></a>夫为坛法有三重界。<a id="a-1Z"></a>四肘量坛。<a id="a-1a"></a>内一重界。<a id="a-1b"></a>方二肘量。<a id="a-1c"></a>第二第三各一肘量。<a id="a-1d"></a>八肘量坛。<a id="a-1e"></a>内方四肘。<a id="a-1f"></a>第二第三各二肘量。<a id="a-1g"></a>十六肘量坛。<a id="a-1h"></a>内方八肘。<a id="a-1i"></a>第二第三各四肘量。<a id="a-1j"></a>二十一肘量坛。<a id="a-1k"></a>内方十肘量。<a id="a-1l"></a>第二第三各五肘量。<a id="a-1m"></a>余一肘量第三界外为二龙王(地其二龙王首各句本尊)前外门左右而住。<a id="a-1n"></a>二龙尾各居本尊后外门。<a id="a-1o"></a>尾相绞住。<a id="a-1p"></a>阿阇黎无论大小坛。<a id="a-1q"></a>先用吉祥线念本尊真言加持一七遍。<a id="a-1r"></a>用朱砂染。<a id="a-1s"></a>据坛大小尊位拼量。<a id="a-1t"></a>用净水洒坛尊位。<a id="a-1u"></a>各以手摩。<a id="a-1v"></a>次涂香洒坛尊位。<a id="a-1w"></a>然布杂华亦想种智。<a id="a-1x"></a>次用六彩色末。<a id="a-1y"></a>[打-丁+宋]内院六佛位。<a id="a-1z"></a>东青南黄色。<a id="a-20"></a>西红北绿色。<a id="a-21"></a>中白紫二色。<a id="a-22"></a>再以涂香洒。<a id="a-23"></a>更用七宝末。<a id="a-24"></a>[打-丁+宋]坛内外诸尊位。<a id="a-25"></a>复布杂华烧香供养。<a id="a-26"></a>五阿阇黎各于随门。<a id="a-27"></a>每日寅午昏三时课诵供养。<a id="a-28"></a>供养饭一十分。<a id="a-29"></a>如前莲台供养。<a id="a-2A"></a>佛饭五分。<a id="a-2B"></a>预供养一月。<a id="a-2C"></a>如力不及。<a id="a-2D"></a>量时多少。<a id="a-2E"></a>随分供养。<a id="a-2F"></a>预算吉日开于粉坛。<a id="a-2G"></a>先于内院中安佛舍利塔。<a id="a-2H"></a>东释迦牟尼如来。<a id="a-2I"></a>左羽仰于心。<a id="a-2J"></a>微曲于方指。<a id="a-2K"></a>右羽竖右奶。<a id="a-2L"></a>微曲于戒指。<a id="a-2M"></a>名为最胜印。<a id="a-2N"></a>南毗卢遮那佛。<a id="a-2O"></a>西无量寿佛。<a id="a-2P"></a>北阿閦佛。<a id="a-2Q"></a>此四佛及舍利。<a id="a-2R"></a>居坛内院次第粉布。<a id="a-2S"></a>复有八菩萨。<a id="a-2T"></a>观自在菩萨妙吉祥菩萨。<a id="a-2U"></a>金刚手菩萨虚空藏菩萨。<a id="a-2V"></a>大悲菩萨地藏菩萨。<a id="a-2W"></a>金刚萨埵菩萨弥勒菩萨。<a id="a-2X"></a>此八菩萨次第粉布。<a id="a-2Y"></a>居内院四门外佛前左右而坐(印契如经)复有四天女。<a id="a-2Z"></a>预排生饭四分。<a id="a-2a"></a>以六彩色[打-丁+宋]之。<a id="a-2b"></a>念普请四大天女真言加持一七遍(真言如经)法语天女主宝天女吉祥天女。<a id="a-2c"></a>降魔天女此四天女次第。<a id="a-2d"></a>粉居第二院内四隅而坐。<a id="a-2e"></a>法语天女左手捧经右羽执华。<a id="a-2f"></a>主宝天女左手擎宝器右羽如施宝。<a id="a-2g"></a>吉祥天女左手捧宝瓶。<a id="a-2h"></a>右羽把笔势如画吉祥相。<a id="a-2i"></a>降魔天女左手擎果实。<a id="a-2j"></a>右手执金刚轮。<a id="a-2k"></a>微啮于下唇斜目视果实。<a id="a-2l"></a>粉是相已。<a id="a-2m"></a>坛场主供养四天女。<a id="a-2n"></a>法语天女求智慧。<a id="a-2o"></a>主宝天女求富贵。<a id="a-2p"></a>吉祥天女求随愿。<a id="a-2q"></a>降魔天女求无障。<a id="a-2r"></a>五阿阇梨各遥想坛以水洒之。<a id="a-2s"></a>及洒涂香散华烧香。<a id="a-2t"></a>各于本尊而申供养。<a id="a-2u"></a>课诵加持满一昼夜。<a id="a-2v"></a>中门阿阇梨令坛场主。<a id="a-2w"></a>香汤沐浴着新白衣。<a id="a-2x"></a>入坛场内烧香散华忏悔发愿。<a id="a-2y"></a>回施坛场所有功德。<a id="a-2z"></a>普沾一切有情皆成佛道。<a id="a-30"></a>然排五甘露水四铁末七宝末。<a id="a-31"></a>共一两七分半共盛一器。<a id="a-32"></a>四门阿阇梨各加持已。<a id="a-33"></a>轮王阿阇梨最后加持。<a id="a-34"></a>以吉祥草搅之。<a id="a-35"></a>与坛场主吃。<a id="a-36"></a>方令亲自然灯烧香果实香汤种种供养已。<a id="a-37"></a>据内坛及第二院尊位。<a id="a-38"></a>然灯各一香炉每门各排。<a id="a-39"></a>佛左右菩萨饭三分供养。<a id="a-3A"></a>每隅生饭一分供养天女。<a id="a-3B"></a>满一昼夜已。<a id="a-3C"></a>次粉月轮形(白色)次日轮形(红色)次金刚轮形。<a id="a-3D"></a>随坛大小现羯磨半杵形。<a id="a-3E"></a>次粉随坛大小。<a id="a-3F"></a>现杂色莲华叶形。<a id="a-3G"></a>次粉随坛大小。<a id="a-3H"></a>现宝轮形如红光焰。<a id="a-3I"></a>次第三重界。<a id="a-3J"></a>自方四面各开一门。<a id="a-3K"></a>其界上粉诸[番*去]彩色。<a id="a-3L"></a>想如杂宝楼阁。<a id="a-3M"></a>然轮王阿阇梨教诲坛场主。<a id="a-3N"></a>汝唯生欢喜莫生轻慢。<a id="a-3O"></a>所有财宝尽心舍施。<a id="a-3P"></a>勿生悭吝供养坛场圣众。<a id="a-3Q"></a>次坛四隅粉四天王。<a id="a-3R"></a>东南延寿天王。<a id="a-3S"></a>左手执螺右羽把剑。<a id="a-3T"></a>戴冠被甲坐宝山。<a id="a-3U"></a>收左足垂右足。<a id="a-3V"></a>西南隅护命天王。<a id="a-3W"></a>左手按宝瓶右羽把钺斧。<a id="a-3X"></a>戴冠被甲坐宝山。<a id="a-3Y"></a>西北隅吉祥天王。<a id="a-3Z"></a>左手扶童子右手把剑。<a id="a-3a"></a>戴冠被甲坐宝山。<a id="a-3b"></a>收左足垂右足。<a id="a-3c"></a>东北隅富贵天王。<a id="a-3d"></a>右手掌佛塔。<a id="a-3e"></a>先粉一宝匣内见杂宝。<a id="a-3f"></a>安右手。<a id="a-3g"></a>下右手以宝垂手施势。<a id="a-3h"></a>然东门内粉金刚王大天。<a id="a-3i"></a>西门内粉黑大天。<a id="a-3j"></a>南门内粉大自在天。<a id="a-3k"></a>北门内粉大大天。<a id="a-3l"></a>金刚王大天右手降金刚杵左手按左腿。<a id="a-3m"></a>一面三眼青白色。<a id="a-3n"></a>坐收左足垂右足。<a id="a-3o"></a>黑大天右手执三铦戟左手按左腿。<a id="a-3p"></a>一面三眼黑色。<a id="a-3q"></a>坐收左足垂右足。<a id="a-3r"></a>大自在天右手执奢刀横于左手。<a id="a-3s"></a>一面三眼金黄色。<a id="a-3t"></a>坐收左足垂右足。<a id="a-3u"></a>大大天一面三眼白色。<a id="a-3v"></a>右手以金刚杖头刺地。<a id="a-3w"></a>根搭右髆上。<a id="a-3x"></a>左手按左腿。<a id="a-3y"></a>坐收左足垂右足。<a id="a-3z"></a>然用金瓶九只。<a id="a-40"></a>内院中心安一。<a id="a-41"></a>四隅各一。<a id="a-42"></a>内院四门界上各一。<a id="a-43"></a>瓶内所用诸物色等。<a id="a-44"></a>及各加持如经所说。<a id="a-45"></a>各安白伞盖及各时华莲华等。<a id="a-46"></a>各安瓶衣一对。<a id="a-47"></a>第三界内如法画粉。<a id="a-48"></a>想如宝楼阁。<a id="a-49"></a>四隅各粉宝树。<a id="a-4A"></a>界外粉海水。<a id="a-4B"></a>水内画粉八大龙王。<a id="a-4C"></a>次有地位粉七金山。<a id="a-4D"></a>大坛粉已。<a id="a-4E"></a>再排佛饭及菩萨饭。<a id="a-4F"></a>与佛同等。<a id="a-4G"></a>余诸天位各排生饭。<a id="a-4H"></a>铃杵八副。<a id="a-4I"></a>于第三院界外四门四隅各安一副。<a id="a-4J"></a>涂香合子随铃杵各一。<a id="a-4K"></a>香炉八只。<a id="a-4L"></a>阏伽瓶八只亦随铃杵。<a id="a-4M"></a>安置其阏伽瓶各衣一对。<a id="a-4N"></a>复用净瓶八只各盛净水。<a id="a-4O"></a>亦安四门四隅。<a id="a-4P"></a>然合三十二种烧香。<a id="a-4Q"></a>然八酥灯。<a id="a-4R"></a>各安四门四隅。<a id="a-4S"></a>然排六十四串贯华。<a id="a-4T"></a>每一串线一肘半量。<a id="a-4U"></a>复用五色线阑裹大坛。<a id="a-4V"></a>用前贯华分布线上。<a id="a-4W"></a>四门左右及四隅。<a id="a-4X"></a>安置以乳牛野粪。<a id="a-4Y"></a>于坛场海水外。<a id="a-4Z"></a>据坛上随方尊位。<a id="a-4a"></a>以乳牛粪涂成小坛。<a id="a-4b"></a>用水净之。<a id="a-4c"></a>次以涂香洒然散时华。<a id="a-4d"></a>想供养坛上随方圣众。<a id="a-4e"></a>请坛主所有供养香灯果实。<a id="a-4f"></a>并于小坛所各申供养。<a id="a-4g"></a>寅时沙糖酥乳酪粥等。<a id="a-4h"></a>每面各用十六净器。<a id="a-4i"></a>盛上件物等供养。<a id="a-4j"></a>斋时以粳米饭欢喜团等八十味饭。<a id="a-4k"></a>亦每面各用十六净器盛上件物等(供养昏时天龙八部生饭十分以粳米饭乳糖酥酪乳菜各用)少许以十净器盛之。<a id="a-4l"></a>四方四隅上下十方供养。<a id="a-4m"></a>然以瓦坏碗二只。<a id="a-4n"></a>先以黑盐盛一只内。<a id="a-4o"></a>次桦皮上书五佛种智字。<a id="a-4p"></a>求一切事成书毗卢佛种智字。<a id="a-4q"></a>求长寿书阿閦佛种智字。<a id="a-4r"></a>求富贵书宝生佛种智字。<a id="a-4s"></a>求智慧书无量寿佛种智字。<a id="a-4t"></a>求降伏书不空佛种智字。<a id="a-4u"></a>于种智字内书坛场主小名。<a id="a-4v"></a>书已安黑盘内以红盐覆。<a id="a-4w"></a>次一只合盐碗上。<a id="a-4x"></a>以红线上下绞二十一。<a id="a-4y"></a>匝白手帕子盖已用净水洒。<a id="a-4z"></a>次涂香净以杂华散。<a id="a-50"></a>烧润乳香而申供养。<a id="a-51"></a>轮王阿阇梨于本尊前。<a id="a-52"></a>左手掌坏碗右手掏数珠。<a id="a-53"></a>昏时念普请八大天真言加持一万遍(真言如经)或一昼夜。<a id="a-54"></a>置坛中心舍利塔。<a id="a-55"></a>所安置其碗。<a id="a-56"></a>亦看坛主求事安置。<a id="a-57"></a>至散道场后阿阇梨解碗线。<a id="a-58"></a>当解之时想拔弟子出于六道轮回。<a id="a-59"></a>盐与弟子吃。<a id="a-5A"></a>或水内置少许洗弟子手面。<a id="a-5B"></a>弟子当洗之时。<a id="a-5C"></a>自想洗六尘烦恼。<a id="a-5D"></a>或不解其碗别安功德堂内恒常供养。<a id="a-5E"></a>寅午二时烧檀香等。<a id="a-5F"></a>供养坛场圣众。<a id="a-5G"></a>夫为供养先佛次菩萨后一切天龙八部四大天王四大天等。<a id="a-5H"></a>常以生饭供养五阿阇梨。<a id="a-5I"></a>各想自身为随方佛敕天龙八部。<a id="a-5J"></a>受道场主种种供养。<a id="a-5K"></a>阿阇梨等粉坛成已。<a id="a-5L"></a>每日四时想往上方。<a id="a-5M"></a>请佛菩萨及大天等。<a id="a-5N"></a>入粉成坛依位而坐。<a id="a-5O"></a>如力不及。<a id="a-5P"></a>每日三时供养。<a id="a-5Q"></a>开道场已至散道场。<a id="a-5R"></a>如或来日散。<a id="a-5S"></a>今日早晨五阿阇梨。<a id="a-5T"></a>共于坛西面向东坐。<a id="a-5U"></a>轮王于中坐。<a id="a-5V"></a>莲华阿阇梨南坐。<a id="a-5W"></a>宝阿阇梨次南坐。<a id="a-5X"></a>金刚阿阇梨于轮王北坐。<a id="a-5Y"></a>羯磨阿阇梨次北坐。<a id="a-5Z"></a>五阿阇梨各念随方佛真言一万遍。<a id="a-5a"></a>菩萨真言一千遍。<a id="a-5b"></a>口诵真言心专想佛菩萨身光赫奕。<a id="a-5c"></a>既课诵已。<a id="a-5d"></a>阿阇梨等各随方坐。<a id="a-5e"></a>振铃课诵献诸供养已。<a id="a-5f"></a>然各入观。<a id="a-5g"></a>想与道场主忏悔劝请随喜回向发愿。<a id="a-5h"></a>其阿阇梨等在于观中。<a id="a-5i"></a>或身森然或身汗出。<a id="a-5j"></a>或于梦中见吉祥事。<a id="a-5k"></a>或于空中赞叹吉祥事。<a id="a-5l"></a>或道场主自有上事皆是大吉祥也。<a id="a-5m"></a>然可出观同前。<a id="a-5n"></a>与道场主忏悔发愿等。<a id="a-5o"></a>及申供养不圆满事课诵误错。<a id="a-5p"></a>各于坛前为坛场主忏悔求吉祥事。<a id="a-5q"></a>至五更后阿阇梨等及道场主。<a id="a-5r"></a>各自沐浴及盥漱已。<a id="a-5s"></a>与道场主布置灌顶。<a id="a-5t"></a>道场主且令别净室中立。<a id="a-5u"></a>西门阿阇梨令道场主发菩提心。<a id="a-5v"></a>行慈悲喜舍授三昧耶法。<a id="a-5w"></a>种种教诲问道场主云。<a id="a-5x"></a>上来之事汝能持不(三问三答)宝生阿阇梨与弟子系夹罗缯帛。<a id="a-5y"></a>引弟子东门拜次南西北礼已东门礼中方及烧香已。<a id="a-5z"></a>令弟子开金刚合掌如捧物势。<a id="a-60"></a>内捧时华令往坛上掷之。<a id="a-61"></a>随华认尊。<a id="a-62"></a>认已。<a id="a-63"></a>金刚阿阇梨教诲弟子。<a id="a-64"></a>心不贡高及不为未入坛场人说。<a id="a-65"></a>说者获金刚罪。<a id="a-66"></a>金刚阿阇梨与解缯帛已。<a id="a-67"></a>宝阿阇梨引弟子往南门。<a id="a-68"></a>令右膝着地胡跪合掌。<a id="a-69"></a>弟子面向于坛。<a id="a-6A"></a>阿阇梨背坛而立。<a id="a-6B"></a>阿阇梨想自身为宝生本尊。<a id="a-6C"></a>以菩萨瓶灌顶。<a id="a-6D"></a>或以商佉水灌顶已。<a id="a-6E"></a>羯磨阿阇梨引弟子绕坛七匝五门礼拜。<a id="a-6F"></a>烧香饮食种种供养。<a id="a-6G"></a>然以种种施利献坛场圣众及诸天等。<a id="a-6H"></a>五阿阇梨施财任力多少勿量价利。<a id="a-6I"></a>羯磨阿阇梨令弟子于北门面向坛。<a id="a-6J"></a>右膝着地胡跪合掌。<a id="a-6K"></a>阿阇梨背坛而立。<a id="a-6L"></a>以杵指弟子身顶如经所说。<a id="a-6M"></a>想诸佛圣贤种智字已。<a id="a-6N"></a>最后指弟子心。<a id="a-6O"></a>自念本尊真言三遍。<a id="a-6P"></a>以金刚杵横弟子合掌手。<a id="a-6Q"></a>以弟子禅智捻之。<a id="a-6R"></a>阿阇梨以忍指。<a id="a-6S"></a>安弟子合掌手心。<a id="a-6T"></a>余四度执弟子合掌手八峰。<a id="a-6U"></a>左羽振铃念五佛赞(赞如经说)阿阇梨自与贯华生饭一分。<a id="a-6V"></a>安弟子面前。<a id="a-6W"></a>所排香华灯涂种种供养。<a id="a-6X"></a>阿阇梨自与带冠。<a id="a-6Y"></a>及前所排物等供养弟子。<a id="a-6Z"></a>师自执镜于弟子面前。<a id="a-6a"></a>令弟子觑镜已。<a id="a-6b"></a>莲华阿阇梨云。<a id="a-6c"></a>弟子见镜中自己影像。<a id="a-6d"></a>须想自身。<a id="a-6e"></a>当灌顶时无常之身。<a id="a-6f"></a>如获常身想同佛身。<a id="a-6g"></a>语已弟子即起。<a id="a-6h"></a>莲华阿阇梨令弟子。<a id="a-6i"></a>念所认本尊真言。<a id="a-6j"></a>或常持诵或六月已。<a id="a-6k"></a>或弟子广求教法随意与之。<a id="a-6l"></a>斋时饭已。<a id="a-6m"></a>莲华阿阇梨与弟子说上来所授教法。<a id="a-6n"></a>至昏时五阿阇梨共排生饭十分。<a id="a-6o"></a>各于随门加持供养轮王阿阇梨加持供养上下二方已。<a id="a-6p"></a>道场主排五童男五童女。<a id="a-6q"></a>五金鞍辔马全五乳牛。<a id="a-6r"></a>并施五门圣众。<a id="a-6s"></a>每门施无税地并苗各四亩稻大小麦等。<a id="a-6t"></a>余苗不得。<a id="a-6u"></a>五床五褥新衣五对。<a id="a-6v"></a>鞋五緉五护摩子。<a id="a-6w"></a>铃杵五副绫罗杂经金银七宝等。<a id="a-6x"></a>并施五阿阇梨前。<a id="a-6y"></a>其阿阇梨等各背坛而坐。<a id="a-6z"></a>各自想身为随门本尊。<a id="a-70"></a>受弟子施利。<a id="a-71"></a>施利物等各置阿阇梨足边。<a id="a-72"></a>弟子烧香先东门礼阿阇梨。<a id="a-73"></a>礼已。<a id="a-74"></a>师自右手接弟子右手。<a id="a-75"></a>引往南门阿阇梨处。<a id="a-76"></a>礼已。<a id="a-77"></a>东门师引已。<a id="a-78"></a>依本位而坐。<a id="a-79"></a>下皆准此。<a id="a-7A"></a>引至北门礼已。<a id="a-7B"></a>北门阿阇梨以自右手接弟子右手。<a id="a-7C"></a>往东门礼中方阿阇梨已。<a id="a-7D"></a>令弟子东门右膝着地合掌而坐。<a id="a-7E"></a>五阿阇梨共在东门随方而立。<a id="a-7F"></a>自执随方瓶。<a id="a-7G"></a>弟子在中。<a id="a-7H"></a>五阿阇梨各想身在随方。<a id="a-7I"></a>念奉送圣众真言三遍已(真言如经)羯磨阿阇梨云。<a id="a-7J"></a>弟子须自想身居坛中心而坐。<a id="a-7K"></a>想坛如殿阁。<a id="a-7L"></a>五阿阇梨亦自想奉送圣众。<a id="a-7M"></a>居空一拍手声已来而住。<a id="a-7N"></a>五师各自执随方瓶齐灌弟子顶。<a id="a-7O"></a>中方师瓶灌弟子顶。<a id="a-7P"></a>口令弟子饮之。<a id="a-7Q"></a>羯磨师云五师灌弟子顶。<a id="a-7R"></a>弟子想为五佛灌顶。<a id="a-7S"></a>五师当灌顶时。<a id="a-7T"></a>各想自身如前空中五佛。<a id="a-7U"></a>灌弟子顶已。<a id="a-7V"></a>令弟子起从东门拜坛场。<a id="a-7W"></a>每拜已。<a id="a-7X"></a>随门阿阇梨各捻坛上彩色末。<a id="a-7Y"></a>与弟子摩顶。<a id="a-7Z"></a>及与弟子自吃少许。<a id="a-7a"></a>随门师云弟子自想身为随方佛身。<a id="a-7b"></a>至北门拜。<a id="a-7c"></a>再至东门拜中方已。<a id="a-7d"></a>然谢五阿阇梨。<a id="a-7e"></a>后五师同聚坛彩色于中方白伞盖下。<a id="a-7f"></a>想为塔形。<a id="a-7g"></a>聚彩色时。<a id="a-7h"></a>五师各想如成佛塔。<a id="a-7i"></a>聚已五师随方各随分香华供养已。<a id="a-7j"></a>任意经行。<a id="a-7k"></a>至来日以彩色安净物中。<a id="a-7l"></a>结彩楼置在内。<a id="a-7m"></a>令净人沐浴着新衣舁。<a id="a-7n"></a>广排威仪幢旛螺钹音乐前引。<a id="a-7o"></a>后五阿阇梨及道场主。<a id="a-7p"></a>同送坛粉于河潬中。<a id="a-7q"></a>造佛塔形而开四门。<a id="a-7r"></a>每门作随方佛。<a id="a-7s"></a>中门想成佛形。<a id="a-7t"></a>五师各于随门。<a id="a-7u"></a>广作种种法事供养。<a id="a-7v"></a>满一昼夜三时课诵。<a id="a-7w"></a>及烧护摩供养。<a id="a-7x"></a>五师为弟子及眷属等。<a id="a-7y"></a>发愿忏悔回施功德。<a id="a-7z"></a>普沾一切众生同成佛道。<a id="a-80"></a>既回施已。<a id="a-81"></a>弟子送五阿阇梨归于精舍。<a id="a-82"></a>至三日后五师再令弟子。<a id="a-83"></a>于坛场处办随分供养。<a id="a-84"></a>以乳牛粪而成小坛。<a id="a-85"></a>上安钞锣中安舍利塔。<a id="a-86"></a>以一净物抬塔令高。<a id="a-87"></a>次以河水置钞锣中。<a id="a-88"></a>当下水时五师各想沐浴五佛。<a id="a-89"></a>然四方各排佛饭一分生饭一分。<a id="a-8A"></a>东方二分灯各一盏香炉各一。<a id="a-8B"></a>五阿阇梨各掷时华一百八遍置钞锣中。<a id="a-8C"></a>轮王阿阇梨以铁匙子献于乳饭。<a id="a-8D"></a>遍数临时。<a id="a-8E"></a>亦置水中想安佛口内。<a id="a-8F"></a>五师各振铃种种法事供养已。<a id="a-8G"></a>生饭弃净处佛饭赐贫士。<a id="a-8H"></a>钞锣内所有供养物等。<a id="a-8I"></a>来晨送于河中。<a id="a-8J"></a>至第七日五师再办随分供养。<a id="a-8K"></a>加持及祭土地已。<a id="a-8L"></a>五师自去坛埿皮送于河中。<a id="a-8M"></a>其坛上土。<a id="a-8N"></a>道坛主令净人送于净处。</p>
  <p id="a8O">尔时释迦牟尼佛说是坛场秘密法已。<a id="a-8P"></a>告金刚手菩萨曰。<a id="a-8Q"></a>若有国王大臣长者居士婆罗门等及诸四众。<a id="a-8R"></a>依法建此坛场受大灌顶行如是法者。<a id="a-8S"></a>是真法王之子。<a id="a-8T"></a>此诸人等所有曩劫五无间罪。<a id="a-8U"></a>十不善业一切重罪皆得消灭。<a id="a-8V"></a>国有灾难亦自殄灭。<a id="a-8W"></a>譬如积薪万束难消一星之火。<a id="a-8X"></a>十波罗蜜皆得圆满决定无疑。<a id="a-8Y"></a>所获利益难可具宣。<a id="a-8Z"></a>此法王子等诸佛如来皆共赞叹。<a id="a-8a"></a>此人不久决成正觉。<a id="a-8b"></a>命终之后生于西方极乐世界。<a id="a-8c"></a>得见无量寿佛。<a id="a-8d"></a>闻不退法与佛同等。<a id="a-8e"></a>若复有人以坛场内加持之水。<a id="a-8f"></a>沾洒人等依师教诲。<a id="a-8g"></a>行如是法命终之后。<a id="a-8h"></a>十方净土随意受生若复有人建此妙吉祥坛。<a id="a-8i"></a>依师灌顶教诲加持。<a id="a-8j"></a>才行是法此人现世。<a id="a-8k"></a>天龙八部恒来拥卫无不宗奉。<a id="a-8l"></a>四大天王亦来拥卫如护诸佛。<a id="a-8m"></a>此诸行人游履之处四大天王及诸眷属臣从。<a id="a-8n"></a>预布天衣而为履践。<a id="a-8o"></a>常与行人以为给使。<a id="a-8p"></a>此诸行人起大悲心未愿成佛。<a id="a-8q"></a>且愿于当来世作大轮王拥护佛法。<a id="a-8r"></a>常行十善利益众生。<a id="a-8s"></a>成愿作大小国王身。<a id="a-8t"></a>恒以正法化人。<a id="a-8u"></a>亦愿作大法师开人耳目。<a id="a-8v"></a>转大法轮出利众生。<a id="a-8w"></a>所愿乐者悉皆满足。<a id="a-8x"></a>尔时世尊复告金刚手菩萨。<a id="a-8y"></a>我说是法非吾所宣。<a id="a-8z"></a>乃是过去诸佛同共宣说莫生疑难。<a id="a-90"></a>若复有人求如是法听闻受持者。<a id="a-91"></a>先建妙吉祥坛。<a id="a-92"></a>一一诸佛前及坛场圣众。<a id="a-93"></a>各生殷重心各办诸供养。<a id="a-94"></a>受大灌顶已而得听受持。<a id="a-95"></a>所作利益事乃至极少分。<a id="a-96"></a>并回施众生愿成无上果。<a id="a-97"></a>若复有人不依师教诲不建此道场不受大灌顶。<a id="a-98"></a>终勿令见闻亦勿得入坛场。<a id="a-99"></a>若复有人窃盗听是法广招无量罪。<a id="a-9A"></a>若复有人受是法已。<a id="a-9B"></a>以二手捧传教师右足安自顶上。<a id="a-9C"></a>传教师曰汝自今后观一切众生常起大悲心。<a id="a-9D"></a>长者为父母想小者作弟妹想。<a id="a-9E"></a>所有一切香华灯涂诸供养物。<a id="a-9F"></a>运心供养坛场圣众。<a id="a-9G"></a>及供养一切众生。<a id="a-9H"></a>与供养佛勿得有异。<a id="a-9I"></a>悉皆平等乃至异类。<a id="a-9J"></a>先想诸佛在异类身。<a id="a-9K"></a>有白伞盖上有宝楼阁。<a id="a-9L"></a>及想沐浴佛。<a id="a-9M"></a>浴佛甘露水返浴于异类。<a id="a-9N"></a>承此诸功德。<a id="a-9O"></a>悉得离轮回皆获佛种子。<a id="a-9P"></a>若有于此法心生疑慢者。<a id="a-9Q"></a>勿得为宣传。<a id="a-9R"></a>若有于此法不惜于身命。<a id="a-9S"></a>乃至殷重心志求于此法。<a id="a-9T"></a>传教阿阇梨勿生吝法心。</p>
 </body>
</html>