<!doctype html>
<html id="z3IBUnujb" data-ver="439">
 <head>
  <meta charset="utf-8">
  <meta author="法护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说如来不思议秘密大乘经卷第一</h1>
  <h2 id="a2">菩萨身密品第一之一</h2>
  <p id="a3">如是我闻。<a id="a-4"></a>一时世尊。<a id="a-5"></a>在王舍城鹫峰山中。<a id="a-6"></a>与大苾刍众四万二千人俱。<a id="a-7"></a>菩萨八万四千。<a id="a-8"></a>皆是已得神通妙智。<a id="a-9"></a>诸大菩萨摩诃萨众悉从他方诸佛刹中来此集会。<a id="a-A"></a>已得忍不退转一生补处。<a id="a-B"></a>获诸总持及三摩地。<a id="a-C"></a>具无碍辩。<a id="a-D"></a>能善超度无边佛刹。<a id="a-E"></a>善于十方无边一切诸佛刹中。<a id="a-F"></a>建立示现以神通智游戏自在。<a id="a-G"></a>降伏众魔制诸异论。<a id="a-H"></a>了知一切众生心意所行。<a id="a-I"></a>复以胜智善别他根。<a id="a-J"></a>解入一切波罗蜜多理教法门。<a id="a-K"></a>具善巧方便。<a id="a-L"></a>到于究竟最上彼岸。<a id="a-M"></a>为一切佛共所称赞。<a id="a-N"></a>于无量无边百千俱胝那庾多劫中。<a id="a-O"></a>积集毕竟菩提道行。<a id="a-P"></a>其心平等如地水火风缘虚空无边。<a id="a-Q"></a>善修慈观如理相应。<a id="a-R"></a>所起一切住着障碍悉能超越。<a id="a-S"></a>获那罗延妙好身相。<a id="a-T"></a>具金刚坚固不坏之身。<a id="a-U"></a>能师子吼宣演法音。<a id="a-V"></a>善于一切大众会中。<a id="a-W"></a>得胜无畏。<a id="a-X"></a>有大光明映蔽日月。<a id="a-Y"></a>已得诸法如其所说三世平等。<a id="a-Z"></a>以决定智善说最上甚深法要。<a id="a-a"></a>深入一切缘生法门。<a id="a-b"></a>远离断常二种边见。<a id="a-c"></a>于禅定解脱三摩地三摩钵底。<a id="a-d"></a>若入若起而悉能知。<a id="a-e"></a>功德智慧。<a id="a-f"></a>名闻十方。<a id="a-g"></a>任持最上正法宝王。<a id="a-h"></a>能使不断三宝圣种。<a id="a-i"></a>如是等积集无量福智胜行。<a id="a-j"></a>其名曰宝上菩萨。<a id="a-k"></a>月幢菩萨。<a id="a-l"></a>清凉幢菩萨。<a id="a-m"></a>光幢菩萨。<a id="a-n"></a>吉祥光菩萨。<a id="a-o"></a>吉祥峰菩萨。<a id="a-p"></a>吉祥密菩萨。<a id="a-q"></a>那罗延天菩萨。<a id="a-r"></a>龙喜菩萨。<a id="a-s"></a>龙上菩萨。<a id="a-t"></a>龙树菩萨。<a id="a-u"></a>持妙色菩萨。<a id="a-v"></a>高天菩萨。<a id="a-w"></a>德光王菩萨。<a id="a-x"></a>光明手菩萨。<a id="a-y"></a>常举手菩萨。<a id="a-z"></a>常下手菩萨。<a id="a-10"></a>宝印手菩萨。<a id="a-11"></a>宝手菩萨。<a id="a-12"></a>普光菩萨。<a id="a-13"></a>星王菩萨。<a id="a-14"></a>金刚手菩萨。<a id="a-15"></a>金刚慧菩萨。<a id="a-16"></a>金刚大慧菩萨。<a id="a-17"></a>金刚步菩萨。<a id="a-18"></a>不动迹步菩萨。<a id="a-19"></a>三界迹步菩萨。<a id="a-1A"></a>无边步菩萨。<a id="a-1B"></a>无边慧菩萨。<a id="a-1C"></a>精妙慧菩萨。<a id="a-1D"></a>坚固慧菩萨。<a id="a-1E"></a>天慧菩萨。<a id="a-1F"></a>炎炽慧菩萨。<a id="a-1G"></a>最胜慧菩萨。<a id="a-1H"></a>增长慧菩萨。<a id="a-1I"></a>常惨菩萨。<a id="a-1J"></a>常喜菩萨。<a id="a-1K"></a>喜根菩萨。<a id="a-1L"></a>灭恶趣菩萨。<a id="a-1M"></a>除盖障菩萨。<a id="a-1N"></a>自相持无垢光菩萨。<a id="a-1O"></a>勇猛精进菩萨。<a id="a-1P"></a>慧积菩萨。<a id="a-1Q"></a>常观察菩萨。<a id="a-1R"></a>观自在菩萨。<a id="a-1S"></a>得大势菩萨。<a id="a-1T"></a>高峰菩萨。<a id="a-1U"></a>虚空藏菩萨。<a id="a-1V"></a>不瞬菩萨。<a id="a-1W"></a>无悕望菩萨。<a id="a-1X"></a>宝上菩萨。<a id="a-1Y"></a>宝思惟菩萨。<a id="a-1Z"></a>善思惟菩萨。<a id="a-1a"></a>善思义菩萨。<a id="a-1b"></a>决定义菩萨。<a id="a-1c"></a>总持自在王菩萨。<a id="a-1d"></a>持地菩萨。<a id="a-1e"></a>庄严王菩萨。<a id="a-1f"></a>刹土庄严菩萨。<a id="a-1g"></a>宝积菩萨。<a id="a-1h"></a>秘密岩菩萨。<a id="a-1i"></a>帝释天菩萨。<a id="a-1j"></a>水天菩萨。<a id="a-1k"></a>梵网菩萨。<a id="a-1l"></a>明网菩萨。<a id="a-1m"></a>天冠菩萨。<a id="a-1n"></a>妙臂菩萨。<a id="a-1o"></a>妙眼菩萨。<a id="a-1p"></a>香象菩萨。<a id="a-1q"></a>象中香象菩萨。<a id="a-1r"></a>师子幢菩萨。<a id="a-1s"></a>成义慧菩萨。<a id="a-1t"></a>海慧菩萨。<a id="a-1u"></a>善调御菩萨。<a id="a-1v"></a>寂慧菩萨。<a id="a-1w"></a>慈氏菩萨。<a id="a-1x"></a>妙吉祥童真菩萨。<a id="a-1y"></a>如是等八万四千诸大菩萨摩诃萨众。<a id="a-1z"></a>及此三千大千世界。<a id="a-20"></a>梵王帝释护世天等。<a id="a-21"></a>并余大威德诸天王众。<a id="a-22"></a>或龙王众。<a id="a-23"></a>夜叉王众。<a id="a-24"></a>阿修罗王众。<a id="a-25"></a>迦楼罗王众。<a id="a-26"></a>紧那罗王众。<a id="a-27"></a>摩睺罗伽王众。<a id="a-28"></a>乾闼婆王众。<a id="a-29"></a>如是等众悉来集会。<a id="a-2A"></a>所谓阿那婆达多龙王。<a id="a-2B"></a>娑伽罗龙王。<a id="a-2C"></a>嚩噜拏龙王。<a id="a-2D"></a>摩那斯龙王。<a id="a-2E"></a>得叉迦龙王。<a id="a-2F"></a>金色龙王。<a id="a-2G"></a>无边色龙王。<a id="a-2H"></a>苏尸摩龙王。<a id="a-2I"></a>是等龙王。<a id="a-2J"></a>与多百千诸龙眷属。<a id="a-2K"></a>来此集会。<a id="a-2L"></a>亲近世尊瞻礼听法。</p>
  <p id="a2M">复次阿修罗王众。<a id="a-2N"></a>所谓罗睺阿修罗王。<a id="a-2O"></a>毗摩质多罗阿修罗王。<a id="a-2P"></a>妙臂阿修罗王。<a id="a-2Q"></a>娑罗阿修罗王。<a id="a-2R"></a>多罗阿修罗王。<a id="a-2S"></a>净戒阿修罗王。<a id="a-2T"></a>大笑阿修罗王。<a id="a-2U"></a>广腹阿修罗王。<a id="a-2V"></a>尽边阿修罗王。<a id="a-2W"></a>是等阿修罗王。<a id="a-2X"></a>与多百千诸阿修罗眷属。<a id="a-2Y"></a>来此集会。<a id="a-2Z"></a>亲近世尊瞻礼听法。</p>
  <p id="a2a">尔时摩伽陀国主阿阇世王。<a id="a-2b"></a>与宫嫔眷属来此会中。<a id="a-2c"></a>亲近世尊瞻礼听法。<a id="a-2d"></a>并余四众。<a id="a-2e"></a>苾刍苾刍尼。<a id="a-2f"></a>优婆塞优婆夷等。<a id="a-2g"></a>皆来集会。</p>
  <p id="a2h">复有地居诸天。<a id="a-2i"></a>欲色界天。<a id="a-2j"></a>净居天等。<a id="a-2k"></a>诸天子众亦悉来会。<a id="a-2l"></a>亲近世尊瞻礼听法。</p>
  <p id="a2m">尔时世尊处大会中。<a id="a-2n"></a>有无数百千天人大众。<a id="a-2o"></a>恭敬围绕听受说法。<a id="a-2p"></a>佛告大众。<a id="a-2q"></a>我有正法。<a id="a-2r"></a>名普摄诸菩萨摩诃萨最上胜行清净妙门。<a id="a-2s"></a>此能圆满一切行故。<a id="a-2t"></a>谓若菩萨修布施行。<a id="a-2u"></a>即能成熟一切有情。<a id="a-2v"></a>若诸菩萨修持戒行。<a id="a-2w"></a>即得一切胜愿圆满。<a id="a-2x"></a>若诸菩萨修忍辱行。<a id="a-2y"></a>即得一切相好具足。<a id="a-2z"></a>若诸菩萨修精进行。<a id="a-30"></a>即能圆满一切佛法。<a id="a-31"></a>若诸菩萨修禅定行。<a id="a-32"></a>能令一切调伏其心。<a id="a-33"></a>若诸菩萨修智慧行。<a id="a-34"></a>即能断除一切烦恼。<a id="a-35"></a>若诸菩萨修说法行。<a id="a-36"></a>即能成就无碍辩才。<a id="a-37"></a>若诸菩萨修胜福行。<a id="a-38"></a>即能长养一切有情。<a id="a-39"></a>若诸菩萨修妙智行。<a id="a-3A"></a>即能成就无碍之智。<a id="a-3B"></a>若诸菩萨修奢摩他行。<a id="a-3C"></a>即能令彼心业调畅。<a id="a-3D"></a>若诸菩萨修妙观行。<a id="a-3E"></a>即能远离一切分别。<a id="a-3F"></a>若诸菩萨修于慈行。<a id="a-3G"></a>即得一切心无障碍。<a id="a-3H"></a>若诸菩萨修于悲行。<a id="a-3I"></a>即得身心俱无懈倦。<a id="a-3J"></a>若诸菩萨修于喜行。<a id="a-3K"></a>即能游戏法喜园苑。<a id="a-3L"></a>若诸菩萨修于舍行。<a id="a-3M"></a>即能断除违顺二法。<a id="a-3N"></a>若诸菩萨修听法行。<a id="a-3O"></a>即能断除一切障累。<a id="a-3P"></a>若诸菩萨修出离行。<a id="a-3Q"></a>即能捐弃一切取着。<a id="a-3R"></a>若诸菩萨修住阿兰若行。<a id="a-3S"></a>即得所作善法皆无坏失。<a id="a-3T"></a>若诸菩萨修于念行。<a id="a-3U"></a>即能获得诸总持门。<a id="a-3V"></a>若诸菩萨修于慧行。<a id="a-3W"></a>即获胜慧善别诸法。<a id="a-3X"></a>若诸菩萨修于住行。<a id="a-3Y"></a>即得一切无能胜心。<a id="a-3Z"></a>若诸菩萨修趣向行。<a id="a-3a"></a>即能随知一切义趣。<a id="a-3b"></a>若诸菩萨修四念处行。<a id="a-3c"></a>即能伺察身受心法。<a id="a-3d"></a>若诸菩萨修四正断行。<a id="a-3e"></a>即能断除诸不善法。<a id="a-3f"></a>圆满一切善法。<a id="a-3g"></a>若诸菩萨修四神足行。<a id="a-3h"></a>即得身心清净轻安。<a id="a-3i"></a>若诸菩萨修五根行。<a id="a-3j"></a>即能善知自他根性。<a id="a-3k"></a>若诸菩萨修五力行。<a id="a-3l"></a>即得不为一切烦恼之所屈伏。<a id="a-3m"></a>若诸菩萨修七觉支行。<a id="a-3n"></a>即于诸法如实觉了。<a id="a-3o"></a>若诸菩萨修八正道行。<a id="a-3p"></a>即能超越一切邪道。<a id="a-3q"></a>若诸菩萨修四谛行。<a id="a-3r"></a>即能成就无动转法。<a id="a-3s"></a>若诸菩萨修四无碍解行。<a id="a-3t"></a>即能断除一切有情疑惑之心。<a id="a-3u"></a>若诸菩萨修归趣行。<a id="a-3v"></a>即得自在之智。<a id="a-3w"></a>若诸菩萨修善知识行。<a id="a-3x"></a>即能积集一切功德。<a id="a-3y"></a>若诸菩萨修意乐行。<a id="a-3z"></a>即与一切世间不相违背。<a id="a-40"></a>若诸菩萨修深心行。<a id="a-41"></a>即得一切所向最胜。<a id="a-42"></a>若诸菩萨修相应行。<a id="a-43"></a>即能勤勇救拔出离。<a id="a-44"></a>若诸菩萨修住僧坊行。<a id="a-45"></a>即得随所闻法而无坏失。<a id="a-46"></a>若诸菩萨修四摄法行。<a id="a-47"></a>即能摄受一切有情。<a id="a-48"></a>若诸菩萨修摄受正法之行。<a id="a-49"></a>即能不断三宝圣种。<a id="a-4A"></a>若诸菩萨善修回向之行。<a id="a-4B"></a>即能严净佛土。<a id="a-4C"></a>若诸菩萨修善巧方便之行。<a id="a-4D"></a>即能圆满一切智智。</p>
  <p id="a4E">世尊如是宣说。<a id="a-4F"></a>普摄诸菩萨摩诃萨最上胜行清净妙门广大正法。<a id="a-4G"></a>当佛世尊说是法时。<a id="a-4H"></a>金刚手大秘密主菩萨摩诃萨。<a id="a-4I"></a>现威神力侍佛之右。<a id="a-4J"></a>是时金刚手菩萨摩诃萨。<a id="a-4K"></a>前白佛言。<a id="a-4L"></a>希有世尊。<a id="a-4M"></a>如来善说普摄诸菩萨摩诃萨最上胜行清净妙门广大正法。<a id="a-4N"></a>世尊。<a id="a-4O"></a>如我解佛所说义趣。<a id="a-4P"></a>如我所得诸菩萨摩诃萨一切胜行。<a id="a-4Q"></a>皆从福智二行中出。<a id="a-4R"></a>当知随入福智二行。<a id="a-4S"></a>何以故。<a id="a-4T"></a>诸菩萨修福行故。<a id="a-4U"></a>能令一切有情离诸障碍。<a id="a-4V"></a>若修智行。<a id="a-4W"></a>能为一切有情善说法要令生喜悦。<a id="a-4X"></a>世尊。<a id="a-4Y"></a>是故诸菩萨摩诃萨。<a id="a-4Z"></a>福行智行二应和合。<a id="a-4a"></a>何以故。<a id="a-4b"></a>菩萨修福行故。<a id="a-4c"></a>即能圆满善巧方便波罗蜜多。<a id="a-4d"></a>修智行故。<a id="a-4e"></a>即能圆满般若波罗蜜多。<a id="a-4f"></a>故此二行即是菩萨二种圣道。<a id="a-4g"></a>普摄一切道行。<a id="a-4h"></a>菩萨住是道者。<a id="a-4i"></a>即能降伏难降伏者诸业魔众。<a id="a-4j"></a>菩萨已能超出诸恶魔道。<a id="a-4k"></a>不退转于阿耨多罗三藐三菩提。<a id="a-4l"></a>即此不退转菩萨。<a id="a-4m"></a>能善开明诸佛如来甚深秘密使不隐覆。</p>
  <p id="a4n">尔时会中寂慧菩萨摩诃萨。<a id="a-4o"></a>前白金刚手大秘密主菩萨摩诃萨言。<a id="a-4p"></a>大秘密主。<a id="a-4q"></a>汝常近侍诸佛如来。<a id="a-4r"></a>汝能乐说如来所有秘密之法。<a id="a-4s"></a>愿为发起此。<a id="a-4t"></a>非声闻缘觉所入境界。<a id="a-4u"></a>况余凡夫。<a id="a-4v"></a>如是言已。<a id="a-4w"></a>时金刚手大秘密主菩萨摩诃萨默然而住。</p>
  <p id="a4x">尔时寂慧菩萨。<a id="a-4y"></a>知是事已。<a id="a-4z"></a>前白佛言。<a id="a-50"></a>惟愿世尊。<a id="a-51"></a>敕金刚手大秘密主菩萨摩诃萨。<a id="a-52"></a>为此众会发明如来秘密之法。<a id="a-53"></a>令诸菩萨摩诃萨众。<a id="a-54"></a>闻已欢喜。<a id="a-55"></a>广大积集菩提分法。<a id="a-56"></a>成就如来秘密之法。<a id="a-57"></a>如理而行。</p>
  <p id="a58">尔时世尊告金刚手大秘密主菩萨摩诃萨言。<a id="a-59"></a>我今劝请于汝。<a id="a-5A"></a>汝应善为此会大众。<a id="a-5B"></a>宣说菩萨秘密。<a id="a-5C"></a>如来秘密真实之法。<a id="a-5D"></a>此会大众而悉乐闻。</p>
  <p id="a5E">时金刚手大秘密主菩萨。<a id="a-5F"></a>承佛圣旨。<a id="a-5G"></a>前白佛言。<a id="a-5H"></a>世尊。<a id="a-5I"></a>如佛教敕。<a id="a-5J"></a>我今宣说菩萨秘密如来秘密真实之法。<a id="a-5K"></a>然此会中若有少能悟入之者。<a id="a-5L"></a>皆是世尊威神建立譬如夜中冥暗所覆。<a id="a-5M"></a>灯光发明普能照现一切色像。<a id="a-5N"></a>今此众会亦复如是。<a id="a-5O"></a>于菩萨秘密如来秘密真实法中。<a id="a-5P"></a>若有闻已少悟入者。<a id="a-5Q"></a>当知皆是如来威神之所建立。</p>
  <p id="a5R">尔时金刚手大秘密主菩萨摩诃萨告寂慧菩萨摩诃萨言。<a id="a-5S"></a>善男子。<a id="a-5T"></a>今此众会于菩萨秘密如来秘密真实法中。<a id="a-5U"></a>若能闻已不惊怖者。<a id="a-5V"></a>斯为甚善。</p>
  <p id="a5W">时寂慧菩萨摩诃萨。<a id="a-5X"></a>普告在会诸大众言。<a id="a-5Y"></a>诸仁者。<a id="a-5Z"></a>如佛所说。<a id="a-5a"></a>有其四种不可思议。<a id="a-5b"></a>何等为四。<a id="a-5c"></a>一者业不可思议。<a id="a-5d"></a>二者龙不可思议。<a id="a-5e"></a>三者定不可思议。<a id="a-5f"></a>四者佛不可思议。<a id="a-5g"></a>仁者当知。<a id="a-5h"></a>于此四中唯佛如来不可思议最上第一。<a id="a-5i"></a>所有诸佛阿耨多罗三藐三菩提法。<a id="a-5j"></a>由此四种不可思议共所成立。<a id="a-5k"></a>是故汝诸仁者。<a id="a-5l"></a>于诸菩萨不思议法。<a id="a-5m"></a>如来不思议法。<a id="a-5n"></a>闻已不惊不怖不生畏怯。<a id="a-5o"></a>应生最上广大清净喜悦之心。<a id="a-5p"></a>是时寂慧菩萨以佛威神加持力故。<a id="a-5q"></a>能知此会一切大众。<a id="a-5r"></a>悉于诸佛菩萨秘密法中信乐听受。<a id="a-5s"></a>即时广大散布天花。<a id="a-5t"></a>雨集于膝普伸供养。</p>
  <p id="a5u">尔时金刚手大秘密主菩萨摩诃萨告寂慧菩萨摩诃萨言。<a id="a-5v"></a>汝应谛听。<a id="a-5w"></a>我今且说菩萨秘密真实之法。<a id="a-5x"></a>寂慧当知。<a id="a-5y"></a>今我世尊。<a id="a-5z"></a>昔于然灯如来法中居菩萨位。<a id="a-60"></a>从彼佛所得授阿耨多罗三藐三菩提记。<a id="a-61"></a>从是以来我常随逐释迦菩萨。<a id="a-62"></a>而是菩萨所有身业曾无异作。<a id="a-63"></a>亦不见有邪曲之相。<a id="a-64"></a>语无异作。<a id="a-65"></a>亦不曾闻虚妄之言。<a id="a-66"></a>心无异作。<a id="a-67"></a>亦不曾知爱着之失。<a id="a-68"></a>随其身业现威仪相。<a id="a-69"></a>但为成熟一切有情不自称誉。<a id="a-6A"></a>由彼菩萨身威仪相无其边际。<a id="a-6B"></a>乃至一切有情诸威仪事。<a id="a-6C"></a>悉入菩萨威仪相中。<a id="a-6D"></a>而菩萨不假勤力。<a id="a-6E"></a>亦无发悟安然而住。<a id="a-6F"></a>所谓应以禅定可度者诸有情类。<a id="a-6G"></a>即现禅定而为化度。<a id="a-6H"></a>应以鼓乐弦歌可度者。<a id="a-6I"></a>即现鼓乐弦歌而为化度。<a id="a-6J"></a>应以童男身可度者。<a id="a-6K"></a>即现其身而为化度。<a id="a-6L"></a>应以童女身可度者。<a id="a-6M"></a>即现其身而为化度。<a id="a-6N"></a>应以男子身可度者。<a id="a-6O"></a>即现其身而为化度。<a id="a-6P"></a>应以女人身可度者。<a id="a-6Q"></a>即现其身而为化度。<a id="a-6R"></a>应以少年身可度者。<a id="a-6S"></a>即现其身而为化度。<a id="a-6T"></a>应以中年身可度者。<a id="a-6U"></a>即现其身而为化度。<a id="a-6V"></a>应以老年身可度者。<a id="a-6W"></a>即现其身而为化度。<a id="a-6X"></a>应以卑劣身可度者。<a id="a-6Y"></a>即现其身而为化度。<a id="a-6Z"></a>应以屠脍身可度者。<a id="a-6a"></a>即现其身而为化度。<a id="a-6b"></a>应以喑哑身可度者。<a id="a-6c"></a>即现其身而为化度。<a id="a-6d"></a>应以盲聋身可度者。<a id="a-6e"></a>即现其身而为化度。<a id="a-6f"></a>应以三恶趣相及人。<a id="a-6g"></a>趣身可度者。<a id="a-6h"></a>即皆现之而为化度。<a id="a-6i"></a>应以天身可度者。<a id="a-6j"></a>即现其身而为化度。<a id="a-6k"></a>应以龙及夜叉乾闼婆阿修罗迦楼罗紧那罗摩睺罗伽等身可度者。<a id="a-6l"></a>即皆现之而为化度。<a id="a-6m"></a>应以帝释身可度者。<a id="a-6n"></a>即现其身而为化度。<a id="a-6o"></a>应以梵王身可度者。<a id="a-6p"></a>即现其身而为化度。<a id="a-6q"></a>应以护世身可度者。<a id="a-6r"></a>即现其身而为化度。<a id="a-6s"></a>应以转轮王身可度者。<a id="a-6t"></a>即现其身而为化度。<a id="a-6u"></a>应以苾刍苾刍尼优婆塞优婆夷身可度者。<a id="a-6v"></a>即皆现之而为化度。<a id="a-6w"></a>应以声闻身可度者。<a id="a-6x"></a>即现其身而为化度。<a id="a-6y"></a>应以缘觉身可度者。<a id="a-6z"></a>即现其身而为化度。<a id="a-70"></a>应以菩萨身可度者。<a id="a-71"></a>即现其身而为化度。<a id="a-72"></a>应以如来身可度者。<a id="a-73"></a>即现其身而为化度。<a id="a-74"></a>非可现者谓除无色。</p>
 </body>
</html>