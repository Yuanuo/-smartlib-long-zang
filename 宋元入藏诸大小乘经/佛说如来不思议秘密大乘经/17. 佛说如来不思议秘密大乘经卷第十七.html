<!doctype html>
<html id="z3IBUoZjr" data-ver="305">
 <head>
  <meta charset="utf-8">
  <meta author="法护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说如来不思议秘密大乘经卷第十七</h1>
  <h2 id="a2">护世品第十九之二</h2>
  <p id="a3">复次大秘密主如来于一切法中总略而说有四法印。<a id="a-4"></a>何等为四。<a id="a-5"></a>一者诸行无常。<a id="a-6"></a>为诸沙门婆罗门及长寿天执常语者破常想故。<a id="a-7"></a>二者诸行是苦。<a id="a-8"></a>为诸天人计乐想者破乐想故。<a id="a-9"></a>三者诸法无我。<a id="a-A"></a>为彼执我诸外道等破其我想。<a id="a-B"></a>四者涅槃寂静。<a id="a-C"></a>为诸增上慢者起寻求行破彼增上慢故。<a id="a-D"></a>此言无常者。<a id="a-E"></a>即是毕竟无有常法增语。<a id="a-F"></a>此言苦者。<a id="a-G"></a>即是远离愿求增语。<a id="a-H"></a>此言无我者。<a id="a-I"></a>即是空相增语。<a id="a-J"></a>涅槃寂静者。<a id="a-K"></a>即是无相作证增语。<a id="a-L"></a>大秘密主。<a id="a-M"></a>此如是法。<a id="a-N"></a>若诸菩萨深固信解勤行修习。<a id="a-O"></a>即于善法而不减失。<a id="a-P"></a>速能圆满菩提分法。</p>
  <p id="aQ">尔时护世四大天王。<a id="a-R"></a>前白佛言。<a id="a-S"></a>世尊。<a id="a-T"></a>我等四王皆名护世。<a id="a-U"></a>当以何法而能护世。<a id="a-V"></a>佛告四大天王言。<a id="a-W"></a>汝诸仁者。<a id="a-X"></a>当修正法行即能护世。<a id="a-Y"></a>其正法行者。<a id="a-Z"></a>所谓十善。<a id="a-a"></a>何等为十。<a id="a-b"></a>一者不杀。<a id="a-c"></a>二者于自富乐而生喜足无其分量。<a id="a-d"></a>三者于他妻室不起染污。<a id="a-e"></a>四者不破他众。<a id="a-f"></a>五者不出恶言。<a id="a-g"></a>六者所言如实。<a id="a-h"></a>七者言无绮饰。<a id="a-i"></a>八者于他富乐无所希望。<a id="a-j"></a>九者止息嗔恚。<a id="a-k"></a>十者正见清净。<a id="a-l"></a>诸仁者。<a id="a-m"></a>此十善法乃能护世。<a id="a-n"></a>复有八法而能护世。<a id="a-o"></a>何等为八。<a id="a-p"></a>一者如说能行。<a id="a-q"></a>二者于一切处尊重师长。<a id="a-r"></a>三者顺行正道。<a id="a-s"></a>四者心意质直。<a id="a-t"></a>五者心常柔软。<a id="a-u"></a>六者于一切众生常起慈心。<a id="a-v"></a>七者不作诸罪。<a id="a-w"></a>八者集诸善根。<a id="a-x"></a>如是八法乃能护世。<a id="a-y"></a>复有六法而能护世。<a id="a-z"></a>何等为六。<a id="a-10"></a>一者行慈身业。<a id="a-11"></a>于师尊所及善知识同梵行者乃至一切众生。<a id="a-12"></a>悉起尊重爱乐意念。<a id="a-13"></a>是为第一身业和敬。<a id="a-14"></a>二者行慈语业。<a id="a-15"></a>于师尊所及善知识同梵行者乃至一切众生。<a id="a-16"></a>悉起尊重爱乐意念是为第二语业和敬。<a id="a-17"></a>三者行慈意业。<a id="a-18"></a>于师尊所及善知识同梵行者乃至一切众生。<a id="a-19"></a>悉起尊重爱乐意念。<a id="a-1A"></a>是为第三意业和敬。<a id="a-1B"></a>四者依法所得一切利养少略乃至钵中之食。<a id="a-1C"></a>与彼知识同梵行者。<a id="a-1D"></a>周普均平等同受用。<a id="a-1E"></a>又复尊重爱乐意念。<a id="a-1F"></a>是为第四利养和敬。<a id="a-1G"></a>五者于戒修法无断无缺圆具无浊。<a id="a-1H"></a>所应受者不生贪取。<a id="a-1I"></a>智所称赞离诸讥毁。<a id="a-1J"></a>以如是等净戒之法。<a id="a-1K"></a>与善知识同梵行者共所修持。<a id="a-1L"></a>又复尊重爱乐意念。<a id="a-1M"></a>是为第五戒修和敬。<a id="a-1N"></a>六者于诸正见出离法中及胜决择分。<a id="a-1O"></a>随何等法修其正行。<a id="a-1P"></a>即当如应与善知识同梵行者共所修作。<a id="a-1Q"></a>又复尊重爱乐意念。<a id="a-1R"></a>是为第六同见和敬。<a id="a-1S"></a>诸仁者。<a id="a-1T"></a>此六和法乃能护世。<a id="a-1U"></a>复有四法而能护世。<a id="a-1V"></a>何等为四。<a id="a-1W"></a>一者不贪。<a id="a-1X"></a>以不贪故不堕恶趣。<a id="a-1Y"></a>二者不嗔。<a id="a-1Z"></a>以不嗔故不堕恶趣。<a id="a-1a"></a>三者不痴。<a id="a-1b"></a>以不痴故不堕恶趣。<a id="a-1c"></a>四者不怖。<a id="a-1d"></a>以不怖故不堕恶趣诸仁者。<a id="a-1e"></a>如是四法乃能护世。<a id="a-1f"></a>复有二法而能护世。<a id="a-1g"></a>何等为二。<a id="a-1h"></a>一者有惭。<a id="a-1i"></a>二者有愧。<a id="a-1j"></a>具是二法即能护世。<a id="a-1k"></a>复有一法而能护世。<a id="a-1l"></a>何等为一。<a id="a-1m"></a>谓真实行。<a id="a-1n"></a>以真实故即能护世。<a id="a-1o"></a>又复善语又无谄曲。<a id="a-1p"></a>此等一法皆能护世。<a id="a-1q"></a>诸仁者。<a id="a-1r"></a>如是等法汝等勤行即能护世。<a id="a-1s"></a>自能护已复令他人亦能护世。</p>
  <p data-pb></p>
  <h2 id="a1t">去来品第二十</h2>
  <p id="a1u">尔时世尊即作是念。<a id="a-1v"></a>我今宜应为此众会。<a id="a-1w"></a>宣说秘密大明章句。<a id="a-1x"></a>令其众会善根相应。<a id="a-1y"></a>大菩提法久住世间。<a id="a-1z"></a>作是念已。<a id="a-20"></a>即告金刚手菩萨大秘密主言。<a id="a-21"></a>我昔曾于阿波逻罗龙王宫中。<a id="a-22"></a>及大菩提场初成道时。<a id="a-23"></a>以利益心摄受世间。<a id="a-24"></a>我时宣说大明章句。<a id="a-25"></a>汝能记念耶。<a id="a-26"></a>金刚手菩萨白佛言。<a id="a-27"></a>世尊。<a id="a-28"></a>我能记念。<a id="a-29"></a>佛言秘密主。<a id="a-2A"></a>汝今说彼大明章句。</p>
  <p id="a2B">是时金刚手菩萨大秘密主。<a id="a-2C"></a>从座而起前诣佛所。<a id="a-2D"></a>胡跪合掌顶礼佛足即说秘密大明章句曰。</p>
  <p id="a2E">怛[寧*也]他(引句)贺虎罗(引二)虎罗嚩帝(引三)虎贺啰拏(引四)萨吴(引)拏(引五)左左左左左(引六)儞布拏(引七)刍怛刹多(引八)刹野刹夜(引九)多(引)刹野萨摩(引十)设末儞葛啰(引十一)贺卢(十二)贺卢嚩帝(十三)尸罗嚩帝(十四)紧阿(引)尾设野帝(十五)儞萨啰尼(引十六)惹惹(十七)惹惹末帝(十八)阿嚩叱(引十九)儞嚩吒(引二十)嚩栗多(二合引)奴娑(引)哩尼(引二十一)部(引)多(引)奴塞蜜哩(三合)帝(二十二)呼(引)祢嚩多(引)奴塞蜜哩(三合)帝(二十三)呼(引)那(引)誐(引)喃(引二十四)药叉(引)赧(引二十五)巘驮哩嚩(二合引)赧(引二十六)摩呼(引)啰誐(引)赧(引二十七)莎悉底(二合)哩婆(二合)嚩都(引)萨哩嚩(二合)萨埵(引)喃(引二十八)尾计囕都(引)摩诃(引)钵哩嚩(二合)多(引二十九)三咩他旦(引)驮啰尼(引三十)誐哩惹(二合引)都(引)三母捺啰(二合)尾誐壹帝(三十一)</p>
  <p id="a2F">金刚手菩萨大秘密主说是秘密章句时。<a id="a-2G"></a>一切魔宫皆悉振动。<a id="a-2H"></a>大地倾摇大海腾涌。<a id="a-2I"></a>一切众会皆悉战怖。<a id="a-2J"></a>咸诣佛所顶礼求救。<a id="a-2K"></a>是时世尊复以一足按地。<a id="a-2L"></a>大千世界皆悉动摇。<a id="a-2M"></a>时诸众会俱向佛所作是白言。<a id="a-2N"></a>救我世尊。<a id="a-2O"></a>救我善逝。<a id="a-2P"></a>我等一切惊怖战悼。<a id="a-2Q"></a>佛言。<a id="a-2R"></a>勿怖勿怖。<a id="a-2S"></a>此是诸佛大明章句威神境界。<a id="a-2T"></a>能使大地振动大海腾涌。<a id="a-2U"></a>日住虚空亦复动摇。</p>
  <p id="a2V">尔时世尊。<a id="a-2W"></a>即为金刚手菩萨及诸众会。<a id="a-2X"></a>如其所应略说法要。<a id="a-2Y"></a>是时会中有八万人发大菩提心。<a id="a-2Z"></a>有无量人住有学地。</p>
  <p id="a2a">尔时金刚手菩萨大秘密主长子金刚军。<a id="a-2b"></a>持妙宝网覆于佛上。<a id="a-2c"></a>前白佛言。<a id="a-2d"></a>世尊。<a id="a-2e"></a>菩萨云何能于阿耨多罗三藐三菩提得不退转。<a id="a-2f"></a>佛言。<a id="a-2g"></a>善男子。<a id="a-2h"></a>菩萨若能具修十法即于阿耨多罗三藐三菩提得不退转。<a id="a-2i"></a>何等为十。<a id="a-2j"></a>一者常行无碍大慈。<a id="a-2k"></a>二者常起无倦大悲。<a id="a-2l"></a>三者精进办诸事业。<a id="a-2m"></a>四者善修空三摩地。<a id="a-2n"></a>五者现前通达胜慧。<a id="a-2o"></a>六者于一切处皆善通达。<a id="a-2p"></a>七者能以妙智清净三世。<a id="a-2q"></a>八者以无碍方便观实业报。<a id="a-2r"></a>九者虽了知空而植众德本。<a id="a-2s"></a>十者如其所说自性清净而善入圣道。<a id="a-2t"></a>菩萨若具如是十法。<a id="a-2u"></a>即于阿耨多罗三藐三菩提得不退转。<a id="a-2v"></a>时金刚军。<a id="a-2w"></a>复白佛言。<a id="a-2x"></a>世尊。<a id="a-2y"></a>菩萨当修何法于佛不思议门闻已安然不生惊怖。<a id="a-2z"></a>佛言。<a id="a-30"></a>善男子。<a id="a-31"></a>菩萨当修八法。<a id="a-32"></a>即能于佛不思议门闻已安然不生惊怖。<a id="a-33"></a>何等为八。<a id="a-34"></a>一者增长胜慧。<a id="a-35"></a>二者增长妙智。<a id="a-36"></a>三者常为善友之所摄受。<a id="a-37"></a>四者具大信解。<a id="a-38"></a>五者善达如幻无生之法。<a id="a-39"></a>六者信解无常之法。<a id="a-3A"></a>七者心行平等犹如虚空。<a id="a-3B"></a>八者于诸法中善知障碍所起之相。<a id="a-3C"></a>菩萨若具如是八法。<a id="a-3D"></a>即能于佛不思议门闻已安然不生惊怖。<a id="a-3E"></a>金刚军复白佛言。<a id="a-3F"></a>菩萨当修何法即能于诸所作而得自在。<a id="a-3G"></a>佛言。<a id="a-3H"></a>善男子。<a id="a-3I"></a>菩萨当修四法即能于诸所作而得自在。<a id="a-3J"></a>何等为四。<a id="a-3K"></a>一者善修现前无灭之法具五神通。<a id="a-3L"></a>二者善观胜解脱门具四禅定。<a id="a-3M"></a>三者超胜梵世具四梵行。<a id="a-3N"></a>四者以方便慧于一切处善修无生。<a id="a-3O"></a>菩萨若具如是四法。<a id="a-3P"></a>即能于诸所作而得自在。<a id="a-3Q"></a>金刚军复白佛言。<a id="a-3R"></a>菩萨有几种法门。<a id="a-3S"></a>佛言。<a id="a-3T"></a>善男子。<a id="a-3U"></a>菩萨有四种法门。<a id="a-3V"></a>何等为四。<a id="a-3W"></a>一者智门。<a id="a-3X"></a>善入一切众生根性。<a id="a-3Y"></a>二者慧门。<a id="a-3Z"></a>能善分别宣说句义。<a id="a-3a"></a>三者陀罗尼门。<a id="a-3b"></a>善入一切言音总持。<a id="a-3c"></a>四者无碍解门。<a id="a-3d"></a>能善宣说诸无尽法。<a id="a-3e"></a>此为菩萨四种法门。<a id="a-3f"></a>金刚军复白佛言。<a id="a-3g"></a>菩萨有几种力。<a id="a-3h"></a>佛言。<a id="a-3i"></a>善男子。<a id="a-3j"></a>菩萨有九种力。<a id="a-3k"></a>何等为九。<a id="a-3l"></a>一者定力。<a id="a-3m"></a>大悲起故。<a id="a-3n"></a>二者精进力。<a id="a-3o"></a>不退转故。<a id="a-3p"></a>三者多闻力。<a id="a-3q"></a>胜慧生故。<a id="a-3r"></a>四者信解力。<a id="a-3s"></a>圆满解脱故。<a id="a-3t"></a>五者修习力。<a id="a-3u"></a>离散乱故。<a id="a-3v"></a>六者忍力。<a id="a-3w"></a>善护众生故。<a id="a-3x"></a>七者菩提心力。<a id="a-3y"></a>降伏诸魔故。<a id="a-3z"></a>八者大悲力。<a id="a-40"></a>成熟众生故。<a id="a-41"></a>九者无生忍力。<a id="a-42"></a>圆满十力故。<a id="a-43"></a>如是名为菩萨九力。<a id="a-44"></a>当佛世尊说是法时。<a id="a-45"></a>彼长子金刚军得无生法忍。<a id="a-46"></a>证是忍已。<a id="a-47"></a>复白佛言。<a id="a-48"></a>惟愿世尊威神建立。<a id="a-49"></a>令此正法于金刚手菩萨大秘密主宫中而得久住。<a id="a-4A"></a>使彼具法器众生获得闻慧。<a id="a-4B"></a>光明照触乃至如来般涅槃后。<a id="a-4C"></a>于阎浮提中广令流布使不隐没。</p>
  <p id="a4D">尔时世尊受金刚军劝请已。<a id="a-4E"></a>即告金刚手菩萨大秘密主言。<a id="a-4F"></a>秘密主。<a id="a-4G"></a>汝今宜应宣说。<a id="a-4H"></a>我于大菩提场初成道时。<a id="a-4I"></a>护诸菩萨降伏摄受诸魔军众。<a id="a-4J"></a>所有秘密大明章句。<a id="a-4K"></a>建立加护令正法眼久住世间。<a id="a-4L"></a>摄伏诸魔邪异外法。</p>
  <p id="a4M">尔时金刚手菩萨大秘密主。<a id="a-4N"></a>承佛教敕从座而起。<a id="a-4O"></a>偏袒右肩右膝着地。<a id="a-4P"></a>合掌恭敬顶礼世尊。<a id="a-4Q"></a>说大明曰。</p>
  <p id="a4R">怛[寧*也]佗(引一句)虎卢(二)虎罗(引三)虎梨(四)提(引)哩(五)诃(引)哩(引)底(六)阿酤(引)设罗刹曳(七)左梨(八)左罗嚩帝(九)娑(引)哩(十)刍哩(十一)羼(引)帝末利(十二)翅弥(十三)羼(引)帝葛哩(十四)刹弥(十五)设弥(十六)扇(引)帝葛哩(十七)虎呼(引十八)阿梨(十九)诘诘哩(二十)珂哩(二十一)阿(引)尾设儞(二十二)啰娑(二十三)啰娑儞(二十四)惹曳(二十五)惹野嚩帝(二十六)体哩(二合二十七)阿(引)嚩哩帝(二合二十八)尾嚩哩帝(二合二十九)阿嚩哩多(二十)儞(三十)梅(引)底哩(二合引)部(引)多(引)喃(引)僧誐啰(二合)呼(引三十一)捺弥(三十二)捺摩三钵儞(三十三)帝(引)兰拏(二合)多(引)啰曳(引三十四)部(引)莎焰莎悉帝(二合)祢尾毗踰(二合引三十五)那(引)倪毗踰(二合引三十六)药翅毗踰(二合引三十七)巘驮哩尾(二合)毗踰(二合引三十八)药叉西毗踰(二合引三十九)摩奴赊(引)摩奴试毗药(二合四十)莎悉底(二合)哩婆(二合)嚩都(引)萨捺(引)苏欠(四十一)</p>
  <p id="a4S">说是大明时。<a id="a-4T"></a>一切山王皆悉振动。<a id="a-4U"></a>大地倾摇大海腾涌。<a id="a-4V"></a>所有一切邪异外法。<a id="a-4W"></a>皆悉摄伏归正法语。<a id="a-4X"></a>善护一切正法宝藏。<a id="a-4Y"></a>一切天众互相庆悦。<a id="a-4Z"></a>说伽陀曰。</p>
  <p id="a4a">秘密大明宣说已　　能令正法久住世</p>
  <p id="a4b">三千世界悉倾摇　　求人中尊愿救护</p>
  <p id="a4c">大师善说真实语　　普为众会施无畏</p>
  <p id="a4d">威神建立此法门　　能令正法久住世</p>
  <p id="a4e">尔时世尊于金刚手菩萨宫中住经七日。<a id="a-4f"></a>广为无量一切众生作利益已。<a id="a-4g"></a>乃至旷野大城一切情品。<a id="a-4h"></a>广大周遍无不蒙益。<a id="a-4i"></a>即离本宫还处空中。<a id="a-4j"></a>菩萨声闻人天大众恭敬围绕。<a id="a-4k"></a>复有无数百千夜叉罗刹阿修罗迦楼罗等。<a id="a-4l"></a>前后导从。<a id="a-4m"></a>梵王帝释护世天等。<a id="a-4n"></a>布光明网奏妙音乐雨众异花。<a id="a-4o"></a>时诸刹土皆悉振动。<a id="a-4p"></a>以佛威德神通势力。<a id="a-4q"></a>加持神变及威仪事。<a id="a-4r"></a>譬如鹅王游戏自在。<a id="a-4s"></a>渐吹还诣鹫峰山中。<a id="a-4t"></a>金刚手菩萨大秘密主。<a id="a-4u"></a>以佛威神而随佛后。</p>
 </body>
</html>