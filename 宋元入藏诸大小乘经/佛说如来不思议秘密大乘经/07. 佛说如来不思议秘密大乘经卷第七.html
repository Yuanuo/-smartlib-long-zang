<!doctype html>
<html id="z3IBUoDjh" data-ver="467">
 <head>
  <meta charset="utf-8">
  <meta author="法护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说如来不思议秘密大乘经卷第七</h1>
  <h2 id="a2">如来身密不思议品第七之二</h2>
  <p id="a3">复次寂慧。<a id="a-4"></a>如来身相。<a id="a-5"></a>一众会中有得见者有不见者。<a id="a-6"></a>其得见者欢喜瞻仰。<a id="a-7"></a>其不见者默然懵瞪。<a id="a-8"></a>寂慧当知。<a id="a-9"></a>如来不以段食资养。<a id="a-A"></a>或有众生见佛亦受世间食者。<a id="a-B"></a>谓有威力具足修菩提行。<a id="a-C"></a>诸贤圣众常随佛后。<a id="a-D"></a>于食器中承受其食。<a id="a-E"></a>是乃众生见佛如来数数举食置食器中。<a id="a-F"></a>彼诸贤圣既受食已。<a id="a-G"></a>若有众生于佛法中所应化度。<a id="a-H"></a>宿种善根业障尽者。<a id="a-I"></a>虽复在在所生不得饮食饥渴羸劣。<a id="a-J"></a>以其宿善力故。<a id="a-K"></a>彼等众生得佛如来残食而食。<a id="a-L"></a>食已饱满心得轻安。<a id="a-M"></a>身肢润益深心清净。<a id="a-N"></a>即发阿耨多罗三藐三菩提心。<a id="a-O"></a>若诸众生。<a id="a-P"></a>堕在地狱饿鬼诸恶趣者。<a id="a-Q"></a>即不能发大菩提心。<a id="a-R"></a>以是缘故乃至尽涅槃界寂慧。<a id="a-S"></a>是故当知如来不受世间饮食。<a id="a-T"></a>如来资养所谓法食。<a id="a-U"></a>佛身坚固如那罗延天。<a id="a-V"></a>真实故不坏故。<a id="a-W"></a>金刚所成。<a id="a-X"></a>寂慧。<a id="a-Y"></a>如来身者。<a id="a-Z"></a>非生熟藏之所成养。<a id="a-a"></a>亦非涕洟杂恶不净所成。<a id="a-b"></a>如来身者。<a id="a-c"></a>如阎浮檀金。<a id="a-d"></a>无缺无断离诸过失。<a id="a-e"></a>如来身者。<a id="a-f"></a>具大威力体坚重故犹如金刚。<a id="a-g"></a>极柔软故如迦左邻那衣。<a id="a-h"></a>随所触身皆获妙乐。<a id="a-i"></a>寂慧当知。<a id="a-j"></a>一时有诸具大威力天子天女礼敬佛足。<a id="a-k"></a>随礼敬时手触佛足。<a id="a-l"></a>触已即发阿耨多罗三藐三菩提心。<a id="a-m"></a>是故当知如来不从杂染所生。<a id="a-n"></a>复次寂慧。<a id="a-o"></a>世间所有贪行众生暂见如来身已。<a id="a-p"></a>即于自身生离贪想。<a id="a-q"></a>嗔行众生。<a id="a-r"></a>暂见如来身已即起慈心。<a id="a-s"></a>痴行众生暂见如来身已。<a id="a-t"></a>即得智光照耀等。<a id="a-u"></a>分行众生暂见如来身已。<a id="a-v"></a>即于已身离诸烦恼。<a id="a-w"></a>悭吝众生暂见如来身已。<a id="a-x"></a>即能信解舍法。<a id="a-y"></a>破戒众生暂见如来身已。<a id="a-z"></a>即能信解戒法清净。<a id="a-10"></a>忿恚心众生暂见如来身已即得忍法。<a id="a-11"></a>懈怠众生暂见如来身已即起精进。<a id="a-12"></a>散乱心众生暂见如来身已即得寂定。<a id="a-13"></a>愚痴众生暂见如来身已即得胜慧。<a id="a-14"></a>善男子。<a id="a-15"></a>取要而言。<a id="a-16"></a>若诸众生暂见如来身者。<a id="a-17"></a>一切善法皆不舍离。<a id="a-18"></a>一切不善疑等染法。<a id="a-19"></a>悉得销除安立善心。<a id="a-1A"></a>然佛如来而常安住无分别舍。<a id="a-1B"></a>此说是名如来身密。</p>
  <p id="a1C">复次寂慧。<a id="a-1D"></a>又如如来化所化人作诸佛事。<a id="a-1E"></a>而佛如来心无加行。<a id="a-1F"></a>亦无发悟复无作意。<a id="a-1G"></a>佛亦不作是念。<a id="a-1H"></a>我能化彼所化人等。<a id="a-1I"></a>然所化众生可应度者。<a id="a-1J"></a>若此世界若他世界。<a id="a-1K"></a>乃至阿僧祇百千世界一切众生。<a id="a-1L"></a>为成熟故作诸利益。<a id="a-1M"></a>此说是名如来身密。</p>
  <p id="a1N">复次寂慧。<a id="a-1O"></a>如来身放广大光明。<a id="a-1P"></a>具有无数百千种色。<a id="a-1Q"></a>其光普照十方一切殑伽沙等诸佛刹土。<a id="a-1R"></a>广为成熟一切众生。<a id="a-1S"></a>而佛如来无所发悟。<a id="a-1T"></a>亦无加行复无作意。<a id="a-1U"></a>此等是名如来身密身业清净。<a id="a-1V"></a>寂慧。<a id="a-1W"></a>当知今此皆是。<a id="a-1X"></a>少略宣说如来身密身业业清净。<a id="a-1Y"></a>若广说者。<a id="a-1Z"></a>纵经一劫或过一劫。<a id="a-1a"></a>而亦不能得其边际。<a id="a-1b"></a>金刚手菩萨大秘密主。<a id="a-1c"></a>说是如来身密不思议法时。<a id="a-1d"></a>会中有十千人发阿耨多罗三藐三菩提心。<a id="a-1e"></a>八千菩萨获得忍法。</p>
  <p id="a1f">尔时会中有诸天人以诸妙花散于佛上。<a id="a-1g"></a>及供养金刚手菩萨大秘密主。<a id="a-1h"></a>是时世尊舒右金色臂。<a id="a-1i"></a>置金刚手菩萨大秘密主顶上。<a id="a-1j"></a>作是赞言。<a id="a-1k"></a>善哉善哉秘密主。<a id="a-1l"></a>汝善宣说如来身密不思议法我悉知之。<a id="a-1m"></a>汝所说法我今随喜。</p>
  <p data-pb></p>
  <h2 id="a1n">如来语密不思议品第八之一</h2>
  <p id="a1o">复次金刚手菩萨大秘密主。<a id="a-1p"></a>告寂慧菩萨摩诃萨言。<a id="a-1q"></a>复何名为如来语密语业清净。<a id="a-1r"></a>所谓如来于昼夜中。<a id="a-1s"></a>成证阿耨多罗三藐三菩提果。<a id="a-1t"></a>于昼夜中。<a id="a-1u"></a>入大涅槃。<a id="a-1v"></a>然其中间。<a id="a-1w"></a>如来未尝宣说一字亦无诠表。<a id="a-1x"></a>何以故。<a id="a-1y"></a>以佛如来常在三摩呬多故。<a id="a-1z"></a>如来亦无出息入息若寻若伺。<a id="a-20"></a>以无寻伺故。<a id="a-21"></a>所出语言离诸邪妄。<a id="a-22"></a>而佛世尊无寻无伺。<a id="a-23"></a>无所分别无广分别。<a id="a-24"></a>无说无示复无诠表。<a id="a-25"></a>然诸众生亦闻如来有所宣说。<a id="a-26"></a>而是如来毕竟在定。<a id="a-27"></a>于一切种及一切时。<a id="a-28"></a>亦以文字而能诠表。<a id="a-29"></a>复无所表。<a id="a-2A"></a>若有众生因以文字生信重者。<a id="a-2B"></a>而彼众生自谓如来为我说法。<a id="a-2C"></a>然佛如来心常安住无分别舍。</p>
  <p id="a2D">复次寂慧。<a id="a-2E"></a>如来亦非唇齿舌喉及其面门。<a id="a-2F"></a>出诸音声有所闻听。<a id="a-2G"></a>如来所出音声从虚空出。<a id="a-2H"></a>但以众生谓佛如来所有音声。<a id="a-2I"></a>从口门出。<a id="a-2J"></a>寂慧当知。<a id="a-2K"></a>如来语言具有六十四种殊妙之相。<a id="a-2L"></a>何等名为六十四种。<a id="a-2M"></a>一者流泽。<a id="a-2N"></a>二者柔软。<a id="a-2O"></a>三者悦意。<a id="a-2P"></a>四者可乐。<a id="a-2Q"></a>五者清净。<a id="a-2R"></a>六者离垢。<a id="a-2S"></a>七者明亮。<a id="a-2T"></a>八者甘美。<a id="a-2U"></a>九者乐闻。<a id="a-2V"></a>十者无劣。<a id="a-2W"></a>十一者圆具。<a id="a-2X"></a>十二者调顺。<a id="a-2Y"></a>十三者无涩。<a id="a-2Z"></a>十四者无恶。<a id="a-2a"></a>十五者善柔。<a id="a-2b"></a>十六者悦耳。<a id="a-2c"></a>十七者适身。<a id="a-2d"></a>十八者心生勇锐。<a id="a-2e"></a>十九者心喜。<a id="a-2f"></a>二十者悦乐。<a id="a-2g"></a>二十一者无热恼。<a id="a-2h"></a>二十二者如教令。<a id="a-2i"></a>二十三者善了知。<a id="a-2j"></a>二十四者分明。<a id="a-2k"></a>二十五者善爱。<a id="a-2l"></a>二十六者令生欢喜。<a id="a-2m"></a>二十七者使他如教令。<a id="a-2n"></a>二十八者令他善了知。<a id="a-2o"></a>二十九者如理。<a id="a-2p"></a>三十者利益。<a id="a-2q"></a>三十一者离重复过失。<a id="a-2r"></a>三十二者如狮子音声。<a id="a-2s"></a>三十三者如龙音声。<a id="a-2t"></a>三十四者如云雷吼声。<a id="a-2u"></a>三十五者如龙王声。<a id="a-2v"></a>三十六者如紧那罗妙歌声。<a id="a-2w"></a>三十七者如迦陵频伽声。<a id="a-2x"></a>三十八者如梵王声。<a id="a-2y"></a>三十九者如共命鸟声。<a id="a-2z"></a>四十者如帝释美妙声。<a id="a-30"></a>四十一者如振鼓声。<a id="a-31"></a>四十二者不高。<a id="a-32"></a>四十三者不下。<a id="a-33"></a>四十四者随入一切音声。<a id="a-34"></a>四十五者无缺减。<a id="a-35"></a>四十六者无破坏。<a id="a-36"></a>四十七者无染污。<a id="a-37"></a>四十八者无希取。<a id="a-38"></a>四十九者具足。<a id="a-39"></a>五十者庄严。<a id="a-3A"></a>五十一者显示。<a id="a-3B"></a>五十二者圆满一切音声。<a id="a-3C"></a>五十三者诸根适悦。<a id="a-3D"></a>五十四者无讥毁。<a id="a-3E"></a>五十五者无轻转。<a id="a-3F"></a>五十六者无动摇。<a id="a-3G"></a>五十七者随入一切众会。<a id="a-3H"></a>五十八者诸相具足。</p>
  <p id="a3I">复次寂慧。<a id="a-3J"></a>五十九者如来所出语言。<a id="a-3K"></a>普令十方一切世界一切众生心意欢喜。<a id="a-3L"></a>佛亦不作是念。<a id="a-3M"></a>我能宣说诸法。<a id="a-3N"></a>所谓契经。<a id="a-3O"></a>应颂。<a id="a-3P"></a>记别。<a id="a-3Q"></a>讽诵。<a id="a-3R"></a>自说。<a id="a-3S"></a>缘起。<a id="a-3T"></a>本事。<a id="a-3U"></a>本生。<a id="a-3V"></a>方广。<a id="a-3W"></a>希法。<a id="a-3X"></a>论议。<a id="a-3Y"></a>譬喻。<a id="a-3Z"></a>又复秘密先行法。<a id="a-3a"></a>说本缘法说昔因法。<a id="a-3b"></a>近说多说广说。<a id="a-3c"></a>教示安立分位分别。<a id="a-3d"></a>解释开明如来所说。<a id="a-3e"></a>如是等法于彼一切大众会中。<a id="a-3f"></a>若苾刍苾刍尼优婆塞优婆夷众会。<a id="a-3g"></a>若天龙夜叉乾闼婆阿修罗迦楼罗紧那罗摩睺罗伽等诸众会。<a id="a-3h"></a>佛能各各随其根性精进分量。<a id="a-3i"></a>如其所应为作法施。<a id="a-3j"></a>彼等众会闻说法时。<a id="a-3k"></a>皆谓所说从佛如来口门而出。<a id="a-3l"></a>然所说法亦无互相语言重复。<a id="a-3m"></a>而诸众会各随音声晓了诸法。<a id="a-3n"></a>寂慧。<a id="a-3o"></a>此即是名如来语密。</p>
  <p id="a3p">复次寂慧。<a id="a-3q"></a>六十者。<a id="a-3r"></a>一切众生其数无量。<a id="a-3s"></a>一切众生行亦无量。<a id="a-3t"></a>如来所说众生心行。<a id="a-3u"></a>略有八万四千种类。<a id="a-3v"></a>但为根性下劣众生。<a id="a-3w"></a>令其解入如来所说。<a id="a-3x"></a>寂慧。<a id="a-3y"></a>当知众生心行无其分量。<a id="a-3z"></a>世间所有贪行众生。<a id="a-40"></a>嗔行众生。<a id="a-41"></a>痴行众生。<a id="a-42"></a>等分行众生。<a id="a-43"></a>彼彼众生心行差别。<a id="a-44"></a>若佛如来于一劫中或过一劫。<a id="a-45"></a>乃至如来住世经百千劫。<a id="a-46"></a>随几许寿量极寿分限。<a id="a-47"></a>而亦不能说诸众生心行边际。<a id="a-48"></a>若佛但说众生心行无边际者。<a id="a-49"></a>而诸众生不能解入返生痴迷。<a id="a-4A"></a>是故如来以善方便。<a id="a-4B"></a>于诸众生无量行中。<a id="a-4C"></a>略说数有八万四千。<a id="a-4D"></a>又复如来所说诸法。<a id="a-4E"></a>随诸众生心行差别。<a id="a-4F"></a>如其所应皆令开觉。<a id="a-4G"></a>寂慧。<a id="a-4H"></a>此即是名如来语密。</p>
  <p id="a4I">复次寂慧。<a id="a-4J"></a>六十一者。<a id="a-4K"></a>如来语秘密智。<a id="a-4L"></a>随入一切众生心意。<a id="a-4M"></a>然其语言不从如来口门中出。<a id="a-4N"></a>但从虚空而出。<a id="a-4O"></a>若有众生谓佛如来所有语言从口门出者。<a id="a-4P"></a>彼勿起是见何以故。<a id="a-4Q"></a>或有众生。<a id="a-4R"></a>见佛语言从乌瑟腻沙相出。<a id="a-4S"></a>或从顶出。<a id="a-4T"></a>或发际出。<a id="a-4U"></a>或从肩出。<a id="a-4V"></a>或从额出。<a id="a-4W"></a>或眉间出。<a id="a-4X"></a>或毫相中出。<a id="a-4Y"></a>或从眼出。<a id="a-4Z"></a>或从耳出。<a id="a-4a"></a>或从鼻出。<a id="a-4b"></a>或从颊出。<a id="a-4c"></a>或口门出。<a id="a-4d"></a>或从颈出。<a id="a-4e"></a>或从臂出。<a id="a-4f"></a>或从手出。<a id="a-4g"></a>或从指出。<a id="a-4h"></a>或两胁出。<a id="a-4i"></a>或胸前出。<a id="a-4j"></a>或背后出。<a id="a-4k"></a>或从脐出。<a id="a-4l"></a>或阴藏出。<a id="a-4m"></a>或从眼出。<a id="a-4n"></a>或从膝出。<a id="a-4o"></a>或从腨出。<a id="a-4p"></a>或从踝出。<a id="a-4q"></a>或从足出。<a id="a-4r"></a>或从诸相好中出。<a id="a-4s"></a>或从一切毛孔中出。<a id="a-4t"></a>如是等众生。<a id="a-4u"></a>知解有异。<a id="a-4v"></a>寂慧。<a id="a-4w"></a>此即是名如来语密。</p>
  <p id="a4x">复次寂慧。<a id="a-4y"></a>六十二者。<a id="a-4z"></a>如来所出语言。<a id="a-50"></a>随诸众生种种信解。<a id="a-51"></a>随诸众生心意成熟。<a id="a-52"></a>普使随应而得了知。<a id="a-53"></a>然佛如来常住无分别舍。<a id="a-54"></a>譬如世间假法所成诸音乐器。<a id="a-55"></a>随彼所作而悉妙巧。<a id="a-56"></a>手不触近非假人力。<a id="a-57"></a>微风吹动出美妙声。<a id="a-58"></a>其所出声皆是先业差别风所吹击。<a id="a-59"></a>如来语言亦复如是。<a id="a-5A"></a>随诸众生一切意乐。<a id="a-5B"></a>智风吹击。<a id="a-5C"></a>亦非如来勤力所出。<a id="a-5D"></a>如来随顺一切众生先业差别众生境界。<a id="a-5E"></a>如应所说。<a id="a-5F"></a>寂慧。<a id="a-5G"></a>譬如响声随有所表。<a id="a-5H"></a>其所出声非内非外亦非中间。<a id="a-5I"></a>如来语言亦复如是。<a id="a-5J"></a>随其所出但为表了众生心意。<a id="a-5K"></a>而如来声非内非外亦非中间。<a id="a-5L"></a>又如大海之中。<a id="a-5M"></a>有如意珠宝。<a id="a-5N"></a>其名圆满一切意乐。<a id="a-5O"></a>悬高幢上自然出声。<a id="a-5P"></a>谓言此珠能满一切众生意乐。<a id="a-5Q"></a>而是珠宝亦无分别。<a id="a-5R"></a>如来亦复如是。<a id="a-5S"></a>语言妙宝深心清净。<a id="a-5T"></a>悬置大悲幢上。<a id="a-5U"></a>随诸众生所有意乐。<a id="a-5V"></a>如来出妙语言。<a id="a-5W"></a>悉令晓了。<a id="a-5X"></a>然佛如来常住无分别舍。<a id="a-5Y"></a>寂慧。<a id="a-5Z"></a>此即是名如来语密。</p>
  <p id="a5a">复次寂慧。<a id="a-5b"></a>六十三者。<a id="a-5c"></a>诸佛如来所有音声。<a id="a-5d"></a>无其分量。<a id="a-5e"></a>我不见有世间一切天人魔梵沙门婆罗门等。<a id="a-5f"></a>能知如来音声边际及分量者。<a id="a-5g"></a>何以故。<a id="a-5h"></a>我念一时。<a id="a-5i"></a>佛在王舍大城鹫峰山中。<a id="a-5j"></a>诸菩萨众而共围绕。<a id="a-5k"></a>宣说音声轮清净法门。<a id="a-5l"></a>广为众生显明宣示。<a id="a-5m"></a>于后一时。<a id="a-5n"></a>以慈氏菩萨摩诃萨加持力故。<a id="a-5o"></a>尊者大目干连即作是念。<a id="a-5p"></a>如来音声净轮分量。<a id="a-5q"></a>几何远邪。<a id="a-5r"></a>作是念已乃于本座隐而不现。<a id="a-5s"></a>以自神力即往须弥山顶。<a id="a-5t"></a>听佛如来音声远近。<a id="a-5u"></a>复运神力遍往三千大千世界。<a id="a-5v"></a>又过须弥山西。<a id="a-5w"></a>复过四大洲界。<a id="a-5x"></a>又过铁围山大铁围山。<a id="a-5y"></a>乃至世界边际。<a id="a-5z"></a>还住铁围山顶。<a id="a-60"></a>审听如来音声分量。<a id="a-61"></a>是声平等无所增减。</p>
  <p id="a62">尔时世尊知其事已。<a id="a-63"></a>即作是念大目干连。<a id="a-64"></a>意欲度量我之音声所有分量。<a id="a-65"></a>我于今时宜摄神力。<a id="a-66"></a>于是世尊摄神通已。<a id="a-67"></a>大目干连承佛威神所加持故。<a id="a-68"></a>以自通力于此世界西之方分。<a id="a-69"></a>过九十九殑伽沙数佛刹土已。<a id="a-6A"></a>往一世界名光明幢。<a id="a-6B"></a>彼有如来号光明王。<a id="a-6C"></a>现住说法教化众生。<a id="a-6D"></a>是时尊者大目干连。<a id="a-6E"></a>到彼土已。<a id="a-6F"></a>审听世尊释迦牟尼如来音声分量。<a id="a-6G"></a>譬如十肘地方分中。<a id="a-6H"></a>此闻彼人所说音声。<a id="a-6I"></a>大目干连在彼世界。<a id="a-6J"></a>听佛音声亦复如是。<a id="a-6K"></a>其声平等无所增减。<a id="a-6L"></a>彼光明王如来。<a id="a-6M"></a>所有身量高百由旬。<a id="a-6N"></a>诸菩萨身高五十由旬。<a id="a-6O"></a>是时大目干连。<a id="a-6P"></a>以自神力于彼诸菩萨众所用钵中。<a id="a-6Q"></a>循环而行。<a id="a-6R"></a>彼诸菩萨见是相已极生轻笑。<a id="a-6S"></a>即白佛言。<a id="a-6T"></a>世尊。<a id="a-6U"></a>今云何有如沙门相小虫。<a id="a-6V"></a>来此钵中循行。<a id="a-6W"></a>彼佛告言。<a id="a-6X"></a>诸善男子。<a id="a-6Y"></a>汝等不应生轻慢心。<a id="a-6Z"></a>所以者何。<a id="a-6a"></a>今此钵中行者。<a id="a-6b"></a>是彼世尊释迦牟尼如来上首声闻弟子。<a id="a-6c"></a>于大声闻众中神通第一。</p>
  <p id="a6d">尔时尊者大目干连。<a id="a-6e"></a>前诣光明王如来所。<a id="a-6f"></a>头面礼足右绕七匝住立佛前。<a id="a-6g"></a>彼佛告言。<a id="a-6h"></a>尊者大目干连。<a id="a-6i"></a>此诸菩萨有所轻笑。<a id="a-6j"></a>汝今宜应承彼世尊释迦牟尼如来应供正等正觉所加持故。<a id="a-6k"></a>以自通力现诸神变。<a id="a-6l"></a>尊者大目干连白彼佛言。<a id="a-6m"></a>我今如佛教敕加趺而坐。<a id="a-6n"></a>于此宝洲作变化事。<a id="a-6o"></a>佛言。<a id="a-6p"></a>今正是时。<a id="a-6q"></a>尊者大目干连。<a id="a-6r"></a>即时勇身空中。<a id="a-6s"></a>高七俱胝多罗树量。<a id="a-6t"></a>作变化事。<a id="a-6u"></a>于其坐中化现百千俱胝那庾多。<a id="a-6v"></a>真珠璎珞广大庄严。<a id="a-6w"></a>而彼璎珞各出百千俱胝光明。<a id="a-6x"></a>一一光明门皆生莲花。<a id="a-6y"></a>是诸莲花台中。<a id="a-6z"></a>皆有世尊释迦牟尼如来形像安处其上。<a id="a-70"></a>彼如来像皆悉宣说妙音声轮清净正法。<a id="a-71"></a>大目干连白彼佛言。<a id="a-72"></a>世尊。<a id="a-73"></a>我今加趺而坐。<a id="a-74"></a>于此四大洲一切世界。<a id="a-75"></a>亦能作诸神通变化。<a id="a-76"></a>乃至此小千世界。<a id="a-77"></a>中千世界。<a id="a-78"></a>三千大千世界。<a id="a-79"></a>悉能作诸神通变化。<a id="a-7A"></a>彼佛告言。<a id="a-7B"></a>今正是时。</p>
  <p id="a7C">尔时尊者大目干连。<a id="a-7D"></a>如其所应现神变已。<a id="a-7E"></a>收摄神力还住佛前。<a id="a-7F"></a>时彼诸菩萨众咸生希有之心。<a id="a-7G"></a>前白佛言。<a id="a-7H"></a>世尊。<a id="a-7I"></a>今此尊者大目干连。<a id="a-7J"></a>其何所为到此世界。<a id="a-7K"></a>彼佛告言。<a id="a-7L"></a>诸善男子。<a id="a-7M"></a>此大目干连为欲度量彼世尊释迦牟尼如来声轮分量故来至此。</p>
  <p id="a7N">时彼世尊光明王如来。<a id="a-7O"></a>告尊者大目干连言。<a id="a-7P"></a>汝自今而往。<a id="a-7Q"></a>勿复再起是心欲度如来声轮分量。<a id="a-7R"></a>谓以如来清净音声。<a id="a-7S"></a>无其分量不可度量故。<a id="a-7T"></a>假使以汝威势神力。<a id="a-7U"></a>极西方分经于殑伽沙数等劫。<a id="a-7V"></a>毕竟不能得彼世尊释迦牟尼如来音声妙轮分量边际。<a id="a-7W"></a>以佛如来音声妙轮无分量故。</p>
 </body>
</html>