<!doctype html>
<html id="z3IBUoGji" data-ver="415">
 <head>
  <meta charset="utf-8">
  <meta author="法护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说如来不思议秘密大乘经卷第八</h1>
  <h2 id="a2">如来语密不思议品第八之二</h2>
  <p id="a3">尔时尊者大目干连。<a id="a-4"></a>礼彼佛足作是白言。<a id="a-5"></a>世尊。<a id="a-6"></a>我今悔罪我今悔罪。<a id="a-7"></a>我于释迦牟尼如来无量音声清净妙轮。<a id="a-8"></a>辄欲度量我斯深罪。<a id="a-9"></a>又复世尊。<a id="a-A"></a>我所来此几何远邪。<a id="a-B"></a>彼佛答言。<a id="a-C"></a>大目干连。<a id="a-D"></a>汝过九十九殑伽沙数等世界已。<a id="a-E"></a>到此刹中。<a id="a-F"></a>大目干连白言。<a id="a-G"></a>我此所来而极遥远。<a id="a-H"></a>身力疲懈不能还复本刹土中。<a id="a-I"></a>彼佛告言。<a id="a-J"></a>大目干连。<a id="a-K"></a>于汝意云何。<a id="a-L"></a>汝勿起是见谓汝以自神力能到此刹。<a id="a-M"></a>何以故。<a id="a-N"></a>但以释迦牟尼如来加持力故汝能至此。<a id="a-O"></a>汝今欲还本刹土者。<a id="a-P"></a>应向彼佛虔伸敬礼。<a id="a-Q"></a>大目干连。<a id="a-R"></a>汝今当知。<a id="a-S"></a>若以汝自通力欲还本土。<a id="a-T"></a>纵经一劫亦不能往。<a id="a-U"></a>或复未至彼土中间而入涅槃。<a id="a-V"></a>大目干连。<a id="a-W"></a>汝今至此东西南北。<a id="a-X"></a>谓何方分邪大目干连言。<a id="a-Y"></a>我心迷昧不知今时在何方分。<a id="a-Z"></a>彼佛告言。<a id="a-a"></a>以是缘故汝今当知。<a id="a-b"></a>若以汝自通力纵经一劫。<a id="a-c"></a>毕竟不能还彼刹土。<a id="a-d"></a>大目干连言。<a id="a-e"></a>彼世尊释迦牟尼如来今在何方。<a id="a-f"></a>彼佛告言。<a id="a-g"></a>大目干连。<a id="a-h"></a>彼世尊释迦牟尼如来现处东方。<a id="a-i"></a>是时尊者大目干连。<a id="a-j"></a>即向东方五轮着地。<a id="a-k"></a>至诚敬礼世尊释迦牟尼如来。<a id="a-l"></a>说伽陀曰。</p>
  <p id="am">二足圣尊摄受我　　人天供养大威德</p>
  <p id="an">无边智具无边音　　我今欲还于本土</p>
  <p id="ao">寂慧。<a id="a-p"></a>今此王舍城鹫峰山中一切众会。<a id="a-q"></a>以释迦牟尼如来威神力故。<a id="a-r"></a>悉闻尊者大目干连号哭之声。</p>
  <p id="as">尔时尊者阿难。<a id="a-t"></a>前白佛言。<a id="a-u"></a>世尊。<a id="a-v"></a>今此所闻号哭之声。<a id="a-w"></a>为何相邪。<a id="a-x"></a>佛言阿难。<a id="a-y"></a>此是目干连苾刍。<a id="a-z"></a>往西方分去此佛刹。<a id="a-10"></a>过九十九殑伽沙数等刹土。<a id="a-11"></a>到光明幢世界世尊光明王如来刹中。<a id="a-12"></a>现在于彼将欲还复此娑婆界故。<a id="a-13"></a>有如是号哭之声。<a id="a-14"></a>阿难白佛言。<a id="a-15"></a>世尊。<a id="a-16"></a>尊者大目干连。<a id="a-17"></a>以何缘故到彼世界。<a id="a-18"></a>佛言阿难。<a id="a-19"></a>大目干连将还此土。<a id="a-1A"></a>其事因缘汝自当知。</p>
  <p id="a1B">尔时鹫峰山中一切众会。<a id="a-1C"></a>合掌恭敬咸白佛言。<a id="a-1D"></a>世尊。<a id="a-1E"></a>我等乐见彼光明幢世界。<a id="a-1F"></a>瞻睹世尊光明王如来。<a id="a-1G"></a>及欲见彼诸菩萨众并尊者大目干连。<a id="a-1H"></a>尔时世尊。<a id="a-1I"></a>受劝请已即于眉间放大光明。<a id="a-1J"></a>名一切处通达。<a id="a-1K"></a>其光普照九十九殑伽沙数等佛刹。<a id="a-1L"></a>相续不断。<a id="a-1M"></a>于彼光明幢世界广大照曜。<a id="a-1N"></a>是时此会一切大众。<a id="a-1O"></a>悉得见彼光明幢世界。<a id="a-1P"></a>瞻睹世尊光明王如来。<a id="a-1Q"></a>及见彼诸菩萨。<a id="a-1R"></a>又见大目干连五轮着地。<a id="a-1S"></a>向佛作礼发声号哭。</p>
  <p id="a1T">尔时世尊释迦牟尼如来。<a id="a-1U"></a>告尊者大目干连言。<a id="a-1V"></a>汝今宜应随光所照。<a id="a-1W"></a>来复此土。</p>
  <p id="a1X">尔时尊者大目干连。<a id="a-1Y"></a>承佛世尊大光明轮。<a id="a-1Z"></a>于思念间即时还此娑婆世界。<a id="a-1a"></a>住立佛前向佛世尊。<a id="a-1b"></a>头面礼足右绕七匝。<a id="a-1c"></a>重复谛诚五轮着地作是白言。<a id="a-1d"></a>世尊。<a id="a-1e"></a>我今悔罪我今悔罪。<a id="a-1f"></a>我于世尊无量音声清净妙轮。<a id="a-1g"></a>辄欲度量。<a id="a-1h"></a>我斯深罪故。<a id="a-1i"></a>我远适他界听佛音声。<a id="a-1j"></a>既至彼已。<a id="a-1k"></a>所闻佛声与此无异。<a id="a-1l"></a>佛言目干连。<a id="a-1m"></a>如汝所说。<a id="a-1n"></a>如来音声无有分量。<a id="a-1o"></a>犹如虚空无其分量。<a id="a-1p"></a>复无边际不可度量。<a id="a-1q"></a>若其虚空可度量者。<a id="a-1r"></a>如来音声亦可度量。<a id="a-1s"></a>何以故。<a id="a-1t"></a>虚空广大故。<a id="a-1u"></a>如来音声亦复广大。<a id="a-1v"></a>当王舍城中。<a id="a-1w"></a>往昔说是大目干连去来事时。<a id="a-1x"></a>有十千人发阿耨多罗三藐三菩提心。<a id="a-1y"></a>金刚手菩萨。<a id="a-1z"></a>告寂慧菩萨言。<a id="a-20"></a>寂慧当知。<a id="a-21"></a>此即是为如来语密。</p>
  <p id="a22">复次寂慧。<a id="a-23"></a>六十四者。<a id="a-24"></a>所有一切众生心心所转。<a id="a-25"></a>而一众生心多于彼。<a id="a-26"></a>寂慧菩萨言。<a id="a-27"></a>大秘密主。<a id="a-28"></a>若一众生心心所转。<a id="a-29"></a>假使遍满三千大千世界。<a id="a-2A"></a>一切众生皆居缘觉之地。<a id="a-2B"></a>纵经一劫而亦不能思惟称量校计伺察。<a id="a-2C"></a>何况一切众生。<a id="a-2D"></a>金刚手菩萨言。<a id="a-2E"></a>寂慧。<a id="a-2F"></a>我今告语于汝。<a id="a-2G"></a>使汝开觉所有一切众生心心所转。<a id="a-2H"></a>即彼如来音声妙轮。<a id="a-2I"></a>出种种声宣说法时。<a id="a-2J"></a>令诸众生咸生欢喜。<a id="a-2K"></a>然佛世尊常住无分别舍。<a id="a-2L"></a>尔时金刚手菩萨。<a id="a-2M"></a>说伽陀曰。</p>
  <p id="a2N">三千世界诸众生　　一切皆证缘觉果</p>
  <p id="a2O">纵经一劫尽筹量　　一众生心不能晓</p>
  <p id="a2P">世间所有一众生　　唯佛能知彼心意</p>
  <p id="a2Q">随众生心虽了知　　佛无发悟无分别</p>
  <p id="a2R">乃至一切众生类　　总聚思惟有其三</p>
  <p id="a2S">世尊随类如所应　　净妙声轮宣正法</p>
  <p id="a2T">法中自在演妙音　　一切闻者咸欣悦</p>
  <p id="a2U">随所宣说名相生　　以诸法名善开示</p>
  <p id="a2V">所有一切众生类　　色相名字及思惟</p>
  <p id="a2W">一毛孔中放光明　　如来随应善分别</p>
  <p id="a2X">所有世尊大慈化　　一切毛孔放光明</p>
  <p id="a2Y">光明超胜人中尊　　音声轮中宣妙法</p>
  <p id="a2Z">假使佛经一劫中　　以诸譬喻善宣说</p>
  <p id="a2a">然佛语及音声轮　　毕竟不得其边际</p>
  <p id="a2b">一切烦恼无色相　　所说语言亦无相</p>
  <p id="a2c">由其语言无相因　　烦恼无相自息灭</p>
  <p id="a2d">是故语言诸色相　　于一切处不可得</p>
  <p id="a2e">以其毕竟无得故　　烦恼色相亦如是</p>
  <p id="a2f">由其语言不实故　　所说非内亦非外</p>
  <p id="a2g">烦恼不实亦复然　　染性非内亦非外</p>
  <p id="a2h">以无少法可得故　　佛所说言遍十方</p>
  <p id="a2i">烦恼无得亦复然　　是故有所佛宣说</p>
  <p id="a2j">一切众生语言道　　上中下品有其三</p>
  <p id="a2k">语言非身亦非心　　此中无住非无住</p>
  <p id="a2l">譬如假法成乐具　　由风吹击众音声</p>
  <p id="a2m">所出音声无所从　　是中亦无造作者</p>
  <p id="a2n">由其宿昔善净性　　一切众生意风吹</p>
  <p id="a2o">故佛世尊出妙音　　然佛亦无分别想</p>
  <p id="a2p">譬如应声而对响　　音声非内亦非外</p>
  <p id="a2q">人中尊出妙言语　　非内非外亦如是</p>
  <p id="a2r">又如珠宝无分别　　令诸众生喜乐生</p>
  <p id="a2s">佛无分别亦复然　　一切音声皆圆满</p>
  <p id="a2t">复次寂慧。<a id="a-2u"></a>当知如来语秘密智。<a id="a-2v"></a>随入一切众生宣说诸法。<a id="a-2w"></a>所有三千大千世界。<a id="a-2x"></a>一切众生种种生处。<a id="a-2y"></a>如来随入一切众生语言音声。<a id="a-2z"></a>以种种名字安立四谛。<a id="a-30"></a>寂慧。<a id="a-31"></a>如其所说。<a id="a-32"></a>苦苦集苦灭向苦灭道谛。</p>
  <p id="a33">所有地居诸天。<a id="a-34"></a>作如是说。</p>
  <p id="a35">珂吠　珂嚩牟梨　珂嚩那曳　珂嚩度噜。</p>
  <p id="a36">即是此说苦苦集苦灭向苦灭道谛。</p>
  <p id="a37">彼空居诸天作如是说。</p>
  <p id="a38">多哩帝　阿嚩哩帝　阿嚩哩多尾誐弥　阿嚩哩多儞萨多啰尼。</p>
  <p id="a39">即是此说苦苦集苦灭向苦灭道谛。</p>
  <p id="a3A">彼四大王天作如是说。</p>
  <p id="a3B">伊尼　　弥尼　捺纰　捺罗纰。</p>
  <p id="a3C">即是此说苦苦集苦灭向苦灭道谛。</p>
  <p id="a3D">彼忉利天作如是说。</p>
  <p id="a3E">阿嚩哩多儞　阿西嚩帝　叉野嚩帝　叉野耨誐弥。</p>
  <p id="a3F">即是此说苦苦集苦灭向苦灭道谛。</p>
  <p id="a3G">彼夜摩天作如是说。</p>
  <p id="a3H">输梨　输罗西嚩儞　输罗叉曳　输罗叉野婆嚩儞。</p>
  <p id="a3I">即是此说苦苦集苦灭向苦灭道谛。</p>
  <p id="a3J">彼兜率天作如是说。</p>
  <p id="a3K">乌珂梨　目珂梨　尾嚩努　散左哩。</p>
  <p id="a3L">即是此说苦苦集苦灭向苦灭道谛。</p>
  <p id="a3M">彼化乐天作如是说。</p>
  <p id="a3N">多啰多　散多啰多　多啰叉野　多啰目珂。</p>
  <p id="a3O">即是此说苦苦集苦灭向苦灭道谛。</p>
  <p id="a3P">彼他化自在天说作如是。</p>
  <p id="a3Q">诃诃呼　诃诃尾那曳　诃诃尾誐弥　诃啰儞誐弥。</p>
  <p id="a3R">即是此说苦苦集苦灭向苦灭道谛。</p>
  <p id="a3S">彼魔众天作如是说。</p>
  <p id="a3T">盎誐览　盎誐啰母蓝　盎誐啰播都桑　盎誐啰儞　悉帝啰赧。</p>
  <p id="a3U">即是此说苦苦集苦灭向苦灭道谛。</p>
  <p id="a3V">彼梵众天作如是说。</p>
  <p id="a3W">秫毗　秫毗葛哩　秫毗尾舍那　秫婆嚩哩多那。</p>
  <p id="a3X">即是此说苦苦集苦灭向苦灭道谛。</p>
  <p id="a3Y">彼梵辅天作如是说。</p>
  <p id="a3Z">弥诃哩　僧诃哩　娑啰尼　娑啰娑啰尼。</p>
  <p id="a3a">即是此说苦苦集苦灭向苦灭道谛。</p>
  <p id="a3b">彼梵会天作如是说。</p>
  <p id="a3c">没啰拏　没啰拏散提　没啰拏没噜诃拏没噜诃努波舍摩。</p>
  <p id="a3d">即是此说苦苦集苦灭向苦灭道谛。</p>
  <p id="a3e">彼大梵天作如是说。</p>
  <p id="a3f">多啰讷哩　　多啰左俱哩　多萨布哩　俱啰嚩诃儞。</p>
  <p id="a3g">即是此说苦苦集苦灭向苦灭道谛。</p>
  <p id="a3h">彼少光天作如是说。</p>
  <p id="a3i">呬呬　系呬　呼护　诃啰奴散提。</p>
  <p id="a3j">即是此说苦苦集苦灭向苦灭道谛。</p>
  <p id="a3k">(此下合有无量光天光音天说四谛文梵本元阙)彼少净天。<a id="a-3l"></a>作如是说。</p>
  <p id="a3m">乌呬多　儞嚩呬多　儞誐叱多　儞誐摩儞。</p>
  <p id="a3n">即是此说苦苦集苦灭向苦灭道谛。</p>
  <p id="a3o">彼无量净天作如是说。</p>
  <p id="a3p">西嚩儞　散西嚩儞　刹野西嚩儞　阿西嚩儞。</p>
  <p id="a3q">即是此说苦苦集苦灭向苦灭道谛。</p>
  <p id="a3r">彼遍净天作如是说。</p>
  <p id="a3s">波哩砌祢　波哩砌努捺曳　嚩那俱梨　菩陀尾秫提。</p>
  <p id="a3t">即是此说苦苦集苦灭向苦灭道谛。</p>
  <p id="a3u">彼广果天作如是说。</p>
  <p id="a3v">阿讫哩多　阿迦啰尼　阿啰拏尾誐帝　迦罗拏儞瑟耻。</p>
  <p id="a3w">即是此说苦苦集苦灭向苦灭道谛。</p>
  <p id="a3x">(于第四禅九天之内合有无云福生无想三天梵本元阙)彼无烦天作如是说。</p>
  <p id="a3y">阿耨誐摩那　阿那誐摩那　阿耨散提　阿耨散提誐摩那。</p>
  <p id="a3z">即是此说苦苦集苦灭向苦灭道谛。</p>
  <p id="a40">彼无热天作如是说。</p>
  <p id="a41">秫提　秫驮嚩帝　秫驮波哩秫提　　驮驮誐摩儞。</p>
  <p id="a42">即是此说苦苦集苦灭向苦灭道谛。</p>
  <p id="a43">彼善见天作如是说。</p>
  <p id="a44">[牟*含]摩摩　[牟*含]摩弥　摩那耨誐摩野　摩那耨誐摩。</p>
  <p id="a45">即是此说苦苦集苦灭向苦灭道谛。</p>
  <p id="a46">彼善现天作如是说。</p>
  <p id="a47">目讫底　目讫多嚩底　目讫多母梨　目讫多摩多耨散提。</p>
  <p id="a48">即是此说苦苦集苦灭向苦灭道谛。</p>
  <p id="a49">彼色究竟天作如是说。</p>
  <p id="a4A">儞瑟耻　阿颠多儞瑟耻　阿羯腊波儞　阿钵啰底散提。</p>
  <p id="a4B">寂慧当知。<a id="a-4C"></a>如是等诸天各各以其随天语言。<a id="a-4D"></a>安立四谛。<a id="a-4E"></a>并余龙众夜叉众乾闼婆众阿修罗众迦楼罗众紧那罗众摩睺罗伽众。<a id="a-4F"></a>及坚身夜叉众持鬘夜叉众等。<a id="a-4G"></a>各以彼彼种类语言。<a id="a-4H"></a>安立四谛。</p>
  <p id="a4I">寂慧。<a id="a-4J"></a>此阎浮提诸国土中。<a id="a-4K"></a>少略而言满千国土。<a id="a-4L"></a>乃至十六大国一切人众。<a id="a-4M"></a>随彼方处种种语言。<a id="a-4N"></a>种种音声种种心想。<a id="a-4O"></a>如来随入一切语言音声。<a id="a-4P"></a>施设名字。<a id="a-4Q"></a>所立四谛悉能解了。<a id="a-4R"></a>所谓尸迦国人。<a id="a-4S"></a>乃至世界边际所住国人。<a id="a-4T"></a>如是等阎浮提中满千国土。<a id="a-4U"></a>一切人众种种语言。<a id="a-4V"></a>种种音声种种心想。<a id="a-4W"></a>施设名字各说四谛。<a id="a-4X"></a>如来随入一切语言音声。<a id="a-4Y"></a>悉能解了。<a id="a-4Z"></a>亦非如来心识语言有所流散。<a id="a-4a"></a>寂慧。<a id="a-4b"></a>此小千世界中。<a id="a-4c"></a>有九十四俱胝那庾多百千种类语言名字。<a id="a-4d"></a>各说四谛。<a id="a-4e"></a>总摄一切所说言音。<a id="a-4f"></a>皆悉同归一四谛义。<a id="a-4g"></a>即是胜义谛。<a id="a-4h"></a>即是无生谛。<a id="a-4i"></a>即是如实谛。<a id="a-4j"></a>即是不动谛。<a id="a-4k"></a>寂慧。<a id="a-4l"></a>此即是为如来语密。</p>
  <p id="a4m">复次寂慧。<a id="a-4n"></a>如来语言而能断除一切众生疑惑不决。<a id="a-4o"></a>所谓十方无量阿僧祇世界。<a id="a-4p"></a>普摄一切众生以佛智所知。<a id="a-4q"></a>而众生界多于地界。<a id="a-4r"></a>寂慧。<a id="a-4s"></a>正使一切众生。<a id="a-4t"></a>各各获得智慧具足。<a id="a-4u"></a>与尊者舍利子等无有异。<a id="a-4v"></a>以是缘故一切众生。<a id="a-4w"></a>各各皆以如舍利子所等智慧。<a id="a-4x"></a>以疑惑事于一劫中或过一劫。<a id="a-4y"></a>共相问难思惟称量伺察。<a id="a-4z"></a>而一众生复胜于一。<a id="a-50"></a>是诸众生。<a id="a-51"></a>以所疑事互思惟已。<a id="a-52"></a>一时俱来请问世尊。<a id="a-53"></a>时佛世尊。<a id="a-54"></a>于弹指间应问皆答。<a id="a-55"></a>是故世尊。<a id="a-56"></a>随了一众生所起心念。<a id="a-57"></a>普摄一切众生。<a id="a-58"></a>咸以一音悉为宣说断诸疑网。<a id="a-59"></a>令诸众生得断疑已。<a id="a-5A"></a>咸生欢喜。<a id="a-5B"></a>寂慧。<a id="a-5C"></a>此即是名如来语言。<a id="a-5D"></a>普能断除一切众生疑惑不决。<a id="a-5E"></a>然非如来心及语言有所动转。<a id="a-5F"></a>一切皆是如实所说。<a id="a-5G"></a>寂慧当知。<a id="a-5H"></a>如是等说。<a id="a-5I"></a>皆是如来秘密之语希有之语。<a id="a-5J"></a>此即名为语业清净。</p>
  <p id="a5K">金刚手菩萨大秘密主。<a id="a-5L"></a>说是如来语秘密主。<a id="a-5M"></a>会中有三万二千众生发阿耨多罗三藐三菩提心。<a id="a-5N"></a>十方一切诸佛刹中。<a id="a-5O"></a>所有贤劫诸菩萨众。<a id="a-5P"></a>各各在彼佛世尊所修梵行者。<a id="a-5Q"></a>是诸菩萨为供养佛及金刚手菩萨大秘密主故。<a id="a-5R"></a>垂诸宝盖散以妙花。<a id="a-5S"></a>是花槃旋来此会中。<a id="a-5T"></a>散于佛上及金刚手菩萨之身。<a id="a-5U"></a>乃至遍散一劫众会。<a id="a-5V"></a>其诸宝盖旋复空中住佛顶上。<a id="a-5W"></a>而诸宝盖出妙音声。<a id="a-5X"></a>作如是言。<a id="a-5Y"></a>我等贤劫诸菩萨众。<a id="a-5Z"></a>遣此奉用供养。<a id="a-5a"></a>世尊及金刚手菩萨大秘密主。<a id="a-5b"></a>惟愿摄受。<a id="a-5c"></a>随佛如来向所。<a id="a-5d"></a>宣说未曾有法。<a id="a-5e"></a>一切众会皆悉闻已。<a id="a-5f"></a>各复增胜发希有心。<a id="a-5g"></a>即向金刚手菩萨大秘密主。<a id="a-5h"></a>虔伸顶礼极生最上信重之想。<a id="a-5i"></a>咸作是言。<a id="a-5j"></a>大秘密主。<a id="a-5k"></a>我等今时快得善利。<a id="a-5l"></a>获闻金刚手菩萨宣说如来语密不思议法门。<a id="a-5m"></a>若诸众生闻此所说信解无疑。<a id="a-5n"></a>是诸众生所得人身功不唐弃。<a id="a-5o"></a>即为如来所应化度。<a id="a-5p"></a>彼得不退转于阿耨多罗三藐三菩提。</p>
  <p id="a5q">尔时世尊。<a id="a-5r"></a>普告一切众会赞言。<a id="a-5s"></a>善哉善哉。<a id="a-5t"></a>乃谓寂慧菩萨摩诃萨言。<a id="a-5u"></a>寂慧当知。<a id="a-5v"></a>所有如来真实之理。<a id="a-5w"></a>如来正法如来所行。<a id="a-5x"></a>一切世间实难信解。<a id="a-5y"></a>而此正法。<a id="a-5z"></a>金刚手菩萨大秘密主能善宣说。<a id="a-60"></a>若诸众生不久当得具是法者。<a id="a-61"></a>即能于此所说正法。<a id="a-62"></a>随其闻已而生信解。<a id="a-63"></a>生信解已即能受持不惊不怖。<a id="a-64"></a>随入义趣了真实性。<a id="a-65"></a>是人当得授阿耨多罗三藐三菩提记。<a id="a-66"></a>当佛如来称赞金刚手菩萨大秘密主善说法时。<a id="a-67"></a>十方无量阿僧祇世界六种震动。<a id="a-68"></a>有大光明普遍照曜。<a id="a-69"></a>空中自然雨众妙花。<a id="a-6A"></a>鼓吹歌音种种振击。<a id="a-6B"></a>有阿僧祇众生发菩提心。<a id="a-6C"></a>阿僧祇菩萨得随顺忍。<a id="a-6D"></a>阿僧祇菩萨得无生法忍。<a id="a-6E"></a>阿僧祇菩萨善根成熟故。<a id="a-6F"></a>得一生补处。<a id="a-6G"></a>时彼大众会中佛世尊前。<a id="a-6H"></a>六万八千由旬之内。<a id="a-6I"></a>地界忽然而悉破裂。<a id="a-6J"></a>大水腾涌如恶叉聚。<a id="a-6K"></a>高起空中彻于梵界。<a id="a-6L"></a>时此一切三千大千世界香水充满。</p>
  <p id="a6M">是时佛告寂慧菩萨摩诃萨言。<a id="a-6N"></a>寂慧。<a id="a-6O"></a>汝今见此水腾涌不。<a id="a-6P"></a>寂慧菩萨白佛言。<a id="a-6Q"></a>我见世尊。<a id="a-6R"></a>今此所有是何先相。<a id="a-6S"></a>佛言寂慧。<a id="a-6T"></a>今此大地忽然破裂。<a id="a-6U"></a>水腾涌者非所思念。<a id="a-6V"></a>其有受持此正法者。<a id="a-6W"></a>彼等众生亦复如是。<a id="a-6X"></a>于正法中解如实理豁然开悟。<a id="a-6Y"></a>而彼所有一切无明见等诸罪业门悉能开豁。<a id="a-6Z"></a>无尽法光胜慧辩才所说理教。<a id="a-6a"></a>皆能出现。<a id="a-6b"></a>乃是金刚手大士。<a id="a-6c"></a>善为众生宣说正法。<a id="a-6d"></a>令诸众生心生欢喜。<a id="a-6e"></a>寂慧。<a id="a-6f"></a>当知今此正法。<a id="a-6g"></a>悉是如来不共胜相。</p>
 </body>
</html>