<!doctype html>
<html id="z3IBUX8dQ" data-ver="223">
 <head>
  <meta charset="utf-8">
  <meta author="施护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛顶放无垢光明入普门观察一切如来心陀罗尼经卷上</h1>
  <p id="a2">如是我闻。<a id="a-3"></a>一时世尊。<a id="a-4"></a>在睹史天宫。<a id="a-5"></a>与大菩萨众并诸眷属及诸天众梵王那罗延天大自在天最先天子等大众皆来集会。</p>
  <p id="a6">尔时世尊依六波罗蜜说法。<a id="a-7"></a>所谓檀波罗蜜。<a id="a-8"></a>布施果报得大福德聚。<a id="a-9"></a>得不退转自在。<a id="a-A"></a>天雨七宝不求自得。<a id="a-B"></a>诸大伏藏自然出现。<a id="a-C"></a>说尸波罗蜜。<a id="a-D"></a>所谓净戒果报。<a id="a-E"></a>获得五通而生梵天。<a id="a-F"></a>说羼提波罗蜜。<a id="a-G"></a>所谓忍辱果报得天色相。<a id="a-H"></a>妙好庄严一切乐见。<a id="a-I"></a>说毗梨耶波罗蜜。<a id="a-J"></a>所谓欲修精进。<a id="a-K"></a>使彼魔王见者降伏。<a id="a-L"></a>所得果报超出生死。<a id="a-M"></a>忽然之间游玩佛刹。<a id="a-N"></a>说禅波罗蜜。<a id="a-O"></a>所谓净虑果报获得首楞严三摩地。<a id="a-P"></a>复得无数百千俱胝那由多三摩地。<a id="a-Q"></a>说般若波罗蜜。<a id="a-R"></a>所谓智慧果报得大福聚。<a id="a-S"></a>获彼多闻广大如海。</p>
  <p id="aT">尔时彼天众等闻此六波罗蜜法已。<a id="a-U"></a>心大欢喜昼夜思惟修行观察。<a id="a-V"></a>是时右忉利天子名摩尼藏无垢。<a id="a-W"></a>与百千俱胝天子眷属万八千天女眷属。<a id="a-X"></a>并天宫殿神通变化。<a id="a-Y"></a>七宝庄严高妙楼阁。<a id="a-Z"></a>种种宫殿种种园苑。<a id="a-a"></a>池沼华果皆悉严饰。<a id="a-b"></a>彼摩尼藏无垢天子。<a id="a-c"></a>与妙俱苏摩华天女。<a id="a-d"></a>极相爱乐行坐相随受天快乐。<a id="a-e"></a>而于七宝四门殿中。<a id="a-f"></a>受五欲乐迷醉耽着。<a id="a-g"></a>示其我慢恣彼睡眠。<a id="a-h"></a>时彼摩尼藏无垢天子。<a id="a-i"></a>乃至于中夜分睡梦之间。<a id="a-j"></a>一切天女奏妙音乐。<a id="a-k"></a>时彼宫殿有炬口天药叉而乃发声。<a id="a-l"></a>劝彼摩尼藏无垢天子作如是言。<a id="a-m"></a>摩尼藏无垢云何爱乐宫殿耽着睡眠。<a id="a-n"></a>都不觉悟而复安住。<a id="a-o"></a>汝天当知快乐不久。<a id="a-p"></a>要后七日命必无常。<a id="a-q"></a>虽天快乐七宝宫殿殊妙无比。<a id="a-r"></a>而汝命尽须臾莫留。<a id="a-s"></a>斯事真实当自思惟宜速方便。<a id="a-t"></a>时炬口天药叉说是语已忽然不现。<a id="a-u"></a>尔时摩尼藏无垢天子。<a id="a-v"></a>闻此语已心极苦恼。<a id="a-w"></a>由如迷醉闷绝而倒。<a id="a-x"></a>面目着地僵仆而卧。<a id="a-y"></a>时天女众见此事已。<a id="a-z"></a>悉皆愁忧啼泣雨泪。<a id="a-10"></a>慞惶怕怖苦恼千种。<a id="a-11"></a>复见彼天头发蓬乱。<a id="a-12"></a>衣服璎珞诸严身具。<a id="a-13"></a>悉弃一边。<a id="a-14"></a>面目血染唇口干燋。<a id="a-15"></a>倍复愁恼而称苦哉。<a id="a-16"></a>如火烧心闷绝倒地。<a id="a-17"></a>亦有迷乱而失心者。<a id="a-18"></a>亦有如鱼失水宛转在地者。<a id="a-19"></a>种种愁叹号哭呼天。<a id="a-1A"></a>其中有不失心者。<a id="a-1B"></a>以天宝器盛新冷水。<a id="a-1C"></a>及栴檀香散洒其身。<a id="a-1D"></a>或复为理发髻或整其衣或捧其足。<a id="a-1E"></a>时摩尼藏无垢天子渐还惺悟。<a id="a-1F"></a>既惺悟已良久之间。<a id="a-1G"></a>口称大苦极甚忧恼。<a id="a-1H"></a>叹息长嘘身体战悚。<a id="a-1I"></a>如风吹草倾侧不定。<a id="a-1J"></a>语声微细乃发其心。<a id="a-1K"></a>我今速疾往帝释天所。<a id="a-1L"></a>既到彼已礼帝释足作如是言。<a id="a-1M"></a>天主救我天主救我。<a id="a-1N"></a>说如上事闻炬口天药叉言。<a id="a-1O"></a>我后七日必当命终。<a id="a-1P"></a>我思地狱众苦逼恼。<a id="a-1Q"></a>以是急速来白天主。<a id="a-1R"></a>作何方便而得解脱。<a id="a-1S"></a>令我不死不堕恶道。<a id="a-1T"></a>天主愿作救护令离死苦。<a id="a-1U"></a>如是告已。</p>
  <p id="a1V">尔时帝释天主闻此说已。<a id="a-1W"></a>知心苦切告摩尼藏无垢天子言。<a id="a-1X"></a>勿怖摩尼藏无垢。<a id="a-1Y"></a>彼有佛世尊天人之师无上之士出现于世。<a id="a-1Z"></a>而有法药能救生老病死及以烦恼。<a id="a-1a"></a>远离地狱乃至一切恶趣而令破坏。<a id="a-1b"></a>如彼父母能救济汝。<a id="a-1c"></a>我今告汝。<a id="a-1d"></a>大觉世尊在睹史多宫汝可急去。</p>
  <p id="a1e">尔时帝释天主。<a id="a-1f"></a>与摩尼藏无垢天子。<a id="a-1g"></a>及无数千天女。<a id="a-1h"></a>往睹史多宫诣世尊所。<a id="a-1i"></a>到彼所已头面着地礼世尊足。<a id="a-1j"></a>旋绕三匝住世尊前。<a id="a-1k"></a>尔时帝释天主忧愁萎悴白世尊言。<a id="a-1l"></a>彼炬口天药叉告摩尼藏无垢天子言。<a id="a-1m"></a>汝后七日必当命终。<a id="a-1n"></a>世尊作何方便而令修行得免斯苦。</p>
  <p id="a1o">尔时世尊闻帝释天主言已。<a id="a-1p"></a>而作思惟见是事已。<a id="a-1q"></a>而于口中放种种色光。<a id="a-1r"></a>其光遍照三千大千世界。<a id="a-1s"></a>一切天人及龙犍闼婆阿素洛[薛/女]噜茶紧那啰摩护啰誐药叉罗刹步多宫殿。<a id="a-1t"></a>光照告已。<a id="a-1u"></a>其光还复到于佛所。<a id="a-1v"></a>绕佛三匝还从口入。<a id="a-1w"></a>是时世尊告帝释天主言。<a id="a-1x"></a>谛听天主。<a id="a-1y"></a>彼摩尼藏无垢天子。<a id="a-1z"></a>七日之后决定命终。<a id="a-20"></a>当堕地狱受大苦恼。<a id="a-21"></a>痛楚无量甚大怖畏。<a id="a-22"></a>出地狱已复生人间。<a id="a-23"></a>而于波罗奈城竹匠之家。<a id="a-24"></a>生溷厕中为猪面女鬼恒食粪尿。<a id="a-25"></a>彼溷厕中复有百千俱胝蛆虫。<a id="a-26"></a>常以三时[口*(一/巾)]食女鬼。<a id="a-27"></a>身肉都尽唯存其骨。<a id="a-28"></a>以业力故而其身肉旋复平满受如是身满七年已。<a id="a-29"></a>然后命终复生龟中住于旷野。<a id="a-2A"></a>彼旷野中不闻水名况复其水。<a id="a-2B"></a>又无树木亦无阴凉。<a id="a-2C"></a>常处日中身体如烧唯食热土。<a id="a-2D"></a>复被乌喙其身片片堕落。<a id="a-2E"></a>以业力故身体随生寻复破裂。<a id="a-2F"></a>受如是苦满五年已然后命终。<a id="a-2G"></a>复于彼城生于鱼中其身广大。<a id="a-2H"></a>以业力故堕无水处。<a id="a-2I"></a>而彼豺狼鼠狗及泥卑迦兽咸取食之。<a id="a-2J"></a>复有种种禽兽亦来食啖。<a id="a-2K"></a>以业力故而得其水。<a id="a-2L"></a>寻复还活又生身体。<a id="a-2M"></a>受如是苦至满三年然后命终。<a id="a-2N"></a>复于阇浮提内七族中生。<a id="a-2O"></a>常多苦恼。<a id="a-2P"></a>所谓白癞种族。<a id="a-2Q"></a>补羯娑种族。<a id="a-2R"></a>怛[口*束*頁]啰怛哩迦种族。<a id="a-2S"></a>[拏*奄](切身)嚩种族。<a id="a-2T"></a>魁脍种族。<a id="a-2U"></a>生盲种族。<a id="a-2V"></a>受斯恶报满六十年。<a id="a-2W"></a>然后复生贫穷下贱之族。<a id="a-2X"></a>身肢不具智慧乏少。<a id="a-2Y"></a>不从教诲远佛法僧。<a id="a-2Z"></a>一切世人见者憎恶。<a id="a-2a"></a>恒常饥渴复多疾病。</p>
  <p id="a2b">尔时帝释天主。<a id="a-2c"></a>闻佛世尊说此摩尼藏无垢天子诸苦事已。<a id="a-2d"></a>极大惊怖而复迷闷。<a id="a-2e"></a>作如是言无有救者。<a id="a-2f"></a>世尊如不悯救谁是救者。<a id="a-2g"></a>世尊告言帝释天主。<a id="a-2h"></a>乃有陀罗尼名佛顶放无垢光明入普门观察一切如来心。<a id="a-2i"></a>斯乃救者。<a id="a-2j"></a>无常最大彼难求免求亦得免。<a id="a-2k"></a>彼彼有情后时后分命终之时获得安乐。<a id="a-2l"></a>若命终后堕落一切地狱傍生之者悉得解脱。<a id="a-2m"></a>若常忆念一切障难获得永离。<a id="a-2n"></a>复得长寿善愿圆满。<a id="a-2o"></a>又复获见自性清净。</p>
  <p id="a2p">尔时帝释天主四大天王梵王那罗延天及大自在等。<a id="a-2q"></a>合掌恭敬白世尊言。<a id="a-2r"></a>世尊愿为我等而作增益拥护诸天。<a id="a-2s"></a>世尊又若法王以三昧力。<a id="a-2t"></a>救济世间一切人民。<a id="a-2u"></a>乃至地狱恶趣悉皆解脱。<a id="a-2v"></a>世尊如彼忉利天宫。<a id="a-2w"></a>观察四洲世界一切众生。<a id="a-2x"></a>世尊如来有大智慧。<a id="a-2y"></a>愿为世间周遍十方。<a id="a-2z"></a>及与我等赐以法印作大拥护。</p>
  <p id="a30">尔时释迦牟尼如来受彼诸天殷勤再请。<a id="a-31"></a>乃入三摩地名周遍相观察。<a id="a-32"></a>入彼三摩地时。<a id="a-33"></a>于顶髻中放遍相光明。<a id="a-34"></a>周遍照曜十方世界。<a id="a-35"></a>还住虚空如宝伞盖。</p>
  <p id="a36">尔时世尊熟视帝释而告之言。<a id="a-37"></a>帝释天主谛听谛听。<a id="a-38"></a>我有法印名佛顶放无垢光明入普门观察一切如来心三摩耶陀罗尼。<a id="a-39"></a>是九十九百千俱胝那由多殑伽沙如来同所宣说。<a id="a-3A"></a>此陀罗尼若有众生。<a id="a-3B"></a>得见闻随喜者。<a id="a-3C"></a>所有三世一切罪业。<a id="a-3D"></a>当堕地狱恶趣乃至傍生。<a id="a-3E"></a>悉皆破灭怖畏解脱。<a id="a-3F"></a>一切罪障悉得消除。<a id="a-3G"></a>如彼大火焚烧干草。<a id="a-3H"></a>风吹灰烬须臾散灭。<a id="a-3I"></a>又如天降大雨其水急流。<a id="a-3J"></a>山河草木一切秽恶倏然清净。<a id="a-3K"></a>又如真金从火烹炼。<a id="a-3L"></a>倍复柔软方成诸器。<a id="a-3M"></a>若有持诵此陀罗尼者。<a id="a-3N"></a>无诸疑惑。<a id="a-3O"></a>自见己身三业清净。<a id="a-3P"></a>犹如日出光明普照。<a id="a-3Q"></a>又如失水之鱼还复得水。<a id="a-3R"></a>依水而住复受快乐。<a id="a-3S"></a>若复世间一切众生。<a id="a-3T"></a>常能诵念此陀罗尼者。<a id="a-3U"></a>而于寿命倍得增益。<a id="a-3V"></a>天主谛听谛受。<a id="a-3W"></a>即说陀罗尼曰。</p>
  <p id="a3X">曩莫(一)萨哩嚩(二合二)怛他(引)誐哆(引)喃(引三)摩贺(引)唧哆摩抳(四)入嚩(二合)啰曩(五)娑誐啰(六)俨鼻罗(引七)羯哩洒(二合)野(八)阿建姹野(九)阿建姹野(十)阿欲驮啰(十一)阿欲驮啰(十二)散驮啰(十三)散驮啰(十四)讫数(二合)拏(十五)讫数(二合)拏(十六)讫史(二合)抳(十七)讫史(二合)抳(十八)萨哩嚩(二合十九)怛他(引)誐哆(二十)三摩野(二十一)底瑟姹(二合二十二)底瑟姹(二合二十三)努哩誐(二合)底(二十四)摩贺(引)部嚩曩(二十五)娑(上引)誐哩(引二十六)僧输驮野[牟*含](引二十七)婆誐嚩谛(二十八)萨哩嚩(二合)播(引)波(二十九)尾摩[口*隸](引三十)惹野惹野(三十一)览尾(引三十二)萨普(二合)吒(三十三)萨普(二合)吒(三十四)萨怖(二合)吒野(三十五)萨怖(二合)吒野(三十六)尾誐哆(引)嚩啰抳(引三十七)婆野贺哩(引三十八)贺啰贺啰(三十九)吽吽吽(四十)没理(二合)底谕(二合四十一)难拏驮哩(引四十二)阿婆野钵啰(二合)儞(引四十三)坞瑟抳(二合)洒(四十四)尾路吉谛(引四十五)三满哆谟契(引四十六)三满哆尾野(二合)嚩路吉谛(引四十七)摩贺(引)么(引)野(引)驮哩(引四十八)摩贺(引)播(引)舍驮哩(引四十九)阿目佉播势(引五十)阿目佉尾摩[口*隸](引五十一)阿迦哩洒(二合)野(五十二)阿迦哩洒(二合)野(五十三)阿噜供(二合)姹野(五十四)阿噜供(二合)姹野(五十五)婆啰婆啰(五十六)三婆啰三婆啰(五十七)尾部史哆部[口*爾](引五十八)摩贺(引)母捺啰(二合引五十九)尾路吉谛(引六十)惹野惹野(六十一)悉第(六十二)冒驮儞冒驮儞(六十三)三冒驮儞(六十四)三冒驮儞(六十五)输驮儞(六十六)输驮儞(六十七)僧输驮儞(六十八)僧输驮儞(六十九)萨哩嚩(二合七十)怛他(引)誐哆(七十一)俱罗部[口*爾](七十二)三摩野儞瑟计(二合引七十三)钵啰(二合引)拏舍野(二合)睹(七十四)播(引)崩(去七十五)输洒野(二合)睹(七十六)播(引)崩(去声呼七十七)钵啰(二合)娑啰努(七十八)奔抳演(二合七十九)尾曩设演(二合)睹(八十)播(引)崩(去八十一)萨哩嚩(二合八十二)枳里尾(二合)尾洒贺[口*隸](引八十三)摩抳尾秫第(引八十四)输(引)驮野(八十五)尾摩礼(引八十六)尾迦悉哆(八十七)钵纳弭(二合引八十八)迦嚩哩哆(八十九)部[口*爾](引九十)杀吒跛(二合引)啰弭哆(引九十一)波哩布啰抳(引九十二)唵(引九十三)萨哩嚩(二合九十四)怛他(引)誐睹(引九十五)瑟抳(二合)洒(九十六)尾路吉谛(引九十七)娑嚩(二合引)贺(引九十八)唵(引九十九)萨哩嚩(二合一百)怛他(引)誐哆(引一百一)玉呬野(二合引一百二)地瑟姹(二合引)曩(引一百三)地瑟耻(二合)谛(引一百四)娑嚩(二合引)贺(引一百五)唵(引一百六)阿(引)谕哩那(二合)儞(一百七)娑嚩(二合引)贺(引一百八)唵(引一百九)奔抳野(二合)那儞(一百一十)娑嚩(二合引)贺(引一百一十一)唵(引一百一十二)阿谕瑟满(二合)驮啰抳(一百一十三)娑嚩(二合引)贺(引一百一十四)唵(引一百一十五)僧贺啰抳(一百一十六)娑嚩(二合引)贺(引一百一十七)唵(引一百一十八)奔抳野(二合一百一十九)尾路吉谛(引一百二十)娑嚩(二合引一百二十一)贺(引一百二十二)唵(引一百二十三)没哩(二合)底喻(二合)难抳(引一百二十四)娑嚩(二合引)贺(引一百二十五)唵(引一百二十六)焰摩赧抳(引一百二十七)娑嚩(二合引)贺(引一百二十八)唵(引一百二十九)焰摩努谛(引一百三十)娑嚩(二合引)贺(引一百三十一)唵(引一百三十二)焰摩啰(引)讫叉(二合)细曳(引一百三十三)娑嚩(二合引)贺(引一百三十四)唵(引一百三十五)三婆啰抳(一百三十六)娑嚩(二合引)贺(引一百三十七)唵(引一百三十八)苫婆啰抳(引一百三十九)娑嚩(二合引)贺(引一百四十)唵(引一百四十一)散驮(引)啰抳(一百四十二)娑嚩(二合引)贺(引一百四十三)唵(引一百四十四)钵啰(二合)底娑啰抳(一百四十五)娑嚩(二合引)贺(引一百四十六)唵(引一百四十七)谛(引)[口*爾](引)嚩底(一百四十八)娑嚩(二合引)贺(引一百四十九)唵(引一百五十)惹野嚩底(一百五十一)娑嚩(二合引)贺(引一百五十二)唵(引一百五十三)萨哩嚩(二合一百五十四)怛他(引)誐哆(一百五十五)母捺啰(二合引一百五十六)地瑟姹(二合引)曩(引一百五十七)地瑟耻(二合)谛(引一百五十八)娑嚩(二合引)贺(引一百五十九)</p>
  <p id="a3Y">天主我今宣说此陀罗尼。<a id="a-3Z"></a>而为救济彼摩尼藏无垢天子。<a id="a-3a"></a>而令长夜利益安乐故。</p>
 </body>
</html>