<!doctype html>
<html id="z3IBUb3fB" data-ver="663">
 <head>
  <meta charset="utf-8">
  <meta author="施护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说初分说经卷上</h1>
  <p id="a2">尔时世尊。<a id="a-3"></a>往诣优楼频螺耆年迦葉所。<a id="a-4"></a>到彼处已。<a id="a-5"></a>时彼迦葉见佛世尊自远而来。<a id="a-6"></a>即白佛言。<a id="a-7"></a>善来大沙门。<a id="a-8"></a>诸有所须衣服饮食。<a id="a-9"></a>我悉供给。<a id="a-A"></a>是时世尊即谓迦葉言。<a id="a-B"></a>我今于汝此舍之中。<a id="a-C"></a>止息一夜。<a id="a-D"></a>迦葉白言。<a id="a-E"></a>此舍非我所止之处。<a id="a-F"></a>是我事火之舍。<a id="a-G"></a>有一大龙。<a id="a-H"></a>见止其中。<a id="a-I"></a>彼龙具大神通。<a id="a-J"></a>有大威力。<a id="a-K"></a>汝今若止其中。<a id="a-L"></a>恐彼侵害。<a id="a-M"></a>于是世尊第二第三。<a id="a-N"></a>谓迦葉言。<a id="a-O"></a>但令我今于此会中。<a id="a-P"></a>止息一夜。<a id="a-Q"></a>时彼迦葉亦复再三。<a id="a-R"></a>而白佛言。<a id="a-S"></a>大龙居中。<a id="a-T"></a>恐彼侵害。<a id="a-U"></a>汝今宜应信受我语。</p>
  <p id="aV">尔时世尊即作是念。<a id="a-W"></a>我今不应多与其言。<a id="a-X"></a>起悲愍心。<a id="a-Y"></a>决定转故。<a id="a-Z"></a>作是念已。<a id="a-a"></a>即入火舍。<a id="a-b"></a>以僧伽梨衣四叠。<a id="a-c"></a>安置净草之处。<a id="a-d"></a>然后世尊加跌而坐。<a id="a-e"></a>是时彼龙心生嗔恚。<a id="a-f"></a>乃吐烟焰。<a id="a-g"></a>充塞其舍。<a id="a-h"></a>世尊即入火界三昧。<a id="a-i"></a>亦出烟焰。<a id="a-j"></a>周匝其舍。<a id="a-k"></a>都成一聚大火炽焰。<a id="a-l"></a>彼龙复出青黄赤白种种色相大恶火焰。<a id="a-m"></a>世尊亦出青黄赤白种种色焰。</p>
  <p id="an">尔时优楼频螺耆年迦葉。<a id="a-o"></a>与自眷属。<a id="a-p"></a>于其火舍。<a id="a-q"></a>周匝旋转已。<a id="a-r"></a>作如是言。<a id="a-s"></a>此大沙门。<a id="a-t"></a>最上色相。<a id="a-u"></a>先不听我言。<a id="a-v"></a>必为龙所害。<a id="a-w"></a>是时世尊以神通力。<a id="a-x"></a>于须臾间。<a id="a-y"></a>彼龙威光。<a id="a-z"></a>自然收摄。<a id="a-10"></a>时彼迦葉知佛世尊亦得神通。<a id="a-11"></a>尽其夜分。<a id="a-12"></a>随其所应。<a id="a-13"></a>佛现神通。<a id="a-14"></a>时即往观察。<a id="a-15"></a>乃见其龙。<a id="a-16"></a>威光渐少。<a id="a-17"></a>世尊光明。<a id="a-18"></a>转复炽盛。</p>
  <p id="a19">尔时世尊于明旦时。<a id="a-1A"></a>摄伏彼龙。<a id="a-1B"></a>入其钵中。<a id="a-1C"></a>持示迦葉言。<a id="a-1D"></a>此是火舍中龙。<a id="a-1E"></a>我已摄伏。<a id="a-1F"></a>迦葉。<a id="a-1G"></a>此龙有大威力。<a id="a-1H"></a>若诸凡夫。<a id="a-1I"></a>即不能入其舍。<a id="a-1J"></a>时彼迦葉即生叹异。<a id="a-1K"></a>乃发净信。<a id="a-1L"></a>我出家心。<a id="a-1M"></a>岂可止耶。</p>
  <p id="a1N">复次优楼频螺耆年迦葉。<a id="a-1O"></a>欲于日初分时作事火法。<a id="a-1P"></a>即作是念。<a id="a-1Q"></a>此大沙门。<a id="a-1R"></a>有大威力。<a id="a-1S"></a>具大神通。<a id="a-1T"></a>乃至大威力。<a id="a-1U"></a>龙亦能摄伏。<a id="a-1V"></a>我今但于日初分时。<a id="a-1W"></a>作事火法。<a id="a-1X"></a>彼大沙门。<a id="a-1Y"></a>于日后分时。<a id="a-1Z"></a>应作神通事。<a id="a-1a"></a>是时世尊知彼迦葉信佛神通。<a id="a-1b"></a>世尊即为摄神通力而彼迦葉。<a id="a-1c"></a>于日初分。<a id="a-1d"></a>得作大事已。<a id="a-1e"></a>即生叹异。<a id="a-1f"></a>乃发净信。<a id="a-1g"></a>我出家心。<a id="a-1h"></a>岂可止耶。</p>
  <p id="a1i">又复迦葉欲于日后分时作事火法。<a id="a-1j"></a>即作是念。<a id="a-1k"></a>此大沙门。<a id="a-1l"></a>有大威力。<a id="a-1m"></a>具大神通。<a id="a-1n"></a>乃至大威力。<a id="a-1o"></a>龙亦能摄伏。<a id="a-1p"></a>我今但于日后分时。<a id="a-1q"></a>作事火法。<a id="a-1r"></a>彼大沙门。<a id="a-1s"></a>于日初分时。<a id="a-1t"></a>应作神通事。<a id="a-1u"></a>是时世尊知彼迦葉信佛神通。<a id="a-1v"></a>世尊即为摄神通力而彼迦葉。<a id="a-1w"></a>于日后分时。<a id="a-1x"></a>得作大事已。<a id="a-1y"></a>即生叹异。<a id="a-1z"></a>乃发净信。<a id="a-20"></a>我出家心。<a id="a-21"></a>岂可止耶。</p>
  <p id="a22">又复迦葉别作然火法种种施作。<a id="a-23"></a>皆不能然。<a id="a-24"></a>复以干木。<a id="a-25"></a>投掷其中。<a id="a-26"></a>及以干草干瞿摩夷苏油等物。<a id="a-27"></a>所应用者。<a id="a-28"></a>悉掷其内。<a id="a-29"></a>复作不善相。<a id="a-2A"></a>出是咒言。</p>
  <p id="a2B">伊梨萨哥多梨萨哥一切能烧此何不然。</p>
  <p id="a2C">作是咒已。<a id="a-2D"></a>火亦不然。<a id="a-2E"></a>时彼迦葉即作是念。<a id="a-2F"></a>此大沙门。<a id="a-2G"></a>具大神通。<a id="a-2H"></a>有大威力。<a id="a-2I"></a>乃至大威力。<a id="a-2J"></a>龙亦能摄伏。<a id="a-2K"></a>我以何物。<a id="a-2L"></a>当为供养。<a id="a-2M"></a>是时世尊知彼迦葉信佛神通。<a id="a-2N"></a>世尊即为起神通力。<a id="a-2O"></a>其火乃然。<a id="a-2P"></a>时彼迦葉即生叹异。<a id="a-2Q"></a>乃发净信。<a id="a-2R"></a>我出家心。<a id="a-2S"></a>岂可止耶。</p>
  <p id="a2T">又复迦葉既作法已。<a id="a-2U"></a>欲灭其火。<a id="a-2V"></a>种种施作。<a id="a-2W"></a>不能息灭。<a id="a-2X"></a>乃取净土。<a id="a-2Y"></a>倾掷其中。<a id="a-2Z"></a>复投以灰。<a id="a-2a"></a>乃洒以水。<a id="a-2b"></a>亦作不善相。<a id="a-2c"></a>出是咒言。</p>
  <p id="a2d">伊梨萨哥多梨萨哥一切烧已此何不灭。</p>
  <p id="a2e">作是咒已。<a id="a-2f"></a>火亦不灭。<a id="a-2g"></a>时彼迦葉。<a id="a-2h"></a>即作是念。<a id="a-2i"></a>此大沙门。<a id="a-2j"></a>具大神通。<a id="a-2k"></a>有大威力。<a id="a-2l"></a>乃至大威力。<a id="a-2m"></a>龙亦能摄伏。<a id="a-2n"></a>我以何物。<a id="a-2o"></a>当为供养。<a id="a-2p"></a>是时世尊。<a id="a-2q"></a>知彼迦葉信佛神通。<a id="a-2r"></a>世尊即为摄神通力。<a id="a-2s"></a>其火乃灭。<a id="a-2t"></a>时彼迦葉。<a id="a-2u"></a>即生叹异。<a id="a-2v"></a>乃发净信。<a id="a-2w"></a>我出家心。<a id="a-2x"></a>岂可止耶。</p>
  <p id="a2y">复次迦葉于昼日分。<a id="a-2z"></a>而暂睡眠。<a id="a-30"></a>世尊即化五百耆年。<a id="a-31"></a>众状如迦葉。<a id="a-32"></a>俱诣其所。<a id="a-33"></a>化众到已高出其声。<a id="a-34"></a>互相戏笑。<a id="a-35"></a>迦葉由戏笑声。<a id="a-36"></a>乃从睡觉。<a id="a-37"></a>作是思惟。<a id="a-38"></a>我今何故耽着睡眠。<a id="a-39"></a>同梵行者。<a id="a-3A"></a>来亦不知。<a id="a-3B"></a>时彼化众咸赞是言。<a id="a-3C"></a>善哉善哉。<a id="a-3D"></a>是时迦葉普遍观察。<a id="a-3E"></a>各各见其色相。<a id="a-3F"></a>乃作是念。<a id="a-3G"></a>岂非大沙门神力所化邪。<a id="a-3H"></a>彼大沙门。<a id="a-3I"></a>具大神通。<a id="a-3J"></a>有大威力。<a id="a-3K"></a>乃至大威力。<a id="a-3L"></a>龙亦能摄伏。<a id="a-3M"></a>我以何物。<a id="a-3N"></a>当为供养是时世尊知彼迦葉信佛神通。<a id="a-3O"></a>世尊即为摄神通力。<a id="a-3P"></a>彼诸化众忽然不见。<a id="a-3Q"></a>时彼迦葉即生叹异。<a id="a-3R"></a>乃发净信。<a id="a-3S"></a>我出家心。<a id="a-3T"></a>岂可止耶。</p>
  <p id="a3U">尔时世尊离彼迦葉住处。<a id="a-3V"></a>往诣泥连河岸珂那聚落中阿惹播罗树下。<a id="a-3W"></a>世尊行时。<a id="a-3X"></a>体具威仪。<a id="a-3Y"></a>容相可观。<a id="a-3Z"></a>既到彼已。<a id="a-3a"></a>而暂止息。<a id="a-3b"></a>是时迦葉即作是念。<a id="a-3c"></a>我等今时。<a id="a-3d"></a>亦往泥连河岸。<a id="a-3e"></a>作洁净事水法。<a id="a-3f"></a>而大沙门亦复在彼。<a id="a-3g"></a>作是念已。<a id="a-3h"></a>即与眷属。<a id="a-3i"></a>诣泥连河岸。<a id="a-3j"></a>到已忽见其水逆流。<a id="a-3k"></a>复作是念。<a id="a-3l"></a>此水逆流。<a id="a-3m"></a>岂非大沙门神通所作邪。<a id="a-3n"></a>而此大沙门。<a id="a-3o"></a>具大神通。<a id="a-3p"></a>有大威力。<a id="a-3q"></a>乃至大威力。<a id="a-3r"></a>龙亦能摄伏。<a id="a-3s"></a>我以何物。<a id="a-3t"></a>当为供养。<a id="a-3u"></a>是时世尊知彼迦葉信佛神通。<a id="a-3v"></a>世尊乃为摄神通力。<a id="a-3w"></a>水即顺流。<a id="a-3x"></a>时彼迦葉即生叹异。<a id="a-3y"></a>乃发净信。<a id="a-3z"></a>我出家心。<a id="a-40"></a>岂可止耶。</p>
  <p id="a41">又复世尊渐次欲渡泥连河。<a id="a-42"></a>往缚象聚落中。<a id="a-43"></a>是时大云忽起。<a id="a-44"></a>暴雨澍流。<a id="a-45"></a>河声泛涨。<a id="a-46"></a>如角贝响。<a id="a-47"></a>世尊尔时于急流中。<a id="a-48"></a>徐缓而进。<a id="a-49"></a>水分两派。<a id="a-4A"></a>步步尘生。<a id="a-4B"></a>时彼迦葉乃作是念。<a id="a-4C"></a>此大沙门。<a id="a-4D"></a>方涉中流。<a id="a-4E"></a>河水迅急。<a id="a-4F"></a>将非漂没。<a id="a-4G"></a>作是念时。<a id="a-4H"></a>乃见世尊。<a id="a-4I"></a>于急流中。<a id="a-4J"></a>水分两派。<a id="a-4K"></a>步步尘生。<a id="a-4L"></a>渐至其岸。<a id="a-4M"></a>即生叹异。<a id="a-4N"></a>希有难得。<a id="a-4O"></a>此大沙门名。<a id="a-4P"></a>我于诸世间。<a id="a-4Q"></a>曾所未闻。<a id="a-4R"></a>迦葉尔时乃发净信。<a id="a-4S"></a>我出家心。<a id="a-4T"></a>岂可止耶。<a id="a-4U"></a>迦葉见佛如是等神通事已。<a id="a-4V"></a>转发最上清净信心。<a id="a-4W"></a>深生爱乐。<a id="a-4X"></a>乃发是言。<a id="a-4Y"></a>佛大沙门。<a id="a-4Z"></a>能作如是神通事业。<a id="a-4a"></a>我以何物。<a id="a-4b"></a>当为供养。</p>
  <p id="a4c">尔时世尊既至彼岸于缚象聚落中。<a id="a-4d"></a>而乃止息。<a id="a-4e"></a>即于是夜。<a id="a-4f"></a>东方持国天王。<a id="a-4g"></a>来诣佛所。<a id="a-4h"></a>恭敬礼足。<a id="a-4i"></a>彼身光明。<a id="a-4j"></a>广大照耀。<a id="a-4k"></a>迦葉是夜睹斯光已。<a id="a-4l"></a>至明旦时。<a id="a-4m"></a>往诣佛所。<a id="a-4n"></a>到已白言。<a id="a-4o"></a>大沙门。<a id="a-4p"></a>夜中何故东方光来。<a id="a-4q"></a>广大照耀。<a id="a-4r"></a>世尊告言。<a id="a-4s"></a>夜中所现东方光者。<a id="a-4t"></a>是彼持国天王。<a id="a-4u"></a>来礼我足。<a id="a-4v"></a>彼身光明。<a id="a-4w"></a>照耀如是。<a id="a-4x"></a>迦葉尔时即作是念。<a id="a-4y"></a>彼之名字。<a id="a-4z"></a>我等虽闻。<a id="a-50"></a>而不能见。<a id="a-51"></a>况复能来礼沙门足。<a id="a-52"></a>我观是事。<a id="a-53"></a>希有难得。<a id="a-54"></a>乃发净信。<a id="a-55"></a>我出家心。<a id="a-56"></a>岂可止耶。<a id="a-57"></a>第二夜中。<a id="a-58"></a>南方增长天王。<a id="a-59"></a>来诣佛所。<a id="a-5A"></a>恭敬礼足。<a id="a-5B"></a>彼身光明。<a id="a-5C"></a>广大照耀。<a id="a-5D"></a>迦葉是夜睹斯光已。<a id="a-5E"></a>至明旦时。<a id="a-5F"></a>往诣佛所。<a id="a-5G"></a>到已白言。<a id="a-5H"></a>大沙门。<a id="a-5I"></a>夜中何故南方光来。<a id="a-5J"></a>广大照耀。<a id="a-5K"></a>世尊告言。<a id="a-5L"></a>夜中所现南方光者。<a id="a-5M"></a>是彼增长天王。<a id="a-5N"></a>来礼我足。<a id="a-5O"></a>彼身光明。<a id="a-5P"></a>照耀如是。<a id="a-5Q"></a>迦葉尔时即作是念。<a id="a-5R"></a>彼之名字。<a id="a-5S"></a>我等虽闻。<a id="a-5T"></a>而不能见。<a id="a-5U"></a>况复能来礼沙门足。<a id="a-5V"></a>我观是事。<a id="a-5W"></a>希有难得。<a id="a-5X"></a>乃发净信。<a id="a-5Y"></a>我出家心。<a id="a-5Z"></a>岂可止耶。<a id="a-5a"></a>第三夜中。<a id="a-5b"></a>西方广目天王。<a id="a-5c"></a>来诣佛所。<a id="a-5d"></a>恭敬礼足。<a id="a-5e"></a>彼身光明。<a id="a-5f"></a>广大照耀。<a id="a-5g"></a>迦葉是夜睹斯光已。<a id="a-5h"></a>至明旦时。<a id="a-5i"></a>往诣佛所。<a id="a-5j"></a>到已白言。<a id="a-5k"></a>大沙门。<a id="a-5l"></a>夜中何故西方光来。<a id="a-5m"></a>广大照耀。<a id="a-5n"></a>世尊告言。<a id="a-5o"></a>夜中所现西方光者。<a id="a-5p"></a>是彼广目天王。<a id="a-5q"></a>来礼我足。<a id="a-5r"></a>彼身光明。<a id="a-5s"></a>照耀如是。<a id="a-5t"></a>迦葉尔时即作是念。<a id="a-5u"></a>彼之名字。<a id="a-5v"></a>我等虽闻。<a id="a-5w"></a>而不能见。<a id="a-5x"></a>况复能来礼沙门足。<a id="a-5y"></a>我观是事。<a id="a-5z"></a>希有难得。<a id="a-60"></a>乃发净信。<a id="a-61"></a>我出家心。<a id="a-62"></a>岂可止耶。<a id="a-63"></a>第四夜中。<a id="a-64"></a>北方多闻天王。<a id="a-65"></a>来诣佛所。<a id="a-66"></a>恭敬礼足。<a id="a-67"></a>彼身光明。<a id="a-68"></a>广大照耀。<a id="a-69"></a>迦葉是夜睹斯光已。<a id="a-6A"></a>至明旦时。<a id="a-6B"></a>往诣佛所。<a id="a-6C"></a>到已白言。<a id="a-6D"></a>大沙门。<a id="a-6E"></a>夜中何故北方光来。<a id="a-6F"></a>广大照耀。<a id="a-6G"></a>世尊告言。<a id="a-6H"></a>夜中所现北方光者。<a id="a-6I"></a>是彼多闻天王。<a id="a-6J"></a>来礼我足。<a id="a-6K"></a>彼身光明。<a id="a-6L"></a>照耀如是。<a id="a-6M"></a>迦葉尔时即作是念。<a id="a-6N"></a>彼之名字。<a id="a-6O"></a>我等虽闻。<a id="a-6P"></a>而不能见。<a id="a-6Q"></a>况复能来礼沙门足。<a id="a-6R"></a>我观是事。<a id="a-6S"></a>希有难得。<a id="a-6T"></a>乃发净信。<a id="a-6U"></a>我出家心。<a id="a-6V"></a>岂可止耶。<a id="a-6W"></a>第五夜中。<a id="a-6X"></a>上方帝释天王。<a id="a-6Y"></a>来诣佛所。<a id="a-6Z"></a>恭敬礼足。<a id="a-6a"></a>彼身光明。<a id="a-6b"></a>广大照耀。<a id="a-6c"></a>迦葉是夜睹斯光已。<a id="a-6d"></a>至明旦时。<a id="a-6e"></a>往诣佛所。<a id="a-6f"></a>到已白言。<a id="a-6g"></a>大沙门。<a id="a-6h"></a>夜中何故上方光来。<a id="a-6i"></a>广大照耀。<a id="a-6j"></a>世尊告言。<a id="a-6k"></a>夜中所现上方光者。<a id="a-6l"></a>是彼帝释天主。<a id="a-6m"></a>来礼我足。<a id="a-6n"></a>彼身光明。<a id="a-6o"></a>照耀如是。<a id="a-6p"></a>迦葉尔时即作是念。<a id="a-6q"></a>彼之名字。<a id="a-6r"></a>我等虽闻。<a id="a-6s"></a>而不能见。<a id="a-6t"></a>况复能来礼沙门足。<a id="a-6u"></a>我观是事。<a id="a-6v"></a>希有难得。<a id="a-6w"></a>乃发净信。<a id="a-6x"></a>我出家心。<a id="a-6y"></a>岂可止耶。<a id="a-6z"></a>第六夜中。<a id="a-70"></a>四方四大天王。<a id="a-71"></a>上方帝释天主。<a id="a-72"></a>俱诣佛所。<a id="a-73"></a>恭敬礼足。<a id="a-74"></a>四王身光。<a id="a-75"></a>四方互照。<a id="a-76"></a>帝释身光。<a id="a-77"></a>上方照耀。<a id="a-78"></a>然彼诸光。<a id="a-79"></a>悉于世尊三摩地光中之所收摄。<a id="a-7A"></a>迦葉是夜睹斯光已。<a id="a-7B"></a>至明旦时。<a id="a-7C"></a>往诣佛所。<a id="a-7D"></a>到已白言。<a id="a-7E"></a>大沙门。<a id="a-7F"></a>夜中何故四方光来。<a id="a-7G"></a>及彼上方光来照耀。<a id="a-7H"></a>世尊告言。<a id="a-7I"></a>夜中所现四方光者。<a id="a-7J"></a>是彼四方天王。<a id="a-7K"></a>上方光者。<a id="a-7L"></a>是帝释天主。<a id="a-7M"></a>俱来礼足。<a id="a-7N"></a>彼诸身光。<a id="a-7O"></a>照耀如是。<a id="a-7P"></a>迦葉尔时即作是念。<a id="a-7Q"></a>五方俱来。<a id="a-7R"></a>礼沙门足。<a id="a-7S"></a>我观是事。<a id="a-7T"></a>希有难得。<a id="a-7U"></a>乃发净信。<a id="a-7V"></a>我出家心。<a id="a-7W"></a>岂可止耶。</p>
  <p id="a7X">复次世尊谓迦葉言。<a id="a-7Y"></a>汝今为我。<a id="a-7Z"></a>于庵摩勒林中。<a id="a-7a"></a>取彼果来。<a id="a-7b"></a>迦葉以佛威神力故。<a id="a-7c"></a>如言即取持以奉佛。<a id="a-7d"></a>世尊又言。<a id="a-7e"></a>汝于呵梨勒林中。<a id="a-7f"></a>取彼药来。<a id="a-7g"></a>迦葉如言取以奉佛。<a id="a-7h"></a>世尊又言。<a id="a-7i"></a>汝于赡部树。<a id="a-7j"></a>先取其果。<a id="a-7k"></a>次复可取随应知者种种果来。<a id="a-7l"></a>迦葉如言取以奉佛。<a id="a-7m"></a>世尊又言。<a id="a-7n"></a>汝于北俱卢洲。<a id="a-7o"></a>取彼饭来。<a id="a-7p"></a>迦葉如言取以奉佛。<a id="a-7q"></a>世尊又言。<a id="a-7r"></a>汝于三十三天中。<a id="a-7s"></a>取彼曼陀罗华来。<a id="a-7t"></a>迦葉如言取以奉佛。<a id="a-7u"></a>尔时迦葉知佛世尊有如是等种种神通。<a id="a-7v"></a>转复发起最上净信。<a id="a-7w"></a>世尊知彼心已。<a id="a-7x"></a>于迦葉前。<a id="a-7y"></a>复以神力。<a id="a-7z"></a>以虚空中。<a id="a-80"></a>别见身相。<a id="a-81"></a>起三威仪。<a id="a-82"></a>谓住威仪。<a id="a-83"></a>行步威仪。<a id="a-84"></a>加趺坐威仪。<a id="a-85"></a>如是所现诸威仪相。<a id="a-86"></a>皆悉迅疾。<a id="a-87"></a>如履急流。<a id="a-88"></a>是相亦然。<a id="a-89"></a>又于空中。<a id="a-8A"></a>化现众宝。<a id="a-8B"></a>所成楼阁。<a id="a-8C"></a>又复普现。<a id="a-8D"></a>黄金色相。<a id="a-8E"></a>世尊现如是等诸神通已。<a id="a-8F"></a>还摄神力。<a id="a-8G"></a>本相如故。</p>
  <p id="a8H">尔时迦葉。<a id="a-8I"></a>常于年中。<a id="a-8J"></a>而择一日。<a id="a-8K"></a>于自住处。<a id="a-8L"></a>作祀天会。<a id="a-8M"></a>所有摩伽陀国。<a id="a-8N"></a>王舍大城。<a id="a-8O"></a>频婆娑罗王。<a id="a-8P"></a>及其国中。<a id="a-8Q"></a>一切人民。<a id="a-8R"></a>咸来赴会。<a id="a-8S"></a>而彼迦葉。<a id="a-8T"></a>知设会时至。<a id="a-8U"></a>还本住处。<a id="a-8V"></a>乃作是念。<a id="a-8W"></a>我常所设祀天施会。<a id="a-8X"></a>今正是时。<a id="a-8Y"></a>王及人民。<a id="a-8Z"></a>咸悉来集。<a id="a-8a"></a>彼大沙门。<a id="a-8b"></a>面相平满。<a id="a-8c"></a>远离颦蹙。<a id="a-8d"></a>无复恚怒。<a id="a-8e"></a>出善语言。<a id="a-8f"></a>见者欢喜。<a id="a-8g"></a>此最上善人。<a id="a-8h"></a>若来我舍。<a id="a-8i"></a>我祀天会。<a id="a-8j"></a>何能施作。<a id="a-8k"></a>尔时世尊。<a id="a-8l"></a>知彼心念已。<a id="a-8m"></a>即现神力。<a id="a-8n"></a>往北俱卢洲。<a id="a-8o"></a>如常乞食。<a id="a-8p"></a>还诣雪山边。<a id="a-8q"></a>安坐而食。<a id="a-8r"></a>食已于彼作草庵舍。<a id="a-8s"></a>止息一夜。<a id="a-8t"></a>时彼迦葉。<a id="a-8u"></a>祀天既毕。<a id="a-8v"></a>设会亦周。<a id="a-8w"></a>饮食所须。<a id="a-8x"></a>而尚丰溢。<a id="a-8y"></a>迦葉见已。<a id="a-8z"></a>即作是念。<a id="a-90"></a>彼大沙门。<a id="a-91"></a>今时若来。<a id="a-92"></a>我当授食。<a id="a-93"></a>世尊知其念已。<a id="a-94"></a>从虚空中来现其前。<a id="a-95"></a>迦葉见已。<a id="a-96"></a>作如是言。<a id="a-97"></a>善来大沙门。<a id="a-98"></a>我昨设会。<a id="a-99"></a>汝何不来。<a id="a-9A"></a>世尊答言。<a id="a-9B"></a>知汝起念。<a id="a-9C"></a>故我不来。<a id="a-9D"></a>世尊即为如念而说。<a id="a-9E"></a>迦葉复言。<a id="a-9F"></a>汝于今日。<a id="a-9G"></a>何故乃来。<a id="a-9H"></a>世尊答言。<a id="a-9I"></a>亦知汝念。<a id="a-9J"></a>欲授我食。<a id="a-9K"></a>故我斯来。<a id="a-9L"></a>是时迦葉即作是念。<a id="a-9M"></a>希有难得。<a id="a-9N"></a>此大沙门。<a id="a-9O"></a>知我心意。<a id="a-9P"></a>此必同我。<a id="a-9Q"></a>亦得阿罗汉。<a id="a-9R"></a>世尊知其所念。<a id="a-9S"></a>即时谓言。<a id="a-9T"></a>迦葉。<a id="a-9U"></a>汝非阿罗汉。<a id="a-9V"></a>不知阿罗汉法。<a id="a-9W"></a>迦葉闻已。<a id="a-9X"></a>复作是念。<a id="a-9Y"></a>希有希有。<a id="a-9Z"></a>此大沙门。<a id="a-9a"></a>若心若意。<a id="a-9b"></a>若寻若伺。<a id="a-9c"></a>皆悉能知。<a id="a-9d"></a>作是念已。<a id="a-9e"></a>头面着地。<a id="a-9f"></a>前礼佛足白言。<a id="a-9g"></a>世尊。<a id="a-9h"></a>我今归佛。<a id="a-9i"></a>出家受具足戒。<a id="a-9j"></a>惟愿善逝。<a id="a-9k"></a>哀愍摄受。<a id="a-9l"></a>佛言。<a id="a-9m"></a>迦葉。<a id="a-9n"></a>汝今不应投佛出家。<a id="a-9o"></a>所以者何。<a id="a-9p"></a>摩伽陀国王及人民。<a id="a-9q"></a>皆悉宗敬。<a id="a-9r"></a>供养于汝。<a id="a-9s"></a>汝于亲属知识众中。<a id="a-9t"></a>是最善人。<a id="a-9u"></a>宜应今时审自思忖。<a id="a-9v"></a>迦葉白佛言。<a id="a-9w"></a>莫作是说。<a id="a-9x"></a>莫作是说。<a id="a-9y"></a>我于世尊所。<a id="a-9z"></a>生极喜心。<a id="a-A0"></a>发胜爱乐。<a id="a-A1"></a>岂复审思。<a id="a-A2"></a>我今决定归佛出家。<a id="a-A3"></a>何以故。<a id="a-A4"></a>世尊。<a id="a-A5"></a>我出家已。<a id="a-A6"></a>于沙门婆罗门外道众中。<a id="a-A7"></a>摧伏一切讥毁过失者。<a id="a-A8"></a>执持胜幢。<a id="a-A9"></a>于王舍大城中。<a id="a-AA"></a>次第经行。<a id="a-AB"></a>表示我优楼频螺耆年迦葉。<a id="a-AC"></a>能于世尊清净法中。<a id="a-AD"></a>而得解脱。<a id="a-AE"></a>是故我今决定归佛出家。<a id="a-AF"></a>惟愿世尊。<a id="a-AG"></a>哀愍摄受。<a id="a-AH"></a>佛言。<a id="a-AI"></a>迦葉。<a id="a-AJ"></a>汝能决定归佛出家者。<a id="a-AK"></a>斯为甚善。<a id="a-AL"></a>然汝今时。<a id="a-AM"></a>亦应与自眷属而共评议。<a id="a-AN"></a>尔时迦葉如佛教敕。<a id="a-AO"></a>即与眷属。<a id="a-AP"></a>而相议言。<a id="a-AQ"></a>汝等当知。<a id="a-AR"></a>佛大沙门。<a id="a-AS"></a>具大神通。<a id="a-AT"></a>有大威力。<a id="a-AU"></a>一切见者。<a id="a-AV"></a>咸生欢喜。<a id="a-AW"></a>我于佛所。<a id="a-AX"></a>深发最上清净信心。<a id="a-AY"></a>我今决定归佛出家。<a id="a-AZ"></a>诸眷属言。<a id="a-Aa"></a>我师圣者尚能如是。<a id="a-Ab"></a>发轻利心。<a id="a-Ac"></a>我等诸人。<a id="a-Ad"></a>岂不出家。<a id="a-Ae"></a>是故今时。<a id="a-Af"></a>亦各乐欲。<a id="a-Ag"></a>归佛出家。</p>
 </body>
</html>