<!doctype html>
<html id="z3IBUrAko" data-ver="481">
 <head>
  <meta charset="utf-8">
  <meta author="法护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说大悲空智金刚大教王仪轨经卷第二</h1>
  <h2 id="a2">行品第六</h2>
  <p id="a3">尔时佛告金刚藏菩萨言。<a id="a-4"></a>我今复说最上到彼岸行。<a id="a-5"></a>于此先行毕竟成办。<a id="a-6"></a>由是成就金刚空智。<a id="a-7"></a>彼修观者当如是行。<a id="a-8"></a>谓顶想宝轮耳带宝镮。<a id="a-9"></a>手串宝钏腰垂宝带。<a id="a-A"></a>足系宝铎及妙臂钏。<a id="a-B"></a>颈严宝鬘衣虎皮衣尝五甘露。<a id="a-C"></a>又修观者为于空智作相应故。<a id="a-D"></a>此五色相平等和合亦无分别。<a id="a-E"></a>以无量相即一色相。<a id="a-F"></a>是故分别了不可得。<a id="a-G"></a>于一树下或冢圹间。<a id="a-H"></a>乃至夜分空寂舍中。<a id="a-I"></a>清净安住而作观想。<a id="a-J"></a>于佛智慧随有悟入。<a id="a-K"></a>如是胜行乃可为说。<a id="a-L"></a>又若乐求成就如是行故。<a id="a-M"></a>应以广大庄严诣阿阇梨。<a id="a-N"></a>为极悲愍求灌顶法。<a id="a-O"></a>于如是行随其摄受。<a id="a-P"></a>彼阿阇梨为作开悟。<a id="a-Q"></a>于金刚部观想本尊而作部主。<a id="a-R"></a>设复于别部中出生菩提种智。<a id="a-S"></a>亦令安住有为随其摄受。<a id="a-T"></a>谓金刚歌舞事业。<a id="a-U"></a>等令生欢喜。<a id="a-V"></a>令生喜已。<a id="a-W"></a>于金刚嬉戏因是解脱。<a id="a-X"></a>由作舞故引金刚步而能随证三摩呬多。<a id="a-Y"></a>轮者表阿閦如来。<a id="a-Z"></a>镮者无量寿如来。<a id="a-a"></a>颈上鬘者宝生如来。<a id="a-b"></a>手宝钏者大毗卢遮那如来。<a id="a-c"></a>腰宝带者不空成就如来。<a id="a-d"></a>于是色相而生念住。<a id="a-e"></a>金刚渴椿誐杖者表胜慧相。<a id="a-f"></a>奎楼鼓者即善方便故。<a id="a-g"></a>瑜伽行者嗔业清净。<a id="a-h"></a>住金刚歌咏者真言清净。<a id="a-i"></a>又复不应为求利养作是金刚歌舞事业。<a id="a-j"></a>是故瑜伽者当如是行。<a id="a-k"></a>饮食医药随乐服行。<a id="a-l"></a>而常真实护持。<a id="a-m"></a>不为老死之所逼恼。<a id="a-n"></a>又瑜伽者作发髻冠。<a id="a-o"></a>以吽字仪轨持五佛葛波罗。<a id="a-p"></a>或五指量。<a id="a-q"></a>作葛波罗器已。<a id="a-r"></a>以双宝带系发冠中。<a id="a-s"></a>即是胜惠方便自性。<a id="a-t"></a>又瑜伽者灰涂发线作络腋衣以奎楼鼓声而作念诵。<a id="a-u"></a>观想金刚渴椿誐杖而为胜惠。<a id="a-v"></a>于金刚葛波罗观想念诵。<a id="a-w"></a>知贪嗔痴极可畏故。<a id="a-x"></a>於戏论事悉能远离。<a id="a-y"></a>设复睡眠速应勤策。<a id="a-z"></a>于所行行勿怀疑惑。<a id="a-10"></a>舍是身已修平等观。<a id="a-11"></a>于福非福如实寻伺。<a id="a-12"></a>是故非施亦非受者。<a id="a-13"></a>又诸饮食如其所得而自受用。<a id="a-14"></a>于美不美无坚执取。<a id="a-15"></a>亦无分别此应食者不应食者。<a id="a-16"></a>如是伺察。<a id="a-17"></a>又于同行阿阇梨所。<a id="a-18"></a>不起分别是可往者不可往者。<a id="a-19"></a>有学弟子为说正智令得成就。<a id="a-1A"></a>于自师尊常行礼敬。<a id="a-1B"></a>无令因是退失成就堕无间狱。<a id="a-1C"></a>及惭恧事亦复如是。<a id="a-1D"></a>诸有自性悉是大悲相应之行。<a id="a-1E"></a>护魔等事勿妄施设。<a id="a-1F"></a>真言静虑常修出离诸三昧门而求解脱于所作行悉妙相应而得现前。<a id="a-1G"></a>决定同彼胜天烁迦罗主如师子王。<a id="a-1H"></a>于彼处处不生怖畏。<a id="a-1I"></a>设于饮食而生爱乐。<a id="a-1J"></a>修瑜伽者不应迷乱。<a id="a-1K"></a>而常发悲愍心。<a id="a-1L"></a>因是利乐诸众生故。</p>
  <p data-pb></p>
  <h2 id="a1M">说密印品第七</h2>
  <p id="a1N">告金刚藏言。<a id="a-1O"></a>秘密印品我今当说。<a id="a-1P"></a>为修习瑜伽者恭敬问讯。<a id="a-1Q"></a>得生胜解无复疑惑。<a id="a-1R"></a>谓示一指为印二指为印。<a id="a-1S"></a>或以左大拇指捻无名指为印。<a id="a-1T"></a>捻小拇指为印。<a id="a-1U"></a>捻中指为印。<a id="a-1V"></a>示方所为印。<a id="a-1W"></a>示无名指为印。<a id="a-1X"></a>示颈处为印。<a id="a-1Y"></a>示所著衣为印。<a id="a-1Z"></a>示三戟叉为印。<a id="a-1a"></a>示胸臆为印。<a id="a-1b"></a>示发际为印。<a id="a-1c"></a>示地为印。<a id="a-1d"></a>示轮为印。<a id="a-1e"></a>示颦眉为印。<a id="a-1f"></a>示解脱学处为印。<a id="a-1g"></a>示额为印。<a id="a-1h"></a>示颈后为印。<a id="a-1i"></a>示足心为印。<a id="a-1j"></a>示金刚嬉戏为印。<a id="a-1k"></a>我说修瑜伽者为对治时。<a id="a-1l"></a>印所印处而能善解大悲空智。<a id="a-1m"></a>示献华鬘手者。<a id="a-1n"></a>即延请义及住三昧耶戒。<a id="a-1o"></a>于余积集不应远离。<a id="a-1p"></a>而常依止最上境界。<a id="a-1q"></a>是故修瑜伽者一切所作应知密印。<a id="a-1r"></a>复次金刚藏白佛言。<a id="a-1s"></a>世尊于何等处而求成就。<a id="a-1t"></a>佛言当有一十二处。<a id="a-1u"></a>远离魔事。<a id="a-1v"></a>为所尊重余不复说。<a id="a-1w"></a>何等十二。<a id="a-1x"></a>一者惹蓝驮囕国。<a id="a-1y"></a>歌摩噜国。<a id="a-1z"></a>或酤罗山清净园林。<a id="a-20"></a>二者摩罗鑁国。<a id="a-21"></a>或信度河城。<a id="a-22"></a>三者蒙牟尼国。<a id="a-23"></a>俱摩罗钵吒国。<a id="a-24"></a>及天后城。<a id="a-25"></a>四者酤罗城。<a id="a-26"></a>阿哩母城。<a id="a-27"></a>虞那哩河。<a id="a-28"></a>及呬末河。<a id="a-29"></a>五者诃梨国。<a id="a-2A"></a>蓝婆国。<a id="a-2B"></a>韶国。<a id="a-2C"></a>金色城。<a id="a-2D"></a>或碱海中。<a id="a-2E"></a>六者迦陵誐国。<a id="a-2F"></a>洲子国。<a id="a-2G"></a>弥佉罗国。<a id="a-2H"></a>矜羯那国(七者八者梵本元阙)九者鼙罗嚩城广大聚落。<a id="a-2I"></a>十者善行城。<a id="a-2J"></a>憍萨罗城。<a id="a-2K"></a>泯陀城。<a id="a-2L"></a>俱摩罗布哩城。<a id="a-2M"></a>十一者众所乐处。<a id="a-2N"></a>或大海边。<a id="a-2O"></a>十二者华果园林清净池沼。<a id="a-2P"></a>佛告金刚藏言。<a id="a-2Q"></a>我今为广利益诸众生故。<a id="a-2R"></a>为瑜伽者于金刚空智仪轨。<a id="a-2S"></a>日月时分我今当说。<a id="a-2T"></a>取黑月分于第八日或十四日。<a id="a-2U"></a>建曼拏罗。<a id="a-2V"></a>以诸幢旛庄严宝伎。<a id="a-2W"></a>于七日中施妙饮食。<a id="a-2X"></a>起大悲心恭敬供养设恶来者倍生怜愍。<a id="a-2Y"></a>勿复于彼生下劣想。<a id="a-2Z"></a>令魔得便不能成就。<a id="a-2a"></a>是故于此常勤悲念。<a id="a-2b"></a>诸有所作毕竟成就。<a id="a-2c"></a>应如是知于昼夜分。<a id="a-2d"></a>以慧决择无复余事。<a id="a-2e"></a>无非时食不起邪思。<a id="a-2f"></a>于他善恶勿乐宣传。<a id="a-2g"></a>观察他身如护已有。<a id="a-2h"></a>修瑜伽者应善筹量。<a id="a-2i"></a>乃至身分饮食不杂乱出。<a id="a-2j"></a>生语诚实。<a id="a-2k"></a>所有真言印契。<a id="a-2l"></a>皆住吉祥呬噜歌义。<a id="a-2m"></a>吉祥者谓不二智故。<a id="a-2n"></a>呬者空性本因故。<a id="a-2o"></a>噜者离染胜庄严故。<a id="a-2p"></a>歌者无所住故。<a id="a-2q"></a>如是修瑜伽者设复毁戒。<a id="a-2r"></a>然彼众生亦常信敬。<a id="a-2s"></a>以有智故。<a id="a-2t"></a>于金刚葛波罗悉相应故。</p>
  <h2 id="a2u">大相应轮品第八</h2>
  <p id="a2v">复次相应轮　　我今当广说</p>
  <p id="a2w">最先空界中　　作如是观想</p>
  <p id="a2x">其次轮坛内　　出生诸圣众</p>
  <p id="a2y">又于轮围角　　观想大风轮</p>
  <p id="a2z">水轮如其次　　火大亦复尔</p>
  <p id="a30">出生正法轮　　清凉无病恼</p>
  <p id="a31">八叶具台蕊　　如三角坛相</p>
  <p id="a32">旷寂一心中　　布诸贤圣位</p>
  <p id="a33">如彼净月轮　　是中安种智</p>
  <p id="a34">后以日覆之　　集二种大乐</p>
  <p id="a35">住于月色相　　及与日时分</p>
  <p id="a36">以二种相应　　遨哩善称赞</p>
  <p id="a37">月大圆照智　　及余平等性</p>
  <p id="a38">或幖帜本尊　　及种子法位</p>
  <p id="a39">说名妙观察　　唯诸作用中</p>
  <p id="a3A">名成所作智　　及清净法性</p>
  <p id="a3B">彼五智次第　　观想如是说</p>
  <p id="a3C">又修瑜伽者　　于日月时分</p>
  <p id="a3D">及金刚萨埵　　系念悉平等</p>
  <p id="a3E">文字出生身　　住吽发吒义</p>
  <p id="a3F">彼萨埵影像　　等真实出生</p>
  <p id="a3G">作意而观想　　如前幖帜轮</p>
  <p id="a3H">以摩尼妙光　　惠方便自性</p>
  <p id="a3I">一切速成就</p>
  <p id="a3J">尔时佛告金刚藏菩萨言。<a id="a-3K"></a>彼日月时分者。<a id="a-3L"></a>谓以胜惠而能拣择。<a id="a-3M"></a>最初遨哩明妃者。<a id="a-3N"></a>分别色相而各有异。<a id="a-3O"></a>于中五位安五。<a id="a-3P"></a>明妃。<a id="a-3Q"></a>即五蕴自性。<a id="a-3R"></a>修瑜伽者当如是观。<a id="a-3S"></a>初帝释方安金刚明妃。<a id="a-3T"></a>次焰魔方安最初遨哩明妃。<a id="a-3U"></a>于水天方安嚩哩明妃。<a id="a-3V"></a>酤尾罗方安金刚拏。<a id="a-3W"></a>吉尼明妃中方安无我明妃。<a id="a-3X"></a>于次外院安八明妃。<a id="a-3Y"></a>所谓遨哩明妃。<a id="a-3Z"></a>陬哩明妃。<a id="a-3a"></a>尾多哩明妃。<a id="a-3b"></a>渴三摩哩明妃。<a id="a-3c"></a>十葛西明妃。<a id="a-3d"></a>设嚩哩明妃。<a id="a-3e"></a>赞拏哩明妃。<a id="a-3f"></a>弩弭尼明妃。<a id="a-3g"></a>于上下方安空行明妃及地居明妃。<a id="a-3h"></a>住大悲空智轮者。<a id="a-3i"></a>悉于三有从自观想之所变现。<a id="a-3j"></a>此诸明妃皆以黑色大忿怒相。<a id="a-3k"></a>用前五印之所庄严。<a id="a-3l"></a>各有一面面安三目。<a id="a-3m"></a>左右二臂。<a id="a-3n"></a>执持宝刀及葛波罗器。<a id="a-3o"></a>前五印者即是轮镮宝钏宝鬘宝带。<a id="a-3p"></a>以五佛清净故即五印清净。<a id="a-3q"></a>此诸明妃已如上说。<a id="a-3r"></a>无我明妃。<a id="a-3s"></a>右执宝刀。<a id="a-3t"></a>左持葛波罗器及金刚渴桩誐杖。<a id="a-3u"></a>衣虎皮衣立莲华上足如舞势。<a id="a-3v"></a>智光炽盛如大火聚。<a id="a-3w"></a>发髻金色微忿怒相。<a id="a-3x"></a>执宝刀者为断一切慢过慢等。<a id="a-3y"></a>葛波罗器者为破四魔令善成就。<a id="a-3z"></a>金刚渴桩誐杖者即空智性及诸方便。<a id="a-40"></a>于此仪轨观想轮法成就者。<a id="a-41"></a>最初观想黑色。<a id="a-42"></a>第二赤色。<a id="a-43"></a>第三黄色。<a id="a-44"></a>第四绿色。<a id="a-45"></a>第五青色。<a id="a-46"></a>第六白色。<a id="a-47"></a>然于六分观想相应亦复厌离。<a id="a-48"></a>谓出生次第非出生次第。<a id="a-49"></a>于此二种平等依止。<a id="a-4A"></a>是金刚部随其生灭所说法故。<a id="a-4B"></a>诸佛世尊说是空界莲华种智观想。<a id="a-4C"></a>三摩钵底及妙乐轮。<a id="a-4D"></a>如是次第为自领纳从菩提心。<a id="a-4E"></a>如是观想出生圣贤。<a id="a-4F"></a>是二种轮悉俱生故。<a id="a-4G"></a>所说胜惠出生义故。<a id="a-4H"></a>所说方便士夫用故。<a id="a-4I"></a>后于胜义世俗二种分别。<a id="a-4J"></a>彼二种轮者说胜惠轮。<a id="a-4K"></a>如妙乐故。<a id="a-4L"></a>是中于无量义分别有四。<a id="a-4M"></a>是四种者即俱生分出生次第。<a id="a-4N"></a>一者喜谓于此先行。<a id="a-4O"></a>少分妙乐有进求故。<a id="a-4P"></a>二者胜喜于此相应。<a id="a-4Q"></a>渐令增胜说妙乐故。<a id="a-4R"></a>三者离喜于此妙乐。<a id="a-4S"></a>厌离诸根息除贪染。<a id="a-4T"></a>无众生可喜爱故。<a id="a-4U"></a>四者俱生喜。<a id="a-4V"></a>一切平等真实观想故。<a id="a-4W"></a>又此妙乐具诸方便。<a id="a-4X"></a>唯胜喜中如实远离余不复说。<a id="a-4Y"></a>于非有中无可得故。<a id="a-4Z"></a>于他了知身所有福。<a id="a-4a"></a>尊重称叹。<a id="a-4b"></a>方便附近诸薄德人。<a id="a-4c"></a>彼少睡眠若饮若食。<a id="a-4d"></a>为境思念及余一切。<a id="a-4e"></a>如其所见于上中下。<a id="a-4f"></a>平等一味真实观想。<a id="a-4g"></a>勿应于下劣品少略句义。<a id="a-4h"></a>于最上品而作观想。<a id="a-4i"></a>于中品者离此二种。<a id="a-4j"></a>如是六根诸有动息。<a id="a-4k"></a>净尽无余共所修作。<a id="a-4l"></a>等彼一味彼妙乐轮。<a id="a-4m"></a>等同开示真实观想。<a id="a-4n"></a>如是所说出生三有及诸世间。<a id="a-4o"></a>如我所见一切观照。<a id="a-4p"></a>是故于三摩呬多毕竟修习。<a id="a-4q"></a>于此成就无复疑惑。<a id="a-4r"></a>设于大印毕竟进求。<a id="a-4s"></a>观想世间诸所作意悉非观想。<a id="a-4t"></a>观诸法智亦非观想。<a id="a-4u"></a>诸所动植枝叶蔓草。<a id="a-4v"></a>及自他身一切色相。<a id="a-4w"></a>是大妙乐悉非有性。<a id="a-4x"></a>于自所得成就观想。<a id="a-4y"></a>所生业用如王者尊。<a id="a-4z"></a>随自取舍一切无碍。<a id="a-50"></a>贪嗔嫉妒及我慢等。<a id="a-51"></a>诸所爱乐乃至十六分中不及其一。<a id="a-52"></a>以智慧方便自性出生诸法。<a id="a-53"></a>及彼三世犹若虚空。<a id="a-54"></a>如来所说彼妙乐轮。<a id="a-55"></a>于一刹那而得降伏。<a id="a-56"></a>于自境界悉能弃舍。<a id="a-57"></a>诸了悟智及语言道。<a id="a-58"></a>加持次第唯用趣向。<a id="a-59"></a>一切智智自他了知。<a id="a-5A"></a>地水火风及余空等。<a id="a-5B"></a>于刹那顷悉能破坏。<a id="a-5C"></a>天上人间乃至地际。<a id="a-5D"></a>于刹那顷皆同一相。<a id="a-5E"></a>离诸分别不为自他之所侵挠。<a id="a-5F"></a>成就持明诸业用等。<a id="a-5G"></a>设复于生死中而常清净。<a id="a-5H"></a>譬如河流亦如灯炷。<a id="a-5I"></a>于昼夜中真实不断。<a id="a-5J"></a>彼无智者于是仪轨徒设疲劳。<a id="a-5K"></a>此世他世无能成就。</p>
  <p data-pb></p>
  <h2 id="a5L">清净品第九</h2>
  <p id="a5M">佛告金刚藏言清净品我今当说。</p>
  <p id="a5N">由说是清净　　一切无疑惑</p>
  <p id="a5O">一一贤圣位　　后当分别说</p>
  <p id="a5P">五蕴五大种　　六根及六处</p>
  <p id="a5Q">无知烦恼闇　　自性悉清净</p>
  <p id="a5R">谓自身领纳　　及余他所作</p>
  <p id="a5S">说妙乐相应　　境界等清净</p>
  <p id="a5T">故佛善巧说　　一切性清净</p>
  <p id="a5U">时金刚藏菩萨白佛言。<a id="a-5V"></a>世尊为何等清净。<a id="a-5W"></a>佛言于色等境观想远离能取所取。<a id="a-5X"></a>所谓眼取色耳取声。<a id="a-5Y"></a>鼻取香舌取味。<a id="a-5Z"></a>身取触意取妙乐。<a id="a-5a"></a>应知是等无余亲近是即清净。<a id="a-5b"></a>说金刚明妃即色蕴清净。<a id="a-5c"></a>遨哩明妃即受蕴清净。<a id="a-5d"></a>嚩哩明妃即想蕴清净。<a id="a-5e"></a>金刚拏吉尼明妃即行蕴清净。<a id="a-5f"></a>无我明妃即识蕴清净。<a id="a-5g"></a>外第二重四方上下成就清净者。<a id="a-5h"></a>谓帝释方遨哩明妃即色境清净。<a id="a-5i"></a>焰魔方陬哩明妃即声境清净。<a id="a-5j"></a>水天方尾多梨明妃即香境清净。<a id="a-5k"></a>酤尾罗天方渴三摩哩明妃即味境清净。<a id="a-5l"></a>下方地行明妃即触境清净。<a id="a-5m"></a>上方空行明妃即法境清净。<a id="a-5n"></a>又地行空行二种明妃。<a id="a-5o"></a>从是轮回涅槃自性之所出生。<a id="a-5p"></a>外第二重四隅成就清净者。<a id="a-5q"></a>谓伊舍那方十葛西明妃即地大清净。<a id="a-5r"></a>火天方设嚩哩明妃即水大清净。<a id="a-5s"></a>乃哩底方赞拏哩明妃即火大清净。<a id="a-5t"></a>风天方弩弥尼明。<a id="a-5u"></a>妃即风大清净。<a id="a-5v"></a>一十六臂者即一十六空清净。<a id="a-5w"></a>四足即四魔清净。<a id="a-5x"></a>八面即八解脱清净。<a id="a-5y"></a>三目即三金刚清净。<a id="a-5z"></a>说金刚空智者即嗔清净。<a id="a-60"></a>嚩哩明妃即贪清净。<a id="a-61"></a>金刚拏吉尼明妃即嫉妒清净。<a id="a-62"></a>遨哩明妃即两舌清净。<a id="a-63"></a>金刚明妃即痴清净。<a id="a-64"></a>如是蕴等清净出生次第。<a id="a-65"></a>彼于是法弃舍真实无能成就。<a id="a-66"></a>则为蕴等之所缠缚。<a id="a-67"></a>若于世间痴闇真实了知。<a id="a-68"></a>即于是缚而得解脱。<a id="a-69"></a>是故非色非声非香非味非触非法亦非世间。<a id="a-6A"></a>心清净故即一切清净。</p>
  <p data-pb></p>
  <h2 id="a6B">灌顶品第十</h2>
  <p id="a6C">佛告金刚藏言。<a id="a-6D"></a>复次弟子灌顶曼拏罗法。<a id="a-6E"></a>如其次第我今当说。<a id="a-6F"></a>修瑜伽者先清净地。<a id="a-6G"></a>或殊妙园林菩萨圣贤得道之处。<a id="a-6H"></a>以吽字仪轨作警觉已。<a id="a-6I"></a>然后于殿阁中。<a id="a-6J"></a>以五宝末或米粉末。<a id="a-6K"></a>粉画最上大曼拏罗。<a id="a-6L"></a>其坛作三肘三指量。<a id="a-6M"></a>或增四指量指。<a id="a-6N"></a>明者入已于五部出生。<a id="a-6O"></a>乃至童子亦应亲近是轮坛中。<a id="a-6P"></a>先令弟子以帛覆面。<a id="a-6Q"></a>及为说此难得亲近希有之相。<a id="a-6R"></a>如是平等作用境界。<a id="a-6S"></a>自他领纳悉能弃舍。<a id="a-6T"></a>于有无性远离尘染等若虚空。<a id="a-6U"></a>以智慧方便染无染等。<a id="a-6V"></a>众生缘力最上文字。<a id="a-6W"></a>诸所安住一切观照。<a id="a-6X"></a>又彼世间有性无性之所建立。<a id="a-6Y"></a>及余所有我人众生。<a id="a-6Z"></a>色者受者命者士夫补特伽罗。<a id="a-6a"></a>如是诸有自性悉幻化相。<a id="a-6b"></a>时会听者于金刚藏及一切如来前。<a id="a-6c"></a>欢喜踊跃作是唱言。<a id="a-6d"></a>我于喜最上喜离喜。<a id="a-6e"></a>如是三种世间色相悉无所得。<a id="a-6f"></a>及俱生喜无复疑惑。<a id="a-6g"></a>时金刚藏赞言。<a id="a-6h"></a>善哉善哉是中非贪非离。<a id="a-6i"></a>及彼中间皆。<a id="a-6j"></a>不可得。<a id="a-6k"></a>如是俱生喜远离三种说名正觉。<a id="a-6l"></a>佛言金刚藏而知喜等三种远离。<a id="a-6m"></a>如现浮云犹成幻化。<a id="a-6n"></a>于俱生喜如睡梦觉。<a id="a-6o"></a>破一切相得无分别。<a id="a-6p"></a>瑜伽印契悉能成就。<a id="a-6q"></a>以我四方曼荼罗放炽盛光明。<a id="a-6r"></a>而调御之四门楼阁。<a id="a-6s"></a>珠缨半缨杂色交映。<a id="a-6t"></a>无量间错庄严八柱。<a id="a-6u"></a>以金刚线平等相应。<a id="a-6v"></a>种种妙华烧香涂香及妙灯明。<a id="a-6w"></a>八大贤瓶殊妙庄严于。<a id="a-6x"></a>彼瓶中插波罗叶吉祥树枝。<a id="a-6y"></a>入五宝末。<a id="a-6z"></a>上妙缯氎系覆瓶项。<a id="a-70"></a>随自本尊作第九贤瓶。<a id="a-71"></a>殊妙相应如前严饰。<a id="a-72"></a>线及智线应善抨量。<a id="a-73"></a>于轮坛所诵一洛叉及阿庾多数。<a id="a-74"></a>所诵真言如前已说。<a id="a-75"></a>又瑜伽者先择净地。<a id="a-76"></a>施诸饮食作护已身。<a id="a-77"></a>如其所见观想处所。<a id="a-78"></a>于自坛中示灌顶法。<a id="a-79"></a>供养祈请皆如上说。<a id="a-7A"></a>内外两重善巧安布。<a id="a-7B"></a>遨哩明妃如次纷画。<a id="a-7C"></a>先于东方粉画宝刀。<a id="a-7D"></a>南西北方四维上下亦复如是。<a id="a-7E"></a>时金刚萨埵清净澡浴身涂妙香。<a id="a-7F"></a>华鬘珠宝极胜庄严。<a id="a-7G"></a>勇猛决定引离茶步。<a id="a-7H"></a>入阿阇梨大曼拏罗。<a id="a-7I"></a>两称吽字作勇猛势。<a id="a-7J"></a>复诵呬呬字辟除怖毕。<a id="a-7K"></a>与二臂空智金刚相应。<a id="a-7L"></a>然后为说真实平等清净智相。<a id="a-7M"></a>不坏他教息除轮转。<a id="a-7N"></a>于无所观无能观者。<a id="a-7O"></a>无取无不取离二相故。</p>
  <p id="a7P">又瑜伽者诸有饮食无复净秽。<a id="a-7Q"></a>不生痴厌无有三毒。<a id="a-7R"></a>两舌嫉妒慢过慢等。<a id="a-7S"></a>若冤若亲心无所动。<a id="a-7T"></a>何意于中得生我相。<a id="a-7U"></a>自性清净本然故尔。<a id="a-7V"></a>彼金刚拏吉尼等与是妙乐。<a id="a-7W"></a>身诸色相悉无所动。<a id="a-7X"></a>金刚藏白佛言。<a id="a-7Y"></a>世尊云何五大种。<a id="a-7Z"></a>佛言是菩提心之所容受。<a id="a-7a"></a>触坚硬法即是地大。<a id="a-7b"></a>彼湿润性即是水大。<a id="a-7c"></a>彼温热性即是火大。<a id="a-7d"></a>彼动转性即是风大。<a id="a-7e"></a>说妙乐性即是空大。<a id="a-7f"></a>此五大种能为系缚。<a id="a-7g"></a>若于妙乐发俱生喜说是自性。<a id="a-7h"></a>一切所作是即持戒。<a id="a-7i"></a>以大悲方便之所相应。<a id="a-7j"></a>设不护魔粉布轮坛。<a id="a-7k"></a>犹于色相心心平等。</p>
 </body>
</html>