<!doctype html>
<html id="z3IBUrFkr" data-ver="284">
 <head>
  <meta charset="utf-8">
  <meta author="法护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说大悲空智金刚大教王仪轨经卷第五</h1>
  <h2 id="a2">金刚王出现品第十五之余</h2>
  <p id="a3">复次金刚藏菩萨。<a id="a-4"></a>是诸明妃右半跏趺立如舞势。<a id="a-5"></a>二臂三目竖忿怒髻。<a id="a-6"></a>皆用如前五印庄严。<a id="a-7"></a>遨哩明妃黑色陬哩明妃红色。<a id="a-8"></a>尾多哩明妃黄赤色。<a id="a-9"></a>渴三摩哩明妃绿色。<a id="a-A"></a>卜葛西明妃帝青珠色。<a id="a-B"></a>设嚩哩明妃珂月色。<a id="a-C"></a>赞拏哩明妃虚空青色。<a id="a-D"></a>努弥尼明妃具种种色。<a id="a-E"></a>又诸明妃足履八魔。<a id="a-F"></a>谓梵释那罗延大自在。<a id="a-G"></a>吠湿嚩多尾怛那。<a id="a-H"></a>乃哩底毗摩质多罗天等。<a id="a-I"></a>各以最上供具。<a id="a-J"></a>于金刚部生适悦心尊重供养。</p>
  <p id="aK">复次无我菩萨问言。<a id="a-L"></a>是大秘密及信爱法。<a id="a-M"></a>钩召诸龙天阿苏罗。<a id="a-N"></a>以何等真言期克摧伏诸难调者。<a id="a-O"></a>时金刚王答如是言。<a id="a-P"></a>汝听我说是妙乐轮。<a id="a-Q"></a>诸佛菩萨我及余处不妄开示。<a id="a-R"></a>若有如实金刚萨埵等。<a id="a-S"></a>于是真言无少吝惜。<a id="a-T"></a>如是殷勤当为汝说。<a id="a-U"></a>先以炽盛华鬘周遍间错。<a id="a-V"></a>粉布曼拏罗已。<a id="a-W"></a>于金刚藏为授灌顶。<a id="a-X"></a>用上妙黑色脂麻。<a id="a-Y"></a>厉声加持念发吒一万遍。<a id="a-Z"></a>于空智金刚相应即得钩召一切。<a id="a-a"></a>念十万遍是人诸有所作。<a id="a-b"></a>于瑜伽相应离诸疑惑。<a id="a-c"></a>即说真言曰。</p>
  <p id="ad">唵(引)尾捺(引)喃(引)阿(引)[寧*頁]载嚩(引)哩驮(二合)赞涅哩(二合)讷普始耽钵室左(二合引)捺瑟吒(二合引)那那(引)曳底冰(卑孕切)吴哩驮(二合)计设末哩多(二合)摩泥拶睹哩吻(二合下尾颖切)设底泥怛啰(二合引)野怛捺弩数痆(尼辖切)设普惹(引)野讫哩(二合)瑟拏(二合)荠(仁际切)牟怛嚩补炽(引)葛播(引)罗摩(引)赖(引)歌驮(引)哩尼阿驮摩(二合)怛骨噜(二合引)啰唧多(引)野阿哩提(二合引)耨能瑟致哩(二合)尼摩(引)啰野摩(引)啰野歌(引)啰野歌(引)啰野怛哩惹(二合)野怛哩惹(二合)野戌(引)沙野戌(引)沙野萨钵多(二合)娑(引)誐啰(引)那满驮满驮那(引)誐(引)瑟吒(二合)歌那屹哩(二合)恨拏(二合)屹哩(二合)恨拏(二合)设咄噜(二合)那喝诃(引)呬醯(引)虎呼(引)奚(引)孩胡[咢*(每-母+(厂@巾))](引)憾(引)憾郝发吒(半音)萨嚩(二合)诃(引)</p>
  <p id="ae">复次无我菩萨。<a id="a-f"></a>闻是智所至处相应。<a id="a-g"></a>起适悦意。<a id="a-h"></a>问是最上坚固秘密妙曼拏罗。<a id="a-i"></a>尔时大智调御师生大欢喜住三摩呬多。<a id="a-j"></a>以金刚莲华大相应门。<a id="a-k"></a>而自粉画其曼拏罗。<a id="a-l"></a>一重四门四峰楼阁五色界道。<a id="a-m"></a>金刚智线正等相应。<a id="a-n"></a>周遍光明种种严饰。<a id="a-o"></a>八大贤瓶如次粉画。<a id="a-p"></a>以宝末或五粉末寒林塼炭末。<a id="a-q"></a>中位画八叶莲。<a id="a-r"></a>于台蕊中粉画白色三分葛波罗相。<a id="a-s"></a>伊舍那方画师子。<a id="a-t"></a>火天方苾刍像。<a id="a-u"></a>乃哩底方画轮。<a id="a-v"></a>风天方金刚杵。<a id="a-w"></a>东门宝刀。<a id="a-x"></a>南门奎楼鼓。<a id="a-y"></a>西门画龟。<a id="a-z"></a>北门画龙。<a id="a-10"></a>明妃色相已如前说。<a id="a-11"></a>是名八种幖帜。<a id="a-12"></a>中位白色画善巧金刚杵。<a id="a-13"></a>别置一瓶名曰最胜。<a id="a-14"></a>颈系妙缯。<a id="a-15"></a>插钵罗嚩吉祥树枝。<a id="a-16"></a>入五宝末及五谷等。<a id="a-17"></a>一切圆满广说如真实摄曼拏罗仪轨。<a id="a-18"></a>当如是知。<a id="a-19"></a>入是曼拏罗者。<a id="a-1A"></a>观想八种大明。<a id="a-1B"></a>如十二或十六童子相。<a id="a-1C"></a>璎珞妙缯殊胜严饰。<a id="a-1D"></a>谓惹那末仡哩讷呬多末仡尼摩摩写末哩耶摩睹末仡尼。<a id="a-1E"></a>是名八种大明。<a id="a-1F"></a>修瑜伽者先以龙脑水散洒供养已。<a id="a-1G"></a>于是八种速获成就。<a id="a-1H"></a>复次曼拏罗中。<a id="a-1I"></a>以上妙法食及妙衣服为解脱故。<a id="a-1J"></a>以金刚莲华歌咏舞戏。<a id="a-1K"></a>而供养之如实相应。<a id="a-1L"></a>然后于中夜分。<a id="a-1M"></a>引诸弟子入火坛中。<a id="a-1N"></a>除去面衣视曼拏。<a id="a-1O"></a>华所随处为作灌顶。</p>
  <p id="a1P">尔时灌顶阿阇梨。<a id="a-1Q"></a>如其为说别别行相称赞供养。<a id="a-1R"></a>亦说是为牟尼如来清净学者。<a id="a-1S"></a>如是远离贪等边际显示真实。<a id="a-1T"></a>于诸仪轨少分开示。</p>
  <p id="a1U">复次无我菩萨问言。<a id="a-1V"></a>彼金刚相应作供养已一刹那顷云。<a id="a-1W"></a>何如是说名本尊。<a id="a-1X"></a>以偈答曰。</p>
  <p id="a1Y">是法非三世　　非轮回涅槃</p>
  <p id="a1Z">无自亦无他　　斯最上大乐</p>
  <p id="a1a">如人自举手　　拇指及无名</p>
  <p id="a1b">二指竖相捻　　二报斯决定</p>
  <p id="a1c">如本无是相　　云何生有想</p>
  <p id="a1d">设后智生时　　如哑所受梦</p>
  <p id="a1e">此最胜边际　　由远离贪故</p>
  <p id="a1f">依空实际中　　是即名空智</p>
  <p data-pb></p>
  <h2 id="a1g">金刚空智炽盛拏吉尼画像仪式品第十六</h2>
  <p id="a1h">复次五印我今当说。<a id="a-1i"></a>谓顶相宝轮者。<a id="a-1j"></a>唯常敬礼教授阿阇梨及自师尊。<a id="a-1k"></a>耳宝镮者不乐闻说。<a id="a-1l"></a>持金刚者及自师尊一切过失粗恶语故。<a id="a-1m"></a>颈宝鬘者唯常诵持大明咒故。<a id="a-1n"></a>手宝钏者乃至不杀蠕动诸众生故。<a id="a-1o"></a>腰宝带者远离一切欲邪行故。<a id="a-1p"></a>以五佛印常所印身是则清净。</p>
  <p id="a1q">复次空智。<a id="a-1r"></a>金刚画像仪式我当开示。<a id="a-1s"></a>求成就者受三昧耶戒。<a id="a-1t"></a>彼工画师亦受三昧。<a id="a-1u"></a>画像缯帛清净细密择去发毛。<a id="a-1v"></a>以莲华器成五彩色。<a id="a-1w"></a>于像[巾*(穴/登)]下画自师尊。<a id="a-1x"></a>或先以丝线加持供养。<a id="a-1y"></a>如其大小织作[巾*(穴/登)]样。<a id="a-1z"></a>复以广大三昧耶相应加持。<a id="a-20"></a>于黑月分十四日。<a id="a-21"></a>或空寂舍中日分时。<a id="a-22"></a>起勇悍心以上味法食。<a id="a-23"></a>服妙缯彩为解脱故。<a id="a-24"></a>众宝严饰。<a id="a-25"></a>住是三昧者。<a id="a-26"></a>设饮食已不须漱涤尘秽故作净相。<a id="a-27"></a>然后求一具相童子。<a id="a-28"></a>性行调柔众所爱敬。<a id="a-29"></a>住于左边。<a id="a-2A"></a>散妙香华为成就者。</p>
  <p data-pb></p>
  <h2 id="a2B">饮食品第十七</h2>
  <p id="a2C">次书写爱持我今当说。<a id="a-2D"></a>用桦皮叶等长十二指。<a id="a-2E"></a>书此经者亦令受三昧耶戒。<a id="a-2F"></a>用最上香墨。<a id="a-2G"></a>或复刺血以骨为笔。<a id="a-2H"></a>又此经及前[巾*(穴/登)]像。<a id="a-2I"></a>或不受三昧耶戒及余恶人。<a id="a-2J"></a>若令见者不能成就。<a id="a-2K"></a>乃至他世堕诸恶趣。<a id="a-2L"></a>又此经法而常顶戴。<a id="a-2M"></a>或置余部大乘经中密令护持。<a id="a-2N"></a>复次饮食我今当说。<a id="a-2O"></a>或眼目修广如是人来于曼拏罗。<a id="a-2P"></a>所以上味法食而供养者。<a id="a-2Q"></a>于诸义利而获成就。<a id="a-2R"></a>或冢圹间清净山林。<a id="a-2S"></a>众所住处及大海岸如是饮食。<a id="a-2T"></a>布座九位以虎皮为座或寒林衣。<a id="a-2U"></a>中位分布空智金刚诸瑜儗尼等随知方隅。<a id="a-2V"></a>安虎皮座以三昧耶食。<a id="a-2W"></a>或供王者馔一心供养。<a id="a-2X"></a>于眷属曼拏罗广大成就。<a id="a-2Y"></a>又复用一莲华器满中盛酪。<a id="a-2Z"></a>作莲华印契手奉自师尊作大礼敬。<a id="a-2a"></a>取已自食获大福报。<a id="a-2b"></a>求成就者当如是恭敬。</p>
  <h2 id="a2c">教授品第十八</h2>
  <p id="a2d">复次于世俗相择法弟子我今当说。<a id="a-2e"></a>身不狭长亦不矬陋不白不黑。<a id="a-2f"></a>如莲华敷具诸相好。<a id="a-2g"></a>或出入息如青莲香。<a id="a-2h"></a>身腋汗濡如出微妙栴檀沉水悉罗诃等及妙华香。<a id="a-2i"></a>智者如实应善观察。<a id="a-2j"></a>又复尊重不乐戏笑。<a id="a-2k"></a>出言慈爱意虑寂静。<a id="a-2l"></a>发绀殊妙诸相具足。<a id="a-2m"></a>于如是法器速获成就。<a id="a-2n"></a>时无我菩萨问言。<a id="a-2o"></a>于俱生喜及自本誓云何奉行。<a id="a-2p"></a>佛言谓常行三昧无诸过失。<a id="a-2q"></a>金刚空智及自师尊。<a id="a-2r"></a>大悲怜愍生胜族中。<a id="a-2s"></a>执金刚铃诵持深法。</p>
  <p id="a2t">复次无我菩萨重白佛言。<a id="a-2u"></a>是恶人辈多诸弊恶云何教授。<a id="a-2v"></a>佛言应先布萨净住律仪。<a id="a-2w"></a>教授经法瑜伽观行。<a id="a-2x"></a>大毗婆沙及中论等。<a id="a-2y"></a>一切真言理趣如实知已。<a id="a-2z"></a>然后为说吉祥金刚空智。</p>
  <p id="a30">复次欲作降伏法者。<a id="a-31"></a>向佛如来及自师尊。<a id="a-32"></a>先作白已如其所见极恶众生。<a id="a-33"></a>毁佛形像破灭圣教。<a id="a-34"></a>令生意乐作彼观想顶踵颠倒。<a id="a-35"></a>是人首饰速生颤动。<a id="a-36"></a>行道路中思入火聚。<a id="a-37"></a>心火种子应时现行。<a id="a-38"></a>如是见已刹那降伏。<a id="a-39"></a>是大仪轨不须护摩及印缚法。<a id="a-3A"></a>三昧咒句随念成就。<a id="a-3B"></a>又此所说清净最上最胜秘密。<a id="a-3C"></a>于其成就不应分别得大罪咎。<a id="a-3D"></a>犹如大宝光明鬘聚。<a id="a-3E"></a>于此通达或未通达。<a id="a-3F"></a>及不相应悉生爱乐。<a id="a-3G"></a>若于三宝功德。<a id="a-3H"></a>着世五欲是不清净。<a id="a-3I"></a>譬如得净甘露转成毒药。<a id="a-3J"></a>众生轮回及佛彼岸体无二故。<a id="a-3K"></a>复次听我所说。<a id="a-3L"></a>于秘密乘出生行相。<a id="a-3M"></a>谓信爱眼者即大悲所生。<a id="a-3N"></a>身黑色者慈心所现。<a id="a-3O"></a>四足者四摄事所生。<a id="a-3P"></a>八面者八解脱所生。<a id="a-3Q"></a>一十六臂者一十六空所显。<a id="a-3R"></a>五印者即五如来所生。<a id="a-3S"></a>忿怒相者摧伏诸难调者所起。<a id="a-3T"></a>乃至皮骨脂肉血脉等相即四明妃。<a id="a-3U"></a>七等觉支及四真谛所生诸八部真言曰。</p>
  <p id="a3V">唵(引)阿吽(引)发吒(半音)萨嚩(二合引)贺。</p>
  <p data-pb></p>
  <h2 id="a3W">持念品第十九</h2>
  <p id="a3X">次金刚萨埵。<a id="a-3Y"></a>说诸法律仪持念境界。<a id="a-3Z"></a>我今开示禁止法。<a id="a-3a"></a>用乳汁以水精为念珠。<a id="a-3b"></a>信爱法。<a id="a-3c"></a>用璨拏摩药。<a id="a-3d"></a>以赤栴檀为念珠。<a id="a-3e"></a>二种降伏法。<a id="a-3f"></a>并用悉罗诃香。<a id="a-3g"></a>以木患子或水牛角为念珠。<a id="a-3h"></a>忿怒法。<a id="a-3i"></a>用白米饭。<a id="a-3j"></a>以真珠为念珠。<a id="a-3k"></a>钩召法。<a id="a-3l"></a>用四种妙香。<a id="a-3m"></a>以末啰多木为念珠。<a id="a-3n"></a>发遣用麝香或自止出入息。<a id="a-3o"></a>以码瑙为念珠。<a id="a-3p"></a>又求雨法及忿怒法。<a id="a-3q"></a>并真珠为念珠。</p>
  <h2 id="a3r">俱生义品第二十</h2>
  <p id="a3s">复次于此萨埵部中安住。<a id="a-3t"></a>是谓八辐轮。<a id="a-3u"></a>或般若波罗蜜多梵夹求成就者。<a id="a-3v"></a>无名指节如九钴杵。<a id="a-3w"></a>黑色相者于阿閦如来部而为本尊。<a id="a-3x"></a>手如轮相。<a id="a-3y"></a>大白色者毗卢遮那如来部而为本尊。<a id="a-3z"></a>如莲华文。<a id="a-40"></a>红色相者无量寿如来部而为本尊。<a id="a-41"></a>如宝剑相。<a id="a-42"></a>大绿色者不空成就如来部而为本尊。<a id="a-43"></a>如妙宝珠。<a id="a-44"></a>金色相者宝生如来部而为本尊。<a id="a-45"></a>淡黄色者金刚萨埵部而为本尊。<a id="a-46"></a>修瑜伽者或无是相。<a id="a-47"></a>具大知见慈心相应不生悔慢。<a id="a-48"></a>即诸如来之所建立。<a id="a-49"></a>时无我菩萨闻是说已。<a id="a-4A"></a>得大了悟作诸供养。<a id="a-4B"></a>于胜园林寂静方所而自安住。<a id="a-4C"></a>若诸求成就者。<a id="a-4D"></a>依如上说。<a id="a-4E"></a>饮食衣服及诸法具。<a id="a-4F"></a>清净庄严常修礼敬。<a id="a-4G"></a>悉获如来广大成就。<a id="a-4H"></a>尔时金刚藏菩萨。<a id="a-4I"></a>说灌顶四种伽陀曰。</p>
  <p id="a4J">善哉金刚阿阇梨　　普令摄受诸学者</p>
  <p id="a4K">执大金刚大妙铃　　安住金刚大坛界</p>
  <p id="a4L">以我秘密灌诸顶　　由灌顶故心所持</p>
  <p id="a4M">如佛菩提大导师　　成就无边真法子</p>
  <p id="a4N">哀愍哀愍大萨埵　　极哀愍故受供养</p>
  <p id="a4O">善巧无边色相中　　随其意乐皆圆满</p>
  <p id="a4P">金刚轮围若虚空　　离诸尘染体清净</p>
  <p id="a4Q">是称慈父解脱门　　斯大智中希少分</p>
  <p id="a4R">加持金刚莲华真言曰。</p>
  <p id="a4S">唵(引)钵讷摩(二合)苏珂(引)驮(引)啰摩诃(引)啰(引)誐苏龛捺捺拶睹啰(引)喃捺婆(引)摩葛尾说吽(引)吽(引)歌哩也酤噜萨嚩(二合)弥唵(引)嚩惹啰(二合)摩诃(引)按(奴回切)沙拶睹啰(引)难捺拏(引)野各渴誐目铠葛啰素(引)那(引)他吽(引)吽(引)歌(引)哩阎(二合)酤啰萨嚩(二合)弥尸啰细唵(引)歌(引)囕紧拶梨计(二合)阿(引)歌荦(力角切)</p>
  <p id="a4T">复说伽陀曰。</p>
  <p id="a4U">若不知空智　　超胜诸仪轨</p>
  <p id="a4V">希求染欲心　　顺世间轮转</p>
  <p id="a4W">彼彼部出生　　随现诸色相</p>
  <p id="a4X">是故瑜伽者　　供养悉明了</p>
  <p id="a4Y">若亲近一切　　彼成就吉祥</p>
  <p id="a4Z">回向大深心　　自他俱利乐</p>
 </body>
</html>