<!doctype html>
<html id="z3IBUr6kn" data-ver="402">
 <head>
  <meta charset="utf-8">
  <meta author="法护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说大悲空智金刚大教王仪轨经卷第一</h1>
  <p id="a6T">(大幻化普通仪轨三十一分中略出二无我法)</p>
  <h2 id="a2">金刚部序品第一</h2>
  <p id="a3">如是我闻。<a id="a-4"></a>一时薄伽梵。<a id="a-5"></a>住一切如来身语心金刚喻施婆倪数秘密中秘密出生妙三摩地。<a id="a-6"></a>时彼世尊从是三摩地起。<a id="a-7"></a>赞言善哉善哉金刚藏菩萨摩诃萨。<a id="a-8"></a>奇哉金刚萨埵大萨埵三昧耶萨埵。<a id="a-9"></a>悉从大悲空智金刚大菩提心之所开示。</p>
  <p id="aA">尔时金刚藏菩萨。<a id="a-B"></a>闻是语已即白佛言。<a id="a-C"></a>世尊云何金刚萨埵。<a id="a-D"></a>云何大萨埵。<a id="a-E"></a>云何三昧耶萨埵。<a id="a-F"></a>唯愿世尊为我解说。<a id="a-G"></a>佛告金刚藏菩萨。<a id="a-H"></a>金刚者谓不可破坏。<a id="a-I"></a>萨埵者谓三有一性。<a id="a-J"></a>胜慧相应是名金刚萨埵。<a id="a-K"></a>谓于大智胜味充满。<a id="a-L"></a>是名大萨埵。<a id="a-M"></a>谓常行三昧。<a id="a-N"></a>是名三昧耶萨埵。<a id="a-O"></a>时金刚藏菩萨重白佛言。<a id="a-P"></a>世尊空智金刚者。<a id="a-Q"></a>于如是名云何摄受。<a id="a-R"></a>云何名空智。<a id="a-S"></a>何等名金刚。<a id="a-T"></a>佛告金刚藏菩萨。<a id="a-U"></a>空智者谓即大悲空智。<a id="a-V"></a>金刚者体即胜慧。<a id="a-W"></a>以胜慧方便成就仪轨。<a id="a-X"></a>于彼见闻有大力。<a id="a-Y"></a>能种种成办。<a id="a-Z"></a>谓降伏禁止。<a id="a-a"></a>或却他军及瑜儗尼。<a id="a-b"></a>如其正理生住因缘。<a id="a-c"></a>以识智成办如其出现诸佛圣贤。<a id="a-d"></a>是为空智最初出生行相。<a id="a-e"></a>又复于大悲性如是解脱。<a id="a-f"></a>则于缚性缚。<a id="a-g"></a>遍能了知悉皆解脱。<a id="a-h"></a>所以者何。<a id="a-i"></a>彼胜慧性及所知性悉非性故。<a id="a-j"></a>彼空智性亦非性故。<a id="a-k"></a>以本然智决诸疑网。<a id="a-l"></a>照解诸法本然不起。<a id="a-m"></a>时金刚藏菩萨重白佛言。<a id="a-n"></a>世尊如是空智云何而有血脉之相。<a id="a-o"></a>佛告金刚藏菩萨。<a id="a-p"></a>彼血脉相有三十二种。<a id="a-q"></a>是名三十二菩提之心。<a id="a-r"></a>又此漏法于大乐处总有三种。<a id="a-s"></a>谓罗罗拏辣娑摩阿嚩底。<a id="a-t"></a>罗罗拏者即胜慧自性。<a id="a-u"></a>辣娑拏者谓善方便。<a id="a-v"></a>阿嚩底者是中说。<a id="a-w"></a>离能取所取。<a id="a-x"></a>又此三种即是住持不动清净智月。<a id="a-y"></a>彼三十二种血脉者。<a id="a-z"></a>谓一者不可破坏。<a id="a-10"></a>二者微妙色相。<a id="a-11"></a>三者天。<a id="a-12"></a>四者左边际。<a id="a-13"></a>五者短。<a id="a-14"></a>六者酤摩惹。<a id="a-15"></a>七者性。<a id="a-16"></a>八者施迦。<a id="a-17"></a>九者过失。<a id="a-18"></a>十者阿尾吒。<a id="a-19"></a>十一者本母。<a id="a-1A"></a>十二者设哩嚩梨。<a id="a-1B"></a>十三者清凉。<a id="a-1C"></a>十四者焰炽。<a id="a-1D"></a>十五者罗罗拏。<a id="a-1E"></a>十六者辣娑拏。<a id="a-1F"></a>十七者阿嚩底。<a id="a-1G"></a>十八者量。<a id="a-1H"></a>十九者青色。<a id="a-1I"></a>二十者平等。<a id="a-1J"></a>二十一者因。<a id="a-1K"></a>二十二者相应。<a id="a-1L"></a>二十三者喜。<a id="a-1M"></a>二十四者成就。<a id="a-1N"></a>二十五者暖。<a id="a-1O"></a>二十六者苏末他。<a id="a-1P"></a>二十七者转。<a id="a-1Q"></a>二十八者欲。<a id="a-1R"></a>二十九者忿怒。<a id="a-1S"></a>三十者迦多演尼。<a id="a-1T"></a>三十一者童子。<a id="a-1U"></a>三十二者施设。<a id="a-1V"></a>是名三十二种血脉之相。</p>
  <p id="a1W">复次金刚藏菩萨白佛言。<a id="a-1X"></a>世尊此何因缘有如是相。<a id="a-1Y"></a>佛告金刚藏菩萨。<a id="a-1Z"></a>谓欲成熟三有。<a id="a-1a"></a>远离一切能取所取。<a id="a-1b"></a>以诸方便了别性相。<a id="a-1c"></a>为持戒者分别解说。<a id="a-1d"></a>诸佛贤圣智慧方便。<a id="a-1e"></a>三身三业及伊鑁摩野。<a id="a-1f"></a>谓伊者佛眼母菩萨鑁者摩摩枳菩萨。<a id="a-1g"></a>摩者白衣菩萨。<a id="a-1h"></a>野者多罗菩萨。<a id="a-1i"></a>又复法身轮者具八辐相。<a id="a-1j"></a>报身轮者具十六辐。<a id="a-1k"></a>化身轮者具莲华相六十四叶。<a id="a-1l"></a>大药轮者具三十二幅。<a id="a-1m"></a>建此轮者如是次第有四刹那。<a id="a-1n"></a>谓庄严果报作观离相。<a id="a-1o"></a>依四圣谛谓苦集灭道依四真实谓身真实智真实持明真实圣贤真实。<a id="a-1p"></a>有四欢喜谓喜胜喜离喜俱生喜等。<a id="a-1q"></a>依四种律谓上座部大众部正量部一切有部。<a id="a-1r"></a>日月时分昼夜增减。<a id="a-1s"></a>谓于八时有十六分三十二点六十四刻。<a id="a-1t"></a>如是一切四种最初赞拏梨明妃。<a id="a-1u"></a>从彼脐轮发大智火焚弃五蕴。<a id="a-1v"></a>以佛眼母焚烬诸漏除妄因缘故。</p>
  <p data-pb></p>
  <h2 id="a1w">拏吉尼炽盛威仪真言品第二</h2>
  <p id="a1x">施一切地上饮食真言曰。</p>
  <p id="a1y">唵(引)(一)阿吽(引)(三)发吒(半音)莎(引)贺(引下同四)</p>
  <p id="a1z">佛言唵阿者作一切法出生门故。</p>
  <p id="a20">五如来种子者所谓。</p>
  <p id="a21">扪(一)盎(二)[口*爾]陵(二合引)(三)龛(四)吽(五引)</p>
  <p id="a22">空智金刚心真言曰。</p>
  <p id="a23">唵(引)(一)祢嚩毕祖(二)嚩惹啰(二合)吽(引)(三)吽(引)(四)吽(引)(五)发吒(半音)莎贺(六)</p>
  <p id="a24">佛言一切真言句首。<a id="a-25"></a>当安唵字。<a id="a-26"></a>次置吽发吒字。<a id="a-27"></a>后用莎贺字。</p>
  <p id="a28">阿閦如来真言曰。</p>
  <p id="a29">唵(引)(一)遏(二)葛(三)拶(四)吒(五)多(六)波(七)野设莎贺(八)</p>
  <p id="a2A">佛言一切瑜儗尼种子字。</p>
  <p id="a2B">遏(一)阿(引)(二)壹(三)翳(引)(四)嗢(五)污(引)(六)哩(七)梨(八)噜(九)卢(十)伊(十一)爱(引)(十二)邬(十三)奥(引)(十四)暗(十五)恶(十六)</p>
  <p id="a2C">二臂明王真言曰。</p>
  <p id="a2D">唵(引)(一)怛懒(二合)路(引)歌(引)(二)叱波各(引)(三)吽(引)(四)吽(引)(五)吽(引)(六)发吒(半音)莎贺(七)</p>
  <p id="a2E">四臂明王真言曰。</p>
  <p id="a2F">唵(引)入嚩(二合)啰(二)入嚩(二合)啰毗喻(二合引)(三)吽(引四)吽(引)(五)吽(引)(六)发吒(半音)莎贺(七)</p>
  <p id="a2G">六臂明王真言曰。</p>
  <p id="a2H">唵(引)(一)吉胝吉胝(二)嚩惹啰(二合)吽(引)(三)吽(引)(四)吽(引)(五)发吒(半音)莎贺(六)</p>
  <p id="a2I">加持真言曰。</p>
  <p id="a2J">唵(引)(一)阿(引)(二)吽(引)(三)</p>
  <p id="a2K">净地真言曰。</p>
  <p id="a2L">唵(引)(一)荦叉(上吕角切下同)荦叉(二)荦叉吽(引)(三)吽(引)(四)吽(引)(五)发吒(半音)莎贺(六)</p>
  <p id="a2M">禁止真言曰。</p>
  <p id="a2N">唵(引)(一)吽(引)(二)莎贺(三)</p>
  <p id="a2O">发遣真言曰。</p>
  <p id="a2P">唵(引)(一)龛(二)莎贺(三)</p>
  <p id="a2Q">忿怒真言曰。</p>
  <p id="a2R">唵(引)(一)纥陵(二合引)(二)莎贺(三)</p>
  <p id="a2S">降伏真言曰。</p>
  <p id="a2T">唵(引)(一)吽(引)(二)莎贺(三)</p>
  <p id="a2U">钩召真言曰。</p>
  <p id="a2V">唵(引)(一)枯(二)莎贺(三)</p>
  <p id="a2W">又降伏真言曰。</p>
  <p id="a2X">唵(引)(一)扪(二)莎贺(三)</p>
  <p id="a2Y">信爱真言曰。</p>
  <p id="a2Z">唵(引)(一)酤噜梨(引)(二)纥哩(二合引)(三)莎贺(四)</p>
  <p id="a2a">佛言若天旱时欲请雨者。<a id="a-2b"></a>先建曼荼罗。<a id="a-2c"></a>用寒林线。<a id="a-2d"></a>絣量界道。<a id="a-2e"></a>于坛中心。<a id="a-2f"></a>以寒林中五色粉。<a id="a-2g"></a>骨作白粉。<a id="a-2h"></a>炭作黑粉　作赤粉。<a id="a-2i"></a>雄黄作黄粉。<a id="a-2j"></a>陬罗叶作缘粉(以石碌代之)粉画空智金刚大明王。<a id="a-2k"></a>八面四足一十六臂。<a id="a-2l"></a>面各三目作忿怒相。<a id="a-2m"></a>踏阿难陀龙王。<a id="a-2n"></a>复以香泥捏造阿难陀龙王像。<a id="a-2o"></a>其龙王及妃种子字并用朴垩。<a id="a-2p"></a>以五甘露沐浴散黑色花。<a id="a-2q"></a>次以龙华树汁涂之(或以白蒿汁代之)复以象眵涂龙王顶上。<a id="a-2r"></a>于黑月十四日。<a id="a-2s"></a>取黑牛乳盛满器中。<a id="a-2t"></a>令黑色童女合青色线。<a id="a-2u"></a>于坛西北隅开一小池。<a id="a-2v"></a>以阿难陀龙王安彼池中。<a id="a-2w"></a>然后阿阇梨依法厉声。<a id="a-2x"></a>无间诵此请雨真言曰。</p>
  <p id="a2y">唵(引)(一)苦噜苦噜(二)渴痆(女辖切下同)渴痆(三)末娑末娑(四)渴吒渴吒(五)枯吒野枯吒野(六)阿难多(七)閦婆葛啰(引)野(八)那(引)誐(引)提钵多曳(九)呬呬噜噜绀(十)萨钵多(二合)播(引)多(引)罗誐耽(引)(十一)那(引)誐(引)那(引)歌(引)哩沙(二合)野(十二)末哩沙(二合)野(十三)誐哩惹(二合)野(十四)扑(十五)扑(十六)扑(十七)扑(十八)扑(十九)扑(二十)扑(二十一)扑(二十二)吽(引)(二十三)吽(引)(二十四)吽(二十五)莎贺(二十六)</p>
  <p id="a2z">诵此真言。<a id="a-30"></a>若时不雨。<a id="a-31"></a>即当倒诵此咒。<a id="a-32"></a>降霔大雨。<a id="a-33"></a>又若不雨。<a id="a-34"></a>令彼龙王头破七分如兰香梢若欲止雨。<a id="a-35"></a>取寒林衣置于坐下。<a id="a-36"></a>诵此真言即能止雨。<a id="a-37"></a>止雨真言曰。</p>
  <p id="a38">唵(引)(一)阿哩也(二合)(二)设摩(二合)舍(引)那毕哩(二合)夜(引)野(三)吽(引)(四)吽(引)(五)吽(引)(六)发吒(半音七)</p>
  <p id="a39">复次成就法。<a id="a-3A"></a>谓降伏他军速令破坏。<a id="a-3B"></a>当用画石为末入五甘露。<a id="a-3C"></a>以断铁草和合为丸。<a id="a-3D"></a>加持诵此真言曰。</p>
  <p id="a3E">唵(引)(一)嚩惹啰(二合)葛哩多(二合)哩(二)呬嚩惹啰(二合引)野(三)吽(引)(四)吽(引)(五)吽(引)(六)发吒(半音七)</p>
  <p id="a3F">应先诵此真言一十万遍。<a id="a-3G"></a>或一百万遍。<a id="a-3H"></a>得成就已。<a id="a-3I"></a>即用前药丸画瓶器顶。<a id="a-3J"></a>悉令周匝无使断绝。<a id="a-3K"></a>即得他军速皆破坏。</p>
  <p id="a3L">若欲成就底罗绀法当用末罗摩子。<a id="a-3M"></a>白色曼度迦华。<a id="a-3N"></a>及断铁草。<a id="a-3O"></a>阿閦毗药。<a id="a-3P"></a>于日蚀时和合作钺斧形。<a id="a-3Q"></a>踏两足下诵此真言曰。</p>
  <p id="a3R">唵(引)(一)嚩惹啰(二合)酤吒(引)啰(二)播(引)吒野播(引)吒野(三)吒吒(四)吽(引)(五)吽(引)(六)吽(引)(七)发吒莎贺(八)</p>
  <p id="a3S">诵此真言一百万遍。<a id="a-3T"></a>即得成就一切圣贤。<a id="a-3U"></a>尚不违越何况破坏焰摩罗界。</p>
  <p id="a3V">复次成就法。<a id="a-3W"></a>若欲作诸疟病。<a id="a-3X"></a>于阿哩迦树叶上。<a id="a-3Y"></a>用唧多迦毒辣药。<a id="a-3Z"></a>书彼设睹噜名字。<a id="a-3a"></a>弃掷稻糠火中。<a id="a-3b"></a>诵此真言曰。</p>
  <p id="a3c">唵(引)(一)呬(引)嚩惹啰(二合)(二)入嚩(二合)啰入嚩(二合)啰(三)设咄笼(二合)(四)勃笼(二合)(五)吽(引)(六)吽(引)(七)吽(引)(八)发吒莎贺。</p>
  <p id="a3d">诵此真言一阿庾多即得成就。</p>
  <p id="a3e">若欲成就开摩黏法。<a id="a-3f"></a>于自脐轮作是观想。<a id="a-3g"></a>或于腹上观想成办。<a id="a-3h"></a>然后乃见摩黏自开。<a id="a-3i"></a>若欲作信爱法。<a id="a-3j"></a>于月八日分诣无忧树下。<a id="a-3k"></a>着赤色衣食未捺那果。<a id="a-3l"></a>以肝摩唧歌乐汁涂于额上。<a id="a-3m"></a>诵此真言曰。</p>
  <p id="a3n">唵(引)(一)阿目计(引)弭(二)纥哩(二合引)嚩施(引)(三)婆鑁睹(四)娑(引)贺(引)(五)</p>
  <p id="a3o">诵此真言一阿庾多。<a id="a-3p"></a>无令间断即得成就。</p>
  <p id="a3q">若欲制止日月。<a id="a-3r"></a>当用阿阇梨饭作日月状。<a id="a-3s"></a>置金刚水中诵此真言曰。</p>
  <p id="a3t">唵(引)(一)嚩惹啰(二合)哩葛(二合引)(二)摩(引)左罗(三)摩(引)左罗(四)底瑟吒(二合)(五)底瑟吒(二合)(六)呬嚩惹啰(二合引)(七)野吽(引)(八)吽(引)(九)吽(引)(十)发吒(十一)莎贺(十二)</p>
  <p id="a3u">诵此真言七百万遍。<a id="a-3v"></a>即得日月制止。<a id="a-3w"></a>于彼昼夜无能分别。<a id="a-3x"></a>又金刚喻沙多成就法。<a id="a-3y"></a>于日后分。<a id="a-3z"></a>令一具相童女。<a id="a-40"></a>以诸香华供养。<a id="a-41"></a>念此真言一百八遍。<a id="a-42"></a>然后用油沐浴。<a id="a-43"></a>取多罗树汁。<a id="a-44"></a>涂于童女大拇指上。<a id="a-45"></a>及用此真言加持。<a id="a-46"></a>即时应现乃问三世之事。<a id="a-47"></a>时彼童女随问为说。<a id="a-48"></a>诵真言。</p>
  <p id="a49">唵(引)(一)那誐啰(二合引)那誐啰(二合引)</p>
  <p id="a4A">又成就法。</p>
  <p id="a4B">尾卢野(引)尾卢野(引)</p>
  <p id="a4C">诵此真言时象即犇走。</p>
  <p id="a4D">曼摩(引)曼摩(引)</p>
  <p id="a4E">诵此咒时虎即犇走。</p>
  <p id="a4F">底梨野(引)底梨野(引)</p>
  <p id="a4G">诵此咒时熊即犇走。</p>
  <p id="a4H">伊梨弭梨扑扑。</p>
  <p id="a4I">诵此咒时蛇即犇走。</p>
  <p id="a4J">佛告金刚藏菩萨。<a id="a-4K"></a>如我往昔亦以是法。<a id="a-4L"></a>调伏护藏醉象悉令犇走。<a id="a-4M"></a>此遨哩明妃。<a id="a-4N"></a>设嚩哩明妃。<a id="a-4O"></a>金刚拏吉尼即无我义。<a id="a-4P"></a>彼地行空行钩召发遣。<a id="a-4Q"></a>悉相应故。</p>
  <p data-pb></p>
  <h2 id="a4R">一切如来身语心圣贤品第三</h2>
  <p id="a4S">最初观于慈　　次即观于悲</p>
  <p id="a4T">第三当观喜　　一切处学舍</p>
  <p id="a4U">初空性菩提　　第二集种子</p>
  <p id="a4V">三成办形像　　后当观字义</p>
  <p id="a4W">现前观啰字　　成炽盛日轮</p>
  <p id="a4X">于彼日轮中　　吽字金刚业</p>
  <p id="a4Y">又复观杵形　　墙网悉周遍</p>
  <p id="a4Z">先观没哩多　　成法界智者</p>
  <p id="a4a">行人坐其上　　自体即空智</p>
  <p id="a4b">自心想啰字　　成辉曜日轮</p>
  <p id="a4c">于中观吽字　　惠方便自性</p>
  <p id="a4d">青色大忿怒　　金刚吽歌啰</p>
  <p id="a4e">以内心真实　　犹若金刚杵</p>
  <p id="a4f">又复观吽字　　出生忿怒相</p>
  <p id="a4g">谓大悲金刚　　犹如青莲色</p>
  <p id="a4h">此大悲金刚　　或如日晖色</p>
  <p id="a4i">见彼若虚空　　当如是信解</p>
  <p id="a4j">持诸庄严具　　供养八明妃</p>
  <p id="a4k">遨哩鹿郎蹉　　陬哩摩痆器</p>
  <p id="a4l">尾多梨者水　　渴三摩哩药</p>
  <p id="a4m">卜葛西献杵　　设嚩哩六味</p>
  <p id="a4n">赞拏哩音乐　　供养于本尊</p>
  <p id="a4o">努弭哩歌舞　　彼妙乐大乐</p>
  <p id="a4p">随日月昼夜　　住是种子中</p>
  <p id="a4q">说如是有情　　胜欢喜自性</p>
  <p id="a4r">转现大神通　　广覆虚空坛</p>
  <p id="a4s">渐略一心中　　悉成忿怒相</p>
  <p id="a4t">青色日轮中　　眼红曼度迦</p>
  <p id="a4u">发缠金色髻　　用五印庄严</p>
  <p id="a4v">轮环及璎珞　　手钏金色带</p>
  <p id="a4w">表五佛清净　　说此名印契</p>
  <p id="a4x">见彼忿怒相　　十六童女形</p>
  <p id="a4y">左手持金刚　　及彼葛波罗</p>
  <p id="a4z">朅椿誐亦然　　右手青色杵</p>
  <p id="a50">应诣寒林中　　成就本所尊</p>
  <p id="a51">口诵吽迦啰　　八明妃围绕</p>
  <p id="a52">随其方便说　　自身即寒林</p>
  <p id="a53">四臂谓四魔　　令降伏清净</p>
  <p id="a54">应诵于吽字　　色相如前说</p>
  <p id="a55">彼左第一臂　　手执葛波罗</p>
  <p id="a56">以天阿修罗　　盛甘露充满</p>
  <p id="a57">次右第一臂　　手执金刚杵</p>
  <p id="a58">次左第二臂　　及右第二手</p>
  <p id="a59">般若蜜多教　　或即佛形像</p>
  <p id="a5A">次三面六臂　　左手持甘露</p>
  <p id="a5B">右手或日月　　彼最初青色</p>
  <p id="a5C">臂相如前说　　都无有是相</p>
  <p id="a5D">清净波罗蜜　　彼左第一臂</p>
  <p id="a5E">手执三戟叉　　次右第一臂</p>
  <p id="a5F">手执金刚杵　　左第二臂铃</p>
  <p id="a5G">右第二执刀　　余左右二臂</p>
  <p id="a5H">金刚星伽罗　　以二种和合</p>
  <p id="a5I">佛像般若教　　或复左右手</p>
  <p id="a5J">刀及葛波罗　　应于空寂处</p>
  <p id="a5K">成办三界事</p>
  <p data-pb></p>
  <h2 id="a5L">贤圣灌顶部品第四</h2>
  <p id="a5M">于自心及自种子。<a id="a-5N"></a>出生黑色炽然光焰。<a id="a-5O"></a>左手执钩右手期克。<a id="a-5P"></a>如佛住三界中。<a id="a-5Q"></a>钩召八大明妃。<a id="a-5R"></a>随其供养本尊。<a id="a-5S"></a>先以唵字得一切如来灌顶。<a id="a-5T"></a>即以彼佛成空智明王相。<a id="a-5U"></a>持五甘露成办五如来贤瓶。<a id="a-5V"></a>作五种灌顶。<a id="a-5W"></a>当灌顶时。<a id="a-5X"></a>散众名华及郁金香。<a id="a-5Y"></a>击鼓歌咏。<a id="a-5Z"></a>供养金刚部佛眼母等。<a id="a-5a"></a>而能成办空智三界。<a id="a-5b"></a>加持于四威仪。<a id="a-5c"></a>如彼圣贤当如是知。</p>
  <h2 id="a5d">大真实品第五</h2>
  <p id="a5e">一切法自性　　于此悉皆无</p>
  <p id="a5f">谓非色非声　　即无闻无见</p>
  <p id="a5g">及非香味触　　亦无能触等</p>
  <p id="a5h">善解瑜伽者　　非心非所缘</p>
  <p id="a5i">于诸母姊妹　　亦应常供养</p>
  <p id="a5j">彼努弭明妃　　如那胝染师</p>
  <p id="a5k">赞拏哩明妃　　犹若净行女</p>
  <p id="a5l">胜慧方便中　　依供养仪轨</p>
  <p id="a5m">如其不分别　　当觐策亲近</p>
  <p id="a5n">若非秘密者　　当获如是苦</p>
  <p id="a5o">堕咩拏贼中　　履猛火地上</p>
  <p id="a5p">此五部印咒　　说为解脱因</p>
  <p id="a5q">而复说此印　　名金刚秘密</p>
  <p id="a5r">谓金刚莲华　　事业如来宝</p>
  <p id="a5s">说如是五部　　为最上大悲</p>
  <p id="a5t">金刚努弥印　　莲华舞亦然</p>
  <p id="a5u">事业为染师　　如来清净女</p>
  <p id="a5v">宝部赞拏哩　　此五印决定</p>
  <p id="a5w">如来部亦然　　总略而分别</p>
  <p id="a5x">去即如来行　　来即吉祥座</p>
  <p id="a5y">以胜慧相应　　是如来所说</p>
  <p id="a5z">开说为六种　　总略唯五部</p>
  <p id="a60">后复有三事　　谓身语意业</p>
  <p id="a61">又说此五部　　即五蕴自性</p>
  <p id="a62">如是出生身　　是说为此部</p>
  <p id="a63">无所观圣像　　亦无能观者</p>
  <p id="a64">无真言住处　　成五种自性</p>
  <p id="a65">大毗卢遮那　　及阿閦如来</p>
  <p id="a66">不空成就佛　　宝生无量寿</p>
  <p id="a67">梵王尾瑟拏　　及与大自在</p>
  <p id="a68">一切眷属等　　故真实开示</p>
  <p id="a69">梵王成正觉　　尾瑟努信爱</p>
  <p id="a6A">大自在吉祥　　一切常安住</p>
  <p id="a6B">广大真常乐　　开悟令爱乐</p>
  <p id="a6C">如是自身中　　出生诸贤圣</p>
  <p id="a6D">是人有福智　　犹如薄伽梵</p>
  <p id="a6E">自在炽盛等　　具足六种德</p>
  <p id="a6F">又如佛世尊　　破诸烦恼魔</p>
  <p id="a6G">亦如大智母　　出生诸有性</p>
  <p id="a6H">胜慧诸姊妹　　能分别显现</p>
  <p id="a6I">复如染师女　　作歌咏舞戏</p>
  <p id="a6J">念彼如染师　　亲近诸众生</p>
  <p id="a6K">说彼如女人　　出生诸功德</p>
  <p id="a6L">歌咏如胜慧　　旋转成大悲</p>
  <p id="a6M">说努弭明妃　　故不受诸触</p>
  <p id="a6N">于彼诸圣贤　　说多种称赞</p>
  <p id="a6O">当画曼拏罗　　行相如前说</p>
  <p id="a6P">如其以指缚　　或作掣开印</p>
  <p id="a6Q">于彼静思惟　　随应成观行</p>
  <p id="a6R">获如是妙乐　　于自常受用</p>
  <p id="a6S">净尽生老门　　说名安乐定</p>
 </body>
</html>