<!doctype html>
<html id="z3IBUZ2eH" data-ver="489">
 <head>
  <meta charset="utf-8">
  <meta author="法天">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">最上大乘金刚大教宝王经卷下</h1>
  <p id="a2">尔时世尊。<a id="a-3"></a>复告印捺啰部帝大王言。<a id="a-4"></a>大王汝于往昔过去无量阿僧祇大劫之前。<a id="a-5"></a>日清净光明如来法中。<a id="a-6"></a>已曾为王号精进授。<a id="a-7"></a>汝于是时与诸学众。<a id="a-8"></a>于彼佛处已曾求学金刚大乘及诸法要。<a id="a-9"></a>汝今于此娑诃世界我释迦牟尼佛所。<a id="a-A"></a>又复求学如是金刚大乘。<a id="a-B"></a>时印捺啰部帝闻此语已。<a id="a-C"></a>即复合掌白世尊言。<a id="a-D"></a>云何名为菩萨摩诃萨。<a id="a-E"></a>佛言若有乐行大慈大悲大喜大舍。<a id="a-F"></a>是即名为菩萨摩诃萨。</p>
  <p id="aG">尔时世尊说是语已。<a id="a-H"></a>顾视左边告金刚手菩萨言。<a id="a-I"></a>汝可同彼过去劫前。<a id="a-J"></a>日清净光明如来之时。<a id="a-K"></a>为印捺啰部帝大王。<a id="a-L"></a>说金刚大乘。<a id="a-M"></a>及说菩萨摩诃萨行。<a id="a-N"></a>诸根境界等种种之法。<a id="a-O"></a>方便令解使获无生法忍。<a id="a-P"></a>时金刚手菩萨摩诃萨。<a id="a-Q"></a>即从座起偏袒右肩。<a id="a-R"></a>头面着地礼世尊足已。<a id="a-S"></a>合掌当心而白佛言。<a id="a-T"></a>我今当承如来教敕而为演说印捺啰部帝闻是语已。<a id="a-U"></a>身毛喜竖心大忻踊。<a id="a-V"></a>即从座起礼世尊足已。<a id="a-W"></a>复礼金刚手菩萨足。<a id="a-X"></a>礼已白言。<a id="a-Y"></a>唯愿菩萨遵奉佛敕。<a id="a-Z"></a>往诣我宫为我演说。</p>
  <p id="aa">尔时金刚手菩萨承佛教敕。<a id="a-b"></a>又复观彼印捺啰部帝身心虔切。<a id="a-c"></a>默然许之。<a id="a-d"></a>印捺啰部帝知默许已。<a id="a-e"></a>即礼金刚手菩萨足。<a id="a-f"></a>欢喜踊跃礼佛而退。<a id="a-g"></a>即整四兵前后导从。<a id="a-h"></a>乃与菩萨同乘宝车。<a id="a-i"></a>及张伞盖动种种乐。<a id="a-j"></a>尊敬供养还归曼誐罗补囕大城。<a id="a-k"></a>于其城中菩萨所经之路。<a id="a-l"></a>一切人民各以香华奉献供养。<a id="a-m"></a>既至宫已。<a id="a-n"></a>时印捺啰部帝预严七宝大师子座菩萨下车即升彼座。<a id="a-o"></a>王及中宫后妃眷属。<a id="a-p"></a>复设种种香华珍宝及殊妙衣作大供养。<a id="a-q"></a>复以宝瓶盛满阏伽香水奉上菩萨。</p>
  <p id="ar">尔时金刚手菩萨摩诃萨。<a id="a-s"></a>即如从佛所闻金刚大乘秘密相应三摩地三摩钵底。<a id="a-t"></a>种种诸法广为演说。<a id="a-u"></a>欲令王等证无生忍尽涅槃界。<a id="a-v"></a>是时复有众多沙门婆罗门刹帝利毗舍首陀等。<a id="a-w"></a>亦来王宫为欲听闻金刚大乘及诸妙法又有东印度摩罗嚩国法光大王。<a id="a-x"></a>北印度无能胜王。<a id="a-y"></a>西印度月光大王。<a id="a-z"></a>摩伽陀国频婆娑罗王。<a id="a-10"></a>舍卫国波斯匿王。<a id="a-11"></a>梨蹉尾国梵授王等。<a id="a-12"></a>复有无数沙门婆罗门。<a id="a-13"></a>刹帝利毗舍首陀。<a id="a-14"></a>及无数发菩提心众生。<a id="a-15"></a>欲闻法故亦来王宫。<a id="a-16"></a>如是人等各于菩萨。<a id="a-17"></a>信重欢喜来至王宫。<a id="a-18"></a>如是人等各各深信欢喜踊锐。<a id="a-19"></a>白金刚手菩萨言。<a id="a-1A"></a>我等乐入金刚大乘。<a id="a-1B"></a>及欲听闻种种妙法。<a id="a-1C"></a>于是金刚手菩萨。<a id="a-1D"></a>而于六年为于诸王及诸人众。<a id="a-1E"></a>演说金刚大乘诸菩萨行。<a id="a-1F"></a>及无数百千俱胝相应三摩地三摩钵底。<a id="a-1G"></a>乃至于诸境界所缘所作一切诸法广为演说。</p>
  <p id="a1H">尔时印捺啰部帝得闻法故。<a id="a-1I"></a>于一切如来相应法中。<a id="a-1J"></a>证三摩地三摩钵底。<a id="a-1K"></a>得无生忍尽涅槃界。<a id="a-1L"></a>及得隐没自在。<a id="a-1M"></a>乃至中宫后妃眷属国内民庶。<a id="a-1N"></a>得闻金刚大乘及诸法要。<a id="a-1O"></a>皆悉证得无生法忍。<a id="a-1P"></a>国中复有金刚阿阇梨。<a id="a-1Q"></a>所谓善龙义龙宝声戒声发光声。<a id="a-1R"></a>复有婆罗门所谓法龙力贤等。<a id="a-1S"></a>得于金刚大乘法中。<a id="a-1T"></a>证无生忍尽涅槃界。<a id="a-1U"></a>彼东印度摩罗嚩国法光大王。<a id="a-1V"></a>于最上金刚大乘法中。<a id="a-1W"></a>悟得最上根本相应法。<a id="a-1X"></a>得无生忍尽涅槃界。<a id="a-1Y"></a>及得隐身自在。<a id="a-1Z"></a>乃至中宫后妃眷属国中士庶。<a id="a-1a"></a>得闻金刚大乘及诸妙法。<a id="a-1b"></a>皆悉证得无生法忍尽涅槃界是印度中复有金刚阿阇梨。<a id="a-1c"></a>名曰贤天如来天善天。<a id="a-1d"></a>又有刹帝利邪输嚩哩摩儞嚩嚩哩摩等。<a id="a-1e"></a>亦于金刚大乘法中得闻法故。<a id="a-1f"></a>悉皆证得无生法忍尽涅槃界。</p>
  <p id="a1g">复有北印度无能胜王。<a id="a-1h"></a>得闻金刚大乘及诸法要。<a id="a-1i"></a>乃于真实摄教中。<a id="a-1j"></a>证得相应三摩地得无生忍尽涅槃界。<a id="a-1k"></a>及得隐身自在。<a id="a-1l"></a>亦有中宫眷属后妃嫔嫱乃至士庶。<a id="a-1m"></a>得闻金刚大乘一切妙法。<a id="a-1n"></a>皆悉证得无生法忍。<a id="a-1o"></a>彼印度中亦有金刚阿阇梨。<a id="a-1p"></a>名曰贤喜莲喜。<a id="a-1q"></a>又有刹帝利名曰乌那野嚩哩摩。<a id="a-1r"></a>及有毗舍名曰法密。<a id="a-1s"></a>如是等众于金刚大乘得闻法故。<a id="a-1t"></a>皆悉证得无生法忍尽涅槃界。</p>
  <p id="a1u">复有西印度月光大王。<a id="a-1v"></a>于金刚大乘闻诸法故。<a id="a-1w"></a>证得金刚口相应三摩地等。<a id="a-1x"></a>得无生忍尽涅槃界。<a id="a-1y"></a>及得隐身自在。<a id="a-1z"></a>亦有中宫后妃婇女乃至士庶等。<a id="a-20"></a>又有金刚阿阇梨。<a id="a-21"></a>名曰不空成就普成就如来成就等。<a id="a-22"></a>又有刹帝利。<a id="a-23"></a>名曰善密及稣哩野嚩哩摩。<a id="a-24"></a>如是众等于金刚大乘闻妙法故。<a id="a-25"></a>皆悉证得无生法忍尽涅槃界。</p>
  <p id="a26">尔时金刚手菩萨摩诃萨。<a id="a-27"></a>为彼诸王及一切学众。<a id="a-28"></a>演说金刚大乘一切诸法。<a id="a-29"></a>又复演说八种成就之法。<a id="a-2A"></a>所谓圣药眼药革屣剑罥索。<a id="a-2B"></a>金刚轮金刚杵及宝瓶等成就之法。<a id="a-2C"></a>又复演说入地入修罗窟成就之法。<a id="a-2D"></a>又复演说菩萨摩诃萨。<a id="a-2E"></a>依金刚大乘所行之行。<a id="a-2F"></a>诸根境界所缘所作种种之法。<a id="a-2G"></a>令彼学众各各修习离于懈怠。<a id="a-2H"></a>时金刚手菩萨于六年中。<a id="a-2I"></a>为诸王等及求学金刚大乘一切学众。<a id="a-2J"></a>以种种方便譬喻言辞。<a id="a-2K"></a>演说诸法各令证悟已。<a id="a-2L"></a>即告众曰。<a id="a-2M"></a>汝等当知今彼处。<a id="a-2N"></a>有大名山号乞乞那。<a id="a-2O"></a>其山顶上平正广阔。<a id="a-2P"></a>亦有林树池沼适悦之地。<a id="a-2Q"></a>我今先往汝等入金刚大乘诸王沙门婆罗门毗舍首陀一切学众。<a id="a-2R"></a>亦可于彼俱往集会。<a id="a-2S"></a>是时学众于彼山顶皆集会已。<a id="a-2T"></a>金刚手菩萨即复告言。<a id="a-2U"></a>今者世尊释迦牟尼将入涅槃。<a id="a-2V"></a>汝等今可与我同至佛所求受灌顶。<a id="a-2W"></a>尔时学众即与金刚手菩萨同离彼山。<a id="a-2X"></a>是时诸王将理四兵前后导从。<a id="a-2Y"></a>及备种种诸大供养往世尊所。<a id="a-2Z"></a>尔时世尊释迦牟尼。<a id="a-2a"></a>已在拘尸那城。<a id="a-2b"></a>金刚手菩萨摩诃萨。<a id="a-2c"></a>与诸学众至佛所已。<a id="a-2d"></a>设大供养奉献世尊。<a id="a-2e"></a>右绕三匝礼拜赞叹于佛前坐。<a id="a-2f"></a>时金刚手菩萨即从座起。<a id="a-2g"></a>偏袒右肩右膝着地。<a id="a-2h"></a>作金刚合掌白世尊言。<a id="a-2i"></a>我奉佛敕以菩萨摩诃萨行。<a id="a-2j"></a>于金刚大乘法中。<a id="a-2k"></a>为学众说于诸根境界所缘所作及种种诸法。<a id="a-2l"></a>各各证悟或得三摩地三摩钵底。<a id="a-2m"></a>或得法忍尽涅槃界。<a id="a-2n"></a>或得隐身自在。<a id="a-2o"></a>世尊我已如是说法利益。<a id="a-2p"></a>今来佛所欲为彼众。<a id="a-2q"></a>于如来处求受灌顶。</p>
  <p id="a2r">尔时世尊左右顾视已。<a id="a-2s"></a>即于顶门放五色光。<a id="a-2t"></a>其光晃耀于一刹那间。<a id="a-2u"></a>照如恒沙佛刹上至梵世。<a id="a-2v"></a>如是照已寻复旋还。<a id="a-2w"></a>却从世尊顶门而入。<a id="a-2x"></a>尔时十方光所照处。<a id="a-2y"></a>一切如来异口赞言。<a id="a-2z"></a>金刚大乘即摄一切乘。<a id="a-30"></a>乃至过去未来及与现在一切诸佛。<a id="a-31"></a>皆说如是金刚大乘摄一切乘。<a id="a-32"></a>尔时世尊即以金刚水。<a id="a-33"></a>与一切金刚大乘学众灌顶。<a id="a-34"></a>诸学众等得灌顶已。<a id="a-35"></a>皆用头面着地礼世尊足。<a id="a-36"></a>及礼金刚手菩萨足。<a id="a-37"></a>礼已赞叹踊跃。<a id="a-38"></a>绕百千匝各还本处。</p>
  <p id="a39">尔时尊者阿难白佛言。<a id="a-3A"></a>世尊如是正法。<a id="a-3B"></a>当云何名云何受持。<a id="a-3C"></a>佛言阿难今此正法。<a id="a-3D"></a>名为最上大乘宝王如是受持。<a id="a-3E"></a>尔时如来应正等觉释迦牟尼说是经已。<a id="a-3F"></a>即于俱尸那城入般涅槃。<a id="a-3G"></a>金刚手菩萨。<a id="a-3H"></a>于后却还乞乞那山。<a id="a-3I"></a>亦有众多菩萨声闻同来山中。<a id="a-3J"></a>时金刚学众互相谓言。<a id="a-3K"></a>我等本师金刚手菩萨摩诃萨。<a id="a-3L"></a>却复乞乞那山。<a id="a-3M"></a>我等宜应亦往彼山亲近供养。<a id="a-3N"></a>是诸学众各持种种香花宝玩同往彼山。<a id="a-3O"></a>到彼山已。<a id="a-3P"></a>各以香花奉上供养礼拜旋绕。<a id="a-3Q"></a>恭敬赞叹各一面坐。</p>
  <p id="a3R">尔时菩萨观视会众沙门婆罗门刹帝利毗舍首陀等已。<a id="a-3S"></a>即复告言汝等学众谛听。<a id="a-3T"></a>汝已各各于此金刚大乘悉得证悟。<a id="a-3U"></a>皆是得金刚大乘法者。<a id="a-3V"></a>汝等当知佛涅槃后。<a id="a-3W"></a>金刚阿阇梨。<a id="a-3X"></a>是汝等师。<a id="a-3Y"></a>亦如往昔无量劫前。<a id="a-3Z"></a>日清净光明如来出世之时。<a id="a-3a"></a>彼大妙香佛刹中。<a id="a-3b"></a>有王名精进授。<a id="a-3c"></a>彼时我亦如是。<a id="a-3d"></a>说承事金刚阿阇梨轨则。<a id="a-3e"></a>今亦复说弟子承事金刚阿阇梨轨则。<a id="a-3f"></a>承事之则乃有八种。<a id="a-3g"></a>时印捺啰部帝白金刚手菩萨言。<a id="a-3h"></a>云何名为八种承事之则。<a id="a-3i"></a>金刚手言。<a id="a-3j"></a>一者不得呼师名字。<a id="a-3k"></a>二者常自称师足。<a id="a-3l"></a>三者与师执持鞋履。<a id="a-3m"></a>四者扫洒房地。<a id="a-3n"></a>五者为师敷置床座。<a id="a-3o"></a>六者五体作礼。<a id="a-3p"></a>七者不侵害师。<a id="a-3q"></a>八者指授禀信。<a id="a-3r"></a>是名弟子承事金刚阿阇梨八法。<a id="a-3s"></a>彼阿阇梨以此八事观察弟子。<a id="a-3t"></a>以日累月积月成岁。<a id="a-3u"></a>若彼弟子于此八事。<a id="a-3v"></a>无有违背专心不退。<a id="a-3w"></a>阿阇梨然可摄受。</p>
  <p id="a3x">尔时金刚手菩萨又复告言。<a id="a-3y"></a>譬如世间虫蛆飞蛾之类。<a id="a-3z"></a>皆从缘生堕斯恶趣何由出离。<a id="a-40"></a>亦如世间轮回众生。<a id="a-41"></a>云何转业得无生灭若不因从金刚阿阇梨。<a id="a-42"></a>摄受为说种种妙法。<a id="a-43"></a>何由能除一切烦恼证于寂灭得不退转。<a id="a-44"></a>大王彼金刚阿阇梨。<a id="a-45"></a>先当观察所摄弟子行相贵贱等。<a id="a-46"></a>乃可付与二谛之法。<a id="a-47"></a>王言云何名为二谛。<a id="a-48"></a>菩萨告言一者真谛二者俗谛。<a id="a-49"></a>王言何名真谛。<a id="a-4A"></a>菩萨告言所谓内空外空。<a id="a-4B"></a>内外空空空。<a id="a-4C"></a>大空胜义空。<a id="a-4D"></a>有为空无为空。<a id="a-4E"></a>毕竟空无际空。<a id="a-4F"></a>无变异空本性空。<a id="a-4G"></a>一切法空无所有空。<a id="a-4H"></a>无性空自性空。<a id="a-4I"></a>自相空无性自性空。<a id="a-4J"></a>大王是十八空者乃名真谛。<a id="a-4K"></a>大王复言云何名谛。<a id="a-4L"></a>菩萨告言若于此十八空。<a id="a-4M"></a>知非常非无常。<a id="a-4N"></a>是故名谛。<a id="a-4O"></a>何以故谓不见内空不见外空。<a id="a-4P"></a>不见内外空不见空空。<a id="a-4Q"></a>不见大空不见胜义空。<a id="a-4R"></a>不见有为空不见无为空。<a id="a-4S"></a>不见毕竟空不见无际空。<a id="a-4T"></a>不见无变异空不见本性空。<a id="a-4U"></a>不见一切法空不见无性空。<a id="a-4V"></a>不见自性空不见自相空。<a id="a-4W"></a>不见无所有空亦不见无性自性空。<a id="a-4X"></a>于如是空不见二相。<a id="a-4Y"></a>中亦不可得。<a id="a-4Z"></a>非生非灭。<a id="a-4a"></a>非缚非脱。<a id="a-4b"></a>非行非住。<a id="a-4c"></a>非明非暗。<a id="a-4d"></a>非实非虚。<a id="a-4e"></a>非轮回非涅槃。<a id="a-4f"></a>亦不增亦不减。<a id="a-4g"></a>我说如是种种皆离身口意。<a id="a-4h"></a>是则名为真谛。<a id="a-4i"></a>大王复言云何名为俗谛。<a id="a-4j"></a>谓以四无量心于威仪本相。<a id="a-4k"></a>五蕴四界六入五境行住三界。<a id="a-4l"></a>是即名为俗谛。<a id="a-4m"></a>王复问言更复何名真谛。<a id="a-4n"></a>菩萨告言彼种种色相。<a id="a-4o"></a>如幻化如阳焰。<a id="a-4p"></a>如水中月如水上泡。<a id="a-4q"></a>如镜中像如梦。<a id="a-4r"></a>如电如乾闼婆城。<a id="a-4s"></a>乃至虹霓等。<a id="a-4t"></a>若于色相得如是见。<a id="a-4u"></a>是则名为真谛。<a id="a-4v"></a>若于如是诸法受行不离苦行。<a id="a-4w"></a>乃能证佛得一切智。<a id="a-4x"></a>大王乃至遍六俱胝文字之义。<a id="a-4y"></a>亦无二无分别。<a id="a-4z"></a>一切如来皆如是说。<a id="a-50"></a>彼智金刚教汝已悉闻。<a id="a-51"></a>是等皆名真谛。<a id="a-52"></a>大王若于二谛不能如实观察了知。<a id="a-53"></a>虽专修习经无量劫。<a id="a-54"></a>唐捐其功终不能到大智彼岸。<a id="a-55"></a>而此二谛乃是一切如来之所归命。<a id="a-56"></a>为父为母为寂静住。<a id="a-57"></a>及为涅槃为阿吠嚩哩帝迦。<a id="a-58"></a>为正遍知觉一切三摩地。<a id="a-59"></a>为精妙普门三摩地。<a id="a-5A"></a>乃有如是等种种功德。<a id="a-5B"></a>大王彼一切金刚大乘学众。<a id="a-5C"></a>必须专心拣选如法弟子。<a id="a-5D"></a>乃可为说如是二谛。<a id="a-5E"></a>是二谛法难可得闻。<a id="a-5F"></a>虽彼缘觉声闻亦难得闻。<a id="a-5G"></a>何况外道等。<a id="a-5H"></a>尔时印捺啰部帝。<a id="a-5I"></a>与金刚大乘学众。<a id="a-5J"></a>得闻是说。<a id="a-5K"></a>悉以头面礼谢菩萨。<a id="a-5L"></a>时印捺啰部帝复白菩萨言。<a id="a-5M"></a>拣选弟子当有何相。<a id="a-5N"></a>菩萨告言有四种弟子。<a id="a-5O"></a>有五补特伽罗。<a id="a-5P"></a>王言四种弟子当云何说我今乐闻。<a id="a-5Q"></a>菩萨告言。<a id="a-5R"></a>第一佛乘第二初乘。<a id="a-5S"></a>第三初学菩萨行第四诸菩萨摩诃萨行。<a id="a-5T"></a>此名弟子四种之相。<a id="a-5U"></a>云何分别如是之相。<a id="a-5V"></a>菩萨告言彼得安然非谤非信。<a id="a-5W"></a>于真言印相一一晓了证于佛乘。<a id="a-5X"></a>于意云何譬如盲者得人引导。<a id="a-5Y"></a>由得佛乘证解脱故。<a id="a-5Z"></a>弟子初依师学得一俗谛。<a id="a-5a"></a>初相应法入三摩地。<a id="a-5b"></a>未能了知显密二教。<a id="a-5c"></a>亦未知二谛十二因缘。<a id="a-5d"></a>亦未知般若波罗蜜。<a id="a-5e"></a>是名弟子初修习相。<a id="a-5f"></a>王言云何菩萨五种补特伽罗。<a id="a-5g"></a>菩萨言所谓啰怛曩补特伽罗。<a id="a-5h"></a>赞捺啰补特伽罗。<a id="a-5i"></a>钵讷摩补特伽罗。<a id="a-5j"></a>奔拏哩迦补特伽罗。<a id="a-5k"></a>乌怛钵攞补特伽罗。<a id="a-5l"></a>是等于闻信戒施悉能具行为乌波萨迦。<a id="a-5m"></a>王言菩萨此之名相云何分别。<a id="a-5n"></a>菩萨告言于一切法虽得听闻。<a id="a-5o"></a>而于少时皆悉忘失。<a id="a-5p"></a>此名乌怛钵攞补特伽罗。<a id="a-5q"></a>若于秘密之法虽有所闻。<a id="a-5r"></a>不能为他分别演说。<a id="a-5s"></a>譬如军尼内藏明珠而不显现。<a id="a-5t"></a>此名奔拏哩迦补特伽罗。<a id="a-5u"></a>或得信心大悲心闻法开解。<a id="a-5v"></a>如竹无节受持通达。<a id="a-5w"></a>此名钵讷摩补持伽罗。<a id="a-5x"></a>凡闻法义咸存我见。<a id="a-5y"></a>譬如击鼓空有其声。<a id="a-5z"></a>以有我见不能利他。<a id="a-60"></a>此名赞捺啰补特伽罗。<a id="a-61"></a>是四乌波萨迦。<a id="a-62"></a>而能一向专心求一切法。<a id="a-63"></a>信心受持住金刚乘。<a id="a-64"></a>复次心性猛利多闻持戒。<a id="a-65"></a>一切能舍了知真实。<a id="a-66"></a>凡所说法能随根机。<a id="a-67"></a>是名啰怛曩补特伽罗。<a id="a-68"></a>此一乌波萨迦。<a id="a-69"></a>常能为诸弟子说种种法。<a id="a-6A"></a>时金刚阿阇梨如是选择弟子。<a id="a-6B"></a>若得清净殊胜如法弟子。<a id="a-6C"></a>乃可传付秘密大乘一切胜义。<a id="a-6D"></a>当令修习不断圣种。<a id="a-6E"></a>印捺啰部帝。</p>
  <p id="a6F">又复问言。<a id="a-6G"></a>云何分别秘密大乘。<a id="a-6H"></a>菩萨告言彼瑜伽显密二教曼拏罗有二十种。<a id="a-6I"></a>皆悉得名秘密大乘。<a id="a-6J"></a>我今略说灌顶曼拏罗次第。<a id="a-6K"></a>彼灌顶阿阇梨欲作灌顶法。<a id="a-6L"></a>先自结净选拣胜处。<a id="a-6M"></a>安曼拏罗位。<a id="a-6N"></a>后令弟子结净已。<a id="a-6O"></a>然阿阇梨加持五色线五色粉。<a id="a-6P"></a>絣地结界作曼拏罗。<a id="a-6Q"></a>安布贤圣位复加持阏伽瓶安方位已。<a id="a-6R"></a>然请召贤圣依位坐毕。<a id="a-6S"></a>即献香花阏伽等。<a id="a-6T"></a>然可引弟子入曼拏罗与授灌顶。<a id="a-6U"></a>弟子得灌顶已。<a id="a-6V"></a>即持种种香花珍宝奉献阿阇梨。<a id="a-6W"></a>弟子此后即是入金刚大乘处灌顶位。<a id="a-6X"></a>当于自己身口意业深加省察。<a id="a-6Y"></a>若能了达是名五灯。<a id="a-6Z"></a>若不了达当名五闇。<a id="a-6a"></a>复次分布火坛次第。<a id="a-6b"></a>所有使用种种之物。<a id="a-6c"></a>先备播帝哩窣噜嚩等。<a id="a-6d"></a>及所铺座吉祥草及护摩柴。<a id="a-6e"></a>其柴当用青润树枝及五谷酥等。<a id="a-6f"></a>或作护摩。<a id="a-6g"></a>先烧祭火天然作护摩。<a id="a-6h"></a>观于火焰色相形像及声香等。<a id="a-6i"></a>若得吉祥是法成就。<a id="a-6j"></a>若不吉祥是不成就。<a id="a-6k"></a>其请召贤圣入曼拏罗。<a id="a-6l"></a>及献阏伽次第诸式大略相同。<a id="a-6m"></a>凡所有法皆从金刚大乘秘密流出。<a id="a-6n"></a>所有三瑜伽五乌补捺伽多。<a id="a-6o"></a>或六俱胝文字义。<a id="a-6p"></a>或说法成就义。<a id="a-6q"></a>或决定义。<a id="a-6r"></a>或说本行尼陀那方便因等。<a id="a-6s"></a>如是所说或四种或五种。<a id="a-6t"></a>或七种或十二种。<a id="a-6u"></a>种种不定皆不离二谛。<a id="a-6v"></a>复次说四密。<a id="a-6w"></a>所谓密教密义密语密句。<a id="a-6x"></a>若于四密无差所作成就。<a id="a-6y"></a>或遇九执大曜诸恶星宿及诸毒等。<a id="a-6z"></a>持诵密句皆可大息。<a id="a-70"></a>或求敬爱或作增益或作降伏。<a id="a-71"></a>若为人及四足多足无足等。<a id="a-72"></a>或降伏诸恶大部多夜叉。<a id="a-73"></a>乃至恶人等并可降伏。<a id="a-74"></a>若不降伏必当破坏亲爱分离。<a id="a-75"></a>或有一切禁缚邪明一切破坏。<a id="a-76"></a>或有冤家兴兵欲来侵害自然退散。<a id="a-77"></a>或为大旱必能降雨。<a id="a-78"></a>如是种种一切所求。<a id="a-79"></a>持念密句悉得成就随心如意。<a id="a-7A"></a>凡持诵密句作金刚语音。<a id="a-7B"></a>无令断绝必满所愿。<a id="a-7C"></a>王言云何名为菩萨禅定。<a id="a-7D"></a>菩萨告言禅定有种种。<a id="a-7E"></a>持诵亦种种。<a id="a-7F"></a>若知秘密句即是知禅定。<a id="a-7G"></a>秘密者为所诵文句具足及知印相。<a id="a-7H"></a>若如是者有大威力。<a id="a-7I"></a>是则白法。<a id="a-7J"></a>知秘密者即摄真实理。<a id="a-7K"></a>由如虚空体寂静故。<a id="a-7L"></a>解于世法能显真理。<a id="a-7M"></a>乃于印相观想。<a id="a-7N"></a>密句文义所作断疑。<a id="a-7O"></a>此持诵者乃名为贤。<a id="a-7P"></a>如是行人凡有见者皆如佛等。<a id="a-7Q"></a>彼人禅者不见密句。<a id="a-7R"></a>不见印相不见贤圣。<a id="a-7S"></a>想诸字轮体同镜像。<a id="a-7T"></a>王复问言云何菩萨三摩地。<a id="a-7U"></a>菩萨言彼菩提心及智慧方便。<a id="a-7V"></a>乃至三明及无等等。<a id="a-7W"></a>此皆是菩萨三摩地。<a id="a-7X"></a>又复观自本身及真言印相。<a id="a-7Y"></a>贤圣形像一切庄严。<a id="a-7Z"></a>皆如虚空寂静。<a id="a-7a"></a>是菩萨三摩地。<a id="a-7b"></a>菩萨入如是三摩地。<a id="a-7c"></a>是名安住二谛。</p>
  <p id="a7d">尔时金刚手菩萨摩诃萨。<a id="a-7e"></a>为印捺啰部帝及诸刹帝利。<a id="a-7f"></a>一切入金刚大乘学众。<a id="a-7g"></a>说如是种种法已。<a id="a-7h"></a>即依法作曼拏罗。<a id="a-7i"></a>与王等及诸学众受于灌顶。<a id="a-7j"></a>彼诸学众得灌顶已。<a id="a-7k"></a>异口同声各各白菩萨言。<a id="a-7l"></a>我等禀教奉事金刚阿阇梨一如圣旨。<a id="a-7m"></a>是学众等于金刚手菩罗摩诃萨供养恭敬。<a id="a-7n"></a>种种言辞申赞谢已。</p>
  <p id="a7o">尔时会中诸大菩萨。<a id="a-7p"></a>及声闻天人阿苏啰誐噜拏彦达嚩紧曩啰一切大众。<a id="a-7q"></a>闻菩萨说是经已。<a id="a-7r"></a>欢喜信受作礼而退。<a id="a-7s"></a>金刚手菩萨即于山中隐没不现。</p>
 </body>
</html>