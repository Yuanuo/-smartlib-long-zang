<!doctype html>
<html id="z3IBUbLfL" data-ver="517">
 <head>
  <meta charset="utf-8">
  <meta author="施护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说福力太子因缘经卷上</h1>
  <p id="a2">尔时世尊。<a id="a-3"></a>从本座起。<a id="a-4"></a>诣安陀林。<a id="a-5"></a>于一树下。<a id="a-6"></a>昼日栖止。<a id="a-7"></a>宴寂而坐。<a id="a-8"></a>是时诸苾刍众。<a id="a-9"></a>于其园林。<a id="a-A"></a>别会一舍。<a id="a-B"></a>依次而坐。<a id="a-C"></a>所谓尊者阿难。<a id="a-D"></a>尊者闻二百亿。<a id="a-E"></a>尊者阿泥楼驮。<a id="a-F"></a>尊者舍利子。<a id="a-G"></a>如是等诸苾刍众。<a id="a-H"></a>既共集会。<a id="a-I"></a>乃相谓言。<a id="a-J"></a>世间人众。<a id="a-K"></a>何所修作。<a id="a-L"></a>多获义利。<a id="a-M"></a>尊者阿难言。<a id="a-N"></a>色相行业。<a id="a-O"></a>若人修作。<a id="a-P"></a>多获义利。<a id="a-Q"></a>尊者闻二百亿言。<a id="a-R"></a>精进行业。<a id="a-S"></a>若人修作。<a id="a-T"></a>多获义利。<a id="a-U"></a>尊者阿泥楼驮言。<a id="a-V"></a>工巧行业。<a id="a-W"></a>若人修作。<a id="a-X"></a>多获义利。<a id="a-Y"></a>尊者舍利子言。<a id="a-Z"></a>智慧行业。<a id="a-a"></a>若人修作。<a id="a-b"></a>多获义利。<a id="a-c"></a>如是说已。<a id="a-d"></a>咸作念言我等今者言说差别。<a id="a-e"></a>不相齐等。<a id="a-f"></a>所谓各各建立最胜。<a id="a-g"></a>若以此义。<a id="a-h"></a>往问世尊。<a id="a-i"></a>必为我等随应宣说。<a id="a-j"></a>如其所说。<a id="a-k"></a>我等奉持。<a id="a-l"></a>何以故。<a id="a-m"></a>世尊大师。<a id="a-n"></a>能断疑故。<a id="a-o"></a>是大悲者。<a id="a-p"></a>譬如日光烛诸幽暗。<a id="a-q"></a>以一切智。<a id="a-r"></a>破诸疑惑。<a id="a-s"></a>解除苦网救度有情。<a id="a-t"></a>令归正道。<a id="a-u"></a>等视有情。<a id="a-v"></a>犹如一子。<a id="a-w"></a>一切法中。<a id="a-x"></a>而得自在。<a id="a-y"></a>以一切法。<a id="a-z"></a>作大利益。<a id="a-10"></a>大牟尼尊。<a id="a-11"></a>能与一切。<a id="a-12"></a>息诸疑惑。<a id="a-13"></a>佛常勤为解除疑结。<a id="a-14"></a>是故我等宜共往问。<a id="a-15"></a>时诸苾刍互言议已。<a id="a-16"></a>欲往见佛。</p>
  <p id="a17">是时世尊在于林中。<a id="a-18"></a>以净天耳过于人耳。<a id="a-19"></a>闻苾刍众以如是事集会议论。<a id="a-1A"></a>即从三摩地起。<a id="a-1B"></a>诣苾刍所。<a id="a-1C"></a>时诸苾刍。<a id="a-1D"></a>前迎世尊。<a id="a-1E"></a>设座奉请。<a id="a-1F"></a>佛就座已。<a id="a-1G"></a>告苾刍言。<a id="a-1H"></a>诸苾刍向闻汝等共相议言。<a id="a-1I"></a>世间人众。<a id="a-1J"></a>何所修作。<a id="a-1K"></a>多获义利。<a id="a-1L"></a>初阿难言色相修作多获义利。<a id="a-1M"></a>闻二百亿言精进修作多获义利。<a id="a-1N"></a>阿泥楼驮言工巧修作多获义利。<a id="a-1O"></a>舍利子言智慧修作多获义利。<a id="a-1P"></a>如是说已。<a id="a-1Q"></a>又起念言。<a id="a-1R"></a>所说差别。<a id="a-1S"></a>不相齐等。<a id="a-1T"></a>所谓各各建立最胜。<a id="a-1U"></a>若以此义。<a id="a-1V"></a>往问世尊。<a id="a-1W"></a>佛必为我随应宣说。<a id="a-1X"></a>如其所说。<a id="a-1Y"></a>我等奉持。<a id="a-1Z"></a>是事云何。<a id="a-1a"></a>诸苾刍白佛言。<a id="a-1b"></a>诚哉世尊。<a id="a-1c"></a>我等向者为以此缘集会议论。<a id="a-1d"></a>愿佛今时开决疑惑。</p>
  <p id="a1e">尔时世尊为发此缘。<a id="a-1f"></a>说伽陀曰。</p>
  <p id="a1g">色相工巧与精进　　智慧于中为最胜</p>
  <p id="a1h">若诸有情修福因　　所获福果又极胜</p>
  <p id="a1i">说是伽陀已。<a id="a-1j"></a>复告苾刍言。<a id="a-1k"></a>诸苾刍。<a id="a-1l"></a>或时有人。<a id="a-1m"></a>于色相等。<a id="a-1n"></a>若随修作。<a id="a-1o"></a>非一切种。<a id="a-1p"></a>一切时多获义利。<a id="a-1q"></a>若修福力。<a id="a-1r"></a>于一切种及一切时。<a id="a-1s"></a>多获义利。<a id="a-1t"></a>诸苾刍如福力者。<a id="a-1u"></a>我不见有一法。<a id="a-1v"></a>而诸有情。<a id="a-1w"></a>随修作已。<a id="a-1x"></a>多获义利。<a id="a-1y"></a>何以故。<a id="a-1z"></a>诸苾刍。<a id="a-20"></a>我念过去世时有王。<a id="a-21"></a>名曰眼力。<a id="a-22"></a>安止王城。<a id="a-23"></a>善布国政。<a id="a-24"></a>威神广大。<a id="a-25"></a>安隐丰乐。<a id="a-26"></a>人民炽盛。<a id="a-27"></a>其王有后。<a id="a-28"></a>名曰广照。<a id="a-29"></a>色相殊妙。<a id="a-2A"></a>人所乐见。<a id="a-2B"></a>彼广照后。<a id="a-2C"></a>后于一时。<a id="a-2D"></a>与王同会。<a id="a-2E"></a>嬉戏娱乐。<a id="a-2F"></a>由戏乐故。<a id="a-2G"></a>诞生一子。<a id="a-2H"></a>容止端严。<a id="a-2I"></a>人所乐见。<a id="a-2J"></a>殊妙过人。<a id="a-2K"></a>具天色相。<a id="a-2L"></a>而彼太子生生广植妙色相因。<a id="a-2M"></a>由彼具足殊妙色相。<a id="a-2N"></a>是故今为立名色力。<a id="a-2O"></a>如是次第。<a id="a-2P"></a>乃至其后。<a id="a-2Q"></a>别生三子。<a id="a-2R"></a>彼第一者。<a id="a-2S"></a>精进具足。<a id="a-2T"></a>第二工巧具足。<a id="a-2U"></a>第三智慧具足。</p>
  <p id="a2V">复次苾刍。<a id="a-2W"></a>彼广照后。<a id="a-2X"></a>最后复有一子托阴。<a id="a-2Y"></a>是日忽然其王宫中。<a id="a-2Z"></a>种种珍宝。<a id="a-2a"></a>自天而降。<a id="a-2b"></a>复有微妙种种庄严珠宝露幔。<a id="a-2c"></a>俱时出现。<a id="a-2d"></a>覆王后上。<a id="a-2e"></a>时眼力王。<a id="a-2f"></a>见是希有殊特事已。<a id="a-2g"></a>中心异之。<a id="a-2h"></a>即召相师。<a id="a-2i"></a>而询问言。<a id="a-2j"></a>今此希有殊特之相。<a id="a-2k"></a>其故云何。<a id="a-2l"></a>相师对曰。<a id="a-2m"></a>大王当知。<a id="a-2n"></a>王后有子。<a id="a-2o"></a>托质圣胎。<a id="a-2p"></a>其子大福。<a id="a-2q"></a>具大威德。<a id="a-2r"></a>当具名称。<a id="a-2s"></a>王闻语已。<a id="a-2t"></a>复生惊叹。<a id="a-2u"></a>乃至后时。<a id="a-2v"></a>其广照后。<a id="a-2w"></a>忽起思念。<a id="a-2x"></a>乃作是言。<a id="a-2y"></a>大哉我今欲乘上妙师子之座。<a id="a-2z"></a>覆以白盖及须宝拂。<a id="a-30"></a>即以此事。<a id="a-31"></a>具白于王。<a id="a-32"></a>王闻其言。<a id="a-33"></a>心生欢喜。<a id="a-34"></a>敕令周遍清净严洁宫城内外。<a id="a-35"></a>如其所欲。<a id="a-36"></a>悉为办造。<a id="a-37"></a>又复一时。<a id="a-38"></a>彼广照后。<a id="a-39"></a>忽起思念。<a id="a-3A"></a>乃作是言。<a id="a-3B"></a>我今往彼大金宝聚。<a id="a-3C"></a>踞于其上。<a id="a-3D"></a>随意举手。<a id="a-3E"></a>自取金宝。<a id="a-3F"></a>普为一切。<a id="a-3G"></a>广行布施。<a id="a-3H"></a>使匮乏者财宝丰盈。<a id="a-3I"></a>以事闻王。<a id="a-3J"></a>王随所作。</p>
  <p id="a3K">又复一时。<a id="a-3L"></a>彼广照后。<a id="a-3M"></a>忽起思念。<a id="a-3N"></a>乃作是言。<a id="a-3O"></a>快哉我今欲令释放一切禁系。<a id="a-3P"></a>以事闻王。<a id="a-3Q"></a>王随所欲。<a id="a-3R"></a>敕令内外。<a id="a-3S"></a>释诸禁系。</p>
  <p id="a3T">又复一时。<a id="a-3U"></a>彼广照后。<a id="a-3V"></a>忽起思念。<a id="a-3W"></a>乃作是言。<a id="a-3X"></a>快哉我今欲游园林。<a id="a-3Y"></a>以事闻王。<a id="a-3Z"></a>王随所欲。<a id="a-3a"></a>使净园林。<a id="a-3b"></a>令其观赏。</p>
  <p id="a3c">又复一时。<a id="a-3d"></a>彼广照后。<a id="a-3e"></a>忽起思念。<a id="a-3f"></a>乃作是言。<a id="a-3g"></a>快哉我今于此宫属多人众前。<a id="a-3h"></a>以如是事。<a id="a-3i"></a>发诚实语。<a id="a-3j"></a>若我真实有福报者。<a id="a-3k"></a>惟愿天人速疾奉我殊妙庄严胜师子座。<a id="a-3l"></a>我若得已处其座上。<a id="a-3m"></a>广为人众宣说法要。<a id="a-3n"></a>如是言已。<a id="a-3o"></a>颙俟诸天降希有相。<a id="a-3p"></a>以事闻王。<a id="a-3q"></a>时眼力王。<a id="a-3r"></a>即于宫中。<a id="a-3s"></a>敕令周遍清净严洁所有王城内外。<a id="a-3t"></a>一切人众。<a id="a-3u"></a>悉着净衣及妙严饰。<a id="a-3v"></a>各持异香华鬘。<a id="a-3w"></a>咸来集会。<a id="a-3x"></a>时广照后。<a id="a-3y"></a>以众严具殊妙严饰。<a id="a-3z"></a>宫嫔眷属侍从围绕。<a id="a-40"></a>出诣众前。<a id="a-41"></a>相好庄严。<a id="a-42"></a>其犹天女。<a id="a-43"></a>一切人众。<a id="a-44"></a>咸所瞻仰。<a id="a-45"></a>俱生欢悦。<a id="a-46"></a>是时王后。<a id="a-47"></a>于诸有情。<a id="a-48"></a>随起慈心。<a id="a-49"></a>仰瞻虚空。<a id="a-4A"></a>以其真实加持力故。<a id="a-4B"></a>说伽陀曰。</p>
  <p id="a4C">天主人主及解脱　　是三福力若最胜</p>
  <p id="a4D">由此真实我今时　　愿天速布师子座</p>
  <p id="a4E">说是伽陀已。<a id="a-4F"></a>即时忽然天降胜妙师子之座。<a id="a-4G"></a>及散妙华。<a id="a-4H"></a>空中诸天。<a id="a-4I"></a>悉皆胥悦。<a id="a-4J"></a>时彼人众。<a id="a-4K"></a>见是希有殊特事已。<a id="a-4L"></a>咸生爱乐。<a id="a-4M"></a>俱共叹异。<a id="a-4N"></a>说伽陀曰。</p>
  <p id="a4O">希有大福大力能　　一切世间今供养</p>
  <p id="a4P">人间所欲天能成　　彼天福力为胜上</p>
  <p id="a4Q">时广照后。<a id="a-4R"></a>心生欢喜。<a id="a-4S"></a>处师子座。<a id="a-4T"></a>升是座已。<a id="a-4U"></a>即时大地六种震动。<a id="a-4V"></a>其师子座。<a id="a-4W"></a>从地踊起。<a id="a-4X"></a>住虚空中。<a id="a-4Y"></a>高七人量。<a id="a-4Z"></a>复有种种殊妙珍宝庄严。<a id="a-4a"></a>露幔覆于座上。<a id="a-4b"></a>彼诸人众。<a id="a-4c"></a>见是福力瑞相殊特。<a id="a-4d"></a>生欣乐意。<a id="a-4e"></a>各以所持异香华鬘。<a id="a-4f"></a>供献王后合掌肃恭。<a id="a-4g"></a>以利益心。<a id="a-4h"></a>居前而坐。<a id="a-4i"></a>听受其语。</p>
  <p id="a4j">时眼力王。<a id="a-4k"></a>见是事已。<a id="a-4l"></a>极大欢悦。<a id="a-4m"></a>与诸官属。<a id="a-4n"></a>合掌肃恭。<a id="a-4o"></a>依次而坐。</p>
  <p id="a4p">尔时广照后。<a id="a-4q"></a>即说伽陀曰。</p>
  <p id="a4r">人当修作诸福因　　如彼所作勿间断</p>
  <p id="a4s">随其乐欲施作时　　由福藏故获妙乐</p>
  <p id="a4t">说是伽陀已。<a id="a-4u"></a>空中自然有声赞言。<a id="a-4v"></a>汝今善说最上善说。<a id="a-4w"></a>又复空中。<a id="a-4x"></a>奏天微妙可爱音乐。<a id="a-4y"></a>其眼力王。<a id="a-4z"></a>与诸人众。<a id="a-50"></a>闻说伽陀。<a id="a-51"></a>时自然天降殊妙衣服。<a id="a-52"></a>及庄严具。<a id="a-53"></a>各堕其身。<a id="a-54"></a>王及人众。<a id="a-55"></a>即以所降衣服庄严。<a id="a-56"></a>前奉王后。<a id="a-57"></a>异口同音。<a id="a-58"></a>作是赞言。<a id="a-59"></a>善说善说。<a id="a-5A"></a>即时王后。<a id="a-5B"></a>从师子座。<a id="a-5C"></a>自空徐下。<a id="a-5D"></a>安处于地。<a id="a-5E"></a>尔时天乐即随停止。<a id="a-5F"></a>复奏人间所有音乐。<a id="a-5G"></a>王及人众。<a id="a-5H"></a>咸生尊重。<a id="a-5I"></a>广供奉已。<a id="a-5J"></a>悉皆欢喜。<a id="a-5K"></a>时广照后。<a id="a-5L"></a>回入宫中。<a id="a-5M"></a>既入宫已。<a id="a-5N"></a>彼师子座。<a id="a-5O"></a>空中随隐。<a id="a-5P"></a>时诸人众。<a id="a-5Q"></a>显明观见。<a id="a-5R"></a>如上瑞相。<a id="a-5S"></a>欢喜赞言。<a id="a-5T"></a>奇哉福力。<a id="a-5U"></a>具大威德。<a id="a-5V"></a>奇哉福力。<a id="a-5W"></a>是甘美果。</p>
  <p id="a5X">尔时广照后。<a id="a-5Y"></a>处于宫中。<a id="a-5Z"></a>诸所思作。<a id="a-5a"></a>皆悉止息。<a id="a-5b"></a>乃至其后。<a id="a-5c"></a>满足十月。<a id="a-5d"></a>日初出时。<a id="a-5e"></a>诞生太子。<a id="a-5f"></a>色相端严。<a id="a-5g"></a>人所乐见。<a id="a-5h"></a>即时大地六种震动。<a id="a-5i"></a>于其宫内。<a id="a-5j"></a>空中自然雨七珍宝。<a id="a-5k"></a>王城内外。<a id="a-5l"></a>遍一切处。<a id="a-5m"></a>悉雨种种天妙衣服。<a id="a-5n"></a>及雨最上悦意妙华。<a id="a-5o"></a>处处所有华树果树。<a id="a-5p"></a>开敷结实。<a id="a-5q"></a>触处布洒。<a id="a-5r"></a>霏微甘雨。<a id="a-5s"></a>四方徐起。<a id="a-5t"></a>调适和风。<a id="a-5u"></a>太子生已。<a id="a-5v"></a>安处于地。<a id="a-5w"></a>即时四大天王。<a id="a-5x"></a>以其威神。<a id="a-5y"></a>忽然地裂。<a id="a-5z"></a>踊出上妙众宝庄严胜师子座。<a id="a-60"></a>以奉太子。<a id="a-61"></a>帝释天主。<a id="a-62"></a>以天妙盖及众宝拂。<a id="a-63"></a>持覆其上。<a id="a-64"></a>忉利天众。<a id="a-65"></a>雨天妙衣及宝露幔。<a id="a-66"></a>又或雨其种种珍宝。<a id="a-67"></a>或庄严具。<a id="a-68"></a>或妙衣饰。<a id="a-69"></a>或天妙华。<a id="a-6A"></a>或复末香涂香华鬘。<a id="a-6B"></a>或天音乐出妙歌音。<a id="a-6C"></a>毗首羯磨天子。<a id="a-6D"></a>以天神力。<a id="a-6E"></a>王城内外。<a id="a-6F"></a>除去一切荆棘沙砾。<a id="a-6G"></a>布以缯帛。<a id="a-6H"></a>珠璎庄严。<a id="a-6I"></a>竖立微妙众宝幢幡。<a id="a-6J"></a>遍洒清净旃檀香水。<a id="a-6K"></a>周匝安置诸妙香瓶。<a id="a-6L"></a>散种种华。<a id="a-6M"></a>乃至一切悦意施设。<a id="a-6N"></a>复次有百大象。<a id="a-6O"></a>从旷野中。<a id="a-6P"></a>自然来入王宫。<a id="a-6Q"></a>住于厩舍。<a id="a-6R"></a>复有百牛来于田里。<a id="a-6S"></a>不以耕耘。<a id="a-6T"></a>自然依时。<a id="a-6U"></a>一切种子。<a id="a-6V"></a>具足成熟。</p>
  <p id="a6W">复次于其师子座下。<a id="a-6X"></a>有五大藏。<a id="a-6Y"></a>众宝充盈。<a id="a-6Z"></a>显开其门。<a id="a-6a"></a>随取给用。<a id="a-6b"></a>终不能尽。<a id="a-6c"></a>又复尔时。<a id="a-6d"></a>所有一切。<a id="a-6e"></a>怨对有情。<a id="a-6f"></a>于须臾间。<a id="a-6g"></a>慈心相向。</p>
  <p id="a6h">尔时太子。<a id="a-6i"></a>以宿命力。<a id="a-6j"></a>神通威德生已。<a id="a-6k"></a>即时观察四方。<a id="a-6l"></a>说伽陀曰。</p>
  <p id="a6m">人当修作诸福因　　如彼所作勿间断</p>
  <p id="a6n">随其乐欲施作时　　由福藏故获妙乐</p>
  <p id="a6o">是时空中。<a id="a-6p"></a>别有一类天众。<a id="a-6q"></a>见此广大神通威德希有殊特福力事已。<a id="a-6r"></a>皆生欢悦。<a id="a-6s"></a>深心爱乐。<a id="a-6t"></a>为其发起福威力故。<a id="a-6u"></a>说伽陀曰。</p>
  <p id="a6v">四大王天诸天子　　忉利天宫天主等</p>
  <p id="a6w">彼诸福力极可爱　　见此胜福复忻乐</p>
  <p id="a6x">时眼力王。<a id="a-6y"></a>与其宫嫔侍卫眷属耆旧臣佐等。<a id="a-6z"></a>显观如是吉祥胜相。<a id="a-70"></a>咸生叹异。<a id="a-71"></a>作如是言。<a id="a-72"></a>奇哉太子。<a id="a-73"></a>有大福力。<a id="a-74"></a>奇哉太子。<a id="a-75"></a>具大名称。<a id="a-76"></a>今人中生。<a id="a-77"></a>乃有如是天中吉祥广大胜相。<a id="a-78"></a>俱时出现。<a id="a-79"></a>时王欢喜。<a id="a-7A"></a>怜爱子故。<a id="a-7B"></a>敕主藏者。<a id="a-7C"></a>汝今应开我之库藏。<a id="a-7D"></a>广出一切所有金宝。<a id="a-7E"></a>我当为施所有一类善祝愿者。<a id="a-7F"></a>使彼皆得财宝丰盈。<a id="a-7G"></a>令其为我妙善称赞。<a id="a-7H"></a>广作福事。<a id="a-7I"></a>然复愿我生生广集吉祥胜福。<a id="a-7J"></a>当为太子安立名字。<a id="a-7K"></a>即时谓彼诸臣佐言。<a id="a-7L"></a>今此太子当立何名。<a id="a-7M"></a>近臣白言。<a id="a-7N"></a>大王今此太子。<a id="a-7O"></a>现生广有吉祥福力胜相出现。<a id="a-7P"></a>是故宜应立名福力。<a id="a-7Q"></a>即时王敕福力为名。</p>
  <p id="a7R">尔时王以福力太子。<a id="a-7S"></a>授其八母。<a id="a-7T"></a>二母抱持。<a id="a-7U"></a>二母乳哺。<a id="a-7V"></a>二母濯浣。<a id="a-7W"></a>二母嬉戏。<a id="a-7X"></a>令彼八母。<a id="a-7Y"></a>依时养育乳哺濯浣及戏玩等。<a id="a-7Z"></a>乃至余诸妙好乐具。<a id="a-7a"></a>一切供给。<a id="a-7b"></a>受用丰足。<a id="a-7c"></a>愿速成长。<a id="a-7d"></a>如净莲华处于池沼。<a id="a-7e"></a>其后太子渐成长已。<a id="a-7f"></a>习学诸书。<a id="a-7g"></a>随学即能穷究奥妙。<a id="a-7h"></a>于刹帝利王种族中。<a id="a-7i"></a>乃至一切所应学者。<a id="a-7j"></a>学悉通达。<a id="a-7k"></a>而彼太子。<a id="a-7l"></a>深信贤善。<a id="a-7m"></a>内心清净。<a id="a-7n"></a>一切所行。<a id="a-7o"></a>自利利他。<a id="a-7p"></a>具悲愍者。<a id="a-7q"></a>于法自在。<a id="a-7r"></a>哀拯有情。<a id="a-7s"></a>作诸布施。<a id="a-7t"></a>无所积集。<a id="a-7u"></a>一切能舍。<a id="a-7v"></a>大舍遍舍。<a id="a-7w"></a>无有少分而不拾者。<a id="a-7x"></a>谓若沙门。<a id="a-7y"></a>婆罗门。<a id="a-7z"></a>贫穷孤露。<a id="a-80"></a>诸乞丐者。<a id="a-81"></a>或有来求自身血肉。<a id="a-82"></a>是时太子于乞丐人。<a id="a-83"></a>即起慈心。<a id="a-84"></a>观如虚空。<a id="a-85"></a>乃作是念。<a id="a-86"></a>快哉我今令其乞者得满所愿。<a id="a-87"></a>随即施与。<a id="a-88"></a>况复所有金银珍宝。<a id="a-89"></a>饮食衣服。<a id="a-8A"></a>涂香华鬘。<a id="a-8B"></a>诸卧具等。<a id="a-8C"></a>及余所欲诸受用具。<a id="a-8D"></a>愿我一切应念出现。<a id="a-8E"></a>得已施彼一切求者。<a id="a-8F"></a>使令意愿皆悉圆满。<a id="a-8G"></a>太子具是德故。<a id="a-8H"></a>名称遍满于阎浮提。<a id="a-8I"></a>下至龙界。<a id="a-8J"></a>上彻梵天。<a id="a-8K"></a>一切普闻。</p>
 </body>
</html>