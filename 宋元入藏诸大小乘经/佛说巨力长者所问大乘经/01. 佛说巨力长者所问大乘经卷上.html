<!doctype html>
<html id="z3IBUfPgb" data-ver="438">
 <head>
  <meta charset="utf-8">
  <meta author="智吉祥">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说巨力长者所问大乘经卷上</h1>
  <p id="a2">如是我闻。<a id="a-3"></a>一时世尊在舍卫国只陀园林给孤独舍。<a id="a-4"></a>与大比丘众千二百五十人俱。<a id="a-5"></a>皆是阿罗汉。<a id="a-6"></a>一切漏尽离烦恼缚。<a id="a-7"></a>心善解脱慧善解脱。<a id="a-8"></a>如大龙王神用变化。<a id="a-9"></a>诸所应作无所未办。<a id="a-A"></a>除去重担逮得己利。<a id="a-B"></a>心智解脱诸法自在。<a id="a-C"></a>善能修习到彼岸行。<a id="a-D"></a>复有尊者阿难。<a id="a-E"></a>多闻利根而为上首。<a id="a-F"></a>复有五百菩萨摩诃萨。<a id="a-G"></a>得诸陀罗尼住三摩地。<a id="a-H"></a>俱在众中。<a id="a-I"></a>尔时舍卫大城有一长者。<a id="a-J"></a>名曰巨力。<a id="a-K"></a>色相具足名称远闻。<a id="a-L"></a>而是长者其家巨富。<a id="a-M"></a>多诸金银琉璃砗磲码瑙珊瑚琥珀大摩尼珠奇妙珍宝。<a id="a-N"></a>种种库藏悉皆盈溢。<a id="a-O"></a>资财五谷不可算数。<a id="a-P"></a>一切受用珍玩之具。<a id="a-Q"></a>随意满足。<a id="a-R"></a>凡欲所须亦无阙乏。<a id="a-S"></a>出入息利周遍他国无处不有。<a id="a-T"></a>其诸驱役奴婢仆从执作吏人。<a id="a-U"></a>象马车乘亦复众多。<a id="a-V"></a>于是长者所居之地。<a id="a-W"></a>壮丽严雅重门楼阁。<a id="a-X"></a>堂房舍宇杂宝间饰。<a id="a-Y"></a>光明互照园苑池沼。<a id="a-Z"></a>奇异华果尽集其中种种庄严余无可比。<a id="a-a"></a>婇女妓乐悉皆上妙。<a id="a-b"></a>唯除王者余无所及。<a id="a-c"></a>长者于中极受娱乐。<a id="a-d"></a>昼夜六时曾无有间。<a id="a-e"></a>于是长者。<a id="a-f"></a>复有五百长者以为弼辅。<a id="a-g"></a>主执珍宝。<a id="a-h"></a>守持库藏资生之具。<a id="a-i"></a>尔时巨力长者。<a id="a-j"></a>忽于一时。<a id="a-k"></a>善根成熟心生觉悟。<a id="a-l"></a>即自念言。<a id="a-m"></a>浮世匪坚如梦所见。<a id="a-n"></a>一切色相终归磨灭。<a id="a-o"></a>而此身者。<a id="a-p"></a>体性本空亦复败坏。<a id="a-q"></a>五欲乐因增生苦果。<a id="a-r"></a>群盲迷倒无解脱时。<a id="a-s"></a>即于是时。<a id="a-t"></a>呼诸长者皆来集坐。<a id="a-u"></a>告彼众人。<a id="a-v"></a>皆应寂静各各谛听。<a id="a-w"></a>一切诸法缘聚而生缘散而灭。<a id="a-x"></a>体性非实终归败坏。<a id="a-y"></a>众生妄念起诸分别。<a id="a-z"></a>执有我身及我眷属。<a id="a-10"></a>不知无常刹那生灭。<a id="a-11"></a>钱财屋宅翻成他有。<a id="a-12"></a>愚痴自大造五趣因。<a id="a-13"></a>结业既成受诸异报。<a id="a-14"></a>恶道易往善趣难生。<a id="a-15"></a>汝等当知人身难得。<a id="a-16"></a>今更若能于刹那顷。<a id="a-17"></a>发生正念斯谓为难。<a id="a-18"></a>汝诸长者。<a id="a-19"></a>还能知彼诸佛如来出兴世间难得值遇。<a id="a-1A"></a>既生佛国信心不退此亦为难。<a id="a-1B"></a>于佛正教起信向心。<a id="a-1C"></a>厌离世俗出家为难。<a id="a-1D"></a>虽复出家。<a id="a-1E"></a>能修比丘清净梵行息除恶缘。<a id="a-1F"></a>而是为难。<a id="a-1G"></a>昼夜精勤习诸禅那远离散乱。<a id="a-1H"></a>亦复为难。<a id="a-1I"></a>若性聪慧善能分别诸法真伪。<a id="a-1J"></a>此则为难。<a id="a-1K"></a>今得为人复遇善王。<a id="a-1L"></a>息诸斗诤住安乐地。<a id="a-1M"></a>亦甚为难。<a id="a-1N"></a>若诸众生。<a id="a-1O"></a>修诸功德生如来国心常坚固。<a id="a-1P"></a>是亦为难。<a id="a-1Q"></a>又诸众生。<a id="a-1R"></a>能以方便善巧语言。<a id="a-1S"></a>种种劝诱诸善知识。<a id="a-1T"></a>营修福业往诣佛所亲近供养。<a id="a-1U"></a>是则为难。<a id="a-1V"></a>若有众生。<a id="a-1W"></a>远离贫穷鲜薄愚痴。<a id="a-1X"></a>多诸福慧生佛国土。<a id="a-1Y"></a>于众人中。<a id="a-1Z"></a>能作种种庄严佛事。<a id="a-1a"></a>此则为难若有众生。<a id="a-1b"></a>于声闻乘精进禁戒欲求解脱。<a id="a-1c"></a>于辟支佛乘欲求解脱。<a id="a-1d"></a>于无上乘欲求解脱。<a id="a-1e"></a>真实为难尔时巨力长者。<a id="a-1f"></a>说是三乘及诸事已。<a id="a-1g"></a>谓众人言。<a id="a-1h"></a>如我所说应生觉悟。<a id="a-1i"></a>了达色相不得坚固。<a id="a-1j"></a>是时坐中五百长者闻说是事。<a id="a-1k"></a>如昏醉人殊无醒觉。<a id="a-1l"></a>于时众中有一长者。<a id="a-1m"></a>从坐而起。<a id="a-1n"></a>白巨力长者言。<a id="a-1o"></a>我等今者咸皆有疑。<a id="a-1p"></a>云何名为声闻缘觉及无上乘。<a id="a-1q"></a>云何世间所有色相五欲乐具。<a id="a-1r"></a>体性不坚刹那生灭。<a id="a-1s"></a>重为我等分别解说。<a id="a-1t"></a>愿乐欲闻。<a id="a-1u"></a>尔时巨力长者语彼长者及众人言。<a id="a-1v"></a>今此舍卫大城。<a id="a-1w"></a>于只陀林给孤精舍有佛世尊。<a id="a-1x"></a>三明六通具八解脱。<a id="a-1y"></a>十力四无所畏十八不共功德具足。<a id="a-1z"></a>名一切智号天人师。<a id="a-20"></a>在彼集会。<a id="a-21"></a>为众说法决众疑网。<a id="a-22"></a>我与汝等可共俱往亲近供养。<a id="a-23"></a>请问如来如是妙法。<a id="a-24"></a>时五百长者闻如是说。<a id="a-25"></a>各各欢喜踊跃无量。<a id="a-26"></a>持妙香华种种珍宝。<a id="a-27"></a>从巨力长者俱诣佛所。<a id="a-28"></a>右绕三匝顶礼佛足。<a id="a-29"></a>恭敬供养歌咏赞叹。<a id="a-2A"></a>退坐一面。<a id="a-2B"></a>尔时世尊观彼长者等善根成熟堪受胜法。<a id="a-2C"></a>告巨力长者并五百长者言。<a id="a-2D"></a>汝等何因而来至此。<a id="a-2E"></a>尔时众中有一长者。<a id="a-2F"></a>从坐而起。<a id="a-2G"></a>偏袒右肩右膝着地。<a id="a-2H"></a>合掌恭敬赞叹世尊。<a id="a-2I"></a>而作是言。<a id="a-2J"></a>我等先闻巨力长者方便教示。<a id="a-2K"></a>世间色相五欲乐具。<a id="a-2L"></a>性不坚实会归磨灭。<a id="a-2M"></a>乃至广说。<a id="a-2N"></a>今此人身甚为难得。<a id="a-2O"></a>若复能于一刹那顷。<a id="a-2P"></a>发生正念断邪妄心。<a id="a-2Q"></a>斯亦为难诸佛如来出兴世间。<a id="a-2R"></a>值遇亦难既生佛国须具信心。<a id="a-2S"></a>斯亦为难。<a id="a-2T"></a>于佛正教起信向心。<a id="a-2U"></a>厌离世俗忻求出家。<a id="a-2V"></a>此亦为难。<a id="a-2W"></a>虽复出家。<a id="a-2X"></a>能修比丘清净梵行息诸恶缘。<a id="a-2Y"></a>是则为难。<a id="a-2Z"></a>昼夜精勤习诸禅那远离散乱。<a id="a-2a"></a>亦复为难。<a id="a-2b"></a>若性聪慧善能分别诸法真伪。<a id="a-2c"></a>此则为难。<a id="a-2d"></a>今得为人复遇善王。<a id="a-2e"></a>息诸斗诤住安乐地。<a id="a-2f"></a>亦甚为难。<a id="a-2g"></a>若诸众生修诸功德生如来国。<a id="a-2h"></a>是亦为难。<a id="a-2i"></a>又诸众生。<a id="a-2j"></a>能以方便善巧语言。<a id="a-2k"></a>种种劝诱诸善知识营修福业。<a id="a-2l"></a>往诣佛所亲近供养。<a id="a-2m"></a>是则为难。<a id="a-2n"></a>若有众生多诸福慧生佛国土。<a id="a-2o"></a>能作种种庄严佛事。<a id="a-2p"></a>此则为难。<a id="a-2q"></a>若有众生。<a id="a-2r"></a>于声闻乘辟支佛乘及无上乘。<a id="a-2s"></a>欲求解脱。<a id="a-2t"></a>真实为难。<a id="a-2u"></a>是时巨力长者为我等辈。<a id="a-2v"></a>说世间法乃至三乘及诸难事。<a id="a-2w"></a>我等虽闻皆不晓悟。<a id="a-2x"></a>各各愿乐。<a id="a-2y"></a>亲近如来应正等觉。<a id="a-2z"></a>有大神通具一切智。<a id="a-30"></a>惟愿慈悲广为我等。<a id="a-31"></a>开示演说三乘妙法及诸难事。<a id="a-32"></a>世间人身色相五欲。<a id="a-33"></a>虚幻不实终归磨灭。<a id="a-34"></a>令诸闻者悟生灭相。<a id="a-35"></a>究竟修行菩萨圣道。<a id="a-36"></a>皆得发生阿耨多罗三藐三菩提心。<a id="a-37"></a>尔时世尊告彼长者等言。<a id="a-38"></a>善哉善哉。<a id="a-39"></a>诸善男子。<a id="a-3A"></a>汝等善能请问如来三乘妙法及诸难事。<a id="a-3B"></a>色相幻化五欲不坚。<a id="a-3C"></a>汝等谛听善思念之。<a id="a-3D"></a>如来应正等觉出现世间。<a id="a-3E"></a>随众生性说三乘法。<a id="a-3F"></a>方便开示种种譬喻。<a id="a-3G"></a>称彼根宜信解晓悟。<a id="a-3H"></a>令各渐证清净涅槃。<a id="a-3I"></a>若有众生。<a id="a-3J"></a>有如来性。<a id="a-3K"></a>于无上乘善根成熟。<a id="a-3L"></a>闻佛演说阿耨多罗三藐三菩提法。<a id="a-3M"></a>心无怯畏爱乐忻求。<a id="a-3N"></a>智慧明了精进修学虽遇苦缘冤家逼害坚固不退。<a id="a-3O"></a>究竟证于无上菩提。<a id="a-3P"></a>若诸众生。<a id="a-3Q"></a>于辟支佛乘善根成熟。<a id="a-3R"></a>闻佛说于十二因缘流转还灭顺逆观行。<a id="a-3S"></a>谛了无疑深生信解。<a id="a-3T"></a>或因世间四时荣谢。<a id="a-3U"></a>觉悟无常独证圣果。<a id="a-3V"></a>若诸众生。<a id="a-3W"></a>于声闻乘善根成熟。<a id="a-3X"></a>闻佛说于四圣谛法。<a id="a-3Y"></a>随有所解。<a id="a-3Z"></a>知苦断集证灭修道。<a id="a-3a"></a>四向四果证于无学。<a id="a-3b"></a>如是三乘权实顿渐。<a id="a-3c"></a>各随众生根器大小。<a id="a-3d"></a>爱乐修学。<a id="a-3e"></a>远离生死解脱安乐。<a id="a-3f"></a>尔时巨力长者。<a id="a-3g"></a>并五百长者。<a id="a-3h"></a>闻佛所说咸皆欢喜。<a id="a-3i"></a>踊跃无量同声赞言。<a id="a-3j"></a>善哉善哉。<a id="a-3k"></a>能仁大士。<a id="a-3l"></a>善能演说三乘妙法。<a id="a-3m"></a>我等今者。<a id="a-3n"></a>愿乐欲闻无上大乘。<a id="a-3o"></a>甚深法义秘密之行。<a id="a-3p"></a>种种言辞方便譬喻。<a id="a-3q"></a>令我等辈于阿耨多罗三藐三菩提法而无疑惑。<a id="a-3r"></a>深生信解坚固修学。<a id="a-3s"></a>终证菩提心无退舍。<a id="a-3t"></a>尔时世尊告巨力长者并诸长者言。<a id="a-3u"></a>彼无上乘最胜深法。<a id="a-3v"></a>是菩萨摩诃萨大智大悲所行之道。<a id="a-3w"></a>非诸声闻及独觉人安足处所故。<a id="a-3x"></a>凡夫人难信难解。<a id="a-3y"></a>汝等当知合掌谛听。<a id="a-3z"></a>善男子。<a id="a-40"></a>若诸众生。<a id="a-41"></a>住本性中。<a id="a-42"></a>于无上乘欲求修习。<a id="a-43"></a>当于一切有情起大悲心。<a id="a-44"></a>平等救护爱念摄受。<a id="a-45"></a>如己师长如己父母。<a id="a-46"></a>儿女眷属亲爱怜愍。<a id="a-47"></a>以清净心设广大施。<a id="a-48"></a>见裸露者施之衣服。<a id="a-49"></a>见饥渴者施之饮食。<a id="a-4A"></a>见贫穷者施以资财。<a id="a-4B"></a>见病苦者施以良药。<a id="a-4C"></a>床敷卧具田园屋宅。<a id="a-4D"></a>上妙珍宝花鬘璎珞。<a id="a-4E"></a>末香涂香诸供养具。<a id="a-4F"></a>乃至男女眷属及自身命。<a id="a-4G"></a>行于布施。<a id="a-4H"></a>为趋菩提心无吝惜。<a id="a-4I"></a>不由他教。<a id="a-4J"></a>性自修习檀波罗蜜。<a id="a-4K"></a>若见众生不乐佛法不行正道。<a id="a-4L"></a>毁訾三乘住于邪见。<a id="a-4M"></a>断绝善根纵贪嗔痴。<a id="a-4N"></a>造诸罪业。<a id="a-4O"></a>命终当堕那落迦中及诸恶趣。<a id="a-4P"></a>受种种苦无有休息。<a id="a-4Q"></a>而是修行无上乘者。<a id="a-4R"></a>于彼有情起大悲心眷念怜愍不惜身命。<a id="a-4S"></a>发大誓愿住彼诸趣苦有情所。<a id="a-4T"></a>方便语言说种种法。<a id="a-4U"></a>化彼有情发菩提心。<a id="a-4V"></a>续诸善念厌苦报身忻菩萨行。<a id="a-4W"></a>令于未来同志修习清净施行坚固无失。<a id="a-4X"></a>亦以资财饮食衣服自身肢体及亲眷属。<a id="a-4Y"></a>花鬘璎珞床敷卧具。<a id="a-4Z"></a>末香涂香资生之具。<a id="a-4a"></a>了悟色空心无耽着。<a id="a-4b"></a>悉能捐舍志乐。<a id="a-4c"></a>自求阿耨多罗三藐三菩提法。<a id="a-4d"></a>亦复展转化诸有情同修胜行。<a id="a-4e"></a>若有众生。<a id="a-4f"></a>求无上乘心无下劣。<a id="a-4g"></a>坚固修习尸波罗蜜。<a id="a-4h"></a>有大愿力修持净戒。<a id="a-4i"></a>清净无染非有毁犯。<a id="a-4j"></a>于三种戒渐次修学。<a id="a-4k"></a>行住坐卧威仪具足。<a id="a-4l"></a>调伏三毒密护诸根。<a id="a-4m"></a>魔境现前心速觉悟不生爱乐。<a id="a-4n"></a>虽遇恶人及诸冤对势力逼遣。<a id="a-4o"></a>而此行人心住正念。<a id="a-4p"></a>设有所犯无爱着心。<a id="a-4q"></a>身语意业离过清净。<a id="a-4r"></a>于诸善法遍能习学。<a id="a-4s"></a>于诸有情悉皆饶益远离损害。<a id="a-4t"></a>于诸声闻及辟支佛作无作戒。<a id="a-4u"></a>无片舍心。<a id="a-4v"></a>乃至世间人天善戒。<a id="a-4w"></a>亦能守护。<a id="a-4x"></a>若有众生。<a id="a-4y"></a>求无上乘行忍辱行。<a id="a-4z"></a>成就修习羼波罗蜜。<a id="a-50"></a>嗔恚轻微性自柔软。<a id="a-51"></a>于诸有情多所饶益。<a id="a-52"></a>遇诸冤家诃骂捶打苦言加谤。<a id="a-53"></a>而是行人不生怨怒。<a id="a-54"></a>欢喜任持。<a id="a-55"></a>或遭寒热贫病困乏诸逼迫事。<a id="a-56"></a>为趋菩提安受众苦。<a id="a-57"></a>设有恶人欲相谋害。<a id="a-58"></a>复加凌辱损恼身命。<a id="a-59"></a>而是行人。<a id="a-5A"></a>观诸有情缘生幻有刹那灭谢。<a id="a-5B"></a>不见有情。<a id="a-5C"></a>唯存空法故。<a id="a-5D"></a>不起心还生逆害。<a id="a-5E"></a>若有众生求无上乘。<a id="a-5F"></a>为欲成就毗梨耶波罗蜜。<a id="a-5G"></a>勇捍进求菩萨胜法。<a id="a-5H"></a>始从发起大菩提心。<a id="a-5I"></a>习诸正行。<a id="a-5J"></a>虽遇苦缘未尝退怠。<a id="a-5K"></a>烦恼冤贼竞相损害。<a id="a-5L"></a>被精进甲御捍令伏。<a id="a-5M"></a>心常勇猛无诸怯畏。<a id="a-5N"></a>经历长时坚固不退。<a id="a-5O"></a>若有众生求无上乘。<a id="a-5P"></a>寂静修学禅那波罗蜜。<a id="a-5Q"></a>止息散乱正念现前。<a id="a-5R"></a>调畅身心。<a id="a-5S"></a>速离粗重沉掉障染。<a id="a-5T"></a>适悦轻安正智显现。<a id="a-5U"></a>若有众生求无上乘。<a id="a-5V"></a>心自聪敏。<a id="a-5W"></a>性能修习般若波罗蜜多。<a id="a-5X"></a>智慧明了博达真伪。<a id="a-5Y"></a>方便开导善巧分别邪正因果。<a id="a-5Z"></a>愚痴闇钝障染轻微。<a id="a-5a"></a>若有众生。<a id="a-5b"></a>为求阿耨多罗三藐三菩提法。<a id="a-5c"></a>心常平等离冤亲相不生分别。<a id="a-5d"></a>若见众生。<a id="a-5e"></a>行于布施及不布施。<a id="a-5f"></a>心无爱恶。<a id="a-5g"></a>若见众生。<a id="a-5h"></a>守护净戒及有毁犯。<a id="a-5i"></a>亦无爱恶。<a id="a-5j"></a>若见众生。<a id="a-5k"></a>修忍辱行及不忍辱。<a id="a-5l"></a>能行精进及不精进。<a id="a-5m"></a>修诸禅那无禅那者。<a id="a-5n"></a>智慧明了愚痴闇钝。<a id="a-5o"></a>于如是等诸众生类。<a id="a-5p"></a>离分别相皆无爱恶。<a id="a-5q"></a>彼此高下平等所观。<a id="a-5r"></a>谓此诸法本无差别。<a id="a-5s"></a>同一法界无别自性。<a id="a-5t"></a>摩诃衍义最上菩提。<a id="a-5u"></a>是诸如来圆满妙智。<a id="a-5v"></a>若有众生。<a id="a-5w"></a>于无上乘起一念信。<a id="a-5x"></a>乃至发心。<a id="a-5y"></a>求于阿耨多罗三藐三菩提。<a id="a-5z"></a>即此是名向如来家住菩萨地。<a id="a-60"></a>尔时巨力长者。<a id="a-61"></a>并五百长者等。<a id="a-62"></a>闻佛所说如是妙法。<a id="a-63"></a>欢喜踊跃得未曾有。<a id="a-64"></a>而白佛言。<a id="a-65"></a>大悲世尊。<a id="a-66"></a>善为我等。<a id="a-67"></a>分别演说大乘法要。<a id="a-68"></a>令我等辈深生信解爱乐修学。<a id="a-69"></a>若诸众生。<a id="a-6A"></a>为求无上最胜大乘。<a id="a-6B"></a>不惜身命。<a id="a-6C"></a>捐舍舍宅资财宝物。<a id="a-6D"></a>及诸眷属。<a id="a-6E"></a>饮食衣服床敷卧具。<a id="a-6F"></a>花鬘璎珞末香涂香。<a id="a-6G"></a>及以种种诸供养具。<a id="a-6H"></a>我等今者皆愿学彼。<a id="a-6I"></a>诸菩萨人求无上乘修菩提行。<a id="a-6J"></a>不惜身命及诸眷属。<a id="a-6K"></a>上妙珍宝资生之具。<a id="a-6L"></a>布施供养。<a id="a-6M"></a>及行菩萨诸波罗蜜。<a id="a-6N"></a>惟愿如来应正等觉。<a id="a-6O"></a>为我等辈。<a id="a-6P"></a>摄受证知令不忘失。<a id="a-6Q"></a>尔时世尊告巨力长者并诸长者言。<a id="a-6R"></a>汝等谛听。<a id="a-6S"></a>若有众生为求菩提悲愍有情。<a id="a-6T"></a>虽复布施不求富贵。<a id="a-6U"></a>虽复持戒不求端严。<a id="a-6V"></a>虽复忍辱不求眷属。<a id="a-6W"></a>虽复精进禅定智慧。<a id="a-6X"></a>为愍众生求无上乘。<a id="a-6Y"></a>不为世间轮回因果。<a id="a-6Z"></a>若有众生利根智慧。<a id="a-6a"></a>了达世间色身五欲生灭幻化。<a id="a-6b"></a>但有假名无实体性。<a id="a-6c"></a>观其身相。<a id="a-6d"></a>卵胎湿化假和合成。<a id="a-6e"></a>如沫如泡乍生乍灭。<a id="a-6f"></a>众生妄念谓得久居。<a id="a-6g"></a>复观此身。<a id="a-6h"></a>由如阳焰本无实体。<a id="a-6i"></a>从渴爱生妄情为水。<a id="a-6j"></a>亦如芭蕉体无坚实。<a id="a-6k"></a>今此身者。<a id="a-6l"></a>毕竟是幻从颠倒生。<a id="a-6m"></a>虚假浮脆。<a id="a-6n"></a>亦如旷野空无所有。<a id="a-6o"></a>亦如行厕秽污充满。<a id="a-6p"></a>一身九窍常流不净。<a id="a-6q"></a>亦如秽井满中臭恶。<a id="a-6r"></a>深可厌恶。<a id="a-6s"></a>又如冤贼亦如毒蛇。<a id="a-6t"></a>甚不可爱。<a id="a-6u"></a>五欲烦恼由若瀑流。<a id="a-6v"></a>漂溺有情入生死海。<a id="a-6w"></a>汨没流转难有出期。<a id="a-6x"></a>汝等今者。<a id="a-6y"></a>亲近如来学菩萨行。<a id="a-6z"></a>厌离世间五欲尘劳。<a id="a-70"></a>色身败坏一切不坚。<a id="a-71"></a>求于无上最胜大乘。<a id="a-72"></a>渐次修习诸波罗蜜。<a id="a-73"></a>欲证解脱甚为难得。</p>
 </body>
</html>