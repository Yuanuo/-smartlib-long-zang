<!doctype html>
<html id="z3IBUlkiu" data-ver="569">
 <head>
  <meta charset="utf-8">
  <meta author="施护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说一切如来金刚三业最上秘密大教王经卷第六</h1>
  <h2 id="a2">诸佛大集会一切曼拏罗成就金刚现证菩提分第十六之余</h2>
  <p id="a3">尔时世尊大执金刚者大金刚无畏大毗卢遮那如来。<a id="a-4"></a>即入金刚大无畏无垢三摩地。<a id="a-5"></a>从定出已。<a id="a-6"></a>以自三业说是明句。</p>
  <p id="a7">尾(引)</p>
  <p id="a8">说此明句已。<a id="a-9"></a>复说伽陀曰。</p>
  <p id="aA">想虚空金刚　　佛光曼拏罗</p>
  <p id="aB">现黄色金刚　　尾日林毗多</p>
  <p id="aC">诸相皆圆满　　一切所庄严</p>
  <p id="aD">顶戴诸佛冠　　住一切平等</p>
  <p id="aE">三金刚相应　　出生诸成就</p>
  <p id="aF">是时世尊。<a id="a-G"></a>复入普音金刚三摩地。<a id="a-H"></a>从定出已。<a id="a-I"></a>以大金刚观想句身语心业。<a id="a-J"></a>说是明句。</p>
  <p id="aK">综(引)</p>
  <p id="aL">说此明句已。<a id="a-M"></a>又复说是伽陀曰。</p>
  <p id="aN">想虚空金刚　　日轮曼拏罗</p>
  <p id="aO">遍满诸佛云　　三金刚自在</p>
  <p id="aP">于曼拏罗中　　想尊那菩萨</p>
  <p id="aQ">身现白色相　　一切所严饰</p>
  <p id="aR">从金刚三业　　坚固而出生</p>
  <p id="aS">安住金刚手　　大士持明句</p>
  <p id="aT">此名金刚三昧智光明三摩地。</p>
  <p id="aU">是时世尊。<a id="a-V"></a>复入一切愿金刚大乐三摩地。<a id="a-W"></a>从定出已。<a id="a-X"></a>以等持金刚三昧身语心说是明句。</p>
  <p id="aY">欀(引)</p>
  <p id="aZ">说此明句已。<a id="a-a"></a>又复说是伽陀曰。</p>
  <p id="ab">想虚空金刚　　金刚曼拏罗</p>
  <p id="ac">想金刚出生　　一切佛如来</p>
  <p id="ad">中想宝藏神　　现大药叉相</p>
  <p id="ae">顶戴宝髻冠　　色相而善寂</p>
  <p id="af">住五佛相应　　观想于五处</p>
  <p id="ag">得金刚甘露　　而现禅坐相</p>
  <p id="ah">复与金刚手　　欢喜而相应</p>
  <p id="ai">如是药叉主　　大力宝藏神</p>
  <p id="aj">此名金刚三昧大富成就吉祥幢三摩地。</p>
  <p id="ak">是时世尊。<a id="a-l"></a>复入金刚欲自在吉祥三摩地。<a id="a-m"></a>从定出已。<a id="a-n"></a>以一切药叱尼三昧句身语心业。<a id="a-o"></a>说是明句。</p>
  <p id="ap">称(引)</p>
  <p id="aq">说此明句已。<a id="a-r"></a>又复说是伽陀曰。</p>
  <p id="as">想虚空金刚　　四方曼拏罗</p>
  <p id="at">四宝所严饰　　香华等具足</p>
  <p id="au">遍满虚空界　　现诸药叱尼</p>
  <p id="av">三金刚出生　　想同一影像</p>
  <p id="aw">三金刚不坏　　安住禅定想</p>
  <p id="ax">妙金刚等持　　观想忿怒顶</p>
  <p id="ay">安住心明句　　金刚相应行</p>
  <p id="az">此名一切药叱尼平等行观想金刚三摩地。</p>
  <p id="a10">是时世尊。<a id="a-11"></a>复入一切金刚大明尾日林毗多金刚三摩地。<a id="a-12"></a>从定出已。<a id="a-13"></a>以自三业说如是法。</p>
  <p id="a14">身语心清净　　持诸佛色相</p>
  <p id="a15">如紫金色光　　作一切成就</p>
  <p id="a16">安怛陀那等　　平等妙光明</p>
  <p id="a17">药叉主成就　　持明天大尊</p>
  <p id="a18">诸金刚成就　　诸妙色成就</p>
  <p id="a19">诸大明成就　　普遍而出现</p>
  <p id="a1A">佛顶诸成就　　如意宝妙光</p>
  <p id="a1B">最胜佛菩提　　诸佛金刚光</p>
  <p id="a1C">此名诸佛圆满一切愿金刚三昧。</p>
  <p id="a1D">尔时执金刚者一切如来大秘密主。<a id="a-1E"></a>成就一切如来身语心金刚大明行。<a id="a-1F"></a>大毗卢遮那金刚如来。<a id="a-1G"></a>又复以自三业说如是法。</p>
  <p id="a1H">身语心金刚　　身语心自性</p>
  <p id="a1I">自相自所作　　如是皆成就</p>
  <p id="a1J">佛眼句相应　　想金刚标帜</p>
  <p id="a1K">大明印相等　　依教而善学</p>
  <p id="a1L">诸如来秘密　　安住佛菩提</p>
  <p id="a1M">当于四时中　　作秘密供养</p>
  <p id="a1N">华果等诸物　　随所得随食</p>
  <p id="a1O">此速得诸佛　　最上大智海</p>
  <p id="a1P">期满六月数　　作法当成就</p>
  <p id="a1Q">一切部多众　　自他不能娆</p>
  <p id="a1R">贪金刚自性　　依法而了知</p>
  <p id="a1S">贪金刚大钩　　摩摩枳功德</p>
  <p id="a1T">观想语金刚　　一切处成就</p>
  <p id="a1U">自印相禅定　　三文字金刚</p>
  <p id="a1V">此诸佛大智　　违越者破坏</p>
  <p id="a1W">金刚大主宰　　金刚文字生</p>
  <p id="a1X">所有阿苏哩　　那儗药叱尼</p>
  <p id="a1Y">乃至摩耨尸　　住三金刚智</p>
  <p id="a1Z">各依本部法　　作诸持明事</p>
  <p id="a1a">如是诸大明　　秘密真实教</p>
  <p id="a1b">三金刚出生　　入诸佛菩提</p>
  <p id="a1c">此名一切如来真实金刚持明三昧。</p>
  <p data-pb></p>
  <h2 id="a1d">诸佛大集会一切如来三昧法金刚加持王分第十七</h2>
  <p id="a1e">尔时一切如来又复云集。<a id="a-1f"></a>时诸如来又复各各以自三业。<a id="a-1g"></a>劝请世尊大毗卢遮那金刚如来说秘密法。<a id="a-1h"></a>作是赞言。</p>
  <p id="a1i">阿閦如来广大智　　金刚法界大希有</p>
  <p id="a1j">三曼拏罗三坚固　　归命秘密妙法音</p>
  <p id="a1k">毗卢遮那佛清净　　最上大乐金刚寂</p>
  <p id="a1l">诸法自性净光明　　归命宣说金刚法</p>
  <p id="a1m">宝生如来甚深妙　　如虚空界离诸垢</p>
  <p id="a1n">自性清净本非相　　归命善说诸秘密</p>
  <p id="a1o">无量寿佛大自在　　离诸疑惑金刚住</p>
  <p id="a1p">了贪自性到彼岸　　归命莲华部所说</p>
  <p id="a1q">不空成就佛正智　　能满一切众生愿</p>
  <p id="a1r">自性清净住实际　　归命金刚最上士</p>
  <p id="a1s">如是称赞寂静句　　一切如来共所宣</p>
  <p id="a1t">诸修法者若称扬　　即与诸佛而同等</p>
  <p id="a1u">尔时金刚手　　诸佛悲愍者</p>
  <p id="a1v">复从语金刚　　说是秘密句</p>
  <p id="a1w">大哉一切佛　　法界离文字</p>
  <p id="a1x">自性本清净　　如虚空无垢</p>
  <p id="a1y">尔时诸佛大秘密主金刚手菩萨。<a id="a-1z"></a>安住一切如来身金刚三昧。<a id="a-20"></a>从自身语心业说如是言。</p>
  <p id="a21">彼四种三昧　　从佛智海生</p>
  <p id="a22">了饮食无碍　　此三昧最上</p>
  <p id="a23">又复安住一切如来语金刚三昧。<a id="a-24"></a>从自身语心业说如是言。</p>
  <p id="a25">彼四种三昧　　语金刚大字</p>
  <p id="a26">了五种甘露　　此秘密出生</p>
  <p id="a27">又复安住一切执金刚三昧。<a id="a-28"></a>从自身语心业说如是言。</p>
  <p id="a29">彼四种三昧　　亦即甘露法</p>
  <p id="a2A">从金刚萨埵　　大威力所生</p>
  <p id="a2B">身语心金刚　　大三昧出生</p>
  <p id="a2C">住诸佛究竟　　金刚所摄持</p>
  <p id="a2D">金刚手三昧　　金刚手大光</p>
  <p id="a2E">于一刹那间　　得诸佛三业</p>
  <p id="a2F">又复安住一切缘觉三昧。<a id="a-2G"></a>从自身语心业说如是言。</p>
  <p id="a2H">善说于身法　　彼身金刚住</p>
  <p id="a2I">说众生戒相　　住究竟平等</p>
  <p id="a2J">又复安住一切声闻学三昧。<a id="a-2K"></a>从自身语心业说如是言。</p>
  <p id="a2L">彼十善业道　　所作智金刚</p>
  <p id="a2M">此诸三昧生　　而名劣解脱</p>
  <p id="a2N">又复安住一切梵王三昧。<a id="a-2O"></a>从自身语心业说如是言。</p>
  <p id="a2P">痴为诸业道　　作大怖畏相</p>
  <p id="a2Q">随顺佛菩提　　即得金刚身</p>
  <p id="a2R">又复安住噜捺啰天三昧。<a id="a-2S"></a>从自身语心业说如是言。</p>
  <p id="a2T">三界一切住　　三金刚所求</p>
  <p id="a2U">欲性有三种　　最上三昧生</p>
  <p id="a2V">又复安住尾瑟努天三昧。<a id="a-2W"></a>从自身语心业说如是言。</p>
  <p id="a2X">众生住实际　　三金刚不坏</p>
  <p id="a2Y">入禅定金刚　　虚空金刚界</p>
  <p id="a2Z">又复安住三金刚三昧。<a id="a-2a"></a>从自身语心业说如是言。</p>
  <p id="a2b">所有身金刚　　是即大梵天</p>
  <p id="a2c">而彼语金刚　　即大自在天</p>
  <p id="a2d">彼心金刚王　　即尾瑟努天</p>
  <p id="a2e">如是等三天　　三金刚所住</p>
  <p id="a2f">又复安住一切药叉药叱尼三昧。<a id="a-2g"></a>从自身语心业说如是言。</p>
  <p id="a2h">常住贪欲法　　恣一切食啖</p>
  <p id="a2i">不舍三金刚　　作极难三昧</p>
  <p id="a2j">又复安住一切龙王三昧。<a id="a-2k"></a>从自身语心业说如是言。</p>
  <p id="a2l">常乐辈戍[寧*也]　　嗤啰为饮食</p>
  <p id="a2m">随所欲香境　　即所作三昧</p>
  <p id="a2n">彼一切烦恼　　决定而随转</p>
  <p id="a2o">又复安住一切阿苏啰干[寧*也]三昧。<a id="a-2p"></a>从自身语心业说如是言。</p>
  <p id="a2q">现忿怒恶者　　华果为所乐</p>
  <p id="a2r">安住金刚地　　难调大可怖</p>
  <p id="a2s">又复安住一切啰叉娑悉帝哩三昧。<a id="a-2t"></a>从自身语心业说如是言。</p>
  <p id="a2u">葛波罗盛香　　带罗及嚩舍</p>
  <p id="a2v">此即部多众　　名广大三昧</p>
  <p id="a2w">又复为吉祥　　所作大义利</p>
  <p id="a2x">又复安住一切拏吉儞三昧。<a id="a-2y"></a>从自身语心业说如是言。</p>
  <p id="a2z">彼噜地啰等　　而常为饮食</p>
  <p id="a30">拏吉儞三昧　　相应出生相</p>
  <p id="a31">自性无所生　　三界无所行</p>
  <p id="a32">住无行三昧　　得一切成就</p>
  <p id="a33">此名三界一切金刚三昧平等三摩地。<a id="a-34"></a>又复安住身业成就金刚三昧。<a id="a-35"></a>从自身语心业说如是言。</p>
  <p id="a36">身三种所作　　一切金刚生</p>
  <p id="a37">普遍众生界　　佛身常所作</p>
  <p id="a38">又复安住语业或就金刚三昧。<a id="a-39"></a>从自身语心业说如是言。</p>
  <p id="a3A">语业句无染　　三界净圆满</p>
  <p id="a3B">是即语成就　　难行三昧行</p>
  <p id="a3C">又复安住心业成就金刚三昧。<a id="a-3D"></a>从自身语心业说如是言。</p>
  <p id="a3E">诸金刚意地　　金刚坚固想</p>
  <p id="a3F">如所说三昧　　三金刚不坏</p>
  <p id="a3G">又复安住一切大明金刚真实三昧。<a id="a-3H"></a>从自身语心业说如是言。</p>
  <p id="a3I">所有佛菩萨　　缘觉声闻众</p>
  <p id="a3J">身语心相应　　得最上成就</p>
  <p id="a3K">又复安住一切如来身语心金刚禅定三昧。<a id="a-3L"></a>从自身语心业说如是言。</p>
  <p id="a3M">彼金刚萨埵　　所有一切处</p>
  <p id="a3N">安住身语心　　坚固曼拏罗</p>
  <p id="a3O">三金刚禅定　　如理而相应</p>
  <p id="a3P">安住诸大明　　真实持诵法</p>
  <p id="a3Q">又复安住金刚大明成就三昧。<a id="a-3R"></a>从自身语心业说如是言。</p>
  <p id="a3S">众生界平等　　住金刚禅定</p>
  <p id="a3T">三金刚最上　　金刚三昧生</p>
  <p id="a3U">又复安住近成就最上成就大成就金刚三昧。<a id="a-3V"></a>从自身语心业说如是言。</p>
  <p id="a3W">想金刚甘露　　遍满虚空界</p>
  <p id="a3X">三金刚所授　　胜三昧常住</p>
  <p id="a3Y">又复安住一切金刚安怛陀那三昧。<a id="a-3Z"></a>从自身语心业说如是言。</p>
  <p id="a3a">所有秘密法　　四时作最上</p>
  <p id="a3b">随顺彼三昧　　即金刚圆满</p>
  <p id="a3c">又复安住虚空持明三昧。<a id="a-3d"></a>从自身语心业说如是言。</p>
  <p id="a3e">身语心金刚　　观想禅定冠</p>
  <p id="a3f">三金刚三昧　　不能生忿怒</p>
  <p id="a3g">又复安住一切持大明等羯磨三昧。<a id="a-3h"></a>从自身语心业说如是言。</p>
  <p id="a3i">身金刚坚固　　外金刚执持</p>
  <p id="a3j">法金刚事业　　如仪轨所作</p>
  <p id="a3k">此名诸佛自性大金刚三昧。</p>
  <p id="a3l">是时诸佛大秘密主金刚手菩萨。<a id="a-3m"></a>说如是等三昧法已。<a id="a-3n"></a>即于一切大执金刚身语心业金刚平等不思议界。<a id="a-3o"></a>默然而住。<a id="a-3p"></a>尔时会中有不可计不可数佛刹。<a id="a-3q"></a>须弥山量等微尘数菩萨摩诃萨。<a id="a-3r"></a>咸各顶礼一切如来已作是白言。<a id="a-3s"></a>云何诸佛大秘密主金刚手菩萨。<a id="a-3t"></a>于此一切佛菩萨大众会中默然而住。</p>
  <p id="a3u">是时一切如来告诸菩萨言。<a id="a-3v"></a>诸善男子当知金刚身语心无所得诸文字。<a id="a-3w"></a>句自性亦无所得。<a id="a-3x"></a>所有一切如来身语心文字句。<a id="a-3y"></a>亦无自性亦非行相。<a id="a-3z"></a>以是义故默然而住。<a id="a-40"></a>诸善男子此如来心亦如是住。<a id="a-41"></a>彼身语心离文字。<a id="a-42"></a>无所生无有相。<a id="a-43"></a>如虚空无有实。<a id="a-44"></a>一切皆是虚妄所摄。</p>
  <p id="a45">尔时妙吉祥菩萨等诸大菩萨。<a id="a-46"></a>向诸如来作是白言。<a id="a-47"></a>如是如是。<a id="a-48"></a>世尊一切如来法界自性。<a id="a-49"></a>无行无作非来非去。<a id="a-4A"></a>以是义故。<a id="a-4B"></a>语金刚所生诸文字句皆虚妄摄。</p>
  <p id="a4C">是时会中有大菩萨。<a id="a-4D"></a>其名梵初。<a id="a-4E"></a>虽复已得大神通智。<a id="a-4F"></a>而于一切法相自性未能了知。<a id="a-4G"></a>闻是说已作是问言。<a id="a-4H"></a>云何金刚大我法等。<a id="a-4I"></a>金刚真实秘密文字。<a id="a-4J"></a>有所宣说。</p>
  <p id="a4K">尔时诸如来告彼菩萨言。<a id="a-4L"></a>如所得法当如实住。<a id="a-4M"></a>梵初菩萨又复白言。<a id="a-4N"></a>诸佛世尊。<a id="a-4O"></a>我于身语心金刚秘密文字。<a id="a-4P"></a>虽如实所得。<a id="a-4Q"></a>于彼金刚菩提尚未了知。<a id="a-4R"></a>愿诸如来为我开示。<a id="a-4S"></a>诸佛答言。<a id="a-4T"></a>善男子文字无自性真实无所生彼金刚菩提乃至众生界尽所摄受。<a id="a-4U"></a>普令一切安住诸佛金刚菩提。<a id="a-4V"></a>何以故。<a id="a-4W"></a>彼诸众生所得身语心金刚智。<a id="a-4X"></a>皆即三身金刚法性所作。</p>
  <p id="a4Y">尔时诸佛大秘密主金刚手菩萨摩诃萨。<a id="a-4Z"></a>又复向诸如来及诸菩萨作如是言。<a id="a-4a"></a>法界无住诸法无我。<a id="a-4b"></a>自性清净从无住中金刚出生诸法仪轨。<a id="a-4c"></a>虽有所行而非所行。<a id="a-4d"></a>时诸如来咸各称赞金刚手菩萨作如是言。<a id="a-4e"></a>大士。<a id="a-4f"></a>所有一切如来身语心金刚一切成就。<a id="a-4g"></a>乃至三界一切法。<a id="a-4h"></a>依何语言而住。<a id="a-4i"></a>金刚手菩萨言。<a id="a-4j"></a>一切如来。<a id="a-4k"></a>金刚成就一切智智。<a id="a-4l"></a>乃至三界一切法。<a id="a-4m"></a>皆依金刚身语心住。<a id="a-4n"></a>诸如来言。<a id="a-4o"></a>身语心当依何住。<a id="a-4p"></a>金刚手菩萨言。<a id="a-4q"></a>如虚空住。<a id="a-4r"></a>诸如来言。<a id="a-4s"></a>虚空何所住。<a id="a-4t"></a>金刚手菩萨言。<a id="a-4u"></a>虚空无所住。<a id="a-4v"></a>空无住故诸法亦然。<a id="a-4w"></a>时诸如来生希有心作如是言。<a id="a-4x"></a>大哉大哉。<a id="a-4y"></a>金刚萨埵能善宣说。<a id="a-4z"></a>如是如是。<a id="a-50"></a>若身语心无所有。<a id="a-51"></a>而彼色相亦不可得。</p>
  <p id="a52">尔时金刚手　　三界所尊敬</p>
  <p id="a53">一切佛称赞　　广大秘密主</p>
  <p id="a54">住三密坚固　　三金刚自在</p>
  <p id="a55">想持明大士　　说一切成就</p>
  <p id="a56">住空金刚界　　想佛曼拏罗</p>
  <p id="a57">中现身金刚　　观想金刚顶</p>
  <p id="a58">三面三身生　　不思议变化</p>
  <p id="a59">持金刚大轮　　速得大菩提</p>
  <p id="a5A">诸部所有法　　观想此秘密</p>
  <p id="a5B">若别法观想　　彼不得成就</p>
  <p id="a5C">此名持明大士金刚秘密法。</p>
  <p id="a5D">住空界观想　　部多啰倪众</p>
  <p id="a5E">作如是欢喜　　现金刚三相</p>
  <p id="a5F">若如是观想　　菩萨大敬爱</p>
  <p id="a5G">而于七日中　　得三身成就</p>
  <p id="a5H">尔时诸佛大秘密主金刚手菩萨。<a id="a-5I"></a>复以自身语心业。<a id="a-5J"></a>宣说一切行人金刚秘密法。</p>
  <p id="a5K">自金刚三业　　三昧大印义</p>
  <p id="a5L">想诸仪轨相　　得成就佛性</p>
  <p id="a5M">又复以自身语心业。<a id="a-5N"></a>宣说一切行人金刚秘密法。</p>
  <p id="a5O">设不结印相　　持诵诸大明</p>
  <p id="a5P">此不越三昧　　得菩提成就</p>
  <p id="a5Q">又复以自身语心业。<a id="a-5R"></a>宣说诸佛三昧秘密法。</p>
  <p id="a5S">彼五种甘露　　见勿生疑谤</p>
  <p id="a5T">此三密金刚　　依法而所用</p>
  <p id="a5U">又复以自身语心业。<a id="a-5V"></a>宣说语金刚三昧秘密法。</p>
  <p id="a5W">所有三界中　　一切踰室多</p>
  <p id="a5X">彼诸秘密法　　语金刚无谤</p>
  <p id="a5Y">又复以自身语心业。<a id="a-5Z"></a>宣说心金刚三昧秘密法。</p>
  <p id="a5a">所有诸三昧　　住三身金刚</p>
  <p id="a5b">必利拏三昧　　心金刚无谤</p>
  <p id="a5c">此名诸佛三密金刚三昧。</p>
  <p id="a5d">又复以自身语心业。<a id="a-5e"></a>宣说一切如来金刚秘密法。</p>
  <p id="a5f">五如来所转　　五蕴义平等</p>
  <p id="a5g">彼金刚处法　　菩萨曼拏罗</p>
  <p id="a5h">又复以自身语心业。<a id="a-5i"></a>宣说三界三昧轮秘密法。</p>
  <p id="a5j">地大佛眼尊　　水大摩摩枳</p>
  <p id="a5k">火大白衣尊　　风大多罗等</p>
  <p id="a5l">虚空金刚界　　即金刚萨埵</p>
  <p id="a5m">当知此诸大　　即现诸菩萨</p>
  <p id="a5n">此名一切如来宫广大自在金刚大士三昧。</p>
  <p id="a5o">尔时世尊。<a id="a-5p"></a>住一切如来身语心业。<a id="a-5q"></a>大毗卢遮那金刚如来。<a id="a-5r"></a>即入一切如来平等行三摩地。<a id="a-5s"></a>从定出已。<a id="a-5t"></a>普观一切如来及众会已。<a id="a-5u"></a>默然而住。</p>
  <p id="a5v">尔时慈氏菩萨摩诃萨。<a id="a-5w"></a>即起恭敬顶礼世尊大毗卢遮那及诸如来作如是言。<a id="a-5x"></a>所有一切如来身语心金刚秘密集会一切灌顶义。<a id="a-5y"></a>一切如来一切菩萨乃至金刚阿阇梨。<a id="a-5z"></a>当云何见。<a id="a-60"></a>佛言善男子所有诸佛菩萨乃至金刚阿阇梨等。<a id="a-61"></a>皆住金刚菩提心。<a id="a-62"></a>当如是见。<a id="a-63"></a>何以故。<a id="a-64"></a>彼菩提心与阿阇梨无二无二相。<a id="a-65"></a>善男子我今略说。<a id="a-66"></a>所有十方世界诸佛如来及诸菩萨。<a id="a-67"></a>现住说法教化众生者。<a id="a-68"></a>而彼一切于三时中来诣阿阇梨所。<a id="a-69"></a>诸佛菩萨变化供养云而为供养。<a id="a-6A"></a>作供养已还诸佛刹。<a id="a-6B"></a>时阿阇梨从语金刚亦出是言。<a id="a-6C"></a>一切如来是我父。<a id="a-6D"></a>一切如来是我母。<a id="a-6E"></a>一切如来是我师。<a id="a-6F"></a>慈氏当知所有十方一切诸佛如来及诸佛所行。<a id="a-6G"></a>乃至诸佛如来身语心。<a id="a-6H"></a>金刚所生一切福蕴。<a id="a-6I"></a>而彼福蕴皆从阿阇梨毛孔所生。<a id="a-6J"></a>何以故善男子。<a id="a-6K"></a>从彼菩提心出生诸佛智。<a id="a-6L"></a>真实所生真实而住。<a id="a-6M"></a>乃至一切智智相亦复如是。</p>
  <p id="a6N">尔时慈氏菩萨摩诃萨。<a id="a-6O"></a>闻是说已生惊怖心。<a id="a-6P"></a>默然而住。</p>
  <p id="a6Q">尔时世尊阿閦如来宝生如来无量寿如来不空成就如来等。<a id="a-6R"></a>即时俱入一切执金刚成就勤求三昧金刚三摩地。<a id="a-6S"></a>从是出已咸作是言。<a id="a-6T"></a>汝诸菩萨今当谛听。<a id="a-6U"></a>所有十方一切如来三世智所出生秘密集会。<a id="a-6V"></a>而来供养金刚灌顶阿阇梨。<a id="a-6W"></a>又复恭敬称赞。<a id="a-6X"></a>何以故。<a id="a-6Y"></a>诸善男子。<a id="a-6Z"></a>金刚阿阇梨是大执金刚者。<a id="a-6a"></a>是即诸佛大智主。</p>
  <p id="a6b">是时彼诸大菩萨。<a id="a-6c"></a>向诸如来发是问言。<a id="a-6d"></a>诸佛世尊所有一切如来身语心三密金刚成就。<a id="a-6e"></a>当依何住。<a id="a-6f"></a>诸佛答言。<a id="a-6g"></a>如来三密当依阿阇梨金刚身语心住。<a id="a-6h"></a>又问即此身语心复云何住。<a id="a-6i"></a>答言此即无所有无所著。<a id="a-6j"></a>时诸菩萨闻是说已。<a id="a-6k"></a>默然而住。</p>
  <p id="a6l">尔时世尊大毗卢遮那金刚如来。<a id="a-6m"></a>又复告诸如来及诸菩萨言。<a id="a-6n"></a>谛听谛听诸佛菩萨。<a id="a-6o"></a>我今宣说一切佛菩萨金刚三摩地出生大曼拏罗法。</p>
  <p id="a6p">是时诸佛及诸菩萨。<a id="a-6q"></a>皆悉恭敬作如是言。<a id="a-6r"></a>善哉大执金刚者。<a id="a-6s"></a>善说世尊善说善逝。<a id="a-6t"></a>大曼拏罗。</p>
  <p id="a6u">尔时世尊大毗卢遮那金刚如来。<a id="a-6v"></a>说是伽陀曰。</p>
  <p id="a6w">如空净法界　　想佛曼拏罗</p>
  <p id="a6x">四方净妙相　　观想定金刚</p>
  <p id="a6y">金刚曼拏罗　　阿娑那轮等</p>
  <p id="a6z">及种种供养　　依法常所作</p>
  <p id="a70">住阿阇梨心　　平等灌顶法</p>
  <p id="a71">想虚空界中　　诸佛皆遍满</p>
  <p id="a72">诸仪轨出生　　三种灌顶句</p>
  <p id="a73">得成就菩提　　为众生利益</p>
  <p id="a74">身语心成就　　诸成就中胜</p>
  <p id="a75">一切如来心　　即无上菩提</p>
  <p id="a76">此名一切佛菩萨大轮三昧三摩地出生大曼拏罗。</p>
  <p id="a77">尔时诸佛大秘密主金刚手菩萨。<a id="a-78"></a>复以自身语心业。<a id="a-79"></a>宣说一切如来金刚相应金刚三业秘密大明曰。</p>
  <p id="a7A">唵(引一句)吽(引)(二)怛囕(二合)(三)纥哩(二合引)(四)亢(五)</p>
  <p id="a7B">当想虚空界　　秘密曼拏罗</p>
  <p id="a7C">三密心出生　　想金刚萨埵</p>
  <p id="a7D">现大忿怒相　　如青莲华色</p>
  <p id="a7E">依法想四臂　　执持葛波罗</p>
  <p id="a7F">现五种光明　　复观想自舌</p>
  <p id="a7G">金刚定相应　　甘露法句召</p>
  <p id="a7H">三叉金刚杵　　及金刚钩等</p>
  <p id="a7I">与金刚相应　　成就诸佛身</p>
  <p id="a7J">又复以自身语心业。<a id="a-7K"></a>宣说金刚饮食三昧法。</p>
  <p id="a7L">若于饮食等　　依法而当食</p>
  <p id="a7M">与甘露相应　　不越诸仪轨</p>
  <p id="a7N">又复以自身语心业。<a id="a-7O"></a>宣说一切如来最上三业供养法。</p>
  <p id="a7P">五种供养法　　作最胜供养</p>
  <p id="a7Q">此一切金刚　　难行三昧行</p>
  <p id="a7R">又复以自身语心业。<a id="a-7S"></a>宣说三业秘密供养法。</p>
  <p id="a7T">于二处相应　　当受彼甘露</p>
  <p id="a7U">如仪轨供养　　得成佛菩提</p>
  <p id="a7V">又复以自身语心业。<a id="a-7W"></a>宣说一切如来三业行法。</p>
  <p id="a7X">众生界无边　　普遍平等持</p>
  <p id="a7Y">三金刚三昧　　令住大希有</p>
  <p id="a7Z">又复以自身语心业。<a id="a-7a"></a>宣说一切行人最上三业行法。</p>
  <p id="a7b">身语心自在　　三密无住生</p>
  <p id="a7c">诸所求成就　　违越者不成</p>
  <p id="a7d">又复以自身语心业。<a id="a-7e"></a>宣说一切行人金刚萨埵最上法。</p>
  <p id="a7f">当可一肘量　　作顶曼拏罗</p>
  <p id="a7g">中现于唵字　　五甘露所出</p>
  <p id="a7h">胜金刚相应　　刹那现光明</p>
  <p id="a7i">身语心善住　　所作皆成就</p>
  <p id="a7j">又复以自身语心业。<a id="a-7k"></a>宣说一切持明秘密三业法。</p>
  <p id="a7l">诸有持明人　　远离诸有相</p>
  <p id="a7m">勿生取着心　　造立塔庙等</p>
  <p id="a7n">勿读诵经典　　勿建曼拏罗</p>
  <p id="a7o">若自性相应　　斯即为最上</p>
  <p id="a7p">又复以自身语心业。<a id="a-7q"></a>宣说销除一切毒禁伏句召秘密法。</p>
  <p id="a7r">安住大轮中　　想白色焰光</p>
  <p id="a7s">炽盛而周遍　　及黄色光等</p>
  <p id="a7t">此即三金刚　　三昧大光明</p>
  <p id="a7u">从彼三秘密　　种子所出生</p>
  <p id="a7v">又复以自身语心业。<a id="a-7w"></a>宣说一切如来身语心轮金刚和合作拥护大明曰。</p>
  <p id="a7x">唵(引一句)虎鲁虎鲁(二)底瑟吒(二合)底瑟吒(二合)(三)满驮满驮(四)贺那贺那(五)捺贺捺贺(六)阿密哩(二合)帝吽(引)发吒(半音七)</p>
  <p id="a7y">此大明安住　　金刚羯磨轮</p>
  <p id="a7z">轮中现吽字　　中复书其名</p>
  <p id="a80">大明字正句　　依法常安住</p>
  <p id="a81">此即一切明　　三秘密无住</p>
  <p id="a82">又复以自身语心业。<a id="a-83"></a>宣说金刚安膳那法。</p>
  <p id="a84">行人当往诣　　四衢或树下</p>
  <p id="a85">乃至天庙等　　作安膳那法</p>
  <p id="a86">当用葛波罗　　置噜地啰等</p>
  <p id="a87">黑月十四日　　于其中夜时</p>
  <p id="a88">诵本部大明　　加持八百遍</p>
  <p id="a89">得三种成就　　及安膳那法</p>
  <p id="a8A">此即名诸佛　　普贤秘密行</p>
  <p id="a8B">尔时一切如来问金刚手菩萨言。<a id="a-8C"></a>诸菩萨摩诃萨。<a id="a-8D"></a>云何于诸秘密文字句当得具足。<a id="a-8E"></a>能于一切如来秘密三昧行。<a id="a-8F"></a>坚固信解如实观想。</p>
  <p id="a8G">是时金刚手菩萨言。<a id="a-8H"></a>诸佛世尊若诸菩萨摩诃萨。<a id="a-8I"></a>于其三种秘密文字句得具足者。<a id="a-8J"></a>即能于彼一切如来秘密三昧行。<a id="a-8K"></a>坚固信解如实观想。<a id="a-8L"></a>诸如来言。<a id="a-8M"></a>何等为三。<a id="a-8N"></a>金刚手菩萨言。<a id="a-8O"></a>所谓一切如来身金刚。<a id="a-8P"></a>一切如来语金刚。<a id="a-8Q"></a>一切如来心金刚。<a id="a-8R"></a>此等名为三种秘密文字句。<a id="a-8S"></a>若能如是得具足者。<a id="a-8T"></a>彼诸菩萨摩诃萨。<a id="a-8U"></a>乃能于彼一切如来三昧行。<a id="a-8V"></a>坚固信解如实观想。<a id="a-8W"></a>是时诸佛咸各称赞金刚手菩萨已。<a id="a-8X"></a>默然而住。</p>
  <p id="a8Y">尔时金刚手菩萨。<a id="a-8Z"></a>告彼一切如来及诸菩萨言。<a id="a-8a"></a>诸大士当知此法甚深秘密希有。<a id="a-8b"></a>过去过不可较不可计微尘数等劫。<a id="a-8c"></a>从燃灯如来应供正等正觉出世已后。<a id="a-8d"></a>乃至迦葉如来出现世间。<a id="a-8e"></a>是等诸佛皆不宣说此秘密法。<a id="a-8f"></a>何以故。<a id="a-8g"></a>彼时众生无信解故。<a id="a-8h"></a>于此秘密功德句义不能了知。<a id="a-8i"></a>以是义故。<a id="a-8j"></a>于彼时中诸佛如来皆不宣说最上大乘秘密集会诸佛菩提法。<a id="a-8k"></a>乃至刹那罗嚩谟呼栗多。<a id="a-8l"></a>不得暂闻此秘密法。<a id="a-8m"></a>设于无数殑伽沙等劫中。<a id="a-8n"></a>勤劳苦切求佛菩提而不能得。<a id="a-8o"></a>由是于此大秘密法不得闻故。<a id="a-8p"></a>是故诸佛当知此秘密法甚为难得。</p>
  <p id="a8q">尔时会中诸大菩萨闻是语已。<a id="a-8r"></a>即时各各涕泪悲泣。<a id="a-8s"></a>时诸如来告彼菩萨言。<a id="a-8t"></a>止善男子。<a id="a-8u"></a>汝等不应涕泪悲泣起三苦恼想。<a id="a-8v"></a>时诸菩萨白诸佛言。<a id="a-8w"></a>诸佛世尊我今云何能止悲泣。<a id="a-8x"></a>何能不生三苦恼想。<a id="a-8y"></a>我念众生无智所障。<a id="a-8z"></a>于三密句不生信解。<a id="a-90"></a>乃至名字尚不得闻。<a id="a-91"></a>诸如来言。<a id="a-92"></a>诸善男子如所得文字句皆悉平等。<a id="a-93"></a>非知可知非闻可闻。<a id="a-94"></a>所有一切如来一切菩萨。<a id="a-95"></a>于其秘密文字句。<a id="a-96"></a>悉无所得皆无所觉。<a id="a-97"></a>何以故。<a id="a-98"></a>三密文字句自性清净故。</p>
  <p id="a99">是时诸菩萨摩诃萨闻是语已。<a id="a-9A"></a>默然而住。</p>
 </body>
</html>