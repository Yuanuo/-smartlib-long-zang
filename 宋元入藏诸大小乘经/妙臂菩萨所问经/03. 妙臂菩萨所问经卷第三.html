<!doctype html>
<html id="z3IBUXvdj" data-ver="439">
 <head>
  <meta charset="utf-8">
  <meta author="法天">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">妙臂菩萨所问经卷第三</h1>
  <h2 id="a2">召请钵天说事分第八</h2>
  <p id="a3">复次若欲召请钵天来下说事者。<a id="a-4"></a>彼钵天下处而有数种。<a id="a-5"></a>所谓手指铜镜清水火聚。<a id="a-6"></a>平正地琉璃地。<a id="a-7"></a>灯焰童子虚空中。<a id="a-8"></a>及诸供养器等处。<a id="a-9"></a>皆是钵天下处。<a id="a-A"></a>若有行人请得来已。<a id="a-B"></a>于前所说下处。<a id="a-C"></a>自说天上人间过去未来现在。<a id="a-D"></a>乃至具说超越三世善恶等事。<a id="a-E"></a>若是行人请召之时。<a id="a-F"></a>不依仪则于法有阙。<a id="a-G"></a>或所诵真言文字讹略。<a id="a-H"></a>或是阙剩又或不具正信。<a id="a-I"></a>不读大乘经法。<a id="a-J"></a>或不陈供养。<a id="a-K"></a>设有供养随于处所不求清净之地。<a id="a-L"></a>或时童子头面眼目或手或足。<a id="a-M"></a>及诸身分无端严相。<a id="a-N"></a>若如是者彼诸行人。<a id="a-O"></a>虽复勤劳而钵天不下。<a id="a-P"></a>非唯召请不来。<a id="a-Q"></a>而亦返得不吉祥事。<a id="a-R"></a>若持诵行人欲作请召钵天者。<a id="a-S"></a>当须修先行法。<a id="a-T"></a>先行法者。<a id="a-U"></a>谓先持诵钵天真言。<a id="a-V"></a>一洛叉遍或三洛叉遍。<a id="a-W"></a>然后取白月吉祥之日其日不食。<a id="a-X"></a>求净土衢摩夷等相和。<a id="a-Y"></a>涂地作坛如牛皮量。<a id="a-Z"></a>此是下钵天处。<a id="a-a"></a>若欲于童子下者。<a id="a-b"></a>即将童子澡浴清净。<a id="a-c"></a>着新白衣与授八戒。<a id="a-d"></a>内外清净讫。<a id="a-e"></a>坐坛中心面西而坐。<a id="a-f"></a>以香花等而为供养。<a id="a-g"></a>行人自亦于坛内。<a id="a-h"></a>布吉祥草面东而坐。<a id="a-i"></a>诵本天真言一心祈请定获成就。<a id="a-j"></a>若欲令于镜中下者。<a id="a-k"></a>先取好镜圆满无损缺者。<a id="a-l"></a>用净灰揩拭七遍。<a id="a-m"></a>或八遍或十遍。<a id="a-n"></a>令其莹净安坛中心。<a id="a-o"></a>钵天若下即于镜中现世出世之事。<a id="a-p"></a>若欲令于指上下者。<a id="a-q"></a>即先用紫矿水洗染大指。<a id="a-r"></a>后用香油涂摩。<a id="a-s"></a>彼钵天乃下。<a id="a-t"></a>若欲令于水中下者。<a id="a-u"></a>即取新水仍须滤过添于瓶内。<a id="a-v"></a>钵天乃下于中现事。<a id="a-w"></a>若欲令于空地及诸尊像前。<a id="a-x"></a>灯焰火聚处下者。<a id="a-y"></a>即先持诵真言加持净水洒之钵天即下。<a id="a-z"></a>若于如上之处请得下已。<a id="a-10"></a>即奉种种香花而为供养。<a id="a-11"></a>令钵天欢喜。<a id="a-12"></a>天欢喜已乃于梦中说善恶等事。<a id="a-13"></a>若或具修诸法而天不下者。<a id="a-14"></a>当更发大慈大悲利乐之心。<a id="a-15"></a>一日不食复受八戒。<a id="a-16"></a>于殊妙尊像前或舍利塔前。<a id="a-17"></a>布吉祥草端身正坐。<a id="a-18"></a>不动不摇一心专注。<a id="a-19"></a>持诵本部母或本部主真言。<a id="a-1A"></a>一洛叉遍或二洛叉遍。<a id="a-1B"></a>得数满已再作此法。<a id="a-1C"></a>当诵忿怒王真言。<a id="a-1D"></a>及呼我唵字者。<a id="a-1E"></a>至于枯木亦可令入。<a id="a-1F"></a>何况人处。<a id="a-1G"></a>若欲令于童子处下者。<a id="a-1H"></a>当先求取童儿十人或童女十人。<a id="a-1I"></a>如数不足或八或六或四或二并通。<a id="a-1J"></a>须年十岁或十二岁。<a id="a-1K"></a>又须是身相圆满遍身血脉。<a id="a-1L"></a>及诸骨节悉皆不现。<a id="a-1M"></a>肤色鲜白头顶端正。<a id="a-1N"></a>发黑光润面如满月。<a id="a-1O"></a>眼目修长牙齿齐密。<a id="a-1P"></a>手臂纤长佣圆可爱。<a id="a-1Q"></a>两乳隆起身毛右旋。<a id="a-1R"></a>心复之间有三约文。<a id="a-1S"></a>脐深平正腰细端直。<a id="a-1T"></a>乃至股肱膝腨踝指及跟。<a id="a-1U"></a>诸相端严悉皆具足。<a id="a-1V"></a>人所见者爱乐不舍。<a id="a-1W"></a>若得如是童子或童女。<a id="a-1X"></a>即取白月八日或十四日。<a id="a-1Y"></a>或十五日或别吉祥日。<a id="a-1Z"></a>即先令澡浴清净着新白衣。<a id="a-1a"></a>或着真珠之衣而为庄严。<a id="a-1b"></a>严饰毕已仍与授八戒讫。<a id="a-1c"></a>将于坛中面东而坐。<a id="a-1d"></a>行人其日自亦不食。<a id="a-1e"></a>澡浴清净着新白衣。<a id="a-1f"></a>具种种香花花鬘涂香烧香燃灯。<a id="a-1g"></a>及上妙种种饮食。<a id="a-1h"></a>供养本尊及护八方天神。<a id="a-1i"></a>又别置供养。<a id="a-1j"></a>奉献天人阿修罗及潜行鬼类。<a id="a-1k"></a>如是作已持诵行人。<a id="a-1l"></a>复以妙花。<a id="a-1m"></a>散彼童子。<a id="a-1n"></a>然后手执香炉念钵天真言。<a id="a-1o"></a>其真言首当先呼吽字。<a id="a-1p"></a>中间复加屹哩(二合)诃拏(二合)之句。<a id="a-1q"></a>至此以花投于童子。<a id="a-1r"></a>又呼阿鼻含字(三遍)又呼乞涩(二合)钵啰(二合)如是诵者。<a id="a-1s"></a>彼钵天须臾即来入童子身。<a id="a-1t"></a>亦须审知其相。<a id="a-1u"></a>若是来者其童子颜容熙怡。<a id="a-1v"></a>目视不瞬无出入息。<a id="a-1w"></a>即知是其钵天来已。<a id="a-1x"></a>便可烧香及献阏伽。<a id="a-1y"></a>心中当须忆念最胜明王真言。<a id="a-1z"></a>礼拜供养然可请问。<a id="a-20"></a>尊是何天劳屈至此。<a id="a-21"></a>我今于自于他。<a id="a-22"></a>有所疑事愿为速说。<a id="a-23"></a>仍须速问不得迟疑。<a id="a-24"></a>而彼钵天一一皆说。<a id="a-25"></a>多说三世善恶之事。<a id="a-26"></a>若苦若乐得利失利种种之事一一皆说。<a id="a-27"></a>如是说已宜应信受勿生疑惑。<a id="a-28"></a>所问事毕速须依法供养。<a id="a-29"></a>劳谢发遣请还本位。</p>
  <p id="a2A">复次钵天自身来下。<a id="a-2B"></a>当有证验。<a id="a-2C"></a>可知彼天作童子相两目圆莹。<a id="a-2D"></a>于黑睛外微有赤色。<a id="a-2E"></a>面首端正颜容熙怡。<a id="a-2F"></a>视物不瞬无出入息。<a id="a-2G"></a>有意气大人之相。<a id="a-2H"></a>若如是者是真钵天来下。<a id="a-2I"></a>若是障魔来下者。<a id="a-2J"></a>其状亦如童子无出入息。<a id="a-2K"></a>颜容丑恶眼圆多赤。<a id="a-2L"></a>作嗔怒相张口怖畏。<a id="a-2M"></a>若睹是相当知是魔。<a id="a-2N"></a>罗刹及龙潜行鬼类。<a id="a-2O"></a>既审知已速须作法除遣。<a id="a-2P"></a>持诵行人即于坛所。<a id="a-2Q"></a>读诵吉祥伽陀或大力明王经。<a id="a-2R"></a>及三摩惹经及秽迹忿怒明王真言。<a id="a-2S"></a>乃至大乘诸陀罗尼而发遣之。<a id="a-2T"></a>如是不去当诵师子座真言。<a id="a-2U"></a>用阿里迦木及波罗舍木为柴。<a id="a-2V"></a>[桿-干+皿]酥蜜酪并稻谷花或胡麻等。<a id="a-2W"></a>护摩百遍。<a id="a-2X"></a>然后诵忿怒军拏利真言护摩。<a id="a-2Y"></a>三遍或七遍。<a id="a-2Z"></a>彼障魔更不敢住自然退去。<a id="a-2a"></a>诸有智者。<a id="a-2b"></a>当须解了如是之法一一修行。<a id="a-2c"></a>若为是事勿令辛勤无所灵应。</p>
  <p data-pb></p>
  <h2 id="a2d">说诸遮难分第九</h2>
  <p id="a2e">复次妙臂菩萨问金刚手言。<a id="a-2f"></a>行人修行持诵有何罪障不获悉地愿为宣说。<a id="a-2g"></a>当令未来诸修行人一一了知。<a id="a-2h"></a>于诸修行而无疑惑。</p>
  <p id="a2i">尔时金刚手菩萨告妙臂菩萨言。<a id="a-2j"></a>妙臂若有行人。<a id="a-2k"></a>于过去世乃至今生。<a id="a-2l"></a>于身口意不能善护造诸重罪。<a id="a-2m"></a>是故修行法难成就。<a id="a-2n"></a>所谓杀阿罗汉及杀父母破和合僧。<a id="a-2o"></a>以嗔怒心出佛身血。<a id="a-2p"></a>及毁坏佛塔或杀菩萨。<a id="a-2q"></a>或强以不净行污阿罗汉母或使人或自作逼夺三宝财物。<a id="a-2r"></a>如是之过。<a id="a-2s"></a>佛说此为五无间罪。<a id="a-2t"></a>若有是过于法难成。<a id="a-2u"></a>何以故以此重罪。<a id="a-2v"></a>当堕地狱受苦一劫。<a id="a-2w"></a>乃平先罪方得出离。<a id="a-2x"></a>故说此人虽复勤苦。<a id="a-2y"></a>以业障故于诸真言终不成就。<a id="a-2z"></a>又复于诸如来所说经法。<a id="a-30"></a>以其嗔心或火烧。<a id="a-31"></a>或水溺或方便毁坏。<a id="a-32"></a>或谤法身或杀持戒僧尼。<a id="a-33"></a>或无故杀持戒男子女人。<a id="a-34"></a>或以嗔心纵火焚烧伽蓝。<a id="a-35"></a>若有此罪虽复勤劳亦不成就。<a id="a-36"></a>若或于佛法僧。<a id="a-37"></a>所兴损害心不限多少。<a id="a-38"></a>我今说彼受报少分。<a id="a-39"></a>如是之人当堕无间地狱。<a id="a-3A"></a>毕是罪报复生人间。<a id="a-3B"></a>以余业故设得人身生贫贱种。<a id="a-3C"></a>或遇善友劝发无上菩提之心。<a id="a-3D"></a>后又不定返却归依外道天等。<a id="a-3E"></a>彼外道天虽见归依。<a id="a-3F"></a>亦复不喜返生嗔害。<a id="a-3G"></a>若此之人持诵修行终不成就。<a id="a-3H"></a>若复有人从初发起无上菩提之心。<a id="a-3I"></a>从是之后诸天。<a id="a-3J"></a>及人宜应供养。<a id="a-3K"></a>何以故彼人即是荷担一切有情。<a id="a-3L"></a>能于有情施无畏故。<a id="a-3M"></a>乃至于三宝种能继嗣故。<a id="a-3N"></a>是以不应返礼诸天。<a id="a-3O"></a>又复不得作猛害之过及杀仙人。<a id="a-3P"></a>又复不应于真言明互相破坏。<a id="a-3Q"></a>又或以嗔心故不供养真言明主。<a id="a-3R"></a>又或乃至以足践莲花及诸印契。<a id="a-3S"></a>又或无故手折草木之类。<a id="a-3T"></a>又复礼拜诸恶药叉之类。<a id="a-3U"></a>或吃供养残食及供养鬼神残食。<a id="a-3V"></a>或吃弃地之食。<a id="a-3W"></a>又或于畜生女行不净事。<a id="a-3X"></a>或与女人于伽蓝清净之处行不净事。<a id="a-3Y"></a>或以禁咒或用药力害诸蛇虫。<a id="a-3Z"></a>或乘象马牛驴。<a id="a-3a"></a>欲令急速强鞭支之。<a id="a-3b"></a>又于病患之人及苦难之人。<a id="a-3c"></a>不发慈悲救济之心。<a id="a-3d"></a>如是等人于真言明终不成就。</p>
  <p id="a3e">复次行人譬如虚空不可量度。<a id="a-3f"></a>若复有人于三宝所而行损害。<a id="a-3g"></a>后感其报不可度量亦复如是。<a id="a-3h"></a>又复行人曾以罗网伤害有情。<a id="a-3i"></a>畜养猫儿捉杀虫鼠。<a id="a-3j"></a>乃至笼禁鹦鹉飞禽之类。<a id="a-3k"></a>如是之人不得成就。<a id="a-3l"></a>又不得受用供养佛物。<a id="a-3m"></a>又不得礼拜大自在天。<a id="a-3n"></a>及日天月天火天那罗延天。<a id="a-3o"></a>设使遭其苦难亦不应礼拜。<a id="a-3p"></a>彼诸天等所有教法不应持诵亦不应供养行彼法人。<a id="a-3q"></a>于彼等法不嗔不喜。<a id="a-3r"></a>亦不随喜彼法仪则。<a id="a-3s"></a>或有财宝欲行惠施者。<a id="a-3t"></a>即先发大慈悲心。<a id="a-3u"></a>先当礼拜一切诸佛。<a id="a-3v"></a>次礼菩萨缘觉声闻之众。<a id="a-3w"></a>何以故彼菩萨等。<a id="a-3x"></a>如月初生已超众曜。<a id="a-3y"></a>后渐圆满明照世间。<a id="a-3z"></a>彼菩萨等亦复如是。<a id="a-40"></a>虽在地位终当取证无上菩提。<a id="a-41"></a>是故应须礼拜如是之众。<a id="a-42"></a>又菩萨等乃是荷负一切有情之者。<a id="a-43"></a>所有发大慈悲欲救济者。<a id="a-44"></a>宜应先礼此菩萨等。<a id="a-45"></a>又复世间有可愍者。<a id="a-46"></a>愚痴下劣有情。<a id="a-47"></a>于菩萨等不肯礼拜。<a id="a-48"></a>彼菩萨等具大精进神通难测。<a id="a-49"></a>行人若不礼拜。<a id="a-4A"></a>非只所持诵法不获成就。<a id="a-4B"></a>亦乃轻于诸佛。<a id="a-4C"></a>何以故譬如世间一切果实从花而得。<a id="a-4D"></a>花喻菩萨果喻菩提。<a id="a-4E"></a>是故行人宜应信礼。<a id="a-4F"></a>若有菩萨为利益故。<a id="a-4G"></a>于贪欲者示现行欲。<a id="a-4H"></a>乃至于善人恶人实无爱憎之心。<a id="a-4I"></a>以慈悲故方便赞毁。<a id="a-4J"></a>云何行人于菩萨等不生信礼。<a id="a-4K"></a>彼诸菩萨或复示以种种真言明主之相。<a id="a-4L"></a>为欲随愿满足有情之心。<a id="a-4M"></a>是故应须信礼一切真言明主之师。</p>
  <p data-pb></p>
  <h2 id="a4N">说胜道分第十</h2>
  <p id="a4O">复次持诵行人。<a id="a-4P"></a>于所修行勿生疑念。<a id="a-4Q"></a>当以八正道常为资持。<a id="a-4R"></a>行此道者于真言行定获悉地。<a id="a-4S"></a>又复当来常生天上人间胜妙之处。<a id="a-4T"></a>过去诸佛修行此道得成正觉。<a id="a-4U"></a>现在未来诸佛世尊亦复如是。<a id="a-4V"></a>以身口意所修功德。<a id="a-4W"></a>常依佛言不生疲劳。<a id="a-4X"></a>如是修行名为正业。<a id="a-4Y"></a>以其饮食汤药衣服卧具。<a id="a-4Z"></a>诸所受用不生爱着是名正命。<a id="a-4a"></a>于自于他不赞不毁。<a id="a-4b"></a>远离嗔恚如避火聚。<a id="a-4c"></a>又如猛虎见火惊怖。<a id="a-4d"></a>惧诸过咎常令如此是名正行。<a id="a-4e"></a>不学占相男女吉凶等事。<a id="a-4f"></a>不学天文地理阴阳之法。<a id="a-4g"></a>乃至降龙及调象马。<a id="a-4h"></a>书算弧矢之艺。<a id="a-4i"></a>能远斯过是名正分别。<a id="a-4j"></a>不应往观斗象马牛羊鸡鹤飞禽之类。<a id="a-4k"></a>及诸男子相扑之戏。<a id="a-4l"></a>能离斯过是名正念。<a id="a-4m"></a>乃至不应言说王法国政。<a id="a-4n"></a>及地方论兵战相持之事。<a id="a-4o"></a>淫坊淫女耽着之论。<a id="a-4p"></a>亦不谈说谜语。<a id="a-4q"></a>亦不谈说往昔所经之事。<a id="a-4r"></a>乃至世间一切无益文字言论等事。<a id="a-4s"></a>持诵行人当须远离如是种种之过。<a id="a-4t"></a>又若持诵求悉地者。<a id="a-4u"></a>至成就间。<a id="a-4v"></a>不应时入城廓村落塔庙伽蓝。<a id="a-4w"></a>及外道所居神祠宫观。<a id="a-4x"></a>如是之处皆不应往。<a id="a-4y"></a>若为持诵事不获免。<a id="a-4z"></a>当于如上之处随求一处清净胜地。<a id="a-50"></a>或即别求山间或是池侧。<a id="a-51"></a>成就空舍或故神祠。<a id="a-52"></a>或树下或河岸。<a id="a-53"></a>乃至山泉之侧。<a id="a-54"></a>离诸喧杂无人之处专心持诵。<a id="a-55"></a>又复一年之内。<a id="a-56"></a>唯除三月夏安居时不行余外。<a id="a-57"></a>若春雨时并及余时。<a id="a-58"></a>随意游处山林泉池。<a id="a-59"></a>乃至如上一切胜处专心持诵。<a id="a-5A"></a>行人若是修先行法诵数虽满。<a id="a-5B"></a>夏安居时不得作成就之法。<a id="a-5C"></a>譬如苾刍夏安居时。<a id="a-5D"></a>一切不作安坐寂静。<a id="a-5E"></a>持诵行人亦复如是。<a id="a-5F"></a>唯于持诵不得间断。<a id="a-5G"></a>夏满之后如法护身方作成就。</p>
  <p id="a5H">复次欲求悉地者。<a id="a-5I"></a>持诵数满须作护摩。<a id="a-5J"></a>作护摩炉亦有数种。<a id="a-5K"></a>所谓莲花相团圆相。<a id="a-5L"></a>三角相四方相。<a id="a-5M"></a>如是四种所用不同。<a id="a-5N"></a>并须虔心制造当令如法。<a id="a-5O"></a>欲作炉者先求净土及衢摩夷。<a id="a-5P"></a>相和作泥泥炉。<a id="a-5Q"></a>炉须有唇极令牢固。<a id="a-5R"></a>亦须四面作基陛相。<a id="a-5S"></a>为供养圣贤之位。<a id="a-5T"></a>若作善事及求财宝。<a id="a-5U"></a>乃至息灾及爱重法者。<a id="a-5V"></a>须作圆炉。<a id="a-5W"></a>若为求一切事。<a id="a-5X"></a>至于童女给侍之类。<a id="a-5Y"></a>须作莲花炉。<a id="a-5Z"></a>若为调伏诸龙及一切鬼类。<a id="a-5a"></a>或令火烧或令苦痛者。<a id="a-5b"></a>须作四方炉。<a id="a-5c"></a>若为作恶法欲令冤家心生怖畏。<a id="a-5d"></a>驰走远避不敢来近者。<a id="a-5e"></a>须作三角炉。<a id="a-5f"></a>所造炉并须如法依仪制作。<a id="a-5g"></a>讫于炉四面遍敷吉祥草。<a id="a-5h"></a>应是护摩之物。<a id="a-5i"></a>并须安置炉外基下。<a id="a-5j"></a>有衢摩夷涂处。<a id="a-5k"></a>然后于彼炉边散种种花。<a id="a-5l"></a>涂香烧香诸饮食等。<a id="a-5m"></a>供养三宝及本部大金刚族。<a id="a-5n"></a>明主真言主等。<a id="a-5o"></a>供养讫然后于炉内生火。<a id="a-5p"></a>其火不得口吹。<a id="a-5q"></a>用扇子扇火。<a id="a-5r"></a>得火着已。<a id="a-5s"></a>先用稻花或用胡麻与酥相和。<a id="a-5t"></a>诵本部明主真言。<a id="a-5u"></a>一诵一掷或七遍或八遍。<a id="a-5v"></a>乃至或二十遍掷于火中。<a id="a-5w"></a>此名护摩供养明主。<a id="a-5x"></a>供养讫。<a id="a-5y"></a>然后依法护摩以求悉地。<a id="a-5z"></a>行人先自拥护。<a id="a-60"></a>用忿怒军拏利真言。<a id="a-61"></a>咒吉祥草或七遍或八遍或二十遍。<a id="a-62"></a>结作络腋护身讫。<a id="a-63"></a>然后敷吉祥草面东而坐。<a id="a-64"></a>将酥蜜酪和白芥子。<a id="a-65"></a>器内盛之以所用柴[桿-干+皿]两头诵本尊真言掷于火中一诵一掷。<a id="a-66"></a>火初盛着先观火焰。<a id="a-67"></a>知其吉祥及不吉祥之相。<a id="a-68"></a>其火若是不扇自然而着。<a id="a-69"></a>又得大炽无烟。<a id="a-6A"></a>复无燠声焰峰众起。<a id="a-6B"></a>一向右旋如日昭然无诸障蔽。<a id="a-6C"></a>其色如金或如珊瑚。<a id="a-6D"></a>或广或长相状多异。<a id="a-6E"></a>或如虹霓或如电闪。<a id="a-6F"></a>或如孔雀尾或如莲花朵。<a id="a-6G"></a>或如护摩杓或如金刚杵。<a id="a-6H"></a>或如三叉或如横刀。<a id="a-6I"></a>或如幢幡或如瓶螺。<a id="a-6J"></a>或如拂或如车。<a id="a-6K"></a>又或如诸乐器鼓笛等声。<a id="a-6L"></a>至于香气亦如烧酥。<a id="a-6M"></a>若得如是种种吉祥之相。<a id="a-6N"></a>当知速获广大悉地。<a id="a-6O"></a>又复其火初便难着。<a id="a-6P"></a>虽着多烟。<a id="a-6Q"></a>其焰不能广大炽盛。<a id="a-6R"></a>渐却微劣以至烬灭。<a id="a-6S"></a>设得不灭与烟相兼无红赤色。<a id="a-6T"></a>又如日轮在于云中不能明显。<a id="a-6U"></a>或得火焰上腾。<a id="a-6V"></a>即作牛头之状或如驴马之状。<a id="a-6W"></a>或即大燠迸烧行人。<a id="a-6X"></a>或即火气如烧死尸。<a id="a-6Y"></a>行人若是得此相状了知不吉。<a id="a-6Z"></a>所求悉地定不成就。<a id="a-6a"></a>行人便须再以稻花白芥子酥蜜相和。<a id="a-6b"></a>即诵赤身大力明王真言。<a id="a-6c"></a>及秽迹忿怒明王真言等作护摩。<a id="a-6d"></a>前不吉祥相自然不现一切消灭。<a id="a-6e"></a>又复行人不应以刀剃三处毛。<a id="a-6f"></a>亦不应用药涂落。<a id="a-6g"></a>亦不应以手拔弃。<a id="a-6h"></a>譬如有人手持利刃。<a id="a-6i"></a>若无智慧速当自损。<a id="a-6j"></a>若人持诵不依仪法。<a id="a-6k"></a>非唯法不成就。<a id="a-6l"></a>亦当别招自损。<a id="a-6m"></a>若是行人持诵修行不依仪则。<a id="a-6n"></a>或不持戒或不清净。<a id="a-6o"></a>彼大明主终不嗔害。<a id="a-6p"></a>所有明主侍从眷属。<a id="a-6q"></a>见其过故便即损害。</p>
  <p id="a6r">复次持诵行人。<a id="a-6s"></a>若欲持诵速悉地者。<a id="a-6t"></a>所有仪法不得纤毫阙犯。<a id="a-6u"></a>使诸魔障而得其便。<a id="a-6v"></a>当须随力办种种饮食香花果子等。<a id="a-6w"></a>当祭天阿修罗药叉。<a id="a-6x"></a>及龙揭路荼揭吒布单曩乾闼婆部多一切诸鬼魅等。<a id="a-6y"></a>以祈拥护不为障难。<a id="a-6z"></a>备祭食已。<a id="a-70"></a>即须虔心一一呼名。<a id="a-71"></a>启请愿各降临。<a id="a-72"></a>受于供养助成悉地。<a id="a-73"></a>即诵此启请真言真言曰。</p>
  <p id="a74">祢(引)嚩(引)阿酥啰(引)夜叉部[外/曰]誐(引)悉驮(引)哆(引)叉也(二合)酥波啰拏(二合引)羯吒布怛曩(引)室左(二合)巘达里嚩(二合)啰刹仡啰(二合)贺惹多野室左(二合)曳(引)计(引)唧部冒(引)尾曩扇帝祢尾也(二合)儞也(二合)悉带(二合引)迦惹努必里(二合)体尾多隶(引)憾讫里(二合)怛嚩(二合引)拏隶尾惹拏(二合引)波夜(引)弭旦(引)睹补怛啰(二合)捺奶(引)娑贺部里(二合)怛也(二合)僧契(引)酥噜(二合)怛嚩(二合引)伊贺演(引)睹阿努誐啰(二合)贺(引)啰探(二合)喻弭不里(二合)瑟致(二合引)儞挽帝部哆(引)曳(引)难那儞(引)曳(引)左酥啰(引)罗曳(引)数曳(引)冒(引)那夜(引)悉帝(二合引)啰满祢里(引)数曩誐里(引)数萨里吠(二合引)数唧曳(引)嚩扇帝娑里醋萨里嚩(二合引)酥左僧誐弥(引)数啰怛曩(二合引)罗曳(引)左(引)闭讫里(二合)多(引)地嚩(引)娑(引)嚩(引)闭多拏(引)诣(引)数左波罗嚩(二合)隶(引)数俱吠数湿嚩(二合)部里(二合)数左儞里惹(二合引)里(引)数曳(引)誐啰(二合引)摩具(引)世(引)布啰迦(引)曩儞(引)嚩(引)输儞也(二合引)罗闭(引)祢(引)嚩誐里(二合)呬(引)数曳(引)左尾贺(引)啰唧(引)怛也(二合)嚩娑他(引)室啰(二合)弥(引)数摩滞(引)数舍(引)罗(引)左供惹啰(引)赧(引)曳(引)部部里(二合)哆(引)唧多誐里(二合)呬(引)数扇帝啰他也(二合)酥尾体数左左怛嚩(二合)里数曳(引)再迦没里(二合)刹(引)数摩贺(引)钵体(引)数摩贺(引)舍摩(二合)舍(引)儞(引)数摩贺(引)嚩儞(引)数僧呬(引)怛里娑(二合)乞叉(二合引)尾喻(二合)史哆(引)酥曳左嚩扇帝具(引)啰酥摩贺(引)吒尾酥祢尾(二合)闭(引)数祢尾曳(二合引)数讫里(二合)哆(引)罗夜(引)室左(二合)祢(引)噜(引)舍摩(二合)舍(引)儞(引)儞嚩扇帝曳(引)左诃哩(二合)瑟吒(二合引)钵啰(二合)娑怛曩(二合引)娑啰(二合)惹巘驮摩(引)罗焰(二合)度波末邻祢波努帝左婆讫怛也(二合引)誐里(二合)恨赧(二合)冻部[外/曰]睹闭挽睹再鑁伊难左迦里摩(二合)娑颇楞祖产睹[目*壹]鑁睹讫里(二合)怛嚩(二合引)誐啰(二合)贺布惹喃睹祢誐里左(二合)曩怛吠(二合引)迦摩曩(引)睹俱里也(二合)印捺啰(二合引)睹嚩日哩(二合)娑贺部多僧契(引)伊[牟*含]睹誐里(二合)恨赧(二合)睹末邻儞悉里(二合)瑟吒(二合引)阿诣儞(二合)里也(二合)冒(引)乃(引)里帝部钵帝室左(二合)阿鑁(引)波底里嚩(二合引)喻嚩曩(引)地嚩室左(二合)伊舍(引)曩部哆(引)地钵帝室左(二合)祢(引)冒(引)乌里叹(二合)睹赞捺啰(二合引)里迦(二合)闭哆(引)摩贺室左(二合)祢(引)嚩(引)三摩娑哆(二合引)部尾曳(引)左曩(引)誐(引)驮啰(引)玉呬也(二合)誐奶(引)娑弥(引)哆(引)钵罗(二合)底钵啰(二合)底怛吠(二合)曩儞吠(引)那难睹娑嚩(二合)迦娑嚩(二合)迦(引)岁(引)嚩祢舍(引)酥部怛嚩(二合引)誐里(二合)恨赧(二合)睹睹瑟吒(二合引)娑嚩罗(引)娑赛(引)儞也(二合引)娑补怛罗(二合)那(引)里(引)娑嚩(二合)惹乃(引)娑弥(引)哆(引)度波末邻补瑟波(二合)尾隶(引)波难左部[外/曰]睹惹也(二合)伽览(二合)睹闭挽睹再鑁昧(引)怛啰焰(二合引)弥剑(引)悉弟弥[牟*含](引)祢扇睹[目*壹]鑁睹药萨里嚩(二合)儞拏(引)左啰(引)赧(引)迦噜(引)怛也(二合)惹娑览(二合)末邻迦里摩(二合)迦(引)里焰(二合)</p>
 </body>
</html>