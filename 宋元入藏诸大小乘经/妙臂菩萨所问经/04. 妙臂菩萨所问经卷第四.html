<!doctype html>
<html id="z3IBUXxdk" data-ver="430">
 <head>
  <meta charset="utf-8">
  <meta author="法天">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">妙臂菩萨所问经卷第四</h1>
  <h2 id="a2">分别诸部分第十一</h2>
  <p id="a3">复次我今于持明藏。<a id="a-4"></a>分别佛菩萨等。<a id="a-5"></a>乃至诸部所说真言印契等。<a id="a-6"></a>如来所说三俱胝五洛叉真言。<a id="a-7"></a>及说明主名字故名持明藏。<a id="a-8"></a>又观自在菩萨亦说三俱胝五洛叉真言。<a id="a-9"></a>而此部中真言主名曰马首。<a id="a-A"></a>亦说自部。<a id="a-B"></a>种种曼拏罗名字。<a id="a-C"></a>复有七真言主。<a id="a-D"></a>此一一真言主皆十二臂。<a id="a-E"></a>或六臂或四臂。<a id="a-F"></a>持不空罥索随意变现。<a id="a-G"></a>或四面头戴宝冠。<a id="a-H"></a>以如意宝而为庄严。<a id="a-I"></a>光明晃耀如日照世。<a id="a-J"></a>此等真言主并是马首曼拏罗所管。<a id="a-K"></a>复有八明妃。<a id="a-L"></a>所谓目精妙白君白观一髻金颜名称苾刍俱胝。<a id="a-M"></a>此等皆是莲花部明妃。<a id="a-N"></a>亦说七俱胝真言。<a id="a-O"></a>并种种曼拏罗及诸手印。<a id="a-P"></a>为利益一切贫穷众生。<a id="a-Q"></a>及摧伏一切作障潜行鬼类。<a id="a-R"></a>复有十七真言王六十四眷属。<a id="a-S"></a>又有八大心明王。<a id="a-T"></a>又有诸大忿怒明王。<a id="a-U"></a>甘露军拏利明王。<a id="a-V"></a>最胜明王。<a id="a-W"></a>大福德明王等。<a id="a-X"></a>我此部名曰广大金刚族说八洛叉真言。<a id="a-Y"></a>复有大神名半支迦。<a id="a-Z"></a>说二十千真言。<a id="a-a"></a>彼神有妃名弥伽罗。<a id="a-b"></a>说十千真言。<a id="a-c"></a>亦名半支迦部。<a id="a-d"></a>复有大神名摩尼跋陀罗。<a id="a-e"></a>说一洛叉真言。<a id="a-f"></a>又有财主说三洛叉真言名摩尼部。<a id="a-g"></a>复有一切天人阿修罗等信佛者。<a id="a-h"></a>即于佛前说无量真言。<a id="a-i"></a>此等散入诸部。<a id="a-j"></a>或有入我大金刚部者。<a id="a-k"></a>或有入大莲花部者。<a id="a-l"></a>或有入阿閦毗也(二合)部者。<a id="a-m"></a>或入半支迦部者。<a id="a-n"></a>或入摩尼部者。<a id="a-o"></a>如是或入非部所摄。<a id="a-p"></a>如上所说种种真言之教。<a id="a-q"></a>于此五部之内。<a id="a-r"></a>诸有行人并可修行。</p>
  <p id="as">复次世尊所说。<a id="a-t"></a>有内胜最上妙宝。<a id="a-u"></a>又复于此流出究竟法宝。<a id="a-v"></a>从此转生八大丈夫不退众宝。<a id="a-w"></a>如是三宝于三界中。<a id="a-x"></a>最尊最胜为大福田。<a id="a-y"></a>是故行人欲得灭罪生福。<a id="a-z"></a>及本尊现前速成悉地者。<a id="a-10"></a>于念诵时先应归命如是三宝。<a id="a-11"></a>若有持诵我金刚部中真言者。<a id="a-12"></a>初应归命三宝。<a id="a-13"></a>次复先称那谟室战拏。<a id="a-14"></a>跋折啰皤拏曳。<a id="a-15"></a>摩诃药叉细那钵怛曳。<a id="a-16"></a>然后即诵真言。<a id="a-17"></a>其莲花部亦然。<a id="a-18"></a>半支迦部摩尼部亦尔。</p>
  <p id="a19">复次持诵行人于持诵时。<a id="a-1A"></a>必先归命三宝。<a id="a-1B"></a>次复归命本部明主。<a id="a-1C"></a>然可持诵本修真言。<a id="a-1D"></a>若是行人不归信佛。<a id="a-1E"></a>又复唯信辟支声闻等法。<a id="a-1F"></a>信既不足及更内心。<a id="a-1G"></a>常怀悭吝嫉妒者。<a id="a-1H"></a>不得执持我教所说大跋折罗。</p>
  <p id="a1I">复有比丘比丘尼优婆塞优婆夷等。<a id="a-1J"></a>以邪见谤此大乘妙真言教。<a id="a-1K"></a>言非正说是魔所说。<a id="a-1L"></a>我说此人是大愚痴。<a id="a-1M"></a>复谓我大金刚手是药叉类。<a id="a-1N"></a>非实本宗不肯信礼。<a id="a-1O"></a>乃至复不信礼诸大菩萨。<a id="a-1P"></a>若或持诵我妙真言者。<a id="a-1Q"></a>非久之间必招自损。<a id="a-1R"></a>何以故然佛菩萨等。<a id="a-1S"></a>岂有恶心损恼有情。<a id="a-1T"></a>但缘部内一切眷属诸鬼神等。<a id="a-1U"></a>见此痴人执我大金刚族大跋折罗。<a id="a-1V"></a>兼持诵我教妙真言者。<a id="a-1W"></a>彼诸眷属即当嗔目视之。<a id="a-1X"></a>乃至破坏身命。<a id="a-1Y"></a>若有四众修行行人。<a id="a-1Z"></a>常时读诵方广大乘之教。<a id="a-1a"></a>又能为诸有情分别解说。<a id="a-1b"></a>具大精进转不退轮。<a id="a-1c"></a>一心趣向无上菩提者。<a id="a-1d"></a>当知是人持诵我教。<a id="a-1e"></a>必定速得意乐成就。</p>
  <p id="a1f">复次我已前说佛菩萨等种种真言之教。<a id="a-1g"></a>汝应专心信受勿生疑念。<a id="a-1h"></a>我今复更为汝。<a id="a-1i"></a>说彼世间出世间外道。<a id="a-1j"></a>及天人魔梵等真言之教。<a id="a-1k"></a>汝当谛听。<a id="a-1l"></a>大自在天说十俱胝真言。<a id="a-1m"></a>那罗延天说三十千真言。<a id="a-1n"></a>大梵天说六十千真言。<a id="a-1o"></a>日天说二洛叉真言。<a id="a-1p"></a>帝释天众说一十八千真言。<a id="a-1q"></a>赞尼迦说八千真言。<a id="a-1r"></a>火天说三千七百真言。<a id="a-1s"></a>俱尾啰说三千真言。<a id="a-1t"></a>诸龙王说五千真言。<a id="a-1u"></a>鬼主说十二千真言。<a id="a-1v"></a>护世四大天王共说四洛叉真言。<a id="a-1w"></a>阿修罗王说二洛叉真言。<a id="a-1x"></a>忉利天主说二洛叉真言。<a id="a-1y"></a>如是天等各各具说种种真言印契。<a id="a-1z"></a>并曼拏罗仪轨等。<a id="a-20"></a>可依法受持。<a id="a-21"></a>若违本教。<a id="a-22"></a>不唯真言不得成就。<a id="a-23"></a>亦乃自招过咎。</p>
  <p data-pb></p>
  <h2 id="a24">说八法分第十二</h2>
  <p id="a25">复次成就之法总有八种。<a id="a-26"></a>所谓成真言法。<a id="a-27"></a>成长年法。<a id="a-28"></a>药成就法。<a id="a-29"></a>出伏藏法。<a id="a-2A"></a>入修罗宫法。<a id="a-2B"></a>合成金法。<a id="a-2C"></a>土成金法。<a id="a-2D"></a>成无价宝法。<a id="a-2E"></a>此之八法说为三品。<a id="a-2F"></a>成真言成长年入修罗宫。<a id="a-2G"></a>此三为上品。<a id="a-2H"></a>成无价宝出伏藏土成金。<a id="a-2I"></a>此三为中品。<a id="a-2J"></a>合成金药成就此二为下品。<a id="a-2K"></a>若复有情智慧过人及有戒德。<a id="a-2L"></a>亦复乐修大乘之法。<a id="a-2M"></a>如是之人可求上品。<a id="a-2N"></a>若复有情虽具修行。<a id="a-2O"></a>未息贪欲可求中品。<a id="a-2P"></a>若复有情在愚痴者必求下品。<a id="a-2Q"></a>诸有行人虽备受贫苦恒所不足者。<a id="a-2R"></a>应求中品不应求下品。<a id="a-2S"></a>若欲获得八法种种成就者。<a id="a-2T"></a>当须修福以为资持。<a id="a-2U"></a>若有福者求人天快乐。<a id="a-2V"></a>及一切爱乐延长寿命。<a id="a-2W"></a>威力特尊端正聪明法皆成就。<a id="a-2X"></a>若有行人不恋世乐爱乐修行。<a id="a-2Y"></a>于三宝尊常在心念。<a id="a-2Z"></a>真言法则恒具修持。<a id="a-2a"></a>复于念诵未尝间断。<a id="a-2b"></a>如是之人必能成就。<a id="a-2c"></a>及灭罪障解脱诸苦。<a id="a-2d"></a>又复能于现在及彼未来成诸快乐。<a id="a-2e"></a>唯佛所说真言威力更无异法。<a id="a-2f"></a>譬如天火下降及降霜雹。<a id="a-2g"></a>能伤草木无所免避。<a id="a-2h"></a>真言威力。<a id="a-2i"></a>能摧苦恼及诸罪障亦复如是。<a id="a-2j"></a>又如劫树能满有情一切意愿。<a id="a-2k"></a>真言之力能与有情一切悉地。<a id="a-2l"></a>及以富贵色力长寿亦复如是。<a id="a-2m"></a>又复菩萨观诸有情。<a id="a-2n"></a>或遭王难或水火难。<a id="a-2o"></a>乃至贼盗劫杀之难。<a id="a-2p"></a>一切怖畏苦恼逼身。<a id="a-2q"></a>菩萨于是即自变身。<a id="a-2r"></a>为真言王种种色相。<a id="a-2s"></a>救济有情令得解脱。<a id="a-2t"></a>又复有情虽处居家爱着妙境。<a id="a-2u"></a>于真言法及彼仪轨。<a id="a-2v"></a>虽则日有持诵。<a id="a-2w"></a>且非猛利精进。<a id="a-2x"></a>于久久时乃成先行之数。<a id="a-2y"></a>先行满已或验现前。<a id="a-2z"></a>乃于是时方离五欲具戒清净。<a id="a-30"></a>入于静室更诵真言满一洛叉。<a id="a-31"></a>然后不久即得所乐悉地。</p>
  <p id="a32">复次行人于持诵时或悉地时。<a id="a-33"></a>入曼拏罗近诸贤圣。<a id="a-34"></a>既修是法要须清净。<a id="a-35"></a>澡浴之法先以净水。<a id="a-36"></a>调和净土遍涂其身。<a id="a-37"></a>然后入大水中随意洗浴。<a id="a-38"></a>净手足已或面东或面西。<a id="a-39"></a>蹲踞而坐作护身法。<a id="a-3A"></a>即以右手取水遍洒其身。<a id="a-3B"></a>不得令水有声。<a id="a-3C"></a>复以右手取水一掌。<a id="a-3D"></a>掌中之水勿令有沫。<a id="a-3E"></a>乃诵真言咒掌中水三遍吸三吸。<a id="a-3F"></a>亦勿令有声。<a id="a-3G"></a>然后用水以大指拭口两遍。<a id="a-3H"></a>及洒身上以为护身。<a id="a-3I"></a>如后忽觉齿中有其碜秽。<a id="a-3J"></a>又以手触或即欬嗽洟唾。<a id="a-3K"></a>或即觉气逆哕。<a id="a-3L"></a>更须如前咒水吸水拭口漱口。<a id="a-3M"></a>澡浴毕已即入静室。<a id="a-3N"></a>此后不得辄与人语。<a id="a-3O"></a>除助伴外应是男女在家出家之者。<a id="a-3P"></a>及外道婆罗门净行之者。<a id="a-3Q"></a>童子童女及复耆年。<a id="a-3R"></a>乃至诸不男等。<a id="a-3S"></a>如是人等。<a id="a-3T"></a>悉不得共相言语及相触着。<a id="a-3U"></a>若相触着。<a id="a-3V"></a>又须同前洗浴及拭口漱口。<a id="a-3W"></a>若有行人恒乐清净。<a id="a-3X"></a>澡浴其身及乐持诵。<a id="a-3Y"></a>及于有情普皆怜愍。<a id="a-3Z"></a>亦不于他利养心生贪爱。<a id="a-3a"></a>乞食自居修真言行。<a id="a-3b"></a>如是之人妙陀罗尼自然获得。</p>
  <p id="a3c">复次行人若求悉地。<a id="a-3d"></a>于念诵时或有人来。<a id="a-3e"></a>奉施上妙衣服金银珍宝。<a id="a-3f"></a>装严骑乘涂香烧香。<a id="a-3g"></a>乃至饮食及一切乐具。<a id="a-3h"></a>或多或少悉不得受。</p>
  <p id="a3i">复次行人求成就时。<a id="a-3j"></a>凡是大小便利毕已。<a id="a-3k"></a>一一并须依法。<a id="a-3l"></a>用其水土重重揩洗以求清净。<a id="a-3m"></a>若其不食斯最为上。<a id="a-3n"></a>免使触秽薰于贤圣。</p>
  <p id="a3o">复次行人将求成就。<a id="a-3p"></a>虑其罪障不获现前。<a id="a-3q"></a>即须预前重重念诵伸其忏悔。<a id="a-3r"></a>譬如夏热之时风摇众树。<a id="a-3s"></a>木相揩故火遂生着。<a id="a-3t"></a>功用不加自焚众草。<a id="a-3u"></a>如诸行人以精进风摇净戒树。<a id="a-3v"></a>生念诵火焚烧罪草亦复如是。<a id="a-3w"></a>又如冬时雪自凝积。<a id="a-3x"></a>日所照故雪自消散。<a id="a-3y"></a>行人清净戒日舒光。<a id="a-3z"></a>罪雪尽消亦复如是。<a id="a-40"></a>又如室中千年黑闇。<a id="a-41"></a>一灯倏照黑闇都尽。<a id="a-42"></a>亦如行人千生之中所积黑业。<a id="a-43"></a>忽从慧火燃念诵灯。<a id="a-44"></a>明力威光烁黑闇业一切都尽。</p>
  <p id="a45">复次行人持诵修行。<a id="a-46"></a>乃至护摩由不获悉地者。<a id="a-47"></a>当以香泥和于净砂。<a id="a-48"></a>或江河边或泉池侧。<a id="a-49"></a>选其胜处印造成塔满一洛叉。<a id="a-4A"></a>想同如来舍利之塔。<a id="a-4B"></a>以虔心故行人自无始已来。<a id="a-4C"></a>所作罪障一切消灭。<a id="a-4D"></a>所求真言悉地。<a id="a-4E"></a>乃于今生定获现前。</p>
  <p id="a4F">复次持诵行人求悉地者。<a id="a-4G"></a>以持戒为根本。<a id="a-4H"></a>然后运菩提心。<a id="a-4I"></a>发精进勇施正勤力。<a id="a-4J"></a>持诵真言常不懈退。<a id="a-4K"></a>于佛菩萨倍生恭信。<a id="a-4L"></a>譬如轮王具足七宝。<a id="a-4M"></a>方理国土而得安静。<a id="a-4N"></a>持诵行人奉戒清净。<a id="a-4O"></a>乃至于佛菩萨倍生恭信。<a id="a-4P"></a>若具此者息灭罪障当获悉地。</p>
  <p id="a4Q">复次行人修先行法以多为胜。<a id="a-4R"></a>持诵数满然作护摩。<a id="a-4S"></a>以护摩故即得本尊欢喜。<a id="a-4T"></a>是故行人于所求事。<a id="a-4U"></a>即得意乐成就。<a id="a-4V"></a>若复行人作摄喜人法者。<a id="a-4W"></a>意有所乐。<a id="a-4X"></a>乃至极远迨百由旬。<a id="a-4Y"></a>自彼来者皆是药叉妇女。<a id="a-4Z"></a>若复有人欲成就药叉女者。<a id="a-4a"></a>设得悉地非是殊胜。<a id="a-4b"></a>譬如世人炫卖女色与人为欲。<a id="a-4c"></a>本求财宝不求余故。<a id="a-4d"></a>彼药叉女亦复如是。<a id="a-4e"></a>变于身形求行人所。<a id="a-4f"></a>承事供给一切不违。<a id="a-4g"></a>本非情爱。<a id="a-4h"></a>但以真言力之所摄故。<a id="a-4i"></a>其药叉女来事行人。<a id="a-4j"></a>虽即共居事无违者。<a id="a-4k"></a>然恶心恒在常伺其短。<a id="a-4l"></a>候得过失即便损害。<a id="a-4m"></a>有愚痴者。<a id="a-4n"></a>而为欲故求此悉地。<a id="a-4o"></a>不唯自犯邪行之过。<a id="a-4p"></a>亦乃上违诸佛菩萨辟支声闻一切圣贤四大愿心。<a id="a-4q"></a>孰有智人坦作斯过。<a id="a-4r"></a>所有一切天人阿修罗夜叉及龙乾闼婆。<a id="a-4s"></a>乃至部多并诸鬼类。<a id="a-4t"></a>以信重佛故为利益故。<a id="a-4u"></a>于世尊前自说本明乞佛证许。<a id="a-4v"></a>佛以悲愿一切摄受。<a id="a-4w"></a>又复世尊为于未来一切有情无主无依。<a id="a-4x"></a>分别解说修真言行。<a id="a-4y"></a>使得上中及下三品之果。<a id="a-4z"></a>上品果者得神通。<a id="a-50"></a>入修罗窟隐身自在。<a id="a-51"></a>及变身为药叉女夫主。<a id="a-52"></a>或成圣药。<a id="a-53"></a>或即变身为密迹等。<a id="a-54"></a>或作鬼国之主。<a id="a-55"></a>或现忿怒之相。<a id="a-56"></a>降诸鬼神及一切宿曜等。<a id="a-57"></a>中品者为求长年。<a id="a-58"></a>或求爱重或求贵位或求财富。<a id="a-59"></a>下品者以法威力及咒药力。<a id="a-5A"></a>治诸天龙夜叉一切部多。<a id="a-5B"></a>潜行鬼类作执魅之病。<a id="a-5C"></a>或以咒力治一切毒。<a id="a-5D"></a>或禁或缚袪一切毒类。<a id="a-5E"></a>或除一切药毒之病。</p>
  <p id="a5F">又复佛言于诸世间有毒无毒。<a id="a-5G"></a>蛇及众虫其类无量。<a id="a-5H"></a>略而言之总有四类。<a id="a-5I"></a>所谓一牙二牙三牙四牙。<a id="a-5J"></a>于此四类分八十种。<a id="a-5K"></a>内二十种举头而行。<a id="a-5L"></a>六种住即盘身。<a id="a-5M"></a>十二种虽蠚无毒。<a id="a-5N"></a>十三种为蛇之王。<a id="a-5O"></a>余外有半蛇半虫之类。<a id="a-5P"></a>又复有毒虫之类。<a id="a-5Q"></a>所谓虾蟆蜘蛛及虞驮等。<a id="a-5R"></a>如是之类其数尚多。<a id="a-5S"></a>然此虫等毒有六种。<a id="a-5T"></a>一者粪毒。<a id="a-5U"></a>粪着于人即便毒发。<a id="a-5V"></a>二者尿毒。<a id="a-5W"></a>尿着人身即便毒发。<a id="a-5X"></a>三者触毒。<a id="a-5Y"></a>随触人身即便毒发。<a id="a-5Z"></a>四者涎毒。<a id="a-5a"></a>涎所沾人即便毒发。<a id="a-5b"></a>五者眼毒。<a id="a-5c"></a>眼视于人即便毒发。<a id="a-5d"></a>六者牙毒。<a id="a-5e"></a>随咬之处即便毒发。<a id="a-5f"></a>前所说言蛇四类者毒有深浅。<a id="a-5g"></a>一牙所咬者有一牙痕。<a id="a-5h"></a>此微有毒名之曰伤。<a id="a-5i"></a>二牙所咬者有二牙痕。<a id="a-5j"></a>有血流出名曰血污。<a id="a-5k"></a>三牙所咬有三牙痕。<a id="a-5l"></a>将极所伤名之曰损。<a id="a-5m"></a>此三类者虽毒可救。<a id="a-5n"></a>四牙所咬者有四牙痕。<a id="a-5o"></a>毒疾遍身定趣于死名曰命终。<a id="a-5p"></a>此第四类或承法力而有差者。<a id="a-5q"></a>然诸毒所中。<a id="a-5r"></a>若用药救不及真言之力。<a id="a-5s"></a>何以故譬如大火兴盛。<a id="a-5t"></a>若遇大雨其火便息。<a id="a-5u"></a>大真言力摄其毒类亦复如是。<a id="a-5v"></a>诸有智者善知如是种种诸毒。<a id="a-5w"></a>常时持诵大威真言。<a id="a-5x"></a>与毒共戏无所怖畏。<a id="a-5y"></a>何以故譬如师子与牛共戏亦复如是。<a id="a-5z"></a>复次有天魅阿修罗魅。<a id="a-60"></a>药叉魅龙魅。<a id="a-61"></a>乾闼婆魅饿鬼魅。<a id="a-62"></a>乃至毗舍遮等种种之魅。<a id="a-63"></a>或求祭祀或复戏弄或欲杀害。<a id="a-64"></a>以如是故游行世间。<a id="a-65"></a>常啖血肉伺求人过。<a id="a-66"></a>又复或因嗔故击捉有情。<a id="a-67"></a>或因饥饿恼乱有情。<a id="a-68"></a>或令心乱或歌或舞或喜或悲。<a id="a-69"></a>或即愁恼或即乱语。<a id="a-6A"></a>作如是等种种异相令人怪笑。<a id="a-6B"></a>即以金刚钩或甘露忿怒金刚等真言治之即得除差。<a id="a-6C"></a>又有预知彼等诸魅之性及疗治法。<a id="a-6D"></a>然可无畏行摧伏事。<a id="a-6E"></a>但以诸佛菩萨所说真言而加临之。<a id="a-6F"></a>何以故无有诸天真言之力。<a id="a-6G"></a>能破佛菩萨等真言之力。</p>
  <p id="a6H">复次我今更说灭罪之法。<a id="a-6I"></a>若有行人欲修此法者。<a id="a-6J"></a>应就幽深清净之处成近江河。<a id="a-6K"></a>用香泥和砂造于制底。<a id="a-6L"></a>中安法身妙偈。<a id="a-6M"></a>彼梵天及一切天药叉持明大仙。<a id="a-6N"></a>乃至迦楼罗乾闼婆部多等类。<a id="a-6O"></a>　若有见者恭信礼拜。<a id="a-6P"></a>一切合掌作如是言。<a id="a-6Q"></a>希有希有大慈悲者。<a id="a-6R"></a>愍念一切诸有情等。<a id="a-6S"></a>无依无住作如是事。<a id="a-6T"></a>希有希有微妙行人。<a id="a-6U"></a>愍念有情作如是事。<a id="a-6V"></a>以法威力故彼诸天等或见行人手执光明炽盛大金刚杵。<a id="a-6W"></a>或见手执坚固铁杵。<a id="a-6X"></a>或见手执猛利大轮。<a id="a-6Y"></a>或见手执不空罥索。<a id="a-6Z"></a>或见手执三钴大叉。<a id="a-6a"></a>或见手执锋利之剑。<a id="a-6b"></a>或见执棒或一钴叉。<a id="a-6c"></a>或见具执种种器仗殊特可畏。<a id="a-6d"></a>或见面相端严殊特。<a id="a-6e"></a>凡有见者欢喜爱乐。<a id="a-6f"></a>彼诸天等乃至部多等。<a id="a-6g"></a>而作是言我等归命尊者。<a id="a-6h"></a>不久必得持明大仙。<a id="a-6i"></a>乃至下及富贵等事。<a id="a-6j"></a>若有修行如是正法。<a id="a-6k"></a>彼人速获罪障消灭不受大苦。<a id="a-6l"></a>威耀世间如日出现。<a id="a-6m"></a>我等护持如是行人勿令心乱。<a id="a-6n"></a>乃至当获如意成就。<a id="a-6o"></a>诸梵天等作是语已。<a id="a-6p"></a>皆大欢喜头面礼足。<a id="a-6q"></a>各乘本坐退散而去。</p>
  <p id="a6r">尔时金刚手菩萨告妙臂菩萨言。<a id="a-6s"></a>妙臂我今所说汝已听闻。<a id="a-6t"></a>可于世间流传救度。<a id="a-6u"></a>时妙臂菩萨禀受奉行顶礼而退。<a id="a-6v"></a>即于世间广为有情流传宣说。</p>
 </body>
</html>