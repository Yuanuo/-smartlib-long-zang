<!doctype html>
<html id="z3IBUqMkf" data-ver="471">
 <head>
  <meta charset="utf-8">
  <meta author="法贤">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说持明藏瑜伽大教尊那菩萨大明成就仪轨经卷第四</h1>
  <h2 id="a2">尊那持诵法分第六之二</h2>
  <p id="a3">次又结如来部三昧印。<a id="a-4"></a>以二手作拳。<a id="a-5"></a>竖二拇指成印。<a id="a-6"></a>随印诵前如来部三昧明作自拥护。</p>
  <p id="a7">次结尊那菩萨根本印。<a id="a-8"></a>以二手作拳。<a id="a-9"></a>二中指如针。<a id="a-A"></a>二头指安中指节。<a id="a-B"></a>二拇指安头指侧。<a id="a-C"></a>安顶上成印。<a id="a-D"></a>结此印时。<a id="a-E"></a>诵尊那菩萨根本大明。<a id="a-F"></a>而于自身作大拥护。<a id="a-G"></a>时行人于结印诵明时。<a id="a-H"></a>得尊那菩萨欢喜顾视。</p>
  <p id="aI">次结头印。<a id="a-J"></a>以二手作合掌二拇指入掌中成印。<a id="a-K"></a>随印诵头大明曰。</p>
  <p id="aL">唵(引)尊纥哩(二合引一)</p>
  <p id="aM">次结顶印。<a id="a-N"></a>以前印改右手拇指。<a id="a-O"></a>捻中指中节成印。<a id="a-P"></a>随印诵顶大明曰。</p>
  <p id="aQ">唵(引)尊吽(一)</p>
  <p id="aR">次结心印。<a id="a-S"></a>以二手作拳。<a id="a-T"></a>微舒二头指成印。<a id="a-U"></a>随印诵心大明曰。</p>
  <p id="aV">唵(引)尊癹吒(半音一)</p>
  <p id="aW">次结甲胄印。<a id="a-X"></a>用前顶印。<a id="a-Y"></a>复散手成印。<a id="a-Z"></a>随印诵甲胄大明曰。</p>
  <p id="aa">唵(引)尊满驮(一)</p>
  <p id="ab">次结本部母印。<a id="a-c"></a>亦名佛眼印。<a id="a-d"></a>以二手作合掌顶礼。<a id="a-e"></a>屈二头指捻中指节。<a id="a-f"></a>二拇指入掌内成印随。<a id="a-g"></a>印诵前甘露军茶利大明。</p>
  <p id="ah">次结本部尊印。<a id="a-i"></a>以二无名指入掌动摇。<a id="a-j"></a>次以二中指如针。<a id="a-k"></a>直舒二头指。<a id="a-l"></a>安中指背。<a id="a-m"></a>舒二拇指安头指第一节成印。<a id="a-n"></a>随印诵本部尊大明曰。</p>
  <p id="ao">曩莫三满多(一)没驮喃(引二)俱攞纥哩(二合三)俱攞纥哩(二合)那野(四)</p>
  <p id="ap">诵此明已。<a id="a-q"></a>取洁净钵满盛香水。<a id="a-r"></a>复用甘露军茶利大明加持七遍。<a id="a-s"></a>于道场东北隅起首。<a id="a-t"></a>四方洒净及发遣魔障。</p>
  <p id="au">次结请召印。<a id="a-v"></a>用前根本印。<a id="a-w"></a>改二拇指屈如钩成印。<a id="a-x"></a>以此印请召贤圣。<a id="a-y"></a>随印诵请召大明曰。</p>
  <p id="az">伊呬婆誐嚩底(一)尊那(引)驮(引)啰尼(二)阿(引)誐蹉(三)阿(引)誐蹉(四)摩摩薄讫怛也(二合五)怛三摩曳(引)曩佐(引)哩伽(二合六)钵啰(二合)帝(引)砌(引)难(七)钵啰(二合)细(引)那弥(引八)</p>
  <p id="a10">诵此明已。<a id="a-11"></a>想诸贤圣随召而至。<a id="a-12"></a>即诵甘露军茶利大明。<a id="a-13"></a>安住贤圣已。</p>
  <p id="a14">次结三昧印。<a id="a-15"></a>及诵大明献贤圣座。<a id="a-16"></a>三昧印。<a id="a-17"></a>以右手拇指。<a id="a-18"></a>捏头指甲。<a id="a-19"></a>余指如金刚相成印。<a id="a-1A"></a>随印诵三昧大明曰。</p>
  <p id="a1B">唵(引)商羯哩(引)三摩曳(引)娑嚩(二合引)贺(引一)</p>
  <p id="a1C">诵此明已。<a id="a-1D"></a>行人即言惟愿菩萨处此座已。<a id="a-1E"></a>安住道场受我供养。</p>
  <p id="a1F">次诵本部大明七遍。<a id="a-1G"></a>加持香水用为阏伽。<a id="a-1H"></a>诵本部大明曰。</p>
  <p id="a1I">唵(引)左隶(引一)祖隶(引二)尊祢(引三)阿哩伽(二合)婆誐嚩底(四)钵啰(二合)帝(引)蹉娑嚩(二合引)贺(引五)</p>
  <p id="a1J">次结根本印。<a id="a-1K"></a>密结二拇指。<a id="a-1L"></a>平舒成印。<a id="a-1M"></a>及诵大明三遍。<a id="a-1N"></a>加持前阏伽水。<a id="a-1O"></a>然后面东胡跪奉献贤圣。<a id="a-1P"></a>大明曰。</p>
  <p id="a1Q">唵(引)迦摩攞娑嚩(二合引)贺(引一)</p>
  <p id="a1R">献阏伽已。<a id="a-1S"></a>复用甘露军茶利印。<a id="a-1T"></a>及诵甘露军茶利大明。<a id="a-1U"></a>结金刚界而作拥护。</p>
  <p id="a1V">次结十方界。<a id="a-1W"></a>以二手相并。<a id="a-1X"></a>先用右手中指无名指及左手头指。<a id="a-1Y"></a>安左手小指第一节。<a id="a-1Z"></a>却以左手中指无名指及右手头指。<a id="a-1a"></a>安右手小指第一节。<a id="a-1b"></a>余头指小指如针。<a id="a-1c"></a>复以拇指安头指第一节成印。<a id="a-1d"></a>结此印时。<a id="a-1e"></a>随印诵结十方金刚界大明曰。</p>
  <p id="a1f">啰怛曩(二合)嚩日啰(二合)曩底(一)唵(引)娑啰(二)娑啰(三)嚩日啰(二合)钵啰(二合)迦啰吽(引)癹吒(半音)娑嚩(二合引)贺(引四)</p>
  <p id="a1g">次结金刚半惹啰印。<a id="a-1h"></a>即用前印磔开拇指成印。<a id="a-1i"></a>随印诵半惹啰大明曰。</p>
  <p id="a1j">啰怛曩(二合)嚩日啰(二合)曩底(一)唵(引)尾娑普(二合)啰(二合二)洛乞叉(二合)嚩日啰(二合)播(引)啰(三)吽(引)癹吒(半音四)</p>
  <p id="a1k">次下方结界印。<a id="a-1l"></a>用前印改二拇指。<a id="a-1m"></a>直下如针成印。<a id="a-1n"></a>随印诵结下方界大明曰。</p>
  <p id="a1o">啰怛曩(二合)嚩日啰(二合)曩底(一)唵(引)枳哩(二)枳哩(三)嚩日啰(二合)嚩日哩(四)部晚达儞(引五)吽(引)癹吒(半音六)</p>
  <p id="a1p">次结大乌瑟腻沙印。<a id="a-1q"></a>以二手相并。<a id="a-1r"></a>二无名指屈入掌二中指如针。<a id="a-1s"></a>安二拇指第三节。<a id="a-1t"></a>复以拇指无名指如针。<a id="a-1u"></a>以小指捏第三节。<a id="a-1v"></a>复以小指如针安头指。<a id="a-1w"></a>如金刚相成印。<a id="a-1x"></a>随印诵乌瑟腻沙大明曰。</p>
  <p id="a1y">唵(引)商羯哩(引一)摩贺(引)三摩曳(引)娑嚩(二合引)贺(引二)</p>
  <p id="a1z">以如是等印及大明。<a id="a-20"></a>作结界已。<a id="a-21"></a>行人向于本尊贤圣恭敬作礼。</p>
  <p id="a22">次结根本印。<a id="a-23"></a>以二手拇指屈中节成印。<a id="a-24"></a>结此印诵大明。<a id="a-25"></a>胡跪献阏伽。<a id="a-26"></a>用灌沐贤圣大明曰。</p>
  <p id="a27">唵(引)左娑嚩(二合引)贺(引一)</p>
  <p id="a28">次结涂香印。<a id="a-29"></a>以右手拇指安头指第一节。<a id="a-2A"></a>复展舒成印。<a id="a-2B"></a>结此印诵涂香大明曰。</p>
  <p id="a2C">唵(引)尊娑嚩(二合引)贺(引一)</p>
  <p id="a2D">次结华印。<a id="a-2E"></a>以右手拇指。<a id="a-2F"></a>与头指第一节相捻成印。<a id="a-2G"></a>以此印献华。<a id="a-2H"></a>诵华大明曰。</p>
  <p id="a2I">唵(引)尊娑嚩(二合引)贺(引一)</p>
  <p id="a2J">次结香印。<a id="a-2K"></a>以右手中指与拇指相捻成印。<a id="a-2L"></a>以此印献烧香诵香大明曰。</p>
  <p id="a2M">唵(引)隶(引)娑嚩(二合引)贺(引一)</p>
  <p id="a2N">次结灯印。<a id="a-2O"></a>以左手拇指。<a id="a-2P"></a>捏中指节成印。<a id="a-2Q"></a>结此印诵献灯大明曰。</p>
  <p id="a2R">唵(引)祢(引)娑嚩(二合引)贺(引一)</p>
  <p id="a2S">次结出生印。<a id="a-2T"></a>以左手拇指安中指第一节成印。<a id="a-2U"></a>结此印献食。<a id="a-2V"></a>诵献食大明曰。</p>
  <p id="a2W">唵(引)祖娑嚩(二合引)贺(引一)</p>
  <p id="a2X">如是结印诵明。<a id="a-2Y"></a>作种种供养。<a id="a-2Z"></a>奉献曼拏罗中一切贤圣已复作观想。<a id="a-2a"></a>于一切世间见闻所有一切供具。<a id="a-2b"></a>行人运心以此供养十方一切贤圣。<a id="a-2c"></a>复结普供养印。<a id="a-2d"></a>先合掌顶礼已。<a id="a-2e"></a>复以二手指相交成印。<a id="a-2f"></a>随印诵普供养大明曰。</p>
  <p id="a2g">曩莫萨哩嚩(二合)没驮(一)冒地萨埵(引)喃(引二)萨哩嚩(二合)他(引三)乌讷誐(二合)帝(引)娑婆(二合)啰呬[牟*含](四)誐誐曩剑娑嚩(二合引)贺(引五)</p>
  <p id="a2h">如是普供养已。<a id="a-2i"></a>次以偈赞三宝。<a id="a-2j"></a>及观自在金刚手菩萨等。</p>
  <p id="a2k">赞佛曰。</p>
  <p id="a2l">我佛大慈悲　　调伏诸有情</p>
  <p id="a2m">住福功德海　　是故我赞礼</p>
  <p id="a2n">赞法曰。</p>
  <p id="a2o">离欲乐寂静　　能断诸恶趣</p>
  <p id="a2p">纯一真如理　　是故我赞礼</p>
  <p id="a2q">赞僧曰。</p>
  <p id="a2r">坚固持尸罗　　证得解脱道</p>
  <p id="a2s">住最功德刹　　是彼我赞礼</p>
  <p id="a2t">赞诸贤圣曰。</p>
  <p id="a2u">怛鑁(二合引)祢(引)尾飒钵多(二合)喏曩俱胝啰毗钵啰(二合)瑜(引)誐(引一)捺也(二合)娑多(二合)捺也(二合)他(引)钵那欲帝(引)曩左隶(引)祖隶曩(二)欲讫多摩试沙讷哩多钵啰(二合)舍摩(引)野尊祢(引三)莎(引)贺(引)嚩帝(引)三摩啰底怛写俱睹(引)尾钵底(四)萨哩嚩(二合)没驮曳(二合)钵啰(二合)设娑多(二合引)野三勃哩(二合引)跢(引)野虞尼(引)哩虞(二合)噜(五)阿嚩路吉多塞倪也(二合)野曩谟(引)[寧*吉](切身)怛也(二合)摩贺(引)怛摩(二合)儞(引六)摩贺(引)摩攞(引)野赞拏(引)野尾儞也(二合引)啰(引)惹(引)野娑(引)达吠(引七)讷哩难(二合引)多那摩迦(引)野室左(二合)曩摩悉帝(二合引)嚩日啰(二合)播(引)拏曳(引八)</p>
  <p id="a2v">复次行人如是赞叹已。<a id="a-2w"></a>复说忏悔云。<a id="a-2x"></a>弟子某甲自从无始已来至于今日。<a id="a-2y"></a>在轮回中造不善业。<a id="a-2z"></a>或自作或教他。<a id="a-30"></a>乃至见闻随喜一切不善。<a id="a-31"></a>今对三宝发露忏悔。<a id="a-32"></a>从今已去奉持禁戒更不复作。<a id="a-33"></a>又复今日已去。<a id="a-34"></a>所有诸大菩萨缘觉声闻。<a id="a-35"></a>乃至一切众生所作善法。<a id="a-36"></a>我悉随喜。<a id="a-37"></a>作是说已即结根本印。<a id="a-38"></a>诵根本明三遍。<a id="a-39"></a>行人复合掌白言。<a id="a-3A"></a>某甲上来所作供养多不周备。<a id="a-3B"></a>或忘失次第不依法则。<a id="a-3C"></a>惟愿菩萨及众贤圣。<a id="a-3D"></a>大慈大悲布施欢喜。</p>
  <p id="a3E">次结阏伽印。<a id="a-3F"></a>用前根本印改拇指。<a id="a-3G"></a>安头指第一节成印。<a id="a-3H"></a>随印诵阏伽大明曰。</p>
  <p id="a3I">唵左隶(引一)祖隶(引二)尊祢(引三)阿哩伽(二合)婆誐嚩底钵啰(二合)帝(引)蹉娑嚩(二合引)贺(引四)</p>
  <p id="a3J">复次行人。<a id="a-3K"></a>观想己身为尊那菩萨。<a id="a-3L"></a>先结印。<a id="a-3M"></a>以二手作金刚拳。<a id="a-3N"></a>以二头指与小指如针。<a id="a-3O"></a>次舒余指亦如针成印。<a id="a-3P"></a>结此印时。<a id="a-3Q"></a>观想己身成尊那菩萨。<a id="a-3R"></a>于头上现唵字。<a id="a-3S"></a>为如来乌瑟腻沙。<a id="a-3T"></a>次于两眼现左字。<a id="a-3U"></a>成乌瑟腻沙大轮。<a id="a-3V"></a>次于颈上现隶字。<a id="a-3W"></a>成不动尊明王。<a id="a-3X"></a>手执螺及罥索。<a id="a-3Y"></a>次于心中现卒字。<a id="a-3Z"></a>成观自在菩萨。<a id="a-3a"></a>次于两臂复现隶字。<a id="a-3b"></a>成光积明王。<a id="a-3c"></a>次于心中复现隶字。<a id="a-3d"></a>成于贤圣。<a id="a-3e"></a>面有三目手执莲华罥索军持等。<a id="a-3f"></a>次于脐轮中复现卒字。<a id="a-3g"></a>成本尊尊那菩萨。<a id="a-3h"></a>次于两股现祢字。<a id="a-3i"></a>成金刚手菩萨。<a id="a-3j"></a>次于两腨现莎字。<a id="a-3k"></a>成伊迦惹吒菩萨。<a id="a-3l"></a>面有三目六臂身青色。<a id="a-3m"></a>以象皮为衣。<a id="a-3n"></a>次于两足现贺字。<a id="a-3o"></a>成嚩日啰曩契菩萨。<a id="a-3p"></a>如玻璃色。</p>
  <p id="a3q">如是观想已次即持诵。<a id="a-3r"></a>持诵之法亦有二种。<a id="a-3s"></a>一无相二有相。<a id="a-3t"></a>无相持诵者。<a id="a-3u"></a>先结禅定印跏趺而坐。<a id="a-3v"></a>端身澄心项颈微低。<a id="a-3w"></a>于鼻尖上想出入息。<a id="a-3x"></a>非粗非细不缓不急。<a id="a-3y"></a>心缘大明专注持诵勿令间断。<a id="a-3z"></a>亦勿令心有所劳惓。<a id="a-40"></a>如是持诵名为最上。</p>
  <p id="a41">有相持诵者即持珠定数。<a id="a-42"></a>每一持诵须及无数。<a id="a-43"></a>直至获得悉地。<a id="a-44"></a>不得阙少一数。<a id="a-45"></a>若阙一数名为间断。<a id="a-46"></a>于所求事不获成就每欲持诵先结数珠印。<a id="a-47"></a>以无名指头指屈中节。<a id="a-48"></a>与中指中节相捻成印。<a id="a-49"></a>随印诵大明曰。</p>
  <p id="a4A">唵(引)遏讷部(二合)帝(引一)尾惹曳(引二)悉提(引三)悉驮(引)哩替(二合引)娑嚩(二合引)贺(引四)</p>
  <p id="a4B">诵此明已。<a id="a-4C"></a>即二手合掌捧珠诵大明七遍。<a id="a-4D"></a>加持其珠大明曰。</p>
  <p id="a4E">唵(引)曩谟(引)婆誐嚩底(一)悉提(引二)娑(引)达野(三)娑达野(四)萨哩嚩(二合引)哩他(二合)娑(引)达儞(五)悉驮(引)哩替(二合引)娑嚩(二合引)贺(引六)</p>
  <p id="a4F">诵此明已。<a id="a-4G"></a>即持珠顶礼三贤圣。<a id="a-4H"></a>然后依法持诵诵数满足。<a id="a-4I"></a>复诵佛眼大明七遍。<a id="a-4J"></a>结根本印。<a id="a-4K"></a>复诵佛眼明三遍。<a id="a-4L"></a>献贤圣阏伽。<a id="a-4M"></a>又复白言。<a id="a-4N"></a>我今尽此持诵奉献菩萨。<a id="a-4O"></a>又献香华灯涂而作供养。<a id="a-4P"></a>次复用佛眼大明。<a id="a-4Q"></a>而自拥护及结界。<a id="a-4R"></a>次用阿三[牟*含]儗儞印护身五处。<a id="a-4S"></a>阿三[牟*含]儗儞印。<a id="a-4T"></a>以二手相并。<a id="a-4U"></a>二无名指相颠倒入掌内。<a id="a-4V"></a>二中指与小指如针。<a id="a-4W"></a>复头指如针。<a id="a-4X"></a>安侧二拇指直下。<a id="a-4Y"></a>复无名指入掌成印。<a id="a-4Z"></a>随印诵阿三[牟*含]儗儞大明曰。</p>
  <p id="a4a">唵(引)阿三[牟*含]儗儞(引)尾(引)啰(一)捺曳帝(引二)吽(引)癹吒(半音)娑嚩(二合引)贺(引三)</p>
  <p id="a4b">次结根本印及诵大明以为发遣。<a id="a-4c"></a>印相如前。<a id="a-4d"></a>大明曰。</p>
  <p id="a4e">誐蹉底(一)仡哩(二合)系怛吠(二合引)[牟*含](二)巘唐补瑟半(二合三)度半末陵(四)钵啰(二合)祢(引)半左(五)[口*洛]乞叉(二合引)钵啰(二合)底贺多(六)嚩攞钵啰(引)讫啰(二合)弥(引)娑嚩(二合引)贺(引七)</p>
  <p id="a4f">如是发遣已。<a id="a-4g"></a>复持数珠向心前作拥护。<a id="a-4h"></a>又结甘露军茶利印而自拥护已。<a id="a-4i"></a>然后顶礼诸佛菩萨。<a id="a-4j"></a>而起出于道场。<a id="a-4k"></a>唯得读诵大乘方广华严及佛母般若波罗蜜多经。<a id="a-4l"></a>或涂曼拏罗及造塔像。<a id="a-4m"></a>不得谈说世俗典籍。<a id="a-4n"></a>此为恒式。<a id="a-4o"></a>行人食时。<a id="a-4p"></a>恒用尊那菩萨根本大明。<a id="a-4q"></a>加持已然后可食。<a id="a-4r"></a>或睡眠时亦诵根本大明。<a id="a-4s"></a>作拥护已即可睡眠。<a id="a-4t"></a>根本大明曰。</p>
  <p id="a4u">曩莫三满多(一)没驮(引)喃(引二)唵(引)嚩兰那祢(引三)帝(引)喏踰(二合)摩(引)里儞娑嚩(二合引)贺(引四)</p>
  <p id="a4v">复次宣说佛及贤圣微妙字观想法。<a id="a-4w"></a>此字皆是诸佛贤圣根本表真实理。<a id="a-4x"></a>乃至无相持诵及息灾等四种之法。<a id="a-4y"></a>皆于尊那法中之所演说。<a id="a-4z"></a>行人若作息灾增益敬爱降伏等法。<a id="a-50"></a>于此诸法应须一一如仪了知。<a id="a-51"></a>今当略说微妙字。<a id="a-52"></a>于曼拏罗中安布九位。<a id="a-53"></a>次第之法。<a id="a-54"></a>第一于东北隅安唵字。<a id="a-55"></a>第二于东南隅安左字。<a id="a-56"></a>次隶字次卒字。<a id="a-57"></a>如是四隅安已。<a id="a-58"></a>次于中位安尊字。<a id="a-59"></a>次安隶字次安祢字。<a id="a-5A"></a>次安莎字次安贺字。<a id="a-5B"></a>此九字乃是根本大明成九贤圣。</p>
  <p id="a5C">复次唵字为无相法界。<a id="a-5D"></a>左字为大轮。<a id="a-5E"></a>隶字为不动尊。<a id="a-5F"></a>卒字为观自在。<a id="a-5G"></a>又隶字为不空罥索菩萨。<a id="a-5H"></a>尊字为尊那菩萨。<a id="a-5I"></a>祢字为金刚手菩萨。<a id="a-5J"></a>莎字为伊迦惹吒菩萨。<a id="a-5K"></a>贺字为嚩日啰曩契菩萨。<a id="a-5L"></a>如是等微妙字于一切大明。<a id="a-5M"></a>若以唵字为首者。<a id="a-5N"></a>能成就一切法若左字。<a id="a-5O"></a>于息灾增益降伏三法有大威力。<a id="a-5P"></a>隶字能破坏设咄噜。<a id="a-5Q"></a>亦作发遣及拥护法功力最大。<a id="a-5R"></a>卒字能作破坏及散他军。<a id="a-5S"></a>如金翅鸟能食于龙。<a id="a-5T"></a>隶字破诸大恶有最胜力。<a id="a-5U"></a>尊字能成就一切事。<a id="a-5V"></a>能破坚固禁嚩。<a id="a-5W"></a>祢字能破魔怨及诸大恶。<a id="a-5X"></a>亦能作入寤法。<a id="a-5Y"></a>莎字能自拥护及能破怨。<a id="a-5Z"></a>亦能令作钵入寤法。<a id="a-5a"></a>贺字能除大毒及一切病。<a id="a-5b"></a>如是等字犹八正道。<a id="a-5c"></a>能使有情解脱轮回后得寂灭。</p>
  <p id="a5d">复次行人观想如是微妙字相。<a id="a-5e"></a>于己身分一一现前。<a id="a-5f"></a>或变色相或变形仪。<a id="a-5g"></a>若得如是现前。<a id="a-5h"></a>能灭身中一切罪业断除烦恼。<a id="a-5i"></a>初想唵字现于头上作黄金色。<a id="a-5j"></a>次想左字现于两目亦作金色。<a id="a-5k"></a>次想隶字现于颈上作深黑色。<a id="a-5l"></a>次想卒字现于脐轮如红莲色。<a id="a-5m"></a>或大青色。<a id="a-5n"></a>其色所现随彼作法。<a id="a-5o"></a>次想隶字现于两臂化贤圣像或作金色或作赤色。<a id="a-5p"></a>次想尊字现于心上。<a id="a-5q"></a>变成尊那菩萨。<a id="a-5r"></a>身作白色。<a id="a-5s"></a>想祢字现于两股。<a id="a-5t"></a>想莎字现于两腨。<a id="a-5u"></a>想贺字现于两足。<a id="a-5v"></a>想如是字于己身分一一现前。<a id="a-5w"></a>得现前已。<a id="a-5x"></a>断诸烦恼灭一切罪。<a id="a-5y"></a>乃至能使内心皎洁如尘覆像随拂清净。<a id="a-5z"></a>精进诸天皆悉敬爱。</p>
  <p id="a60">复次想微妙字。<a id="a-61"></a>变成本位贤圣。<a id="a-62"></a>观字成尊那菩萨本身者。<a id="a-63"></a>身作白色面有三口。<a id="a-64"></a>有一十八臂炽焰遍身。<a id="a-65"></a>坐白莲花而于身中能生诸佛。<a id="a-66"></a>若观字成多罗菩萨者。<a id="a-67"></a>身大青色现忿怒相。<a id="a-68"></a>利牙外出象皮为衣。<a id="a-69"></a>一手执剑一手执髑髅满中盛血。<a id="a-6A"></a>若观字成伊迦惹吒菩萨者。<a id="a-6B"></a>右第一手执宝捧第二手执罥索。<a id="a-6C"></a>左第一手执竭椿誐。<a id="a-6D"></a>第二手执沥血人头。<a id="a-6E"></a>若观字成嚩日啰曩契者。<a id="a-6F"></a>身色如月。<a id="a-6G"></a>右二手执剑及钺斧。<a id="a-6H"></a>左二手执罥索及莲花。<a id="a-6I"></a>此嚩日啰曩契是马头明王所化。<a id="a-6J"></a>有大威力。<a id="a-6K"></a>若有被得叉迦龙所蠚者。<a id="a-6L"></a>一切诸力无能救度。<a id="a-6M"></a>唯嚩日啰曩契可为救济。<a id="a-6N"></a>若复行人处处用者。<a id="a-6O"></a>皆得成就等如意宝一切随心。</p>
  <p id="a6P">复次于诸大明。<a id="a-6Q"></a>加字所用各各成就法。<a id="a-6R"></a>若加唵字能为警觉及作发遣。<a id="a-6S"></a>若加唵隶吽三字力能断截。<a id="a-6T"></a>若加唵罗吽癹吒五字者。<a id="a-6U"></a>力能惊怖及能破坏亦能拥护。<a id="a-6V"></a>若加唵祖曩莫四字者。<a id="a-6W"></a>能成就敬爱法。<a id="a-6X"></a>若加唵祖吽三字者。<a id="a-6Y"></a>能退他军若加唵隶癹吒四字者。<a id="a-6Z"></a>息大斗战。</p>
  <p id="a6a">若作息灾法。<a id="a-6b"></a>用此大明曰。</p>
  <p id="a6c">唵(引)尊阿母羯写扇鼎俱噜娑嚩(二合)贺(引一)</p>
  <p id="a6d">若作增益法。<a id="a-6e"></a>用此大明曰。</p>
  <p id="a6f">唵(引)尊阿母羯写洛叉弥俱噜娑嚩(二合)贺(引一)</p>
  <p id="a6g">若作敬爱法。<a id="a-6h"></a>用此大明曰。</p>
  <p id="a6i">唵尊曩莫(一)</p>
  <p id="a6j">若为息大斗战。<a id="a-6k"></a>用此大明曰。</p>
  <p id="a6l">唵尊祢吽癹吒。</p>
  <p id="a6m">又作息灾法。<a id="a-6n"></a>随诵大明兼称彼名说所求事。<a id="a-6o"></a>大明曰。</p>
  <p id="a6p">左隶祖隶尊祢阿母羯写扇鼎俱噜娑嚩(二合)贺(引一)</p>
  <p id="a6q">又作增益法。<a id="a-6r"></a>随诵大明兼称彼名说所求事。<a id="a-6s"></a>大明曰。</p>
  <p id="a6t">唵左隶祖隶尊祢娑嚩(二合)贺(引一)</p>
  <p id="a6u">又作敬爱法。<a id="a-6v"></a>随诵大明兼称彼名说所求事。<a id="a-6w"></a>大明同增益法。</p>
  <p id="a6x">又作降伏法。<a id="a-6y"></a>随诵大明兼称彼名说所为事。<a id="a-6z"></a>大明曰。</p>
  <p id="a70">曩莫左隶祖隶尊祢阿母羯嚩尸俱噜娑嚩(二合)贺(引一)</p>
  <p id="a71">又作勾召法。<a id="a-72"></a>诵大明曰。</p>
  <p id="a73">唵左隶祖隶尊祢阿母羯摩羯哩沙野纥哩(二合一)</p>
  <p id="a74">又驱逐怨家。<a id="a-75"></a>随诵大明兼称彼名说所为事。<a id="a-76"></a>大明曰。</p>
  <p id="a77">唵左隶祖隶尊祢阿母羯母佐吒野吽(引一)</p>
  <p id="a78">又破坏魔怨法。<a id="a-79"></a>大明曰。</p>
  <p id="a7A">唵左隶祖隶尊祢阿母羯摩罗野吽癹吒(半音一)</p>
  <p id="a7B">又作极破坏魔怨法。<a id="a-7C"></a>大明曰。</p>
  <p id="a7D">唵左隶祖隶尊祢阿颠多摩罗尼娑嚩(二合)贺(引一)</p>
  <p id="a7E">又作大息灾法。<a id="a-7F"></a>随诵大明称彼所成就事。<a id="a-7G"></a>大明曰。</p>
  <p id="a7H">唵左隶祖隶尊祢娑嚩(二合)贺(引一)</p>
  <p id="a7I">又作大敬爱法。<a id="a-7J"></a>随诵大明称彼名字说所成就事。<a id="a-7K"></a>大明曰。</p>
  <p id="a7L">曩莫左隶祖隶尊祢曩莫阿颠多嚩尸曳纥哩(二合一)</p>
  <p id="a7M">又作大勾召法。<a id="a-7N"></a>大明曰。</p>
  <p id="a7O">左隶祖隶尊祢纥哩(二合一)</p>
  <p id="a7P">又作极坏大怨法。<a id="a-7Q"></a>随诵大明兼称彼名说所为事。</p>
  <p id="a7R">吽唵左隶祖隶尊祢吽阿颠睹左吒称癹吒左隶祖隶尊儞癹吒(半音一)</p>
  <p id="a7S">如是等大明各各随所作法。<a id="a-7T"></a>称说其事无不成就。</p>
  <p id="a7U">诸佛所说大尊那教。<a id="a-7V"></a>能满一切众生之愿。<a id="a-7W"></a>以颂赞曰。</p>
  <p id="a7X">尊那功德聚　　寂静心常持</p>
  <p id="a7Y">一切诸大难　　无能侵是人</p>
  <p id="a7Z">天上及世间　　受福如佛等</p>
  <p id="a7a">从兹如意宝　　定获无等等</p>
 </body>
</html>