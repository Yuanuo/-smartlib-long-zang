<!doctype html>
<html id="z3IBUqKke" data-ver="483">
 <head>
  <meta charset="utf-8">
  <meta author="法贤">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说持明藏瑜伽大教尊那菩萨大明成就仪轨经卷第三</h1>
  <h2 id="a2">造[巾*(穴/登)]像分第三</h2>
  <p id="a3">尔时佛言。<a id="a-4"></a>此大毗卢遮那如来瑜伽大教。<a id="a-5"></a>我已略说诸印相毕。<a id="a-6"></a>今复宣说画像仪式。<a id="a-7"></a>若有行人于尊那法中。<a id="a-8"></a>修习求成就者。<a id="a-9"></a>亦复先须了达画像仪式次第。<a id="a-A"></a>行人若欲画像。<a id="a-B"></a>先须用上好纯素匹帛。<a id="a-C"></a>其帛不得令有毛发及间杂之物。<a id="a-D"></a>若从他买。<a id="a-E"></a>随所索价便与其直。<a id="a-F"></a>不得论詶多少。<a id="a-G"></a>若得已。<a id="a-H"></a>即先须于稻谷聚中安七昼夜。<a id="a-I"></a>然后用五药净水浸三日。<a id="a-J"></a>或五日七日为上。<a id="a-K"></a>即别用净水濯出。<a id="a-L"></a>复用香水浸一昼夜。<a id="a-M"></a>取出。<a id="a-N"></a>复以五净水洒净了。<a id="a-O"></a>又以五宝水洗。<a id="a-P"></a>方可上[巾*(穴/登)]。<a id="a-Q"></a>安排已。<a id="a-R"></a>行人自作归命云。<a id="a-S"></a>南无七十七俱胝正等正觉。<a id="a-T"></a>亦令画人预先洁净。<a id="a-U"></a>至时同此归命已。<a id="a-V"></a>方乃起首画诸贤圣。<a id="a-W"></a>其[巾*(穴/登)]。<a id="a-X"></a>行人先诵大明加持已。<a id="a-Y"></a>然用白土及粉相和涂[巾*(穴/登)]。<a id="a-Z"></a>涂已安清净处。<a id="a-a"></a>此后直至彩画毕工。<a id="a-b"></a>常以香花阏伽供养。<a id="a-c"></a>若如是依法作者。<a id="a-d"></a>是最上品。<a id="a-e"></a>作所起首擘画界道。<a id="a-f"></a>并须右旋。<a id="a-g"></a>先于[巾*(穴/登)]下面画莲华池。<a id="a-h"></a>满中莲华。<a id="a-i"></a>仍有种种水族鱼螺蚌龟之类。<a id="a-j"></a>兼有鸳鸯飞禽等。<a id="a-k"></a>即于池上面画三莲华座。<a id="a-l"></a>众宝所成。<a id="a-m"></a>于中心莲华上。<a id="a-n"></a>画白佛顶世尊。<a id="a-o"></a>光焰普遍炽盛照耀。<a id="a-p"></a>右手作施愿印。<a id="a-q"></a>左手作说法印。<a id="a-r"></a>圆光白色。<a id="a-s"></a>于脐轮中出大光明。<a id="a-t"></a>于其光中现尊那菩萨。<a id="a-u"></a>于佛右边莲华上。<a id="a-v"></a>画第三佛顶。<a id="a-w"></a>有六臂右第一手作施愿。<a id="a-x"></a>第二手执莲华。<a id="a-y"></a>第三手持数珠。<a id="a-z"></a>左第一手执金刚杵。<a id="a-10"></a>第二手持经。<a id="a-11"></a>第三手作说法印。<a id="a-12"></a>身遍光明炽盛围绕。<a id="a-13"></a>左边莲华上。<a id="a-14"></a>画不空罥索。<a id="a-15"></a>四面八臂。<a id="a-16"></a>以虎皮为衣复为络腋。<a id="a-17"></a>复以鹿皮为天衣。<a id="a-18"></a>面有三目顶戴宝冠发髻下垂。<a id="a-19"></a>右第一手作施愿印。<a id="a-1A"></a>第二手持数珠。<a id="a-1B"></a>第三手执罥索。<a id="a-1C"></a>第四手作施无畏印。<a id="a-1D"></a>左第一手持白莲华。<a id="a-1E"></a>第二手持经。<a id="a-1F"></a>第三手作拳。<a id="a-1G"></a>竖立头指作期克印。<a id="a-1H"></a>第四手执钩。<a id="a-1I"></a>光炎遍身照耀炽盛。<a id="a-1J"></a>下面画难陀乌波难陀二龙王。<a id="a-1K"></a>皆有七头。<a id="a-1L"></a>手执佛座及莲华茎。<a id="a-1M"></a>于右边画宝贤。<a id="a-1N"></a>顶戴天冠身有种种庄严手持宝珠。<a id="a-1O"></a>次画满贤。<a id="a-1P"></a>亦戴天冠身有光明种种装饰。<a id="a-1Q"></a>于上面左右。<a id="a-1R"></a>画五佛塔。<a id="a-1S"></a>塔中画诸吉祥如来。<a id="a-1T"></a>第一画海吉祥如来。<a id="a-1U"></a>第二画天宝髻吉祥如来。<a id="a-1V"></a>第三画顶冠藏吉祥如来。<a id="a-1W"></a>诸如来身皆作金色。<a id="a-1X"></a>手作施无畏印。<a id="a-1Y"></a>又于左右各画宝山。<a id="a-1Z"></a>于左面宝山上。<a id="a-1a"></a>画摩摩枳菩萨。<a id="a-1b"></a>坐莲华座手执金刚杵。<a id="a-1c"></a>次后画无能胜。<a id="a-1d"></a>于上面画吒枳明王。<a id="a-1e"></a>执金刚杵。<a id="a-1f"></a>又于左边画金刚钩明王。<a id="a-1g"></a>于佛世尊上左右画云。<a id="a-1h"></a>现闪电相。<a id="a-1i"></a>云内画诸天降珍宝雨。<a id="a-1j"></a>又画诸天献歌乐相。<a id="a-1k"></a>复于上面画日月天。<a id="a-1l"></a>又于空中降下众华如雨。<a id="a-1m"></a>次于右边宝藏山上。<a id="a-1n"></a>画三界最胜圣观自在菩萨。<a id="a-1o"></a>手执莲华。<a id="a-1p"></a>于次右边。<a id="a-1q"></a>画圣多罗菩萨。<a id="a-1r"></a>手执青优钵罗华。<a id="a-1s"></a>次于右边画佛母摩耶于次后面。<a id="a-1t"></a>画大孔雀明王。<a id="a-1u"></a>于次后左右。<a id="a-1v"></a>画舞孔雀。<a id="a-1w"></a>又于上面右边。<a id="a-1x"></a>画五如来。<a id="a-1y"></a>第一画法海行吉祥王如来。<a id="a-1z"></a>第二画善光明王如来。<a id="a-20"></a>第三慈氏庄严吉祥如来。<a id="a-21"></a>第四灯光王如来。<a id="a-22"></a>第五眉间毫相吉祥如来。<a id="a-23"></a>如是五如来各坐莲华座。<a id="a-24"></a>次画一夜叉主。<a id="a-25"></a>次画帝释天持伞盖。<a id="a-26"></a>如是依法次第画佛菩萨及众贤圣。<a id="a-27"></a>悉令圆满威德自在。<a id="a-28"></a>使诸世间天龙鬼神见皆降伏。<a id="a-29"></a>如是画像毕已。<a id="a-2A"></a>持诵行人即于此[巾*(穴/登)]像。<a id="a-2B"></a>作安像庆赞。<a id="a-2C"></a>行人于月初一日或十五日起首。<a id="a-2D"></a>于一切圣贤求承威力。<a id="a-2E"></a>即然后洁净已。<a id="a-2F"></a>身着新净衣受持斋戒。<a id="a-2G"></a>三昼夜或一昼夜。<a id="a-2H"></a>或清斋不食或食菜或食乳等。<a id="a-2I"></a>余时常持钵食。<a id="a-2J"></a>复受八戒已。<a id="a-2K"></a>然备种种香花涂香净水。<a id="a-2L"></a>复燃酥灯及用种种上妙衣服庄严宝饰等。<a id="a-2M"></a>又用五阏伽瓶盛妙香水。<a id="a-2N"></a>及盛五宝水五药水以为阏伽。<a id="a-2O"></a>乃至种种饮食等为供养。<a id="a-2P"></a>行人即立起其[巾*(穴/登)]。<a id="a-2Q"></a>安于所欲持诵之处。<a id="a-2R"></a>即以上来供养之具。<a id="a-2S"></a>供养所画[巾*(穴/登)]像。<a id="a-2T"></a>如是作安像已。<a id="a-2U"></a>行人此后逐便依法修行。</p>
  <p id="a2V">复次又说尊那菩萨画像法。</p>
  <p id="a2W">特诵行人若欲画本尊尊那菩萨像者。<a id="a-2X"></a>先求新帛清净纯白者。<a id="a-2Y"></a>求得帛已。<a id="a-2Z"></a>即令画师预前洁净。<a id="a-2a"></a>至起首日令受八戒。<a id="a-2b"></a>然后令用新器调上好彩色。<a id="a-2c"></a>画尊那菩萨。<a id="a-2d"></a>身如秋月色面有三目。<a id="a-2e"></a>有一十八臂。<a id="a-2f"></a>着白衣种种庄严。<a id="a-2g"></a>以阿蹉为天衣。<a id="a-2h"></a>砗磲宝为手钏。<a id="a-2i"></a>十指有宝环。<a id="a-2j"></a>上二手作说法印。<a id="a-2k"></a>右第二手作施无畏印。<a id="a-2l"></a>第三手执剑。<a id="a-2m"></a>第四手执宝铎。<a id="a-2n"></a>第五手执尾惹布罗果。<a id="a-2o"></a>第六手执钺斧。<a id="a-2p"></a>第七手执钩。<a id="a-2q"></a>第八手执金刚杵。<a id="a-2r"></a>第九手持数珠。<a id="a-2s"></a>左第二手执如意宝幢。<a id="a-2t"></a>第三手执莲华。<a id="a-2u"></a>第四手执军持。<a id="a-2v"></a>第五手执罥索。<a id="a-2w"></a>第六手持轮。<a id="a-2x"></a>第七手执螺。<a id="a-2y"></a>第八手持贤瓶。<a id="a-2z"></a>第九手持般若波罗蜜多经。<a id="a-30"></a>于菩萨下面画莲华池。<a id="a-31"></a>于彼池内出生一大莲华。<a id="a-32"></a>画难陀乌波难陀二龙王。<a id="a-33"></a>手持莲华茎。<a id="a-34"></a>华上画尊那菩萨。<a id="a-35"></a>有大圆光炽盛遍满。<a id="a-36"></a>菩萨面前画持诵人。<a id="a-37"></a>手执香炉作瞻仰本尊相。<a id="a-38"></a>于上面画净居天人。<a id="a-39"></a>作雨华雨宝相。<a id="a-3A"></a>如是画像唯以洁净专志为上。<a id="a-3B"></a>于此像前作法者无不成就。</p>
  <p data-pb></p>
  <h2 id="a3C">作曼拏罗法分第四</h2>
  <p id="a3D">复次行人于尊那法中。<a id="a-3E"></a>修习成就作曼拏罗者。<a id="a-3F"></a>先依法择得胜地已。<a id="a-3G"></a>即掘去恶土砂砾灰炭。<a id="a-3H"></a>及毛发诸骨等。<a id="a-3I"></a>别以好土填筑令实。<a id="a-3J"></a>使极平正。<a id="a-3K"></a>然后于上分擘作曼拏罗。<a id="a-3L"></a>其曼拏罗或十六肘或八肘或四肘。<a id="a-3M"></a>三种不定。<a id="a-3N"></a>所作大小皆须严饰。<a id="a-3O"></a>其曼拏罗四方开四门。<a id="a-3P"></a>门中各安法轮。<a id="a-3Q"></a>于中以五色线絣。<a id="a-3R"></a>作内曼拏罗。<a id="a-3S"></a>布八贤圣位。<a id="a-3T"></a>所用粉作贤圣像。<a id="a-3U"></a>当用五色宝粖。<a id="a-3V"></a>如阙即以五色粉代之。<a id="a-3W"></a>此曼拏罗中。<a id="a-3X"></a>有三十三俱胝天。<a id="a-3Y"></a>于曼拏罗上分布阏伽瓶。<a id="a-3Z"></a>于一一阏伽瓶内。<a id="a-3a"></a>想有一俱胝天。<a id="a-3b"></a>又于曼拏罗门内。<a id="a-3c"></a>安八大龙王。<a id="a-3d"></a>于内曼拏罗中。<a id="a-3e"></a>画尊那菩萨。<a id="a-3f"></a>诸余贤圣次第安布。<a id="a-3g"></a>于东北方安大轮明王。<a id="a-3h"></a>于东南方安不动尊明王南方安金刚手菩萨。<a id="a-3i"></a>北方安观自在菩萨。<a id="a-3j"></a>西北方安不空罥索菩萨。<a id="a-3k"></a>西方安伊迦惹吒菩萨。<a id="a-3l"></a>西南方安嚩日啰曩契菩萨。<a id="a-3m"></a>于曼拏罗东边安前[巾*(穴/登)]像。<a id="a-3n"></a>又于[巾*(穴/登)]前地上画八叶莲华。<a id="a-3o"></a>上作护摩炉。<a id="a-3p"></a>行人于此炉中。<a id="a-3q"></a>依法作其护摩。<a id="a-3r"></a>行人先用稻谷花遍散其上。<a id="a-3s"></a>然用五药水洒净。<a id="a-3t"></a>然后安外供养供养贤圣。<a id="a-3u"></a>用香花涂香螺贝衣服幢幡等。<a id="a-3v"></a>乃至阏伽瓶种种供具供养贤圣。<a id="a-3w"></a>复用五宝水献于本部。<a id="a-3x"></a>洁净已。<a id="a-3y"></a>然用三白食。<a id="a-3z"></a>谓酥乳酪调和为食。<a id="a-40"></a>食亦为三品。<a id="a-41"></a>若作上品法用上品供养。<a id="a-42"></a>若作中品用中品供养。<a id="a-43"></a>第三品法用第三供养。<a id="a-44"></a>虽云三品并须上味。<a id="a-45"></a>用献曼拏罗内贤圣。<a id="a-46"></a>若有此会诸母鬼罗刹娑部多必舍左。<a id="a-47"></a>随其勾召自十方来者。<a id="a-48"></a>并须平等与其祭食。<a id="a-49"></a>勿得令其有所不足。<a id="a-4A"></a>献食器用亦各不同。<a id="a-4B"></a>若献曼拏罗中八如来及尊那等。<a id="a-4C"></a>即各先献如拇指大一金莲华。<a id="a-4D"></a>然用铜钵满盛酪蜜等及诸食。<a id="a-4E"></a>奉献佛菩萨已。<a id="a-4F"></a>然用新瓦器盛祭食与彼十方来者必舍左等。<a id="a-4G"></a>其祭食者用酒肉及鱼。<a id="a-4H"></a>或用全鱼为祭。<a id="a-4I"></a>所献圣贤及必舍左等。<a id="a-4J"></a>并须身心专注虔至供养。<a id="a-4K"></a>圣贤欢喜所求成就如是作已。<a id="a-4L"></a>行人即入观想。<a id="a-4M"></a>想自己鼻尖上有物。<a id="a-4N"></a>得现前已。<a id="a-4O"></a>专注不散成坚固慈。<a id="a-4P"></a>令出入息微细。<a id="a-4Q"></a>端坐低头自顾已足。<a id="a-4R"></a>即想心中现一日轮。<a id="a-4S"></a>想日轮中有开敷莲华诸宝所成于莲华中有尊那菩萨。<a id="a-4T"></a>身作金色着洁白衣种种装严。<a id="a-4U"></a>又想菩萨于五分身中出大光明。<a id="a-4V"></a>又想菩萨于九流门亦出光明。<a id="a-4W"></a>其光炽盛照耀一切。<a id="a-4X"></a>作观成已收光而起。<a id="a-4Y"></a>复以香华及阏伽等。<a id="a-4Z"></a>奉上贤圣已恭敬作礼。</p>
  <p id="a4a">复次行人画像及作曼拏罗。<a id="a-4b"></a>安布贤圣位种种所作。<a id="a-4c"></a>皆禀阿阇梨指教。<a id="a-4d"></a>一一不得违逆。<a id="a-4e"></a>于此仪轨皆悉记忆无令差谬。<a id="a-4f"></a>弟子即依教如仪安布贤圣。<a id="a-4g"></a>备办香华及种种之具。<a id="a-4h"></a>供养贤圣已。<a id="a-4i"></a>阿阇梨以帛覆弟子面。<a id="a-4j"></a>令弟子捧华抛于曼拏罗上。<a id="a-4k"></a>认华所著处尊像。<a id="a-4l"></a>永为拥护自身之主。<a id="a-4m"></a>此后常诵此贤圣本明求其加护。<a id="a-4n"></a>如是抛华认本尊已。<a id="a-4o"></a>弟子即以钵器盛满五宝。<a id="a-4p"></a>奉上阿阇梨用伸劳谢。<a id="a-4q"></a>弟子于阿阇梨。<a id="a-4r"></a>此后奉重过父千倍。<a id="a-4s"></a>乃至以曼拏罗所供养物及诸宝贝。<a id="a-4t"></a>施一切沙门。<a id="a-4u"></a>此后于具德之人及诸尊长。<a id="a-4v"></a>常加敬重。<a id="a-4w"></a>亦不得于曼拏罗所用诸物。<a id="a-4x"></a>乃至火及酥酪等而生轻慢。<a id="a-4y"></a>亦不得足踏莲华。<a id="a-4z"></a>阿阇梨如是诫约弟子已。<a id="a-50"></a>弟子礼谢。<a id="a-51"></a>此后弟子所欲作法。<a id="a-52"></a>依仪修习无不成就。</p>
  <p data-pb></p>
  <h2 id="a53">护摩法分第五</h2>
  <p id="a54">复次行人。<a id="a-55"></a>若欲修习尊那护摩法者。<a id="a-56"></a>当于尊那菩萨及曼拏罗贤圣。<a id="a-57"></a>作大供养。<a id="a-58"></a>先备惹帝华摩梨华。<a id="a-59"></a>及种种名华与妙香等。<a id="a-5A"></a>而为供养。<a id="a-5B"></a>然后随意依法作其护摩。<a id="a-5C"></a>而是行人欲得所求一切成就者。<a id="a-5D"></a>先于护摩炉中烧吉木柴。<a id="a-5E"></a>然复用白檀龙脑及别妙香。<a id="a-5F"></a>合和酥乳以青莲华揾。<a id="a-5G"></a>烧诵大明作护摩者。<a id="a-5H"></a>即得如愿。<a id="a-5I"></a>大明曰。</p>
  <p id="a5J">曩莫飒钵多(二合引)喃(引一)三藐讫三(二合)没驮俱胝(引)喃(引二)唵(引)左隶(引三)祖隶(引四)尊祢(引五)</p>
  <p id="a5K">若为息灾。<a id="a-5L"></a>用阿没罗树叶揾酥乳。<a id="a-5M"></a>同烧作护摩者。<a id="a-5N"></a>即得如愿。</p>
  <p id="a5O">若为增益当用阿说他木。<a id="a-5P"></a>或钵逻舍木乌讷么啰木。<a id="a-5Q"></a>如是等木为柴。<a id="a-5R"></a>揾酥蜜酪同烧作护摩者。<a id="a-5S"></a>即得如愿。<a id="a-5T"></a>大明曰。</p>
  <p id="a5U">唵(引)左隶(引一)祖隶(引二)尊祢(引三)唵(引)癹吒(半音四)</p>
  <p id="a5V">若为发遣设咄噜者。<a id="a-5W"></a>用凶木为柴。<a id="a-5X"></a>揾油烧火。<a id="a-5Y"></a>复用誐哩陀婆炼拏一阿庾多。<a id="a-5Z"></a>诵大明作护摩者。<a id="a-5a"></a>即得如愿大明曰。</p>
  <p id="a5b">吽(引)癹吒(半音)左隶(引一)祖隶(引二)癹吒(半音三)尊祢(引四)吽(引)癹吒(半音引五)</p>
  <p id="a5c">若为破坏设咄噜及禁其心者。<a id="a-5d"></a>烧左祖攞木柴。<a id="a-5e"></a>以血和芥子油。<a id="a-5f"></a>用[寧*頁]摩木树叶及尾螺木针。<a id="a-5g"></a>一阿庾多。<a id="a-5h"></a>诵前发遣大明。<a id="a-5i"></a>作护摩即得如意。</p>
  <p id="a5j">复次欲一切成就者。<a id="a-5k"></a>先须受其灌顶。<a id="a-5l"></a>然后发坚固心。<a id="a-5m"></a>常持尊那菩萨。<a id="a-5n"></a>后作法者皆得成就。</p>
  <p data-pb></p>
  <h2 id="a5o">持诵法分第六之一</h2>
  <p id="a5p">复次行人欲于尊那法中修习持诵者。<a id="a-5q"></a>即须先受三昧然结曼拏罗。<a id="a-5r"></a>方可起首持诵。<a id="a-5s"></a>当持诵时。<a id="a-5t"></a>行人于每日平旦时。<a id="a-5u"></a>先用大力明王大明。<a id="a-5v"></a>加持拇指七遍。<a id="a-5w"></a>拥护身已。<a id="a-5x"></a>或往便痢亦加持顶及两臂心喉五处已。<a id="a-5y"></a>即入触。<a id="a-5z"></a>大力明王大明曰。</p>
  <p id="a60">啰怛曩(二合)嚩日啰(二合)曩底(一)唵(引)骨噜(二合)达曩吽(引)弱(二)</p>
  <p id="a61">入触已用净土及瞿摩夷作净。<a id="a-62"></a>复诵甘露军茶利大明七遍加持土。<a id="a-63"></a>洗身分并脐轮下。<a id="a-64"></a>及用洗下衣已。<a id="a-65"></a>又更洗手方得清净。<a id="a-66"></a>取土诵大明曰。</p>
  <p id="a67">唵(引)儞佉曩(一)嚩苏达娑嚩(二合引)贺(引二)</p>
  <p id="a68">取得土已。<a id="a-69"></a>安于净处。<a id="a-6A"></a>或用作净。<a id="a-6B"></a>即捻少许土洗手及洗足。<a id="a-6C"></a>即诵作净大明曰。</p>
  <p id="a6D">曩莫三满多(一)没驮(引)喃(引二)唵(引)秫提(引三)哩讷(二合)输达曩(引)野娑嚩(二合引)贺(引四)</p>
  <p id="a6E">诵此净大明已。<a id="a-6F"></a>作拳竖立拇指即诵甘露军茶利大明加持身五处。<a id="a-6G"></a>甘露军茶利大明曰。</p>
  <p id="a6H">曩莫啰怛曩(二合)怛啰(二合)夜(引)野(一)曩莫室赞(二合)拏(二)摩贺(引)骨噜(二合)驮(引)野(三)唵(引)虎卢(四)虎卢(五)底瑟吒(二合六)底瑟吒(二合七)满驮(八)满驮(九)贺曩(十)贺曩(十一)阿蜜哩(二合)帝(引)吽(引)癹吒(半音)娑嚩(二合引)贺(引十二)</p>
  <p id="a6I">诵此明已。<a id="a-6J"></a>复诵三昧大明三遍或七遍。<a id="a-6K"></a>三昧大明曰。</p>
  <p id="a6L">曩莫萨哩嚩(二合)没驮(一)冒地萨埵(引)喃(二)阿(引)尾啰喏(三)阿(引)尾啰喏(四)摩贺(引)嚩日哩(二合)舍多(五)舍(引)多(六)娑(引)啰帝(引七)娑(引)啰帝(引八)怛啰(二合)曳(九)怛啰(二合)曳(十)尾达摩儞(十一)三婆惹儞(十二)贺啰摩底(十三)悉驮(引)屹哩(二合引十四)怛啰(二合)吒(半音)娑嚩(二合引)贺(引十五)</p>
  <p id="a6M">诵此明已取水一合。<a id="a-6N"></a>用前甘露军茶利大明加持已。<a id="a-6O"></a>自灌其顶及净其手用水之时。<a id="a-6P"></a>复诵本部大明七遍。<a id="a-6Q"></a>大明曰。</p>
  <p id="a6R">唵(引)卒纥哩(二合引一)</p>
  <p id="a6S">诵明作净已。<a id="a-6T"></a>复作拳以拇指安心。<a id="a-6U"></a>诵心大明曰。</p>
  <p id="a6V">唵(引)尊癹吒(半音一)</p>
  <p id="a6W">诵心明已。<a id="a-6X"></a>复诵甲胄大明。<a id="a-6Y"></a>拥护自身五处。<a id="a-6Z"></a>甲胄大明曰。</p>
  <p id="a6a">唵尊满驮(一)</p>
  <p id="a6b">诵此明已。<a id="a-6c"></a>复诵甘露军茶利大明加持水。<a id="a-6d"></a>七掬洒净及遣魔障。<a id="a-6e"></a>复诵土甲胄大明。<a id="a-6f"></a>加持身五处以为甲胄。<a id="a-6g"></a>如得金刚手菩萨亲自拥护无异。<a id="a-6h"></a>土甲胄大明曰。</p>
  <p id="a6i">曩莫三满多(一)没驮(引)喃(引二)唵(引)部(引)入嚩(二合引)攞吽(引三)</p>
  <p id="a6j">诵此明已。<a id="a-6k"></a>复诵如来部心明加持水。<a id="a-6l"></a>三掬献于三宝。<a id="a-6m"></a>如来部心大明曰。</p>
  <p id="a6n">曩莫三满多(一)没驮(引)喃(引二)喏曩喏俱(三)</p>
  <p id="a6o">诵此明已。<a id="a-6p"></a>复诵佛眼大明加持水。<a id="a-6q"></a>三掬用灌自顶。<a id="a-6r"></a>佛眼大明曰。</p>
  <p id="a6s">曩莫萨哩嚩(二合一)怛他(引)誐帝(引)毗药(二合二)唵(引)噜噜娑普(二合)噜(三)入嚩(二合)攞底瑟吒(二合四)悉驮路左儞(引五)萨哩嚩(二合)哩他(二合引)娑达儞(六)娑嚩(二合引)贺(引七)</p>
  <p id="a6t">复诵甘露军茶利心大明加持水。<a id="a-6u"></a>三掬用灌顶。<a id="a-6v"></a>即成沐浴心。<a id="a-6w"></a>大明曰。</p>
  <p id="a6x">唵(引)阿蜜哩(二合)帝(引)吽。</p>
  <p id="a6y">复诵前净大明。<a id="a-6z"></a>如前护身已。<a id="a-70"></a>复诵前心大明二十一遍。<a id="a-71"></a>加持水用洒净及遣魔障。<a id="a-72"></a>然后随意沐浴。<a id="a-73"></a>所用拭巾亦濯令清净。<a id="a-74"></a>又洗二手作洁净已。<a id="a-75"></a>却入道场近于贤圣。<a id="a-76"></a>行人所著衣。<a id="a-77"></a>亦用甘露军茶利大明加持。<a id="a-78"></a>又用常受衣。<a id="a-79"></a>大明加持三遍。<a id="a-7A"></a>或七遍已如常受用。<a id="a-7B"></a>加持衣大明曰。</p>
  <p id="a7C">曩莫三满多(一)没驮喃(引二)唵(引)[口*洛]乞叉(二合三)萨哩嚩(二合)怛他(引)誐多(四)阿地瑟胝(二合)多(引)野唧嚩啰娑嚩(二合引)贺(引五)</p>
  <p id="a7D">行人如是种种洁净已。<a id="a-7E"></a>方再入贤圣道场。<a id="a-7F"></a>于贤圣前发志诚心。<a id="a-7G"></a>合掌恭敬乃至作礼。<a id="a-7H"></a>然以五净水洒吉祥草作座而坐。<a id="a-7I"></a>后用涂二手。<a id="a-7J"></a>依仪结印拥护自身。<a id="a-7K"></a>即先结诸部三昧印。</p>
  <p id="a7L">佛部三昧印。<a id="a-7M"></a>以二手相并复合掌。<a id="a-7N"></a>次以二头指安中指侧第三节成印。<a id="a-7O"></a>结此印随印诵佛部三昧大明曰。</p>
  <p id="a7P">唵(引)怛他(引)誐睹(引)讷婆(二合)嚩(引)野娑嚩(二合引)贺(引一)</p>
  <p id="a7Q">次结莲华部三昧印。<a id="a-7R"></a>先以二手作合掌。<a id="a-7S"></a>复散二手。<a id="a-7T"></a>却以三中指相合。<a id="a-7U"></a>如莲华相成印。<a id="a-7V"></a>随印诵莲华部三昧大明曰。</p>
  <p id="a7W">唵(引)钵讷谟(二合引)讷婆(二合)嚩(引)野娑嚩(二合引)贺(引一)</p>
  <p id="a7X">次结金刚部三昧印。<a id="a-7Y"></a>以二手背相合。<a id="a-7Z"></a>二拇指二小指相捻。<a id="a-7a"></a>直竖余指成印。<a id="a-7b"></a>随印诵金刚部三昧大明曰。</p>
  <p id="a7c">唵(引)嚩日噜(二合引)讷婆(二合)嚩(引)野娑嚩(二合引)贺(引二)</p>
  <p id="a7d">诵此明已。<a id="a-7e"></a>复结甘露军茶利印。<a id="a-7f"></a>以二手平仰。<a id="a-7g"></a>二小指颠倒相交。<a id="a-7h"></a>二无名指与二中指。<a id="a-7i"></a>屈入掌。<a id="a-7j"></a>二头指如金刚相。<a id="a-7k"></a>二拇指如针成印。<a id="a-7l"></a>诵安于顶上。<a id="a-7m"></a>随印前甘露军茶利大明作自拥护。</p>
 </body>
</html>