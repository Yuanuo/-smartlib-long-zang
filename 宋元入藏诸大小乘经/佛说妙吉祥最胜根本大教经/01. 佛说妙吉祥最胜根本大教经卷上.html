<!DOCTYPE html>
<html>
<head>
  <meta charset="utf-8"/>
  <meta name="author" content="法贤/宋"/>
  <meta name="library" content="龙藏"/>
  <meta name="catalog" content="龙藏/宋元入藏诸大小乘经"/>
  <title>佛说妙吉祥最胜根本大教经卷上</title>
</head>
<body>
  <h1 class="head">佛说妙吉祥最胜根本大教经卷上</h1>
  <h2>焰鬘得迦忿怒明王成就仪轨分第一</h2>
  <p class="l-js-5c">尔时妙吉祥　　化身大明王</p>
  <p class="l-js-5c">名焰鬘得迦　　遍身炽盛光</p>
  <p class="l-js-5c">甚恶大怖畏　　令诸大明王</p>
  <p class="l-js-5c">惊怖器杖落　　天人阿修罗</p>
  <p class="l-js-5c">恐怖而合掌　　悉皆归命礼</p>
  <p class="l-js-5c">称赞俱胝数　　见斯大焰光</p>
  <p class="l-js-5c">热恼心如火　　如是而白言</p>
  <p class="l-js-5c">唯愿大明王　　止息大恶相</p>
  <p class="l-js-5c">光明大炽盛　　遍照于十方</p>
  <p class="l-js-5c">三界诸天人　　及彼修罗等</p>
  <p class="l-js-5c">惊怖归三宝　　顶礼佛法僧</p>
  <p class="l-js-5c">即时大明王　　息恶化善相</p>
  <p class="l-js-5c">具足大威德　　妙吉祥化身</p>
  <p class="l-js-5c">天人修罗等　　俱白大明王</p>
  <p class="l-js-5c">云何行精进　　种种而承事</p>
  <p class="l-js-5c">恭敬供养等　　而得大欢喜</p>
  <p class="l-js-5c">方便为开演　　断除我等疑</p>
  <p class="l-js-5c">尔时大忿怒　　焰鬘得迦王</p>
  <p class="l-js-5c">如是闻彼语　　告天修罗等</p>
  <p class="l-js-5c">汝各具威德　　归依佛法僧</p>
  <p class="l-js-5c">三宝胜功德　　信顺如来敕</p>
  <p class="l-js-5c">利益诸众生　　我止大恶形</p>
  <p class="l-js-5c">化为妙善相　　已受三归者</p>
  <p class="l-js-5c">当发菩提心　　我有根本教</p>
  <p class="l-js-5c">大明成就法　　七字十字等</p>
  <p class="l-js-5c">如是成法句　　一切诸天人</p>
  <p class="l-js-5c">及彼阿苏啰　　汝等当受持</p>
  <p class="l-js-5c">所愿皆成满　　此焰鬘得迦</p>
  <p class="l-js-5c">忿怒根本教　　我亲所说时</p>
  <p class="l-js-5c">大地皆震动　　江海悉沸腾</p>
  <p class="l-js-5c">一切诸天人　　夜叉啰叉娑</p>
  <p class="l-js-5c">及以必舍佐　　身心俱颤掉</p>
  <p class="l-js-5c">怖畏大明王　　各发恭敬心</p>
  <p class="l-js-5c">合掌俱作礼　　受持大忿怒</p>
  <p class="l-js-5c">焰鬘得迦王　　根本心大明</p>
  <p class="l-js-5c">为护世正法　　于彼三界中</p>
  <p class="l-js-5c">一切人天内　　作成就仪轨</p>
  <p class="l-js-5c">最胜最第一　　焰鬘得迦王</p>
  <p class="l-js-5c">亲自而宣说　　一切诸天人</p>
  <p class="l-js-5c">信受俱欢喜　　天上及人间</p>
  <p class="l-js-5c">恭敬头面礼　　百千菩萨众</p>
  <p class="l-js-5c">依法自修习　　广行慈悲行</p>
  <p class="l-js-5c">如是此大教　　妙吉祥根本</p>
  <p class="l-js-5c">清净仪轨法　　成就第一分</p>
  <h2>焰鬘得迦必隶睹得羯吒曼拏罗成就仪轨分第二</h2>
  <p>复次最上曼拏罗仪轨。能于三界作大怖畏。能施所求一切满愿。此名必隶睹得羯吒曼拏罗成就法。持明行人先须拣择所乐之地。或大树之下或尸陀林中。或空舍内或四衢道路之傍。或于山间或二塔中间。或园林内或山顶上。或河岸海岸或牛栏内。或斗战之地或大自在天祠及诸寂静之处随自意乐。当建曼拏罗。复须依法洁净。于彼地内所有荆棘瓦石砂砾骨发橛木等。不洁之物悉皆除去。然后以五药净水合瞿摩夷涂曼拏罗地。时持明者经宿沐浴。净持斋戒志意专心。诵此大明作自拥护。复次以兜罗绵或麻。合三股线絣四方曼拏罗。先从东方起首。四方四隅次第依法。如是絣已。用尸灰粉于曼拏罗四方四隅作于四门。唯开南门余三常闭。曼拏罗中心粉一莲花。复于东北隅起首依法次第。以尸灰画诸贤圣及宝杖印。于曼拏罗四门。各画一必隶多形。中间莲花上画第五必隶多形。以髑髅为装严。如是曼拏罗中。一一依法悉令周足。复次曼拏罗有其八种。阔一肘曼拏罗。为常供养仪。阔二肘曼拏罗为消灾增益仪。阔三肘曼拏罗为发遣设咄噜仪。阔四肘曼拏罗为敬爱句召仪。阔五肘曼拏罗为禳灾除病仪。阔六肘曼拏罗为除魔及宿曜仪。阔七肘曼拏罗为句召诸天敬爱仪。阔八肘曼拏罗为一切所求成就仪。如是八肘已上作者。非依仪轨必不成就。持明者画曼拏罗已。以满钵盛香水。满钵盛种种妙花。及沉香旃檀香安息香酥灯油灯。如是依法次第安置。必得成就。</p>
  <p>复次或作大恶曼拏罗法。持明者用涅哩嚩娑为灯。以酒肉鱼及种种饮食当用出生。即行人作礼诸佛发菩提心。时持明者依法。自画曼拏罗内贤圣形像及标帜等。如不能画。依法观想。曼拏罗莲花之上有微妙字。化成必隶多得羯吒。复想曼拏罗四隅各一宝杖。四门各一必隶多。即诵必隶多大明。如是诵已。复想曼拏罗内八种标帜。其名曰贺悉多波那尸啰娑建驮部惹羯噜吒亲那左哩摩捺啰设嚩摩攞。如是想已。诵此大明而作现前。然后请召焰鬘得迦大忿怒明王。入自心中。身黑色大恶相。具大威德遍身炽焰。六面各有三目。目作赤黄色。头发及眉皆赤黄色。六足。足蹋必隶多。十二臂。右第一手作施愿印。第二手执钩第三手执三叉。第四手执剑。第五手执宝杖。第六手执钺斧。左第一手执髑髅。第二手执旗。第三手执都摩囕第四手执罥索。第五手竖头指。第六手执宝杖。用半干半润人头为鬘。饰虎皮为衣。身大腹广。面作种种忿怒相。恶色变动如海沸腾。现相不定。或作忿怒相或作善相。或作大恶相或作怖畏相。或开口出舌或露现牙齿。如是依法粉画观想亦然。如是想已。以香水献阏伽及红色花。于必隶多顶上。复用赤檀香花及花鬘。献焰鬘得迦明王顶上。即诵焰鬘得迦明王心大明。持明者观想。此明王心大明入自心中。诵头大明想在头上。诵顶大明想在顶上。诵甲胄大明想为甲胄。如是观想已。复诵香大明即献香。然后于曼拏罗四方四隅。各燃于灯供养。即以种种饮食及上妙香花。献焰鬘得迦忿怒明王。复以种种饮食出生。献必隶多及一切鬼神等。复用满钵净水满钵好香。安置曼拏罗外。然后依法令受法弟子沐浴洁净已。即诵忿怒明王大明加持一花。令彼弟子以二手指执此一花。而复用帛覆于头面。念三宝名。时阿阇梨引弟子入曼拏罗内令发誓愿。即便抛花向曼拏罗中。与去面帛认本尊。阿阇梨与弟子。说宝杖印及三宝秘密三昧印。即以香花水灌弟子顶。复以香花供养。所有忿怒明王心大明授与弟子。时弟子受大明已。头面作礼随力布施供养阿阇梨。弟子所愿之事必得成就。复用满钵香水安曼拏罗东边。献明王阏伽水。时阿阇梨即诵发送大明。发送焰鬘得迦大忿怒明王归于本位。于曼拏罗献阏伽水。如是依法常作。能得世间广大无等之福。</p>
  <h2>忿怒明王必隶睹得羯吒曼拏罗大明成就仪轨分第三</h2>
  <p>复说曼拏罗中第一必隶多大明曰。</p>
  <p>唵(引)萨莫萨哩嚩(二合)怛他(引)誐帝(引)毗药(二合一)必隶(二合)多目佉(二)佉(引)那迦娑嚩(二合引)贺(引三)</p>
  <p>复说曼拏罗东门必隶多大明曰。</p>
  <p>唵(引)必隶(二合引)睹(引)攞迦(二合引)野(一)吽(引)发吒(半音二)</p>
  <p>复说曼拏罗南门必隶多大明曰。</p>
  <p>唵(引)必隶(二合引)多鼻(引)鬘(引)怛迦(一)吽(引)发吒(半音二)</p>
  <p>复说曼拏罗西门必隶多大明曰。</p>
  <p>阿(引)唵(引)必隶(二合引)多(一)入嚩(二合)攞(二)发吒(半音三)</p>
  <p>复说曼拏罗北门必隶多大明曰。</p>
  <p>唵(引)乞叱(二合)钵啰(二合)必隶(二合引)睹(引一)得羯(二合)吒(二)吽(引)发吒(半音三)</p>
  <p>复说曼拏罗四隅宝杖大明曰。</p>
  <p>唵(引)曩莫没驮达哩摩(二合)僧祇毗药(二合一)萨哩嚩(二合)怛他(引)誐帝(引)毗药(二合二)阿(引)骨噜(二合引)驮尾惹野(引三)仡儞(二合引)入嚩(二合)哩多(四)[口*尔]贺嚩(二合引五)必隶(二合引)多始啰(六)吽(引)发吒(半音七)</p>
  <p>请召焰鬘得迦明王大明曰。</p>
  <p>唵(引)曩谟(引)没驮达哩摩(二合)僧祇(引)毗药(二合一)骨噜(二合引)达嚩啰尾(引)啰(二合)莎(二)三摩曳(引)曩(三)阿誐蹉(四)阿(引)誐蹉(五)唵(引)阿(引)吽(引六)壹难必隶(二合引)多娑喃(七)必隶(二合引)睹(引)得羯(二合)吒(八)[口*洛]乞叉(二合)[口*洛]乞叉(二合)娑嚩(二合引)贺(引九)</p>
  <p>必隶多鬘大明曰。</p>
  <p>唵(引)曩莫萨哩嚩(二合)怛他(引)议帝(引)毗药(二合一)必隶(二合引)多摩(引)隶(引二)尾讫哩(二合)帝(引三)虞呬也(二合)闭(引四)尾迦(引)啰目契(五)萨哩嚩(二合)[口*洛]乞刍(二合)钵祖(仁祖切)瑟胝(二合引六)吽(引)发吒(半音七)</p>
  <p>十七微妙字大明曰。</p>
  <p>阿(引一)骨噜(二合引)提(引)迦焰鬘(引)得迦(二)贺曩(二)摩他(四)畔惹(五)吽(引)发吒(半音引六)</p>
  <p>明王心大明曰。</p>
  <p>唵(引)阿(引一)吽(引二)此明为拥护。</p>
  <p>观想明王头大明曰。</p>
  <p>唵(引)迦(引)攞吽发吒(半音一)</p>
  <p>观想明王顶大明曰。</p>
  <p>唵(引)野鬘得枳(引)羯尾(引)啰(一)吽(引)发吒(半音)</p>
  <p>观想明王甲胄大明曰。</p>
  <p>唵(引)入嚩(二合引)攞(引一)入嚩(二合)里多尾仡啰(二合)贺(二)吽(引)发吒(半音三)</p>
  <p>观想明王器仗大明曰。</p>
  <p>唵(引)吠(引)嚩莎旦(引)多迦(一)吽(引)发吒(半音二)</p>
  <p>如是焰鬘得迦明王大明。于身五处观想。</p>
  <p>献阏伽大明曰。</p>
  <p>唵(引)伊迦尾(引)啰(一)野鬘(引)怛迦(二)尾娑啰(三)尾娑啰(四)娑嚩(二合引)贺(引五)</p>
  <p>献涂香大明曰。</p>
  <p>唵(引)啰讫多(二合一)唧底(二)输尼多(引)哩捺啰(三合三)苏巘驮(四)尾仡啰(二合)贺(五)娑嚩(二合引)贺(引六)</p>
  <p>献花大明曰。</p>
  <p>唵(引)祢摩也(二合一)萨啰(二合)仡摩(二合引)攞也(二合引二)驮(引)哩尼(引)娑嚩(二合引)贺(引三)</p>
  <p>献香大明曰。</p>
  <p>唵(引)唧底(一)度波(二)必哩(二合)夜(引)野娑嚩(二合引)贺(引三)</p>
  <p>献灯大明曰。</p>
  <p>唵(引)祢么也(二合一)[口*尔]踰(二合引)底瑟摩(二合)帝娑嚩(二合引)贺(引二)</p>
  <p>一切饮食出生大明曰。</p>
  <p>唵(引)萨哩嚩(二合引)弥试(引)阿嚩贺(引)哩尼(引二)娑嚩(二合引)贺(引三)</p>
  <p>献一切饮食及出生大明曰。</p>
  <p>唵(引)祢摩焰(二合引)曩部(引)[口*尔]儞(引一)贺啰贺啰(二)讷凌(二合引)讷凌(二合引三)讷凌(二合引)朅娑嚩(二合引)贺(引四)</p>
  <p>必隶睹得羯吒曼拏罗中献食及出生大明曰。</p>
  <p>唵(引)窟窟儞(一)必隶(二合引)睹(引)得羯(二合)吒(二)必哩(二合)多摩(引)隶(引三)攞里儞(四)窟朗(二合引)窟朗(二合引)窟朗(二合引)窟朗(二合引五)必励(二合引六)必励(二合引)底始吠(引七)讷凌(二合引)讷凌(二合引)讷凌(二合引八)窟窟儞(九)仡哩(二合)恨拏(二合十)末凌娑嚩(二合引)贺(引十一)</p>
  <h2>忿怒明王必隶睹得羯吒宝杖印曼拏罗秘密供养仪轨分第四</h2>
  <p>复次妙吉祥化身焰鬘得迦明王大无畏身。有无量光明。依三宝仪法以手结印。右手安前而现三昧。拇指常密余指紧作拳。此是宝杖印。时持明人用心大明或别明。与此印同用。不得违越此宝杖大明曰。</p>
  <p>曩谟(引)没驮达哩摩(二合)僧祇(引)毗药(二合一)阿(引二)萨哩嚩(二合)怛他(引)誐多(三)骨噜(二合引)达尾惹野(四)阿仡儞(二合)入嚩(二合)里多[口*尔]贺嚩(二合五)必隶多始啰(六)吽(引)发吒(半音七)</p>
  <p>此宝杖明并印。亦名忿怒明王心明。能作清净能化器仗能调伏诸魔。</p>
  <p>复说必隶睹得羯吒曼拏罗内宝杖印仪。时持明者依法用尸灰。于宝杖尖上画一必隶多头。只得在曼拏罗内画。外不得画。兼持明人求成就者。若求此杖一切所须无不成就。</p>
  <p>复说彼宝杖印成就法。如前必隶睹得羯吒曼拏罗。作四方四隅及于中间。九处各安宝杖印。如是句召供养。与此明王大明同用。而为最上大明曰。</p>
  <p>唵(引)唵(引)曩谟(引)没驮达哩摩(二合)僧祇(引)毗药(二合)阿(引)阿(引二)萨哩嚩(二合)怛他(引)誐多(三)骨噜(二合引)驮尾惹野(引)仡儞(二合四)入嚩(二合)里多[口*尔]贺嚩(二合)必隶(二合引)多始啰吽(引)吽(引)发吒(半音五)</p>
  <p>此宝杖印大明。于一切成就法中最上最胜。能作广大成就。</p>
  <p>复说供养观想法。想画一莲花。花作八叶为四方四隅。从东方起首依法次第。于四方四隅及花中间各安微妙字。复作结界。想吽字在宝杖必隶多头上。想唵字而作现前。想唵曩莫字为供养。阿(上声)字为焰鬘得迦明王。最胜三昧。</p>
  <p>大明曰。</p>
  <p>唵(引)曩谟(引)没驮达哩摩(二合)僧祇毗药(二合一)萨哩嚩(二合)没驮(引)毗(二)僧窣睹(二合)多(三)</p>
  <p>先诵此明为归命三宝。然后用一切宝杖。各各本明及本三昧。而作忿怒顾视。于刹那间一切所求皆悉成就。此是如来所化。</p>
  <p>复次依法各诵本大明已。诵阿(上声)字作最胜焰鬘得迦明王。顾视为本三昧。后诵吽字所有息灾增益敬爱句召调伏发遣等一切成就。</p>
  <p>若持明人作息灾法。先用唵字及本大明。后诵别大明。此是如来三昧。能息一切灾难。若先诵大明后诵吽字及焰鬘得迦大明。此是如来相能作最上事。若敬爱法依大明本法。后诵莎贺字。能令诸天敬爱。行人欲求大富。当诵如来部大明。如是常作必得大富。若作增益法亦诵本大明。后诵吽字速得增益。若杀设睹噜先诵吽字。后诵发吒字即能杀彼。若欲发遣先诵吽字。后诵本大明及发吒字。作秘密供养而能发遣。如是前曼拏罗四方四隅及中间。九处所有宝杖。虽以香花供养饮食出生。若不持诵大明。终不得成如是增益敬爱息灾调伏杀冤等法。彼持明者了知秘密印法及曼拏罗等仪轨周足。不在择日择时占观星曜。亦不假志持斋戒沐浴清净等。自然成就满一切愿。若持明者发菩提心。以香花果子饮食等。随力供养焰鬘得迦明王。诵彼心大明满六个月。随意所求皆得成就。</p>
  <h2>忿怒明王必隶多曩毗宝杖印曼拏罗秘密供养仪轨分第五</h2>
  <p>复次持明者。于夜分往尸陀林中。以尸灰画四方曼拏罗作四门。上用彩帛为仰尘。悬拂镜花鬘。复于八方安八髑髅。燃灯八盏。中画半尸。尸上画宝杖印。别画一必隶多。此名必隶多曩毗曼拏罗。能作一切成就。时持明者依法出生供养。即诵大明一洛叉。令法精熟。以髑髅满盛输尼帝。献宝杖印。持明者用赤檀涂身。洁净已著赤色衣。以大明甲胄为自拥护。复用有辞辩勇猛精进者三人为同伴。于黑月八日。持明者止息诸根令心寂静。与前三人同入必隶多曩毗曼拏罗。持明者安定而坐。以手结印诵此大明。或见种种魔境不得怯怖。竟夜持诵必得成就。降魔除冤最为第一。乃至难成之法速得成就。</p>
  <p>复次持明人持焰鬘得迦大明已。即诵吽字及诵贺曩尾娑怖吒伴惹伴惹等大明。时持明者作忿怒相立如舞势。经刹那间。能令山岳及州城楼阁等。悉皆破坏。</p>
  <p>复次持明者先诵吽字。次诵捺啰尾娑怖吒伴惹伴惹等大明。能破裂山河大地。及开阿苏啰宫门。乃至一切所求皆得随意。</p>
  <p>复次先诵吽字。次诵钵左尾特鑁娑输沙野等大明。能枯涸流泉池沼。乃至江河大海。</p>
  <p>复次先持吽字。次诵娑担婆。能禁伏一切魔事。若诵两遍能禁他军。全无动用如壁画人。</p>
  <p>若先诵吽字次诵讷凌。能令设咄噜惶乱。或与前二句同用所作皆成。若作忿怒相持诵。能令他军自乱驰散。若先诵吽字次诵底瑟吒底瑟吒。此明能禁伏啰惹。若先诵吽次诵贺曩尾特鑁(二合)婆娑摩啰野发吒等能灭他军。若先诵吽字次诵朅朅佉呬佉呬等。能令他军速自作乱。若先诵吽字次诵发吒吒讷凌(二合)讷凌(二合)酂酂讷凌(二合)讷凌(二合)如是此明能杀设咄噜。</p>
  <p>若先诵吽字次诵贺贺贺(引)贺(引)吠微多攞发吒若先诵吽字次诵贺贺贺(引)贺(引)等发吒。此二种明能成就世间一切之事。</p>
  <p>若先诵吽吽次诵讷凌(二合)讷凌(二合)酂酂讷哩发吒。此明能一刹那间广利世间。如是明王所说仪轨印法。修习精熟持诵之间。护持一切菩萨三昧。作一切事随意成就。</p>
  <p>复次持明者起首作成就法。先诵一洛叉令法精熟即便作法。若法未成。用前如来三昧及句召大明。后用顶礼大明及唵字已。复唵字为第一。阿(引)字为第二。吽字为后句。如是诵忿怒明王大明句已。复诵吽字次诵唵字阿(引)字。后诵吽字。如是诵已复诵如来大明。即密结印法诵大明一洛叉。能作一切成就。此是依法精熟仪则。若不成就当复依前法作。若不依法作。持明者自得破坏。</p>
  <p>此最胜焰鬘得迦明王法印所在之处。彼持明者依法持诵。能成就一切事。乃至世间出世间能作成坏真实不虚。于七由旬外。能调伏魔冤及部多必隶多吠多拏等皆能破坏。乃至句召诸天息灾除患杀设咄噜。依此三昧心印仪轨具足。明王欢喜以大威势。能令行人所作成就。此是焰鬘得迦最上大无畏明王心印。亦名宝杖印秘密法。</p>
</body></html>