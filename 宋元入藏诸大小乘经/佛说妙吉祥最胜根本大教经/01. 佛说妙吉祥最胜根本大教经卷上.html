<!doctype html>
<html id="z3IBUnFjR" data-ver="429">
 <head>
  <meta charset="utf-8">
  <meta author="法贤">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说妙吉祥最胜根本大教经卷上</h1>
  <h2 id="a2">焰鬘得迦忿怒明王成就仪轨分第一</h2>
  <p id="a3">尔时妙吉祥　　化身大明王</p>
  <p id="a4">名焰鬘得迦　　遍身炽盛光</p>
  <p id="a5">甚恶大怖畏　　令诸大明王</p>
  <p id="a6">惊怖器杖落　　天人阿修罗</p>
  <p id="a7">恐怖而合掌　　悉皆归命礼</p>
  <p id="a8">称赞俱胝数　　见斯大焰光</p>
  <p id="a9">热恼心如火　　如是而白言</p>
  <p id="aA">唯愿大明王　　止息大恶相</p>
  <p id="aB">光明大炽盛　　遍照于十方</p>
  <p id="aC">三界诸天人　　及彼修罗等</p>
  <p id="aD">惊怖归三宝　　顶礼佛法僧</p>
  <p id="aE">即时大明王　　息恶化善相</p>
  <p id="aF">具足大威德　　妙吉祥化身</p>
  <p id="aG">天人修罗等　　俱白大明王</p>
  <p id="aH">云何行精进　　种种而承事</p>
  <p id="aI">恭敬供养等　　而得大欢喜</p>
  <p id="aJ">方便为开演　　断除我等疑</p>
  <p id="aK">尔时大忿怒　　焰鬘得迦王</p>
  <p id="aL">如是闻彼语　　告天修罗等</p>
  <p id="aM">汝各具威德　　归依佛法僧</p>
  <p id="aN">三宝胜功德　　信顺如来敕</p>
  <p id="aO">利益诸众生　　我止大恶形</p>
  <p id="aP">化为妙善相　　已受三归者</p>
  <p id="aQ">当发菩提心　　我有根本教</p>
  <p id="aR">大明成就法　　七字十字等</p>
  <p id="aS">如是成法句　　一切诸天人</p>
  <p id="aT">及彼阿苏啰　　汝等当受持</p>
  <p id="aU">所愿皆成满　　此焰鬘得迦</p>
  <p id="aV">忿怒根本教　　我亲所说时</p>
  <p id="aW">大地皆震动　　江海悉沸腾</p>
  <p id="aX">一切诸天人　　夜叉啰叉娑</p>
  <p id="aY">及以必舍佐　　身心俱颤掉</p>
  <p id="aZ">怖畏大明王　　各发恭敬心</p>
  <p id="aa">合掌俱作礼　　受持大忿怒</p>
  <p id="ab">焰鬘得迦王　　根本心大明</p>
  <p id="ac">为护世正法　　于彼三界中</p>
  <p id="ad">一切人天内　　作成就仪轨</p>
  <p id="ae">最胜最第一　　焰鬘得迦王</p>
  <p id="af">亲自而宣说　　一切诸天人</p>
  <p id="ag">信受俱欢喜　　天上及人间</p>
  <p id="ah">恭敬头面礼　　百千菩萨众</p>
  <p id="ai">依法自修习　　广行慈悲行</p>
  <p id="aj">如是此大教　　妙吉祥根本</p>
  <p id="ak">清净仪轨法　　成就第一分</p>
  <p data-pb></p>
  <h2 id="al">焰鬘得迦必隶睹得羯吒曼拏罗成就仪轨分第二</h2>
  <p id="am">复次最上曼拏罗仪轨。<a id="a-n"></a>能于三界作大怖畏。<a id="a-o"></a>能施所求一切满愿。<a id="a-p"></a>此名必隶睹得羯吒曼拏罗成就法。<a id="a-q"></a>持明行人先须拣择所乐之地。<a id="a-r"></a>或大树之下或尸陀林中。<a id="a-s"></a>或空舍内或四衢道路之傍。<a id="a-t"></a>或于山间或二塔中间。<a id="a-u"></a>或园林内或山顶上。<a id="a-v"></a>或河岸海岸或牛栏内。<a id="a-w"></a>或斗战之地或大自在天祠及诸寂静之处随自意乐。<a id="a-x"></a>当建曼拏罗。<a id="a-y"></a>复须依法洁净。<a id="a-z"></a>于彼地内所有荆棘瓦石砂砾骨发橛木等。<a id="a-10"></a>不洁之物悉皆除去。<a id="a-11"></a>然后以五药净水合瞿摩夷涂曼拏罗地。<a id="a-12"></a>时持明者经宿沐浴。<a id="a-13"></a>净持斋戒志意专心。<a id="a-14"></a>诵此大明作自拥护。<a id="a-15"></a>复次以兜罗绵或麻。<a id="a-16"></a>合三股线絣四方曼拏罗。<a id="a-17"></a>先从东方起首。<a id="a-18"></a>四方四隅次第依法。<a id="a-19"></a>如是絣已。<a id="a-1A"></a>用尸灰粉于曼拏罗四方四隅作于四门。<a id="a-1B"></a>唯开南门余三常闭。<a id="a-1C"></a>曼拏罗中心粉一莲花。<a id="a-1D"></a>复于东北隅起首依法次第。<a id="a-1E"></a>以尸灰画诸贤圣及宝杖印。<a id="a-1F"></a>于曼拏罗四门。<a id="a-1G"></a>各画一必隶多形。<a id="a-1H"></a>中间莲花上画第五必隶多形。<a id="a-1I"></a>以髑髅为装严。<a id="a-1J"></a>如是曼拏罗中。<a id="a-1K"></a>一一依法悉令周足。<a id="a-1L"></a>复次曼拏罗有其八种。<a id="a-1M"></a>阔一肘曼拏罗。<a id="a-1N"></a>为常供养仪。<a id="a-1O"></a>阔二肘曼拏罗为消灾增益仪。<a id="a-1P"></a>阔三肘曼拏罗为发遣设咄噜仪。<a id="a-1Q"></a>阔四肘曼拏罗为敬爱句召仪。<a id="a-1R"></a>阔五肘曼拏罗为禳灾除病仪。<a id="a-1S"></a>阔六肘曼拏罗为除魔及宿曜仪。<a id="a-1T"></a>阔七肘曼拏罗为句召诸天敬爱仪。<a id="a-1U"></a>阔八肘曼拏罗为一切所求成就仪。<a id="a-1V"></a>如是八肘已上作者。<a id="a-1W"></a>非依仪轨必不成就。<a id="a-1X"></a>持明者画曼拏罗已。<a id="a-1Y"></a>以满钵盛香水。<a id="a-1Z"></a>满钵盛种种妙花。<a id="a-1a"></a>及沉香旃檀香安息香酥灯油灯。<a id="a-1b"></a>如是依法次第安置。<a id="a-1c"></a>必得成就。</p>
  <p id="a1d">复次或作大恶曼拏罗法。<a id="a-1e"></a>持明者用涅哩嚩娑为灯。<a id="a-1f"></a>以酒肉鱼及种种饮食当用出生。<a id="a-1g"></a>即行人作礼诸佛发菩提心。<a id="a-1h"></a>时持明者依法。<a id="a-1i"></a>自画曼拏罗内贤圣形像及标帜等。<a id="a-1j"></a>如不能画。<a id="a-1k"></a>依法观想。<a id="a-1l"></a>曼拏罗莲花之上有微妙字。<a id="a-1m"></a>化成必隶多得羯吒。<a id="a-1n"></a>复想曼拏罗四隅各一宝杖。<a id="a-1o"></a>四门各一必隶多。<a id="a-1p"></a>即诵必隶多大明。<a id="a-1q"></a>如是诵已。<a id="a-1r"></a>复想曼拏罗内八种标帜。<a id="a-1s"></a>其名曰贺悉多波那尸啰娑建驮部惹羯噜吒亲那左哩摩捺啰设嚩摩攞。<a id="a-1t"></a>如是想已。<a id="a-1u"></a>诵此大明而作现前。<a id="a-1v"></a>然后请召焰鬘得迦大忿怒明王。<a id="a-1w"></a>入自心中。<a id="a-1x"></a>身黑色大恶相。<a id="a-1y"></a>具大威德遍身炽焰。<a id="a-1z"></a>六面各有三目。<a id="a-20"></a>目作赤黄色。<a id="a-21"></a>头发及眉皆赤黄色。<a id="a-22"></a>六足。<a id="a-23"></a>足蹋必隶多。<a id="a-24"></a>十二臂。<a id="a-25"></a>右第一手作施愿印。<a id="a-26"></a>第二手执钩第三手执三叉。<a id="a-27"></a>第四手执剑。<a id="a-28"></a>第五手执宝杖。<a id="a-29"></a>第六手执钺斧。<a id="a-2A"></a>左第一手执髑髅。<a id="a-2B"></a>第二手执旗。<a id="a-2C"></a>第三手执都摩囕第四手执罥索。<a id="a-2D"></a>第五手竖头指。<a id="a-2E"></a>第六手执宝杖。<a id="a-2F"></a>用半干半润人头为鬘。<a id="a-2G"></a>饰虎皮为衣。<a id="a-2H"></a>身大腹广。<a id="a-2I"></a>面作种种忿怒相。<a id="a-2J"></a>恶色变动如海沸腾。<a id="a-2K"></a>现相不定。<a id="a-2L"></a>或作忿怒相或作善相。<a id="a-2M"></a>或作大恶相或作怖畏相。<a id="a-2N"></a>或开口出舌或露现牙齿。<a id="a-2O"></a>如是依法粉画观想亦然。<a id="a-2P"></a>如是想已。<a id="a-2Q"></a>以香水献阏伽及红色花。<a id="a-2R"></a>于必隶多顶上。<a id="a-2S"></a>复用赤檀香花及花鬘。<a id="a-2T"></a>献焰鬘得迦明王顶上。<a id="a-2U"></a>即诵焰鬘得迦明王心大明。<a id="a-2V"></a>持明者观想。<a id="a-2W"></a>此明王心大明入自心中。<a id="a-2X"></a>诵头大明想在头上。<a id="a-2Y"></a>诵顶大明想在顶上。<a id="a-2Z"></a>诵甲胄大明想为甲胄。<a id="a-2a"></a>如是观想已。<a id="a-2b"></a>复诵香大明即献香。<a id="a-2c"></a>然后于曼拏罗四方四隅。<a id="a-2d"></a>各燃于灯供养。<a id="a-2e"></a>即以种种饮食及上妙香花。<a id="a-2f"></a>献焰鬘得迦忿怒明王。<a id="a-2g"></a>复以种种饮食出生。<a id="a-2h"></a>献必隶多及一切鬼神等。<a id="a-2i"></a>复用满钵净水满钵好香。<a id="a-2j"></a>安置曼拏罗外。<a id="a-2k"></a>然后依法令受法弟子沐浴洁净已。<a id="a-2l"></a>即诵忿怒明王大明加持一花。<a id="a-2m"></a>令彼弟子以二手指执此一花。<a id="a-2n"></a>而复用帛覆于头面。<a id="a-2o"></a>念三宝名。<a id="a-2p"></a>时阿阇梨引弟子入曼拏罗内令发誓愿。<a id="a-2q"></a>即便抛花向曼拏罗中。<a id="a-2r"></a>与去面帛认本尊。<a id="a-2s"></a>阿阇梨与弟子。<a id="a-2t"></a>说宝杖印及三宝秘密三昧印。<a id="a-2u"></a>即以香花水灌弟子顶。<a id="a-2v"></a>复以香花供养。<a id="a-2w"></a>所有忿怒明王心大明授与弟子。<a id="a-2x"></a>时弟子受大明已。<a id="a-2y"></a>头面作礼随力布施供养阿阇梨。<a id="a-2z"></a>弟子所愿之事必得成就。<a id="a-30"></a>复用满钵香水安曼拏罗东边。<a id="a-31"></a>献明王阏伽水。<a id="a-32"></a>时阿阇梨即诵发送大明。<a id="a-33"></a>发送焰鬘得迦大忿怒明王归于本位。<a id="a-34"></a>于曼拏罗献阏伽水。<a id="a-35"></a>如是依法常作。<a id="a-36"></a>能得世间广大无等之福。</p>
  <p data-pb></p>
  <h2 id="a37">忿怒明王必隶睹得羯吒曼拏罗大明成就仪轨分第三</h2>
  <p id="a38">复说曼拏罗中第一必隶多大明曰。</p>
  <p id="a39">唵(引)萨莫萨哩嚩(二合)怛他(引)誐帝(引)毗药(二合一)必隶(二合)多目佉(二)佉(引)那迦娑嚩(二合引)贺(引三)</p>
  <p id="a3A">复说曼拏罗东门必隶多大明曰。</p>
  <p id="a3B">唵(引)必隶(二合引)睹(引)攞迦(二合引)野(一)吽(引)发吒(半音二)</p>
  <p id="a3C">复说曼拏罗南门必隶多大明曰。</p>
  <p id="a3D">唵(引)必隶(二合引)多鼻(引)鬘(引)怛迦(一)吽(引)发吒(半音二)</p>
  <p id="a3E">复说曼拏罗西门必隶多大明曰。</p>
  <p id="a3F">阿(引)唵(引)必隶(二合引)多(一)入嚩(二合)攞(二)发吒(半音三)</p>
  <p id="a3G">复说曼拏罗北门必隶多大明曰。</p>
  <p id="a3H">唵(引)乞叱(二合)钵啰(二合)必隶(二合引)睹(引一)得羯(二合)吒(二)吽(引)发吒(半音三)</p>
  <p id="a3I">复说曼拏罗四隅宝杖大明曰。</p>
  <p id="a3J">唵(引)曩莫没驮达哩摩(二合)僧祇毗药(二合一)萨哩嚩(二合)怛他(引)誐帝(引)毗药(二合二)阿(引)骨噜(二合引)驮尾惹野(引三)仡儞(二合引)入嚩(二合)哩多(四)[口*爾]贺嚩(二合引五)必隶(二合引)多始啰(六)吽(引)发吒(半音七)</p>
  <p id="a3K">请召焰鬘得迦明王大明曰。</p>
  <p id="a3L">唵(引)曩谟(引)没驮达哩摩(二合)僧祇(引)毗药(二合一)骨噜(二合引)达嚩啰尾(引)啰(二合)莎(二)三摩曳(引)曩(三)阿誐蹉(四)阿(引)誐蹉(五)唵(引)阿(引)吽(引六)壹难必隶(二合引)多娑喃(七)必隶(二合引)睹(引)得羯(二合)吒(八)[口*洛]乞叉(二合)[口*洛]乞叉(二合)娑嚩(二合引)贺(引九)</p>
  <p id="a3M">必隶多鬘大明曰。</p>
  <p id="a3N">唵(引)曩莫萨哩嚩(二合)怛他(引)议帝(引)毗药(二合一)必隶(二合引)多摩(引)隶(引二)尾讫哩(二合)帝(引三)虞呬也(二合)闭(引四)尾迦(引)啰目契(五)萨哩嚩(二合)[口*洛]乞刍(二合)钵祖(仁祖切)瑟胝(二合引六)吽(引)发吒(半音七)</p>
  <p id="a3O">十七微妙字大明曰。</p>
  <p id="a3P">阿(引一)骨噜(二合引)提(引)迦焰鬘(引)得迦(二)贺曩(二)摩他(四)畔惹(五)吽(引)发吒(半音引六)</p>
  <p id="a3Q">明王心大明曰。</p>
  <p id="a3R">唵(引)阿(引一)吽(引二)此明为拥护。</p>
  <p id="a3S">观想明王头大明曰。</p>
  <p id="a3T">唵(引)迦(引)攞吽发吒(半音一)</p>
  <p id="a3U">观想明王顶大明曰。</p>
  <p id="a3V">唵(引)野鬘得枳(引)羯尾(引)啰(一)吽(引)发吒(半音)</p>
  <p id="a3W">观想明王甲胄大明曰。</p>
  <p id="a3X">唵(引)入嚩(二合引)攞(引一)入嚩(二合)里多尾仡啰(二合)贺(二)吽(引)发吒(半音三)</p>
  <p id="a3Y">观想明王器仗大明曰。</p>
  <p id="a3Z">唵(引)吠(引)嚩莎旦(引)多迦(一)吽(引)发吒(半音二)</p>
  <p id="a3a">如是焰鬘得迦明王大明。<a id="a-3b"></a>于身五处观想。</p>
  <p id="a3c">献阏伽大明曰。</p>
  <p id="a3d">唵(引)伊迦尾(引)啰(一)野鬘(引)怛迦(二)尾娑啰(三)尾娑啰(四)娑嚩(二合引)贺(引五)</p>
  <p id="a3e">献涂香大明曰。</p>
  <p id="a3f">唵(引)啰讫多(二合一)唧底(二)输尼多(引)哩捺啰(三合三)苏巘驮(四)尾仡啰(二合)贺(五)娑嚩(二合引)贺(引六)</p>
  <p id="a3g">献花大明曰。</p>
  <p id="a3h">唵(引)祢摩也(二合一)萨啰(二合)仡摩(二合引)攞也(二合引二)驮(引)哩尼(引)娑嚩(二合引)贺(引三)</p>
  <p id="a3i">献香大明曰。</p>
  <p id="a3j">唵(引)唧底(一)度波(二)必哩(二合)夜(引)野娑嚩(二合引)贺(引三)</p>
  <p id="a3k">献灯大明曰。</p>
  <p id="a3l">唵(引)祢么也(二合一)[口*爾]踰(二合引)底瑟摩(二合)帝娑嚩(二合引)贺(引二)</p>
  <p id="a3m">一切饮食出生大明曰。</p>
  <p id="a3n">唵(引)萨哩嚩(二合引)弥试(引)阿嚩贺(引)哩尼(引二)娑嚩(二合引)贺(引三)</p>
  <p id="a3o">献一切饮食及出生大明曰。</p>
  <p id="a3p">唵(引)祢摩焰(二合引)曩部(引)[口*爾]儞(引一)贺啰贺啰(二)讷凌(二合引)讷凌(二合引三)讷凌(二合引)朅娑嚩(二合引)贺(引四)</p>
  <p id="a3q">必隶睹得羯吒曼拏罗中献食及出生大明曰。</p>
  <p id="a3r">唵(引)窟窟儞(一)必隶(二合引)睹(引)得羯(二合)吒(二)必哩(二合)多摩(引)隶(引三)攞里儞(四)窟朗(二合引)窟朗(二合引)窟朗(二合引)窟朗(二合引五)必励(二合引六)必励(二合引)底始吠(引七)讷凌(二合引)讷凌(二合引)讷凌(二合引八)窟窟儞(九)仡哩(二合)恨拏(二合十)末凌娑嚩(二合引)贺(引十一)</p>
  <p data-pb></p>
  <h2 id="a3s">忿怒明王必隶睹得羯吒宝杖印曼拏罗秘密供养仪轨分第四</h2>
  <p id="a3t">复次妙吉祥化身焰鬘得迦明王大无畏身。<a id="a-3u"></a>有无量光明。<a id="a-3v"></a>依三宝仪法以手结印。<a id="a-3w"></a>右手安前而现三昧。<a id="a-3x"></a>拇指常密余指紧作拳。<a id="a-3y"></a>此是宝杖印。<a id="a-3z"></a>时持明人用心大明或别明。<a id="a-40"></a>与此印同用。<a id="a-41"></a>不得违越此宝杖大明曰。</p>
  <p id="a42">曩谟(引)没驮达哩摩(二合)僧祇(引)毗药(二合一)阿(引二)萨哩嚩(二合)怛他(引)誐多(三)骨噜(二合引)达尾惹野(四)阿仡儞(二合)入嚩(二合)里多[口*爾]贺嚩(二合五)必隶多始啰(六)吽(引)发吒(半音七)</p>
  <p id="a43">此宝杖明并印。<a id="a-44"></a>亦名忿怒明王心明。<a id="a-45"></a>能作清净能化器仗能调伏诸魔。</p>
  <p id="a46">复说必隶睹得羯吒曼拏罗内宝杖印仪。<a id="a-47"></a>时持明者依法用尸灰。<a id="a-48"></a>于宝杖尖上画一必隶多头。<a id="a-49"></a>只得在曼拏罗内画。<a id="a-4A"></a>外不得画。<a id="a-4B"></a>兼持明人求成就者。<a id="a-4C"></a>若求此杖一切所须无不成就。</p>
  <p id="a4D">复说彼宝杖印成就法。<a id="a-4E"></a>如前必隶睹得羯吒曼拏罗。<a id="a-4F"></a>作四方四隅及于中间。<a id="a-4G"></a>九处各安宝杖印。<a id="a-4H"></a>如是句召供养。<a id="a-4I"></a>与此明王大明同用。<a id="a-4J"></a>而为最上大明曰。</p>
  <p id="a4K">唵(引)唵(引)曩谟(引)没驮达哩摩(二合)僧祇(引)毗药(二合)阿(引)阿(引二)萨哩嚩(二合)怛他(引)誐多(三)骨噜(二合引)驮尾惹野(引)仡儞(二合四)入嚩(二合)里多[口*爾]贺嚩(二合)必隶(二合引)多始啰吽(引)吽(引)发吒(半音五)</p>
  <p id="a4L">此宝杖印大明。<a id="a-4M"></a>于一切成就法中最上最胜。<a id="a-4N"></a>能作广大成就。</p>
  <p id="a4O">复说供养观想法。<a id="a-4P"></a>想画一莲花。<a id="a-4Q"></a>花作八叶为四方四隅。<a id="a-4R"></a>从东方起首依法次第。<a id="a-4S"></a>于四方四隅及花中间各安微妙字。<a id="a-4T"></a>复作结界。<a id="a-4U"></a>想吽字在宝杖必隶多头上。<a id="a-4V"></a>想唵字而作现前。<a id="a-4W"></a>想唵曩莫字为供养。<a id="a-4X"></a>阿(上声)字为焰鬘得迦明王。<a id="a-4Y"></a>最胜三昧。</p>
  <p id="a4Z">大明曰。</p>
  <p id="a4a">唵(引)曩谟(引)没驮达哩摩(二合)僧祇毗药(二合一)萨哩嚩(二合)没驮(引)毗(二)僧窣睹(二合)多(三)</p>
  <p id="a4b">先诵此明为归命三宝。<a id="a-4c"></a>然后用一切宝杖。<a id="a-4d"></a>各各本明及本三昧。<a id="a-4e"></a>而作忿怒顾视。<a id="a-4f"></a>于刹那间一切所求皆悉成就。<a id="a-4g"></a>此是如来所化。</p>
  <p id="a4h">复次依法各诵本大明已。<a id="a-4i"></a>诵阿(上声)字作最胜焰鬘得迦明王。<a id="a-4j"></a>顾视为本三昧。<a id="a-4k"></a>后诵吽字所有息灾增益敬爱句召调伏发遣等一切成就。</p>
  <p id="a4l">若持明人作息灾法。<a id="a-4m"></a>先用唵字及本大明。<a id="a-4n"></a>后诵别大明。<a id="a-4o"></a>此是如来三昧。<a id="a-4p"></a>能息一切灾难。<a id="a-4q"></a>若先诵大明后诵吽字及焰鬘得迦大明。<a id="a-4r"></a>此是如来相能作最上事。<a id="a-4s"></a>若敬爱法依大明本法。<a id="a-4t"></a>后诵莎贺字。<a id="a-4u"></a>能令诸天敬爱。<a id="a-4v"></a>行人欲求大富。<a id="a-4w"></a>当诵如来部大明。<a id="a-4x"></a>如是常作必得大富。<a id="a-4y"></a>若作增益法亦诵本大明。<a id="a-4z"></a>后诵吽字速得增益。<a id="a-50"></a>若杀设睹噜先诵吽字。<a id="a-51"></a>后诵发吒字即能杀彼。<a id="a-52"></a>若欲发遣先诵吽字。<a id="a-53"></a>后诵本大明及发吒字。<a id="a-54"></a>作秘密供养而能发遣。<a id="a-55"></a>如是前曼拏罗四方四隅及中间。<a id="a-56"></a>九处所有宝杖。<a id="a-57"></a>虽以香花供养饮食出生。<a id="a-58"></a>若不持诵大明。<a id="a-59"></a>终不得成如是增益敬爱息灾调伏杀冤等法。<a id="a-5A"></a>彼持明者了知秘密印法及曼拏罗等仪轨周足。<a id="a-5B"></a>不在择日择时占观星曜。<a id="a-5C"></a>亦不假志持斋戒沐浴清净等。<a id="a-5D"></a>自然成就满一切愿。<a id="a-5E"></a>若持明者发菩提心。<a id="a-5F"></a>以香花果子饮食等。<a id="a-5G"></a>随力供养焰鬘得迦明王。<a id="a-5H"></a>诵彼心大明满六个月。<a id="a-5I"></a>随意所求皆得成就。</p>
  <p data-pb></p>
  <h2 id="a5J">忿怒明王必隶多曩毗宝杖印曼拏罗秘密供养仪轨分第五</h2>
  <p id="a5K">复次持明者。<a id="a-5L"></a>于夜分往尸陀林中。<a id="a-5M"></a>以尸灰画四方曼拏罗作四门。<a id="a-5N"></a>上用彩帛为仰尘。<a id="a-5O"></a>悬拂镜花鬘。<a id="a-5P"></a>复于八方安八髑髅。<a id="a-5Q"></a>燃灯八盏。<a id="a-5R"></a>中画半尸。<a id="a-5S"></a>尸上画宝杖印。<a id="a-5T"></a>别画一必隶多。<a id="a-5U"></a>此名必隶多曩毗曼拏罗。<a id="a-5V"></a>能作一切成就。<a id="a-5W"></a>时持明者依法出生供养。<a id="a-5X"></a>即诵大明一洛叉。<a id="a-5Y"></a>令法精熟。<a id="a-5Z"></a>以髑髅满盛输尼帝。<a id="a-5a"></a>献宝杖印。<a id="a-5b"></a>持明者用赤檀涂身。<a id="a-5c"></a>洁净已着赤色衣。<a id="a-5d"></a>以大明甲胄为自拥护。<a id="a-5e"></a>复用有辞辩勇猛精进者三人为同伴。<a id="a-5f"></a>于黑月八日。<a id="a-5g"></a>持明者止息诸根令心寂静。<a id="a-5h"></a>与前三人同入必隶多曩毗曼拏罗。<a id="a-5i"></a>持明者安定而坐。<a id="a-5j"></a>以手结印诵此大明。<a id="a-5k"></a>或见种种魔境不得怯怖。<a id="a-5l"></a>竟夜持诵必得成就。<a id="a-5m"></a>降魔除冤最为第一。<a id="a-5n"></a>乃至难成之法速得成就。</p>
  <p id="a5o">复次持明人持焰鬘得迦大明已。<a id="a-5p"></a>即诵吽字及诵贺曩尾娑怖吒伴惹伴惹等大明。<a id="a-5q"></a>时持明者作忿怒相立如舞势。<a id="a-5r"></a>经刹那间。<a id="a-5s"></a>能令山岳及州城楼阁等。<a id="a-5t"></a>悉皆破坏。</p>
  <p id="a5u">复次持明者先诵吽字。<a id="a-5v"></a>次诵捺啰尾娑怖吒伴惹伴惹等大明。<a id="a-5w"></a>能破裂山河大地。<a id="a-5x"></a>及开阿苏啰宫门。<a id="a-5y"></a>乃至一切所求皆得随意。</p>
  <p id="a5z">复次先诵吽字。<a id="a-60"></a>次诵钵左尾特鑁娑输沙野等大明。<a id="a-61"></a>能枯涸流泉池沼。<a id="a-62"></a>乃至江河大海。</p>
  <p id="a63">复次先持吽字。<a id="a-64"></a>次诵娑担婆。<a id="a-65"></a>能禁伏一切魔事。<a id="a-66"></a>若诵两遍能禁他军。<a id="a-67"></a>全无动用如壁画人。</p>
  <p id="a68">若先诵吽字次诵讷凌。<a id="a-69"></a>能令设咄噜惶乱。<a id="a-6A"></a>或与前二句同用所作皆成。<a id="a-6B"></a>若作忿怒相持诵。<a id="a-6C"></a>能令他军自乱驰散。<a id="a-6D"></a>若先诵吽字次诵底瑟吒底瑟吒。<a id="a-6E"></a>此明能禁伏啰惹。<a id="a-6F"></a>若先诵吽次诵贺曩尾特鑁(二合)婆娑摩啰野发吒等能灭他军。<a id="a-6G"></a>若先诵吽字次诵朅朅佉呬佉呬等。<a id="a-6H"></a>能令他军速自作乱。<a id="a-6I"></a>若先诵吽字次诵发吒吒讷凌(二合)讷凌(二合)酂酂讷凌(二合)讷凌(二合)如是此明能杀设咄噜。</p>
  <p id="a6J">若先诵吽字次诵贺贺贺(引)贺(引)吠微多攞发吒若先诵吽字次诵贺贺贺(引)贺(引)等发吒。<a id="a-6K"></a>此二种明能成就世间一切之事。</p>
  <p id="a6L">若先诵吽吽次诵讷凌(二合)讷凌(二合)酂酂讷哩发吒。<a id="a-6M"></a>此明能一刹那间广利世间。<a id="a-6N"></a>如是明王所说仪轨印法。<a id="a-6O"></a>修习精熟持诵之间。<a id="a-6P"></a>护持一切菩萨三昧。<a id="a-6Q"></a>作一切事随意成就。</p>
  <p id="a6R">复次持明者起首作成就法。<a id="a-6S"></a>先诵一洛叉令法精熟即便作法。<a id="a-6T"></a>若法未成。<a id="a-6U"></a>用前如来三昧及句召大明。<a id="a-6V"></a>后用顶礼大明及唵字已。<a id="a-6W"></a>复唵字为第一。<a id="a-6X"></a>阿(引)字为第二。<a id="a-6Y"></a>吽字为后句。<a id="a-6Z"></a>如是诵忿怒明王大明句已。<a id="a-6a"></a>复诵吽字次诵唵字阿(引)字。<a id="a-6b"></a>后诵吽字。<a id="a-6c"></a>如是诵已复诵如来大明。<a id="a-6d"></a>即密结印法诵大明一洛叉。<a id="a-6e"></a>能作一切成就。<a id="a-6f"></a>此是依法精熟仪则。<a id="a-6g"></a>若不成就当复依前法作。<a id="a-6h"></a>若不依法作。<a id="a-6i"></a>持明者自得破坏。</p>
  <p id="a6j">此最胜焰鬘得迦明王法印所在之处。<a id="a-6k"></a>彼持明者依法持诵。<a id="a-6l"></a>能成就一切事。<a id="a-6m"></a>乃至世间出世间能作成坏真实不虚。<a id="a-6n"></a>于七由旬外。<a id="a-6o"></a>能调伏魔冤及部多必隶多吠多拏等皆能破坏。<a id="a-6p"></a>乃至句召诸天息灾除患杀设咄噜。<a id="a-6q"></a>依此三昧心印仪轨具足。<a id="a-6r"></a>明王欢喜以大威势。<a id="a-6s"></a>能令行人所作成就。<a id="a-6t"></a>此是焰鬘得迦最上大无畏明王心印。<a id="a-6u"></a>亦名宝杖印秘密法。</p>
 </body>
</html>