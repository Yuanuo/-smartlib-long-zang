<!doctype html>
<html id="z3IBUnIjS" data-ver="670">
 <head>
  <meta charset="utf-8">
  <meta author="法贤">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说妙吉祥最胜根本大教经卷中</h1>
  <h2 id="a2">吠多梨印成就句召仪轨分第六</h2>
  <p id="a3">复次焰鬘得迦明王根本十七字大明。<a id="a-4"></a>名吠多梨秘密心印。<a id="a-5"></a>能于焰鬘得迦大无畏明王作大欢喜。<a id="a-6"></a>彼持明者或于禁缚之地或尸陀林等。<a id="a-7"></a>如是处所。<a id="a-8"></a>现前持诵必得成就。<a id="a-9"></a>此吠多梨印法。<a id="a-A"></a>焰鬘得迦明王自说。</p>
  <p id="aB">以二手指相交。<a id="a-C"></a>二无名指入掌内。<a id="a-D"></a>二头指屈如钩。<a id="a-E"></a>二拇指安小指上。<a id="a-F"></a>复二拇指作颠倒展舒。<a id="a-G"></a>如是吠多梨印法。<a id="a-H"></a>真实不虚有大威力。<a id="a-I"></a>时持明人于贺贺部多曼拏罗中。<a id="a-J"></a>依法持诵十七字大明。<a id="a-K"></a>用此吠多梨印。<a id="a-L"></a>一切所欲能施成就。<a id="a-M"></a>今说忿怒曼拏罗。<a id="a-N"></a>如前必隶睹得羯吒曼拏罗。<a id="a-O"></a>作四方四隅。<a id="a-P"></a>只阔一肘不得增减。<a id="a-Q"></a>于彼八方各烧其火。<a id="a-R"></a>曼拏罗四门各安戍攞。<a id="a-S"></a>于戍攞上各安一必隶多。<a id="a-T"></a>曼拏罗中间亦安一必隶多。<a id="a-U"></a>散被头发。<a id="a-V"></a>复安必隶多鬘。<a id="a-W"></a>如前必隶睹得羯吒曼拏罗仪轨。</p>
  <p id="aX">时持明者想十七字大明。<a id="a-Y"></a>在曼拏罗半尸上。<a id="a-Z"></a>化成焰鬘得迦明王。<a id="a-a"></a>十二臂六面六足。<a id="a-b"></a>遍身炽焰作大恶相。<a id="a-c"></a>如是想已。<a id="a-d"></a>诵必隶睹得羯吒大明。<a id="a-e"></a>以香花供养然后用摩贺满娑而为出生。<a id="a-f"></a>以荤茹为香。<a id="a-g"></a>别物非仪。<a id="a-h"></a>时持明人结吠多梨印。<a id="a-i"></a>以香花供养及出生等。<a id="a-j"></a>复于曼拏罗外八方燃灯。<a id="a-k"></a>用尸陀林中木柴。<a id="a-l"></a>或木签柴及摩贺带攞。<a id="a-m"></a>用佉祢啰木为杓。<a id="a-n"></a>于曼拏罗南门作护摩七遍。<a id="a-o"></a>如是作已。<a id="a-p"></a>复作明王成就法。<a id="a-q"></a>时持明者但能明善曼拏罗法。<a id="a-r"></a>虽不持诵精熟亦得成就。</p>
  <p id="as">时持明者用不损坏者萨埵一个。<a id="a-t"></a>安置曼拏罗南门。<a id="a-u"></a>行人安想吠多梨印。<a id="a-v"></a>于萨埵心上即以明王大明。<a id="a-w"></a>加持净水沐浴萨埵。<a id="a-x"></a>用赤色及青色香花而伸供养。<a id="a-y"></a>复结吠多梨印。<a id="a-z"></a>想焰鬘得迦明王身上五分。<a id="a-10"></a>作自拥护。<a id="a-11"></a>时持明人手执利剑作大无畏相。<a id="a-12"></a>以左足蹋萨埵心。<a id="a-13"></a>手结期克印。<a id="a-14"></a>即诵焰鬘得迦明王大明曰。</p>
  <p id="a15">唵(引)阿(引)骨噜(二合引)提迦焰鬘怛迦贺曩摩他畔惹吽(引)发吒(半音)</p>
  <p id="a16">持明者诵此大明一十七字。<a id="a-17"></a>直至萨埵身渐振动起立现大恶相不住作大恶声。<a id="a-18"></a>时持明人以所执利剑。<a id="a-19"></a>割截自身血肉。<a id="a-1A"></a>用为阏伽献于萨埵。<a id="a-1B"></a>时彼萨埵知持明者意。<a id="a-1C"></a>受阏伽已。<a id="a-1D"></a>立于部多曼拏罗内现大恶相。<a id="a-1E"></a>此是持诵大明之力。<a id="a-1F"></a>感焰鬘得迦大无畏明王托质现相。<a id="a-1G"></a>持明者见此相已。<a id="a-1H"></a>即结吠多梨印。<a id="a-1I"></a>时明王见此本印息大恶必隶多相。<a id="a-1J"></a>然后施持明者一切愿所欲成就。<a id="a-1K"></a>尔时明王即自隐身。<a id="a-1L"></a>萨埵倒地变黄金身。<a id="a-1M"></a>与彼同伴三人随意受用。<a id="a-1N"></a>如是成就之法。<a id="a-1O"></a>须是有大德行之人可许作法。<a id="a-1P"></a>若无德行欲作此法。<a id="a-1Q"></a>及同伴人俱获除灭。<a id="a-1R"></a>若有行德不善印法亦被除灭。<a id="a-1S"></a>若有德行善知吠多梨心印。<a id="a-1T"></a>是名最上持明阿阇梨。<a id="a-1U"></a>于如来三昧具足成就。<a id="a-1V"></a>时忿怒明王决定现前。<a id="a-1W"></a>能施行人一切所愿俱获成就。<a id="a-1X"></a>复说大明曰。</p>
  <p id="a1Y">唵(引)曩谟(引)没驮达哩摩(二合)僧祇毗药(二合引一)阿(引二)骨噜(二合引)提(引)迦(三)焰鬘得迦(四)贺曩(五)摩他(六)畔惹(七)吽(引八)吠(引)多(引)梨(引九)[口*洛]乞叉(二合十)[口*洛]乞叉(二合)[牟*含](引十一)怛他(引)誐睹(引)倪也(二合引)钵野底娑嚩(二合引)贺(引十二)</p>
  <p id="a1Z">此是如来三昧吠多梨大明印敕。<a id="a-1a"></a>持明者于曼拏罗内。<a id="a-1b"></a>结吠多梨印诵此大明。<a id="a-1c"></a>尔时明王决定现前。<a id="a-1d"></a>行人作大无畏相。<a id="a-1e"></a>所欲之事随意成就。</p>
  <p id="a1f">复次大明吠多梨印法。<a id="a-1g"></a>亦受一萨埵。<a id="a-1h"></a>用大三昧安曼拏罗内。<a id="a-1i"></a>行人复依前法。<a id="a-1j"></a>或于焰鬘得迦明王前。<a id="a-1k"></a>或曼拏罗中。<a id="a-1l"></a>或功德像前或尸陀林内。<a id="a-1m"></a>或空闲舍中随自意乐。<a id="a-1n"></a>如是依法持诵一洛叉。<a id="a-1o"></a>令法精熟已。<a id="a-1p"></a>依吠多梨印三昧。<a id="a-1q"></a>于空舍内用尸灰。<a id="a-1r"></a>作贺贺部多曼拏罗。<a id="a-1s"></a>彼空舍内若有他人。<a id="a-1t"></a>暂住其中见此贺贺部多曼拏罗。<a id="a-1u"></a>于七日内必得破坏。<a id="a-1v"></a>依必隶睹得羯吒曼拏罗仪则。<a id="a-1w"></a>次第作供养。<a id="a-1x"></a>从曼拏罗南门及北门。<a id="a-1y"></a>持诵吠多梨大明及结本印。<a id="a-1z"></a>依本三昧于黑月八日。<a id="a-20"></a>持明者安定而坐持诵大明至日出时。<a id="a-21"></a>即得成就能满一切愿。<a id="a-22"></a>此是最上大明句。<a id="a-23"></a>忿怒明王亲说。<a id="a-24"></a>能作一切事。<a id="a-25"></a>乃至宝杖印作法亦然。<a id="a-26"></a>如是所说吠多梨印。<a id="a-27"></a>是中等成就法。</p>
  <p id="a28">复次为贫苦众生。<a id="a-29"></a>说第三成就法。<a id="a-2A"></a>如是依法次第。<a id="a-2B"></a>随行人所乐之处。<a id="a-2C"></a>画殊妙必隶睹得羯吒曼拏罗。<a id="a-2D"></a>于其中间安吠多梨印。<a id="a-2E"></a>及想忿怒大明字。<a id="a-2F"></a>作善相欢喜。<a id="a-2G"></a>即结吠多梨印作供养。<a id="a-2H"></a>诵十字秘密明。<a id="a-2I"></a>或十字已上。<a id="a-2J"></a>最胜求成就者。<a id="a-2K"></a>当诵此大明曰。</p>
  <p id="a2L">唵(引)阿(引)吽(引)睹吠(引)多(引)梨[口*洛]叉[口*洛]叉[牟*含](引)娑嚩(二合引)贺(引)</p>
  <p id="a2M">此是吠多梨本心大明。<a id="a-2N"></a>依法持诵十[口*洛]叉。<a id="a-2O"></a>所在处所随意作法皆得成就。<a id="a-2P"></a>此秘密明功能广大。<a id="a-2Q"></a>能作一切事。</p>
  <p id="a2R">复次依焰鬘得迦明王。<a id="a-2S"></a>所说大仪轨法。<a id="a-2T"></a>所有禁缚魑魅敬爱调伏杀设咄噜发遣斗诤息灾增益句召幻化等。<a id="a-2U"></a>依仪所作必得成就。<a id="a-2V"></a>时持明者依法次第。<a id="a-2W"></a>先须持诵精熟。<a id="a-2X"></a>然后作此吠多梨法必得成就。<a id="a-2Y"></a>又此仪轨有其多种。<a id="a-2Z"></a>今此成就法。<a id="a-2a"></a>用孔雀尾一百茎。<a id="a-2b"></a>令童女合线。<a id="a-2c"></a>系孔雀尾为拂。<a id="a-2d"></a>以新好佉祢啰木为其拂柄。<a id="a-2e"></a>柄安一塔。<a id="a-2f"></a>于桦皮上以牛黄。<a id="a-2g"></a>画吠多梨安彼塔中。<a id="a-2h"></a>于月蚀夜往河岸上。<a id="a-2i"></a>作必隶睹得羯吒曼拏罗。<a id="a-2j"></a>持明者顾视月黑处。<a id="a-2k"></a>即诵大明至月蚀退时。<a id="a-2l"></a>以左手执拂。<a id="a-2m"></a>魔不能障。<a id="a-2n"></a>令孔雀尾自然温暖渐有烟焰。<a id="a-2o"></a>若拂有温暖。<a id="a-2p"></a>此是成坏之相。<a id="a-2q"></a>皆是明王所化。<a id="a-2r"></a>时持明人能为一切众生作大利益。<a id="a-2s"></a>与诸菩萨而无有异。<a id="a-2t"></a>若见烟焰彼人得如意通。<a id="a-2u"></a>能隐没自身亦能变身。<a id="a-2v"></a>如天女相不老不死。<a id="a-2w"></a>证得持明天大吉祥神通腾空自在。<a id="a-2x"></a>常得夜叉女恭敬围绕。<a id="a-2y"></a>于一切持明天中最上第一。<a id="a-2z"></a>能作一切事。<a id="a-30"></a>亦是明王威力所化。<a id="a-31"></a>时持明人若见他军欲来杀害。<a id="a-32"></a>以拂挥摇他军即止而不能行。<a id="a-33"></a>乃至所有虎狼师子毒恶龙象及一切鬼神。<a id="a-34"></a>摇拂之间悉能禁止不能为害。<a id="a-35"></a>若以背拂复得如常隐于功用。</p>
  <p id="a36">复说最上吠多梨印秘密眼药成就法。<a id="a-37"></a>持明者用摩贺嚩舍安髑髅内。<a id="a-38"></a>至日月蚀时。<a id="a-39"></a>取此摩贺嚩舍为油。<a id="a-3A"></a>以赤马药为灯芯。<a id="a-3B"></a>用旃陀罗舍中火燃灯。<a id="a-3C"></a>以髑髅收此灯烟。<a id="a-3D"></a>加持一昼夜。<a id="a-3E"></a>复加持一铜箸子已。<a id="a-3F"></a>以箸揾药点于自眼。<a id="a-3G"></a>左右顾视能见障外一切色境。<a id="a-3H"></a>如彼天眼而无有异。<a id="a-3I"></a>以水洗眼即得如常。<a id="a-3J"></a>此名最上眼药成就法。</p>
  <p id="a3K">复说魑魅成就法。<a id="a-3L"></a>用阿哩迦药根曼陀罗药根。<a id="a-3M"></a>遏税摩囕药木香谟贺曩药根。<a id="a-3N"></a>摩贺儞攞药根设啰半亢药。<a id="a-3O"></a>必隶多萎花啰惹捺多药。<a id="a-3P"></a>如是药等。<a id="a-3Q"></a>复用悉帝哩布噜沙等。<a id="a-3R"></a>而行虞呬也事。<a id="a-3S"></a>于黑月八日。<a id="a-3T"></a>令童子研前药为粖。<a id="a-3U"></a>后用悉帝哩啰惹揾前药粖。<a id="a-3V"></a>或揾佉啰[口*(隸-木+士)]多。<a id="a-3W"></a>然后于黑月八日。<a id="a-3X"></a>用尸灰画必隶睹得羯吒曼拏罗。<a id="a-3Y"></a>加持前药八千遍即得成就。<a id="a-3Z"></a>此药能令一切人及鬼神作于魑魅。<a id="a-3a"></a>若于斗诤劫害。<a id="a-3b"></a>及火难王怖之难。<a id="a-3c"></a>能于自身而作拥护。<a id="a-3d"></a>若以药涂彼身。<a id="a-3e"></a>至善法堂中帝释天主亦令作魑魅。<a id="a-3f"></a>若过河涧等即无本力。</p>
  <p id="a3g">复说能令一切部多等悉皆入悟。<a id="a-3h"></a>能说种种事成就法。<a id="a-3i"></a>用虎皮及儞哩谟迦冒啰誐毒药郁金谟贺曩药根。<a id="a-3j"></a>并捣罗为粖。<a id="a-3k"></a>用羖羊母怛啰。<a id="a-3l"></a>合和作丸如豌豆大。<a id="a-3m"></a>作七丸或八丸。<a id="a-3n"></a>用恭俱摩香揾或揾兔血。<a id="a-3o"></a>如是揾已。<a id="a-3p"></a>以药丸安在髑髅内。<a id="a-3q"></a>于黑月八日夜。<a id="a-3r"></a>加持彼药八百遍已上别用一器物。<a id="a-3s"></a>以恭俱摩香涂之。<a id="a-3t"></a>取前药安此器内。<a id="a-3u"></a>复持诵八千遍。<a id="a-3v"></a>此药法则决定成就有大威力。<a id="a-3w"></a>然后行人以药打者。<a id="a-3x"></a>刹那之间令彼入悟。<a id="a-3y"></a>说种种事如彼眼见。<a id="a-3z"></a>彼入悟已。<a id="a-40"></a>却收前药入木器内。</p>
  <p id="a41">复说最上敬爱成就法。<a id="a-42"></a>时持明人须自适悦。<a id="a-43"></a>然后用[口*洛]讫多根奢啰半佉药啰惹捺多涅哩波药乌勃[口*闌]多药叶及蜂翅。<a id="a-44"></a>如是药等。<a id="a-45"></a>令一童女捣筛为粖。<a id="a-46"></a>用已哩多揾彼药粖。<a id="a-47"></a>安莲华内。<a id="a-48"></a>于黑月八日执持此药。<a id="a-49"></a>诵大明一千遍必得成就。<a id="a-4A"></a>能令啰惹心生敬爱。<a id="a-4B"></a>持明者以少许药密入他食。<a id="a-4C"></a>他人食已而生敬爱。<a id="a-4D"></a>或以药粖糁彼衣上亦得敬爱。<a id="a-4E"></a>乃至帝释天主。<a id="a-4F"></a>亦可令彼生其敬爱。<a id="a-4G"></a>如是此药不能至彼食中及衣服者。<a id="a-4H"></a>或以土木雕塑彼形。<a id="a-4I"></a>用于前药同以捣罗。<a id="a-4J"></a>盛一器内。<a id="a-4K"></a>而复加持至七昼夜。<a id="a-4L"></a>彼人自来敬爱欢喜。<a id="a-4M"></a>即献财帛珍宝等。</p>
  <p id="a4N">复次调伏设咄噜法。<a id="a-4O"></a>用孔雀尾摩呬建祖迦药马毛水牛毛曼陀罗子阿私摩啰花及荜茇。<a id="a-4P"></a>如是药各等分。<a id="a-4Q"></a>并用啰惹萨同研。<a id="a-4R"></a>然后无丸。<a id="a-4S"></a>持明者于夜分中。<a id="a-4T"></a>依法加持八千遍已。<a id="a-4U"></a>复用马毛猫儿毛同处烧烟以烟熏药。<a id="a-4V"></a>若欲调伏设咄噜。<a id="a-4W"></a>用药一丸复杵为粖。<a id="a-4X"></a>糁彼头上即得调伏。<a id="a-4Y"></a>此法是焰鬘得迦明王亲说。<a id="a-4Z"></a>调伏法中此法最上。</p>
  <p id="a4a">复次杀设咄噜最胜法。<a id="a-4b"></a>持明者依法相应必获成就。<a id="a-4c"></a>但在志诚无复疑惑。<a id="a-4d"></a>如有破灭三宝损减正法五逆杀害。<a id="a-4e"></a>如是恶人可用此法而以调伏。<a id="a-4f"></a>非此之类不许作法。<a id="a-4g"></a>彼持明者发菩提心。<a id="a-4h"></a>作大利益许作此法。<a id="a-4i"></a>此是如来三昧。<a id="a-4j"></a>利益有情断除众恶。<a id="a-4k"></a>守护三宝救度四生。<a id="a-4l"></a>依法受持乃至龙宫亦能成就。<a id="a-4m"></a>若人心怀嫉妒不识良善。<a id="a-4n"></a>随意损他欲作此法。<a id="a-4o"></a>乃至梦中莫能成就。<a id="a-4p"></a>若彼行人身心清净崇贤重善。<a id="a-4q"></a>具大慈悲广行救济。<a id="a-4r"></a>导引众生归正觉路。<a id="a-4s"></a>即许作此成就之法。<a id="a-4t"></a>彼持明者取破坏三宝人足下土。<a id="a-4u"></a>取得土已发忿怒心。<a id="a-4v"></a>用水牛母怛啰。<a id="a-4w"></a>和为泥作彼形像。<a id="a-4x"></a>以尸灰涂彼形像。<a id="a-4y"></a>用炭棘糠骨等。<a id="a-4z"></a>填塞彼像心腹之内。<a id="a-50"></a>乃至耳鼻口眼悉皆填满。<a id="a-51"></a>于彼像身逆书发吒字。<a id="a-52"></a>时持明者以左足蹋彼形像。<a id="a-53"></a>结吠多梨印称设咄噜名。<a id="a-54"></a>诵大明八千遍。<a id="a-55"></a>彼诸恶人设咄噜等速自除灭。<a id="a-56"></a>若作此法害他持三昧等者。<a id="a-57"></a>作法者自得破坏。</p>
  <p id="a58">复说发遣设咄噜法。<a id="a-59"></a>当用佉祢啰木作橛长八指。<a id="a-5A"></a>以橛揾芥子油。<a id="a-5B"></a>揾已涂于尸灰。<a id="a-5C"></a>用自死乌皮裹彼橛上。<a id="a-5D"></a>以赤色线系之。<a id="a-5E"></a>时持明者于夜分中。<a id="a-5F"></a>向彼橛前结吠多梨印称彼人名。<a id="a-5G"></a>即诵发遣大明八千遍。<a id="a-5H"></a>然将此橛钉埋彼人门前。<a id="a-5I"></a>彼设咄噜自速而去。<a id="a-5J"></a>此发遣仪威力最胜。<a id="a-5K"></a>乃至帝释天主见此仪轨。<a id="a-5L"></a>亦须速离何况恶人。</p>
  <p id="a5M">复次有破坏三宝及五逆恶人。<a id="a-5N"></a>令互相斗诤皆得磨灭法。<a id="a-5O"></a>持明者当用猪血及跋攞怛迦药。<a id="a-5P"></a>如是等药捣筛为粖。<a id="a-5Q"></a>用涅哩嚩舍合和已。<a id="a-5R"></a>结吠多梨印诵大明八千遍。<a id="a-5S"></a>以此药为香于炉内烧。<a id="a-5T"></a>所有破坏三宝造恶之人。<a id="a-5U"></a>闻斯香气互相斗诤。<a id="a-5V"></a>种种捶打直至身终。<a id="a-5W"></a>及彼妻子眷属。<a id="a-5X"></a>斗诤命终亦复如是。<a id="a-5Y"></a>乃至州城聚落及彼他军。<a id="a-5Z"></a>闻斯香气破坏亦然。</p>
  <p id="a5a">复次幻化之法。<a id="a-5b"></a>持明者用尸灰兔血。<a id="a-5c"></a>合和一处同入一髑髅内。<a id="a-5d"></a>然后作曼拏罗。<a id="a-5e"></a>如必隶睹得羯吒曼拏罗内。<a id="a-5f"></a>安吠多梨印而作广大供养。<a id="a-5g"></a>于曼拏罗南门。<a id="a-5h"></a>随力用酥及前尸灰作护摩。<a id="a-5i"></a>诵大明八千遍。<a id="a-5j"></a>作护摩亦八千遍。<a id="a-5k"></a>如是作已。<a id="a-5l"></a>至明旦时见护摩炉。<a id="a-5m"></a>如乾闼婆城。<a id="a-5n"></a>即用炉内灰涂白色花上。<a id="a-5o"></a>以花掷于空中。<a id="a-5p"></a>能现诸佛并在楼阁之内。<a id="a-5q"></a>若涂黄花掷于空中。<a id="a-5r"></a>能现千数大阿罗汉。<a id="a-5s"></a>或涂赤色花掷于空中。<a id="a-5t"></a>能现诸天天人。<a id="a-5u"></a>或涂青色花掷于空中。<a id="a-5v"></a>能现夜叉啰叉娑。<a id="a-5w"></a>乃至必隶多拏枳尼恭畔拏等。<a id="a-5x"></a>一切能现随行人意。<a id="a-5y"></a>复用净水加持七遍洒于虚空。<a id="a-5z"></a>所现幻法悉皆止息。<a id="a-60"></a>复用乌翅七只作拂。<a id="a-61"></a>以骨为柄。<a id="a-62"></a>用尸灰涂柄。<a id="a-63"></a>望空摇拂。<a id="a-64"></a>随意观想所欲之事。<a id="a-65"></a>随心化现一切皆成。<a id="a-66"></a>或现人过江河大海。<a id="a-67"></a>或现高大楼阁堕下人物。<a id="a-68"></a>或现龙王宫殿。<a id="a-69"></a>或现众人聚会。<a id="a-6A"></a>或现军马交战。<a id="a-6B"></a>如是种种之事俱获成就。<a id="a-6C"></a>若欲止息。<a id="a-6D"></a>以左手执拂悉皆不现。<a id="a-6E"></a>如是幻法明王自说。</p>
  <p id="a6F">复次息灾法。<a id="a-6G"></a>或为自身或为他人。<a id="a-6H"></a>用白色妙花。<a id="a-6I"></a>以白檀为涂香。<a id="a-6J"></a>涂于白花。<a id="a-6K"></a>依法结吠多梨印。<a id="a-6L"></a>诵大明一千八遍。<a id="a-6M"></a>加持已。<a id="a-6N"></a>行人于贯海流者江河。<a id="a-6O"></a>即往河中。<a id="a-6P"></a>用前白花每朵加持一百八遍。<a id="a-6Q"></a>即掷河中。<a id="a-6R"></a>如是作法大恶灾难速得消除。<a id="a-6S"></a>乃至国界州县隍城聚落。<a id="a-6T"></a>王臣黎庶一切灾难。<a id="a-6U"></a>依法持诵悉得消除。</p>
  <p id="a6V">复次增益法。<a id="a-6W"></a>持明者于舍利塔前。<a id="a-6X"></a>周匝排列香花作大供养。<a id="a-6Y"></a>或为自身或为他人。<a id="a-6Z"></a>或男或女等一一称名某甲等。<a id="a-6a"></a>求增益事。<a id="a-6b"></a>即结吠多梨印。<a id="a-6c"></a>持诵大明一阿庾多。<a id="a-6d"></a>此仪是佛所说无不成就。<a id="a-6e"></a>持明者于彼塔前。<a id="a-6f"></a>作四方曼拏罗。<a id="a-6g"></a>八方燃灯散种种妙花及献饮食。<a id="a-6h"></a>焚安悉香发菩提心。<a id="a-6i"></a>谛信清净作礼诸佛。<a id="a-6j"></a>面向舍利塔每日三时。<a id="a-6k"></a>造佛塔像速得息灾。</p>
  <p id="a6l">复次增益法。<a id="a-6m"></a>持明者不得为自身。<a id="a-6n"></a>发慈悲意普为一切有情。<a id="a-6o"></a>令离诸苦如母爱子。<a id="a-6p"></a>利生亦然。<a id="a-6q"></a>持明者用牛黄及己身啰讫多。<a id="a-6r"></a>合和如涂香盛髑髅内。<a id="a-6s"></a>于月初蚀时。<a id="a-6t"></a>加持此药直至蚀尽。<a id="a-6u"></a>以手捧药复诵大明。<a id="a-6v"></a>至月蚀退尽之时。<a id="a-6w"></a>行人以此药少许点于眉间。<a id="a-6x"></a>每见国王大臣皆生敬爱。<a id="a-6y"></a>乃至一切有情。<a id="a-6z"></a>见者崇重欢喜瞻仰。</p>
  <p id="a70">复次句召法。<a id="a-71"></a>是妙吉祥化身忿怒明王亲说。<a id="a-72"></a>时持明者当用自死童女头发。<a id="a-73"></a>合发为索。<a id="a-74"></a>于黑月八日安髑髅中。<a id="a-75"></a>然后日日持诵大明。<a id="a-76"></a>至月蚀日。<a id="a-77"></a>往阎牟曩河岸洁净之处。<a id="a-78"></a>作必隶睹得羯吒曼拏罗献大供养。<a id="a-79"></a>作吠多梨印持诵大明。<a id="a-7A"></a>以种种饮食为诸鬼神出生。<a id="a-7B"></a>至发罥索震动起立。<a id="a-7C"></a>法必成就。<a id="a-7D"></a>时持明人执此罥索。<a id="a-7E"></a>句召诸天及帝释等。<a id="a-7F"></a>刹那中间速来现前。<a id="a-7G"></a>随行人语所欲之事一切成就。<a id="a-7H"></a>又彼行人以持诵力复得五通。<a id="a-7I"></a>所有夜叉女乾闼哩嚩女及天女等。<a id="a-7J"></a>以索句召刹那即来。<a id="a-7K"></a>行人所欲无不随意。<a id="a-7L"></a>如欲欢乐女即同欢不得乐着。<a id="a-7M"></a>凡女身体不净多诸秽恶。<a id="a-7N"></a>持明者宜应远离。<a id="a-7O"></a>若句召诸天及夜叉啰叉娑等。<a id="a-7P"></a>即来现前周匝围绕。<a id="a-7Q"></a>复将行人往诸天界及本住处。<a id="a-7R"></a>所求皆得。<a id="a-7S"></a>或要宫殿楼阁种种圣药。<a id="a-7T"></a>及无数百千劫树一一皆得而自受用。<a id="a-7U"></a>彼持明人增其寿命一阿哩没驮数。<a id="a-7V"></a>永离饥饿疾病。<a id="a-7W"></a>及爱别离等苦恼之难。<a id="a-7X"></a>若罥索震动起立。<a id="a-7Y"></a>是法成之相。<a id="a-7Z"></a>彼索不动其法未成。<a id="a-7a"></a>亦能作得世间所欲之事。<a id="a-7b"></a>岂况成就耶。<a id="a-7c"></a>或句召男或句召女。<a id="a-7d"></a>即舒开罥索称彼人名。<a id="a-7e"></a>持诵大明数满百遍。<a id="a-7f"></a>复诵纥哩字彼即速来。<a id="a-7g"></a>譬如飞鸟无暂停住。<a id="a-7h"></a>乃至啰惹并诸眷属。<a id="a-7i"></a>及一切诸趣有情。<a id="a-7j"></a>财帛金宝象马车乘花果等物。<a id="a-7k"></a>若见若闻行人句召。<a id="a-7l"></a>悉皆来至随意受用。<a id="a-7m"></a>若彼行人依此大明三昧而以句召。<a id="a-7n"></a>在百由旬外亦令速来勿生疑惑。<a id="a-7o"></a>如是罥索成就之法。</p>
  <p data-pb></p>
  <h2 id="a7p">焰鬘得迦吠多梨印修行仪轨分第七</h2>
  <p id="a7q">复次依法次第所有焰鬘得迦吠多梨印最上修行仪轨。<a id="a-7r"></a>于持明者能施成就。<a id="a-7s"></a>此是妙吉祥所化忿怒明王亲说。<a id="a-7t"></a>而此大明有大威力。<a id="a-7u"></a>或诵七字至十字已上。<a id="a-7v"></a>天人闻者俱获安乐。<a id="a-7w"></a>彼持明者依法次第。<a id="a-7x"></a>先诵大明六洛叉而得精熟。<a id="a-7y"></a>然后作于[巾*(穴/登)]像。<a id="a-7z"></a>复诵大明三洛叉。<a id="a-80"></a>依此仪轨起首持诵。<a id="a-81"></a>随意所求无不成就。<a id="a-82"></a>此焰鬘得迦大无畏明王。<a id="a-83"></a>能除一切魔能施一切愿能除一切灾。<a id="a-84"></a>时持明者沐浴洁净。<a id="a-85"></a>齐整三衣发志诚心。<a id="a-86"></a>日日依仗明王恭敬供养作自拥护。<a id="a-87"></a>然后想微妙字在于心中。<a id="a-88"></a>复想此字变成莲华。<a id="a-89"></a>想自身坐于莲华之上。<a id="a-8A"></a>想于吽字。<a id="a-8B"></a>次想唵字在于头上。<a id="a-8C"></a>想阿字在于眼上。<a id="a-8D"></a>如是观想为自拥护。<a id="a-8E"></a>然后持诵大明或七字至十字已上。<a id="a-8F"></a>或入军阵结本部印。<a id="a-8G"></a>想心大明想头大明想顶大明想身大明。<a id="a-8H"></a>而为甲胄想。<a id="a-8I"></a>二手大明化成器仗。<a id="a-8J"></a>依大明三昧。<a id="a-8K"></a>结焰鬘得迦明王吠多梨本印。<a id="a-8L"></a>想在本心。<a id="a-8M"></a>右手结宝杖印作大恶相。<a id="a-8N"></a>时持明者发净信心。<a id="a-8O"></a>以种种上妙香华及诸珍果。<a id="a-8P"></a>供养必隶睹得羯吒。<a id="a-8Q"></a>曼拏罗中功德[巾*(穴/登)]像等。<a id="a-8R"></a>能施一切愿所求成就。</p>
  <p id="a8S">复次造像仪轨。<a id="a-8T"></a>能施一切愿。<a id="a-8U"></a>持明者先持诵精熟。<a id="a-8V"></a>然后造像。<a id="a-8W"></a>凡所造像。<a id="a-8X"></a>或用金银鋀石生铜熟铜。<a id="a-8Y"></a>乃至琉璃玻璃及一切珍宝等。<a id="a-8Z"></a>所成之像皆得成就广大功德福报之事。<a id="a-8a"></a>若持明者求啰惹位。<a id="a-8b"></a>当造金像身高八指必得成就。<a id="a-8c"></a>若求富贵。<a id="a-8d"></a>当造银像身高十指。<a id="a-8e"></a>欲除疾病。<a id="a-8f"></a>当作生铜像身高十六指。<a id="a-8g"></a>若欲所求随意。<a id="a-8h"></a>当作熟铜像身高二十指。<a id="a-8i"></a>若除冤结及求富贵。<a id="a-8j"></a>当作鋀石像身高二十二指。<a id="a-8k"></a>若欲能施一切所欲之事。<a id="a-8l"></a>当作琉璃像身高十六指。<a id="a-8m"></a>若欲身心精进及息灾增益。<a id="a-8n"></a>当作玻璃像身高十二指。<a id="a-8o"></a>若欲成就剑法及入阿苏啰窟。<a id="a-8p"></a>当作众宝像身高八指。<a id="a-8q"></a>如是尊像如法用心。<a id="a-8r"></a>巧妙装严诸相具足。<a id="a-8s"></a>依法供养一切所求无不成就。<a id="a-8t"></a>如前金银等所造明王圣像。<a id="a-8u"></a>手执本部器仗。<a id="a-8v"></a>乘于必隶多。<a id="a-8w"></a>身有六面大恶顾视。<a id="a-8x"></a>十二臂六足身戴三头。<a id="a-8y"></a>必隶多以为鬘饰。<a id="a-8z"></a>着虎皮衣复挂络腋。<a id="a-90"></a>立如左舞势。<a id="a-91"></a>如是仪轨依法所求一切成就。</p>
  <p id="a92">复次以木为明王圣像。<a id="a-93"></a>依法仪轨。<a id="a-94"></a>亦能满于一切所欲之愿。<a id="a-95"></a>若造明王圣像。<a id="a-96"></a>通用一切诸木。<a id="a-97"></a>若以白檀木及松木造像最上身高十二指。<a id="a-98"></a>能施一切愿。<a id="a-99"></a>若用白阿哩迦木根造像身高十六指。<a id="a-9A"></a>所求皆得。<a id="a-9B"></a>若高十四指必获富贵安乐。<a id="a-9C"></a>若用无忧树木造像身高五指。<a id="a-9D"></a>能作敬爱。<a id="a-9E"></a>若用松木作像身高六指。<a id="a-9F"></a>能句召。<a id="a-9G"></a>降伏诸天及阿苏啰王令生敬爱。<a id="a-9H"></a>若以龙华树木造像身高七指。<a id="a-9I"></a>能除疾病及灭冤恶。<a id="a-9J"></a>若用人髑髅。<a id="a-9K"></a>造像身高十二指。<a id="a-9L"></a>持明者不须法事精熟。<a id="a-9M"></a>但一向供养能成就一切事。<a id="a-9N"></a>是名造像之法。</p>
  <p id="a9O">复次画[巾*(穴/登)]像法。<a id="a-9P"></a>时持明者收亡人衣。<a id="a-9Q"></a>以水洗净已。<a id="a-9R"></a>用作[巾*(穴/登)]像长一肘。<a id="a-9S"></a>以亡人头发为笔。<a id="a-9T"></a>不得以五色画之。<a id="a-9U"></a>唯用兔血及赤土画于[巾*(穴/登)]像。<a id="a-9V"></a>中心画焰鬘得迦明王。<a id="a-9W"></a>作大恶怖畏相。<a id="a-9X"></a>足蹋必隶多立如左舞势。<a id="a-9Y"></a>六面各三目。<a id="a-9Z"></a>头发竖立眉粗目广。<a id="a-9a"></a>俱作赤黄色。<a id="a-9b"></a>六足十二臂。<a id="a-9c"></a>右第一手作施愿印。<a id="a-9d"></a>第二手执三叉。<a id="a-9e"></a>第三手执剑。<a id="a-9f"></a>第四手执钺斧。<a id="a-9g"></a>第五手执宝杖。<a id="a-9h"></a>第六手执钩。<a id="a-9i"></a>左第一手作期克印。<a id="a-9j"></a>第二手执枪。<a id="a-9k"></a>第三手执睹摩啰。<a id="a-9l"></a>第四手执宝棒。<a id="a-9m"></a>第五手执髑髅。<a id="a-9n"></a>第六手执罥索。<a id="a-9o"></a>以虎皮为衣口出利牙。<a id="a-9p"></a>于明王左右。<a id="a-9q"></a>复画心印明。<a id="a-9r"></a>于明王右边画宝杖心印明。<a id="a-9s"></a>身作大恶相头发竖立。<a id="a-9t"></a>作赤黄色。<a id="a-9u"></a>手结宝杖印以为器仗。<a id="a-9v"></a>立如左舞势亦作期克印。<a id="a-9w"></a>面带颦眉。<a id="a-9x"></a>于明王左边画吠多梨心印明。<a id="a-9y"></a>遍身炽焰有大威力。<a id="a-9z"></a>瞻视明王面有三目。<a id="a-A0"></a>颦眉头发竖立腹形广大。<a id="a-A1"></a>手执三叉作期克印。<a id="a-A2"></a>奉佛教敕降伏诸魔。<a id="a-A3"></a>难调者能调。<a id="a-A4"></a>如是画已。<a id="a-A5"></a>安置于寂静深密之处。<a id="a-A6"></a>以香华饮食日日供养。<a id="a-A7"></a>依此宝杖心印及吠多梨心印仪轨作法。<a id="a-A8"></a>必得成就。<a id="a-A9"></a>此心印[巾*(穴/登)]像作曼拏罗时。<a id="a-AA"></a>持明者展开供养。<a id="a-AB"></a>随意所求无不满愿。<a id="a-AC"></a>复次焰鬘得迦明王[巾*(穴/登)]像法。<a id="a-AD"></a>持明者当用必隶多衣。<a id="a-AE"></a>以水净洗而作[巾*(穴/登)]像。<a id="a-AF"></a>广阔一肘。<a id="a-AG"></a>用上好色画焰鬘得迦明王如青云色。<a id="a-AH"></a>如是画已。<a id="a-AI"></a>于深静之处悬挂[巾*(穴/登)]像。<a id="a-AJ"></a>及安置诸佛贤圣如法供养。<a id="a-AK"></a>持明者坐吉祥草而作能持。<a id="a-AL"></a>瞻仰[巾*(穴/登)]像手执金刚子数珠。<a id="a-AM"></a>专志持诵大明三洛叉。<a id="a-AN"></a>如身心劳惓暂时止息。<a id="a-AO"></a>然后复诵至三洛叉。<a id="a-AP"></a>满已往山顶上。<a id="a-AQ"></a>复诵大明勤修苦行。<a id="a-AR"></a>必得成就。<a id="a-AS"></a>依仪所说中品及下品成就法。<a id="a-AT"></a>若不勤修苦行必不成就。<a id="a-AU"></a>彼持明人修苦行时。<a id="a-AV"></a>作尊那菩萨无畏想。<a id="a-AW"></a>持钵食已修牟尼行止息诸根。<a id="a-AX"></a>然后持不损破者佉祢啰木棒。<a id="a-AY"></a>经行崄道离诸危难。<a id="a-AZ"></a>时持明者作忿怒明王无畏行。<a id="a-Aa"></a>诵焰鬘得迦大明。<a id="a-Ab"></a>满六个月得最上成就。<a id="a-Ac"></a>如是长时受持忿怒明王无畏行。<a id="a-Ad"></a>能杀诸魔。<a id="a-Ae"></a>或作法持诵之时。<a id="a-Af"></a>若有魔境现前作种种相。<a id="a-Ag"></a>不得怖畏。<a id="a-Ah"></a>或现天女端严之相。<a id="a-Ai"></a>勿共言语。<a id="a-Aj"></a>心不散乱发菩提意。<a id="a-Ak"></a>持忿怒大明。<a id="a-Al"></a>彼诸魔等自然破坏灭没不现。<a id="a-Am"></a>是名最上成就所求如意。<a id="a-An"></a>持明之人一心受持。</p>
 </body>
</html>