<!doctype html>
<html id="z3IBUZieU" data-ver="692">
 <head>
  <meta charset="utf-8">
  <meta author="法贤">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说大方广善巧方便经卷第一</h1>
  <p id="a2">如是我闻：<a id="a-3"></a>一时，<a id="a-4"></a>佛在舍卫国祇树给孤独园，<a id="a-5"></a>与大苾刍众八千人，<a id="a-6"></a>菩萨一万六千人俱。<a id="a-7"></a>是诸菩萨智慧、<a id="a-8"></a>方便、<a id="a-9"></a>神通具足，<a id="a-A"></a>辩才无碍，<a id="a-B"></a>得大总持。<a id="a-C"></a>尔时，<a id="a-D"></a>世尊处大法座，<a id="a-E"></a>与如是等无数百千大众，<a id="a-F"></a>恭敬围绕，<a id="a-G"></a>听受说法。</p>
  <p id="aH">彼时，<a id="a-I"></a>会中有一菩萨摩诃萨，<a id="a-J"></a>名曰智上，<a id="a-K"></a>从座而起，<a id="a-L"></a>偏袒右肩，<a id="a-M"></a>右膝著地，<a id="a-N"></a>礼佛双足，<a id="a-O"></a>礼已合掌，<a id="a-P"></a>前白佛言：<a id="a-Q"></a>“世尊，<a id="a-R"></a>我有少法欲伸请问。<a id="a-S"></a>如来、<a id="a-T"></a>应供、<a id="a-U"></a>正等正觉悲愍我故，<a id="a-V"></a>愿赐听许。<a id="a-W"></a>”</p>
  <p id="aX">佛告智上菩萨摩诃萨言：<a id="a-Y"></a>“善男子，<a id="a-Z"></a>恣汝所问，<a id="a-a"></a>今正是时。<a id="a-b"></a>诸佛如来随有问者，<a id="a-c"></a>各各为其如应演说，<a id="a-d"></a>令彼闻已心生欢喜。<a id="a-e"></a>”</p>
  <p id="af">时，<a id="a-g"></a>智上菩萨摩诃萨即白佛言：<a id="a-h"></a>“世尊，<a id="a-i"></a>云何是菩萨摩诃萨善巧方便？<a id="a-j"></a>愿佛世尊广分别说。<a id="a-k"></a>”</p>
  <p id="al">佛告智上菩萨摩诃萨言：<a id="a-m"></a>“善男子，<a id="a-n"></a>汝今当知，<a id="a-o"></a>具善巧方便菩萨摩诃萨，<a id="a-p"></a>以一方便普令一切众生如理修行。<a id="a-q"></a>何以故？<a id="a-r"></a>具善巧方便菩萨摩诃萨，<a id="a-s"></a>乃至于彼傍生异类诸恶趣中，<a id="a-t"></a>菩萨亦以平等一切智心，<a id="a-u"></a>施其方便；<a id="a-v"></a>即以如是善根，<a id="a-w"></a>回向一切众生，<a id="a-x"></a>令诸众生修行二法。<a id="a-y"></a>何等为二？<a id="a-z"></a>所谓一切智心、<a id="a-10"></a>回向心。<a id="a-11"></a>善男子，<a id="a-12"></a>如是名为菩萨摩诃萨善巧方便。</p>
  <p id="a13">“复次，<a id="a-14"></a>善男子，<a id="a-15"></a>具善巧方便菩萨摩诃萨，<a id="a-16"></a>于诸众生所有善根，<a id="a-17"></a>不念破坏，<a id="a-18"></a>常所爱乐，<a id="a-19"></a>生随喜心。<a id="a-1A"></a>即以如是随喜善根，<a id="a-1B"></a>回向一切众生；<a id="a-1C"></a>复以一切智心，<a id="a-1D"></a>广施一切众生。<a id="a-1E"></a>虽起施心，<a id="a-1F"></a>悉无所取，<a id="a-1G"></a>亦无所得。<a id="a-1H"></a>善男子，<a id="a-1I"></a>如是名为菩萨摩诃萨善巧方便。</p>
  <p id="a1J">“复次，<a id="a-1K"></a>善男子，<a id="a-1L"></a>具善巧方便菩萨摩诃萨，<a id="a-1M"></a>若时往彼十方世界，<a id="a-1N"></a>乃至一切方处，<a id="a-1O"></a>或见一切微妙可爱香树、<a id="a-1P"></a>华树。<a id="a-1Q"></a>菩萨见已，<a id="a-1R"></a>不生一念希取之心，<a id="a-1S"></a>作是思惟：<a id="a-1T"></a>‘此香树、<a id="a-1U"></a>华树，<a id="a-1V"></a>非我所取，<a id="a-1W"></a>当献十方一切诸佛。<a id="a-1X"></a>’即以如是善根，<a id="a-1Y"></a>回向一切智。<a id="a-1Z"></a>善男子，<a id="a-1a"></a>如是名为菩萨摩诃萨善巧方便。</p>
  <p id="a1b">“复次，<a id="a-1c"></a>善男子，<a id="a-1d"></a>具善巧方便菩萨摩诃萨，<a id="a-1e"></a>随所向处，<a id="a-1f"></a>或见一切众生受诸快乐；<a id="a-1g"></a>菩萨尔时生随喜心，<a id="a-1h"></a>即以如是随喜善根，<a id="a-1i"></a>回向一切智。<a id="a-1j"></a>又若菩萨随所向处，<a id="a-1k"></a>或见一切众生受诸苦恼；<a id="a-1l"></a>菩萨尔时起悲愍心，<a id="a-1m"></a>被精进铠，<a id="a-1n"></a>即作是言：<a id="a-1o"></a>‘一切众生所有苦恼，<a id="a-1p"></a>我当代受，<a id="a-1q"></a>普愿众生得安隐乐。<a id="a-1r"></a>’即以如是善根，<a id="a-1s"></a>回向无上菩提。<a id="a-1t"></a>善男子，<a id="a-1u"></a>如是名为菩萨摩诃萨善巧方便。</p>
  <p id="a1v">“复次，<a id="a-1w"></a>善男子，<a id="a-1x"></a>具善巧方便菩萨摩诃萨，<a id="a-1y"></a>随诸方处，<a id="a-1z"></a>若礼一佛如来，<a id="a-20"></a>即同礼彼诸佛如来。<a id="a-21"></a>何以故？<a id="a-22"></a>诸佛如来同一法性，<a id="a-23"></a>同一戒品、<a id="a-24"></a>定品、<a id="a-25"></a>慧品、<a id="a-26"></a>解脱品、<a id="a-27"></a>解脱知见品，<a id="a-28"></a>亦复同一最上心意。<a id="a-29"></a>菩萨如是了知已，<a id="a-2A"></a>乃至恭敬供养一佛如来，<a id="a-2B"></a>即同恭敬供养诸佛如来。<a id="a-2C"></a>菩萨以广大心普摄一切。<a id="a-2D"></a>善男子，<a id="a-2E"></a>如是名为菩萨摩诃萨善巧方便。</p>
  <p id="a2F">“复次，<a id="a-2G"></a>善男子，<a id="a-2H"></a>具善巧方便菩萨摩诃萨，<a id="a-2I"></a>或时见有修大乘者于大乘法生退没心。<a id="a-2J"></a>菩萨尔时知彼心已，<a id="a-2K"></a>即作是念：<a id="a-2L"></a>‘我应为彼称赞一四句偈，<a id="a-2M"></a>令彼如是如理修学使不退没。<a id="a-2N"></a>’念已即言：<a id="a-2O"></a>‘诸有修大乘者，<a id="a-2P"></a>若能于此一四句偈解了其义，<a id="a-2Q"></a>即能于彼一切语言通达义趣，<a id="a-2R"></a>如所解了不生退没。<a id="a-2S"></a>又复我此所说一四句偈，<a id="a-2T"></a>若有能听受者，<a id="a-2U"></a>是人即得诸佛辩才。<a id="a-2V"></a>我当以是善根，<a id="a-2W"></a>普施一切众生，<a id="a-2X"></a>悉愿得彼多闻具足，<a id="a-2Y"></a>诸佛无碍辩才所摄。<a id="a-2Z"></a>’善男子，<a id="a-2a"></a>如是名为菩萨摩诃萨善巧方便。</p>
  <p id="a2b">“复次，<a id="a-2c"></a>善男子，<a id="a-2d"></a>具善巧方便菩萨摩诃萨，<a id="a-2e"></a>或时往彼贫穷乞丐人所。<a id="a-2f"></a>菩萨尔时心生悲愍，<a id="a-2g"></a>即自念言：<a id="a-2h"></a>‘他业所作受决定报，<a id="a-2i"></a>我今于此欢喜和合，<a id="a-2j"></a>随其所欲而悉施与。<a id="a-2k"></a>如佛所说，<a id="a-2l"></a>于一施中有四行相，<a id="a-2m"></a>所谓施大、<a id="a-2n"></a>心大等。<a id="a-2o"></a>今我此中所施虽少，<a id="a-2p"></a>一切智心而复无量。<a id="a-2q"></a>若我以是一切智心施此乞人，<a id="a-2r"></a>即以如是善根力故，<a id="a-2s"></a>当以宝手常出珍宝，<a id="a-2t"></a>普施一切众生。<a id="a-2u"></a>’如是布施此乞丐人，<a id="a-2v"></a>乃能与彼现在佛世尊所布施、<a id="a-2w"></a>持戒、<a id="a-2x"></a>修禅定者，<a id="a-2y"></a>所作福行等无有异。<a id="a-2z"></a>善男子，<a id="a-30"></a>如是名为菩萨摩诃萨善巧方便。</p>
  <p id="a31">“复次，<a id="a-32"></a>善男子，<a id="a-33"></a>具善巧方便菩萨摩诃萨，<a id="a-34"></a>若时与彼声闻、<a id="a-35"></a>缘觉同所居止，<a id="a-36"></a>菩萨尔时于彼二乘但生恭敬。<a id="a-37"></a>若彼声闻、<a id="a-38"></a>缘觉，<a id="a-39"></a>或以二事而生我相。<a id="a-3A"></a>何等为二？<a id="a-3B"></a>一者、<a id="a-3C"></a>菩萨出生诸佛世尊，<a id="a-3D"></a>二者、<a id="a-3E"></a>诸佛出生声闻、<a id="a-3F"></a>缘觉。<a id="a-3G"></a>彼以是事而自念言：<a id="a-3H"></a>‘我于此中是为最上，<a id="a-3I"></a>何能于彼生恭敬心？<a id="a-3J"></a>’而此菩萨虽闻是说，<a id="a-3K"></a>以方便故心无异想。<a id="a-3L"></a>善男子，<a id="a-3M"></a>如是名为菩萨摩诃萨善巧方便。</p>
  <p id="a3N">“复次，<a id="a-3O"></a>善男子，<a id="a-3P"></a>具善巧方便菩萨摩诃萨，<a id="a-3Q"></a>能于一施行中成就六波罗蜜多。<a id="a-3R"></a>是相云何？<a id="a-3S"></a>所谓菩萨随诸方处见来求者，<a id="a-3T"></a>菩萨尔时摄伏悭心，<a id="a-3U"></a>随其所欲而悉施与，<a id="a-3V"></a>此即名为菩萨成就布施波罗蜜多。<a id="a-3W"></a>如是施时，<a id="a-3X"></a>菩萨自持戒行，<a id="a-3Y"></a>复能摄彼诸破戒者，<a id="a-3Z"></a>普令安住清净戒地，<a id="a-3a"></a>此即名为菩萨成就持戒波罗蜜多。<a id="a-3b"></a>如是施时，<a id="a-3c"></a>菩萨以其慈心为首，<a id="a-3d"></a>复起不破坏心、<a id="a-3e"></a>救护心、<a id="a-3f"></a>等住心；<a id="a-3g"></a>起是心时，<a id="a-3h"></a>此即名为菩萨成就忍辱波罗蜜多。<a id="a-3i"></a>如是施时，<a id="a-3j"></a>若饮若食及诸所欲随其所施，<a id="a-3k"></a>菩萨来去住止，<a id="a-3l"></a>于身语心位不生懈倦，<a id="a-3m"></a>此即名为菩萨成就精进波罗蜜多。<a id="a-3n"></a>如是施时，<a id="a-3o"></a>随所施处，<a id="a-3p"></a>菩萨心住一境不起散乱，<a id="a-3q"></a>此即名为菩萨成就禅定波罗蜜多。<a id="a-3r"></a>如是施时，<a id="a-3s"></a>菩萨悉知如是施者、<a id="a-3t"></a>如是受者得何果报；<a id="a-3u"></a>如是知已，<a id="a-3v"></a>称量较计皆悉平等，<a id="a-3w"></a>是中无有少法可得，<a id="a-3x"></a>此即名为菩萨成就智慧波罗蜜多。<a id="a-3y"></a>善男子，<a id="a-3z"></a>如是名为善巧方便菩萨摩诃萨，<a id="a-40"></a>于一施行中成就六波罗蜜多。<a id="a-41"></a>”</p>
  <p id="a42">尔时，<a id="a-43"></a>智上菩萨摩诃萨复白佛言：<a id="a-44"></a>“希有世尊！<a id="a-45"></a>菩萨摩诃萨布施行中，<a id="a-46"></a>乃有如是善巧方便。<a id="a-47"></a>以是方便，<a id="a-48"></a>而能解脱一切众生轮回苦恼，<a id="a-49"></a>普摄一切诸佛法藏。<a id="a-4A"></a>”</p>
  <p id="a4B">佛言：<a id="a-4C"></a>“智上，<a id="a-4D"></a>如汝所说，<a id="a-4E"></a>如是，<a id="a-4F"></a>如是。<a id="a-4G"></a>诸菩萨摩诃萨具善巧方便故，<a id="a-4H"></a>而能于其一施行中成就无量利益胜行。<a id="a-4I"></a>”</p>
  <p id="a4J">尔时，<a id="a-4K"></a>世尊复告智上菩萨摩诃萨言：<a id="a-4L"></a>“善男子，<a id="a-4M"></a>汝今当知，<a id="a-4N"></a>具善巧方便菩萨摩诃萨，<a id="a-4O"></a>设于异时有极重罪，<a id="a-4P"></a>而彼菩萨亦不坏善根。<a id="a-4Q"></a>云何不坏？<a id="a-4R"></a>所谓菩萨或时值遇彼恶知识，<a id="a-4S"></a>劝令退失无上道意，<a id="a-4T"></a>得极重罪。<a id="a-4U"></a>菩萨尔时即自思惟：<a id="a-4V"></a>‘我今若或即于此身，<a id="a-4W"></a>取证涅盘，<a id="a-4X"></a>断后边际，<a id="a-4Y"></a>不复堪任被精进铠，<a id="a-4Z"></a>何能度脱一切众生轮回苦恼？<a id="a-4a"></a>我今不应以此因缘自坏其心。<a id="a-4b"></a>何以故？<a id="a-4c"></a>我欲于轮回中度脱一切众生！<a id="a-4d"></a>’设有极重罪，<a id="a-4e"></a>亦不断善根。<a id="a-4f"></a>善男子，<a id="a-4g"></a>如是名为菩萨摩诃萨善巧方便。<a id="a-4h"></a>又善男子，<a id="a-4i"></a>若出家菩萨有分别心，<a id="a-4j"></a>生别异作意，<a id="a-4k"></a>彼所得罪过四根本。<a id="a-4l"></a>是菩萨若具善巧方便者随起即悔。<a id="a-4m"></a>善男子，<a id="a-4n"></a>我说彼菩萨为无罪者。<a id="a-4o"></a>”</p>
  <p id="a4p">尔时，<a id="a-4q"></a>智上菩萨摩诃萨白佛言：<a id="a-4r"></a>“世尊，<a id="a-4s"></a>云何菩萨亦有罪耶？<a id="a-4t"></a>”</p>
  <p id="a4u">佛告智上菩萨摩诃萨言：<a id="a-4v"></a>“善男子，<a id="a-4w"></a>若言菩萨无有罪者，<a id="a-4x"></a>云何菩萨于百千劫中，<a id="a-4y"></a>学波罗提木叉戒，<a id="a-4z"></a>有破根本果者？<a id="a-50"></a>善男子，<a id="a-51"></a>汝今当知，<a id="a-52"></a>是等菩萨虽于一切众生善言、<a id="a-53"></a>恶言皆悉能忍，<a id="a-54"></a>但为于彼声闻、<a id="a-55"></a>缘觉法中相应作意，<a id="a-56"></a>是故我说彼所得罪过四根本。<a id="a-57"></a>如彼声闻乘人犯根本罪已，<a id="a-58"></a>无所堪任取证涅盘；<a id="a-59"></a>出家菩萨亦复如是，<a id="a-5A"></a>起是罪已不即悔舍声闻、<a id="a-5B"></a>缘觉相应作意，<a id="a-5C"></a>亦复无所堪任，<a id="a-5D"></a>不能趣证大涅盘界。<a id="a-5E"></a>”</p>
  <p id="a5F">尔时，<a id="a-5G"></a>尊者阿难在大会中，<a id="a-5H"></a>前白佛言：<a id="a-5I"></a>“世尊，<a id="a-5J"></a>舍卫大城有一菩萨，<a id="a-5K"></a>名光聚王。<a id="a-5L"></a>我于一时入城乞食，<a id="a-5M"></a>于其城中不见彼菩萨。<a id="a-5N"></a>是时，<a id="a-5O"></a>光聚王菩萨别在一聚落中，<a id="a-5P"></a>与一女人同坐一处，<a id="a-5Q"></a>说非法语。<a id="a-5R"></a>我往见已，<a id="a-5S"></a>彼不覆藏，<a id="a-5T"></a>而复别说彼梵行法。<a id="a-5U"></a>世尊，<a id="a-5V"></a>我佛如来，<a id="a-5W"></a>是一切众生大师，<a id="a-5X"></a>无所不知，<a id="a-5Y"></a>无所不见，<a id="a-5Z"></a>无不解了。<a id="a-5a"></a>我见是相，<a id="a-5b"></a>其事云何？<a id="a-5c"></a>愿佛开示。<a id="a-5d"></a>”</p>
  <p id="a5e">尊者阿难发是言时，<a id="a-5f"></a>而此佛会地大震动。</p>
  <p id="a5g">尔时，<a id="a-5h"></a>光聚王菩萨现身虚空，<a id="a-5i"></a>高一多罗树，<a id="a-5j"></a>即于空中问阿难言：<a id="a-5k"></a>“尊者阿难，<a id="a-5l"></a>于汝意云何？<a id="a-5m"></a>犯非法者，<a id="a-5n"></a>岂能如是住虚空耶？<a id="a-5o"></a>”</p>
  <p id="a5p">是时，<a id="a-5q"></a>尊者阿难对如来前，<a id="a-5r"></a>向空问言：<a id="a-5s"></a>“光聚王菩萨，<a id="a-5t"></a>如我向者所见事相，<a id="a-5u"></a>云何菩萨有此非法耶？<a id="a-5v"></a>”</p>
  <p id="a5w">尊者阿难作是言时，<a id="a-5x"></a>世尊即为垂足按地。<a id="a-5y"></a>是时，<a id="a-5z"></a>他方世界有佛世尊，<a id="a-60"></a>现虚空中，<a id="a-61"></a>发是声言：<a id="a-62"></a>“菩萨已离非法，<a id="a-63"></a>我知是事，<a id="a-64"></a>我证是事。<a id="a-65"></a>”彼佛言已，<a id="a-66"></a>隐空不现。</p>
  <p id="a67">尔时，<a id="a-68"></a>世尊告阿难言：<a id="a-69"></a>“汝不应于住大乘者菩萨正士生过失想。<a id="a-6A"></a>阿难，<a id="a-6B"></a>譬如声闻乘中初二果人，<a id="a-6C"></a>求无漏道不以为难；<a id="a-6D"></a>具善巧方便菩萨摩诃萨亦复如是，<a id="a-6E"></a>求一切智不以为难。<a id="a-6F"></a>何以故？<a id="a-6G"></a>菩萨已离眷属缠缚故，<a id="a-6H"></a>已能安住佛法僧宝不坏净信，<a id="a-6I"></a>不退转于阿耨多罗三藐三菩提。<a id="a-6J"></a>阿难，<a id="a-6K"></a>当知若有住菩萨乘者，<a id="a-6L"></a>不离一切智心，<a id="a-6M"></a>设于五欲法嬉戏而行，<a id="a-6N"></a>亦无过失。<a id="a-6O"></a>所有诸佛如来，<a id="a-6P"></a>得五根具足，<a id="a-6Q"></a>其义如是。</p>
  <p id="a6R">“阿难，<a id="a-6S"></a>如汝所见光聚王菩萨其事因缘，<a id="a-6T"></a>我今为汝如实宣说。<a id="a-6U"></a>阿难，<a id="a-6V"></a>汝今当知，<a id="a-6W"></a>光聚王菩萨向于聚落同处坐者，<a id="a-6X"></a>而彼女人于过去世二百生前，<a id="a-6Y"></a>与此菩萨曾为夫妇。<a id="a-6Z"></a>是故今时而此女人，<a id="a-6a"></a>见光聚王菩萨吉祥威光戒力具足，<a id="a-6b"></a>女人见已，<a id="a-6c"></a>由宿习故生粗重想，<a id="a-6d"></a>以善根力复作是念：<a id="a-6e"></a>‘我若得此光聚王菩萨来我舍中共坐一处，<a id="a-6f"></a>彼能令我发生阿耨多罗三藐三菩提心。<a id="a-6g"></a>’阿难，<a id="a-6h"></a>时光聚王菩萨，<a id="a-6i"></a>知彼女人心所念已，<a id="a-6j"></a>即于夜分往诣彼舍，<a id="a-6k"></a>与其女人共坐一处，<a id="a-6l"></a>广为宣说无数法门。<a id="a-6m"></a>时女人舍，<a id="a-6n"></a>内外平正，<a id="a-6o"></a>广博严净。<a id="a-6p"></a>时光聚王菩萨既同坐已，<a id="a-6q"></a>即复执彼女人右手，<a id="a-6r"></a>说伽陀曰：</p>
  <p id="a6s">“‘佛不称赞染欲法，<a id="a-6t"></a> 愚痴迷著而所行；</p>
  <p id="a6u">若能断除欲爱心，<a id="a-6v"></a> 佛说斯人为最上！<a id="a-6w"></a>’</p>
  <p id="a6x">“阿难，<a id="a-6y"></a>时彼女人闻是伽陀已，<a id="a-6z"></a>心大欢喜，<a id="a-70"></a>即从座起，<a id="a-71"></a>合掌恭敬，<a id="a-72"></a>礼彼光聚王菩萨足，<a id="a-73"></a>说伽陀曰：</p>
  <p id="a74">“‘我本无心实求欲，<a id="a-75"></a> 我知欲法佛不赞；</p>
  <p id="a76">若能断除欲爱心，<a id="a-77"></a> 佛说斯人为最上！<a id="a-78"></a>’</p>
  <p id="a79">“说是伽陀已，<a id="a-7A"></a>复说伽陀曰：</p>
  <p id="a7B">“‘当知如我心所思，<a id="a-7C"></a> 所说真实而无异；</p>
  <p id="a7D">若人乐求佛菩提，<a id="a-7E"></a> 一切众生获利乐！<a id="a-7F"></a>’</p>
  <p id="a7G">“阿难，<a id="a-7H"></a>时彼女人，<a id="a-7I"></a>得光聚王菩萨善巧方便为开导故，<a id="a-7J"></a>即时女人发阿耨多罗三藐三菩提心。<a id="a-7K"></a>时彼菩萨即从座起，<a id="a-7L"></a>出离彼舍。<a id="a-7M"></a>阿难，<a id="a-7N"></a>汝今当知，<a id="a-7O"></a>我观彼女人深心清净，<a id="a-7P"></a>勇猛最胜，<a id="a-7Q"></a>我今为彼授菩提记。<a id="a-7R"></a>阿难，<a id="a-7S"></a>彼女人从此命终已，<a id="a-7T"></a>当转女身得成男子。<a id="a-7U"></a>从是已后，<a id="a-7V"></a>过九十九百千阿僧祇劫，<a id="a-7W"></a>当得成佛，<a id="a-7X"></a>号曰近事如来、<a id="a-7Y"></a>应供、<a id="a-7Z"></a>正等正觉，<a id="a-7a"></a>出现世间。<a id="a-7b"></a>阿难，<a id="a-7c"></a>以是缘故，<a id="a-7d"></a>当知菩萨摩诃萨已离眷属恩爱缠缚，<a id="a-7e"></a>一切非法永不复生。<a id="a-7f"></a>”</p>
  <p id="a7g">尔时，<a id="a-7h"></a>光聚王菩萨摩诃萨，<a id="a-7i"></a>闻佛世尊如是说已，<a id="a-7j"></a>从空中下，<a id="a-7k"></a>头面著地，<a id="a-7l"></a>礼世尊足。<a id="a-7m"></a>礼已合掌，<a id="a-7n"></a>前白佛言：<a id="a-7o"></a>“世尊，<a id="a-7p"></a>具善巧方便菩萨摩诃萨，<a id="a-7q"></a>住大悲行，<a id="a-7r"></a>常所利益。<a id="a-7s"></a>世尊，<a id="a-7t"></a>我今亦得是行。<a id="a-7u"></a>又复世尊，<a id="a-7v"></a>若有菩萨能为一众生发一善根者，<a id="a-7w"></a>于诸色爱不起罪心。<a id="a-7x"></a>若如所起罪垢心者，<a id="a-7y"></a>当于百千劫中受地狱苦。<a id="a-7z"></a>世尊，<a id="a-80"></a>若彼菩萨起是罪心受斯地狱苦者，<a id="a-81"></a>当知是菩萨即舍离众生所发善根，<a id="a-82"></a>令彼善根不能成就。<a id="a-83"></a>”</p>
  <p id="a84">尔时，<a id="a-85"></a>世尊赞光聚王菩萨言：<a id="a-86"></a>“善哉！<a id="a-87"></a>善哉！<a id="a-88"></a>菩萨正士，<a id="a-89"></a>如汝所说，<a id="a-8A"></a>如是，<a id="a-8B"></a>如是。<a id="a-8C"></a>若住大悲心者，<a id="a-8D"></a>能为一切众生断除一切罪垢。<a id="a-8E"></a>善男子，<a id="a-8F"></a>我念过去阿僧祇劫前，<a id="a-8G"></a>有一摩拏嚩迦，<a id="a-8H"></a>名曰光明，<a id="a-8I"></a>于四万二千岁中，<a id="a-8J"></a>修持梵行离诸过失。<a id="a-8K"></a>过是四万二千岁已，<a id="a-8L"></a>而于一时以因缘故，<a id="a-8M"></a>入一王城其名神通，<a id="a-8N"></a>于彼城中见一女人，<a id="a-8O"></a>名曰伽吒。<a id="a-8P"></a>时彼女人，<a id="a-8Q"></a>见是摩拏嚩迦色相端正。<a id="a-8R"></a>女人见已生欲爱心，<a id="a-8S"></a>来诣其前，<a id="a-8T"></a>作礼而住。<a id="a-8U"></a>光聚王，<a id="a-8V"></a>尔时摩拏嚩迦，<a id="a-8W"></a>即问彼女人言：<a id="a-8X"></a>‘今汝女人有何所求？<a id="a-8Y"></a>’女人答言：<a id="a-8Z"></a>‘我今求汝摩拏嚩迦共为夫妇。<a id="a-8a"></a>’摩拏嚩迦言：<a id="a-8b"></a>‘我不于女人而生欲想。<a id="a-8c"></a>’女人又言：<a id="a-8d"></a>‘我于今时，<a id="a-8e"></a>若不得汝为夫妇者，<a id="a-8f"></a>我当不久而趣命终。<a id="a-8g"></a>’尔时，<a id="a-8h"></a>摩拏嚩迦作是思惟：<a id="a-8i"></a>‘我于四万二千岁中，<a id="a-8j"></a>修持梵行不犯禁戒，<a id="a-8k"></a>我于今时不应受是染爱非法。<a id="a-8l"></a>而此女人，<a id="a-8m"></a>我宜远离。<a id="a-8n"></a>’作是念已，<a id="a-8o"></a>离彼女人而行七步，<a id="a-8p"></a>过七步已还复小住，<a id="a-8q"></a>为其女人起大悲心，<a id="a-8r"></a>作是念言：<a id="a-8s"></a>‘我于今时发勇悍心！<a id="a-8t"></a>设犯禁戒，<a id="a-8u"></a>宁当忍受地狱苦报，<a id="a-8v"></a>不应远离令彼失命。<a id="a-8w"></a>’尔时，<a id="a-8x"></a>女人闻是言已心生快乐，<a id="a-8y"></a>适本所愿不至命终。<a id="a-8z"></a>光聚王，<a id="a-90"></a>时彼光明摩拏嚩迦，<a id="a-91"></a>即执彼伽吒女人手，<a id="a-92"></a>作如是言：<a id="a-93"></a>‘如汝所欲，<a id="a-94"></a>今我与汝随所应作。<a id="a-95"></a>’如是光明摩拏嚩迦与伽吒女人，<a id="a-96"></a>于十二年中共为夫妇。<a id="a-97"></a>彼摩拏嚩迦过是十二年已，<a id="a-98"></a>又复精进修持梵行，<a id="a-99"></a>从是殁已生梵天界。</p>
  <p id="a9A">“光聚王，<a id="a-9B"></a>汝今当知，<a id="a-9C"></a>彼时光明摩拏嚩迦者，<a id="a-9D"></a>勿起异见！<a id="a-9E"></a>今我身是。<a id="a-9F"></a>彼时伽吒女人者，<a id="a-9G"></a>今耶输陀罗是。<a id="a-9H"></a>所以者何？<a id="a-9I"></a>我于尔时，<a id="a-9J"></a>但能一念起大悲心，<a id="a-9K"></a>又复还修梵行得生梵界。<a id="a-9L"></a>如是我于十千劫中受轮回身，<a id="a-9M"></a>虽受是身不生厌倦。<a id="a-9N"></a>光聚王，<a id="a-9O"></a>诸有众生不具善巧方便者，<a id="a-9P"></a>于轮回中受地狱苦。<a id="a-9Q"></a>菩萨以能具足善巧方便，<a id="a-9R"></a>是故得生于梵天界。<a id="a-9S"></a>光聚王，<a id="a-9T"></a>假使舍利子、<a id="a-9U"></a>目乾连大阿罗汉，<a id="a-9V"></a>虽复神通智慧于声闻中而为第一，<a id="a-9W"></a>亦未能具善巧方便。</p>
  <p id="a9X">“光聚王，<a id="a-9Y"></a>今我法中有一苾刍，<a id="a-9Z"></a>名俱迦梨俱，<a id="a-9a"></a>堕地狱中，<a id="a-9b"></a>其事云何？<a id="a-9c"></a>光聚王，<a id="a-9d"></a>我念过去拘留孙佛法中，<a id="a-9e"></a>有一苾刍，<a id="a-9f"></a>名曰无垢。<a id="a-9g"></a>时彼苾刍修阿兰那行，<a id="a-9h"></a>独止一岩。<a id="a-9i"></a>其岩不远，<a id="a-9j"></a>有五通仙人别止一处。<a id="a-9k"></a>忽于一时，<a id="a-9l"></a>布大黑云，<a id="a-9m"></a>降霔大雨。<a id="a-9n"></a>时彼近住五通仙人，<a id="a-9o"></a>往诣无垢苾刍岩所，<a id="a-9p"></a>欲生恼害破彼梵行。<a id="a-9q"></a>是时仙人正入，<a id="a-9r"></a>苾刍方出。<a id="a-9s"></a>仙人见已起过失心，<a id="a-9t"></a>妄生轻谤，<a id="a-9u"></a>作是思惟：<a id="a-9v"></a>‘此无垢苾刍，<a id="a-9w"></a>退失梵行，<a id="a-9x"></a>欲造非法。<a id="a-9y"></a>’尔时，<a id="a-9z"></a>苾刍知彼仙人心所念已，<a id="a-A0"></a>即踊身虚空高七多罗树。<a id="a-A1"></a>仙人见是苾刍住在空中，<a id="a-A2"></a>仙人告言：<a id="a-A3"></a>‘我持利刀来此岩中破汝梵行，<a id="a-A4"></a>汝今何复住空中耶？<a id="a-A5"></a>’仙人言已，<a id="a-A6"></a>苾刍即时从空而下，<a id="a-A7"></a>礼彼仙人不复踊身。<a id="a-A8"></a>是时仙人于须臾间，<a id="a-A9"></a>全身堕彼大地狱中。<a id="a-AA"></a>光聚王，<a id="a-AB"></a>于汝意云何？<a id="a-AC"></a>彼时无垢苾刍者，<a id="a-AD"></a>勿起异见！<a id="a-AE"></a>即今慈氏菩萨是。<a id="a-AF"></a>彼五通仙人者，<a id="a-AG"></a>即俱迦梨俱苾刍是。<a id="a-AH"></a>光聚王，<a id="a-AI"></a>此因缘者，<a id="a-AJ"></a>当知非彼声闻、<a id="a-AK"></a>缘觉境界，<a id="a-AL"></a>皆是菩萨摩诃萨善巧方便智慧所行。</p>
  <p id="aAM">“光聚王，<a id="a-AN"></a>又如世间有誐尼迦人，<a id="a-AO"></a>六十四种艺能具足。<a id="a-AP"></a>是人爱乐财宝，<a id="a-AQ"></a>随所向处以艺能故，<a id="a-AR"></a>一切所用皆悉能得。<a id="a-AS"></a>于彼彼人所得财利已，<a id="a-AT"></a>后复忘恩，<a id="a-AU"></a>心生弃舍。<a id="a-AV"></a>具善巧方便菩萨亦复如是，<a id="a-AW"></a>于一切处设诸方便救度众生，<a id="a-AX"></a>彼彼所向于诸众生无所希取，<a id="a-AY"></a>见彼众生所有善根劝令增进，<a id="a-AZ"></a>由彼所作善根力故，<a id="a-Aa"></a>普令众生出生胜行。<a id="a-Ab"></a>菩萨亦复无所取著，<a id="a-Ac"></a>乃至戏乐等事，<a id="a-Ad"></a>虽复顺行而已舍离，<a id="a-Ae"></a>不复于心有所系缚。</p>
  <p id="aAf">“光聚王，<a id="a-Ag"></a>又如世间傍生异类，<a id="a-Ah"></a>或见妙华色香具足，<a id="a-Ai"></a>时彼傍生不能生起一念爱乐。<a id="a-Aj"></a>具善巧方便菩萨亦复如是，<a id="a-Ak"></a>虽受一切戏乐等事，<a id="a-Al"></a>未尝暂起一念爱乐，<a id="a-Am"></a>无自作、<a id="a-An"></a>无他作，<a id="a-Ao"></a>一切无著。<a id="a-Ap"></a>光聚王，<a id="a-Aq"></a>又如世间肥坏地中植诸种子，<a id="a-Ar"></a>决定得生芽茎果实。<a id="a-As"></a>具善巧方便菩萨亦复如是，<a id="a-At"></a>修空、<a id="a-Au"></a>无相、<a id="a-Av"></a>无愿解脱法门，<a id="a-Aw"></a>决定已能离诸染法；<a id="a-Ax"></a>虽受一切戏乐等事，<a id="a-Ay"></a>而亦不坏修行佛所称赞功德成就。<a id="a-Az"></a>光聚王，<a id="a-B0"></a>又如世间渔捕之人，<a id="a-B1"></a>于大池中张以大网捕取其鱼，<a id="a-B2"></a>随彼所欲皆悉能取不坠水中。<a id="a-B3"></a>具善巧方便菩萨摩诃萨亦复如是，<a id="a-B4"></a>修空、<a id="a-B5"></a>无相、<a id="a-B6"></a>无愿解脱法门，<a id="a-B7"></a>一切智心坚固所护，<a id="a-B8"></a>毕竟不堕生死泥中，<a id="a-B9"></a>随彼彼处灭此身已生梵天界。</p>
 </body>
</html>