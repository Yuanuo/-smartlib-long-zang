<!doctype html>
<html id="z3IBUcTfo" data-ver="340">
 <head>
  <meta charset="utf-8">
  <meta author="惟净">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说除盖障菩萨所问经卷第十五</h1>
  <p id="a2">复次善男子。<a id="a-3"></a>云何是菩萨于诸过患善能除断。<a id="a-4"></a>谓若菩萨于自身中所有过患勤行除断。<a id="a-5"></a>若他身中诸有过患教令断灭。<a id="a-6"></a>不堪任者即当舍离。<a id="a-7"></a>何等是过患。<a id="a-8"></a>所谓于佛法僧不生尊重。<a id="a-9"></a>及于戒学并诸圣人。<a id="a-A"></a>同梵行者上中下位。<a id="a-B"></a>于是等处不生尊重。<a id="a-C"></a>自生我慢轻易于他。<a id="a-D"></a>顺诸爱境逆背涅槃。<a id="a-E"></a>起于我见有情寿者士夫养者补特伽罗等见。<a id="a-F"></a>执空断见执常无常。<a id="a-G"></a>不乐诸圣亲附愚人。<a id="a-H"></a>远离清净持戒之者。<a id="a-I"></a>尊重供养破戒之者。<a id="a-J"></a>随逐恶友弃舍善友。<a id="a-K"></a>毁谤如来甚深经典。<a id="a-L"></a>复于深经而生惊怖。<a id="a-M"></a>懒堕懈怠轻贱己身。<a id="a-N"></a>志性下劣无有威光。<a id="a-O"></a>亦无辩才非处造恶。<a id="a-P"></a>不应疑处乃生疑惑。<a id="a-Q"></a>所应疑处而不能疑。<a id="a-R"></a>盖障缠缚谄诳随逐。<a id="a-S"></a>惛沉睡眠之所覆蔽。<a id="a-T"></a>乐着利养贪爱种族眷属国土。<a id="a-U"></a>起诸爱见贪爱众会。<a id="a-V"></a>复常习近外道典籍。<a id="a-W"></a>厌离正法破毁誓愿。<a id="a-X"></a>惯习修作不善之法。<a id="a-Y"></a>于诸善法而不惯习。<a id="a-Z"></a>亲洽于彼非出家人。<a id="a-a"></a>又复亲洽男子女人童男童女及诸外道。<a id="a-b"></a>不乐阿兰若处。<a id="a-c"></a>食不知量。<a id="a-d"></a>而不亲附师尊长宿。<a id="a-e"></a>凡所习诵亦不知时。<a id="a-f"></a>又复不知所行方处。<a id="a-g"></a>微细戒学亦不尊敬。<a id="a-h"></a>观其小罪不生怖畏。<a id="a-i"></a>于其痴暗根性之者计为寂静。<a id="a-j"></a>于其高胜利根之者。<a id="a-k"></a>倨傲而行起诸邪执常出恶言。<a id="a-l"></a>于诸可爱及不可爱色相之中随顺执着。<a id="a-m"></a>见嗔恚者不起慈心。<a id="a-n"></a>见苦恼者不生悲愍。<a id="a-o"></a>见疾病者不起厌离。<a id="a-p"></a>见彼死者不怀惊怖。<a id="a-q"></a>于火宅中不求出离。<a id="a-r"></a>不能审细伺察其身。<a id="a-s"></a>不观戒行。<a id="a-t"></a>何者已作。<a id="a-u"></a>何者当作。<a id="a-v"></a>何者现作。<a id="a-w"></a>而悉不能审细伺察。<a id="a-x"></a>不应思惟而起思惟。<a id="a-y"></a>不应计度而起计度。<a id="a-z"></a>不应追求而起追求。<a id="a-10"></a>非出离中计出离想。<a id="a-11"></a>非道之中计正道想。<a id="a-12"></a>未得所证计已得想。<a id="a-13"></a>世俗所作专一其心。<a id="a-14"></a>非所作中而生勤勇。<a id="a-15"></a>广大善法常所远离。<a id="a-16"></a>毁谤大乘之法。<a id="a-17"></a>称赞声闻乘法。<a id="a-18"></a>毁谤深信大乘之人。<a id="a-19"></a>称赞修行声闻道人。<a id="a-1A"></a>常与他人而共言讼。<a id="a-1B"></a>常兴斗诤恶口粗言。<a id="a-1C"></a>为性高倨自恃胸臆。<a id="a-1D"></a>碜毒暴恶恣其贪婪。<a id="a-1E"></a>语无诚信轻毁他人。<a id="a-1F"></a>非说而说言多虚妄。<a id="a-1G"></a>爱乐计着诸有戏论。<a id="a-1H"></a>此等是为种种过患。<a id="a-1I"></a>菩萨善断如是过患已。<a id="a-1J"></a>离诸戏论勤修空观。<a id="a-1K"></a>菩萨虽复多修空观。<a id="a-1L"></a>然于处处其心流散有所乐住。<a id="a-1M"></a>菩萨即时于诸境处遍求自性。<a id="a-1N"></a>皆悉是空了不可得。<a id="a-1O"></a>由境空故。<a id="a-1P"></a>观察彼心亦悉是空。<a id="a-1Q"></a>心境空故能观察智而亦是空了不可得。<a id="a-1R"></a>菩萨又复勤行观察诸相皆空。<a id="a-1S"></a>菩萨虽观无相。<a id="a-1T"></a>犹有彼彼诸相现前而为对碍。<a id="a-1U"></a>是故乃观无有内相。<a id="a-1V"></a>无内相故身不可得。<a id="a-1W"></a>及身念住亦不可得。<a id="a-1X"></a>亦不系心。<a id="a-1Y"></a>于身亦无外相可得。<a id="a-1Z"></a>亦无外相念住可得。<a id="a-1a"></a>心不系着外相离故身相亦离。<a id="a-1b"></a>由内诸相得断灭已。<a id="a-1c"></a>勤行发起修习意乐由多修习诸观行故。<a id="a-1d"></a>能常勤修于奢摩他毗钵舍那。<a id="a-1e"></a>所修之行中无间断。<a id="a-1f"></a>所谓心一境性是奢摩他。<a id="a-1g"></a>如实观察诸法自性。<a id="a-1h"></a>是毗钵舍那。<a id="a-1i"></a>由心一境性住奢摩他故。<a id="a-1j"></a>即于三摩呬多心欢喜无悔。<a id="a-1k"></a>何以故。<a id="a-1l"></a>若戒清净及戒具足。<a id="a-1m"></a>是即菩萨瑜伽之行。<a id="a-1n"></a>以戒具足故增长瑜伽。<a id="a-1o"></a>戒具足故修习瑜伽。<a id="a-1p"></a>此说名为修瑜伽行。<a id="a-1q"></a>善男子。<a id="a-1r"></a>菩萨若修如是十种法者。<a id="a-1s"></a>善修瑜伽之行。<a id="a-1t"></a>又善男子。<a id="a-1u"></a>菩萨若修十种法者。<a id="a-1v"></a>能持如来修多罗教。<a id="a-1w"></a>何等为十。<a id="a-1x"></a>一者为护正法故听闻受持不为资财。<a id="a-1y"></a>二者为守护教故听闻受持不为利养。<a id="a-1z"></a>三者令三宝种得不断故听闻受持不为求他恭敬。<a id="a-20"></a>四者为欲摄受安住大乘诸有情故听闻受持不为名称。<a id="a-21"></a>五者为利益无依无救诸有情故听闻受持。<a id="a-22"></a>六者为令苦恼有情得安乐故听闻受持。<a id="a-23"></a>七者为令无慧眼者得慧眼故听闻受持。<a id="a-24"></a>八者为彼住声闻乘者说示声闻道故听闻受持。<a id="a-25"></a>九者为彼住大乘者说示大乘法故听闻受持。<a id="a-26"></a>十者为自取证无上智故听闻受持。<a id="a-27"></a>不为求彼下劣乘故。<a id="a-28"></a>善男子。<a id="a-29"></a>菩萨若修如是十种法者。<a id="a-2A"></a>能持如来修多罗教。<a id="a-2B"></a>又善男子。<a id="a-2C"></a>菩萨若修十种法者。<a id="a-2D"></a>能持律教。<a id="a-2E"></a>何等为十。<a id="a-2F"></a>一者善知于律。<a id="a-2G"></a>二者善知律之仪范。<a id="a-2H"></a>三者善知律甚深义。<a id="a-2I"></a>四者善知律微细相。<a id="a-2J"></a>五者善知应作不应作。<a id="a-2K"></a>六者善知自性违犯。<a id="a-2L"></a>七者善知施设违犯。<a id="a-2M"></a>八者善知波罗提木叉所起因缘。<a id="a-2N"></a>九者善知声闻律法。<a id="a-2O"></a>十者善知菩萨律法。<a id="a-2P"></a>善男子。<a id="a-2Q"></a>菩萨若修如是十种法者。<a id="a-2R"></a>善持律教。<a id="a-2S"></a>又善男子。<a id="a-2T"></a>菩萨若修十种法者。<a id="a-2U"></a>善解轨则所行境界威仪具足。<a id="a-2V"></a>何等为十。<a id="a-2W"></a>一者善学声闻学处。<a id="a-2X"></a>二者善学缘觉学处。<a id="a-2Y"></a>三者善学菩萨学处。<a id="a-2Z"></a>四者于彼一切学处修习具足。<a id="a-2a"></a>五者于所行轨则得具足已。<a id="a-2b"></a>而能远离非沙门行。<a id="a-2c"></a>六者以是因缘故。<a id="a-2d"></a>菩萨不于非处非方非时所行。<a id="a-2e"></a>七者于其沙门轨则所行得具足已。<a id="a-2f"></a>不为诸沙门或婆罗门非理讥毁。<a id="a-2g"></a>八者令他亦如是学。<a id="a-2h"></a>九者所行轨则得具足故。<a id="a-2i"></a>容相端严威仪寂静。<a id="a-2j"></a>十者具足威仪而无诈异。<a id="a-2k"></a>善男子。<a id="a-2l"></a>菩萨若修如是十种法者。<a id="a-2m"></a>善解轨则所行境界威仪具足。<a id="a-2n"></a>又善男子。<a id="a-2o"></a>菩萨若修十种法者。<a id="a-2p"></a>能离悭嫉。<a id="a-2q"></a>何等为十。<a id="a-2r"></a>一者自为施主。<a id="a-2s"></a>二者教他行施。<a id="a-2t"></a>三者赞叹布施。<a id="a-2u"></a>四者见他施时心生随喜。<a id="a-2v"></a>五者令余施主庆快利喜。<a id="a-2w"></a>六者见施他时不应生念此应施我勿施于他。<a id="a-2x"></a>我族应得他族非得。<a id="a-2y"></a>七者菩萨发如是心。<a id="a-2z"></a>令诸有情一切皆得济命资具悉获安乐。<a id="a-30"></a>八者令诸有情悉能成就胜出世间最上安乐。<a id="a-31"></a>九者菩萨作如是念。<a id="a-32"></a>我常勤修利有情事。<a id="a-33"></a>十者菩萨作如是念。<a id="a-34"></a>我终不起悭嫉之心。<a id="a-35"></a>善男子。<a id="a-36"></a>菩萨若修如是十种法者。<a id="a-37"></a>能离悭嫉。<a id="a-38"></a>又善男子。<a id="a-39"></a>菩萨若修十种法者。<a id="a-3A"></a>能于一切有情住平等心。<a id="a-3B"></a>何等为十。<a id="a-3C"></a>一者于一切有情起平等方便。<a id="a-3D"></a>二者于一切有情起无障碍心。<a id="a-3E"></a>三者于一切有情起无嗔恼心。<a id="a-3F"></a>四者为一切有情广行布施。<a id="a-3G"></a>五者守护戒行。<a id="a-3H"></a>六者修持忍辱。<a id="a-3I"></a>七者发勤精进。<a id="a-3J"></a>八者安住禅定。<a id="a-3K"></a>九者修习胜慧。<a id="a-3L"></a>十者积集彼一切智。<a id="a-3M"></a>菩萨如是依无二心之所积集。<a id="a-3N"></a>何以故。<a id="a-3O"></a>菩萨于一切有情平等积集故。<a id="a-3P"></a>以一切有情为所缘境而积集故。<a id="a-3Q"></a>如是速能普令一切证得法性。<a id="a-3R"></a>菩萨自能出离大火宅已。<a id="a-3S"></a>复令他人亦悉出离。<a id="a-3T"></a>以其安住平等心故心无高下。<a id="a-3U"></a>善男子。<a id="a-3V"></a>譬如长者有其六子。<a id="a-3W"></a>而一一子称可父意。<a id="a-3X"></a>慈爱怜惜而悉同等。<a id="a-3Y"></a>是等诸子幼无所识复不明了。<a id="a-3Z"></a>其父同以方便训育。<a id="a-3a"></a>一时父舍欻然火起。<a id="a-3b"></a>而彼诸子各各异处。<a id="a-3c"></a>善男子。<a id="a-3d"></a>于汝意云何。<a id="a-3e"></a>时彼长者可作是念。<a id="a-3f"></a>此诸子等令同出邪。<a id="a-3g"></a>前后出邪。<a id="a-3h"></a>除盖障菩萨白佛言。<a id="a-3i"></a>不也世尊。<a id="a-3j"></a>何以故。<a id="a-3k"></a>而彼长者以平等心怜爱无异。<a id="a-3l"></a>是时诸子虽各异处。<a id="a-3m"></a>以等爱心俱时令出。<a id="a-3n"></a>佛言。<a id="a-3o"></a>善男子。<a id="a-3p"></a>菩萨亦复如是。<a id="a-3q"></a>一切有情悉是愚夫而非圣者。<a id="a-3r"></a>久处生死大火宅中。<a id="a-3s"></a>愚痴无识复不明了。<a id="a-3t"></a>各各散在诸趣之中。<a id="a-3u"></a>菩萨为救度故。<a id="a-3v"></a>随以方便俱时令出彼大火宅。<a id="a-3w"></a>出火宅已普令安住寂静界中。<a id="a-3x"></a>善男子。<a id="a-3y"></a>菩萨若修如是十种法者。<a id="a-3z"></a>能于一切有情住平等心。<a id="a-40"></a>又善男子。<a id="a-41"></a>菩萨若修十种法者。<a id="a-42"></a>善能承事供养如来。<a id="a-43"></a>何等为十。<a id="a-44"></a>一者以法供养是为承事供养如来非财供养。<a id="a-45"></a>二者如说修行。<a id="a-46"></a>是为供养。<a id="a-47"></a>三者为诸有情作利乐事。<a id="a-48"></a>是为供养。<a id="a-49"></a>四者摄受有情。<a id="a-4A"></a>是为供养。<a id="a-4B"></a>五者为诸有情随顺所行。<a id="a-4C"></a>是为供养。<a id="a-4D"></a>六者不舍誓愿。<a id="a-4E"></a>是为供养。<a id="a-4F"></a>七者不舍菩萨事业。<a id="a-4G"></a>是为供养。<a id="a-4H"></a>八者如说能行。<a id="a-4I"></a>是为供养。<a id="a-4J"></a>九者诸有所作不生懈倦。<a id="a-4K"></a>是为供养。<a id="a-4L"></a>十者不舍菩提心。<a id="a-4M"></a>是为承事供养如来非财供养。<a id="a-4N"></a>何以故。<a id="a-4O"></a>善男子。<a id="a-4P"></a>法身即是如来。<a id="a-4Q"></a>是故以法供养即为供养如来。<a id="a-4R"></a>又积集如来所说。<a id="a-4S"></a>是即如说修行。<a id="a-4T"></a>发起诸利乐事。<a id="a-4U"></a>是即利乐有情。<a id="a-4V"></a>施作有情事业。<a id="a-4W"></a>是即摄受有情。<a id="a-4X"></a>善男子。<a id="a-4Y"></a>若不能作利有情事。<a id="a-4Z"></a>誓愿微劣弃舍菩萨事业之者。<a id="a-4a"></a>即不能顺有情行增长誓愿坚固菩萨事业。<a id="a-4b"></a>又若起虚妄语志意缺减。<a id="a-4c"></a>即不能如说能行。<a id="a-4d"></a>又若生其懈倦。<a id="a-4e"></a>即不能于诸所作不生懈倦又若于菩提心有所退失而无所证。<a id="a-4f"></a>即不能不舍菩提之心。<a id="a-4g"></a>何以故。<a id="a-4h"></a>善男子。<a id="a-4i"></a>菩萨于阿耨多罗三藐三菩提。<a id="a-4j"></a>本无所得亦无所证。<a id="a-4k"></a>是故汝今应如是知。<a id="a-4l"></a>以法供养。<a id="a-4m"></a>是为承事供养如来非财供养。<a id="a-4n"></a>善男子。<a id="a-4o"></a>菩萨若修如是十种法者。<a id="a-4p"></a>善能承事供养如来。<a id="a-4q"></a>又善男子。<a id="a-4r"></a>菩萨若修十种法者。<a id="a-4s"></a>能摧伏我慢。<a id="a-4t"></a>何等为十。<a id="a-4u"></a>一者菩萨舍家出家离诸亲友眷属知识犹如死故。<a id="a-4v"></a>摧伏我慢。<a id="a-4w"></a>二者毁己形好被服坏色随顺正法故摧我慢。<a id="a-4x"></a>三者剃除须发执持应器。<a id="a-4y"></a>巡家行乞故摧我慢。<a id="a-4z"></a>四者为乞食因缘卑下其心。<a id="a-50"></a>与旃陀罗童子而无有异故摧我慢。<a id="a-51"></a>五者常作是念。<a id="a-52"></a>我从他乞我之身命系属于他故摧我慢。<a id="a-53"></a>六者我所受食以清净故诸佛所许故摧我慢。<a id="a-54"></a>七者为欲亲近阿阇梨师长圣众故摧我慢。<a id="a-55"></a>八者我具威仪轨则所行如法。<a id="a-56"></a>欲令同梵行者见皆欢喜故摧我慢。<a id="a-57"></a>九者于诸未具佛法之者愿当得具故摧我慢。<a id="a-58"></a>十者于彼忿恚恼害诸有情中。<a id="a-59"></a>我当常行忍辱之行故摧我慢。<a id="a-5A"></a>善男子。<a id="a-5B"></a>菩萨若修如是十种法者。<a id="a-5C"></a>能摧我慢。<a id="a-5D"></a>又善男子。<a id="a-5E"></a>菩萨若修十种法者。<a id="a-5F"></a>能生净信。<a id="a-5G"></a>何等为十。<a id="a-5H"></a>一者福行成辨。<a id="a-5I"></a>二者具正因故得宿世善根圆满。<a id="a-5J"></a>三者不起邪信故而具正见。<a id="a-5K"></a>四者不依邪师故得意乐具足。<a id="a-5L"></a>五者离谄诳故得正行无曲。<a id="a-5M"></a>六者根性利故而得胜慧。<a id="a-5N"></a>七者相续清净故得离诸障。<a id="a-5O"></a>八者远离恶知识故常得亲近诸善知识。<a id="a-5P"></a>九者常求诸善说故而能除彼增上慢心。<a id="a-5Q"></a>十者于佛所说法中具大信故而能离诸邪执。<a id="a-5R"></a>了知如来广大威德善男子。<a id="a-5S"></a>菩萨若修如是十种法者。<a id="a-5T"></a>能生净信。</p>
 </body>
</html>