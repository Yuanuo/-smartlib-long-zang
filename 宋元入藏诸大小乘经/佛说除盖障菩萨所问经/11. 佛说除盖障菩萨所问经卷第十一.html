<!doctype html>
<html id="z3IBUcPfk" data-ver="517">
 <head>
  <meta charset="utf-8">
  <meta author="惟净">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说除盖障菩萨所问经卷第十一</h1>
  <p id="a2">尔时除盖障菩萨白佛言。<a id="a-3"></a>世尊。<a id="a-4"></a>此法云何能证。<a id="a-5"></a>云何能解。<a id="a-6"></a>佛言。<a id="a-7"></a>善男子。<a id="a-8"></a>出世间慧乃能证入内自明解。<a id="a-9"></a>除盖障菩萨言。<a id="a-A"></a>岂非慧证即是自心内解入邪。<a id="a-B"></a>佛言。<a id="a-C"></a>不也善男子。<a id="a-D"></a>何以故。<a id="a-E"></a>慧但如实能观诸法。<a id="a-F"></a>由身作证故。<a id="a-G"></a>除盖障菩萨言。<a id="a-H"></a>若诸善男子。<a id="a-I"></a>岂非以彼闻思修慧能证法时。<a id="a-J"></a>便能内自得解入邪。<a id="a-K"></a>佛言。<a id="a-L"></a>不也善男子。<a id="a-M"></a>非彼闻思修慧才得闻时便能内自解入。<a id="a-N"></a>我今当以譬喻略明斯义。<a id="a-O"></a>善男子。<a id="a-P"></a>譬如大旷野中夏盛热时。<a id="a-Q"></a>或有一人自东而西。<a id="a-R"></a>复有一人自西而东。<a id="a-S"></a>当其炎毒渴乏所逼时。<a id="a-T"></a>西至人谓东来者。<a id="a-U"></a>我今极热为渴所逼。<a id="a-V"></a>汝所从来善履途道。<a id="a-W"></a>何处当有流泉池沼清冷之水。<a id="a-X"></a>愿为我说令我饮之除其渴恼。<a id="a-Y"></a>其东来者。<a id="a-Z"></a>善知东方所有道路。<a id="a-a"></a>亦复悉知有水之处。<a id="a-b"></a>其味甘美及深浅等。<a id="a-c"></a>即告之云。<a id="a-d"></a>汝今前去当观一处有二道路。<a id="a-e"></a>出于左者不应当诣。<a id="a-f"></a>由于右者汝可往之。<a id="a-g"></a>彼有园林苍翠滋茂。<a id="a-h"></a>中有池沼。<a id="a-i"></a>清流甘美衍漾弥满。<a id="a-j"></a>善男子。<a id="a-k"></a>于汝意云何。<a id="a-l"></a>彼渴乏人才闻说示有妙池沼起思念时。<a id="a-m"></a>便能除去渴恼之患。<a id="a-n"></a>即能内自得清凉邪。<a id="a-o"></a>除盖障菩萨言。<a id="a-p"></a>不也世尊。<a id="a-q"></a>而炎渴人。<a id="a-r"></a>若亲诣彼有水之处。<a id="a-s"></a>于其池中饮其水已。<a id="a-t"></a>是人乃能除去炎渴内自清凉。<a id="a-u"></a>佛言。<a id="a-v"></a>善男子。<a id="a-w"></a>闻思修慧非才得闻便能内自解入法性。<a id="a-x"></a>亦复如是。<a id="a-y"></a>汝今当知。<a id="a-z"></a>大旷野者是生死境。<a id="a-10"></a>夏盛热时受炎渴人。<a id="a-11"></a>即是一切诸有情类。<a id="a-12"></a>极炎炽者。<a id="a-13"></a>即是烦恼六尘爱境。<a id="a-14"></a>善知路人。<a id="a-15"></a>即诸菩萨。<a id="a-16"></a>善能知于一切智道。<a id="a-17"></a>其饮水者即是内自入证解者。<a id="a-18"></a>得法胜味轻清甘美。<a id="a-19"></a>第一义谛诸法实性。<a id="a-1A"></a>善男子。<a id="a-1B"></a>汝今当听。<a id="a-1C"></a>复说譬喻。<a id="a-1D"></a>假使如来住寿一劫。<a id="a-1E"></a>于阎浮提一切人前。<a id="a-1F"></a>称赞天苏陀妙色妙香。<a id="a-1G"></a>最上清净精美之味。<a id="a-1H"></a>其所饮者得妙乐触。<a id="a-1I"></a>善男子。<a id="a-1J"></a>阎浮提人闻如是说。<a id="a-1K"></a>于色香等内了知邪。<a id="a-1L"></a>除盖障菩萨言。<a id="a-1M"></a>不也世尊。<a id="a-1N"></a>佛言。<a id="a-1O"></a>善男子。<a id="a-1P"></a>由是之故。<a id="a-1Q"></a>当知闻思修慧非才闻时便能内自解入法性。<a id="a-1R"></a>汝今复听。<a id="a-1S"></a>譬若有人于果实中知一果名。<a id="a-1T"></a>自先食已。<a id="a-1U"></a>与未食人说其果味及色香等。<a id="a-1V"></a>善男子。<a id="a-1W"></a>于汝意云何。<a id="a-1X"></a>彼未食人而能了知其果味邪。<a id="a-1Y"></a>除盖障菩萨言。<a id="a-1Z"></a>不也世尊。<a id="a-1a"></a>佛言。<a id="a-1b"></a>善男子。<a id="a-1c"></a>由是之故。<a id="a-1d"></a>当知闻思修慧非才闻时便能内自解入法性。</p>
  <p id="a1e">尔时除盖障菩萨前白佛言。<a id="a-1f"></a>善说世尊。<a id="a-1g"></a>善说善逝。<a id="a-1h"></a>如是内证理法。<a id="a-1i"></a>若有善男子。<a id="a-1j"></a>能一历耳当知是人即能具足闻思修法。<a id="a-1k"></a>何以故。<a id="a-1l"></a>是人已具不颠倒因。<a id="a-1m"></a>故得此法。<a id="a-1n"></a>佛言。<a id="a-1o"></a>如是如是。<a id="a-1p"></a>善男子。<a id="a-1q"></a>菩萨若修如是十种法者。<a id="a-1r"></a>即得善解法界之理。<a id="a-1s"></a>复次善男子。<a id="a-1t"></a>菩萨若修十种法者。<a id="a-1u"></a>善知空境界。<a id="a-1v"></a>何等为十。<a id="a-1w"></a>一者知力空。<a id="a-1x"></a>二者知无畏空。<a id="a-1y"></a>三者知不共佛法空。<a id="a-1z"></a>四者知戒蕴空。<a id="a-20"></a>五者知定蕴空。<a id="a-21"></a>六者智慧蕴空。<a id="a-22"></a>七者知解脱蕴空。<a id="a-23"></a>八者知解脱知见蕴空。<a id="a-24"></a>九者知空空。<a id="a-25"></a>十者知胜义空。<a id="a-26"></a>虽知是空亦不以其空因缘故而于彼空有所得相。<a id="a-27"></a>亦不执空。<a id="a-28"></a>不起空见。<a id="a-29"></a>不依止空。<a id="a-2A"></a>复不以其空因缘故堕于断见。<a id="a-2B"></a>善男子。<a id="a-2C"></a>菩萨若修如是十种法者。<a id="a-2D"></a>即善知空境界。<a id="a-2E"></a>复次善男子。<a id="a-2F"></a>菩萨若修十种法者。<a id="a-2G"></a>即能善修无相之。<a id="a-2H"></a>行何等为十。<a id="a-2I"></a>一者离外相。<a id="a-2J"></a>二者离内相。<a id="a-2K"></a>三者离戏论相。<a id="a-2L"></a>四者离一切遍计相。<a id="a-2M"></a>五者离一切有所得相。<a id="a-2N"></a>六者离一切举动相。<a id="a-2O"></a>七者离一切虚假相。<a id="a-2P"></a>八者离一切所缘相。<a id="a-2Q"></a>九者离识有得相。<a id="a-2R"></a>十者离识所知境相。<a id="a-2S"></a>善男子。<a id="a-2T"></a>菩萨若修如是十种法者。<a id="a-2U"></a>即能善修无相之行。</p>
  <p id="a2V">尔时除盖障菩萨白佛言。<a id="a-2W"></a>世尊。<a id="a-2X"></a>如是行相是菩萨修无相之行。<a id="a-2Y"></a>云何复见如来所修。<a id="a-2Z"></a>佛言。<a id="a-2a"></a>善男子。<a id="a-2b"></a>当知此是不思议处。<a id="a-2c"></a>何以故。<a id="a-2d"></a>离心境界故。<a id="a-2e"></a>一切有情若谓如来有所思者。<a id="a-2f"></a>彼即狂乱。<a id="a-2g"></a>所有如来。<a id="a-2h"></a>若此岸事。<a id="a-2i"></a>若彼岸事。<a id="a-2j"></a>乃至疲极终不可见。<a id="a-2k"></a>亦不可得。<a id="a-2l"></a>所以者何。<a id="a-2m"></a>如来之法不可思议。<a id="a-2n"></a>甚深难测。<a id="a-2o"></a>莫究其际。<a id="a-2p"></a>与虚空等。<a id="a-2q"></a>超出一切寻伺境界。<a id="a-2r"></a>超出一切有所得相。<a id="a-2s"></a>非诸惟忖较计度量之所能及。<a id="a-2t"></a>除盖障菩萨白佛言。<a id="a-2u"></a>世尊。<a id="a-2v"></a>我有少疑欲伸请问。<a id="a-2w"></a>若如来应供正等正觉。<a id="a-2x"></a>见听我问。<a id="a-2y"></a>愿为略说。<a id="a-2z"></a>佛言。<a id="a-30"></a>除盖障。<a id="a-31"></a>汝今当问斯为常事。<a id="a-32"></a>除盖障菩萨白佛言。<a id="a-33"></a>世尊。<a id="a-34"></a>诸有自高之者乃非正士。<a id="a-35"></a>如何世尊为大法王。<a id="a-36"></a>今自赞说得非自高邪。<a id="a-37"></a>佛言。<a id="a-38"></a>善哉善哉。<a id="a-39"></a>善男子。<a id="a-3A"></a>而汝心志深固能发是问。<a id="a-3B"></a>汝应谛听。<a id="a-3C"></a>极善作意。<a id="a-3D"></a>今为汝说。<a id="a-3E"></a>时除盖障菩萨受教而听。<a id="a-3F"></a>佛言。<a id="a-3G"></a>善男子。<a id="a-3H"></a>如来无我慢心亦不自高。<a id="a-3I"></a>不为利养名称所欲生于我慢。<a id="a-3J"></a>亦不为求人所知故。<a id="a-3K"></a>亦不起于谄诳心故生于我慢。<a id="a-3L"></a>但以己所得法。<a id="a-3M"></a>广为利益安乐一切有情。<a id="a-3N"></a>何以故。<a id="a-3O"></a>欲令有情于如来所发生清净欢喜之心。<a id="a-3P"></a>堪任法器者令彼获得一切善法。<a id="a-3Q"></a>使其长夜得大利乐。<a id="a-3R"></a>除盖障菩萨白佛言。<a id="a-3S"></a>世尊。<a id="a-3T"></a>云何有情而不能知如来胜德。<a id="a-3U"></a>佛言。<a id="a-3V"></a>善男子。<a id="a-3W"></a>彼实不知。<a id="a-3X"></a>何以故。<a id="a-3Y"></a>此佛刹中诸有情类。<a id="a-3Z"></a>信解狭劣志着粗弊。<a id="a-3a"></a>少慧少信善根微鲜。<a id="a-3b"></a>而不能知如来胜德。<a id="a-3c"></a>是故如来乃自赞说所有功德。<a id="a-3d"></a>意欲令诸有情发生净信。<a id="a-3e"></a>能成如来诸胜功德。<a id="a-3f"></a>善男子。<a id="a-3g"></a>譬如有人为大医师善疗众病国中第一无有伦比。<a id="a-3h"></a>然其国中不知是人。<a id="a-3i"></a>明善方药具医胜得。<a id="a-3j"></a>时彼医师。<a id="a-3k"></a>见有疾苦所逼恼者即起是念。<a id="a-3l"></a>是人疾苦不善方药。<a id="a-3m"></a>我今应当为其治疗。<a id="a-3n"></a>是时医师诣病人所语其人言。<a id="a-3o"></a>我是医师明练方术。<a id="a-3p"></a>善知众病及病所因。<a id="a-3q"></a>汝之病恼善为治疗。<a id="a-3r"></a>时彼病人闻是言已。<a id="a-3s"></a>即于医师起信重心而作依仗。<a id="a-3t"></a>医师即时为其治疗病得除愈。<a id="a-3u"></a>善男子。<a id="a-3v"></a>于汝意云何。<a id="a-3w"></a>而彼医师于病人前。<a id="a-3x"></a>说已能解为自赞邪。<a id="a-3y"></a>除盖障菩萨白佛言。<a id="a-3z"></a>不也世尊。<a id="a-40"></a>佛言。<a id="a-41"></a>善男子。<a id="a-42"></a>如来亦复如是。<a id="a-43"></a>为大医王善疗有情诸烦恼病。<a id="a-44"></a>知病所因施大法药。<a id="a-45"></a>而诸有情为无明等诸烦恼病之所逼迫。<a id="a-46"></a>如来见已即诣其前。<a id="a-47"></a>称说如来具胜功德。<a id="a-48"></a>令诸有情为其病苦所逼恼者。<a id="a-49"></a>闻说如来胜功德已。<a id="a-4A"></a>能生清净信重之心。<a id="a-4B"></a>以佛如来而为依仗。<a id="a-4C"></a>是故如来胜大医王。<a id="a-4D"></a>为彼病者施大法药。<a id="a-4E"></a>使诸有情烦恼重病咸得销灭。<a id="a-4F"></a>善男子。<a id="a-4G"></a>何等是大法药。<a id="a-4H"></a>所谓多贪有情作不净观。<a id="a-4I"></a>多嗔有情作慈悲观。<a id="a-4J"></a>愚痴有情作缘生观。<a id="a-4K"></a>以是缘故。<a id="a-4L"></a>乃见如来自赞胜得。<a id="a-4M"></a>复次善男子。<a id="a-4N"></a>菩萨若修十种法者。<a id="a-4O"></a>得诸愿离着。<a id="a-4P"></a>何等为十。<a id="a-4Q"></a>一者虽行布施而有愿求。<a id="a-4R"></a>亦不着于布施。<a id="a-4S"></a>二者虽持禁戒。<a id="a-4T"></a>亦不着于持戒。<a id="a-4U"></a>三者虽行忍辱。<a id="a-4V"></a>亦不着于忍辱。<a id="a-4W"></a>四者虽起精进。<a id="a-4X"></a>亦不着于精进。<a id="a-4Y"></a>五者虽习禅定。<a id="a-4Z"></a>亦不着于禅定。<a id="a-4a"></a>六者虽修智慧。<a id="a-4b"></a>亦不着于智慧。<a id="a-4c"></a>七者虽依三界。<a id="a-4d"></a>亦不着于三界。<a id="a-4e"></a>八者虽求菩提。<a id="a-4f"></a>亦不着于菩提。<a id="a-4g"></a>九者虽行正道。<a id="a-4h"></a>亦不着于正道。<a id="a-4i"></a>十者虽入涅槃。<a id="a-4j"></a>亦不着于涅槃。<a id="a-4k"></a>何以故。<a id="a-4l"></a>菩萨离诸所著虽于世间一切所行而悉无著。<a id="a-4m"></a>善男子。<a id="a-4n"></a>菩萨若修如是十种法者。<a id="a-4o"></a>即得诸愿离着。<a id="a-4p"></a>复次善男子。<a id="a-4q"></a>菩萨若修十种法者。<a id="a-4r"></a>得慈身具足。<a id="a-4s"></a>何等为十。<a id="a-4t"></a>一者无方分慈。<a id="a-4u"></a>二者无种类慈。<a id="a-4v"></a>三者法慈。<a id="a-4w"></a>四者定慈。<a id="a-4x"></a>五者不害慈。<a id="a-4y"></a>六者利益慈。<a id="a-4z"></a>七者于一切有情平等心慈。<a id="a-50"></a>八者等心无嗔恚慈。<a id="a-51"></a>九者周遍十方广大慈。<a id="a-52"></a>十者出世间慈。<a id="a-53"></a>善男子。<a id="a-54"></a>菩萨若修如是十种法者。<a id="a-55"></a>即得慈身具足。<a id="a-56"></a>复次善男子。<a id="a-57"></a>菩萨若修十种法者得悲身具足。<a id="a-58"></a>何等为十。<a id="a-59"></a>一者见诸苦恼无救无依无归趣者。<a id="a-5A"></a>菩萨见已发起菩提心。<a id="a-5B"></a>二者发菩提心已求所得法。<a id="a-5C"></a>三者历苦勤求得法成已。<a id="a-5D"></a>普为有情作大利益。<a id="a-5E"></a>四者悭贪有情令行布施。<a id="a-5F"></a>五者毁戒有情令持净戒。<a id="a-5G"></a>六者嗔心有情令修忍行。<a id="a-5H"></a>七者懈怠有情令发精进。<a id="a-5I"></a>八者散乱有情令住定心。<a id="a-5J"></a>九者无智有情令修智慧。<a id="a-5K"></a>十者菩萨为利有情故。<a id="a-5L"></a>不以艰苦坏失退转菩提胜行。<a id="a-5M"></a>善男子。<a id="a-5N"></a>菩萨若修如是十种法者。<a id="a-5O"></a>即得悲身具足。<a id="a-5P"></a>复次善男子。<a id="a-5Q"></a>菩萨若修十种法者。<a id="a-5R"></a>善修喜行。<a id="a-5S"></a>何等为十。<a id="a-5T"></a>一者菩萨自得出离三有炽然。<a id="a-5U"></a>故生欢喜。<a id="a-5V"></a>二者为断长时轮回往来系缚之索。<a id="a-5W"></a>故生欢喜。<a id="a-5X"></a>三者菩萨远离种种寻求。<a id="a-5Y"></a>自已得渡生死海中诸恶杂类。<a id="a-5Z"></a>故生欢喜。<a id="a-5a"></a>四者菩萨自已摧折久远以来高慢之幢。<a id="a-5b"></a>故生欢喜。<a id="a-5c"></a>五者菩萨以智金刚。<a id="a-5d"></a>自已摧碎烦恼高峰细无尘末。<a id="a-5e"></a>故生欢喜。<a id="a-5f"></a>六者菩萨自得安隐。<a id="a-5g"></a>亦复令他悉得安隐故生欢喜。<a id="a-5h"></a>七者菩萨于其世间。<a id="a-5i"></a>贪爱执缚暗瞑所覆不得自在。<a id="a-5j"></a>长眠境中自能醒然睡眼明已。<a id="a-5k"></a>亦复令他悉能开觉。<a id="a-5l"></a>故生欢喜。<a id="a-5m"></a>八者菩萨自能解脱出离恶趣。<a id="a-5n"></a>亦复令他悉得解脱出离恶趣。<a id="a-5o"></a>故生欢喜。<a id="a-5p"></a>九者有情久处生死旷野险难之中。<a id="a-5q"></a>独行无侣周旋往返。<a id="a-5r"></a>不知其道不识方所。<a id="a-5s"></a>菩萨自能超出远离。<a id="a-5t"></a>而悉为他指导开示。<a id="a-5u"></a>故生欢喜。<a id="a-5v"></a>十者菩萨得近一切智城。<a id="a-5w"></a>故生欢喜。<a id="a-5x"></a>善男子。<a id="a-5y"></a>菩萨若修如是十种法者。<a id="a-5z"></a>即善修喜行。<a id="a-60"></a>复次善男子。<a id="a-61"></a>菩萨若修十种法者。<a id="a-62"></a>即善修舍行。<a id="a-63"></a>何等为十。<a id="a-64"></a>一者眼虽观色而行舍行。<a id="a-65"></a>亦不见眼识色境。<a id="a-66"></a>若增若减若成若坏。<a id="a-67"></a>二者耳虽听声。<a id="a-68"></a>三者鼻虽嗅香。<a id="a-69"></a>四者舌虽了味。<a id="a-6A"></a>五者身虽觉触。<a id="a-6B"></a>六者意虽知法而行舍行。<a id="a-6C"></a>亦复不见耳声鼻香舌味身触意法诸尘。<a id="a-6D"></a>若增若减若成若坏。<a id="a-6E"></a>七者虽观行苦而行舍行。<a id="a-6F"></a>亦不见行苦。<a id="a-6G"></a>若增若减若成若坏。<a id="a-6H"></a>八者虽观苦苦而行舍行。<a id="a-6I"></a>亦不见苦苦。<a id="a-6J"></a>若增若减若成若坏。<a id="a-6K"></a>九者虽观坏苦而行舍行。<a id="a-6L"></a>亦不见坏苦。<a id="a-6M"></a>若增若减若成若坏。<a id="a-6N"></a>十者观所作已办有情。<a id="a-6O"></a>菩萨于彼生欢喜心。<a id="a-6P"></a>乃起是念。<a id="a-6Q"></a>我欲度彼。<a id="a-6R"></a>彼已自度。<a id="a-6S"></a>故修舍行。<a id="a-6T"></a>善男子。<a id="a-6U"></a>菩萨若修如是十种法者。<a id="a-6V"></a>即善修舍行。<a id="a-6W"></a>复次善男子。<a id="a-6X"></a>菩萨若修十种法者。<a id="a-6Y"></a>即得神通游戏。<a id="a-6Z"></a>何等为十。<a id="a-6a"></a>一者示现舍寿。<a id="a-6b"></a>二者入胎受生。<a id="a-6c"></a>三者现童子相宫中游戏。<a id="a-6d"></a>四者出家。<a id="a-6e"></a>五者苦行。<a id="a-6f"></a>六者诣菩提场。<a id="a-6g"></a>七者成等正觉降伏魔军。<a id="a-6h"></a>八者现寂静相。<a id="a-6i"></a>九者转妙法轮。<a id="a-6j"></a>十者入大涅槃。</p>
  <p id="a6k">尔时除盖障菩萨前白佛言。<a id="a-6l"></a>世尊。<a id="a-6m"></a>何因缘故。<a id="a-6n"></a>菩萨示现兜率陀天舍寿。<a id="a-6o"></a>乃至示现入大涅槃。<a id="a-6p"></a>佛言。<a id="a-6q"></a>善男子。<a id="a-6r"></a>兜率陀天。<a id="a-6s"></a>诸有情等多生常想。<a id="a-6t"></a>而彼有情见菩萨于一切世间最上最胜。<a id="a-6u"></a>而复高显观者无厌。<a id="a-6v"></a>不为五欲境界所染。<a id="a-6w"></a>能起舍寿。<a id="a-6x"></a>而彼有情见已。<a id="a-6y"></a>转于常想生无常想。<a id="a-6z"></a>由依止无常故。<a id="a-70"></a>即起不放逸行。<a id="a-71"></a>又复有情起放逸心者。<a id="a-72"></a>于菩萨所。<a id="a-73"></a>虽有爱乐信重之心。<a id="a-74"></a>然于诸境生爱着故。<a id="a-75"></a>于菩萨所。<a id="a-76"></a>不来亲近恭敬承事。<a id="a-77"></a>而彼有情乃起是念。<a id="a-78"></a>菩萨久住于此我亦久住。<a id="a-79"></a>生放逸心。<a id="a-7A"></a>菩萨为欲令彼有情起于厌离得不放逸。<a id="a-7B"></a>由能不起放逸心故。<a id="a-7C"></a>即得不退转于阿耨多罗三藐三菩提。<a id="a-7D"></a>菩萨以是缘故。<a id="a-7E"></a>于兜率陀天示现舍寿。<a id="a-7F"></a>善男子。<a id="a-7G"></a>若有有情应以入胎受生而可度者。<a id="a-7H"></a>菩萨即现入胎受生之相。<a id="a-7I"></a>令其见已生希有心。<a id="a-7J"></a>菩萨处母胎中。<a id="a-7K"></a>为彼彼有情如应说法。<a id="a-7L"></a>令得不退转于阿耨多罗三藐三菩提。<a id="a-7M"></a>菩萨以是缘故。<a id="a-7N"></a>示现受生。<a id="a-7O"></a>善男子。<a id="a-7P"></a>若有有情应以童子宫中游戏之相而可度者。<a id="a-7Q"></a>又以下劣信解诸有情类。<a id="a-7R"></a>菩萨为成熟故为护持故。<a id="a-7S"></a>乃现童子宫中游戏之相。<a id="a-7T"></a>善男子。<a id="a-7U"></a>若有有情应以出家之相而可度者。<a id="a-7V"></a>菩萨为成熟故。<a id="a-7W"></a>乃现出家之相。<a id="a-7X"></a>善男子。<a id="a-7Y"></a>若有志着粗弊天龙夜叉乾闼婆阿修罗等。<a id="a-7Z"></a>应以苦行之相而可度者。<a id="a-7a"></a>菩萨为欲成熟彼故。<a id="a-7b"></a>及为降伏诸外道故。<a id="a-7c"></a>乃现苦行之相。<a id="a-7d"></a>善男子。<a id="a-7e"></a>若有有情于长时中。<a id="a-7f"></a>念求菩萨。<a id="a-7g"></a>当于何时诣菩提场。<a id="a-7h"></a>我当随应作供养事。<a id="a-7i"></a>菩萨为欲成熟彼有情故。<a id="a-7j"></a>即为示现诣菩提场。<a id="a-7k"></a>至菩提场已。<a id="a-7l"></a>令诸有情随应供养。<a id="a-7m"></a>作供养已。<a id="a-7n"></a>而彼有情即得不退转于阿耨多罗三藐三菩提。<a id="a-7o"></a>善男子。<a id="a-7p"></a>若有有情自恃我慢贡高。<a id="a-7q"></a>菩萨为欲令彼转于我慢心故。<a id="a-7r"></a>现坐道场成等正觉降伏魔军。<a id="a-7s"></a>复为有情乐寂静者。<a id="a-7t"></a>便谓获得胜上所证。<a id="a-7u"></a>菩萨乃为示现成等正觉。<a id="a-7v"></a>菩萨成正觉时。<a id="a-7w"></a>三千大千世界种种音声皆悉寂然。<a id="a-7x"></a>而彼乐寂有情。<a id="a-7y"></a>见是三千大千世界皆寂然已。<a id="a-7z"></a>俱发愿言。<a id="a-80"></a>愿我亦复如是。<a id="a-81"></a>得成阿耨多罗三藐三菩提果。<a id="a-82"></a>善男子。<a id="a-83"></a>若有有情乐为师尊专志愿求。<a id="a-84"></a>然不能知出离之法。<a id="a-85"></a>亦复不知后世因果。<a id="a-86"></a>菩萨为彼有情成熟善根。<a id="a-87"></a>令其堪任法器。<a id="a-88"></a>乃为开示正道故。<a id="a-89"></a>成正觉已。<a id="a-8A"></a>诣迦尸国。<a id="a-8B"></a>三转十二行相圣妙法轮。<a id="a-8C"></a>善男子。<a id="a-8D"></a>若有有情应以入涅槃相而可度者。<a id="a-8E"></a>菩萨乃为示现入大涅槃。<a id="a-8F"></a>善男子。<a id="a-8G"></a>菩萨以是因缘。<a id="a-8H"></a>示现兜率陀天舍寿乃至入大涅槃。<a id="a-8I"></a>善男子。<a id="a-8J"></a>菩萨若修如是十种法者。<a id="a-8K"></a>即得神通游戏。</p>
 </body>
</html>