<!doctype html>
<html id="z3IBUcRfm" data-ver="418">
 <head>
  <meta charset="utf-8">
  <meta author="惟净">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说除盖障菩萨所问经卷第十三</h1>
  <p id="a2">复次善男子。<a id="a-3"></a>菩萨若修十种法者。<a id="a-4"></a>即得常住妙等引心。<a id="a-5"></a>何等为十。<a id="a-6"></a>一者善行身念处。<a id="a-7"></a>二者善行受念处。<a id="a-8"></a>三者善行心念处。<a id="a-9"></a>四者善行法念处。<a id="a-A"></a>五者善行境界念处。<a id="a-B"></a>六者善行阿兰若念处。<a id="a-C"></a>七者善行王都国城聚落念处。<a id="a-D"></a>八者善行名闻利养等事念处。<a id="a-E"></a>九者善行如来施设学门念处。<a id="a-F"></a>十者善断烦恼及随烦恼杂染念处。<a id="a-G"></a>善男子。<a id="a-H"></a>云何是菩萨善行身念处。<a id="a-I"></a>谓若菩萨。<a id="a-J"></a>所有身中从我所起罪不善法。<a id="a-K"></a>以其胜慧审细思择。<a id="a-L"></a>皆悉远离。<a id="a-M"></a>又复观察身诸过失。<a id="a-N"></a>下从足心上至顶门。<a id="a-O"></a>筋脉缠缚。<a id="a-P"></a>遍观其身。<a id="a-Q"></a>而悉无我。<a id="a-R"></a>不得暂停败坏之法。<a id="a-S"></a>是身不净。<a id="a-T"></a>诸不成熟臭秽可恶。<a id="a-U"></a>众恶色相共所积集。<a id="a-V"></a>菩萨作是观时。<a id="a-W"></a>若身中身贪爱诸欲。<a id="a-X"></a>身计我想身所执着。<a id="a-Y"></a>是等诸法悉不可得。<a id="a-Z"></a>以是缘故。<a id="a-a"></a>与身俱者诸不善法不得自在。<a id="a-b"></a>余与身俱一切善法而得自在。<a id="a-c"></a>如是名为善行身念处。<a id="a-d"></a>云何是菩萨善行受念处。<a id="a-e"></a>谓若菩萨作是思惟。<a id="a-f"></a>所有诸受皆悉是苦。<a id="a-g"></a>云何愚人。<a id="a-h"></a>于中颠倒计以为乐。<a id="a-i"></a>诸愚痴者不识苦乐。<a id="a-j"></a>唯诸圣人悉知是苦。<a id="a-k"></a>菩萨自能勤行断苦受已。<a id="a-l"></a>复教他人亦悉同己如是修学。<a id="a-m"></a>菩萨作是观时。<a id="a-n"></a>又于彼受不生染爱。<a id="a-o"></a>不起嗔恚。<a id="a-p"></a>自勤行已。<a id="a-q"></a>复令他人亦如是学。<a id="a-r"></a>如是名为善行受念处。<a id="a-s"></a>云何是菩萨善行心念处。<a id="a-t"></a>谓若菩萨作是思惟心实无常计执为常。<a id="a-u"></a>以苦为乐。<a id="a-v"></a>无我谓我。<a id="a-w"></a>不净谓净。<a id="a-x"></a>是心动摇不得暂停。<a id="a-y"></a>如风轻转。<a id="a-z"></a>而为烦恼最初根本。<a id="a-10"></a>亦复为诸随烦恼缘。<a id="a-11"></a>开恶趣门破坏善趣。<a id="a-12"></a>又复为缘生贪嗔痴。<a id="a-13"></a>与一切法为胜主宰。<a id="a-14"></a>一切法中心为先导。<a id="a-15"></a>若心有知。<a id="a-16"></a>即一切法亦有所知。<a id="a-17"></a>心如画师画诸物像。<a id="a-18"></a>心不见心。<a id="a-19"></a>心能积集善不善业。<a id="a-1A"></a>是心循环如旋火轮。<a id="a-1B"></a>是心迅转其犹奔马。<a id="a-1C"></a>心如野火炽焰烧然。<a id="a-1D"></a>心如大水滋长众物。<a id="a-1E"></a>菩萨作是观时。<a id="a-1F"></a>而实其心不得自在。<a id="a-1G"></a>诸菩萨者自能调伏。<a id="a-1H"></a>心若调伏。<a id="a-1I"></a>即一切法悉得调伏。<a id="a-1J"></a>如是名为善行心念处。<a id="a-1K"></a>云何是菩萨善行法念处。<a id="a-1L"></a>谓若菩萨。<a id="a-1M"></a>于不善法如实了知所谓贪嗔痴等及所依止。<a id="a-1N"></a>贪之对治余不善法。<a id="a-1O"></a>嗔痴对治诸不善法。<a id="a-1P"></a>菩萨于是不善法中。<a id="a-1Q"></a>勤断除已。<a id="a-1R"></a>即能了知一切善法。<a id="a-1S"></a>于善法中。<a id="a-1T"></a>起心爱乐住正念处。<a id="a-1U"></a>而于彼法求所成办。<a id="a-1V"></a>自能行已。<a id="a-1W"></a>复教他人如是修学。<a id="a-1X"></a>如是名为善行法念处。<a id="a-1Y"></a>云何是菩萨善行境界念处。<a id="a-1Z"></a>谓若菩萨。<a id="a-1a"></a>于诸可意及不可意色声香味触诸境界中。<a id="a-1b"></a>不生贪着不起恚心。<a id="a-1c"></a>菩萨作是思惟。<a id="a-1d"></a>我今不应于此无体相法中而生贪着。<a id="a-1e"></a>若生贪者即是愚人。<a id="a-1f"></a>具愚痴性是不明了性。<a id="a-1g"></a>是不善性。<a id="a-1h"></a>如佛所说。<a id="a-1i"></a>若生贪者。<a id="a-1j"></a>即起染着愚痴计执。<a id="a-1k"></a>不能分别善不善法。<a id="a-1l"></a>以是缘故堕恶趣中。<a id="a-1m"></a>菩萨又作是念。<a id="a-1n"></a>我今不应于此空法之中而起恚心。<a id="a-1o"></a>起恚心者。<a id="a-1p"></a>即不能忍发生嗔恚。<a id="a-1q"></a>为诸圣人之所讥毁。<a id="a-1r"></a>同梵行者而共厌弃。<a id="a-1s"></a>菩萨作是观时。<a id="a-1t"></a>不为境坏不着所得。<a id="a-1u"></a>菩萨自能行已。<a id="a-1v"></a>复教他人亦如是学。<a id="a-1w"></a>如是名为善行境界念处。<a id="a-1x"></a>云何是菩萨善行阿兰若念处。<a id="a-1y"></a>谓若菩萨作是思惟。<a id="a-1z"></a>修无诤行及寂静行。<a id="a-20"></a>是即名为住阿兰若处。<a id="a-21"></a>有诸天龙夜叉乾闼婆等他心通者。<a id="a-22"></a>能知我心及心所法。<a id="a-23"></a>是故我今应当远离不如理作意及异思惟。<a id="a-24"></a>于一切处亦复常离不如理作意。<a id="a-25"></a>于如理法中。<a id="a-26"></a>起心爱乐增广修习。<a id="a-27"></a>如是名为善行阿兰若念处。<a id="a-28"></a>云何是菩萨善行王都国城聚落念处。<a id="a-29"></a>谓若菩萨。<a id="a-2A"></a>入于王都国城聚落之时。<a id="a-2B"></a>当起菩萨所行之行。<a id="a-2C"></a>于诸非处皆悉舍离。<a id="a-2D"></a>非出家人所应行处。<a id="a-2E"></a>亦悉舍离。<a id="a-2F"></a>何等是非出家人所应行处。<a id="a-2G"></a>所谓王官之舍。<a id="a-2H"></a>博弈之会。<a id="a-2I"></a>酒肆欢宴歌舞倡伎所住之处。<a id="a-2J"></a>及余一切非出家人所应行处。<a id="a-2K"></a>当远离之而悉不往。<a id="a-2L"></a>如是名为善行王都国城聚落念处。<a id="a-2M"></a>云何是菩萨善行名闻利养等事念处。<a id="a-2N"></a>谓若菩萨。<a id="a-2O"></a>于诸名闻利养等事。<a id="a-2P"></a>但为施主作福田故。<a id="a-2Q"></a>随所起心而乃受之。<a id="a-2R"></a>然其所受。<a id="a-2S"></a>不起贪爱。<a id="a-2T"></a>不生取着。<a id="a-2U"></a>复不计执。<a id="a-2V"></a>不作己有之想。<a id="a-2W"></a>不起我所之相。<a id="a-2X"></a>随其所得即与一切有情共之。<a id="a-2Y"></a>诸苦恼者济其资养。<a id="a-2Z"></a>以是缘故。<a id="a-2a"></a>乃于名闻利养等事。<a id="a-2b"></a>不生高举。<a id="a-2c"></a>不起我慢。<a id="a-2d"></a>不恣骄逸。<a id="a-2e"></a>菩萨作是思惟。<a id="a-2f"></a>诸有名闻利养等事。<a id="a-2g"></a>若自若他。<a id="a-2h"></a>暂时所起而不久停以暂起故。<a id="a-2i"></a>于一切时及一切处悉无所得。<a id="a-2j"></a>谁诸智者。<a id="a-2k"></a>于此无常不久不坚不安隐法。<a id="a-2l"></a>中生染爱心及生高举我慢骄逸。<a id="a-2m"></a>如是名为善行名闻利养等事念处。<a id="a-2n"></a>云何是菩萨善行如来施设学门念处。<a id="a-2o"></a>谓若菩萨作是思惟。<a id="a-2p"></a>所有过去一切如来皆如是学。<a id="a-2q"></a>如是学故已成正觉入大涅槃。<a id="a-2r"></a>未来世中一切如来皆如是学。<a id="a-2s"></a>如是学故当成正觉入大涅槃。<a id="a-2t"></a>及现在世一切如来亦如是学。<a id="a-2u"></a>如是学故现成正觉入大涅槃。<a id="a-2v"></a>以是缘故。<a id="a-2w"></a>于此学门起清净心。<a id="a-2x"></a>而生尊敬勤勇修习。<a id="a-2y"></a>如是名为善行如来施设学门念处。<a id="a-2z"></a>云何是菩萨善断烦恼及随烦恼杂染念处。<a id="a-30"></a>谓若菩萨。<a id="a-31"></a>以正念故。<a id="a-32"></a>善能了知一切烦恼。<a id="a-33"></a>及随烦恼。<a id="a-34"></a>杂染等法。<a id="a-35"></a>何因所起何缘所生。<a id="a-36"></a>菩萨悉知如是因起如是缘生以了知故而悉远离。<a id="a-37"></a>如是名为善断烦恼及随烦恼杂染念处。<a id="a-38"></a>善男子。<a id="a-39"></a>菩萨若修如是十种法者。<a id="a-3A"></a>常住妙等引心。<a id="a-3B"></a>又善男子。<a id="a-3C"></a>菩萨若修十种法者。<a id="a-3D"></a>常着粪扫衣。<a id="a-3E"></a>何等为十。<a id="a-3F"></a>一者坚固誓愿。<a id="a-3G"></a>二者谦下其心。<a id="a-3H"></a>三者不生疲倦。<a id="a-3I"></a>四者离诸有着。<a id="a-3J"></a>五者不观过失。<a id="a-3K"></a>六者唯观功德。<a id="a-3L"></a>七者不自赞誉。<a id="a-3M"></a>八者不毁谤他。<a id="a-3N"></a>九者戒行具足。<a id="a-3O"></a>十者圣贤亲近。<a id="a-3P"></a>善男子。<a id="a-3Q"></a>云何是菩萨誓愿坚固。<a id="a-3R"></a>乃至圣贤亲近。<a id="a-3S"></a>谓若菩萨。<a id="a-3T"></a>自有净信志意具足。<a id="a-3U"></a>为诸如来之所信许。<a id="a-3V"></a>设或遇于护命因缘。<a id="a-3W"></a>亦不破毁所发誓愿。<a id="a-3X"></a>能于誓愿无所改转。<a id="a-3Y"></a>由能坚固彼誓愿故。<a id="a-3Z"></a>即能谦下其心不生我慢。<a id="a-3a"></a>心谦下故。<a id="a-3b"></a>能以一切人所嫌弃粪扫之物而悉取之。<a id="a-3c"></a>取已洗涤治染缝缀。<a id="a-3d"></a>不生厌恶而不疲倦。<a id="a-3e"></a>不疲倦故。<a id="a-3f"></a>随所作已离诸有着。<a id="a-3g"></a>乃至胜业修进得成。<a id="a-3h"></a>而能于此粪扫之衣不观过失。<a id="a-3i"></a>虽云此衣坏烂故弊复多蚤虱。<a id="a-3j"></a>若被于身而生垢污。<a id="a-3k"></a>菩萨终不观其过失。<a id="a-3l"></a>何故此衣唯观功德。<a id="a-3m"></a>谓此粪扫衣者仙人所服。<a id="a-3n"></a>离欲圣者亦悉随顺。<a id="a-3o"></a>顺圣种故。<a id="a-3p"></a>佛赞吉祥。<a id="a-3q"></a>佛所称叹。<a id="a-3r"></a>以是缘故。<a id="a-3s"></a>不自赞誉不毁谤他。<a id="a-3t"></a>由离自赞不谤他故。<a id="a-3u"></a>即得戒行具足。<a id="a-3v"></a>清净戒具足故。<a id="a-3w"></a>一切圣贤之所亲近。<a id="a-3x"></a>诸佛称赞。<a id="a-3y"></a>及诸菩萨之所守护。<a id="a-3z"></a>人非人等而共佑助。<a id="a-40"></a>诸婆罗门及刹帝利。<a id="a-41"></a>一切人民咸来礼敬。<a id="a-42"></a>同梵行者而悉咨嗟。<a id="a-43"></a>善男子。<a id="a-44"></a>菩萨若修如是十种法者。<a id="a-45"></a>常着粪扫衣。</p>
  <p id="a46">尔时除盖障菩萨前白佛言世尊。<a id="a-47"></a>诸菩萨者具广大心何故行斯粗劣行耶。<a id="a-48"></a>佛言。<a id="a-49"></a>善男子。<a id="a-4A"></a>菩萨为护世间随顺转故。<a id="a-4B"></a>乃行斯行。<a id="a-4C"></a>善男子。<a id="a-4D"></a>菩萨有具大势力者。<a id="a-4E"></a>有不具者。<a id="a-4F"></a>为彼不具大势力者。<a id="a-4G"></a>令起对治未生烦恼。<a id="a-4H"></a>故行斯行。<a id="a-4I"></a>又善男子。<a id="a-4J"></a>于汝意云何。<a id="a-4K"></a>汝谓如来行解为广大邪。<a id="a-4L"></a>为浅劣邪。<a id="a-4M"></a>除盖障菩萨白佛言。<a id="a-4N"></a>世尊。<a id="a-4O"></a>我无此辩不堪酬对。<a id="a-4P"></a>所以者何。<a id="a-4Q"></a>无能测度如来行解之者。<a id="a-4R"></a>以如来无法可证。<a id="a-4S"></a>无法可见。<a id="a-4T"></a>是故如来无有少法可为行解。<a id="a-4U"></a>佛言。<a id="a-4V"></a>善男子。<a id="a-4W"></a>于汝意云何。<a id="a-4X"></a>汝谓如来以何缘故。<a id="a-4Y"></a>于四大洲中诸人非人。<a id="a-4Z"></a>及余劣信解者。<a id="a-4a"></a>天龙夜叉乾闼婆等众中。<a id="a-4b"></a>现斯粗劣之行。<a id="a-4c"></a>及于彼前称赞头陀功德。<a id="a-4d"></a>除盖障菩萨白佛言。<a id="a-4e"></a>世尊。<a id="a-4f"></a>如来为欲化度诸有情故。<a id="a-4g"></a>及为初住大乘菩萨。<a id="a-4h"></a>令起对治未生诸烦恼故。<a id="a-4i"></a>乃行斯行。<a id="a-4j"></a>佛言。<a id="a-4k"></a>善男子。<a id="a-4l"></a>如是如是。<a id="a-4m"></a>诸有大力菩萨。<a id="a-4n"></a>为欲成就化度有情故着粪扫衣。<a id="a-4o"></a>斯亦非为下劣粗行。<a id="a-4p"></a>以是缘故。<a id="a-4q"></a>菩萨常着粪扫之衣。<a id="a-4r"></a>又善男子。<a id="a-4s"></a>菩萨若修十种法者。<a id="a-4t"></a>但受三衣。<a id="a-4u"></a>何等为十。<a id="a-4v"></a>一者喜足。<a id="a-4w"></a>二者少欲。<a id="a-4x"></a>三者远离希求。<a id="a-4y"></a>四者离所积聚。<a id="a-4z"></a>五者离积聚故无所坏失。<a id="a-50"></a>六者无坏失故离诸苦恼。<a id="a-51"></a>七者离不悦意。<a id="a-52"></a>八者远离愁叹。<a id="a-53"></a>九者无所受。<a id="a-54"></a>十者勤修习故而得漏尽。<a id="a-55"></a>善男子。<a id="a-56"></a>云何是菩萨喜足。<a id="a-57"></a>乃至勤修习故而得漏尽。<a id="a-58"></a>谓若菩萨。<a id="a-59"></a>随所得衣便生喜足。<a id="a-5A"></a>由喜足故而能少欲。<a id="a-5B"></a>以少欲故。<a id="a-5C"></a>无所希求离诸积聚。<a id="a-5D"></a>无积聚故而无坏失。<a id="a-5E"></a>无坏失故。<a id="a-5F"></a>即离坏失所生苦恼。<a id="a-5G"></a>离苦恼故无不悦意。<a id="a-5H"></a>离不悦意故乃无愁叹。<a id="a-5I"></a>无愁叹故而无所受。<a id="a-5J"></a>无所受故勤行修习。<a id="a-5K"></a>乃得漏尽。<a id="a-5L"></a>善男子。<a id="a-5M"></a>菩萨若修如是十种法者。<a id="a-5N"></a>但受三衣。<a id="a-5O"></a>又善男子。<a id="a-5P"></a>菩萨若修十种法者。<a id="a-5Q"></a>不随他行。<a id="a-5R"></a>何等为十。<a id="a-5S"></a>一者不随贪行。<a id="a-5T"></a>二者不随嗔行。<a id="a-5U"></a>三者不随痴行。<a id="a-5V"></a>四者不随恚害行。<a id="a-5W"></a>五者不随悭嫉行。<a id="a-5X"></a>六者不随我慢行。<a id="a-5Y"></a>七者不随求他知识名称事行。<a id="a-5Z"></a>八者不随希取利养事行。<a id="a-5a"></a>九者不随恭敬天魔而行。<a id="a-5b"></a>十者不随高举染爱而行。<a id="a-5c"></a>如是名为不随他行。<a id="a-5d"></a>善男子。<a id="a-5e"></a>菩萨若修如是十种法者。<a id="a-5f"></a>即不随他行。<a id="a-5g"></a>又善男子。<a id="a-5h"></a>菩萨若修十种法者。<a id="a-5i"></a>常行乞食。<a id="a-5j"></a>何等为十。<a id="a-5k"></a>一者为欲摄受有情故行乞食。<a id="a-5l"></a>二者次第而行乞食。<a id="a-5m"></a>三者不生疲倦而行乞食。<a id="a-5n"></a>四者喜足而行乞食。<a id="a-5o"></a>五者为欲分布而行乞食。<a id="a-5p"></a>六者不耽着故而行乞食。<a id="a-5q"></a>七者善知量故而行乞食。<a id="a-5r"></a>八者为令善品得现前故而行乞食。<a id="a-5s"></a>九者令得圆满诸善根故而行乞食。<a id="a-5t"></a>十者离身想故而行乞食。<a id="a-5u"></a>善男子。<a id="a-5v"></a>云何是菩萨摄受有情。<a id="a-5w"></a>乃至离身想故而行乞食。<a id="a-5x"></a>谓若菩萨。<a id="a-5y"></a>见诸有情受苦恼者善根微少。<a id="a-5z"></a>为欲摄受令其具足诸善根故而行乞食。<a id="a-60"></a>菩萨若入城邑聚落行乞食时。<a id="a-61"></a>当住正念端直其身。<a id="a-62"></a>进止可观威仪有则。<a id="a-63"></a>诸根寂静如理瞻视系念善法。<a id="a-64"></a>所行乞食依其次第。<a id="a-65"></a>终不弃舍贫窭之舍而从富乞。<a id="a-66"></a>谓于婆罗门刹帝利长者居士诸大族舍。<a id="a-67"></a>从一至一次第行乞。<a id="a-68"></a>所获饮食知量止足。<a id="a-69"></a>唯除异处而悉不往。<a id="a-6A"></a>谓异处者。<a id="a-6B"></a>恶犬畜家及有新生犊子之舍。<a id="a-6C"></a>破坏净戒堕畜生中能起娆乱之者。<a id="a-6D"></a>若男若女童男童女共所嫌弃。<a id="a-6E"></a>如是等处皆悉远离。<a id="a-6F"></a>由其次第行乞食故。<a id="a-6G"></a>不生疲倦亦无讥毁。<a id="a-6H"></a>于彼有情不生染爱不起嗔恚。<a id="a-6I"></a>亦不厌弃。<a id="a-6J"></a>所得之食。<a id="a-6K"></a>随应而受便生喜足。<a id="a-6L"></a>受已还复所居僧坊。<a id="a-6M"></a>收其衣钵盥手濯足。<a id="a-6N"></a>于如来像前或如来塔前。<a id="a-6O"></a>尊重恭敬作供养已。<a id="a-6P"></a>入自舍中以所乞食而为四分。<a id="a-6Q"></a>一分授彼同梵行者。<a id="a-6R"></a>一分施于贫苦有情。<a id="a-6S"></a>一分当施堕恶趣者。<a id="a-6T"></a>一分自食。<a id="a-6U"></a>菩萨虽受其食不生染爱。<a id="a-6V"></a>不起骄逸亦不取着。<a id="a-6W"></a>其所受食但为资养身故。<a id="a-6X"></a>亦不令其身极羸瘦亦不沉重。<a id="a-6Y"></a>何以故。<a id="a-6Z"></a>若极羸瘦妨修善法。<a id="a-6a"></a>若极沉重增长睡眠。<a id="a-6b"></a>菩萨为令善品得现前故。<a id="a-6c"></a>随受食已发起精进离诸懈怠。<a id="a-6d"></a>渐当修进菩提分法令得圆满。<a id="a-6e"></a>以其修进菩提分法得圆满故不起我执。<a id="a-6f"></a>无我执故。<a id="a-6g"></a>乃至能以身肉施诸有情。<a id="a-6h"></a>善男子。<a id="a-6i"></a>菩萨若修如是十种法者。<a id="a-6j"></a>即常行乞食。</p>
 </body>
</html>