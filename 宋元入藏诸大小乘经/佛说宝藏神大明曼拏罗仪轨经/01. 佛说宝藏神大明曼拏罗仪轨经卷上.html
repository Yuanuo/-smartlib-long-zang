<!doctype html>
<html id="z3IBUp4k8" data-ver="354">
 <head>
  <meta charset="utf-8">
  <meta author="法天">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说宝藏神大明曼拏罗仪轨经卷上</h1>
  <p id="a2">如是我闻一时佛在楞伽国。<a id="a-3"></a>于彼国中有尾鼻瑟拏罗叉王月军罗叉王等。<a id="a-4"></a>于佛法中皆得不退。<a id="a-5"></a>复有住大福德菩萨摩诃萨恭敬围绕。<a id="a-6"></a>时彼世尊运神通力。<a id="a-7"></a>上往虚空至吠览婆界。<a id="a-8"></a>从空而下。<a id="a-9"></a>于曩尼噜闭祖摩里那树下安详而坐。<a id="a-A"></a>尔时宝藏神。<a id="a-B"></a>夜叉王阿修罗王。<a id="a-C"></a>母唧隶那龙王。<a id="a-D"></a>五通瓶五髻干达婆王子。<a id="a-E"></a>吉隶枳罗罗叉王。<a id="a-F"></a>火顶紧曩罗王五髻紧曩罗王。<a id="a-G"></a>大树紧曩罗王财主夜叉王。<a id="a-H"></a>复有住不退地菩萨摩诃萨。<a id="a-I"></a>心大欢喜异口同音。<a id="a-J"></a>而白佛言。<a id="a-K"></a>希有世尊希有善逝。<a id="a-L"></a>所有过去如来大功德正法得未曾闻。<a id="a-M"></a>而诸众生苦恼无量。<a id="a-N"></a>无主无宰无救无归。<a id="a-O"></a>今此正法能为主宰而能救拔。<a id="a-P"></a>唯愿世尊利益安乐天上人间一切众生。<a id="a-Q"></a>说此秘密曼拏罗仪轨心真言。<a id="a-R"></a>众生若闻行布施波罗蜜。<a id="a-S"></a>得阿耨多罗三藐三菩提安乐圆满。</p>
  <p id="aT">尔时复有夜叉等。<a id="a-U"></a>从座而起偏袒右肩。<a id="a-V"></a>右膝着地合掌恭敬。<a id="a-W"></a>白世尊言曼拏罗仪轨。<a id="a-X"></a>当为宣说愿乐欲闻。</p>
  <p id="aY">尔时世尊告彼夜叉王等大会之众汝今谛听。<a id="a-Z"></a>善男子此正法。<a id="a-a"></a>是大夜叉王曼拏罗仪轨心真言。<a id="a-b"></a>真实秘密得未曾有。<a id="a-c"></a>一切如来同所宣说。</p>
  <p id="ad">复有半尼所(二合)天子。<a id="a-e"></a>末罗贺天子酥摩天子。<a id="a-f"></a>普酥摩天子惹野天子等。<a id="a-g"></a>于其晨朝俱来佛所头面礼足。<a id="a-h"></a>绕佛三匝住立一面。<a id="a-i"></a>尔时彼菩萨摩诃萨以其神力。<a id="a-j"></a>令曩尼啰闭祖摩里那树下。<a id="a-k"></a>起大光明普照一切。</p>
  <p id="al">尔时世尊告彼菩萨摩诃萨言。<a id="a-m"></a>我今欲说大富贵未曾有圆满大法海。<a id="a-n"></a>汝等当受持信顺奉行。</p>
  <p id="ao">尔时宝藏神夜叉王。<a id="a-p"></a>从座而起偏袒右肩。<a id="a-q"></a>右膝着地合掌恭敬。<a id="a-r"></a>白佛言世尊。<a id="a-s"></a>唯愿慈悲说此真实八大富贵未曾有圆满大法海。<a id="a-t"></a>我等受持奉行。</p>
  <p id="au">世尊告言如是。<a id="a-v"></a>大腹莲华色一切庄严大夜叉王秘密法。<a id="a-w"></a>于宝藏神大夜叉王两边有夜叉。<a id="a-x"></a>一名吉隶二名摩隶。<a id="a-y"></a>恒倾宝藏。<a id="a-z"></a>北方名舍也(二合)摩夜叉妙满夜叉满贤夜叉。<a id="a-10"></a>东方获财夜叉大财夜叉。<a id="a-11"></a>亦倾宝藏大腹一切庄严大夜叉王。<a id="a-12"></a>如童子相守贤圣堂门。<a id="a-13"></a>诵人应观想此八大夜叉王。<a id="a-14"></a>即说八夜叉眷属真言。</p>
  <p id="a15">唵(引)驮曩(引)那野娑嚩(二合引)贺摩贺(引)驮曩(引)那(引)野娑嚩(二合引)贺摩尼婆捺啰(二合引)野娑嚩(二合引)贺布啰拏(二合)婆捺啰(二合引)野娑嚩(二合引)贺惹敢(二合)婆罗母契孕(二合)捺啰(二合引)野娑嚩(二合引)贺惹敢(二合)婆罗左邻捺啰(二合引)野娑嚩(二合引)贺唵(引)唧尾军拏隶儞(引)娑嚩(二合引)贺唵(引)枳(引)隶摩(引)隶儞(引)娑嚩(二合引)贺。</p>
  <p id="a16">此八眷属夜叉王东方满贤南方多闻。<a id="a-17"></a>西方获财北方宝贤等真言。<a id="a-18"></a>王一切天人阿修罗。<a id="a-19"></a>皆生恭敬信受奉行。<a id="a-1A"></a>此八大夜叉王。<a id="a-1B"></a>居八地自在大菩萨位。<a id="a-1C"></a>于其利生善能取舍。<a id="a-1D"></a>安住三界一切财宝。<a id="a-1E"></a>于宝藏神右边。<a id="a-1F"></a>安置清净宝瓶。<a id="a-1G"></a>及吉隶夜叉摩隶夜叉。<a id="a-1H"></a>此二是宝藏神兄弟。<a id="a-1I"></a>亦居最上菩萨位。<a id="a-1J"></a>一住西南角。<a id="a-1K"></a>誓愿度脱一切众生。<a id="a-1L"></a>一住东北方。<a id="a-1M"></a>具大精进所见真实发欢喜誓愿。<a id="a-1N"></a>若念名者所求皆得。<a id="a-1O"></a>佛言我于过去尘墨劫前深信佛法。<a id="a-1P"></a>有大夜叉鬼王。<a id="a-1Q"></a>于迦尸国请我受灌顶王位。<a id="a-1R"></a>我于彼时得入曼拏罗修秘密行。<a id="a-1S"></a>为诸众生说十善法。<a id="a-1T"></a>令彼有情俱行十善。<a id="a-1U"></a>各各能舍一切财物。<a id="a-1V"></a>我行布施波罗蜜多清净圆满。<a id="a-1W"></a>入欢喜地成菩萨位。<a id="a-1X"></a>然后断除一切众生贫病苦恼。<a id="a-1Y"></a>求一切智。<a id="a-1Z"></a>愿入如来应供正等正觉得佛智慧。<a id="a-1a"></a>过去诸佛亦复如是。<a id="a-1b"></a>依真言教求成就法已。<a id="a-1c"></a>然后得成阿耨多罗三藐三菩提。<a id="a-1d"></a>是故汝宝藏神大夜叉王法。<a id="a-1e"></a>为一切如来父母一切如来涅盘相。<a id="a-1f"></a>汝即如来能化夜叉形。<a id="a-1g"></a>而为利益一切众生。<a id="a-1h"></a>我今说彼大夜叉王真言义曼拏罗仪轨。<a id="a-1i"></a>若彼诵人无财者令得财。<a id="a-1j"></a>无吉祥者令得吉祥。<a id="a-1k"></a>一切所欲之事令得成就。<a id="a-1l"></a>我此曼拏罗法若见若闻。<a id="a-1m"></a>所有过去多劫多生愚痴所作。<a id="a-1n"></a>一切重罪皆悉消除。</p>
  <p id="a1o">复能于宝藏神大明王菩萨同住亲近。<a id="a-1p"></a>不久速得不退之地。<a id="a-1q"></a>远离一切贫穷下贱诸苦烦恼。<a id="a-1r"></a>身心适悦。<a id="a-1s"></a>所有一切空居宿曜。<a id="a-1t"></a>及天龙夜叉乾闼婆阿修罗迦楼罗紧那罗摩睺罗伽人非人等。<a id="a-1u"></a>诸恶心者皆不能为害而作拥护。<a id="a-1v"></a>此八种大富贵夜叉王大法海广大圆满。<a id="a-1w"></a>若善男子等发深信心。<a id="a-1x"></a>受持此未曾有法修行梵行。<a id="a-1y"></a>所得功德如前无异。</p>
  <p id="a1z">尔时宝藏神大夜叉王。<a id="a-20"></a>白佛言世尊。<a id="a-21"></a>此八种富贵未曾有法。<a id="a-22"></a>我今受持愿作拥护息灾吉祥。<a id="a-23"></a>我有心真言。<a id="a-24"></a>而能利益安乐一切众生。<a id="a-25"></a>于其世间悲愍饶益。<a id="a-26"></a>愿佛纳受。<a id="a-27"></a>世尊我今知此正法。<a id="a-28"></a>于过去世羯句忖那如来。<a id="a-29"></a>羯诺迦牟尼如来。<a id="a-2A"></a>及迦葉佛等互相传说。<a id="a-2B"></a>此心真言我今欲说。</p>
  <p id="a2C">尔时世尊告宝藏神大夜叉王。<a id="a-2D"></a>汝宜速说今正是时。<a id="a-2E"></a>宝藏神大夜叉王。<a id="a-2F"></a>闻佛言已即说因缘。<a id="a-2G"></a>此大夜叉王种种变化。<a id="a-2H"></a>譬如大火能烧一切烦恼薪。<a id="a-2I"></a>亦如人中王为第一。<a id="a-2J"></a>众流之中海为第一。<a id="a-2K"></a>星宿之中月为第一。<a id="a-2L"></a>此心真言亦复如是。<a id="a-2M"></a>所有四维上下世间出世间中。<a id="a-2N"></a>修行求福功德富贵最为第一。<a id="a-2O"></a>及彼天上人间。<a id="a-2P"></a>正等正觉二足世尊之中亦为第一。</p>
  <p id="a2Q">尔时宝藏神大夜叉王。<a id="a-2R"></a>说此真言。</p>
  <p id="a2S">曩谟(引)啰怛曩(二合)怛啰(二合)夜(引)野曩谟(引)摩(引)尼婆捺啰(二合引)野摩贺(引)药乞叉(二合)细(引)曩(引)钵哆曳(引)唵(引)惹敢(二合)婆罗惹邻(引)捺啰(二合引)野娑嚩(二合)贺。</p>
  <p id="a2T">尔时宝藏神大夜叉王。<a id="a-2U"></a>说此真言已。<a id="a-2V"></a>三千大千一切世界六种震动。<a id="a-2W"></a>所有一切夜叉大将以其二手结印。<a id="a-2X"></a>此印相以头指与大指。<a id="a-2Y"></a>相捻如锁。<a id="a-2Z"></a>余指并舒。<a id="a-2a"></a>此名衣印用此真言。</p>
  <p id="a2b">唵(引)地里地里摩贺(引)三母捺览(二合引)摩啰驮(引)啰迦(引)野娑嚩(二合引)贺。</p>
  <p id="a2c">次结庄严印。<a id="a-2d"></a>以二手大指捻余三指甲。<a id="a-2e"></a>两头各如环。<a id="a-2f"></a>更相向上旋转。<a id="a-2g"></a>次复相交。<a id="a-2h"></a>此是庄严印用此真言。</p>
  <p id="a2i">唵(引)弥(引)伽婆啰拏惹罗惹蓝母伽曩娑嚩(二合)贺。</p>
  <p id="a2j">次拂印。<a id="a-2k"></a>右手作拳左手叉腰。<a id="a-2l"></a>此是拂印用此真言。</p>
  <p id="a2m">唵(引)贺啰贺啰啰惹计(二合)誐啰(二合)贺啰(二合)啰拏也(二合引)野娑嚩(二合)贺。</p>
  <p id="a2n">次结曼拏罗印。<a id="a-2o"></a>以二手合掌。<a id="a-2p"></a>开其指头勿令相着。<a id="a-2q"></a>垂手指向下。<a id="a-2r"></a>此是曼拏罗印。<a id="a-2s"></a>及涂坛同用。<a id="a-2t"></a>诵此真言。</p>
  <p id="a2u">唵(引)俱胝罗瑜誐(引)嚩里哆(二合)必里(二合)夜(引)娑嚩(二合)贺。</p>
  <p id="a2v">次结五色粉印。<a id="a-2w"></a>将粉曼拏罗时。<a id="a-2x"></a>以五指平正。<a id="a-2y"></a>下覆于地。<a id="a-2z"></a>此是五色粉印。<a id="a-30"></a>用此真言。</p>
  <p id="a31">呬(引)呬(引)譬(引)曩末隶必里(二合)野输(引)婆(引)野娑嚩(二合)贺。</p>
  <p id="a32">次结香印。<a id="a-33"></a>以二手作合掌。<a id="a-34"></a>令无名指中指头指入于掌内。<a id="a-35"></a>小指相合如针。<a id="a-36"></a>此是香印用此真言。</p>
  <p id="a37">唵(引)罗罗迦(引)罗(引)酥巘驮巘驮(引)野娑嚩(二合)贺。</p>
  <p id="a38">次结花印。<a id="a-39"></a>以二手大指并竖。<a id="a-3A"></a>此印香华同用真言亦尔。<a id="a-3B"></a>今此仪轨。<a id="a-3C"></a>诸佛如来亦乃略而说之。<a id="a-3D"></a>若有供养此驮罗尼者。<a id="a-3E"></a>如供诸佛而无有异。<a id="a-3F"></a>如来应供正等正觉。<a id="a-3G"></a>恒自摄受恒自长养。<a id="a-3H"></a>若诸众生依法持诵。<a id="a-3I"></a>速入十地修十波罗蜜成就十力。</p>
  <p id="a3J">尔时世尊于其座上。<a id="a-3K"></a>观察大众告宝藏神大夜叉王。<a id="a-3L"></a>汝宝藏神曼拏罗仪轨。<a id="a-3M"></a>秘密真言及彼印法。<a id="a-3N"></a>一切如来同所宣说。<a id="a-3O"></a>毗钵尸如来尸弃如来。<a id="a-3P"></a>毗舍浮如来羯句忖那如来。<a id="a-3Q"></a>羯诺迦牟尼如来迦葉波如来。<a id="a-3R"></a>今我释迦如来亦皆宣说。<a id="a-3S"></a>善哉宝藏神。<a id="a-3T"></a>汝今谛听善思念之。<a id="a-3U"></a>我为利益天上人间一切有情增长善根。<a id="a-3V"></a>说于往昔求法之事。<a id="a-3W"></a>我于过去无数劫中。<a id="a-3X"></a>常往山中采柴为活。<a id="a-3Y"></a>忽于一日于其山野见一病比丘。<a id="a-3Z"></a>欲采于柴无力可为。<a id="a-3a"></a>我自生悲愍心而施彼柴。<a id="a-3b"></a>燃火造食供养看承。<a id="a-3c"></a>经一日间而彼比丘。<a id="a-3d"></a>身获安乐心甚欢喜。<a id="a-3e"></a>即为于我受三归五戒令发菩提心。<a id="a-3f"></a>然后说此曼拏罗秘密三昧仪轨。<a id="a-3g"></a>时我得是真言王。<a id="a-3h"></a>一心观想依法受持。<a id="a-3i"></a>而能成就圣宝藏神一切胜利之事。<a id="a-3j"></a>作护摩三遍复作水护摩。<a id="a-3k"></a>然后献阏伽一日三时。<a id="a-3l"></a>专心读诵楞伽经。<a id="a-3m"></a>如前作于观想日日求法。<a id="a-3n"></a>成就八种眷属恒自拥护。<a id="a-3o"></a>复书真言戴于颈上。<a id="a-3p"></a>得宝藏神拥护。<a id="a-3q"></a>若有人诵此真言一洛叉。<a id="a-3r"></a>或二洛叉或三洛叉。<a id="a-3s"></a>于舍利塔前安置幢幡受持斋戒。<a id="a-3t"></a>为诸夜叉三夜出生供献所求成就。<a id="a-3u"></a>得最上神通具大神力。<a id="a-3v"></a>若水护摩仪则。<a id="a-3w"></a>令众生获大财宝。<a id="a-3x"></a>于江河寂静之处先结斋戒。<a id="a-3y"></a>然次入水内令水至脐。<a id="a-3z"></a>以手施水而作护摩。<a id="a-40"></a>复用涂香诵宝贤真言。<a id="a-41"></a>诵人观想。<a id="a-42"></a>宝贤安头指上。<a id="a-43"></a>满贤安中指上。<a id="a-44"></a>获财安无名指上。<a id="a-45"></a>毗沙门安手掌中。<a id="a-46"></a>计[口*(隸-木+士)]么尼曼弟目契捺啰(二合)室啰(二合)室左(二合)哩(引)捺啰(二合)安大指上。<a id="a-47"></a>如是贤圣互相现见能为拥护。<a id="a-48"></a>佛说夜叉曼拏罗仪轨。<a id="a-49"></a>有如是功德。<a id="a-4A"></a>何况智者。<a id="a-4B"></a>诵人信佛重法。<a id="a-4C"></a>持戒多闻一心清净。<a id="a-4D"></a>作最上曼拏罗福不可量。</p>
  <p id="a4E">若欲作此曼拏罗。<a id="a-4F"></a>须依清净地位有花果树林处。<a id="a-4G"></a>掘地至膝广阔十二肘。<a id="a-4H"></a>用五净水洒结净。<a id="a-4I"></a>然后实筑平正如手掌。<a id="a-4J"></a>诵夜叉王真言加持。<a id="a-4K"></a>以种种香花而为供养。<a id="a-4L"></a>若作法时须于白月吉日。<a id="a-4M"></a>阿阇梨志心清净。<a id="a-4N"></a>以五种净水作自结净。<a id="a-4O"></a>一心诵真言王作于拥护。<a id="a-4P"></a>次于上下十方结界。<a id="a-4Q"></a>诵宝藏神真言加持香水依次洒净。<a id="a-4R"></a>用五色线令童女合造。<a id="a-4S"></a>然后以供俱摩香水裛过。<a id="a-4T"></a>用忧昙钵木为橛。<a id="a-4U"></a>拼线作曼拏罗。<a id="a-4V"></a>先于东方起手。<a id="a-4W"></a>作四方四角开四门。<a id="a-4X"></a>于中方安如来一切智王诸相圆满。<a id="a-4Y"></a>向下安宝藏神。<a id="a-4Z"></a>色如青云具足诸相。<a id="a-4a"></a>以种种宝庄严。<a id="a-4b"></a>于师子座上结跏趺坐其师子座以众宝庄严。<a id="a-4c"></a>放大光明如是殊妙。<a id="a-4d"></a>右手作施愿相。<a id="a-4e"></a>掌有庵摩勒果。<a id="a-4f"></a>左手持宝囊满种种宝。<a id="a-4g"></a>复于宝藏神两边。<a id="a-4h"></a>安置二金色夜叉王。<a id="a-4i"></a>一名左邻捺啰二名目契捺啰。<a id="a-4j"></a>身相相等。<a id="a-4k"></a>于宝藏神下面。<a id="a-4l"></a>安夜叉女七子母九子母。<a id="a-4m"></a>于坛东方安夜叉母。<a id="a-4n"></a>东南角安摩尼曩迦。<a id="a-4o"></a>南方安曩誐曩婆迦。<a id="a-4p"></a>西方安暗婆曩婆。<a id="a-4q"></a>西南方安儞罗曩婆。<a id="a-4r"></a>北方安毗沙门。<a id="a-4s"></a>西北方安大力大富伊舍曩天。<a id="a-4t"></a>东北方安嚩噜拏大力天夜叉王。<a id="a-4u"></a>次有惹敢(二合)婆罗夜叉护噜护罗夜叉。<a id="a-4v"></a>酥细拏夜叉娑野夜叉。<a id="a-4w"></a>惹敢(二合)婆迦夜叉目吒迦夜叉。<a id="a-4x"></a>啰讫哆(二合)[口*爾]嚩夜叉摩护那罗夜叉。<a id="a-4y"></a>安曼拏罗外第三重。<a id="a-4z"></a>次安置夜叉女。<a id="a-50"></a>并须一一色相端严。<a id="a-51"></a>尾布罗夜叉女尾舍罗夜叉女。<a id="a-52"></a>赞捺啰输末帝夜叉女誐嚩夜叉女。<a id="a-53"></a>酥路左曩夜叉女钵纳摩萨曩夜叉女。<a id="a-54"></a>酥嚩尾夜叉女摩贺摩野夜叉女。<a id="a-55"></a>酥吉尸夜叉女驮曩么罗夜叉女。<a id="a-56"></a>布室隶夜叉女拏噜摩隶迦夜叉女。<a id="a-57"></a>手作施一切施愿相。<a id="a-58"></a>及摩拏惹嚩迦摩噜闭酥噜哆嚩吉也(二合)酥捺里舍儞摩护誐啰天帝释等。<a id="a-59"></a>或二十或一百。<a id="a-5A"></a>于曼拏罗外依其方位一一安置。<a id="a-5B"></a>次金刚杵金刚剑金刚棒螺罥索幢轮三股叉。<a id="a-5C"></a>外第一重安结界网。<a id="a-5D"></a>第二重复安金刚杵。<a id="a-5E"></a>第三重安金刚炽焰并令周匝次略明粉坛请召供养仪轨。</p>
  <p id="a5F">须用青黄赤白黑五色之粉。<a id="a-5G"></a>先粉八方位地作八炽焰等如前所说。<a id="a-5H"></a>次捻阏伽钵满盛香水及好花。<a id="a-5I"></a>诵宝藏神心真言作于召请。<a id="a-5J"></a>持诵者须自虔诚勿生疑惑。<a id="a-5K"></a>若夜叉女等。<a id="a-5L"></a>须各各念本真言召请。<a id="a-5M"></a>令于有德智者。<a id="a-5N"></a>请召天中天大明宝藏神。<a id="a-5O"></a>既请召已。<a id="a-5P"></a>然以摩罗帝花鬘色妙莲华。<a id="a-5Q"></a>忧钵罗花迦难摩花。<a id="a-5R"></a>俱览吒华紧输迦华。<a id="a-5S"></a>涂香烧香燃灯设食。<a id="a-5T"></a>一切所须之物依次供献。<a id="a-5U"></a>次作护摩。<a id="a-5V"></a>用紫矿安悉香龙脑香及白檀香。<a id="a-5W"></a>于宝贤面前。<a id="a-5X"></a>作护摩一千专心供养。<a id="a-5Y"></a>于曼拏罗四角安阏伽瓶。<a id="a-5Z"></a>入五谷五药满盛香水。<a id="a-5a"></a>复于瓶口内插树枝。<a id="a-5b"></a>诵此宝藏神本尊真言。</p>
  <p id="a5c">惹敢(二合)婆罗惹邻捺啰(二合引)野娑嚩(二合引)贺。</p>
  <p id="a5d">此真言能成一切事。<a id="a-5e"></a>复次大夜叉王大智宝贤。<a id="a-5f"></a>说夜叉心真言。</p>
  <p id="a5g">唵(引)夜乞叉(二合)娑嚩(二合引)贺。</p>
  <p id="a5h">此真言亦能成就一切事。</p>
 </body>
</html>