<!doctype html>
<html id="z3IBUm1j2" data-ver="535">
 <head>
  <meta charset="utf-8">
  <meta author="施护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说秘密三昧大教王经卷第四</h1>
  <p id="a2">尔时金刚手菩萨摩诃萨。<a id="a-3"></a>又复宣说妙乐金刚秘密大曼拏罗颂曰。</p>
  <p id="a4">内外曼拏罗相分　　悉依大曼拏罗法</p>
  <p id="a5">中心依法安本尊　　所谓金刚萨埵像</p>
  <p id="a6">或用雕镂或铸造　　或塑或画当随应</p>
  <p id="a7">结加趺坐具威容　　执金刚杵高举势</p>
  <p id="a8">面现喜相身月色　　赫奕焰光遍围绕</p>
  <p id="a9">诸佛宝鬘等庄严　　及诸璎珞为严饰</p>
  <p id="aA">菩萨前后及左右　　依法应画四大士</p>
  <p id="aB">黄赤白黑当随方　　各执本部标帜等</p>
  <p id="aC">前安意生金刚尊　　勇执金刚器仗相</p>
  <p id="aD">右安枳里枳罗尊　　现踰始多善爱相</p>
  <p id="aE">后安念金刚大尊　　竖立仙幢表刹相</p>
  <p id="aF">左安欲自在圣尊　　现彼金刚高举相</p>
  <p id="aG">轮隅复安四菩萨　　香华灯涂供养尊</p>
  <p id="aH">外隅色声香味尊　　四门钩索锁铃等</p>
  <p id="aI">祢踰贺半当安置　　箭等随应诸标帜</p>
  <p id="aJ">隅外复安四贤瓶　　插金刚枝满盛水</p>
  <p id="aK">布坛场已作法者　　饰妙华鬘香涂身</p>
  <p id="aL">着赤色衣净庄严　　入坛应结高举印</p>
  <p id="aM">入已先当遍顶礼　　次作金刚嬉戏相</p>
  <p id="aN">左手为拳右如钩　　成请召印大明曰</p>
  <p id="aO">唵(引)摩贺(引)苏珂嚩日啰(二合)萨埵(引)野(引)呬(一句)尸(引)竭囕(二合)摩贺(引)三摩野怛埵摩耨三摩(二合)啰(二)钵啰(二合)没[亭*夜]钵啰(二合)没[亭*夜](三)苏啰多萨怛鑁(三合)三摩(引)吠(引)舍(四)萨哩嚩(二合)迦(引)野嚩(引)枳唧(二合)多嚩日哩(二合引)毗踰(二合引)(五)婆誐鑁那那(引)祢儞驮那萨埵(六合)萨哩嚩(二合)悉提孕(二合)弥钵啰(二合)野蹉(七)遏怛啰(二合)曼拏梨(引)三摩野摩耨播(引)罗野(八)伊沙怛网(二合引)阿(引)讫哩(二合)沙也(二合)(九)钵啰(二合)吠(引)舍三摩曳(引)哩嚩(二合)特嚩(二合引)(十)嚩尸(引)羯噜弥昧母捺啰(二合)钵乃(引)(十一)[口*弱]吽(引)鑁(引)呼(引)(十二)</p>
  <p id="aP">说是大明已。<a id="a-Q"></a>复说金刚根本无性法门颂曰。</p>
  <p id="aR">然后本尊大金刚　　以真实理而警说</p>
  <p id="aS">随乐妙乐即真实　　一切自在法成就</p>
  <p id="aT">然后阿阇梨令弟子依法。<a id="a-U"></a>右手作金刚拳安于腰侧。<a id="a-V"></a>左手持华入曼拏罗。<a id="a-W"></a>入已授此秘密真实三昧颂曰。</p>
  <p id="aX">诸佛常住妙乐法　　即金刚手大乐门</p>
  <p id="aY">一切从是大乐生　　应当尊敬如父想</p>
  <p id="aZ">复授此大明曰。</p>
  <p id="aa">唵(引)苏啰多嚩日啰(二合)发吒(半音一句)</p>
  <p id="ab">授是大明已。<a id="a-c"></a>复与誓诫言。<a id="a-d"></a>若有违越此金刚手三昧者。<a id="a-e"></a>我以不空明咒当作摧伏。<a id="a-f"></a>令彼一切生中皆悉破坏。<a id="a-g"></a>如是言已。<a id="a-h"></a>令其弟子顶礼贤圣。<a id="a-i"></a>次当授与五智金刚杵。<a id="a-j"></a>然后乃为授其灌顶。<a id="a-k"></a>作灌顶已。<a id="a-l"></a>复为立名金刚灌顶。<a id="a-m"></a>即诵此金刚灌顶大明曰。</p>
  <p id="an">唵(引)嚩日啰(二合引)提钵底埵(一句)何毗诜左(引)弥(二)摩贺(引)苏珂嚩日啰(二合)达啰系(引)嚩日啰(二合)那(引)摩呼(引)(三)</p>
  <p id="ao">若作灌顶法时。<a id="a-p"></a>诵此大明随称彼名而用作法。<a id="a-q"></a>所言金刚灌顶者。<a id="a-r"></a>谓于一切曼拏罗中。<a id="a-s"></a>获得大乐甘露金刚水。<a id="a-t"></a>灌注心顶故。<a id="a-u"></a>说名为金刚灌顶。<a id="a-v"></a>作是灌顶时。<a id="a-w"></a>所有本部供养法本部入坛印。<a id="a-x"></a>及抛华等事皆如本法说。<a id="a-y"></a>复次颂曰。</p>
  <p id="az">随入一切坛场中　　所得果报悉最上</p>
  <p id="a10">大士所说常谛听　　即得金刚大乐法</p>
  <p id="a11">最上果报者。<a id="a-12"></a>所谓获得诸隐身法。<a id="a-13"></a>不为恶魔而来侵娆。<a id="a-14"></a>设使造作诸非横事亦得成就。<a id="a-15"></a>况复一切胜成就邪。<a id="a-16"></a>复得一切具足增长一切智慧成办一切事业。<a id="a-17"></a>如上所说。<a id="a-18"></a>皆是金刚手真实之言。<a id="a-19"></a>又复修此法者。<a id="a-1A"></a>随其力能随所乐欲。<a id="a-1B"></a>一切上味饮食华鬘。<a id="a-1C"></a>诸妙乐具所应受用者。<a id="a-1D"></a>常悉安置奉献本尊。<a id="a-1E"></a>或自受用皆无障碍。<a id="a-1F"></a>何以故此名金刚萨埵大乐法故。</p>
  <p id="a1G">此名金刚妙乐曼拏罗。</p>
  <p id="a1H">复次我今当宣说　　毕竟常住成就法</p>
  <p id="a1I">现生若得此法者　　彼能成就毕竟常</p>
  <p id="a1J">如是菩萨诸大士　　虽处轮回而不着</p>
  <p id="a1K">广利无边诸众生　　不入涅槃善施作</p>
  <p id="a1L">欲求本尊成就者　　当住妙乐胜境中</p>
  <p id="a1M">秘密供养普献陈　　作大钩召而广集</p>
  <p id="a1N">后结秘密大印契　　次咏妙乐金刚歌</p>
  <p id="a1O">作持诵事表了已　　得金刚手胜成就</p>
  <p id="a1P">如是一切所欲心　　一切成就自在乐</p>
  <p id="a1Q">后成大执金刚王　　得已不老而不死</p>
  <p id="a1R">若入曼拏罗中间　　一称大明获大乐</p>
  <p id="a1S">诸胜成就若欲成　　一切最上皆成就</p>
  <p id="a1T">此名最上秘密大三昧邪真实仪轨。</p>
  <p id="a1U">尔时最初集会彼诸如来通达一切教者众牟尼尊以秘密义俱问金刚手菩萨摩诃萨言。</p>
  <p id="a1V">汝说最初妙歌音　　而彼歌音何所表</p>
  <p id="a1W">大三昧邪真实理　　汝具大慧今当说</p>
  <p id="a1X">云何当说曼拏罗　　入者当得何果利</p>
  <p id="a1Y">云何金刚阿阇梨　　所作一切成就事</p>
  <p id="a1Z">云何最初金刚杵　　而为一切标帜相</p>
  <p id="a1a">云何解说彼印义　　云何结印及成就</p>
  <p id="a1b">云何秘密供养事　　及彼金刚供养法</p>
  <p id="a1c">香华灯涂供养仪　　是中随应分别说</p>
  <p id="a1d">云何本尊成就法　　云何持诵及法用</p>
  <p id="a1e">何人不得成就法　　鲜福者得又云何</p>
  <p id="a1f">此等真实秘密门　　随诸所问汝应说</p>
  <p id="a1g">令修行者现生中　　常得一切大成就</p>
  <p id="a1h">尔时金刚手菩萨摩诃萨为欲圆满一切如来殊胜愿故随应答此秘密法门。</p>
  <p id="a1i">所言最初歌音者　　此表初义或表爱</p>
  <p id="a1j">法中随力用庄严　　乃说吽字为歌咏</p>
  <p id="a1k">我金刚手秘密心　　最初以此为妙歌</p>
  <p id="a1l">一切成就悉令成　　是故以此表大爱</p>
  <p id="a1m">真实曼拏罗法用　　金刚贤圣众围绕</p>
  <p id="a1n">安立执金刚大尊　　一切妙乐成就者</p>
  <p id="a1o">此答第一问广如大仪轨中说。</p>
  <p id="a1p">所言大三昧邪真实理者。</p>
  <p id="a1q">彼大金刚大萨埵　　共立金刚萨埵名</p>
  <p id="a1r">而此最上大三昧　　一切诸佛不违越</p>
  <p id="a1s">即彼根本无性法　　是为三昧真实门</p>
  <p id="a1t">金刚大乐普贤身　　三界同悟本真觉</p>
  <p id="a1u">如是最初器世间　　及彼众生诸心行</p>
  <p id="a1v">金刚真实性所持　　一切所作亦如是</p>
  <p id="a1w">若不解此真实理　　又不能具净信财</p>
  <p id="a1x">彼求成就久难成　　若具信者速成就</p>
  <p id="a1y">此答第二问。</p>
  <p id="a1z">所言曼拏罗者。</p>
  <p id="a20">随处随说如仪轨　　随同行人同所依</p>
  <p id="a21">大三昧邪真实等　　彼诸大士依法画</p>
  <p id="a22">诸佛菩萨普集会　　此即名大曼拏罗</p>
  <p id="a23">入者所得诸福报　　后当随应分别说</p>
  <p id="a24">此答第三问。</p>
  <p id="a25">所言金刚阿阇梨者。</p>
  <p id="a26">大曼拏罗分别已　　心曼拏罗为最上</p>
  <p id="a27">最先自入胜坛场　　先自灌顶后广作</p>
  <p id="a28">金刚阿阇梨无等　　诸成就中悉无疑</p>
  <p id="a29">是故善具净信财　　此名阿阇梨正行</p>
  <p id="a2A">金刚萨埵心明等　　诵洛叉数得成就</p>
  <p id="a2B">此即圣大阿阇梨　　诸教最上成就者</p>
  <p id="a2C">此答第四。</p>
  <p id="a2D">所言最初金刚杵者。</p>
  <p id="a2E">当知五欲大箭者　　即是五智金刚杵</p>
  <p id="a2F">大金刚智所安立　　出生大乐成就法</p>
  <p id="a2G">五智金刚大成就　　开发光明炽焰门</p>
  <p id="a2H">一切佛大金刚杵　　如彼五智金刚说</p>
  <p id="a2I">金刚杵有大光焰　　出现忿怒药叉众</p>
  <p id="a2J">并余菩萨及圣贤　　此名最初金刚杵</p>
  <p id="a2K">此答第五问。</p>
  <p id="a2L">所言解说印义者。</p>
  <p id="a2M">所有身语心金刚　　是即最初坚固体</p>
  <p id="a2N">影像和合表了门　　此说名为秘密印</p>
  <p id="a2O">譬如世间国王印　　一切无敢违越者</p>
  <p id="a2P">金刚大法印亦然　　诸佛尚不敢违越</p>
  <p id="a2Q">若人结此密印时　　金刚萨埵等圣众</p>
  <p id="a2R">为施成就胜法门　　怖彼或破三昧法</p>
  <p id="a2S">若人结此密印时　　即得一切所摄受</p>
  <p id="a2T">以此供养诸圣贤　　获得三界中最胜</p>
  <p id="a2U">世间所宜化导法　　随应为说成就事</p>
  <p id="a2V">以方便即普摄持　　能成一切成就事</p>
  <p id="a2W">成佛为利众生故　　发起一切方便事</p>
  <p id="a2X">不以菩提为所求　　当知印义亦如是</p>
  <p id="a2Y">此答第六问。</p>
  <p id="a2Z">所言结印者。</p>
  <p id="a2a">十指坚固安于心　　二手后结金刚缚</p>
  <p id="a2b">一称大明随掣开　　彼金刚缚大明曰</p>
  <p id="a2c">唵(引)嚩日啰(二合)满驮怛啰(二合)吒(半音一句)</p>
  <p id="a2d">于诸印中用此缚　　能作自化成就事</p>
  <p id="a2e">坚固真实成就中　　以怛囕字为等引</p>
  <p id="a2f">复次宣说诸秘密印相。</p>
  <p id="a2g">欲作本法成就者　　应当先结于大印</p>
  <p id="a2h">此印若结一遍已　　后诸所用随应结</p>
  <p id="a2i">此中大三昧邪印并仪轨者次第今说。</p>
  <p id="a2j">金刚萨埵加趺坐　　一切成就法相应</p>
  <p id="a2k">先以左足而屈盘　　次以右足压于左</p>
  <p id="a2l">金刚萨埵灌顶已　　顶戴诸佛最胜冠</p>
  <p id="a2m">结加趺坐如本仪　　后有日轮圆光相</p>
  <p id="a2n">右手戏掷金刚杵　　左现高举自在势</p>
  <p id="a2o">成就身语心金刚　　此是金刚萨埵相</p>
  <p id="a2p">成此金刚萨埵已　　即成诸佛或菩萨</p>
  <p id="a2q">得诸成就自在门　　所作成就皆圆满</p>
  <p id="a2r">又复身语心金刚　　随其形像随分量</p>
  <p id="a2s">随应标帜及印仪　　悉是金刚萨埵相</p>
  <p id="a2t">若依本法结大印　　获得最上胜成就</p>
  <p id="a2u">若人供养即现身　　随得供养及瞻仰</p>
  <p id="a2v">其三昧邪印者。<a id="a-2w"></a>先当十指平掌。<a id="a-2x"></a>紧实相合名金刚掌。<a id="a-2y"></a>后以十指作缚名金刚缚。<a id="a-2z"></a>即于此缚中以十指头相交。<a id="a-30"></a>右手大指屈入掌中。<a id="a-31"></a>与左手大指相合成印。</p>
  <p id="a32">复次不改前印。<a id="a-33"></a>以二中指屈入缚中。<a id="a-34"></a>二大指竖立如金刚杵相。<a id="a-35"></a>此名妙乐金刚印。</p>
  <p id="a36">又不改前印二中指如钩。<a id="a-37"></a>作勇进势安自心间名大乐金刚印。<a id="a-38"></a>从此印中出生四印。<a id="a-39"></a>即前金刚缚以二头指如钩。<a id="a-3A"></a>二中指与二大指。<a id="a-3B"></a>屈入掌中指面相向。<a id="a-3C"></a>成金刚眼菩萨印。<a id="a-3D"></a>又不改前印以二大指相触。<a id="a-3E"></a>成金刚枳里枳罗菩萨印。<a id="a-3F"></a>又不改前印以诸指。<a id="a-3G"></a>向内展舒竖立头指。<a id="a-3H"></a>成金刚幢菩萨印。<a id="a-3I"></a>又不改前印作有力势安二髀间。<a id="a-3J"></a>成金刚欲自在菩萨印。</p>
  <p id="a3K">复说诸法语印。<a id="a-3L"></a>先以吽字为妙歌音。<a id="a-3M"></a>后当宣说法智印明所谓。</p>
  <p id="a3N">呼(引)吽(引)贺(引)阿(引)</p>
  <p id="a3O">复说诸羯磨印。<a id="a-3P"></a>此中先以二手作金刚缚。<a id="a-3Q"></a>二头指如钩。<a id="a-3R"></a>二无名指入掌中置二大指处。<a id="a-3S"></a>成大三昧拳印。<a id="a-3T"></a>此印结已。<a id="a-3U"></a>复从羯磨拳金刚拳二拳。<a id="a-3V"></a>出生金刚萨埵菩萨高举印。</p>
  <p id="a3W">其印以二手先作金刚拳。<a id="a-3X"></a>如勇进射箭势。<a id="a-3Y"></a>次如立幢及高举势。<a id="a-3Z"></a>后以金刚拳犹如电转。<a id="a-3a"></a>升举盘旋复作嬉戏。<a id="a-3b"></a>然以二手作有力紧密合掌。<a id="a-3c"></a>捧持华等先置顶上。<a id="a-3d"></a>徐徐而下作嬉戏相。<a id="a-3e"></a>次第献诸供养。<a id="a-3f"></a>后作金刚旋舞秘密供养。<a id="a-3g"></a>又以嬉戏及金刚高举相作旋转势。<a id="a-3h"></a>而复观视顶礼一切贤圣。<a id="a-3i"></a>此印亦名大三昧邪大印。<a id="a-3j"></a>能作一切不空成就事业。</p>
  <p id="a3k">复次宣说一切如来最上身金刚界大自在印。<a id="a-3l"></a>其印先作无畏坐身分平正。<a id="a-3m"></a>后以二手作一切如来金刚缚。<a id="a-3n"></a>二头指如钩后复磔开。<a id="a-3o"></a>彼二头指如圆光相成印。</p>
  <p id="a3p">复说金刚印。<a id="a-3q"></a>从一切金刚出生。<a id="a-3r"></a>其印先作加趺坐。<a id="a-3s"></a>次作金刚缚。<a id="a-3t"></a>其缚向外如安立最初三昧金刚杵相。<a id="a-3u"></a>后从金刚萨埵等金刚缚中出生诸指。<a id="a-3v"></a>以二头指如金刚相成印。</p>
  <p id="a3w">复次右手作有力持剑势。<a id="a-3x"></a>名金刚善哉印。<a id="a-3y"></a>复次诸指头背相钩名为宝印。<a id="a-3z"></a>又不改前印诸指入中名金刚火焰印。<a id="a-40"></a>又不改前印如转衣势作金刚莲华合掌。<a id="a-41"></a>后诸指入掌中。<a id="a-42"></a>次复磔开名为轮印。<a id="a-43"></a>又不改前印即此头指等亦名指轮印。<a id="a-44"></a>又不改前印作金刚掌名出生印。<a id="a-45"></a>又以二头指如钩名中金刚印。<a id="a-46"></a>又以二头指向内。<a id="a-47"></a>捻二大指名三昧金刚拳印。<a id="a-48"></a>复以二手作金刚拳。<a id="a-49"></a>依本法结此名羯磨缚印。</p>
  <p id="a4A">复次宣说诸菩萨心印。</p>
  <p id="a4B">此中先以右手作如来拳。<a id="a-4C"></a>左手作忿怒指。<a id="a-4D"></a>名金刚手菩萨印。<a id="a-4E"></a>又以二手作金刚忿怒指。<a id="a-4F"></a>二小指如刀相名金刚宝印。<a id="a-4G"></a>又以二头指二大指。<a id="a-4H"></a>作四门相名灌顶印。<a id="a-4I"></a>又以二手作紧密合掌。<a id="a-4J"></a>二小指二头指磔开。<a id="a-4K"></a>如四叶莲华相名大莲华印。<a id="a-4L"></a>复次此中屈入大指名如来拳。<a id="a-4M"></a>竖立头指名金刚拳。<a id="a-4N"></a>若用头指如剑相如镮相亦名善哉印。<a id="a-4O"></a>或如宝形亦名火焰出现印。<a id="a-4P"></a>复以二手作金刚拳。<a id="a-4Q"></a>左手大指竖立。<a id="a-4R"></a>右手如三幡相名三幡印。<a id="a-4S"></a>复以右手大指。<a id="a-4T"></a>捻中指甲名四方转轮印。<a id="a-4U"></a>复以右手握左手五指名数珠印。<a id="a-4V"></a>复以二手作戏鬘歌舞。<a id="a-4W"></a>从顶后下散。<a id="a-4X"></a>然后二手头指各安掌心。<a id="a-4Y"></a>余指展舒而复相触名手相触印。<a id="a-4Z"></a>复以二手作拳。<a id="a-4a"></a>二头指如钩。<a id="a-4b"></a>二小指相捻。<a id="a-4c"></a>向外而转名利牙印。</p>
  <p id="a4d">复次宣说诸心印中羯磨法用。<a id="a-4e"></a>行人随结诸心印时。<a id="a-4f"></a>应持诵本部大明一遍。<a id="a-4g"></a>当与本尊随念智相应。<a id="a-4h"></a>后随其力能而求成就。<a id="a-4i"></a>如是等印。<a id="a-4j"></a>于一切仪轨中求成就时。<a id="a-4k"></a>日日应当依法结用。<a id="a-4l"></a>即得一切最上成就。</p>
  <p id="a4m">复次宣说一切教中通用印相。</p>
  <p id="a4n">此中身印有其四种。<a id="a-4o"></a>一者奋迅二者钩召。<a id="a-4p"></a>三者作阿吠舍。<a id="a-4q"></a>四者作播多那。<a id="a-4r"></a>若结此等四印。<a id="a-4s"></a>能作一切敬爱钩召破恶等法。<a id="a-4t"></a>于刹那间即得成就。</p>
  <p id="a4u">语印有四种。<a id="a-4v"></a>是即法智印明所谓。</p>
  <p id="a4w">恶吽(引)吽[口*弱](一句)</p>
  <p id="a4x">此等印明。<a id="a-4y"></a>能作一切阿吠舍等诸成就法。</p>
  <p id="a4z">心印有四种。<a id="a-50"></a>一者一心遍入诸身广作敬爱。<a id="a-51"></a>二者能摄他心。<a id="a-52"></a>三者作诸义利。<a id="a-53"></a>四者息除诸苦。<a id="a-54"></a>此等四印能作如上四种成就。</p>
  <p id="a55">复次金刚印亦有四种。<a id="a-56"></a>所谓以金刚拳。<a id="a-57"></a>一举二下三打四持。<a id="a-58"></a>此等四印。<a id="a-59"></a>能作一切升举沉坠破坏断灭等事。</p>
  <p id="a5A">观视印亦有四种。<a id="a-5B"></a>一者戏笑开举金刚视。<a id="a-5C"></a>二者瞬动刹那光明视。<a id="a-5D"></a>三者颦眉大恶忿怒视。<a id="a-5E"></a>四者两目不瞬坚固视。<a id="a-5F"></a>此等四印。<a id="a-5G"></a>能除一切疟毒执持等苦。</p>
  <p id="a5H">复次一切印中若结大印。<a id="a-5I"></a>即得最上成就。<a id="a-5J"></a>彼大印者所谓金刚手菩萨大印。<a id="a-5K"></a>诸如来金刚降伏大印。<a id="a-5L"></a>观自在菩萨大印。<a id="a-5M"></a>虚空藏菩萨大印。<a id="a-5N"></a>即此大印亦是三昧邪印。</p>
  <p id="a5O">此中金刚手三昧邪印者如本法说。</p>
  <p id="a5P">复次二手作金刚拳。<a id="a-5Q"></a>先以左拳向外竖立头指。<a id="a-5R"></a>右拳向内安于本心。<a id="a-5S"></a>名一切如来三昧邪印。</p>
  <p id="a5T">又复先以右臂曲如环相。<a id="a-5U"></a>左手竖立头指作期克相。<a id="a-5V"></a>此名金刚降伏三昧邪印。</p>
  <p id="a5W">又复二手作紧密合掌。<a id="a-5X"></a>二小指二大指磔开。<a id="a-5Y"></a>如四叶莲华相。<a id="a-5Z"></a>此名莲华部中观自在菩萨三昧邪印。</p>
  <p id="a5a">又复二手作金刚缚。<a id="a-5b"></a>二头指大指垂下。<a id="a-5c"></a>如开四门相。<a id="a-5d"></a>从三昧心起于灌顶门住。<a id="a-5e"></a>此名虚空藏菩萨三昧邪印。<a id="a-5f"></a>彼彼复有法智印明所谓。</p>
  <p id="a5g">吽(引)阿(引)吽(引)纥哩(二合引)怛览(二合引一句)</p>
  <p id="a5h">其羯磨三昧邪印依本法结。</p>
  <p id="a5i">复次宣说诸菩萨心印中羯磨拳。<a id="a-5j"></a>此中金刚手菩萨羯磨拳者。<a id="a-5k"></a>即是金刚拳。<a id="a-5l"></a>如来部中一切如来羯磨拳者。<a id="a-5m"></a>即前金刚拳屈入大指名如来拳。<a id="a-5n"></a>金刚部中金刚拳者。<a id="a-5o"></a>竖立头指作期克相名金刚拳。<a id="a-5p"></a>莲华部中莲华拳者。<a id="a-5q"></a>以大指相并捻中指甲名莲华拳。<a id="a-5r"></a>宝部中宝拳者。<a id="a-5s"></a>如大宝三昧拳及金刚宝拳。<a id="a-5t"></a>依法结已即名宝拳。<a id="a-5u"></a>所有余合用印。<a id="a-5v"></a>如诸仪轨中标帜而结。</p>
  <p id="a5w">此答第七问。</p>
  <p id="a5x">所言印成就者。</p>
  <p id="a5y">行人日日清旦时　　应结大印求成就</p>
  <p id="a5z">本尊根本心大明　　依法持诵满百遍</p>
  <p id="a60">然后持诵小心明　　一切事业依法作</p>
  <p id="a61">复诵吽字妙歌音　　刹那即得印成就</p>
  <p id="a62">此答第八问。</p>
  <p id="a63">所言秘密供养者。</p>
  <p id="a64">秘密歌舞大供养　　金刚萨埵成就者</p>
  <p id="a65">若增若减当随应　　所作皆成获妙乐</p>
  <p id="a66">又言金刚供养者　　如彼诸教中所说</p>
  <p id="a67">上下旋转复观瞻　　一切众生得成就</p>
  <p id="a68">此答第九问。</p>
  <p id="a69">所言本尊成就者。</p>
  <p id="a6A">世间所有诸众生　　若一切时求成就</p>
  <p id="a6B">当与本尊法相应　　为利益故常持诵</p>
  <p id="a6C">此答第十问。</p>
  <p id="a6D">所言持诵及法用者。</p>
  <p id="a6E">行人不动于舌端　　复令唇齿二相合</p>
  <p id="a6F">当依诸教中法仪　　离金刚语而持诵</p>
  <p id="a6G">出深妙声如鼓音　　此即佛部持诵法</p>
  <p id="a6H">金刚部法云雷音　　金刚种生微妙语</p>
  <p id="a6I">三摩地语莲华部　　如其教敕如仪轨</p>
  <p id="a6J">一切秘密妙歌音　　即是妙乐金刚语</p>
  <p id="a6K">诸部持诵一百数　　钩召法中二十一</p>
  <p id="a6L">最上法中如教说　　不应懈倦常持诵</p>
  <p id="a6M">此答第十一问。</p>
  <p id="a6N">所言何人不得成就法者。</p>
  <p id="a6O">如我金刚手菩萨　　一切敬爱大乐门</p>
  <p id="a6P">从彼出生一切法　　不清净者不成就</p>
  <p id="a6Q">此答第十二问。</p>
  <p id="a6R">所言云何鲜福人得成就者。</p>
  <p id="a6S">诸曼拏罗胜无等　　入者但当依法仪</p>
  <p id="a6T">设使造罪鲜福人　　亦于现生得成就</p>
  <p id="a6U">此答第十三问。</p>
  <p id="a6V">此名大三昧邪大教王一切仪轨中最上仪轨。</p>
  <p id="a6W">尔时金刚手菩萨摩诃萨。<a id="a-6X"></a>又复承诸如来教敕。<a id="a-6Y"></a>普遍告语梵王帝释等诸天众。<a id="a-6Z"></a>作如是言。<a id="a-6a"></a>诸天子汝等于此大仪轨中。<a id="a-6b"></a>应当各各亦说心明。<a id="a-6c"></a>随其所说于长夜中作诸成就。<a id="a-6d"></a>广为利益一切众生。<a id="a-6e"></a>作是言已。<a id="a-6f"></a>时诸天众咸皆欢喜。<a id="a-6g"></a>踊跃庆快心生适悦。<a id="a-6h"></a>即时俱共右绕世尊。<a id="a-6i"></a>释迦牟尼如来及诸如来已。<a id="a-6j"></a>各各合掌恭敬顶礼。<a id="a-6k"></a>复向金刚手菩萨摩诃萨前咸礼足已。<a id="a-6l"></a>次第各各说自心明。</p>
  <p id="a6m">尔时帝释天主先说心明曰。</p>
  <p id="a6n">唵(引)嚩日啰(二合)母瑟致(二合)萨哩网(二合)酤噜(一句)</p>
  <p id="a6o">我此心明。<a id="a-6p"></a>若有行人依法持诵满一洛叉。<a id="a-6q"></a>是人即得最上帝网成就。<a id="a-6r"></a>及能请雨亦能止雨。<a id="a-6s"></a>又能止除一切雷雹闪电等事。<a id="a-6t"></a>一切斗战皆悉得胜乃至一切种子苗稼滋生增广。</p>
  <p id="a6u">此名帝释天仪轨。</p>
  <p id="a6v">尔时娑婆界主大梵天王说心明曰。</p>
  <p id="a6w">唵(引)部(引)哩部(二合)嚩莎(一句)萨多(二合)咄萨(二合)尾睹哩嚩(二合)哩(引)赧(引)(二)婆哩仵(二合引)祢(引)嚩写提(引)摩呬提(引)踰(引)(三)踰(引)那钵啰(二合)祖(引)那夜(引)咄(半音四)</p>
  <p id="a6x">我此心明。<a id="a-6y"></a>若有行人依法持诵满一洛叉。<a id="a-6z"></a>是人能作息灾增益敬爱降伏钩召等法。<a id="a-70"></a>一切事业皆悉圆满。<a id="a-71"></a>及能成就诸护摩事。</p>
  <p id="a72">此名大梵天王仪轨。</p>
  <p id="a73">尔时那罗延天主说心明曰。</p>
  <p id="a74">唵(引)摩(引)野(引)作讫啰(二合)娑(引)达野萨哩网(二合一句)萨哩嚩(二合)捺摩那吽(引)(二)</p>
  <p id="a75">我此心明。<a id="a-76"></a>若有行人依法持诵满一洛叉。<a id="a-77"></a>是人即能入阿修罗宫。<a id="a-78"></a>能现一切幻化等事。<a id="a-79"></a>能作一切调伏之法。<a id="a-7A"></a>乃至诵此心明满一洛叉已。<a id="a-7B"></a>即于世间得大自在。</p>
  <p id="a7C">此名那罗延天仪轨。</p>
  <p id="a7D">尔时大自在天一切三界主说心明曰。</p>
  <p id="a7E">唵(引)帝哩(二合一句)萨哩嚩(二合)萨哩嚩(二合)商葛啰(二)摩贺(引)唠[打-丁+柰]啰(二合)萨哩网(二合)娑(引)达野吽(引)(三)</p>
  <p id="a7F">我此心明。<a id="a-7G"></a>若有行人依法持诵满百千遍。<a id="a-7H"></a>是人于世间一切法中而得成就。<a id="a-7I"></a>若于一切种类中诵是心明时。<a id="a-7J"></a>悉能钩召或作禁缚。<a id="a-7K"></a>或令阿吠舍或令作敬爱。<a id="a-7L"></a>或使其来或遣其去。<a id="a-7M"></a>或使动摇或令歌舞。<a id="a-7N"></a>或令迷乱或令破坏财物。<a id="a-7O"></a>乃至一切受用等物。<a id="a-7P"></a>或令悉得随意受用。<a id="a-7Q"></a>于一切母鬼众中得无能胜。<a id="a-7R"></a>于诸曼拏罗中得为阿阇梨。<a id="a-7S"></a>一切事业随意能作。<a id="a-7T"></a>乃至功行成已。<a id="a-7U"></a>一切最上成就法皆得成就。</p>
  <p id="a7V">尔时三十三天诸天子众说心明曰。</p>
  <p id="a7W">唵(引)萨哩嚩(二合)啰底啰(引)誐悉[亭*夜](切身)呼(引一句)</p>
  <p id="a7X">我此心明。<a id="a-7Y"></a>若有行人依法持诵满洛叉数。<a id="a-7Z"></a>即得一切天女及阿修罗女生信重心。<a id="a-7a"></a>于一切悉帝哩中得自在爱乐。<a id="a-7b"></a>复得一切人常所爱重。<a id="a-7c"></a>及于天中而得自在。</p>
  <p id="a7d">尔时一切天女众说心明曰。</p>
  <p id="a7e">唵(引)啰底尾逻(引)娑(一句)萨哩嚩(二合)迦(引)母(二)羯啰摩羯啰摩(三)啰(引)摩野虎虎虎虎(四)</p>
  <p id="a7f">我此心明。<a id="a-7g"></a>若有行人依法持诵一遍者。<a id="a-7h"></a>是人即得一切阿钵蹉啰作大爱敬。<a id="a-7i"></a>如其行人随心所欲。<a id="a-7j"></a>即得彼来施诸成就。<a id="a-7k"></a>若满四年已。<a id="a-7l"></a>彼为现身作爱乐事。<a id="a-7m"></a>及余一切所作事业皆悉成就。<a id="a-7n"></a>复说三十三天诸佛菩萨现集大曼拏罗。<a id="a-7o"></a>当知此即世间仪轨。<a id="a-7p"></a>余所有法是不空成就胜成就法。<a id="a-7q"></a>其曼拏罗相四方四门。<a id="a-7r"></a>当依法粉画。<a id="a-7s"></a>种种宝树周匝庄严。<a id="a-7t"></a>竖立幡幢诸妙宝盖。<a id="a-7u"></a>复以彼天妙园生树。<a id="a-7v"></a>及俱尾那啰树广为严饰。<a id="a-7w"></a>其内复画帝释宫殿。<a id="a-7x"></a>中安世尊释迦牟尼如来。<a id="a-7y"></a>十六大菩萨而共围绕。<a id="a-7z"></a>如其方位依法安布。<a id="a-80"></a>于外曼拏罗次第复安诸天等众。<a id="a-81"></a>如是安布曼拏罗已。<a id="a-82"></a>金刚阿阇梨依法结印。<a id="a-83"></a>其印以二手先作金刚拳。<a id="a-84"></a>次二小指二大指相结。<a id="a-85"></a>徐徐高起成金刚水印。<a id="a-86"></a>复持妙华入曼拏罗依法抛华。<a id="a-87"></a>后诵本部大明一遍。<a id="a-88"></a>即能请召金刚萨埵等诸贤圣。<a id="a-89"></a>然后令弟子亦如前法。<a id="a-8A"></a>结印持华入曼拏罗。<a id="a-8B"></a>入已抛华。<a id="a-8C"></a>华所堕处即是本尊。<a id="a-8D"></a>然后阿阇梨授与三昧颂曰。</p>
  <p id="a8E">一切佛法僧三宝　　执金刚尊亦复然</p>
  <p id="a8F">随力常行孝敬心　　汝得所欲皆成就</p>
  <p id="a8G">说是颂已又复告言。<a id="a-8H"></a>从今已后一切所作皆得成就。</p>
  <p id="a8I">此名三十三天现集会大曼拏罗。</p>
  <p id="a8J">尔时金刚手菩萨摩诃萨。<a id="a-8K"></a>于诸如来前。<a id="a-8L"></a>宣说如上秘密大教王甚深法门已。<a id="a-8M"></a>复为利益诸众生故。<a id="a-8N"></a>说此颂曰。</p>
  <p id="a8O">我为利益诸众生　　复令一切教成就</p>
  <p id="a8P">说此秘密大教王　　总集大三昧邪法</p>
  <p id="a8Q">若有欲求成就者　　应当常发净信心</p>
  <p id="a8R">而彼大执金刚王　　常居其顶作卫护</p>
  <p id="a8S">行人诸欲受用等　　常得如意复作护</p>
  <p id="a8T">彼一切苦悉销除　　得卫护故无诸难</p>
  <p id="a8U">所说一切成就事　　为利未来诸有情</p>
  <p id="a8V">或耳或舌或梦中　　得金刚手常加被</p>
  <p id="a8W">诸有所求速圆满　　普集秘密大三昧</p>
  <p id="a8X">得一切佛及圣贤　　常施一切成就法</p>
  <p id="a8Y">尔时金刚手菩萨摩诃萨。<a id="a-8Z"></a>说是种种秘密法已。<a id="a-8a"></a>一切如来咸共赞言善哉善哉。<a id="a-8b"></a>是时一切大会等众。<a id="a-8c"></a>皆大欢喜信受奉行。</p>
 </body>
</html>