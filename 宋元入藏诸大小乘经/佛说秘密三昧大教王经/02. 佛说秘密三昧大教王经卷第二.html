<!doctype html>
<html id="z3IBUlwj0" data-ver="415">
 <head>
  <meta charset="utf-8">
  <meta author="施护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说秘密三昧大教王经卷第二</h1>
  <h2 id="a2">转字轮曼拏罗会</h2>
  <p id="a3">尔时妙吉祥菩萨摩诃萨。<a id="a-4"></a>白金刚手菩萨摩诃萨言。<a id="a-5"></a>我今于汝大仪轨中。<a id="a-6"></a>而亦宣说入字门轮秘密法仪名字章句陀罗尼等。<a id="a-7"></a>若诸行人修此法者。<a id="a-8"></a>则能断除诸烦恼苦。<a id="a-9"></a>得妙乐成就。<a id="a-A"></a>彼字门轮大明章句者所谓。</p>
  <p id="aB">阿迦(引)噜目亢萨哩嚩(二合)达哩摩(二合引)赧(引)阿(引)[寧*也]努怛半(二合)那埵(引)咄(半音一句)</p>
  <p id="aC">说是字门轮大明时。<a id="a-D"></a>一切众生悉得断除诸烦恼苦。<a id="a-E"></a>妙吉祥菩萨复作是言。<a id="a-F"></a>金刚手若人于此字门平等章句。<a id="a-G"></a>日日诵念者。<a id="a-H"></a>是人悉得断除诸障及烦恼苦。<a id="a-I"></a>不为一切恶魔因缘而来金侵娆。<a id="a-J"></a>若诵此字轮法门。<a id="a-K"></a>即同诵持般若波罗蜜多等。<a id="a-L"></a>普集阿僧祇大乘秘印一切法门。<a id="a-M"></a>速得成就阿耨多罗三藐三菩提果。<a id="a-N"></a>随心所欲一切最上。<a id="a-O"></a>成就法门皆得成就。</p>
  <p id="aP">复次说此曼拏罗仪轨。<a id="a-Q"></a>依法先画外曼拏罗。<a id="a-R"></a>中心复作彼文字轮。<a id="a-S"></a>文字轮者谓阿字等。<a id="a-T"></a>遍入诸字于其轮中。<a id="a-U"></a>安妙吉祥菩萨。<a id="a-V"></a>执金刚剑作期克一切如来相。<a id="a-W"></a>于四方四隅画八解脱菩萨。<a id="a-X"></a>各执般若波罗蜜多经。<a id="a-Y"></a>各入三摩地相。<a id="a-Z"></a>如是粉画已。<a id="a-a"></a>然后金刚阿阇梨偏袒右肩。<a id="a-b"></a>结金刚剑印入曼拏罗。<a id="a-c"></a>膝轮着地顶礼贤圣。<a id="a-d"></a>以二手作金刚缚。<a id="a-e"></a>二中指如钩成请召印。<a id="a-f"></a>诵此请召诸贤圣大明曰。</p>
  <p id="ag">唵(引)萨哩嚩(二合)怛他(引)誐多儞涩钵啰(三合)半左(引)野(引)呬(一句)萨哩嚩(二合)耨珂诃啰(引)野(引)呬(二)萨哩嚩(二合)讫梨(二合引)舍砌(引)那(引)野(引)呬(三)萨哩嚩(二合)恶刹啰钵啰(二合)毗(引)那(引)野(引)呬(四)萨哩嚩(二合)钵啰(二合)倪也(二合引)播(引)啰弥多(引)那野(引)野(引)呬(五)壹昧(引)哩母(二合)捺啰(二合引)满怛啰(二合)钵乃(引)(六)悉[亭*夜]悉[亭*夜](七)阿啰跛左那(八)</p>
  <p id="ah">诵是大明已。<a id="a-i"></a>本尊来降为作成就。<a id="a-j"></a>于虚空中现阿字等文字行列。<a id="a-k"></a>然后令弟子作满心合掌。<a id="a-l"></a>以净帛覆面入曼拏罗入已。<a id="a-m"></a>授此三昧颂曰。</p>
  <p id="an">所有金刚字轮句　　日日应当一称诵</p>
  <p id="ao">随其力能常如是　　所作一切皆成就</p>
  <p id="ap">复授此大明曰。</p>
  <p id="aq">唵(引)萨哩嚩(二合)嚩(引)俱(半音)钵啰(二合)半左达哩摩(二合)多(引一句)嚩日啰(二合)诃那萨哩嚩(二合引)擎(引二)</p>
  <p id="ar">授是大明已除去面帛。<a id="a-s"></a>弟子入曼拏罗。<a id="a-t"></a>顶礼贤圣已。<a id="a-u"></a>阿阇梨次当为读空中所现行列文字。<a id="a-v"></a>令弟子得闻。<a id="a-w"></a>然后依法与授灌顶。<a id="a-x"></a>复当授剑及般若波罗蜜多经。<a id="a-y"></a>随弟子所乐若取经执持即得任持诸法。<a id="a-z"></a>若取剑执持亦得任持诸法。<a id="a-10"></a>然后授与印法及作供养。<a id="a-11"></a>复令诵此大明曰。</p>
  <p id="a12">阿迦(引)噜(引)目亢萨哩嚩(二合)达哩摩(二合引)赧(引)萨哩嚩(二合)布(引)惹(引)三满那嚩(二合)夜(引)咄(半音一句)</p>
  <p id="a13">此名金刚八轮曼拏罗。</p>
  <p id="a14">复次宣说成就之法。<a id="a-15"></a>行人心想虚空密作持诵。<a id="a-16"></a>期满一年过一年已。<a id="a-17"></a>得与妙吉祥菩萨等无有异。</p>
  <p id="a18">如上所说设有未成就者。<a id="a-19"></a>但当持诵本部心明一遍。<a id="a-1A"></a>而亦能于诸布施持戒忍辱精进禅定智慧。<a id="a-1B"></a>方便及三摩地。<a id="a-1C"></a>一切法性一切妙乐适悦等事。<a id="a-1D"></a>及法供养诸成就等。<a id="a-1E"></a>决定现生皆悉获得。</p>
  <p id="a1F">此名大三昧邪大教王转字轮仪轨。</p>
  <p id="a1G">尔时诸欲自在菩萨摩诃萨。<a id="a-1H"></a>白金刚手菩萨摩诃萨言。<a id="a-1I"></a>金刚手我今于汝大仪轨中亦说大明。<a id="a-1J"></a>若有行人持诵此大明一遍者。<a id="a-1K"></a>是人不为一切魔众而来侵娆亦无诸苦。<a id="a-1L"></a>即说大明曰。</p>
  <p id="a1M">怛[寧*夜]他(引一句)唵(引)嚩日啰(二合)嚩(引)拏驮(引)哩尼(二)萨哩嚩(二合引)努啰(引)誐尼(三)萨哩嚩(二合)迦(引)[牟*含](引)弥(引)娑(引)驮野尾祢曳(二合引)呼(引)莎(引)贺(引)(四)</p>
  <p id="a1N">如是大明若能日日常持诵者。<a id="a-1O"></a>是人得离欲贪等苦。<a id="a-1P"></a>而亦不复造诸罪业。<a id="a-1Q"></a>诸余障累悉能销灭。</p>
  <p id="a1R">复次说此曼拏罗仪轨。<a id="a-1S"></a>当依本法画外曼拏罗已。<a id="a-1T"></a>依法抨量。<a id="a-1U"></a>内作四方曼拏罗开其四门。<a id="a-1V"></a>中间当安金刚弓菩萨摩诃萨。<a id="a-1W"></a>手执金刚箭作射一切如来相。<a id="a-1X"></a>四方四隅画八贤圣。<a id="a-1Y"></a>一名妙乐二名吉祥。<a id="a-1Z"></a>三名最胜四名高举。<a id="a-1a"></a>五名适悦六名破魔。<a id="a-1b"></a>七名善爱八名作供养。<a id="a-1c"></a>是诸贤圣各结本印。<a id="a-1d"></a>如是安布曼拏罗已。<a id="a-1e"></a>然后金刚阿阇梨以妙香涂身。<a id="a-1f"></a>随力庄严现高举相。<a id="a-1g"></a>左手结金刚高举印右手执箭。<a id="a-1h"></a>入曼拏罗入已。<a id="a-1i"></a>应当右绕三匝。<a id="a-1j"></a>然作金刚嬉戏相顶礼贤圣。<a id="a-1k"></a>以二手结金刚拳。<a id="a-1l"></a>二头指微屈如钩。<a id="a-1m"></a>成金刚请召印诵此请召大明曰。</p>
  <p id="a1n">唵(引)萨哩嚩(二合)努啰(引)誐(引)葛哩沙(二合)野(引)弥埵(引)摩(引)野(引)系(一句)尸竭囕(二合)摩贺(引)嚩日啰(二合)驮啰萨帝(引)那(二)嚩日啰(二合)萨埵三摩曳(引)那(三)钵啰(二合)吠(引)舍钵啰(二合)吠(引)舍吽(引)曼拏罗呼(引)(四)娑嚩(引)提钵底(引)(五)萨哩嚩(二合)末努啰(引)倪(引)拏娑(引)驮野(六)阿呼(引)苏珂苏珂部(引)哩部(二合)嚩莎(入)(七)萨哩嚩(二合)苏珂骚(引)摩那萨曳(二合引)哩末野(二合)钵野[口*弱](八)</p>
  <p id="a1o">诵是大明已本尊来降。<a id="a-1p"></a>现赤色焰光普遍炽盛。<a id="a-1q"></a>能施一切所欲成就。<a id="a-1r"></a>然后令弟子如阿阇梨相。<a id="a-1s"></a>依法庄严入曼拏罗。<a id="a-1t"></a>入已授此三昧颂曰。</p>
  <p id="a1u">今此金刚大悲箭　　破汝所有厌离心</p>
  <p id="a1v">又此金刚智慧弓　　令汝得离贪爱慢</p>
  <p id="a1w">复授此大明曰。</p>
  <p id="a1x">唵(引)嚩日啰(二合)嚩(引)努(引)讷伽(二合引)吒野莎(引)贺(引一句)</p>
  <p id="a1y">授是大明已。<a id="a-1z"></a>然后令弟子除去面帛。<a id="a-20"></a>右绕三匝顶礼贤圣。<a id="a-21"></a>悉如阿阇梨所作已。<a id="a-22"></a>授与如前本部印法及本尊灌顶。<a id="a-23"></a>次当授与大金刚箭。<a id="a-24"></a>复为立名金刚大爱。<a id="a-25"></a>然后弟子作金刚舞及金刚歌而为供养。<a id="a-26"></a>或复尽夜或复半夜。<a id="a-27"></a>不应睡眠作歌舞等。<a id="a-28"></a>及诸饮食随意受用。<a id="a-29"></a>如是一月或复一年不应睡眠。<a id="a-2A"></a>依法作诸成就事业。<a id="a-2B"></a>其后一切富乐一切所欲一切供养悉获得已。<a id="a-2C"></a>然后随应出曼拏罗。</p>
  <p id="a2D">复次宣说成就之法。<a id="a-2E"></a>行人当用赤木作金刚弓菩萨像。<a id="a-2F"></a>结金刚箭印如是作已。<a id="a-2G"></a>行人依法持诵一年。<a id="a-2H"></a>其后得成金刚弓菩萨。<a id="a-2I"></a>寿命无穷不老不死。</p>
  <p id="a2J">如上所说设有未成就者。<a id="a-2K"></a>若能于此本部大明持诵一遍。<a id="a-2L"></a>亦得敬爱钩召作阿吠舍。<a id="a-2M"></a>或令旋舞歌咏戏笑自在。<a id="a-2N"></a>或复遣魔或解或缚或取财物。<a id="a-2O"></a>所有贪嗔痴等一切染法。<a id="a-2P"></a>或令增长或令止息。<a id="a-2Q"></a>又或增长吉祥善法。<a id="a-2R"></a>适悦快乐及作敬爱。<a id="a-2S"></a>乃至一切色香味触。<a id="a-2T"></a>诸适悦境皆得成就。</p>
  <p id="a2U">此名大三昧邪大教王一切敬爱金刚大仪轨。</p>
  <p id="a2V">尔时欢喜王菩萨摩诃萨。<a id="a-2W"></a>白金刚手菩萨摩诃萨言。<a id="a-2X"></a>我今于汝大仪轨中。<a id="a-2Y"></a>我亦宣说善哉法门。<a id="a-2Z"></a>若有行人修是法者。<a id="a-2a"></a>彼人常得一切如来所共称赞。<a id="a-2b"></a>况复有余不称赞者。<a id="a-2c"></a>又若行人日日于金刚手菩萨或如来前。<a id="a-2d"></a>称念娑度娑度满一千遍。<a id="a-2e"></a>或不限遍数。<a id="a-2f"></a>是人得心清净。<a id="a-2g"></a>又得一切如来广为称赞善哉善哉。<a id="a-2h"></a>常无间断所有诸成就法皆得成就。</p>
  <p id="a2i">复次说此曼拏罗仪轨。<a id="a-2j"></a>依法当画外曼拏罗。<a id="a-2k"></a>其内曼拏罗四方四门。<a id="a-2l"></a>中心当安金刚善哉菩萨。<a id="a-2m"></a>四方四隅安八金刚善哉贤圣。<a id="a-2n"></a>如是安布曼拏罗已。<a id="a-2o"></a>时金刚阿阇梨结金刚善哉三昧拳。<a id="a-2p"></a>入曼拏罗作善哉相顶礼贤圣。<a id="a-2q"></a>先称娑度娑度。<a id="a-2r"></a>次以二手头指。<a id="a-2s"></a>头节微屈如钩成请召印。<a id="a-2t"></a>诵此请召大明曰。</p>
  <p id="a2u">唵(引)嚩日啰(二合)睹瑟吒野(三合引)野(引)呬(一句)娑(引)度钵啰(二合)尾舍曼拏蓝(二)娑(引)度嚩尸(引)娑嚩萨哩网(二合)娑(引)驮野娑(引)度嚩日啰(二合)[口*弱](三)</p>
  <p id="a2v">诵是大明已。<a id="a-2w"></a>然后本尊来降为作成就。<a id="a-2x"></a>即闻曼拏罗中出善哉声。<a id="a-2y"></a>次当依法引弟子入曼拏罗。<a id="a-2z"></a>入已授此三昧颂曰。</p>
  <p id="a30">若善不善若自他　　是等语言不应出</p>
  <p id="a31">常当称赞善哉言　　即得语业善成就</p>
  <p id="a32">复授此大明曰。</p>
  <p id="a33">唵(引)[寧*頁]那(引)嚩日啰(二合)贺那舍(引)说旦(一句)</p>
  <p id="a34">授是大明已。<a id="a-35"></a>然后令弟子除去面帛顶礼贤圣。<a id="a-36"></a>弟子当结金刚善哉印作供养事。</p>
  <p id="a37">此名金刚善哉曼拏罗。</p>
  <p id="a38">复次宣说成就之法。<a id="a-39"></a>行人当于如来像前。<a id="a-3A"></a>以金刚三业。<a id="a-3B"></a>谛心称念娑度娑度满百千遍。<a id="a-3C"></a>是人即得成佛。<a id="a-3D"></a>及得广大成就事业。</p>
  <p id="a3E">如上所说设有未成就者。<a id="a-3F"></a>若能于此本部大明持诵一遍。<a id="a-3G"></a>亦得称赞敬爱戏笑欢喜。<a id="a-3H"></a>乃至获得一切成就等法。<a id="a-3I"></a>此名一切欢喜金刚仪轨。</p>
  <p id="a3J">尔时虚空藏菩萨摩诃萨。<a id="a-3K"></a>白金刚手菩萨摩诃萨言。<a id="a-3L"></a>我今于汝大仪轨中。<a id="a-3M"></a>我亦宣说本部大明。<a id="a-3N"></a>若有行人修此法者。<a id="a-3O"></a>当得一切灌顶及得一切富乐。<a id="a-3P"></a>即说大明曰。</p>
  <p id="a3Q">唵(引)嚩日啰(二合)啰怛那(二合引)毗施(引)迦(一句)萨哩嚩(二合引)啰他(二合)三钵咄迦(二合引)啰迦(引)毗诜左[牟*含](引)(二)嚩嚩吒吒怛啰(二合引)(三)</p>
  <p id="a3R">复次说此曼拏罗仪轨。<a id="a-3S"></a>先当依法画外曼拏罗。<a id="a-3T"></a>内画八辐轮。<a id="a-3U"></a>中安金刚宝掌菩萨。<a id="a-3V"></a>于八幅位安八护世天。<a id="a-3W"></a>一名日天二名月天。<a id="a-3X"></a>三名帝释天四名多闻天。<a id="a-3Y"></a>五名地天六名水天。<a id="a-3Z"></a>七名火天八名风天。<a id="a-3a"></a>如是安布曼拏罗已。<a id="a-3b"></a>然后金刚阿阇梨。<a id="a-3c"></a>结金刚宝印称念鑁字。<a id="a-3d"></a>入曼拏罗顶礼贤圣已。<a id="a-3e"></a>次以二手头指。<a id="a-3f"></a>头节微屈如钩成请召印。<a id="a-3g"></a>诵此请召大明曰。</p>
  <p id="a3h">唵(引)萨哩嚩(二合引)舍(引)波哩布(引)啰迦(一句)摩贺(引)嚩日啰(二合)啰怛那(二合)苏哩野(二合引)野(引)呬(二)婆誐鑁没[亭*夜]悉[亭*夜](三)嚩日啰(二合)驮啰萨帝那(引)野(引)呬(四)萨哩嚩(二合引)毗钵啰(二合引)焬(引)波哩布啰野(五)嚩嚩吒吒怛囕(二合引)(六)</p>
  <p id="a3i">诵是大明已。<a id="a-3j"></a>若见光明相。<a id="a-3k"></a>当知本尊来降为作成就。<a id="a-3l"></a>然后依法令其弟子作金刚宝拳。<a id="a-3m"></a>持以妙华入曼拏罗。<a id="a-3n"></a>入已授此三昧颂曰。</p>
  <p id="a3o">财法无畏诸施中　　唯一法施为最上</p>
  <p id="a3p">日日无虚善所作　　金刚藏智汝当得</p>
  <p id="a3q">复授此大明曰。</p>
  <p id="a3r">唵(引)尾野讷嚩(二合)日啰(二合)贺那怛啰(二合一句)</p>
  <p id="a3s">授是大明已。<a id="a-3t"></a>然后令弟子除去面帛顶礼贤圣已。<a id="a-3u"></a>阿阇梨依法授与灌顶及授金刚宝。<a id="a-3v"></a>弟子乃结宝三昧拳印而为供养。</p>
  <p id="a3w">此名金刚宝曼拏罗。</p>
  <p id="a3x">复次宣说成就之法。<a id="a-3y"></a>行人应当仰观虚空。<a id="a-3z"></a>持诵一年中无间断。<a id="a-40"></a>满一年已所有一切成就。<a id="a-41"></a>一切富乐一切供养。<a id="a-42"></a>悉得自然从空中出。<a id="a-43"></a>行人得与虚空藏菩萨等无有异。</p>
  <p id="a44">如上所说设有未成就者。<a id="a-45"></a>若能于此本部大明持诵一遍。<a id="a-46"></a>亦复能作钩召。<a id="a-47"></a>及能作缚或作敬爱。<a id="a-48"></a>能使一切或来或去。<a id="a-49"></a>或摄聚财宝或作散施随意所用。<a id="a-4A"></a>或令出现地中伏藏。<a id="a-4B"></a>及能出现诸余金银真珠摩尼财宝等物。<a id="a-4C"></a>及一切灌顶成就之法。</p>
  <p id="a4D">此名一切义成就仪轨。</p>
  <p id="a4E">尔时大光菩萨摩诃萨。<a id="a-4F"></a>白金刚手菩萨摩诃萨言。<a id="a-4G"></a>我今于汝大仪轨中。<a id="a-4H"></a>我亦宣说金刚光法。<a id="a-4I"></a>若有行人修此法者。<a id="a-4J"></a>是人当得无量光明普能照耀。<a id="a-4K"></a>及得一切光明。<a id="a-4L"></a>即说大明曰。</p>
  <p id="a4M">唵(引)嚩日啰(二合)苏哩踰(二合引)[打-丁+柰]踰(二合引)怛野萨哩嚩(二合)摩钵萨踰(三合引一句)</p>
  <p id="a4N">复次说此曼拏罗仪轨。<a id="a-4O"></a>先当依法画外曼拏罗。<a id="a-4P"></a>中心应画日轮曼拏罗。<a id="a-4Q"></a>中安大光菩萨手持日月。<a id="a-4R"></a>如是安布曼拏罗已。<a id="a-4S"></a>然后金刚阿阇梨结金刚光明印。<a id="a-4T"></a>入曼拏罗作光明视。<a id="a-4U"></a>顶礼贤圣已依法结印。<a id="a-4V"></a>诵此请召大明曰。</p>
  <p id="a4W">唵(引)嚩日啰(二合)苏哩野(二合)摩钵萨踰(三合引)钵寝(二合引)钵啰(二合)塞契(二合)[口*弱](一句)</p>
  <p id="a4X">诵是大明已。<a id="a-4Y"></a>本尊来降现日月轮相。<a id="a-4Z"></a>为施一切成就一切富乐。<a id="a-4a"></a>然后令弟子着黄色衣。<a id="a-4b"></a>黄帛覆面手持灯炬。<a id="a-4c"></a>作金刚照耀入曼拏罗。<a id="a-4d"></a>入已授此三昧颂曰。</p>
  <p id="a4e">日日当于诸佛所　　或复金刚手像前</p>
  <p id="a4f">应当常施于灯明　　彼人得离于睡眠</p>
  <p id="a4g">复授此大明曰。</p>
  <p id="a4h">唵(引)阿尾[寧*夜]多摩(引)葛啰(二合)摩(一句)</p>
  <p id="a4i">授是大明已。<a id="a-4j"></a>然后令弟子除去面帛顶礼贤圣。<a id="a-4k"></a>以所持灯炬作供养已。<a id="a-4l"></a>出曼拏罗。</p>
  <p id="a4m">此名金刚日曼拏罗。</p>
  <p id="a4n">复次宣说成就之法。<a id="a-4o"></a>行人应当仰观于日。<a id="a-4p"></a>持诵本部大明满百千遍。<a id="a-4q"></a>是人即得无量威光。<a id="a-4r"></a>与金刚光菩萨等无有异。</p>
  <p id="a4s">如上所说设有未成就者。<a id="a-4t"></a>若能于此本部大明持诵一遍。<a id="a-4u"></a>亦能增长一切威光。<a id="a-4v"></a>所作无染复得自心清净。<a id="a-4w"></a>而能出生三摩地光明照诸痴暗。<a id="a-4x"></a>又复于虚空中现日月轮出大光明。<a id="a-4y"></a>复现圆光显众色相除诸暗冥。<a id="a-4z"></a>一切世间光明普照于自身分。<a id="a-50"></a>复有炽盛光明照耀。<a id="a-51"></a>月中出水日中出火。<a id="a-52"></a>乃至得入一切如来大金刚光明曼拏罗。</p>
  <p id="a53">此名大三昧邪金刚光明仪轨。</p>
  <p id="a54">尔时宝幢菩萨摩诃萨。<a id="a-55"></a>白金刚手菩萨摩诃萨言。<a id="a-56"></a>我今于汝大仪轨中。<a id="a-57"></a>我亦授与无能胜幢法。<a id="a-58"></a>若有行人修是法者。<a id="a-59"></a>是人当于一切魔军怨敌众中得无能胜。<a id="a-5A"></a>一切珍宝财谷及富乐等。<a id="a-5B"></a>具得而无尽。<a id="a-5C"></a>即说大明曰。</p>
  <p id="a5D">唵(引)阿波啰(引)[口*爾]多(引)屹啰(二合)始噜(引)漆哩(二合)帝(引一句)萨哩缚(二合)设咄噜(二合)钵啰(二合)摩哩那(二合)儞(二)萨哩嚩(二合)啰怛那(二合)特缚(二合引)惹(引)誐啰(二合)计(引)踰(引)哩(引)(三)惹野惹野(四)萨哩网(二合)弥(引)娑(引)驮野吽(引)怛啰(二合)吒(半音五)</p>
  <p id="a5E">复次说此曼拏罗仪轨。<a id="a-5F"></a>依法当画外曼拏罗。<a id="a-5G"></a>于其中间依法抨量。<a id="a-5H"></a>作四方曼拏罗。<a id="a-5I"></a>周匝遍安金刚宝幢。<a id="a-5J"></a>中心安置金刚宝幢菩萨。<a id="a-5K"></a>亦执宝幢。<a id="a-5L"></a>于四方四隅各安诸妙珍宝种种殊异衣服庄严等具。<a id="a-5M"></a>如是安布曼拏罗已。<a id="a-5N"></a>然后金刚阿阇梨。<a id="a-5O"></a>二手作金刚拳。<a id="a-5P"></a>如竖立宝幢相。<a id="a-5Q"></a>入曼拏罗已。<a id="a-5R"></a>阿阇梨心生战栗。<a id="a-5S"></a>低伏其首作敬礼相。<a id="a-5T"></a>后复举首诵此请召大明曰。</p>
  <p id="a5U">唵(引)嚩日啰(二合)特嚩(二合)惹(引)誐啰(二合)计(引)踰(引)啰(引)誐蹉(一句)萨哩嚩(二合引)哩他(二合)钵啰(二合)努(引)弥(引)娑嚩(二)尾惹野尾惹野(三)悉[寧*夜](四)萨哩嚩(二合)僧誐啰(二合引)弥(引)毗踰(二合引)多(引)啰演帝哩(二合引)(五)</p>
  <p id="a5V">诵是大明已。<a id="a-5W"></a>然后本尊来降于虚空中。<a id="a-5X"></a>出现种种金宝财物衣服庄严等具。<a id="a-5Y"></a>从是已后常得此施。<a id="a-5Z"></a>然后依法令弟子入曼拏罗。<a id="a-5a"></a>入已授此三昧颂曰。</p>
  <p id="a5b">此是一切诸佛幢　　表诸波罗蜜高胜</p>
  <p id="a5c">若置此幢于舍中　　诸恶友中得最胜</p>
  <p id="a5d">复授此大明曰。</p>
  <p id="a5e">唵(引)阿波啰(引)惹野嚩日啰(二合)塞普(二合)吒(半音一句)</p>
  <p id="a5f">授是大明已。<a id="a-5g"></a>然后令弟子除去面帛顶礼贤圣。<a id="a-5h"></a>阿阇梨授与宝幢。<a id="a-5i"></a>弟子即以此幢而为供养。</p>
  <p id="a5j">此名最上幢庄严曼拏罗。</p>
  <p id="a5k">复次宣说成就之法。<a id="a-5l"></a>行人应当依法安立金刚宝幢。<a id="a-5m"></a>谛观持诵一洛叉数。<a id="a-5n"></a>后得宝幢成就已。<a id="a-5o"></a>即获一切富乐受用等具。<a id="a-5p"></a>若有执此宝幢者。<a id="a-5q"></a>得与金刚宝幢菩萨等无有异。<a id="a-5r"></a>如上所说设有未成就者。<a id="a-5s"></a>若能于此本部大明持诵一遍。<a id="a-5t"></a>亦得一切事最胜。<a id="a-5u"></a>所有真珠摩尼。<a id="a-5v"></a>衣服庄严饮食受用。<a id="a-5w"></a>诸财物等皆悉获得。</p>
  <p id="a5x">此名大三昧邪无能胜幡幢仪轨。</p>
  <p id="a5y">尔时极喜根菩萨摩诃萨。<a id="a-5z"></a>白金刚手菩萨摩诃萨言。<a id="a-60"></a>我今于汝大仪轨中。<a id="a-61"></a>我亦授与大欢喜法。<a id="a-62"></a>若有行人修是法者。<a id="a-63"></a>于一切时常得欢喜。<a id="a-64"></a>即说大明曰。</p>
  <p id="a65">唵(引)贺贺贺贺(一句)摩贺(引)悉弥(二合)帝(引)(二)摩贺(引)必哩(二合引)底迦(引)哩计(引)(三)呬呬呬呬(四)</p>
  <p id="a66">复次说此曼拏罗仪轨。<a id="a-67"></a>依法当画外曼拏罗。<a id="a-68"></a>于其中间作四方曼拏罗。<a id="a-69"></a>其状齐平犹如齿相。<a id="a-6A"></a>中安金刚喜菩萨。<a id="a-6B"></a>二手结欢喜印。<a id="a-6C"></a>于其四方安四菩萨。<a id="a-6D"></a>谓金刚手菩萨灌顶菩萨等。<a id="a-6E"></a>如是安布曼拏罗已。<a id="a-6F"></a>然后金刚阿阇梨结欢喜印。<a id="a-6G"></a>入曼拏罗顶礼贤圣。<a id="a-6H"></a>次结请召印诵此请召大明曰。</p>
  <p id="a6I">唵(引)摩贺(引)贺(引)娑阿(引)野(引)呬[口*弱](一句)萨哩嚩(二合)目欠(引)钵啰(二合)吠(引)舍野吽(引)(二)萨哩嚩(二合)必哩(二合引)多踰儞满驮满驮(三)萨哩嚩(二合)诃哩钐(二合引)娑(引)驮野呼(引)(四)贺贺贺郝(五)</p>
  <p id="a6J">诵是大明已。<a id="a-6K"></a>然后本尊来降不现事相。<a id="a-6L"></a>行人内自了知心大欢喜由是。<a id="a-6M"></a>出生喜法成就。<a id="a-6N"></a>然后弟子亦依法结印。<a id="a-6O"></a>次复持华入曼拏罗。<a id="a-6P"></a>入已授此三昧颂曰。</p>
  <p id="a6Q">当于喜恚二法中　　无怨无亲无苦乐</p>
  <p id="a6R">常开喜眼喜言宣　　即得一切皆平等</p>
  <p id="a6S">复授此大明曰。</p>
  <p id="a6T">唵(引)萨哩嚩(二合)阿哩钵啰(二合)捺贺(引一句)</p>
  <p id="a6U">授是大明已。<a id="a-6V"></a>然后令弟子除去面帛。<a id="a-6W"></a>顶礼贤圣授与欢喜。<a id="a-6X"></a>金刚弟子当结金刚喜印而为供养。</p>
  <p id="a6Y">此名金刚欢喜曼拏罗。</p>
  <p id="a6Z">复次宣说成就之法。<a id="a-6a"></a>行人应当依本法仪。<a id="a-6b"></a>作喜悦面持诵百千数。<a id="a-6c"></a>然后得成喜根菩萨。</p>
  <p id="a6d">如上所说设有未成就者。<a id="a-6e"></a>若能持诵本部大明一遍。<a id="a-6f"></a>亦能发生一切欢喜。</p>
  <p id="a6g">此名大三昧邪金刚欢喜仪轨。</p>
 </body>
</html>