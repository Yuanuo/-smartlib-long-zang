<!doctype html>
<html id="z3IBUeEgH" data-ver="1212">
 <head>
  <meta charset="utf-8">
  <meta author="惟净">
  <meta author="法护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">海意菩萨所问净印法门经卷第五</h1>
  <p id="a2"></p>
  <p id="a3">尔时世尊重说颂曰。</p>
  <p id="a4">诸佛正法能护持　　当得种种善称赞</p>
  <p id="a5">彼称赞法我略宣　　如大海中水一渧</p>
  <p id="a6">知诸佛恩能报者　　诸佛付托持法藏</p>
  <p id="a7">诸佛正法能护持　　是即普供十方佛</p>
  <p id="a8">佛眼照明观佛刹　　妙宝供养诸世尊</p>
  <p id="a9">诸佛正法护持时　　比前福蕴此最胜</p>
  <p id="aA">虽以世财供养佛　　不能解脱世间行</p>
  <p id="aB">出世胜法若求时　　智者出离世间法</p>
  <p id="aC">诸佛正法护持者　　即得诸佛所摄受</p>
  <p id="aD">诸天龙等亦摄持　　福摄智摄皆获得</p>
  <p id="aE">诸佛正法护持者　　得念慧行悉具足</p>
  <p id="aF">广大胜慧普遍知　　智者拔除烦恼种</p>
  <p id="aG">诸佛正法护持者　　非彼诸魔伺得便</p>
  <p id="aH">恶作疑惑悉蠲除　　彼无诸障亦无缚</p>
  <p id="aI">诸佛正法护持者　　所生刹土不空过</p>
  <p id="aJ">一切生中见佛身　　见已即得心清净</p>
  <p id="aK">诸佛正法护持者　　获得宿命大智法</p>
  <p id="aL">出家善利数能成　　所修真实清净行</p>
  <p id="aM">诸佛正法护持者　　戒闻胜生诸梵行</p>
  <p id="aN">得五智通妙轻安　　禅定解脱悉无碍</p>
  <p id="aO">诸佛正法护持者　　趣入甚深诸法中</p>
  <p id="aP">佛境界空无所疑　　信解众生无我法</p>
  <p id="aQ">诸佛正法护持者　　获无碍解捷利慧</p>
  <p id="aR">得无碍言无畏门　　破诸众生疑惑网</p>
  <p id="aS">诸佛正法护持者　　得大总持胜善利</p>
  <p id="aT">不能听受百劫中　　由具辩才悉无碍</p>
  <p id="aU">诸佛正法护持者　　得诸智者常称赞</p>
  <p id="aV">天阿修罗等悦心　　诸佛赞护如佛子</p>
  <p id="aW">诸佛正法护持者　　帝释梵王得非难</p>
  <p id="aX">及彼人中转轮王　　乃至菩提胜妙乐</p>
  <p id="aY">诸佛正法护持者　　具三十二殊妙相</p>
  <p id="aZ">大智圆成无坏身　　一切观者无厌足</p>
  <p id="aa">诸佛正法护持者　　得善知识亦非难</p>
  <p id="ab">彼为宣明法印门　　听受无尽正法藏</p>
  <p id="ac">诸佛正法护持者　　身语心业皆清净</p>
  <p id="ad">戒定慧净亦复然　　得解脱智善清净</p>
  <p id="ae">诸佛正法护持者　　常不舍离菩提心</p>
  <p id="af">波罗蜜行不弃捐　　而能普摄多善法</p>
  <p id="ag">诸佛正法护持者　　若广称赞彼功德</p>
  <p id="ah">正使住寿一劫中　　亦不能说其边际</p>
  <p id="ai">尔时会中有一菩萨。<a id="a-j"></a>名功德光王。<a id="a-k"></a>从座而起。<a id="a-l"></a>前白佛言。<a id="a-m"></a>世尊。<a id="a-n"></a>如佛向者作如是言。<a id="a-o"></a>我于不可说法中而成正觉。<a id="a-p"></a>世尊。<a id="a-q"></a>若法不可说。<a id="a-r"></a>何故今言护持正法。<a id="a-s"></a>佛言。<a id="a-t"></a>如是如是。<a id="a-u"></a>善男子。<a id="a-v"></a>如汝所言。<a id="a-w"></a>我于不可说法中而成正觉。<a id="a-x"></a>然善男子不可说者。<a id="a-y"></a>谓以世俗文字语言。<a id="a-z"></a>于无为法中而不可说。<a id="a-10"></a>若以文字语言诠总持门。<a id="a-11"></a>施设建立显明开示。<a id="a-12"></a>乃有所说。<a id="a-13"></a>此即是为护持正法。<a id="a-14"></a>又善男子。<a id="a-15"></a>有说法师。<a id="a-16"></a>于如是等甚深经中。<a id="a-17"></a>广大受持为他演说如理修行者。<a id="a-18"></a>若人能于此法师所恭敬尊重承事。<a id="a-19"></a>种种供养密为护持。<a id="a-1A"></a>饮食衣服坐卧之具。<a id="a-1B"></a>病缘医药善作供施。<a id="a-1C"></a>能护善法善护语言。<a id="a-1D"></a>于非语言而为藏覆。<a id="a-1E"></a>此即是为护持正法。<a id="a-1F"></a>又善男子。<a id="a-1G"></a>若有人能解了。<a id="a-1H"></a>于空信顺无相无愿无求。<a id="a-1I"></a>于无加行中真实安止。<a id="a-1J"></a>此即是为护持正法。<a id="a-1K"></a>又善男子。<a id="a-1L"></a>若有人能于自所说无诤胜语。<a id="a-1M"></a>及他所说非法语言。<a id="a-1N"></a>是二同于法中所摄。<a id="a-1O"></a>此即是为护持正法。<a id="a-1P"></a>又善男子。<a id="a-1Q"></a>若人能以无障碍心。<a id="a-1R"></a>相续普摄一切众生。<a id="a-1S"></a>入解脱慧中。<a id="a-1T"></a>不以世间财利之心为他法施。<a id="a-1U"></a>此即是为护持正法。<a id="a-1V"></a>又善男子。<a id="a-1W"></a>若有人能弃舍身命。<a id="a-1X"></a>于如是等甚深经典密为作护。<a id="a-1Y"></a>居寂静处依法修行。<a id="a-1Z"></a>此即是为护持正法。<a id="a-1a"></a>又善男子。<a id="a-1b"></a>若有人能为听法因缘。<a id="a-1c"></a>或为说法因缘。<a id="a-1d"></a>乃至行于一步。<a id="a-1e"></a>或一出入息间能专注者。<a id="a-1f"></a>此即是为护持正法。<a id="a-1g"></a>又善男子。<a id="a-1h"></a>若了一切法无所护无所取。<a id="a-1i"></a>此即是为护持正法。<a id="a-1j"></a>复次功德光王。<a id="a-1k"></a>如是等缘汝应当知。<a id="a-1l"></a>善男子。<a id="a-1m"></a>我念过去阿僧祇劫复过阿僧祇劫数之前。<a id="a-1n"></a>彼时有佛出现世间。<a id="a-1o"></a>名大智力声如来应供正等正觉明行足善逝世间解无上士调御丈夫天人师佛世尊。<a id="a-1p"></a>世界名净光。<a id="a-1q"></a>劫名喜上。<a id="a-1r"></a>善男子。<a id="a-1s"></a>彼净光世界琉璃所成。<a id="a-1t"></a>广博清净光照十方。<a id="a-1u"></a>彼有清净诸大菩萨摩诃萨众。<a id="a-1v"></a>依止游戏大神通力。<a id="a-1w"></a>从甚深法之所出生。<a id="a-1x"></a>彼菩萨众诸所受用。<a id="a-1y"></a>皆如化乐天子。<a id="a-1z"></a>悉以天子之状。<a id="a-20"></a>于彼佛所听受说法。<a id="a-21"></a>无复在家出家种种形相。<a id="a-22"></a>时彼大智力声如来。<a id="a-23"></a>常为彼会诸菩萨众。<a id="a-24"></a>广大宣说护持正法。<a id="a-25"></a>作如是言。<a id="a-26"></a>汝等善男子。<a id="a-27"></a>应当勤行不惜身命护持正法。<a id="a-28"></a>时彼会中有一菩萨摩诃萨。<a id="a-29"></a>名曰法语。<a id="a-2A"></a>白彼世尊大智力声如来言。<a id="a-2B"></a>世尊。<a id="a-2C"></a>云何是诸菩萨能护正法。<a id="a-2D"></a>又复云何是所护法。<a id="a-2E"></a>彼佛告言。<a id="a-2F"></a>善男子。<a id="a-2G"></a>若于色心境界之中。<a id="a-2H"></a>善护诸障专注一境。<a id="a-2I"></a>调伏止息住寂静法。<a id="a-2J"></a>此即是为护持正法。<a id="a-2K"></a>何以故。<a id="a-2L"></a>眼根色境眼识此三非法非非法故。<a id="a-2M"></a>耳根声境耳识。<a id="a-2N"></a>鼻根香境鼻识。<a id="a-2O"></a>舌根味境舌识。<a id="a-2P"></a>身根触境身识。<a id="a-2Q"></a>意根法境意识。<a id="a-2R"></a>非法非非法故。<a id="a-2S"></a>若能了知眼色空已。<a id="a-2T"></a>即眼及色无所分别。<a id="a-2U"></a>眼识无住此即正法。<a id="a-2V"></a>菩萨若于如实智中。<a id="a-2W"></a>善令他得如是法者。<a id="a-2X"></a>此即是为护持正法。<a id="a-2Y"></a>如是耳声鼻香舌味身触意法。<a id="a-2Z"></a>了知空已。<a id="a-2a"></a>即意及法无所分别。<a id="a-2b"></a>意识无住此即正法。<a id="a-2c"></a>菩萨若于如实智中。<a id="a-2d"></a>善令他得如是法者。<a id="a-2e"></a>此即是为护持正法。<a id="a-2f"></a>又善男子。<a id="a-2g"></a>若有法于诸法中而可转者。<a id="a-2h"></a>彼法即无所护无所取。<a id="a-2i"></a>如是解者。<a id="a-2j"></a>此即是为护持正法。<a id="a-2k"></a>又复于诸见中。<a id="a-2l"></a>依止邪见者。<a id="a-2m"></a>彼见即无所护无所取。<a id="a-2n"></a>如是解者。<a id="a-2o"></a>此即是为护持正法。<a id="a-2p"></a>又复以其无智痴障故。<a id="a-2q"></a>心不清白。<a id="a-2r"></a>若彼无智痴障中。<a id="a-2s"></a>无所护无所取。<a id="a-2t"></a>如是解者。<a id="a-2u"></a>此即是为护持正法。<a id="a-2v"></a>又善男子。<a id="a-2w"></a>若法有集有散即非法非律。<a id="a-2x"></a>若无集无散即是法是律。<a id="a-2y"></a>何等法集散。<a id="a-2z"></a>谓有为道诸法集散。<a id="a-30"></a>若非法非律。<a id="a-31"></a>何无集无散。<a id="a-32"></a>是故当知。<a id="a-33"></a>若无取即无生。<a id="a-34"></a>由无生即无集亦无散。<a id="a-35"></a>以无集无散故。<a id="a-36"></a>即是法是律。<a id="a-37"></a>何者是法是律。<a id="a-38"></a>谓自性不生。<a id="a-39"></a>诸烦恼等不令生起。<a id="a-3A"></a>此即名为是法是律。<a id="a-3B"></a>若是法是律故。<a id="a-3C"></a>即不生不灭者即是无尽。<a id="a-3D"></a>此无尽者。<a id="a-3E"></a>即是无生法律。<a id="a-3F"></a>如是无生法乃无所护。<a id="a-3G"></a>此无所护。<a id="a-3H"></a>是即真实护持正法。<a id="a-3I"></a>复次功德光王。<a id="a-3J"></a>彼大智力声如来说是法时。<a id="a-3K"></a>彼众会中三万二千菩萨。<a id="a-3L"></a>得无生法忍。<a id="a-3M"></a>法语菩萨于彼佛所。<a id="a-3N"></a>得闻法已心意快然。<a id="a-3O"></a>踊跃欢喜前白佛言。<a id="a-3P"></a>稀有世尊。<a id="a-3Q"></a>善说如是护持正法甚深法门。<a id="a-3R"></a>世尊。<a id="a-3S"></a>如我解佛所说义。<a id="a-3T"></a>如我所得。<a id="a-3U"></a>即一切法无法。<a id="a-3V"></a>若无法即有法。<a id="a-3W"></a>何以故。<a id="a-3X"></a>世尊。<a id="a-3Y"></a>若一切法有所取着即无法。<a id="a-3Z"></a>若无所取着即有法。<a id="a-3a"></a>以法与非法二想。<a id="a-3b"></a>于一切法中。<a id="a-3c"></a>无法非法。<a id="a-3d"></a>二想可知。<a id="a-3e"></a>世尊。<a id="a-3f"></a>一切法与非法。<a id="a-3g"></a>若于胜义谛中。<a id="a-3h"></a>即无法可得。<a id="a-3i"></a>亦无非法可得。<a id="a-3j"></a>由无法想亦无非法想故。<a id="a-3k"></a>即无法可数。<a id="a-3l"></a>以无法可数故。<a id="a-3m"></a>即住实际。<a id="a-3n"></a>若住实际即是无际。<a id="a-3o"></a>何以故。<a id="a-3p"></a>虚空际即是诸法实际。<a id="a-3q"></a>以其虚空无所从来。<a id="a-3r"></a>是故无际。<a id="a-3s"></a>如虚空无所从来故无际。<a id="a-3t"></a>诸法亦然。<a id="a-3u"></a>无所从来故亦无际。<a id="a-3v"></a>乃说诸法即虚空际。<a id="a-3w"></a>世尊。<a id="a-3x"></a>若有菩萨。<a id="a-3y"></a>得闻如是实际法已。<a id="a-3z"></a>如实解者。<a id="a-40"></a>彼即了达诸法无有二相。<a id="a-41"></a>世尊。<a id="a-42"></a>我不见有少法可得。<a id="a-43"></a>若法无所有。<a id="a-44"></a>是故我说护持正法。<a id="a-45"></a>又复世尊。<a id="a-46"></a>我说此法时。<a id="a-47"></a>契顺如来所说语不。<a id="a-48"></a>是法语不。<a id="a-49"></a>法随法说我为正说不。<a id="a-4A"></a>佛言。<a id="a-4B"></a>善男子。<a id="a-4C"></a>如汝所说。<a id="a-4D"></a>真实契顺如来之语。<a id="a-4E"></a>是实法语。<a id="a-4F"></a>法随法说是为正说。<a id="a-4G"></a>复次功德光王。<a id="a-4H"></a>彼法语菩萨说是法时。<a id="a-4I"></a>彼天子众中。<a id="a-4J"></a>有十千天子得柔顺法忍。<a id="a-4K"></a>功德光王。<a id="a-4L"></a>汝勿生疑念。<a id="a-4M"></a>彼时法语菩萨者岂异人乎。<a id="a-4N"></a>即汝功德光王是。<a id="a-4O"></a>汝今于此大众会前。<a id="a-4P"></a>劝请于我。<a id="a-4Q"></a>是故我今以彼阿僧祇俱胝劫中。<a id="a-4R"></a>积集阿耨多罗三藐三菩提法付嘱于汝。<a id="a-4S"></a>汝当受持。<a id="a-4T"></a>广为他说宣演流布。</p>
  <p id="a4U">尔时世尊说是法已。<a id="a-4V"></a>而此会中有六十俱胝大菩萨众。<a id="a-4W"></a>悉住佛前。<a id="a-4X"></a>异口同音咸作是言。<a id="a-4Y"></a>世尊。<a id="a-4Z"></a>我等愿为护持如来菩提正法。<a id="a-4a"></a>广演流布。</p>
  <p id="a4b">佛告诸菩萨言。<a id="a-4c"></a>诸善男子。<a id="a-4d"></a>汝等修行住何法已。<a id="a-4e"></a>乃于如来阿僧祇俱胝劫。<a id="a-4f"></a>积集菩提之法而为护持。</p>
  <p id="a4g">尔时会中有菩萨。<a id="a-4h"></a>名山自在王。<a id="a-4i"></a>前白佛言。<a id="a-4j"></a>世尊。<a id="a-4k"></a>若护惜身命。<a id="a-4l"></a>斯即不能护持正法。<a id="a-4m"></a>我不惜身命故。<a id="a-4n"></a>如是乃能护持正法。</p>
  <p id="a4o">吉祥峰王菩萨言。<a id="a-4p"></a>世尊。<a id="a-4q"></a>若于利养有所希求。<a id="a-4r"></a>斯即不能护持正法。<a id="a-4s"></a>我于名闻利养等事而悉弃舍。<a id="a-4t"></a>非圣所许亦悉远离。<a id="a-4u"></a>如是乃能护持正法。</p>
  <p id="a4v">大幢菩萨言。<a id="a-4w"></a>世尊。<a id="a-4x"></a>若法非法有其二想。<a id="a-4y"></a>斯即不能护持正法。<a id="a-4z"></a>若离二想得法平等。<a id="a-50"></a>如是乃能护持正法。</p>
  <p id="a51">胜密菩萨言。<a id="a-52"></a>若烦恼病之所逼迫。<a id="a-53"></a>斯即不能护持正法。<a id="a-54"></a>我得诸圣智慧之力。<a id="a-55"></a>胜伏烦恼。<a id="a-56"></a>如是乃能护持正法。</p>
  <p id="a57">持炬菩萨言。<a id="a-58"></a>世尊。<a id="a-59"></a>若处痴暗境界之中。<a id="a-5A"></a>斯即不能护持正法。<a id="a-5B"></a>我得无碍智光离诸痴暗。<a id="a-5C"></a>如是乃能护持正法。</p>
  <p id="a5D">电天菩萨言。<a id="a-5E"></a>世尊。<a id="a-5F"></a>法中若起比量智者。<a id="a-5G"></a>斯即不能护持正法。<a id="a-5H"></a>我已证得现量之智。<a id="a-5I"></a>于诸法中不起他信。<a id="a-5J"></a>如是乃能护持正法。</p>
  <p id="a5K">普密菩萨言。<a id="a-5L"></a>世尊。<a id="a-5M"></a>若世俗根性及散乱心。<a id="a-5N"></a>斯即不能护持正法。<a id="a-5O"></a>我于诸根诸门诸处。<a id="a-5P"></a>善调深密。<a id="a-5Q"></a>如是乃能护持正法。</p>
  <p id="a5R">净光菩萨言。<a id="a-5S"></a>世尊。<a id="a-5T"></a>若众生法有种种性及种种想。<a id="a-5U"></a>斯即不能护持正法。<a id="a-5V"></a>我于一切众生起平等心。<a id="a-5W"></a>及一切法亦得平等。<a id="a-5X"></a>如是乃能护持正法。</p>
  <p id="a5Y">最胜步菩萨言。<a id="a-5Z"></a>世尊。<a id="a-5a"></a>若起散乱非等引心。<a id="a-5b"></a>斯即不能护持正法。<a id="a-5c"></a>我住等引不散乱心。<a id="a-5d"></a>如是乃能护持正法。</p>
  <p id="a5e">导师菩萨言。<a id="a-5f"></a>世尊。<a id="a-5g"></a>若不了知正道之法。<a id="a-5h"></a>修行邪道。<a id="a-5i"></a>斯即不能护持正法。<a id="a-5j"></a>我已了知正道智法。<a id="a-5k"></a>邪道众生置如实道。<a id="a-5l"></a>如是乃能护持正法。</p>
  <p id="a5m">善慧菩萨言。<a id="a-5n"></a>世尊。<a id="a-5o"></a>若犹豫心起于分别。<a id="a-5p"></a>斯即不能护持正法。<a id="a-5q"></a>我今已离犹豫之心。<a id="a-5r"></a>断诸分别。<a id="a-5s"></a>复令一切众生得除疑惑之病。<a id="a-5t"></a>如是乃能护持正法。</p>
  <p id="a5u">遍照菩萨言。<a id="a-5v"></a>世尊。<a id="a-5w"></a>若住非法坏修行道。<a id="a-5x"></a>斯即不能护持正法。<a id="a-5y"></a>我住正法真实修行。<a id="a-5z"></a>复置一切众生皆住如实道中。<a id="a-60"></a>如是乃能护持正法。</p>
  <p id="a61">明观菩萨言。<a id="a-62"></a>世尊。<a id="a-63"></a>若具染慧离法光明。<a id="a-64"></a>斯即不能护持正法。<a id="a-65"></a>我得决定慧圆善巧智具法光明。<a id="a-66"></a>如是乃能护持正法。</p>
  <p id="a67">无碍慧菩萨言。<a id="a-68"></a>世尊。<a id="a-69"></a>若有碍心不能随护众生之慧。<a id="a-6A"></a>斯即不能护持正法。<a id="a-6B"></a>我以无障碍心随护众生令住胜慧。<a id="a-6C"></a>如是乃能护持正法。</p>
  <p id="a6D">行净慧菩萨言。<a id="a-6E"></a>世尊。<a id="a-6F"></a>若不善解诸众生根。<a id="a-6G"></a>又不能知诸众生行。<a id="a-6H"></a>斯即不能护持正法。<a id="a-6I"></a>我于一切众生根行智解入已。<a id="a-6J"></a>如是乃能护持正法。</p>
  <p id="a6K">庄严王菩萨言。<a id="a-6L"></a>世尊。<a id="a-6M"></a>于法若有分别之想。<a id="a-6N"></a>依止我人及依止法。<a id="a-6O"></a>斯即不能护持正法。<a id="a-6P"></a>我于一切分别非分别。<a id="a-6Q"></a>悉离遍计。<a id="a-6R"></a>三轮清净。<a id="a-6S"></a>无我无人无法依止。<a id="a-6T"></a>亦无造作。<a id="a-6U"></a>如是乃能护持正法。</p>
  <p id="a6V">师子幢菩萨言。<a id="a-6W"></a>世尊。<a id="a-6X"></a>世间众生闻一切法无生无起。<a id="a-6Y"></a>咸皆惊怖。<a id="a-6Z"></a>斯即不能护持正法。<a id="a-6a"></a>我已了知一切法无生无起。<a id="a-6b"></a>无复惊怖。<a id="a-6c"></a>不见有法。<a id="a-6d"></a>若近若远如实住已。<a id="a-6e"></a>如是乃能护持正法。</p>
  <p id="a6f">慈氏菩萨言。<a id="a-6g"></a>世尊。<a id="a-6h"></a>若于菩提起悬远想。<a id="a-6i"></a>斯即不能护持正法。<a id="a-6j"></a>若有菩萨作是思惟。<a id="a-6k"></a>我虽得阿耨多罗三藐三菩提。<a id="a-6l"></a>而不见菩提。<a id="a-6m"></a>若身若心有所和合。<a id="a-6n"></a>非不和合。<a id="a-6o"></a>彼菩萨者如是乃能护持正法。</p>
  <p id="a6p">功德光王菩萨言。<a id="a-6q"></a>世尊。<a id="a-6r"></a>若住非功德离真实功德。<a id="a-6s"></a>不求如来胜功德者。<a id="a-6t"></a>斯即不能护持正法。<a id="a-6u"></a>我已远离诸非功德。<a id="a-6v"></a>安住菩萨真实功德。<a id="a-6w"></a>勤求如来最胜功德。<a id="a-6x"></a>如是乃能护持正法。</p>
  <p id="a6y">妙吉祥菩萨言。<a id="a-6z"></a>世尊。<a id="a-70"></a>如世狂乱之人作如是言。<a id="a-71"></a>我能护持如来正法。<a id="a-72"></a>此非诚信。<a id="a-73"></a>所以者何。<a id="a-74"></a>如佛世尊坐道场时。<a id="a-75"></a>无法可得亦无所证。<a id="a-76"></a>是中云何有法可护。<a id="a-77"></a>世尊。<a id="a-78"></a>我于一切法都无所护。<a id="a-79"></a>离诸执着。<a id="a-7A"></a>而以大悲持诸法性。<a id="a-7B"></a>然于诸法无所成办。<a id="a-7C"></a>非不成办。</p>
  <p id="a7D">尔时世尊赞妙吉祥童真菩萨言。<a id="a-7E"></a>善哉善哉。<a id="a-7F"></a>妙吉祥。<a id="a-7G"></a>如是如是如汝所说。<a id="a-7H"></a>我坐道场时无少法可得。<a id="a-7I"></a>无所得时乃作是言处于道场。<a id="a-7J"></a>妙吉祥白佛言。<a id="a-7K"></a>世尊。<a id="a-7L"></a>为于何时坐道场邪。<a id="a-7M"></a>若有所坐。<a id="a-7N"></a>即于菩提而有所得。<a id="a-7O"></a>斯乃有二对碍有别菩提有别。<a id="a-7P"></a>世尊。<a id="a-7Q"></a>谓以佛及菩提无二对碍故。<a id="a-7R"></a>佛言。<a id="a-7S"></a>妙吉祥。<a id="a-7T"></a>菩提场自性我了达已。<a id="a-7U"></a>是故我乃坐菩提场。<a id="a-7V"></a>以我自性即是菩提场自性。<a id="a-7W"></a>而菩提自性即一切众生自性。<a id="a-7X"></a>彼一切众生自性即一切法自性。<a id="a-7Y"></a>妙吉祥。<a id="a-7Z"></a>同一自性等一味故。<a id="a-7a"></a>我于菩提场成正觉时。<a id="a-7b"></a>观菩提场。<a id="a-7c"></a>无有少法而不解脱。<a id="a-7d"></a>谓以菩提平等故。<a id="a-7e"></a>现证诸法而亦平等。<a id="a-7f"></a>然平等法中不堕诸数。<a id="a-7g"></a>数与非数皆悉离故。<a id="a-7h"></a>彼平等法。<a id="a-7i"></a>是故如来说名无为。<a id="a-7j"></a>妙吉祥如来得是无为。<a id="a-7k"></a>超越一切有为之法。<a id="a-7l"></a>如来说是法时。<a id="a-7m"></a>妙吉祥菩萨深生信解。<a id="a-7n"></a>及一切众会信解如来解脱之法。<a id="a-7o"></a>由信解故。<a id="a-7p"></a>普遍皆于平等法中无所违越。</p>
  <p id="a7q">尔时无量功德宝无垢殊妙庄严世界。<a id="a-7r"></a>先同海意菩萨。<a id="a-7s"></a>来此娑婆世界。<a id="a-7t"></a>诸大菩萨摩诃萨众闻是法已。<a id="a-7u"></a>心意快然踊跃欢喜。<a id="a-7v"></a>咸皆忻乐俱发是言。<a id="a-7w"></a>我等来此佛刹快得善利。<a id="a-7x"></a>见佛世尊。<a id="a-7y"></a>又见妙吉祥童真大士。<a id="a-7z"></a>得闻说此甚深正法。<a id="a-80"></a>见佛出世见此正法现住世间转大法轮。<a id="a-81"></a>世尊。<a id="a-82"></a>若此正法所在之处广流布者。<a id="a-83"></a>彼诸众生得大善利。<a id="a-84"></a>又若有人于佛在世或涅槃后。<a id="a-85"></a>而能听受如是正法。<a id="a-86"></a>闻已信解。<a id="a-87"></a>受持读诵广为他说。<a id="a-88"></a>当知是人得大利益。<a id="a-89"></a>佛言。<a id="a-8A"></a>诸善男子。<a id="a-8B"></a>如汝所知。<a id="a-8C"></a>菩萨善得几种大利。<a id="a-8D"></a>彼菩萨白佛言。<a id="a-8E"></a>世尊。<a id="a-8F"></a>菩萨善得十种大利。<a id="a-8G"></a>此即不思议善利所转。<a id="a-8H"></a>何等为十。<a id="a-8I"></a>所谓一者值佛出世而能亲近得此大利。<a id="a-8J"></a>二者得见佛已深心清净。<a id="a-8K"></a>三者起清净心听受正法。<a id="a-8L"></a>四者闻正法已离诸疑惑。<a id="a-8M"></a>五者离疑惑已于中出家。<a id="a-8N"></a>六者既出家已净命自资。<a id="a-8O"></a>七者净命资故能善说法。<a id="a-8P"></a>八者善说法已发菩提心。<a id="a-8Q"></a>九者由不忘失菩提心故。<a id="a-8R"></a>而能听受菩萨藏法。<a id="a-8S"></a>十者闻菩萨藏甚深法已。<a id="a-8T"></a>依法修行得此大利。<a id="a-8U"></a>世尊。<a id="a-8V"></a>如是等法。<a id="a-8W"></a>是为菩萨十种大利。<a id="a-8X"></a>此即不思议善利所转若诸菩萨如是住者。<a id="a-8Y"></a>此即说名善得大利。</p>
  <p id="a8Z">时佛赞言。<a id="a-8a"></a>善哉善哉。<a id="a-8b"></a>汝诸大士。<a id="a-8c"></a>善说菩萨所得大利。<a id="a-8d"></a>说是法时。<a id="a-8e"></a>会中有三万六千人。<a id="a-8f"></a>发阿耨多罗三藐三菩提心。</p>
  <p id="a8g">尔时海意菩萨摩诃萨白佛言。<a id="a-8h"></a>希有世尊。<a id="a-8i"></a>多所饶益。<a id="a-8j"></a>修大乘者一切众生。<a id="a-8k"></a>谓诸天人虽受天人中乐。<a id="a-8l"></a>乃能亲近无上涅槃最胜妙乐。<a id="a-8m"></a>世尊。<a id="a-8n"></a>有几种法而能随转摄受大乘。<a id="a-8o"></a>复有几法于大乘中而能多作。<a id="a-8p"></a>复有几法于大乘中而极难作。<a id="a-8q"></a>复有几法增长大乘。<a id="a-8r"></a>复有几法于大乘中而为障难。<a id="a-8s"></a>世尊。<a id="a-8t"></a>复以何缘说名大乘。</p>
  <p id="a8u">佛告海意菩萨言。<a id="a-8v"></a>汝当谛听。<a id="a-8w"></a>我今为说。<a id="a-8x"></a>海意当知。<a id="a-8y"></a>有一种法摄受大乘。<a id="a-8z"></a>何等为一。<a id="a-90"></a>谓不忘失大菩提心。<a id="a-91"></a>复不放逸。<a id="a-92"></a>海意。<a id="a-93"></a>复有一法摄受大乘。<a id="a-94"></a>谓信所作悉堕业报。<a id="a-95"></a>复有一法谓起正见。<a id="a-96"></a>于缘生法不相违背。<a id="a-97"></a>复有一法离爱非爱。<a id="a-98"></a>于一切众生起平等心。<a id="a-99"></a>复有一法。<a id="a-9A"></a>随住大慈而自救度。<a id="a-9B"></a>复有一法。<a id="a-9C"></a>起大悲心不着己乐。<a id="a-9D"></a>复有一法。<a id="a-9E"></a>希求佛身随念于佛。<a id="a-9F"></a>复有一法。<a id="a-9G"></a>依法真修随念于法。<a id="a-9H"></a>复有一法。<a id="a-9I"></a>住不退转众中随念于众。<a id="a-9J"></a>复有一法。<a id="a-9K"></a>蠲除一切烦恼随念于舍。<a id="a-9L"></a>复有一法。<a id="a-9M"></a>常不忘失菩提心故随念于戒。<a id="a-9N"></a>复有一法。<a id="a-9O"></a>住清净法随念于天。<a id="a-9P"></a>复有一法。<a id="a-9Q"></a>随住利乐令他欢喜。<a id="a-9R"></a>复有一法。<a id="a-9S"></a>住坚固意极善乐欲。<a id="a-9T"></a>复有一法。<a id="a-9U"></a>起欢喜心为一切众生施作解脱。<a id="a-9V"></a>复有一法。<a id="a-9W"></a>从甚深法如理出生勤求正法。<a id="a-9X"></a>复有一法。<a id="a-9Y"></a>不以财利之心而行法施。<a id="a-9Z"></a>复有一法。<a id="a-9a"></a>于听法者作病人想。<a id="a-9b"></a>复有一法。<a id="a-9c"></a>于所说法如良药想。<a id="a-9d"></a>复有一法。<a id="a-9e"></a>己说法者如医王想。<a id="a-9f"></a>复有一法。<a id="a-9g"></a>常行卫护令法久住。<a id="a-9h"></a>复有一法。<a id="a-9i"></a>令三宝种不断不绝。<a id="a-9j"></a>复有一法。<a id="a-9k"></a>无贪相续常生喜足。<a id="a-9l"></a>复有一法。<a id="a-9m"></a>舍诸所有不起爱着。<a id="a-9n"></a>复有一法。<a id="a-9o"></a>虽自守戒。<a id="a-9p"></a>而常将护诸破戒者。<a id="a-9q"></a>复有一法。<a id="a-9r"></a>诸恶作者不观彼过而住于忍。<a id="a-9s"></a>复有一法。<a id="a-9t"></a>诸善作者现起饶益而住于忍。<a id="a-9u"></a>复有一法。<a id="a-9v"></a>于背恩者起悲愍慧。<a id="a-9w"></a>复有一法。<a id="a-9x"></a>于知恩者起恭敬悲。<a id="a-9y"></a>复有一法。<a id="a-9z"></a>于无智者不起慢心。<a id="a-A0"></a>复有一法。<a id="a-A1"></a>于有智者随彼受学。<a id="a-A2"></a>复有一法。<a id="a-A3"></a>深固善根心无厌舍。<a id="a-A4"></a>复有一法。<a id="a-A5"></a>于诸善法心常随转。<a id="a-A6"></a>复有一法。<a id="a-A7"></a>无谄曲故三戒清净。<a id="a-A8"></a>复有一法。<a id="a-A9"></a>于说法者爱敬承事如师尊想复有一法。<a id="a-AA"></a>舍诸外道文籍善听正法。<a id="a-AB"></a>复有一法。<a id="a-AC"></a>修诸善根虽复艰苦。<a id="a-AD"></a>于生死中亦不疲懈。<a id="a-AE"></a>复有一法。<a id="a-AF"></a>于现住世及已涅槃诸佛如来。<a id="a-AG"></a>承事供养而无厌足。<a id="a-AH"></a>复有一法。<a id="a-AI"></a>与诸众生为不请友。<a id="a-AJ"></a>复有一法。<a id="a-AK"></a>以无依无取无著之心修四摄法。<a id="a-AL"></a>复有一法。<a id="a-AM"></a>了知在家诸过失已常乐出家。<a id="a-AN"></a>复有一法。<a id="a-AO"></a>于正士之业常自开发。<a id="a-AP"></a>复有一法。<a id="a-AQ"></a>所作决定住菩提道增修胜行。<a id="a-AR"></a>复有一法。<a id="a-AS"></a>于同住大乘者不生恼恚。<a id="a-AT"></a>复有一法。<a id="a-AU"></a>教授菩提心法不生疲懈。<a id="a-AV"></a>复有一法。<a id="a-AW"></a>善护秘密法使不流散。<a id="a-AX"></a>复有一法。<a id="a-AY"></a>常当勤求法工巧智。<a id="a-AZ"></a>复有一法。<a id="a-Aa"></a>以真实语建立法幢。<a id="a-Ab"></a>复有一法。<a id="a-Ac"></a>所发誓愿当令毕竟。<a id="a-Ad"></a>复有一法。<a id="a-Ae"></a>以无变悔心钧行布施。<a id="a-Af"></a>复有一法。<a id="a-Ag"></a>常当觉了诸魔事业。<a id="a-Ah"></a>复有一法。<a id="a-Ai"></a>常应发起离慢智业。<a id="a-Aj"></a>复有一法。<a id="a-Ak"></a>远于知识乐居寂静。<a id="a-Al"></a>复有一法。<a id="a-Am"></a>离增上慢及贡高心不起他谤。<a id="a-An"></a>复有一法。<a id="a-Ao"></a>虽复了知诸烦恼已。<a id="a-Ap"></a>而亦随顺世间行相。<a id="a-Aq"></a>复有一法。<a id="a-Ar"></a>净命自资离诸贪染。<a id="a-As"></a>复有一法。<a id="a-At"></a>深固相应而常宴坐。<a id="a-Au"></a>复有一法。<a id="a-Av"></a>虽复多闻而常寂定。<a id="a-Aw"></a>复有一法。<a id="a-Ax"></a>如理正修瑜伽行地。<a id="a-Ay"></a>复有一法。<a id="a-Az"></a>如实伺察空境界法。<a id="a-B0"></a>复有一法。<a id="a-B1"></a>于其利衰心无高下。<a id="a-B2"></a>复有一法。<a id="a-B3"></a>怖畏愦闹独处园林。<a id="a-B4"></a>复有一法。<a id="a-B5"></a>若得法利与他同分。<a id="a-B6"></a>复有一法。<a id="a-B7"></a>善解四圣谛智。<a id="a-B8"></a>复有一法。<a id="a-B9"></a>于诸智法而无秘惜。<a id="a-BA"></a>复有一法。<a id="a-BB"></a>为未学者成办学故心无高胜。<a id="a-BC"></a>复有一法。<a id="a-BD"></a>若得若失。<a id="a-BE"></a>信业报故不生热恼。<a id="a-BF"></a>复有一法。<a id="a-BG"></a>恭敬听法之者善为说法。<a id="a-BH"></a>复有一法。<a id="a-BI"></a>于亲友中离诸贪爱。<a id="a-BJ"></a>于一切众生起平等心。<a id="a-BK"></a>复有一法。<a id="a-BL"></a>于说法师所不起谄心而常赞叹。<a id="a-BM"></a>复有一法。<a id="a-BN"></a>以调顺心故荷担一切众生。<a id="a-BO"></a>复有一法。<a id="a-BP"></a>于诸波罗蜜多相应勤求。<a id="a-BQ"></a>复有一法。<a id="a-BR"></a>精进长养菩提道行。<a id="a-BS"></a>复有一法。<a id="a-BT"></a>建立信根令无动转。<a id="a-BU"></a>复有一法。<a id="a-BV"></a>于国城中不空受食。<a id="a-BW"></a>复有一法。<a id="a-BX"></a>积集七种圣财而不匮乏。<a id="a-BY"></a>复有一法。<a id="a-BZ"></a>内意真实安固命根。<a id="a-Ba"></a>复有一法。<a id="a-Bb"></a>以方便善巧成熟众生。<a id="a-Bc"></a>复有一法。<a id="a-Bd"></a>行法施故而善摄法。<a id="a-Be"></a>复有一法。<a id="a-Bf"></a>离诸诤论说最上法。<a id="a-Bg"></a>复有一法。<a id="a-Bh"></a>以无所得心听受正法。<a id="a-Bi"></a>复有一法。<a id="a-Bj"></a>离沙门垢故而成沙门。<a id="a-Bk"></a>复有一法。<a id="a-Bl"></a>以无染爱心入王城聚落。<a id="a-Bm"></a>复有一法。<a id="a-Bn"></a>常当伺察过失善护一切众生。<a id="a-Bo"></a>复有一法。<a id="a-Bp"></a>弃舍世间诸杂艺者。<a id="a-Bq"></a>复有一法。<a id="a-Br"></a>于善知识所常当诚实。<a id="a-Bs"></a>复有一法。<a id="a-Bt"></a>自心清净已起智复令一切众生心得清净。<a id="a-Bu"></a>复有一法。<a id="a-Bv"></a>无虚假故内意清净。<a id="a-Bw"></a>复有一法。<a id="a-Bx"></a>趣向最胜道故深心清净。<a id="a-By"></a>而此一法善作胜业方便清净。<a id="a-Bz"></a>复有一法。<a id="a-C0"></a>福清净已诸相清净。<a id="a-C1"></a>复有一法。<a id="a-C2"></a>智清净已烦恼清净。<a id="a-C3"></a>复有一法。<a id="a-C4"></a>众生清净已刹土清净。<a id="a-C5"></a>复有一法。<a id="a-C6"></a>虽观无相而善回向。<a id="a-C7"></a>复有一法。<a id="a-C8"></a>修随顺忍。<a id="a-C9"></a>复有一法。<a id="a-CA"></a>于三解脱门常当伺察修习出离。<a id="a-CB"></a>复有一法。<a id="a-CC"></a>住无所住。<a id="a-CD"></a>复有一法。<a id="a-CE"></a>证漏尽智神通游戏。<a id="a-CF"></a>复有一法。<a id="a-CG"></a>住于止观所作成办得明解脱。<a id="a-CH"></a>复有一法。<a id="a-CI"></a>勤修方便所摄之慧。<a id="a-CJ"></a>复有一法。<a id="a-CK"></a>住三界轮得菩提场庄严。<a id="a-CL"></a>复有一法。<a id="a-CM"></a>谓一切法平等现成正觉。<a id="a-CN"></a>复有一法。<a id="a-CO"></a>摄受大乘。<a id="a-CP"></a>谓一切法自性无性无生无起。<a id="a-CQ"></a>如是知已即得无生法忍。<a id="a-CR"></a>海意。<a id="a-CS"></a>此之一法而能摄受大乘。<a id="a-CT"></a>如是等一法摄受大乘已。<a id="a-CU"></a>余诸摄受依止而悉舍离。</p>
  <p id="aCV">复次海意。<a id="a-CW"></a>有二种法。<a id="a-CX"></a>于大乘中而能多作。<a id="a-CY"></a>何等为二。<a id="a-CZ"></a>一者于佛法中生净信解。<a id="a-Ca"></a>二者不乐声闻缘觉乘法。<a id="a-Cb"></a>有二种法。<a id="a-Cc"></a>于大乘中而极难作。<a id="a-Cd"></a>何等为二。<a id="a-Ce"></a>一者自解脱已善护未解脱者。<a id="a-Cf"></a>二者随为彼说解脱之法。<a id="a-Cg"></a>复有二法多作。<a id="a-Ch"></a>一者常不坏灭大菩提心。<a id="a-Ci"></a>二者伺察众生善为建立。<a id="a-Cj"></a>复有二法难作。<a id="a-Ck"></a>一者观菩提心犹如幻法。<a id="a-Cl"></a>二者观一切众生皆悉无我。<a id="a-Cm"></a>复有二法多作。<a id="a-Cn"></a>一者心无厌离。<a id="a-Co"></a>二者所修方便而不虚假。<a id="a-Cp"></a>复有二法难作。<a id="a-Cq"></a>一者内心清净而为根本。<a id="a-Cr"></a>二者无作无不作故修诸福行。<a id="a-Cs"></a>复有二法多作。<a id="a-Ct"></a>一者勤修善根方便。<a id="a-Cu"></a>二者所修方便而令毕竟。<a id="a-Cv"></a>复有二法难作。<a id="a-Cw"></a>一者无戏论故而修方便。<a id="a-Cx"></a>二者所修方便住毕竟故其心寂静。<a id="a-Cy"></a>复有二法多作。<a id="a-Cz"></a>一者深心趣向胜道。<a id="a-D0"></a>二者于最胜法中作最胜所缘。<a id="a-D1"></a>复有二法难作。<a id="a-D2"></a>一者说悔自罪。<a id="a-D3"></a>二者出离他罪。<a id="a-D4"></a>复有二法多作。<a id="a-D5"></a>一者舍诸所有。<a id="a-D6"></a>二者不求果报。<a id="a-D7"></a>复有二法难作。<a id="a-D8"></a>一者起平等心而行施舍。<a id="a-D9"></a>二者善能回向。<a id="a-DA"></a>复有二法多作。<a id="a-DB"></a>一者护戒无缺。<a id="a-DC"></a>二者不求生天。<a id="a-DD"></a>复有二法难作。<a id="a-DE"></a>一者于毁戒者起悲愍心。<a id="a-DF"></a>二者自具戒德不作贡高。<a id="a-DG"></a>复有二法多作。<a id="a-DH"></a>一者善乐于忍。<a id="a-DI"></a>二者回向菩提。<a id="a-DJ"></a>复有二法难作。<a id="a-DK"></a>一者舍离高心。<a id="a-DL"></a>二者尊敬忍者。<a id="a-DM"></a>复有二法多作。<a id="a-DN"></a>一者发起精进求诸善法。<a id="a-DO"></a>二者于诸善根生欢喜心。<a id="a-DP"></a>复有二法难作。<a id="a-DQ"></a>一者身心寂静。<a id="a-DR"></a>二者心离依着。<a id="a-DS"></a>复有二法多作。<a id="a-DT"></a>一者积集禅支。<a id="a-DU"></a>二者心业调畅。<a id="a-DV"></a>复有二法难作。<a id="a-DW"></a>一者不着禅味。<a id="a-DX"></a>二者不厌欲界。<a id="a-DY"></a>复有二法多作。<a id="a-DZ"></a>一者勤求正法。<a id="a-Da"></a>二者常生法欲。<a id="a-Db"></a>复有二法难作。<a id="a-Dc"></a>一者伺察于法。<a id="a-Dd"></a>二者于法寂定。<a id="a-De"></a>复有二法多作。<a id="a-Df"></a>一者亲近善友。<a id="a-Dg"></a>二者于师长所增加尊重。<a id="a-Dh"></a>复有二法难作。<a id="a-Di"></a>一者专勤承事。<a id="a-Dj"></a>二者善言随顺。<a id="a-Dk"></a>复有二法多作。<a id="a-Dl"></a>一者于时非时而常请问。<a id="a-Dm"></a>二者随所得义领纳于心。<a id="a-Dn"></a>复有二法难作。<a id="a-Do"></a>一者修义智。<a id="a-Dp"></a>二者修法智。<a id="a-Dq"></a>复有二法多作。<a id="a-Dr"></a>一者闻财无厌。<a id="a-Ds"></a>二者闻慧无厌。<a id="a-Dt"></a>复有二法难作。<a id="a-Du"></a>一者伺察深固之法。<a id="a-Dv"></a>二者远离不深固法。<a id="a-Dw"></a>复有二法多作。<a id="a-Dx"></a>一者如理为他说法。<a id="a-Dy"></a>二者于听法者起悲愍心。<a id="a-Dz"></a>复有二法难作。<a id="a-E0"></a>一者于法不吝。<a id="a-E1"></a>二者不以财利之心为他说法。<a id="a-E2"></a>复有二法多作。<a id="a-E3"></a>一者止息外听。<a id="a-E4"></a>二者摄受诸心。<a id="a-E5"></a>复有二法难作。<a id="a-E6"></a>一者息除五盖。<a id="a-E7"></a>二者修七觉分。<a id="a-E8"></a>复有二法多作。<a id="a-E9"></a>一者获得欢喜。<a id="a-EA"></a>二者喜受相应。<a id="a-EB"></a>复有二法难作。<a id="a-EC"></a>一者知法知量。<a id="a-ED"></a>二者知自境界。<a id="a-EE"></a>复有二法多作。<a id="a-EF"></a>一者信于业报。<a id="a-EG"></a>二者善修胜行。<a id="a-EH"></a>复有二法难作。<a id="a-EI"></a>一者解了诸非业报。<a id="a-EJ"></a>二者增长一切善法。<a id="a-EK"></a>复有二法多作。<a id="a-EL"></a>一者出诚实言。<a id="a-EM"></a>二者不诳圣人。<a id="a-EN"></a>复有二法难作。<a id="a-EO"></a>一者如说能行。<a id="a-EP"></a>二者不坏佛眼。<a id="a-EQ"></a>复有二法多作。<a id="a-ER"></a>一者身业清净。<a id="a-ES"></a>二者离三不善。<a id="a-ET"></a>复有二法难作。<a id="a-EU"></a>一者观身犹如影像二者观如草木瓦砾。<a id="a-EV"></a>复有二法多作。<a id="a-EW"></a>一者语业清净。<a id="a-EX"></a>二者离语四过。<a id="a-EY"></a>复有二法难作。<a id="a-EZ"></a>一者解悟不可说法。<a id="a-Ea"></a>二者智了诸声犹如对响。<a id="a-Eb"></a>复有二法多作。<a id="a-Ec"></a>一者心业清净。<a id="a-Ed"></a>二者远离贪嗔邪见。<a id="a-Ee"></a>复有二法难作。<a id="a-Ef"></a>一者内心寂止。<a id="a-Eg"></a>二者外无所行。<a id="a-Eh"></a>复有二法多作。<a id="a-Ei"></a>一者修慈心观。<a id="a-Ej"></a>二者于诸众生起平等心。<a id="a-Ek"></a>复有二法难作。<a id="a-El"></a>一者心如虚空清净无垢。<a id="a-Em"></a>二者自度度他而善回向。<a id="a-En"></a>复有二法多作。<a id="a-Eo"></a>一者常不厌离大悲之心。<a id="a-Ep"></a>二者勤修善根而无懈倦。<a id="a-Eq"></a>复有二法难作。<a id="a-Er"></a>一者伺察无生。<a id="a-Es"></a>二者善护出离。<a id="a-Et"></a>复有二法多作。<a id="a-Eu"></a>一者游戏法园。<a id="a-Ev"></a>二者除厌离心。<a id="a-Ew"></a>复有二法难作。<a id="a-Ex"></a>一者圆满寂默之法。<a id="a-Ey"></a>二者未具法者而令修行。<a id="a-Ez"></a>复有二法多作。<a id="a-F0"></a>一者舍离爱染。<a id="a-F1"></a>二者断诸损害。<a id="a-F2"></a>复有二法难作。<a id="a-F3"></a>一者修于舍行。<a id="a-F4"></a>二者观察众生而无艰苦。<a id="a-F5"></a>复有二法多作。<a id="a-F6"></a>一者修念佛观。<a id="a-F7"></a>二者住于无念而起念心。<a id="a-F8"></a>复有二法难作。<a id="a-F9"></a>一者观于法身。<a id="a-FA"></a>二者成办诸相好身。<a id="a-FB"></a>复有二法多作。<a id="a-FC"></a>一者修念法观。<a id="a-FD"></a>二者成办诸众生法。<a id="a-FE"></a>复有二法难作。<a id="a-FF"></a>一者伺察离贪。<a id="a-FG"></a>二者于其贪行众生起大悲心。<a id="a-FH"></a>复有二法多作。<a id="a-FI"></a>一者随念诸菩萨众。<a id="a-FJ"></a>二者归向不退转众。<a id="a-FK"></a>复有二法难作。<a id="a-FL"></a>一者观察无为。<a id="a-FM"></a>二者护得果者。<a id="a-FN"></a>复有二法多作。<a id="a-FO"></a>一者随念于戒。<a id="a-FP"></a>二者常不忘失大菩提心。<a id="a-FQ"></a>复有二法难作。<a id="a-FR"></a>一者伺察无加行戒。<a id="a-FS"></a>二者摄受将护破戒众生。<a id="a-FT"></a>复有二法多作。<a id="a-FU"></a>一者随念于舍。<a id="a-FV"></a>二者舍己不生变悔。<a id="a-FW"></a>复有二法难作。<a id="a-FX"></a>一者蠲除己之烦恼。<a id="a-FY"></a>二者为众生说断烦恼法。<a id="a-FZ"></a>复有二法多作。<a id="a-Fa"></a>一者随念于天。<a id="a-Fb"></a>二者不求生天。<a id="a-Fc"></a>复有二法难作。<a id="a-Fd"></a>一者住正念慧。<a id="a-Fe"></a>二者散乱心者令住念处。<a id="a-Ff"></a>复有二法多作。<a id="a-Fg"></a>一者增修福行。<a id="a-Fh"></a>二者增修智行。<a id="a-Fi"></a>复有二法难作。<a id="a-Fj"></a>一者善修无加行智。<a id="a-Fk"></a>二者于诸福行不生厌离。<a id="a-Fl"></a>复有二法多作。<a id="a-Fm"></a>一者超越诸着。<a id="a-Fn"></a>二者于诸爱着悉能解脱。<a id="a-Fo"></a>复有二法难作。<a id="a-Fp"></a>一者极善乐欲。<a id="a-Fq"></a>二者不生谄诳。<a id="a-Fr"></a>复有二法多作。<a id="a-Fs"></a>一者知恩。<a id="a-Ft"></a>二者报恩。<a id="a-Fu"></a>复有二法难作。<a id="a-Fv"></a>一者断除欲贪。<a id="a-Fw"></a>二者于善法欲而无厌弃。<a id="a-Fx"></a>复有二法多作。<a id="a-Fy"></a>一者说悔诸罪。<a id="a-Fz"></a>二者不作诸罪。<a id="a-G0"></a>复有二法难作。<a id="a-G1"></a>一者不起恶作。<a id="a-G2"></a>二者不起随眠。<a id="a-G3"></a>复有二法多作。<a id="a-G4"></a>一者随喜他福。<a id="a-G5"></a>二者自福无厌。<a id="a-G6"></a>复有二法难作。<a id="a-G7"></a>一者于一切罪起尽灭智。<a id="a-G8"></a>二者于一切福起长养智。<a id="a-G9"></a>复有二法多作。<a id="a-GA"></a>一者劝请诸佛。<a id="a-GB"></a>二者护持正法。<a id="a-GC"></a>复有二法难作。<a id="a-GD"></a>一者虽知法界本无分别。<a id="a-GE"></a>二者智善分别说诸句义。<a id="a-GF"></a>复有二法多作。<a id="a-GG"></a>一者善解回向。<a id="a-GH"></a>二者随所回向与一切众生共之。<a id="a-GI"></a>复有二法难作。<a id="a-GJ"></a>一者决择无相。<a id="a-GK"></a>二者修诸有相。<a id="a-GL"></a>复有二法多作。<a id="a-GM"></a>一者虽观于空。<a id="a-GN"></a>二者观照众生。<a id="a-GO"></a>复有二法难作。<a id="a-GP"></a>一者慧起悉无所乐。<a id="a-GQ"></a>二者方便而有所乐。<a id="a-GR"></a>复有二法多作。<a id="a-GS"></a>一者希求善根。<a id="a-GT"></a>二者为诸众生成办善根。<a id="a-GU"></a>复有二法难作。<a id="a-GV"></a>一者修习无愿。<a id="a-GW"></a>二者积集所生之智。<a id="a-GX"></a>复有二法多作。<a id="a-GY"></a>一者无著。<a id="a-GZ"></a>二者无动。<a id="a-Ga"></a>复有二法难作。<a id="a-Gb"></a>一者无慢。<a id="a-Gc"></a>二者爱乐。<a id="a-Gd"></a>复有二法多作。<a id="a-Ge"></a>一者乐居寂静。<a id="a-Gf"></a>二者领纳寂静功德。<a id="a-Gg"></a>复有二法难作。<a id="a-Gh"></a>一者修寂静行。<a id="a-Gi"></a>二者自度复度一切众生。<a id="a-Gj"></a>复有二法多作。<a id="a-Gk"></a>一者少欲。<a id="a-Gl"></a>二者知足。<a id="a-Gm"></a>复有二法难作。<a id="a-Gn"></a>一者省察己之烦恼。<a id="a-Go"></a>二者审观断除一切众生烦恼。<a id="a-Gp"></a>复有二法多作。<a id="a-Gq"></a>一者安定。<a id="a-Gr"></a>二者伺察。<a id="a-Gs"></a>复有二法难作。<a id="a-Gt"></a>一者常省己过。<a id="a-Gu"></a>二者不观他过。<a id="a-Gv"></a>复有二法多作。<a id="a-Gw"></a>一者自离贡高。<a id="a-Gx"></a>二者不起他谤。<a id="a-Gy"></a>复有二法难作。<a id="a-Gz"></a>一者观我无我。<a id="a-H0"></a>二者观众生无众生。<a id="a-H1"></a>复有二法多作。<a id="a-H2"></a>一者自常行施。<a id="a-H3"></a>二者容受他施。<a id="a-H4"></a>复有二法难作。<a id="a-H5"></a>一者出离轮回。<a id="a-H6"></a>二者度轮回中一切众生。<a id="a-H7"></a>复有二法多作。<a id="a-H8"></a>一者勤求波罗蜜多。<a id="a-H9"></a>二者随诸所求波罗蜜多如所说住。<a id="a-HA"></a>复有二法难作。<a id="a-HB"></a>一者得现量智。<a id="a-HC"></a>二者成办他智。<a id="a-HD"></a>复有二法多作。<a id="a-HE"></a>一者不求世间名闻利养。<a id="a-HF"></a>二者勤求正法。<a id="a-HG"></a>复有二法难作。<a id="a-HH"></a>一者不饶益者为作饶益。<a id="a-HI"></a>二者已饶益者而令增极。<a id="a-HJ"></a>复有二法多作。<a id="a-HK"></a>一者所作大慈而无边际。<a id="a-HL"></a>二者所行大悲而无间断。<a id="a-HM"></a>复有二法难作。<a id="a-HN"></a>一者已得度者而令证悟。<a id="a-HO"></a>二者未得度者而为济度。<a id="a-HP"></a>复有二法多作。<a id="a-HQ"></a>一者为诸众生成就功德。<a id="a-HR"></a>二者无德众生起大悲心。<a id="a-HS"></a>复有二法难作。<a id="a-HT"></a>一者不饶益者作饶益行。<a id="a-HU"></a>二者已作饶益而无异想。<a id="a-HV"></a>复有二法多作。<a id="a-HW"></a>一者常作身念处观。<a id="a-HX"></a>二者身住清净。<a id="a-HY"></a>复有二法难作。<a id="a-HZ"></a>一者虽作身中身随念观。<a id="a-Ha"></a>二者不与身俱起于寻伺及寻伺道。<a id="a-Hb"></a>复有二法多作。<a id="a-Hc"></a>一者常作受念处观。<a id="a-Hd"></a>二者于苦乐等受而无领纳。<a id="a-He"></a>复有二法难作。<a id="a-Hf"></a>一者虽作受中受随念观。<a id="a-Hg"></a>二者不与受俱起于寻伺及寻伺道。<a id="a-Hh"></a>复有二法多作。<a id="a-Hi"></a>一者常作心念处观。<a id="a-Hj"></a>二者心住清净。<a id="a-Hk"></a>复有二法难作。<a id="a-Hl"></a>一者虽作心中心随念观。<a id="a-Hm"></a>二者不与心俱起于寻伺及寻伺道。<a id="a-Hn"></a>复有二法多作。<a id="a-Ho"></a>一者常作法念处观。<a id="a-Hp"></a>二者常起决择法智。<a id="a-Hq"></a>复有二法难作。<a id="a-Hr"></a>一者虽作法中法念处观。<a id="a-Hs"></a>二者不与法俱起于寻伺及寻伺道。<a id="a-Ht"></a>复有二法多作。<a id="a-Hu"></a>一者已生诸不善法悉令除断。<a id="a-Hv"></a>二者已生一切善法而能守护。<a id="a-Hw"></a>复有二法难作。<a id="a-Hx"></a>一者未生诸不善法防令不生。<a id="a-Hy"></a>二者未生一切善法当令生起。<a id="a-Hz"></a>复有二法多作。<a id="a-I0"></a>一者常修欲勤心慧四种神足。<a id="a-I1"></a>二者应以神足得度众生而善度之。<a id="a-I2"></a>复有二法难作。<a id="a-I3"></a>一者虽获无加行神变。<a id="a-I4"></a>二者不动法界能于一切佛刹之中显诸神应。<a id="a-I5"></a>复有二法多作。<a id="a-I6"></a>一者自所得信而无动转。<a id="a-I7"></a>二者诸未信者令具于信。<a id="a-I8"></a>复有二法难作。<a id="a-I9"></a>一者自心而无杂染。<a id="a-IA"></a>二者染心众生令得清净。<a id="a-IB"></a>复有二法多作。<a id="a-IC"></a>一者发起诸精进根。<a id="a-ID"></a>二者安住念根不生散乱。<a id="a-IE"></a>复有二法难作。<a id="a-IF"></a>一者决择善观诸精进根。<a id="a-IG"></a>二者不着空相而起于念。<a id="a-IH"></a>复有二法多作。<a id="a-II"></a>一者于定慧根勤修诸行。<a id="a-IJ"></a>二者所修诸行不生疲懈。<a id="a-IK"></a>复有二法难作。<a id="a-IL"></a>一者智无所行。<a id="a-IM"></a>二者成熟众生而有所行。<a id="a-IN"></a>复有二法多作。<a id="a-IO"></a>一者于诸烦恼观离烦恼二者已生烦恼勤求出离。<a id="a-IP"></a>复有二法难作。<a id="a-IQ"></a>一者一切法不和合本离烦恼故。<a id="a-IR"></a>二者于三界和合。<a id="a-IS"></a>为断一切众生诸烦恼故。</p>
  <p id="aIT">复次海意。<a id="a-IU"></a>复有二法。<a id="a-IV"></a>于大乘中而能多作。<a id="a-IW"></a>一者精进修七觉支。<a id="a-IX"></a>二者深心说觉支法。<a id="a-IY"></a>复有二法难作。<a id="a-IZ"></a>一者不住尽智。<a id="a-Ia"></a>二者无生智忍。<a id="a-Ib"></a>复有二法多作。<a id="a-Ic"></a>一者善行正道。<a id="a-Id"></a>二者善知非道不行。<a id="a-Ie"></a>复有二法难作。<a id="a-If"></a>一者修向道智。<a id="a-Ig"></a>二者安立正道。<a id="a-Ih"></a>复有二法多作。<a id="a-Ii"></a>一者随顺缘生之法。<a id="a-Ij"></a>二者离二边见。<a id="a-Ik"></a>复有二法难作。<a id="a-Il"></a>一者善知一切众生染因染缘。<a id="a-Im"></a>二者善知一切众生净因净缘。<a id="a-In"></a>复有二法多作。<a id="a-Io"></a>一者觉知魔事。<a id="a-Ip"></a>二者远离魔业。<a id="a-Iq"></a>复有二法难作。<a id="a-Ir"></a>一者出离诸魔。<a id="a-Is"></a>二者令魔隐伏。<a id="a-It"></a>复有二法多作。<a id="a-Iu"></a>一者已尽之法复无所尽。<a id="a-Iv"></a>二者无尽之法而不可尽。<a id="a-Iw"></a>复有二法难作。<a id="a-Ix"></a>一者本来无尽。<a id="a-Iy"></a>二者谛观诸法刹那破坏。<a id="a-Iz"></a>复有二法多作。<a id="a-J0"></a>一者从初发心而即伺察大菩提场。<a id="a-J1"></a>二者伺察菩提场故不乐余乘。<a id="a-J2"></a>复有二法难作。<a id="a-J3"></a>一者初发心时。<a id="a-J4"></a>是即出生菩提场因。<a id="a-J5"></a>二者虽复起诸善心而无取着。<a id="a-J6"></a>复有二法多作。<a id="a-J7"></a>一者生死相续之者为断诸结。<a id="a-J8"></a>二者善根相续之者。<a id="a-J9"></a>令其发心不生厌离。<a id="a-JA"></a>复有二法难作。<a id="a-JB"></a>一者若有方分若无方分。<a id="a-JC"></a>一切善根悉用回向无上菩提。<a id="a-JD"></a>二者虽复回向菩提。<a id="a-JE"></a>起心谛观皆如幻法。<a id="a-JF"></a>复有二法多作。<a id="a-JG"></a>一者令诸众生普观菩提。<a id="a-JH"></a>二者已观菩提众生令观解脱。<a id="a-JI"></a>复有二法难作。<a id="a-JJ"></a>一者伺察菩提平等故众生亦平等。<a id="a-JK"></a>二者成熟众生精进无倦。<a id="a-JL"></a>复有二法。<a id="a-JM"></a>于大乘中而能多作。<a id="a-JN"></a>一者发心如理决择一切善法。<a id="a-JO"></a>二者发起大悲之心。<a id="a-JP"></a>以诸众生置涅槃道。<a id="a-JQ"></a>海意。<a id="a-JR"></a>此之二法于大乘中而能多作。<a id="a-JS"></a>复有二法。<a id="a-JT"></a>于大乘中而极难作。<a id="a-JU"></a>一者无生而生。<a id="a-JV"></a>二者无起而起。<a id="a-JW"></a>海意。<a id="a-JX"></a>此之二法于大乘中而极难作。</p>
 </body>
</html>