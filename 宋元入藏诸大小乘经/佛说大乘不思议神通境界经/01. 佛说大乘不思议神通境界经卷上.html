<!doctype html>
<html id="z3IBUadez" data-ver="607">
 <head>
  <meta charset="utf-8">
  <meta author="施护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说大乘不思议神通境界经卷上</h1>
  <p id="a2">如是我闻：<a id="a-3"></a>一时，<a id="a-4"></a>世尊住法界光明菩萨宫，<a id="a-5"></a>与大苾芻众五十万人俱，<a id="a-6"></a>皆阿罗汉，<a id="a-7"></a>诸漏已尽，<a id="a-8"></a>无余烦恼，<a id="a-9"></a>安住寂静，<a id="a-A"></a>心善解脱、<a id="a-B"></a>慧善解脱，<a id="a-C"></a>如大龙王，<a id="a-D"></a>所作已辦，<a id="a-E"></a>舍诸重担，<a id="a-F"></a>得大善利，<a id="a-G"></a>诸有结缚皆悉已尽，<a id="a-H"></a>正智无碍，<a id="a-I"></a>诸心善寂，<a id="a-J"></a>神通具足。</p>
  <p id="aK">复有菩萨摩诃萨众，<a id="a-L"></a>皆得不退转地一生补处，<a id="a-M"></a>当得成就阿耨多罗三藐三菩提者，<a id="a-N"></a>而悉安住无边如来神通变化，<a id="a-O"></a>菩提加持无著妙行，<a id="a-P"></a>一切众生广大爱乐，<a id="a-Q"></a>住正念慧入普遍智，<a id="a-R"></a>具平等行，<a id="a-S"></a>成就无量众功德聚，<a id="a-T"></a>现证如来平等法门，<a id="a-U"></a>转妙法轮，<a id="a-V"></a>能善教授无边学众，<a id="a-W"></a>已获一切白法功德，<a id="a-X"></a>善知一切众生心意，<a id="a-Y"></a>了别众生诸根利钝，<a id="a-Z"></a>已到彼岸最上自在，<a id="a-a"></a>成就圆满一切善法，<a id="a-b"></a>诸佛事业皆悉成办，<a id="a-c"></a>从他方界来集此会。<a id="a-d"></a>其名曰：<a id="a-e"></a>普贤菩萨摩诃萨、<a id="a-f"></a>普幢菩萨摩诃萨、<a id="a-g"></a>普步菩萨摩诃萨、<a id="a-h"></a>普信菩萨摩诃萨、<a id="a-i"></a>普眼菩萨摩诃萨、<a id="a-j"></a>普寤菩萨摩诃萨、<a id="a-k"></a>普光菩萨摩诃萨、<a id="a-l"></a>普香菩萨摩诃萨、<a id="a-m"></a>普意音菩萨摩诃萨、<a id="a-n"></a>普照菩萨摩诃萨、<a id="a-o"></a>普念菩萨摩诃萨、<a id="a-p"></a>普智幢菩萨摩诃萨、<a id="a-q"></a>普缘观菩萨摩诃萨、<a id="a-r"></a>法界普光菩萨摩诃萨，<a id="a-s"></a>如是等万二千人俱。</p>
  <p id="at">复有诸天子众，<a id="a-u"></a>所谓智幢天子、<a id="a-v"></a>普华幢天子、<a id="a-w"></a>普光天子、<a id="a-x"></a>珠髻天子、<a id="a-y"></a>宝积摩尼峰天子，<a id="a-z"></a>如是等一万天子众俱。<a id="a-10"></a>是诸天子，<a id="a-11"></a>皆悉已于过去佛所种诸善根者，<a id="a-12"></a>来习此会。</p>
  <p id="a13">尔时，<a id="a-14"></a>世尊即入普遍光明三摩地。<a id="a-15"></a>从是三摩地出已，<a id="a-16"></a>即放广大光明，<a id="a-17"></a>普照三千大千世界，<a id="a-18"></a>乃至十方一切佛刹普皆照曜。<a id="a-19"></a>是时，<a id="a-1A"></a>此诸世界所有一切众生，<a id="a-1B"></a>蒙光照者皆发阿耨多罗三藐三菩提心，<a id="a-1C"></a>已发心者皆悉安住不退转地。</p>
  <p id="a1D">尔时，<a id="a-1E"></a>十方世界一切佛刹，<a id="a-1F"></a>彼彼刹中诸佛世尊所有近侍诸菩萨众，<a id="a-1G"></a>见此光已，<a id="a-1H"></a>各各白其佛言：<a id="a-1I"></a>“世尊，<a id="a-1J"></a>今此光明普照世界，<a id="a-1K"></a>有何因缘？<a id="a-1L"></a>是何神力？<a id="a-1M"></a>”</p>
  <p id="a1N">即时彼彼佛言：<a id="a-1O"></a>“诸善男子，<a id="a-1P"></a>汝等当知，<a id="a-1Q"></a>有世界名娑婆，<a id="a-1R"></a>佛号释迦牟尼如来应供正等正觉，<a id="a-1S"></a>与诸大菩萨众而共集会，<a id="a-1T"></a>欲说不思议境界正法，<a id="a-1U"></a>以是因缘光明普照。<a id="a-1V"></a>”</p>
  <p id="a1W">尔时，<a id="a-1X"></a>彼诸近侍佛者，<a id="a-1Y"></a>各各白其佛言：<a id="a-1Z"></a>“世尊，<a id="a-1a"></a>我等今者，<a id="a-1b"></a>乐欲往彼娑婆世界，<a id="a-1c"></a>瞻礼恭敬释迦牟尼如来，<a id="a-1d"></a>随喜听受不思议境界正法，<a id="a-1e"></a>及欲见彼诸菩萨众。<a id="a-1f"></a>”</p>
  <p id="a1g">时彼如来，<a id="a-1h"></a>即各告诸近侍者言：<a id="a-1i"></a>“汝等可往，<a id="a-1j"></a>今正是时，<a id="a-1k"></a>随其所欲。<a id="a-1l"></a>”</p>
  <p id="a1m">尔时，<a id="a-1n"></a>十方诸佛刹中，<a id="a-1o"></a>所有一切近侍佛者，<a id="a-1p"></a>即各以其菩萨通神现诸变化，<a id="a-1q"></a>各与无数天、<a id="a-1r"></a>龙、<a id="a-1s"></a>夜叉、<a id="a-1t"></a>乾闼婆等恭敬围绕，<a id="a-1u"></a>来诣释迦牟尼佛所。<a id="a-1v"></a>是诸菩萨到佛会已，<a id="a-1w"></a>头面殷勤礼世尊足，<a id="a-1x"></a>咸作是言：<a id="a-1y"></a>“世尊释迦牟尼如来，<a id="a-1z"></a>我等闻其不思议境界正法名字，<a id="a-20"></a>乐欲随喜听受宣说，<a id="a-21"></a>及欲见佛世尊瞻礼恭敬，<a id="a-22"></a>并见此诸菩萨大众。<a id="a-23"></a>以是因缘，<a id="a-24"></a>我等到此娑婆世界。<a id="a-25"></a>”</p>
  <p id="a26">尔时 东方大宝世界宝幢佛刹中，<a id="a-27"></a>所住妙吉祥菩萨摩诃萨，<a id="a-28"></a>即起是念：<a id="a-29"></a>“今彼西方娑婆世界，<a id="a-2A"></a>释迦牟尼佛刹中，<a id="a-2B"></a>有十方世界如殑伽沙数诸大菩萨摩诃萨众，<a id="a-2C"></a>皆悉集会，<a id="a-2D"></a>听彼佛说不思议境界正法。<a id="a-2E"></a>我今亦宜往彼会中，<a id="a-2F"></a>礼近世尊释迦牟尼如来，<a id="a-2G"></a>随喜听受彼正法门，<a id="a-2H"></a>及见彼诸菩萨大士。<a id="a-2I"></a>何以故？<a id="a-2J"></a>十方一切诸佛刹中，<a id="a-2K"></a>随其所有集会利益，<a id="a-2L"></a>我皆往彼，<a id="a-2M"></a>无不往者。<a id="a-2N"></a>又复我常所见诸佛菩萨集会说法无如今日。<a id="a-2O"></a>彼佛刹中有如是等无量无边菩萨大士广大集会，<a id="a-2P"></a>我观是相甚为难有，<a id="a-2Q"></a>若见若闻转复甚难，<a id="a-2R"></a>是故我今亦宜往彼。<a id="a-2S"></a>”</p>
  <p id="a2T">尔时，<a id="a-2U"></a>妙吉祥菩萨作是念已，<a id="a-2V"></a>即谓慈氏菩萨摩诃萨言：<a id="a-2W"></a>“慈氏当知，<a id="a-2X"></a>今世尊释迦牟尼佛刹中，<a id="a-2Y"></a>有无数百千俱胝那庾多菩萨摩诃萨众广大集会，<a id="a-2Z"></a>听受宣说不思议境界正法。<a id="a-2a"></a>我等今者宜共往彼瞻礼世尊，<a id="a-2b"></a>并见彼诸菩萨大士。<a id="a-2c"></a>何以故？<a id="a-2d"></a>十方世界诸大菩萨，<a id="a-2e"></a>普集一处甚为难事。<a id="a-2f"></a>”</p>
  <p id="a2g">尔时，<a id="a-2h"></a>慈氏菩萨摩诃萨，<a id="a-2i"></a>告妙吉祥菩萨言：<a id="a-2j"></a>“汝今自诣彼佛会中，<a id="a-2k"></a>非我所往。<a id="a-2l"></a>何以故？<a id="a-2m"></a>此甚难故。<a id="a-2n"></a>彼佛会中诸大菩萨，<a id="a-2o"></a>皆悉已得陀罗尼门，<a id="a-2p"></a>住无著智具诸善法。<a id="a-2q"></a>虽彼集会若见若闻，<a id="a-2r"></a>诸有相者我皆不能。<a id="a-2s"></a>妙吉祥，<a id="a-2t"></a>汝今当知，<a id="a-2u"></a>若以如来色身，<a id="a-2v"></a>有所见者实无可见，<a id="a-2w"></a>是故我今所不能见。<a id="a-2x"></a>若以如来法身有所见者，<a id="a-2y"></a>法身即是法性，<a id="a-2z"></a>于法性中无见无闻，<a id="a-30"></a>无所供养，<a id="a-31"></a>无所瞻礼，<a id="a-32"></a>无所了知。<a id="a-33"></a>”</p>
  <p id="a34">妙吉祥菩萨言：<a id="a-35"></a>“汝今随顺往彼供养如来。<a id="a-36"></a>”</p>
  <p id="a37">慈氏菩萨言：<a id="a-38"></a>“不也，<a id="a-39"></a>妙吉祥，<a id="a-3A"></a>非我所供养如来。<a id="a-3B"></a>何以故？<a id="a-3C"></a>无有如来能供养者。<a id="a-3D"></a>如来即是真如法，<a id="a-3E"></a>真如法中无有二相，<a id="a-3F"></a>真如法者即是如来。<a id="a-3G"></a>”</p>
  <p id="a3H">妙吉祥菩萨问言：<a id="a-3I"></a>“即此无二相，<a id="a-3J"></a>汝当云何说？<a id="a-3K"></a>”</p>
  <p id="a3L">慈氏答言：<a id="a-3M"></a>“妙吉祥，<a id="a-3N"></a>烦恼一性及种种性，<a id="a-3O"></a>此说为二。<a id="a-3P"></a>若了一性即种种，<a id="a-3Q"></a>是无二法。<a id="a-3R"></a>若起分别此是烦恼、<a id="a-3S"></a>此出世间，<a id="a-3T"></a>作是见者即为二相。<a id="a-3U"></a>又若分别此是持戒、<a id="a-3V"></a>此非持戒，<a id="a-3W"></a>此声闻法、<a id="a-3X"></a>此缘觉法，<a id="a-3Y"></a>此是布施、<a id="a-3Z"></a>此非布施，<a id="a-3a"></a>此是正道、<a id="a-3b"></a>此是邪道，<a id="a-3c"></a>此是须陀洹、<a id="a-3d"></a>斯陀含、<a id="a-3e"></a>阿那含、<a id="a-3f"></a>阿罗汉，<a id="a-3g"></a>此是缘觉、<a id="a-3h"></a>此是菩萨、<a id="a-3i"></a>此是如来应供正等正觉，<a id="a-3j"></a>此法断灭、<a id="a-3k"></a>此法有想，<a id="a-3l"></a>此法决定、<a id="a-3m"></a>此不决定，<a id="a-3n"></a>此法是智所知、<a id="a-3o"></a>此法为识所识，<a id="a-3p"></a>此证觉道、<a id="a-3q"></a>此涅盘道，<a id="a-3r"></a>作如是等有分别者皆为二相，<a id="a-3s"></a>于二相中随识所转。<a id="a-3t"></a>若能不起如是等相，<a id="a-3u"></a>是无二法。<a id="a-3v"></a>妙吉祥，<a id="a-3w"></a>若我以劫或以劫尽说是无二法，<a id="a-3x"></a>假使辩才智慧说不能尽，<a id="a-3y"></a>亦复不能知其边际。<a id="a-3z"></a>何以故？<a id="a-40"></a>彼一切法离种种性，<a id="a-41"></a>若中若边皆不可见亦不可得。<a id="a-42"></a>”</p>
  <p id="a43">妙吉祥菩萨言：<a id="a-44"></a>“大哉！<a id="a-45"></a>慈氏，<a id="a-46"></a>汝已证得无生法忍，<a id="a-47"></a>故作是说。<a id="a-48"></a>如是，<a id="a-49"></a>如是，<a id="a-4A"></a>假使若我以劫或以劫尽说是无二法，<a id="a-4B"></a>亦非辩才智慧说所能尽。<a id="a-4C"></a>”</p>
  <p id="a4D">慈氏菩萨言：<a id="a-4E"></a>“妙吉祥，<a id="a-4F"></a>莫于文字而生有想。<a id="a-4G"></a>彼一切法离诸文字，<a id="a-4H"></a>是无生相亦无所动。<a id="a-4I"></a>”</p>
  <p id="a4J">尔时，<a id="a-4K"></a>妙吉祥菩萨普告彼佛刹中诸菩萨言：<a id="a-4L"></a>“善男子，<a id="a-4M"></a>汝等今者宜共往彼世尊释迦牟尼佛刹中瞻礼彼佛，<a id="a-4N"></a>及见百千俱胝那庾多诸菩萨众，<a id="a-4O"></a>随喜听受不思议境界正法。<a id="a-4P"></a>”</p>
  <p id="a4Q">尔时，<a id="a-4R"></a>有菩萨名辩积幢王，<a id="a-4S"></a>白妙吉祥菩萨言：<a id="a-4T"></a>“如来无有可能见者，<a id="a-4U"></a>何故今言令我等往见佛如来？<a id="a-4V"></a>何等如来是可见者？<a id="a-4W"></a>复以何义说名如来？<a id="a-4X"></a>何以故？<a id="a-4Y"></a>如来非过去、<a id="a-4Z"></a>未来、<a id="a-4a"></a>现在可得。<a id="a-4b"></a>彼一切法亦非三世，<a id="a-4c"></a>皆悉空故，<a id="a-4d"></a>于空法中无能见者。<a id="a-4e"></a>如妙吉祥菩萨所言如来有所见者，<a id="a-4f"></a>今云何见彼佛如来？<a id="a-4g"></a>为以何眼可观察耶？<a id="a-4h"></a>若以肉眼而能观者，<a id="a-4i"></a>肉眼即空，<a id="a-4j"></a>于空性中而无所见。<a id="a-4k"></a>若以天眼观如来者，<a id="a-4l"></a>天眼亦复是有得想。<a id="a-4m"></a>若非眼所观，<a id="a-4n"></a>何名为见？<a id="a-4o"></a>是故我等今不能往。<a id="a-4p"></a>”</p>
  <p id="a4q">妙吉祥菩萨言：<a id="a-4r"></a>“善男子，<a id="a-4s"></a>汝今若住不平等法作是说者，<a id="a-4t"></a>于佛如来即不能见亦非供养。<a id="a-4u"></a>汝今若住无所著相如实说者，<a id="a-4v"></a>于佛如来即有所见，<a id="a-4w"></a>亦有所往亦可供养，<a id="a-4x"></a>不著一切文字相故，<a id="a-4y"></a>亦复不离诸文字相，<a id="a-4z"></a>彼自性空。<a id="a-50"></a>是故我于平等法中作如是说，<a id="a-51"></a>诸佛如来本清净故，<a id="a-52"></a>如来亦复无所动转。<a id="a-53"></a>汝等今者若住忍意应当往彼，<a id="a-54"></a>若住非忍意亦当往彼。<a id="a-55"></a>”</p>
  <p id="a56">是时，<a id="a-57"></a>妙吉祥菩萨如是重复为诸菩萨方便宣说。<a id="a-58"></a>彼菩萨众，<a id="a-59"></a>以佛威神力故，<a id="a-5A"></a>即于诸法得无所住。</p>
  <p id="a5B">尔时，<a id="a-5C"></a>妙吉祥菩萨复作是念：<a id="a-5D"></a>“我今不应而独往彼娑婆世界。<a id="a-5E"></a>何以故？<a id="a-5F"></a>彼世界中所有众生造不善业，<a id="a-5G"></a>少见少闻不生净信。<a id="a-5H"></a>我今当现种种色相及希有事而可往彼，<a id="a-5I"></a>令诸众生见已生信得未曾有，<a id="a-5J"></a>使其获得广大善利。<a id="a-5K"></a>”</p>
  <p id="a5L">即时，<a id="a-5M"></a>妙吉祥菩萨作是念已，<a id="a-5N"></a>入于无垢普光三摩地。<a id="a-5O"></a>于是三摩地中，<a id="a-5P"></a>见无数百千菩萨摩诃萨而共围绕，<a id="a-5Q"></a>所有大梵天王、<a id="a-5R"></a>帝释天主各执宝拂侍立左右。<a id="a-5S"></a>是时，<a id="a-5T"></a>妙吉祥菩萨于一一毛孔中，<a id="a-5U"></a>出天莲华大如车轮，<a id="a-5V"></a>一一华中有佛世尊结跏趺坐，<a id="a-5W"></a>一一世尊执宝莲华。<a id="a-5X"></a>是时，<a id="a-5Y"></a>三千大千世界所有众生得大快乐。<a id="a-5Z"></a>妙吉祥菩萨即时普见一切众生，<a id="a-5a"></a>彼诸众生亦同得见妙吉祥菩萨，<a id="a-5b"></a>皆悉不退转于阿耨多罗三藐三菩提心。</p>
  <p id="a5c">尔时，<a id="a-5d"></a>妙吉祥菩萨见是相已出三摩地，<a id="a-5e"></a>从彼东方大宝佛刹来此娑婆世界，<a id="a-5f"></a>随所经历诸佛刹土悉现如是神通变化，<a id="a-5g"></a>普令一切获大利益。<a id="a-5h"></a>于其种种佛刹，<a id="a-5i"></a>皆见如来执宝莲华，<a id="a-5j"></a>各各为彼众生说法。<a id="a-5k"></a>或见佛刹地狱众生现受苦者，<a id="a-5l"></a>佛为救度皆得离苦；<a id="a-5m"></a>及彼畜生、<a id="a-5n"></a>饿鬼等趣互相食啖极苦恼者亦皆离苦；<a id="a-5o"></a>乃至阎魔界中现受一切苦恼众生，<a id="a-5p"></a>见佛各为如应说法。<a id="a-5q"></a>是诸众生一一皆得远离苦恼，<a id="a-5r"></a>各各发趣阿耨多罗三藐三菩提心。<a id="a-5s"></a>有佛刹中，<a id="a-5t"></a>或见如来广为一切阿修罗众如应说法，<a id="a-5u"></a>各各得转阿修罗身。<a id="a-5v"></a>有佛刹中，<a id="a-5w"></a>或见如来住妙吉祥神通境界，<a id="a-5x"></a>为诸刹帝利大族、<a id="a-5y"></a>婆罗门大族、<a id="a-5z"></a>长者大族，<a id="a-60"></a>如应说法各获利益。<a id="a-61"></a>或为四大王天诸天子众如应说法，<a id="a-62"></a>谓诸天子言：<a id="a-63"></a>“汝等当知，<a id="a-64"></a>彼一切行皆悉无常，<a id="a-65"></a>勿起意念谓究竟法。<a id="a-66"></a>”闻是法者皆获利益。<a id="a-67"></a>有佛刹中，<a id="a-68"></a>或见如来住妙吉祥神通境界，<a id="a-69"></a>为三十三天帝释天主等诸天子众如应说法，<a id="a-6A"></a>亦复谓言：<a id="a-6B"></a>“诸行无常非究竟法，<a id="a-6C"></a>诸有智者当如实知，<a id="a-6D"></a>不应于中作究竟想。<a id="a-6E"></a>”闻是法者皆获利益。<a id="a-6F"></a>有佛刹中，<a id="a-6G"></a>或见如来住妙吉祥神通境界，<a id="a-6H"></a>为夜摩天诸天子众、<a id="a-6I"></a>知足天中诸天子众、<a id="a-6J"></a>化乐天中诸天子众、<a id="a-6K"></a>他化自在天中诸天子众、<a id="a-6L"></a>梵众天中诸天子众、<a id="a-6M"></a>梵辅天中诸天子众、<a id="a-6N"></a>大梵王天诸天子众，<a id="a-6O"></a>如是乃至色究竟天诸天子众，<a id="a-6P"></a>各各如应为其说法，<a id="a-6Q"></a>闻所说法皆获利益。<a id="a-6R"></a>或见如来住妙吉祥神通境界，<a id="a-6S"></a>为诸初地菩萨摩诃萨众如应说法，<a id="a-6T"></a>或为二地、<a id="a-6U"></a>或为三地、<a id="a-6V"></a>或为四地、<a id="a-6W"></a>或为五地、<a id="a-6X"></a>或为六地、<a id="a-6Y"></a>或为七地、<a id="a-6Z"></a>或为八地、<a id="a-6a"></a>或为九地、<a id="a-6b"></a>或为十地诸大菩萨摩诃萨众，<a id="a-6c"></a>或为一生补处当得成就阿耨多罗三藐三菩提者，<a id="a-6d"></a>各各如应说法，<a id="a-6e"></a>要使令增进住不退转，<a id="a-6f"></a>乃至普令圆满安住大涅盘界。</p>
  <p id="a6g">尔时，<a id="a-6h"></a>妙吉祥菩萨现如是等种种神变，<a id="a-6i"></a>随所经历诸佛刹土，<a id="a-6j"></a>一切众生见是相者，<a id="a-6k"></a>皆悉发于阿耨多罗三藐三菩提心。<a id="a-6l"></a>五百苾芻得诸漏尽心善解脱，<a id="a-6m"></a>八千菩萨得无生法忍，<a id="a-6n"></a>十千天子远离尘垢得法眼净。<a id="a-6o"></a>即时所得利益诸菩萨等，<a id="a-6p"></a>异口同音说伽陀曰：</p>
  <p id="a6q">“见是神通变化事，<a id="a-6r"></a>一切具足未曾有！</p>
  <p id="a6s">妙吉祥尊境界中，<a id="a-6t"></a>一切众生得利益！<a id="a-6u"></a>”</p>
  <p id="a6v">尔时，<a id="a-6w"></a>十方诸佛刹中，<a id="a-6x"></a>已来集会诸菩萨众，<a id="a-6y"></a>各各以神通力，<a id="a-6z"></a>见如是等大希有事，<a id="a-70"></a>俱白世尊释迦牟尼佛言：<a id="a-71"></a>“今此三千大千世界光明普照及希有事，<a id="a-72"></a>是何神力所变化故？<a id="a-73"></a>愿佛世尊为我等说。<a id="a-74"></a>”</p>
  <p id="a75">佛告诸菩萨摩诃萨言：<a id="a-76"></a>“善男子，<a id="a-77"></a>汝等当知，<a id="a-78"></a>有菩萨大士名妙吉祥，<a id="a-79"></a>住不退转已得灌顶，<a id="a-7A"></a>从东方来欲入此会，<a id="a-7B"></a>是彼神通现斯瑞应。<a id="a-7C"></a>又善男子，<a id="a-7D"></a>若人得闻彼妙吉祥名字者，<a id="a-7E"></a>皆悉住于不退转心，<a id="a-7F"></a>况复得见甚为难事！<a id="a-7G"></a>”</p>
  <p id="a7H">是时，<a id="a-7I"></a>世尊释迦牟尼佛为诸菩萨摩诃萨作是说时，<a id="a-7J"></a>彼妙吉祥菩萨即以神通来入佛会，<a id="a-7K"></a>到佛会已头面著地，<a id="a-7L"></a>礼世尊足，<a id="a-7M"></a>前白佛言：<a id="a-7N"></a>“世尊释迦牟尼佛，<a id="a-7O"></a>少病少恼，<a id="a-7P"></a>轻利调适，<a id="a-7Q"></a>得快乐不？<a id="a-7R"></a>我从东方大宝世界宝幢佛刹来此会中，<a id="a-7S"></a>礼近世尊听说正法。<a id="a-7T"></a>”</p>
  <p id="a7U">尔时，<a id="a-7V"></a>普华幢天子在大会中，<a id="a-7W"></a>从座而起前白佛言：<a id="a-7X"></a>“世尊，<a id="a-7Y"></a>诸菩萨摩诃萨当修何法，<a id="a-7Z"></a>即得成就如妙吉祥神通事业最胜甚深辩才智慧？<a id="a-7a"></a>”</p>
  <p id="a7b">佛告普华幢天子言：<a id="a-7c"></a>“若菩萨摩诃萨乐欲成就如是神通胜事业者，<a id="a-7d"></a>应当具足四种法门。<a id="a-7e"></a>何等为四？<a id="a-7f"></a>一者、<a id="a-7g"></a>于甚深法随喜听受，<a id="a-7h"></a>二者、<a id="a-7i"></a>广为他人说甚深法，<a id="a-7j"></a>三者、<a id="a-7k"></a>随所闻法请问其义，<a id="a-7l"></a>四者、<a id="a-7m"></a>闻已信解如理修行，<a id="a-7n"></a>是为四种。<a id="a-7o"></a>复有四法应当具足。<a id="a-7p"></a>何等为四？<a id="a-7q"></a>一者、<a id="a-7r"></a>于佛如来所说经法总持决定，<a id="a-7s"></a>二者、<a id="a-7t"></a>于诸经法爱乐修习，<a id="a-7u"></a>三者、<a id="a-7v"></a>于诸经法记念不忘，<a id="a-7w"></a>四者、<a id="a-7x"></a>于诸经法广说流通，<a id="a-7y"></a>是为四种。<a id="a-7z"></a>复有四法应当具足。<a id="a-80"></a>何等为四？<a id="a-81"></a>一者、<a id="a-82"></a>于正法门谛实听受，<a id="a-83"></a>二者、<a id="a-84"></a>于说法师生尊重想，<a id="a-85"></a>三者、<a id="a-86"></a>于持法人恭敬承事不生懈退，<a id="a-87"></a>四者、<a id="a-88"></a>于说法师常所称赞长时无倦，<a id="a-89"></a>是为四种。<a id="a-8A"></a>复有四法应当具足。<a id="a-8B"></a>何等为四？<a id="a-8C"></a>所谓四心常当发起：<a id="a-8D"></a>一者、<a id="a-8E"></a>平等心，<a id="a-8F"></a>二者、<a id="a-8G"></a>柔软心，<a id="a-8H"></a>三者、<a id="a-8I"></a>无懈心，<a id="a-8J"></a>四者、<a id="a-8K"></a>无毒心，<a id="a-8L"></a>是为四种。<a id="a-8M"></a>若菩萨摩诃萨于如是等四种法门随所修习，<a id="a-8N"></a>即得如是神通变化最胜事业，<a id="a-8O"></a>复能成就智慧辩才。<a id="a-8P"></a>”</p>
  <p id="a8Q">尔时，<a id="a-8R"></a>世尊说是四种法门时，<a id="a-8S"></a>五千菩萨得无生法忍，<a id="a-8T"></a>四千天子远离尘垢得法眼净。<a id="a-8U"></a>是诸菩萨及天子众得所利已，<a id="a-8V"></a>咸作是言：<a id="a-8W"></a>“普愿众生皆得安住诸佛境界，<a id="a-8X"></a>于正法门深生信解，<a id="a-8Y"></a>所闻正法记念受持，<a id="a-8Z"></a>于未来世得大神通如妙吉祥，<a id="a-8a"></a>于诸佛刹变化自在。<a id="a-8b"></a>”</p>
  <p id="a8c">尔时，<a id="a-8d"></a>普华幢天子白妙吉祥菩萨言：<a id="a-8e"></a>“菩萨从何所来至此佛会？<a id="a-8f"></a>所住佛刹其名何等？<a id="a-8g"></a>化主如来复何名字？<a id="a-8h"></a>”</p>
  <p id="a8i">时，<a id="a-8j"></a>妙吉祥菩萨告普华幢天子言：<a id="a-8k"></a>“莫作是说‘有所从来’。<a id="a-8l"></a>何以故？<a id="a-8m"></a>天子当知，<a id="a-8n"></a>法界无来亦无所去，<a id="a-8o"></a>复无所行而无所住，<a id="a-8p"></a>一切无著。<a id="a-8q"></a>彼法界性，<a id="a-8r"></a>无所疑惑离诸戏论。<a id="a-8s"></a>天子，<a id="a-8t"></a>若言有来有去有所住者，<a id="a-8u"></a>是戏论法。<a id="a-8v"></a>”</p>
  <p id="a8w">尔时，<a id="a-8x"></a>普华幢天子及诸大众，<a id="a-8y"></a>闻妙吉祥菩萨说是法已，<a id="a-8z"></a>即时各各叹未曾有，<a id="a-90"></a>异口同音说伽陀曰：</p>
  <p id="a91">“最上希有妙吉祥，<a id="a-92"></a>从佛世尊所出生，</p>
  <p id="a93">具足神通诸法门，<a id="a-94"></a>闻者见者得利益。</p>
  <p id="a95">大士今现此诸相，<a id="a-96"></a>宣说甚深微妙法，</p>
  <p id="a97">我皆随喜得见闻，<a id="a-98"></a>咸于今日获大利。</p>
  <p id="a99">我等昔闻大名士，<a id="a-9A"></a>今见神通妙色相，</p>
  <p id="a9B">菩萨是大法光明，<a id="a-9C"></a>出现一切诸佛法，</p>
  <p id="a9D">已能圆满一切行，<a id="a-9E"></a>惭愧上服所庄严，</p>
  <p id="a9F">自利利他妙吉祥，<a id="a-9G"></a>最胜功德难思议。</p>
  <p id="a9H">菩萨犹如世间父，<a id="a-9I"></a>普摄一切为所归，</p>
  <p id="a9J">开示涅盘方便门，<a id="a-9K"></a>咸令众生到彼岸。</p>
  <p id="a9L">菩萨犹如大师子，<a id="a-9M"></a>一音能破诸外论，</p>
  <p id="a9N">正法功德悉已圆，<a id="a-9O"></a>一切染法皆清净。</p>
  <p id="a9P">菩萨犹如世间地，<a id="a-9Q"></a>普能出生诸善法，</p>
  <p id="a9R">复为最上大医王，<a id="a-9S"></a>能救众生诸病苦。</p>
  <p id="a9T">菩萨如月大清凉，<a id="a-9U"></a>令诸热恼皆清净，</p>
  <p id="a9V">复如日光大炽盛，<a id="a-9W"></a>广照一切三摩地。</p>
  <p id="a9X">菩萨大利大导师，<a id="a-9Y"></a>引示众生菩提道，</p>
  <p id="a9Z">常生广大慈愍心，<a id="a-9a"></a>救度恶趣众生苦。</p>
  <p id="a9b">菩萨常为所依怙，<a id="a-9c"></a>了别一切众生心，</p>
  <p id="a9d">一切智智妙法门，<a id="a-9e"></a>普施众生令解脱。<a id="a-9f"></a>”</p>
  <p id="a9g">尔时，<a id="a-9h"></a>世尊告普华幢天子及诸大众言：<a id="a-9i"></a>“如是，<a id="a-9j"></a>如是，<a id="a-9k"></a>如汝所言，<a id="a-9l"></a>妙吉祥菩萨有是功德。<a id="a-9m"></a>”</p>
 </body>
</html>