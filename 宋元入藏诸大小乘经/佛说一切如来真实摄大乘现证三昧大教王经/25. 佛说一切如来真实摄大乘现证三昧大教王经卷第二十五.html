<!DOCTYPE html>
<html>
<head>
  <meta charset="utf-8"/>
  <meta name="author" content="施护/宋"/>
  <meta name="library" content="龙藏"/>
  <meta name="catalog" content="龙藏/宋元入藏诸大小乘经"/>
  <title>佛说一切如来真实摄大乘现证三昧大教王经卷第二十五</title>
</head>
<body>
  <h1 class="head">佛说一切如来真实摄大乘现证三昧大教王经卷第二十五</h1>
  <h2>一切如来真实摄一切仪轨随应方便广大教理分第二十三之二</h2>
  <p>复次金刚手菩萨摩诃萨。宣说诸部羯磨成就教理。谓先通说如来羯磨成就教理颂曰。</p>
  <p class="l-js-7c">一切有情悉成佛　　或成菩萨亦复然</p>
  <p class="l-js-7c">如教所说依法仪　　能施羯磨胜成就</p>
  <p>如来部羯磨成就教理。</p>
  <p class="l-js-7c">布以四种胜供养　　四种相应法亦然</p>
  <p class="l-js-7c">随其四时作法仪　　当作羯磨成就事</p>
  <p>金刚部羯磨成就教理。</p>
  <p class="l-js-7c">为欲破灭恶有情　　随不善法亦应作</p>
  <p class="l-js-7c">此金刚部羯磨仪　　能与一切胜成就</p>
  <p>莲华部羯磨成就教理。</p>
  <p class="l-js-7c">诸有怖者施无畏　　如教所说法亦然</p>
  <p class="l-js-7c">此莲华部羯磨仪　　能施一切佛成就</p>
  <p>宝部羯磨成就教理。</p>
  <p class="l-js-7c">依法施彼宝灌顶　　圆满一切胜意愿</p>
  <p class="l-js-7c">诸佛诸有情亦然　　成就一切羯磨事</p>
  <p>如上是为诸部羯磨成就教理。</p>
  <p>复次金刚手菩萨摩诃萨。宣说诸部法性智成就教理。</p>
  <p>谓先通说如来法性智成就教理。</p>
  <p class="l-js-7c">金刚萨埵三摩地　　诸佛法性于中住</p>
  <p class="l-js-7c">即以是智成佛尊　　此外无别佛可得</p>
  <p>如来部法性智成就教理。</p>
  <p class="l-js-7c">依法观想于大印　　能成一切成就事</p>
  <p class="l-js-7c">此即如来部法门　　施彼法性胜成就</p>
  <p>金刚部法性智成就教理。</p>
  <p class="l-js-7c">三昧胜印依法结　　能成一切羯磨事</p>
  <p class="l-js-7c">依彼大印本法仪　　即得金刚胜成就</p>
  <p>莲华部法性智成就教理。</p>
  <p class="l-js-7c">所有法印本法用　　如其法仪转法印</p>
  <p class="l-js-7c">而此成就妙法门　　是即法性金刚法</p>
  <p>宝部法性智成就教理。</p>
  <p class="l-js-7c">依彼羯磨印法用　　羯磨金刚杵安心</p>
  <p class="l-js-7c">如是观想法性成　　即得一切胜羯磨</p>
  <p>如上是为诸部法性智成就教理。</p>
  <p>复次金刚手菩萨摩诃萨。宣说诸部智印成就教理。谓先通说如来智印成就教理。</p>
  <p class="l-js-7c">金刚萨埵三摩地　　净月金刚胜法用</p>
  <p class="l-js-7c">随诸色相现应知　　亦然世间随相现</p>
  <p class="l-js-7c">净中净胜智应知　　是相洁白而明亮</p>
  <p class="l-js-7c">染中染现忿怒身　　随诸色相彼身现</p>
  <p>如来部智印成就教理。</p>
  <p class="l-js-7c">依法大印而相合　　月曼拏罗妙光明</p>
  <p class="l-js-7c">随其自事若了知　　亦然悉知世间意</p>
  <p>金刚部智印成就教理。</p>
  <p class="l-js-7c">若在虚空若余方　　随现忿怒曼拏罗</p>
  <p class="l-js-7c">若如是相有所观　　彼如是意悉明了</p>
  <p>莲华部智印成就教理。</p>
  <p class="l-js-7c">微妙文字成行列　　想现虚空分位中</p>
  <p class="l-js-7c">随诸色相次第知　　彼如是相从心现</p>
  <p>宝部智印成就教理。</p>
  <p class="l-js-7c">应遍观察诸世间　　若如是相有对碍</p>
  <p class="l-js-7c">彼如是相亦然观　　而世间心悉明了</p>
  <p class="l-js-7c">此如是心相合故　　是中有去亦有来</p>
  <p class="l-js-7c">若所作中有动摇　　随所见相亦然现</p>
  <p class="l-js-7c">所有别别诸有情　　以等至心普观想</p>
  <p class="l-js-7c">彼彼所见亦复然　　而一切心悉觉了</p>
  <p>此佛所说执金刚法门。</p>
  <p>如上是为诸部智印成就教理。</p>
  <p>复次金刚手菩萨摩诃萨。宣说诸部成就智教理。</p>
  <p>谓先通说如来成就智教理。</p>
  <p class="l-js-7c">大士加持胜法用　　想己身即佛影像</p>
  <p class="l-js-7c">此如是智若相应　　即得最上佛成就</p>
  <p>如来部成就智教理。</p>
  <p class="l-js-7c">若在虚空若余方　　现黄白光曼拏罗</p>
  <p class="l-js-7c">中有自印大士身　　历然焕明而可见</p>
  <p>金刚部成就智教理。</p>
  <p class="l-js-7c">若如是相诸影像　　是中黑色随应观</p>
  <p class="l-js-7c">金刚部胜成就门　　速得所欲皆如意</p>
  <p>莲华部成就智教理。</p>
  <p class="l-js-7c">即彼虚空妙青色　　是中随见莲华相</p>
  <p class="l-js-7c">此大莲华部印明　　成就出生如是法</p>
  <p>宝部成就智教理</p>
  <p class="l-js-7c">若在虚空若余方　　即彼虚空净无垢</p>
  <p class="l-js-7c">渐广出现光明鬘　　见已速得成就法</p>
  <p class="l-js-7c">金刚萨埵等大士　　月曼拏罗妙光明</p>
  <p class="l-js-7c">随方如应现圣身　　成就时起自色相</p>
  <p>如上是为诸部成就智教理。</p>
  <p>复次金刚手菩萨摩诃萨。宣说诸部神通智成就教理。</p>
  <p>谓先通说如来神通智成就教理。</p>
  <p class="l-js-7c">金刚萨埵三摩地　　想现如来一切身</p>
  <p class="l-js-7c">观想一切菩萨等　　出现诸身亦复然</p>
  <p>如来部神通智成就教理。</p>
  <p class="l-js-7c">金刚萨埵大印契　　妙等引心依法结</p>
  <p class="l-js-7c">依此法作成就时　　即获五种神通事</p>
  <p>所谓天眼智通等。</p>
  <p class="l-js-7c">大印依法而相合　　是中发生于眼识</p>
  <p class="l-js-7c">随彼所有观察时　　一切极远尚能见</p>
  <p>此佛所说金刚萨埵法门。</p>
  <p class="l-js-7c">大印依法而相合　　是中发生于耳识</p>
  <p class="l-js-7c">彼一切事随所思　　一切极远能闻听</p>
  <p>此佛所说金刚萨埵法门。</p>
  <p class="l-js-7c">大印依法而相合　　是中发生于意识</p>
  <p class="l-js-7c">随诸有情若观时　　悉能了知彼心意</p>
  <p class="l-js-7c">大印依法而相合　　是中若自若他人</p>
  <p class="l-js-7c">能观彼相知彼心　　过去生事皆发现</p>
  <p>此佛所说金刚手法门。</p>
  <p class="l-js-7c">大印依法而相合　　随所乐起神通事</p>
  <p class="l-js-7c">是中若处若诸方　　妙等引心悉能现</p>
  <p>此佛所说大菩提心法门。</p>
  <p>金刚部神通智成就教理。</p>
  <p class="l-js-7c">所有降三世胜印　　妙等引心依法结</p>
  <p class="l-js-7c">依此法作成就时　　即获五种神通事</p>
  <p class="l-js-7c">现彼忿怒一切事　　如教所说依次第</p>
  <p class="l-js-7c">天眼智等法相应　　刹那成就诸神通</p>
  <p>此佛所说金刚萨埵法门。</p>
  <p>莲华部神通智成就教理。</p>
  <p class="l-js-7c">调伏世间最上印　　妙等引心而相合</p>
  <p class="l-js-7c">依此法作成就时　　即获五种神通事</p>
  <p class="l-js-7c">随其所说贪染法　　如教次第亦复然</p>
  <p class="l-js-7c">天眼智等法相应　　即能成就神通事</p>
  <p>此佛所说观自在法门。</p>
  <p>宝部神通智成就教理。</p>
  <p class="l-js-7c">彼一切义成就印　　妙等引心依法结</p>
  <p class="l-js-7c">依此法作成就时　　即获五种神通事</p>
  <p class="l-js-7c">遍作一切佛供养　　如教次第亦复然</p>
  <p class="l-js-7c">天眼智等法相应　　能见五种神通事</p>
  <p>此佛所说虚空藏法门。</p>
  <p>如上是为诸部神通智成就教理。</p>
  <p>复次金刚手菩萨摩诃萨。宣说诸部真实誓诫成就教理。</p>
  <p>谓先通说如来真实誓诫成就教理。</p>
  <p class="l-js-7c">如应真实随转已　　依教当作誓诫语</p>
  <p class="l-js-7c">斯大真实善护仪　　由此速得成佛果</p>
  <p>此佛所说觉智法门。</p>
  <p>如来部真实誓诫成就教理。</p>
  <p class="l-js-7c">今此誓诫三昧法　　从如来部所出生</p>
  <p class="l-js-7c">金刚真实善护门　　由此速得胜成就</p>
  <p>此佛所说执金刚法门。</p>
  <p>金刚部真实誓诫成就教理。</p>
  <p class="l-js-7c">执金刚者迅誓诫　　作已无敢有违越</p>
  <p class="l-js-7c">真实三昧善护门　　随所欲得胜成就</p>
  <p>此佛所说执金刚法门。</p>
  <p>莲华部真实誓诫成就教理。</p>
  <p class="l-js-7c">王法誓诫所作已　　大莲华部胜最上</p>
  <p class="l-js-7c">真实三昧善护门　　随所欲得胜成就</p>
  <p>此佛所说法金刚法门。</p>
  <p>宝部真实誓诫成就教理。</p>
  <p class="l-js-7c">诸佛供养善誓诫　　作已无敢有违越</p>
  <p class="l-js-7c">最上真实善护门　　由斯获得大灌顶</p>
  <p>此佛所说佛供养法门。</p>
  <p>如上是为诸部真实誓诫成就教理。</p>
  <p>复次金刚手菩萨摩诃萨。宣说诸部三昧真实成就教理。</p>
  <p>谓先通说如来三昧真实成就教理。</p>
  <p class="l-js-7c">诵三昧邪萨怛鑁　　本部中出一切印</p>
  <p class="l-js-7c">依法自结坚固成　　所作法无不成者</p>
  <p>此佛所说大三昧真实法门。</p>
  <p>如来部三昧真实成就教理。</p>
  <p class="l-js-7c">诵苏啰多萨怛鑁　　一切印契皆成就</p>
  <p class="l-js-7c">由自所结成就故　　是即大士真实语</p>
  <p>此佛所说大三昧真实法门。</p>
  <p>金刚部三昧真实成就教理。</p>
  <p class="l-js-7c">依法一称吽字时　　一切印契如次第</p>
  <p class="l-js-7c">是中自他印契门　　自结亦复令他结</p>
  <p>莲华部三昧真实成就教理。</p>
  <p class="l-js-7c">萨哩嚩秫驮称时　　是中若自若他人</p>
  <p class="l-js-7c">出生门等合相应　　于一切处不舍离</p>
  <p>宝部三昧真实成就教理。</p>
  <p class="l-js-7c">唵字如是作成就　　一切印契如次第</p>
  <p class="l-js-7c">一切世间胜亦然　　自然成此胜供养</p>
  <p>如上是为诸部三昧真实成就教理。</p>
  <p>复次金刚手菩萨摩诃萨。宣说诸部印成就教理。</p>
  <p>谓先通说如来印成就教理。</p>
  <p class="l-js-7c">佛印依法而相合　　应当思念于如来</p>
  <p class="l-js-7c">速疾能成悉地门　　诸佛菩提常安住</p>
  <p>如来部印成就教理。</p>
  <p class="l-js-7c">金刚萨埵大印契　　依法结已当观想</p>
  <p class="l-js-7c">想在金刚萨埵前　　速疾得彼胜悉地</p>
  <p>金刚部印成就教理。</p>
  <p class="l-js-7c">结彼胜三昧印契　　金刚萨埵三摩地</p>
  <p class="l-js-7c">中想金刚萨埵尊　　获得二倍成就法</p>
  <p>莲华部印成就教理。</p>
  <p class="l-js-7c">结彼法所成印契　　观自在尊三摩地</p>
  <p class="l-js-7c">中想观自在圣尊　　获得二倍成就法</p>
  <p>宝部印成就教理。</p>
  <p class="l-js-7c">依法羯磨印相合　　金刚藏尊三摩地</p>
  <p class="l-js-7c">中想金刚藏圣尊　　获得二倍成就法</p>
  <p>如上是为诸部印成就教理。</p>
  <p>复次金刚手菩萨摩诃萨。宣说诸部一切成就法用教理。</p>
  <p>谓先通说如来一切成就法用教理。</p>
  <p class="l-js-7c">自身当住于佛前　　应作念佛三昧观</p>
  <p class="l-js-7c">遍结一切印契成　　刹那得彼成就法</p>
  <p>此佛所说觉智法门。</p>
  <p>如来部一切成就法用教理。</p>
  <p class="l-js-7c">若作一切印成就　　随我所欲此观想</p>
  <p class="l-js-7c">金刚持诵法相应　　能成一切胜悉地</p>
  <p>此佛所说金刚萨埵法门。</p>
  <p>金刚部一切成就法用教理。</p>
  <p class="l-js-7c">金刚影像即自身　　妙等引心当观想</p>
  <p class="l-js-7c">一切印契结若成　　刹那即得成就法</p>
  <p>此佛所说一切如来坚固法门。</p>
  <p>莲华部一切成就法用教理。</p>
  <p class="l-js-7c">莲华影像即自身　　依法自身当观想</p>
  <p class="l-js-7c">诸智庄严成就门　　此大莲华部法用</p>
  <p>此佛所说观自在法门。</p>
  <p>宝部一切成就法用教理。</p>
  <p class="l-js-7c">依法观想于自身　　现摩尼宝焰光聚</p>
  <p class="l-js-7c">诸供养成悉地门　　此大宝部胜法用</p>
  <p>此佛所说虚空藏法门。</p>
  <p>如上是为诸部一切成就法用教理。</p>
</body></html>