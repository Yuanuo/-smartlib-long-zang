<!DOCTYPE html>
<html>
<head>
  <meta charset="utf-8"/>
  <meta name="author" content="施护/宋"/>
  <meta name="library" content="龙藏"/>
  <meta name="catalog" content="龙藏/宋元入藏诸大小乘经"/>
  <title>佛说一切如来真实摄大乘现证三昧大教王经卷第十一</title>
</head>
<body>
  <h1 class="head">佛说一切如来真实摄大乘现证三昧大教王经卷第十一</h1>
  <h2>降三世曼拏罗广大仪轨分第六之三</h2>
  <p>复次宣说印智颂曰。</p>
  <p class="l-js-7c">注意抨其坛界文　　依法应用金刚线</p>
  <p class="l-js-7c">若出若入分量中　　不应违越破三昧</p>
  <p class="l-js-7c">彼中应画大萨埵　　所谓金刚手圣尊</p>
  <p class="l-js-7c">彼尊乘大青莲华　　金刚吽迦啰胜相</p>
  <p class="l-js-7c">利牙外出极威猛　　复现忿怒喜笑眼</p>
  <p class="l-js-7c">举金刚步善妙相　　具彼焰鬘大光明</p>
  <p class="l-js-7c">左足平步现威势　　踏彼大自在天身</p>
  <p class="l-js-7c">右足如应画亦然　　乌摩天后乳间置</p>
  <p>即说根本心明曰。</p>
  <p>吽(引)</p>
  <p class="l-js-7c">于其金刚手四面　　东布金刚忿怒尊</p>
  <p class="l-js-7c">皆具焰鬘大光明　　忿怒利牙而可畏</p>
  <p>此等四大士心明曰。</p>
  <p>吽(引)</p>
  <p>唵(引)嚩日啰(二合)萨埵骨噜(二合引)驮吽(引)发吒(半音一句)</p>
  <p>唵(引)嚩日啰(二合)骨噜(二合引)驮(引)葛哩沙(二合引)葛哩沙(二合)吽(引)发吒(半音一句)</p>
  <p>唵(引)嚩日啰(二合)哥(引)摩骨噜(二合引)驮啰(引)誐野吽(引)发吒(半音一句)</p>
  <p>唵(引)嚩日啰(二合)睹瑟致(二合)骨噜(二合引)驮娑(引)度娑(引)度吽(引)发吒(半音一句)</p>
  <p class="l-js-7c">以金刚步而渐进　　南布第二胜坛场</p>
  <p class="l-js-7c">彼安金刚灌顶尊　　及画忿怒众围绕</p>
  <p>此等四大士心明曰。</p>
  <p>怛啰(二合一句)</p>
  <p>唵(引)嚩日啰(二合)勃哩(二合)俱胝骨噜(二合引)驮(一句)诃啰诃啰吽(引)发吒(半音二)</p>
  <p>唵(引)嚩日啰(二合)苏(引)哩野(二合)摩贺(引)入嚩(二合引)罗(引)摩(引)罗(引一句)骨噜(二合引)驮入嚩(二合引)罗野吽(引)发吒(半音二)</p>
  <p>唵(引)嚩日啰(二合)骨噜(二合引)驮计(引)睹祢(引)呬吽(引)发吒(半音一句)</p>
  <p>唵(引)嚩日啰(二合引)吒(重呼)贺(引)娑骨噜(二合引)驮郝郝郝郝吽(引)发吒(半音一句)</p>
  <p class="l-js-7c">以金刚步而渐进　　西布第三胜坛场</p>
  <p class="l-js-7c">彼中应画金刚军　　忿怒大士众围绕</p>
  <p>此等四大士心明曰。</p>
  <p>纥哩(二合一句)</p>
  <p>唵(引)嚩日啰(二合)达哩摩(二合)骨噜(二合引)驮尾那(引)设野(一句)尾输(引)驮野吽(引)发吒(半音二)</p>
  <p>唵(引)嚩日啰(二合)的(引)刹拏(二合)骨噜(二合引)驮亲那吽(引)发吒(半音一句)</p>
  <p>唵(引)嚩日啰(二合)呬睹骨噜(二合引)驮(二句)钵啰(二合)尾舍钵啰(二合)吠(引)舍野曼拏览萨哩嚩(二合引)吽(引)发吒(半音二)</p>
  <p>唵(引)嚩日啰(二合)骨噜(二合引)驮婆(引)沙嚩捺嚩捺吽(引)发吒(半音一句)</p>
  <p class="l-js-7c">以金刚步而渐进　　北布第四胜坛场</p>
  <p class="l-js-7c">中画金刚遍入尊　　金刚忿怒众围绕</p>
  <p>此等四大士心明曰。</p>
  <p>恶。</p>
  <p>唵(引)嚩日啰(二合)葛哩摩(二合一句)</p>
  <p>唵(引)嚩日啰(二合)葛嚩左骨噜(二合引)驮(一句)荦(力角切下同)叉荦叉吽(引)发吒(半音二)</p>
  <p>唵(引)嚩日啰(二合)药叉骨噜(二合引)驮(一句)珂(引)那珂(引)那吽(引)发吒(半音二)</p>
  <p>[亢*欠]嚩日啰(二合)骨噜(二合引)驮母瑟致(二合一句)娑(引)达野三摩野吽(引)发吒(半音二)</p>
  <p class="l-js-7c">复次于其坛四隅　　如其所说依次第</p>
  <p class="l-js-7c">同彼金刚界法用　　秘密供养应遍画</p>
  <p>此等四大士心明曰。</p>
  <p>唵(引)嚩日啰(二合)逻(引)细(引一句)啰(引)誐野吽(引)发吒(半音二)</p>
  <p>唵(引)嚩日啰(二合)摩(引)梨(引一句)阿毗诜左吽(引)发吒(半音二)</p>
  <p>唵(引)嚩日啰(二合)诣(引)帝(一句)誐(引)那野吽(引)发吒(半音二)</p>
  <p>唵(引)嚩日啰(二合)涅哩(二合)底(一句)嚩尸(引)酤噜(引)吽(引)发吒(半音二)</p>
  <p class="l-js-7c">以金刚步而渐出　　如应布外胜坛场</p>
  <p class="l-js-7c">于其外坛四隅中　　应安四供养贤圣</p>
  <p>此等心明曰。</p>
  <p>唵(引)嚩日啰(二合)度(引)波布(引)惹(引)飒颇(二合)啰拏三摩曳(引)吽(引)发吒(半音一句)</p>
  <p>唵(引)嚩日啰(二合)补涩波(二合)布(引)惹(引)飒颇(二合)啰拏三摩曳(引)吽(引)发吒(半音一句)</p>
  <p>唵(引)嚩日啰(二合引)路(引)哥布(引)惹(引)飒颇(二合)啰拏三摩曳(引)吽(引)发吒(半音一句)</p>
  <p>唵(引)嚩日啰(二合)巘驮布(引)惹(引)飒颇(二合引)啰拏三摩曳(引)吽(引)发吒(半音一句)</p>
  <p class="l-js-7c">金刚钩等四明王　　依法安布四门中</p>
  <p class="l-js-7c">如应施设外坛场　　外金刚部应如教</p>
  <p>此等心明曰。</p>
  <p>唵(引)嚩日览(二合引)酤舍摩贺(引)骨噜(二合引)驮(引)葛哩沙(二合)野(一句)萨哩嚩(二合)三摩炀(引)吽(引)[口*弱](二)</p>
  <p>唵(引)嚩日啰(二合)播(引)舍摩贺(引)骨噜(二合引)驮(一句)钵啰(二合)吠(引)舍萨哩嚩(二合)三摩炀(引)吽(引)吽(引)(二)</p>
  <p>唵(引)嚩日啰(二合)飒普(二合引)吒摩贺(引)骨噜(二合)驮(一句)满驮满驮萨哩嚩(二合)三摩炀(引)吽(引)鑁(二)</p>
  <p>唵(引)嚩日啰(二合引)吠(引)舍(一句)摩贺(引)骨噜(二合引)驮(引)吠(引)舍野(二)萨哩嚩(二合)三摩炀(引)吽(引)恶(三)</p>
  <p>复次宣说降三世(亦名三界最胜)大曼拏罗入等仪轨广大法用。所谓先当金刚阿阇梨。自结金刚忿怒帝哩帝哩印。入曼拏罗。如是入已。即当启白一切如来言。世尊如来。我作忿怒敬爱法。应调伏者我为调伏。应摄受者我当摄受。唯愿世尊授我教敕。我当云何如应所行。作是言已。即以所结金刚忿怒帝哩帝哩印。如教所说安于自心。广作金刚钩等事业。作已复结众三昧印。然后即得一切如来威神建立。次作四种秘密供养。作已复献香等供养。</p>
  <p>复次宣说引金刚弟子入曼拏罗仪轨。谓金刚阿阇梨。以自所结金刚忿怒帝哩帝哩印。令弟子结。授是大明曰。</p>
  <p>唵(引)屹哩(二合)恨拏(二合)嚩日啰(二合)三摩野吽(引)鑁(一句)</p>
  <p>然后络以青缯青帛缠顶。青帛覆面。引入曼拏罗。授是大明曰。</p>
  <p>唵(引)嚩日啰(二合)三摩炀钵啰(二合)尾舍(引)弥(一句)</p>
  <p>入已。然后为结金刚遍入三昧印。授是遍入出生大明曰。</p>
  <p>唵嚩日啰(二合引)吠舍恶(一句)</p>
  <p>作是遍入法已。由此遍入故。即得一切如来所共加持。于瞬息间。而能了知过去未来现在等事。不为魔恶所制。复得隐身他不能见。如是降三世法。得相应故。悉能随应调伏摄受一切有情。所有金刚手菩萨摩诃萨一切事业。皆悉能作。复能常作诸成就事。然后授彼誓心大明。次当为其去面帛已。乃令观视一切大曼拏罗。而彼弟子。才见曼拏罗时。即能灭除一切罪垢。善能降伏普尽三世。此降三世法相应故。所有大自在天等。一切天众悉能钩召。及作警悟禁缚敬爱调伏等事。得一切如来神力加持。金刚手菩萨摩诃萨。常时营卫。复得金刚手施成就法。然以金刚灌顶法。为授灌顶。即以金刚剑。授彼手中。复授是大明曰。</p>
  <p>唵(引)嚩日啰(二合)播(引)尼嚩日啰(二合)葛哩摩(二合)葛噜(引)婆嚩(一句)</p>
  <p>然后乃名已授金刚灌顶者复授是大明曰。</p>
  <p>唵(引)嚩日啰(二合)骨噜(二合)驮埵(引)摩毗诜左(引)弥那(引)摩(引)毗尸(引)哥(一句)呬(引)嚩日啰(二合)那(引)摩(二)</p>
  <p>谓所有名随诸所作。悉与呬声相应和合。然后为说大智出生颂曰。</p>
  <p class="l-js-7c">金刚影像应遍画　　具大焰光安于心</p>
  <p class="l-js-7c">金刚忿怒法相应　　一切世间能警悟</p>
  <p class="l-js-7c">金刚宝相置于额　　如应遍画亦复然</p>
  <p class="l-js-7c">金刚忿怒法相应　　一切有情皆敬爱</p>
  <p class="l-js-7c">金刚莲华安于喉　　具有炽焰大光明</p>
  <p class="l-js-7c">金刚忿怒法相应　　一切有情悉调伏</p>
  <p class="l-js-7c">巧业金刚杵安顶　　具有炽焰大光明</p>
  <p class="l-js-7c">金刚忿怒法相应　　一切世间能卫护</p>
  <p>复次宣说智印心明曰。</p>
  <p>吽(引)萨埵嚩日啰(二合)骨噜(二合引)驮(引)吠舍恶(一句)</p>
  <p>呼(引)啰怛那(二合)嚩日啰(二合)骨噜(二合引)唐怛啰(二合一句)</p>
  <p>吽(引)达哩摩(二合)嚩日啰(二合)骨噜(二合引)驮发吒(半音一句)</p>
  <p>[亢*欠]葛哩摩(二合)嚩日啰(二合)骨噜(二合引)驮荦叉(一句)</p>
  <p>复次宣说钩召天等印智。</p>
  <p class="l-js-7c">彼金刚钩应遍画　　想吽字现手心中</p>
  <p class="l-js-7c">诸指动摇忿怒心　　钩召诸天此最胜</p>
  <p class="l-js-7c">彼金刚钩应遍画　　如应以自足心履</p>
  <p class="l-js-7c">从出生门过亦然　　决定钩召诸天众</p>
  <p class="l-js-7c">彼金刚钩应遍画　　从出生门而等起</p>
  <p class="l-js-7c">动摇诸指普能钩　　乌摩后等母天众</p>
  <p class="l-js-7c">彼金刚钩应遍画　　诸流注门履亦然</p>
  <p class="l-js-7c">彼中作用依法仪　　如应钩召此最胜</p>
  <p>此等大明曰。</p>
  <p>唵(引)嚩日啰(二合)骨噜(二合引)驮(引)誐啰(二合引)葛哩沙(二合)野吽(引)发吒(半音一句)</p>
  <p>唵(引)嚩日啰(二合引)讫啰(二合)[牟*含](引)酤(引)舍骨噜(二合引)驮(引)葛哩沙(二合)野吽(引)发吒(半音一句)</p>
  <p>唵(引)嚩日啰(二合)骨噜(二合引)驮难拏(引)誐啰(二合引)葛哩沙(二合)野吽(引)发吒(半音一句)</p>
  <p>唵(引)嚩日啰(二合)骨噜(二合引)驮(引)娑那(引)誐蹉(引)葛哩沙(二合)野(引)弥(一)帝(引)嚩日啰(二合)三摩野摩耨三摩(二合)啰吽(引)发吒(半音二)</p>
  <p>复次教授四种印智。</p>
  <p class="l-js-7c">作金刚步平稳势　　金刚警悟法相应</p>
  <p class="l-js-7c">一称吽字刹那间　　一切世间能警悟</p>
  <p class="l-js-7c">金刚语言为正语　　与四吽字悉和合</p>
  <p class="l-js-7c">诸佛世尊想于心　　决定一切尚能召</p>
  <p class="l-js-7c">金刚忿怒和合故　　金刚忿怒最胜观</p>
  <p class="l-js-7c">金刚吽字法相应　　世间诸恶皆能破</p>
  <p class="l-js-7c">意为甲胄身能护　　是中若自若他人</p>
  <p class="l-js-7c">彼大甲胄法相应　　一切世间能卫护</p>
  <p>此等大明曰。</p>
  <p>唵(引)嚩日啰(二合)骨噜(二合引)驮哥(引)野(引)吠舍吽(引)恶(一句)</p>
  <p>唵(引)嚩日啰(二合)尾祢踰(二合引)怛摩摩贺(引)骨噜(二合引)驮(引)那野呼(引)婆誐鑁(一句)嚩日啰(二合)吽(引)发吒(半音二)</p>
  <p>唵(引)嚩日啰(二合)骨噜(二合引)驮捺哩(二合)瑟致(二合)诃那(一句)捺诃(二)钵左(三)尾那(引)舍野(四)吽(引)哥(引)梨(引)拏播(引)多野(五)嚩日啰(二合)三摩野吽(引)发吒(半音六)</p>
  <p>唵(引)摩努(引)捺哩(二合)茶嚩日啰(二合)葛嚩左(一句)骨噜(二合引)驮荦叉吽(引)发吒(半音二)</p>
  <p>复次教授普印一切有情印智。</p>
  <p class="l-js-7c">金刚忿怒法和合　　如应所应身相合</p>
  <p class="l-js-7c">称诵金刚吽字时　　决定一切皆能印</p>
  <p class="l-js-7c">凡诸言论大语言　　一称吒枳吽发吒</p>
  <p class="l-js-7c">从是发现忿怒光　　以金刚杵现前破</p>
  <p class="l-js-7c">以金刚视普遍观　　金刚忿怒等持故</p>
  <p class="l-js-7c">随应所破恶有情　　彼彼即当坏其命</p>
  <p class="l-js-7c">意中所欲破诸恶　　住金刚心而谛观</p>
  <p class="l-js-7c">一切应称吽字明　　以自智印现前印</p>
  <p class="l-js-7c">随诸有情欲调伏　　发意是即为所印</p>
  <p class="l-js-7c">现前印印现前事　　一切事业能成就</p>
  <p>此等大明曰。</p>
  <p>吒计(引)恶(一句)</p>
  <p>吒计(引)[口*弱](一句)</p>
  <p>吒计(引)吽(一句)</p>
  <p>吒计(引)[亢*欠](一句)</p>
  <p>此一一印。与四种羯磨四种印明。而悉相应。</p>
  <p>复次教授秘密忿怒印智。</p>
  <p class="l-js-7c">一切身分皆相合　　吽字相应依法用</p>
  <p class="l-js-7c">莲华金刚杵相合　　所欲破者坏其命</p>
  <p class="l-js-7c">唇齿相合依法用　　吽字相应法中摄</p>
  <p class="l-js-7c">莲华金刚杵相合　　如应所应皆相向</p>
  <p class="l-js-7c">若依吽字相应法　　彼获乐受现滋泽</p>
  <p class="l-js-7c">莲华金刚杵相合　　即得苦乐二平等</p>
  <p class="l-js-7c">若依吽字相应法　　一切身分相逼附</p>
  <p class="l-js-7c">莲华金刚杵合时　　彼诸身分亦相合</p>
  <p>此等心明曰。</p>
  <p>吽(引)恶(一句)</p>
  <p>吽(引)[口*弱](一句)</p>
  <p>吽(引)呼(引一句)</p>
  <p>吽(引)[亢*欠](一句)</p>
  <p>复次教授降三世大曼拏罗三昧真实大印智。</p>
  <p class="l-js-7c">金刚界法相应故　　念佛三昧得成就</p>
  <p class="l-js-7c">若为有情利益故　　如应决定得成佛</p>
  <p class="l-js-7c">大自在天乌摩后　　随应依法画于地</p>
  <p class="l-js-7c">如其所画顺修习　　彼得萨埵印成就</p>
  <p class="l-js-7c">如是密印结中间　　即能降伏于三世</p>
  <p class="l-js-7c">速得成就最上明　　与降三世相无异</p>
  <p class="l-js-7c">炽盛曼拏罗中间　　如应图画顺修习</p>
  <p class="l-js-7c">以彼身语心金刚　　当结萨埵诸印契</p>
  <p class="l-js-7c">我今说彼羯磨法　　金刚羯磨为最上</p>
  <p class="l-js-7c">念佛三昧成就故　　如应速疾得成佛</p>
  <p class="l-js-7c">若结降三世大印　　即成降三世圣尊</p>
  <p class="l-js-7c">金刚寿命遍所行　　降三世相等无异</p>
  <p class="l-js-7c">金刚灌顶最上王　　世间一切法自在</p>
  <p class="l-js-7c">羯磨金刚大忿怒　　善作金刚众事业</p>
  <p class="l-js-7c">萨埵忿怒大坚固　　胜钩忿怒能普召</p>
  <p class="l-js-7c">大爱忿怒妙爱生　　善哉忿怒施欢喜</p>
  <p class="l-js-7c">颦眉善调伏一切　　日轮忿怒妙光明</p>
  <p class="l-js-7c">宝幢忿怒夺非利　　大笑忿怒破诸恶</p>
  <p class="l-js-7c">妙法忿怒坏非法　　金刚利剑断一切</p>
  <p class="l-js-7c">正因忿怒摧苦轮　　密语忿怒破非语</p>
  <p class="l-js-7c">羯磨忿怒善作业　　金刚作护能卫护</p>
  <p class="l-js-7c">利牙忿怒吞伏冤　　智拳忿怒施成就</p>
  <p>复次宣说金刚三昧印成结仪轨。</p>
  <p class="l-js-7c">二羽金刚所出生　　此说名为胜三昧</p>
  <p class="l-js-7c">我今如应说结仪　　而忿怒结为最上</p>
  <p class="l-js-7c">二臂相合如金刚　　小指如钩二相结</p>
  <p class="l-js-7c">二头指如期克相　　此名降三世大印</p>
  <p class="l-js-7c">即以头指面不著　　而复微屈如宝形</p>
  <p class="l-js-7c">复竖中指如莲华　　中指头指期克相</p>
  <p class="l-js-7c">复二头指如金刚　　即屈二指如钩相</p>
  <p class="l-js-7c">不改前印复相并　　即彼当作弹指相</p>
  <p class="l-js-7c">颦眉尊印拳相并　　头指日轮住于心</p>
  <p class="l-js-7c">次复舒臂顶上安　　头指向口如笑相</p>
  <p class="l-js-7c">又复头指甲相著　　右拳如应执剑势</p>
  <p class="l-js-7c">竖起中指如轮相　　二拳向口金刚语</p>
  <p class="l-js-7c">头指中指如金刚　　复以头指缠于颈</p>
  <p class="l-js-7c">又二头指如大牙　　二金刚拳后相并</p>
  <p class="l-js-7c">金刚嬉戏等相合　　彼如是印吽字摄</p>
  <p class="l-js-7c">彼诸法印亦皆然　　复于吽字相应摄</p>
  <p>复次宣说金刚三昧印。</p>
  <p class="l-js-7c">吽字所谓智金刚　　怛啰字即金刚藏</p>
  <p class="l-js-7c">纥哩字为金刚军　　恶字金刚众羯磨</p>
  <p>复次法印次第如是所谓。</p>
  <p>吽(引)</p>
  <p>呼(引)</p>
  <p>怛览(二合引一句)</p>
  <p>当。</p>
  <p>呬。</p>
  <p>呬(引)</p>
  <p>祢(引)</p>
  <p>郝。</p>
  <p>狄俱(半音二合一句)</p>
  <p>提(引)</p>
  <p>吽(引)</p>
  <p>誐囕(二合一句)</p>
  <p>讫哩(二合一句)</p>
  <p>鑁。</p>
  <p>涅哩(二合一句)</p>
  <p>恶。</p>
  <p>此等法印。即是金刚忿怒圣众善作成就。</p>
  <p>复次宣说金刚三昧诸羯磨印。</p>
  <p class="l-js-7c">二羽应结忿怒拳　　金刚高举等相应</p>
  <p class="l-js-7c">所有羯磨印次第　　如大金刚部中说</p>
  <p class="l-js-7c">如应所应诸印相　　及彼左右羯磨众</p>
  <p class="l-js-7c">处处依法而安置　　彼彼诸印皆和合</p>
  <p>此所谓一切印广大仪轨。</p>
</body></html>