<!doctype html>
<html id="z3IBUiehz" data-ver="420">
 <head>
  <meta charset="utf-8">
  <meta author="施护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说一切如来真实摄大乘现证三昧大教王经卷第五</h1>
  <h2 id="a2">金刚界大曼拏罗广大仪轨分第一之五</h2>
  <p id="a3">尔时具德持金刚者。<a id="a-4"></a>闻诸如来劝请语已。<a id="a-5"></a>即入一切如来三昧。<a id="a-6"></a>出生金刚加持三摩地。<a id="a-7"></a>说此金刚界大曼拏罗颂曰。</p>
  <p id="a8">复次我今当演说　　最上广大曼拏罗</p>
  <p id="a9">其相犹如金刚界　　是故名为金刚界</p>
  <p id="aA">如教次第应安立　　曼拏罗中诸相分</p>
  <p id="aB">先以大萨埵大印　　普遍加持作观想</p>
  <p id="aC">于前印处即当起　　如理观视于诸方</p>
  <p id="aD">以高举相次第行　　金刚萨埵应念诵</p>
  <p id="aE">应取新线坚妙合　　称其分量而善用</p>
  <p id="aF">行人持线以抨量　　随力应作曼拏罗</p>
  <p id="aG">其坛四方及四门　　复以四刹而严饰</p>
  <p id="aH">及以四线而交络　　缯帛妙线等庄严</p>
  <p id="aI">于其四隅诸分位　　及诸门户相合处</p>
  <p id="aJ">各各钿饰金刚宝　　次第抨外曼拏罗</p>
  <p id="aK">外坛中心如轮相　　复次渐入于中宫</p>
  <p id="aL">以金刚线善抨量　　设以八柱而间饰</p>
  <p id="aM">于彼金刚胜住处　　而复饰以五轮坛</p>
  <p id="aN">于是所立轮坛中　　如教安立佛形像</p>
  <p id="aO">于彼中心曼拏罗　　佛像周围当安布</p>
  <p id="aP">四胜三昧邪印契　　如其次第应图画</p>
  <p id="aQ">以金刚步而渐进　　次第安四曼拏罗</p>
  <p id="aR">所谓阿閦佛等四　　一切佛像皆安立</p>
  <p id="aS">先画阿閦曼拏罗　　持金刚等众齐等</p>
  <p id="aT">次画宝生曼拏罗　　金刚藏等众圆满</p>
  <p id="aU">次无量寿曼拏罗　　金刚眼等众清净</p>
  <p id="aV">不空成就曼拏罗　　金刚巧业等应画</p>
  <p id="aW">于内轮坛诸隅分　　当画金刚明妃众</p>
  <p id="aX">其外轮坛四隅处　　应画佛供养等四</p>
  <p id="aY">然后于彼四门中　　安四护门大明王</p>
  <p id="aZ">次复于外轮坛处　　各应安立大萨埵</p>
  <p id="aa">然后如其本部仪　　结胜三昧邪印契</p>
  <p id="ab">金刚阿阇梨入已　　开印普遍为惊觉</p>
  <p id="ac">次诵金刚警觉心　　阿字是为所教令</p>
  <p id="ad">作自加持称自名　　然后金刚作成就</p>
  <p id="ae">金刚阿阇梨次结　　萨埵金刚钩召印</p>
  <p id="af">复作弹指遍警觉　　召请一切佛菩萨</p>
  <p id="ag">即刹那间一切佛　　金刚萨埵同集会</p>
  <p id="ah">遍满一切曼拏罗　　普遍召请咸来集</p>
  <p id="ai">然后次应结大印　　金刚萨埵乃亲近</p>
  <p id="aj">一遍应诵百八名　　依法次第而称赞</p>
  <p id="ak">既集会已施欢喜　　一切如来悉坚固</p>
  <p id="al">金刚萨埵本法成　　作大慈友而安住</p>
  <p id="am">然后于其四门处　　金刚钩等应作法</p>
  <p id="an">胜大羯磨印等作　　以三昧法而安立</p>
  <p id="ao">胜三昧邪等诸印　　萨埵金刚等亦然</p>
  <p id="ap">应诵惹吽鑁呼明　　求大萨埵法成就</p>
  <p id="aq">然后佛等一切众　　并大萨埵咸集会</p>
  <p id="ar">依法钩召即遍入　　悉得相应而敬爱</p>
  <p id="as">然作秘密供养事　　诸大我者悉欢喜</p>
  <p id="at">如教利益诸众生　　能作一切成就事</p>
  <p id="au">如是一切曼拏罗　　于中所有诸法用</p>
  <p id="av">是即金刚阿阇梨　　如教所作诸事业</p>
  <p id="aw">复次宣说金刚界中诸曼拏罗。<a id="a-x"></a>所有弟子入坛法等广大仪轨。<a id="a-y"></a>今先说彼弟子入曼拏罗仪。<a id="a-z"></a>诸欲入者。<a id="a-10"></a>谓应先于普遍无余诸有情界起救护心。<a id="a-11"></a>悉令获得适悦快乐。<a id="a-12"></a>及得一切最上悉地。<a id="a-13"></a>诸有入此大曼拏罗者。<a id="a-14"></a>不应拣择是严非器。<a id="a-15"></a>何以故。<a id="a-16"></a>世尊谓有有情造大罪业。<a id="a-17"></a>彼或于此大曼拏罗见已入己。<a id="a-18"></a>即得当离一切恶趣。<a id="a-19"></a>世尊或有有情。<a id="a-1A"></a>受诸饮食五欲娱乐。<a id="a-1B"></a>世间义利坚着不舍。<a id="a-1C"></a>即以此世间之法而为先行。<a id="a-1D"></a>但能于此曼拏罗中随欲所作。<a id="a-1E"></a>亦得一切意愿圆满。<a id="a-1F"></a>世尊或有有情。<a id="a-1G"></a>爱乐戏笑歌舞饮食快乐等事。<a id="a-1H"></a>又复于此一切如来大乘现证三昧法性不了知故。<a id="a-1I"></a>入余天族坛中。<a id="a-1J"></a>为求一切意愿圆满。<a id="a-1K"></a>取着彼中爱乐快乐戏笑等事。<a id="a-1L"></a>乃于一切如来曼拏罗中受学法等。<a id="a-1M"></a>妄生怖畏而不能入。<a id="a-1N"></a>于彼恶趣坛路门中。<a id="a-1O"></a>生住着心。<a id="a-1P"></a>如是等类。<a id="a-1Q"></a>若能于此金刚界大曼拏罗相应而入。<a id="a-1R"></a>为求一切适悦快乐胜爱乐事最上悉地者。<a id="a-1S"></a>亦得成就。<a id="a-1T"></a>即能转彼入诸恶趣现前道等。<a id="a-1U"></a>世尊或有有情。<a id="a-1V"></a>修正法者。<a id="a-1W"></a>爱乐一切如来戒定慧法最上方便悉地果等。<a id="a-1X"></a>为求无上佛菩提故。<a id="a-1Y"></a>修习一切禅定解脱地位等法。<a id="a-1Z"></a>遍历无量无边苦者。<a id="a-1a"></a>如是等类。<a id="a-1b"></a>入此金刚界大曼拏罗中。<a id="a-1c"></a>如来之果即能速证。<a id="a-1d"></a>不为难得。<a id="a-1e"></a>况余一切成就法等。</p>
  <p id="a1f">复次宣说礼敬仪轨。<a id="a-1g"></a>谓先普礼四方一切如来。<a id="a-1h"></a>先作金刚合掌。<a id="a-1i"></a>全身委地礼东方如来。<a id="a-1j"></a>大明曰。</p>
  <p id="a1k">唵(引)萨哩嚩(二合)怛他(引)誐多(一句)布儒(仁祖切)波塞他(二合引)那(引)野(引)怛摩(二合引)喃儞哩夜(二合引)怛夜(引)弥萨哩嚩(二合)怛他(引)誐多(二)嚩日啰(二合)萨埵(引)提瑟姹(二合)莎[牟*含](引切身下同三)</p>
  <p id="a1l">如前金刚合掌安于心间。<a id="a-1m"></a>即以颡礼南方如来。<a id="a-1n"></a>大明曰。</p>
  <p id="a1o">唵(引)萨哩嚩(二合)怛他(引)誐多(一句)布惹(引)毗尸(引)哥(引)夜(引)怛摩(二合引)喃儞哩夜(二合引)怛夜(引)弥萨哩嚩(二合)怛他(引)誐多(二)嚩日啰(二合)啰怛那(二合)阿毗诜左[牟*含](引)(三)</p>
  <p id="a1p">如前金刚合掌复安于头。<a id="a-1q"></a>即以口礼西方如来。<a id="a-1r"></a>大明曰。</p>
  <p id="a1s">唵(引)萨哩嚩(二合)怛他(引)誐多(一句)布惹(引)钵啰(二合)嚩哩多(二合)那(引)夜(引)怛摩(二合引)喃儞哩夜(二合引)怛夜(引)弥萨哩嚩(二合)怛他(引)誐多(二)嚩日啰(二合)达哩摩(二合引)钵啰(二合)嚩哩多(二合)野[牟*含](引)(三)</p>
  <p id="a1t">如前金刚合掌。<a id="a-1u"></a>从头渐下安于心间。<a id="a-1v"></a>即以顶礼北方如来。<a id="a-1w"></a>大明曰。</p>
  <p id="a1x">唵(引)萨哩嚩(二合)怛他(引)誐多(一句)布惹(引)葛哩摩(二合)尼(引)怛摩(二合引)喃儞哩夜(二合引)怛夜(引)弥萨哩嚩(二合)怛他(引)誐多(二)嚩日啰(二合)葛哩摩(二合)酤噜(引)[牟*含](引)(三)</p>
  <p id="a1y">然后金刚阿阇梨。<a id="a-1z"></a>令金刚弟子以绯帛覆面。<a id="a-20"></a>结萨埵金刚印。<a id="a-21"></a>诵此大明曰。</p>
  <p id="a22">三摩野萨怛鑁(三合一句)</p>
  <p id="a23">然后以二中指持于华鬘成印。<a id="a-24"></a>即入曼拏罗。<a id="a-25"></a>诵此大明曰。</p>
  <p id="a26">三摩野吽(引一句)</p>
  <p id="a27">入曼拏罗已。<a id="a-28"></a>然后授此誓诫言。<a id="a-29"></a>汝今已得入一切如来曼拏罗中。<a id="a-2A"></a>当观我即从彼金刚智所生。<a id="a-2B"></a>由是金刚智故。<a id="a-2C"></a>汝即当得一切如来一切悉地。<a id="a-2D"></a>况余所有悉地法邪。<a id="a-2E"></a>若有不见大曼拏罗者。<a id="a-2F"></a>汝不应为说此三昧法。<a id="a-2G"></a>若为说者违越三昧。<a id="a-2H"></a>然后金刚阿阇梨。<a id="a-2I"></a>自结萨埵金刚印。<a id="a-2J"></a>安于金刚弟子顶。<a id="a-2K"></a>安已作是言。<a id="a-2L"></a>诸不应说人。<a id="a-2M"></a>汝为说者。<a id="a-2N"></a>以此三昧金刚摧碎汝顶。<a id="a-2O"></a>次以三昧。<a id="a-2P"></a>印水诵是心明加持。<a id="a-2Q"></a>一遍然后授与弟子。<a id="a-2R"></a>令饮说此誓心大明曰。</p>
  <p id="a2S">嚩日啰(二合)萨埵莎焬帝(引)[寧*也](切身下同一句)纥哩(二合)捺曳(引)三摩嚩悉体(二合)多(二)儞哩毗(二合)[寧*也]怛怛刹(二合)赧夜(引)夜(引)(三)[寧*也]祢突噜(二合引)夜(引)祢[牟*含]那野(四)嚩日噜(二合引)捺迦姹(五)</p>
  <p id="a2T">然以誓诫告弟子言。<a id="a-2U"></a>汝从今已后。<a id="a-2V"></a>想我即同金刚手尊。<a id="a-2W"></a>如我所作汝亦应作。<a id="a-2X"></a>汝当于我勿生轻慢。<a id="a-2Y"></a>无令于汝返招殃咎。<a id="a-2Z"></a>命终之后堕大地狱。<a id="a-2a"></a>复授誓诫心曰。</p>
  <p id="a2b">萨哩啰(二合)怛他(引)誐多(引)室左(二合引)提底瑟姹(二合)当(引一句)嚩日啰(二合)萨都(引)弥(引)阿(引)尾舍睹(二)</p>
  <p id="a2c">然后金刚阿阇梨。<a id="a-2d"></a>即结萨埵金刚印。<a id="a-2e"></a>说是大明曰。</p>
  <p id="a2f">阿焬多怛三(二合)摩踰(引)嚩日囕(二合一句)嚩日啰(二合)萨埵弥帝三蜜哩(三合)多(二)阿(引)尾舍野睹帝捺曳(二合引)嚩(三)嚩日啰(二合)夜(引)那末耨多囕(四)嚩日啰(二合引)尾(引)舍恶(五)</p>
  <p id="a2g">然后开前萨埵金刚印。<a id="a-2h"></a>复结忿怒拳。<a id="a-2i"></a>如大乘现证三昧等法。<a id="a-2j"></a>以金刚语随其所乐应当持诵。<a id="a-2k"></a>然作召入法。<a id="a-2l"></a>当召入时。<a id="a-2m"></a>从微妙智生。<a id="a-2n"></a>以是智故。<a id="a-2o"></a>即能如应觉了他心。<a id="a-2p"></a>知过去未来等事得心坚固。<a id="a-2q"></a>能于一切如来教中。<a id="a-2r"></a>息除诸苦。<a id="a-2s"></a>及得远离一切怖畏。<a id="a-2t"></a>得一切萨埵一切如来威力加持。<a id="a-2u"></a>得一切悉地现前成办。<a id="a-2v"></a>得未曾有欢喜适悦妙乐出生。<a id="a-2w"></a>于彼妙乐中。<a id="a-2x"></a>或得成就诸三摩地。<a id="a-2y"></a>或得成就诸陀罗尼。<a id="a-2z"></a>或得圆满一切意愿。<a id="a-30"></a>或复得成一切如来。<a id="a-31"></a>然后即用彼印。<a id="a-32"></a>安于自心以解弟子。<a id="a-33"></a>诵是大明曰。</p>
  <p id="a34">唵(引)底瑟姹(二合)嚩日啰(二合一句)捺哩(二合)厨(引)弥(引)婆嚩(二)赊(引)说都(引)弥(引)婆嚩(三)纥哩(二合)捺野弥(引)提底瑟姹(二合)(四)萨哩嚩(二合)悉亭左弥(引)钵啰(二合)野蹉(五)吽(引)(六)诃诃诃诃呼(引)(七)</p>
  <p id="a35">次令弟子以所持华鬘。<a id="a-36"></a>[打-丁+勉]于曼拏罗中。<a id="a-37"></a>诵是大明曰。</p>
  <p id="a38">钵啰(二合)底(引)蹉嚩日啰(二合)呼(引一句)</p>
  <p id="a39">然后华所堕处。<a id="a-3A"></a>即是本尊成就。<a id="a-3B"></a>次复以其华鬘。<a id="a-3C"></a>系弟子头上。<a id="a-3D"></a>诵是大明曰。</p>
  <p id="a3E">唵(引)钵啰(二合)帝屹哩(二合)恨拏(二合)埵(一句)弥[牟*含]萨埵摩贺(引)末罗(二)怛夜(引)末驮夜(引)底(引)那摩贺(引)萨怛吠(二合引)那(三)钵啰(二合)底漆睹(引)婆嚩帝(四)尸(引)竭囕(二合)左(引)写悉[亭*夜](切身下同)底(五)</p>
  <p id="a3F">然后阿阇梨。<a id="a-3G"></a>为其弟子除去面帛。<a id="a-3H"></a>诵是大明曰。</p>
  <p id="a3I">唵(引)嚩日啰(二合)萨埵莎焬底[寧*也](一句)作刍讷伽(二合引)吒那怛怛钵(二合)啰(二)乌讷伽(二合引)吒野底萨哩嚩(二合引)刍(引)(三)嚩日啰(二合)作刍啰耨多囕(四)呬嚩日啰(二合)播舍(五)</p>
  <p id="a3J">然令弟子于大曼拏罗中次第观视。<a id="a-3K"></a>弟子于曼拏罗中才观视时。<a id="a-3L"></a>即得一切如来威力加持。<a id="a-3M"></a>金刚萨埵安住自心。<a id="a-3N"></a>即见曼拏罗中。<a id="a-3O"></a>有其种种光明轮等诸神通事。<a id="a-3P"></a>入一切如来妙加持性。<a id="a-3Q"></a>或见具德大持金刚者为现本身。<a id="a-3R"></a>或见如来等。<a id="a-3S"></a>从是已后。<a id="a-3T"></a>所有一切义利一切意愿。<a id="a-3U"></a>随欲所作皆得成就。<a id="a-3V"></a>乃至得成持金刚尊。<a id="a-3W"></a>及成一切如来。<a id="a-3X"></a>如是大曼拏罗。<a id="a-3Y"></a>遍观视已。<a id="a-3Z"></a>然后金刚阿阇梨。<a id="a-3a"></a>以金刚加持宝瓶香水。<a id="a-3b"></a>灌弟子顶。<a id="a-3c"></a>诵是大明曰。</p>
  <p id="a3d">嚩日啰(二合引)毗诜左(一句)</p>
  <p id="a3e">然后阿阇梨。<a id="a-3f"></a>随以一印而为系鬘。<a id="a-3g"></a>作自标帜安双手中。<a id="a-3h"></a>如是告言。<a id="a-3i"></a>汝今已受诸佛如来金刚灌顶。<a id="a-3j"></a>得一切佛摄受于汝。<a id="a-3k"></a>汝当善得金刚成就。<a id="a-3l"></a>说是大明曰。</p>
  <p id="a3m">唵(引)嚩日啰(二合引)提钵底埵(引一句)阿毗诜左(引)弥底瑟姹(二合)(二)嚩日啰(二合)三摩野萨怛鑁(三合三)</p>
  <p id="a3n">次当授与弟子金刚灌名。<a id="a-3o"></a>说是大明曰。</p>
  <p id="a3p">唵(引)嚩日啰(二合)萨埵埵(引句)摩毗诜左(引)弥嚩日啰(二合)那(引)摩(引)毗尸(引)哥多(二)呬(引)嚩日啰(二合)那(引)摩(三)</p>
  <p id="a3q">若为弟子授金刚名。<a id="a-3r"></a>应加系字随用而呼。<a id="a-3s"></a>如上说入一切曼拏罗广大仪轨。</p>
  <p id="a3t">复次问弟子言。<a id="a-3u"></a>汝爱乐义利出生悉地智邪。<a id="a-3v"></a>神通成办悉地智邪。<a id="a-3w"></a>持明成办悉地智邪。<a id="a-3x"></a>乃至一切如来最上成办悉地智邪。<a id="a-3y"></a>然后随其所乐如应为说。<a id="a-3z"></a>应先教示义利成办悉地印智。<a id="a-40"></a>颂曰。</p>
  <p id="a41">金刚影像先安立　　如应观想在心中</p>
  <p id="a42">随方观想彼地形　　是处即当见伏藏</p>
  <p id="a43">金刚影像遍图画　　如应观想在空中</p>
  <p id="a44">随所堕处乃应观　　是处即当见伏藏</p>
  <p id="a45">金刚影像住于舌　　智者随应如理观</p>
  <p id="a46">自言是处有伏藏　　如言随现即真实</p>
  <p id="a47">金刚影像遍所成　　如应观想于己身</p>
  <p id="a48">观其遍入随堕处　　是处即当见伏藏</p>
  <p id="a49">彼等心大明曰。</p>
  <p id="a4A">嚩日啰(二合)儞提(一句)</p>
  <p id="a4B">啰怛那(二合)儞提(一句)</p>
  <p id="a4C">达哩摩(二合)儞提(一句)</p>
  <p id="a4D">迦哩摩(二合)儞提(一句)</p>
  <p id="a4E">次当教示金刚神通成办悉地印智。<a id="a-4F"></a>颂曰。</p>
  <p id="a4G">金刚遍入所生已　　金刚水成金刚形</p>
  <p id="a4H">如应观想速成就　　即能于其水上行</p>
  <p id="a4I">金刚遍入所生已　　随其所宜自色形</p>
  <p id="a4J">如应观想彼相应　　即得自身同佛色</p>
  <p id="a4K">如前遍入己身已　　自身即同于虚空</p>
  <p id="a4L">如应观想随所欲　　即得隐身而自在</p>
  <p id="a4M">金刚遍入自生性　　观想自身如金刚</p>
  <p id="a4N">然后腾踊而高升　　即能随意虚空行</p>
  <p id="a4O">彼等心大明曰。</p>
  <p id="a4P">嚩日啰(二合)惹罗(一句)</p>
  <p id="a4Q">嚩日啰(二合)噜(引)波(一句)</p>
  <p id="a4R">嚩日啰(二合引)哥(引)舍(一句)</p>
  <p id="a4S">嚩日啰(二合)摩[亢*欠](呼郎切一句)</p>
  <p id="a4T">次当教示金刚持明成办悉地印智。<a id="a-4U"></a>颂曰。</p>
  <p id="a4V">妙月影像遍图画　　上踊空中随意行</p>
  <p id="a4W">观想双手持金刚　　金刚持明得成就</p>
  <p id="a4X">妙月影像净周遍　　金刚大宝如应观</p>
  <p id="a4Y">随其所欲清净身　　于刹那中即腾踊</p>
  <p id="a4Z">升于净月轮相中　　手持金刚妙莲华</p>
  <p id="a4a">观想金刚眼清净　　即得持明法成就</p>
  <p id="a4b">次于净妙月轮中　　羯磨金刚当观想</p>
  <p id="a4c">速持金刚妙巧业　　一切持明得成就</p>
  <p id="a4d">彼等心大明曰。</p>
  <p id="a4e">嚩日啰(二合)达啰(一句)</p>
  <p id="a4f">啰怛那(二合)达啰(一句)</p>
  <p id="a4g">达哩摩(二合)达啰(一句)</p>
  <p id="a4h">迦哩摩(二合)达啰(一句)</p>
  <p id="a4i">次当教示一切如来最上成办悉地印智。<a id="a-4j"></a>颂曰。</p>
  <p id="a4k">巧业金刚三摩地　　思惟遍满虚空界</p>
  <p id="a4l">随其所欲金刚身　　于刹那中即腾踊</p>
  <p id="a4m">萨埵清净三摩地　　观想最上亦复然</p>
  <p id="a4n">获得自在五神通　　速疾大智得成就</p>
  <p id="a4o">金刚萨埵众所成　　犹如虚空极广大</p>
  <p id="a4p">坚固随念速疾成　　自身即得持金刚</p>
  <p id="a4q">诸佛影像众所成　　离障寥廓等空界</p>
  <p id="a4r">于一切佛等持门　　是中证得诸佛果</p>
  <p id="a4s">彼等心大明曰。</p>
  <p id="a4t">嚩日啰(二合)嚩日啰(二合一句)</p>
  <p id="a4u">戍驮戍驮(一句)</p>
  <p id="a4v">萨埵萨埵。</p>
  <p id="a4w">没驮没驮(一句)</p>
  <p id="a4x">如是一切悉地智成办已。</p>
  <p id="a4y">复次宣说秘密总持堪忍法门。<a id="a-4z"></a>先为宣说誓心明曰。</p>
  <p id="a50">唵(引)嚩日啰(二合)萨埵莎焬帝[寧*也](一句)纥哩(二合)捺曳(引)三摩嚩悉体(二合引)多(二)儞哩毗(二合引)[寧*也]怛怛刹(二合)赧夜(引)夜(引)(三)[寧*也]祢没噜(二合引)夜祢摩那焬(四)</p>
  <p id="a51">次说誓诫言。<a id="a-52"></a>汝今不应违越于此誓心三昧。<a id="a-53"></a>无令于汝返招殃咎。<a id="a-54"></a>勿使此身命终之后堕大地狱。<a id="a-55"></a>然后教示秘密印智。<a id="a-56"></a>颂曰。</p>
  <p id="a57">金刚遍入发生已　　以金刚掌微细指</p>
  <p id="a58">一切等摄而齐拍　　山石尚能作敬爱</p>
  <p id="a59">金刚遍入法相应　　金刚妙缚能摧坏</p>
  <p id="a5A">彼微细指和合时　　山石亦能遍警振</p>
  <p id="a5B">即以如前遍入法　　彼金刚缚悉展舒</p>
  <p id="a5C">而复诸指使遍开　　刹那能坏于百族</p>
  <p id="a5D">微细遍入法相应　　所有诸指皆等摄</p>
  <p id="a5E">以金刚缚而作解　　能夺一切极恶苦</p>
  <p id="a5F">复次宣说秘密成就。<a id="a-5G"></a>若男子若女人。<a id="a-5H"></a>谓应遍入于婆儗中。<a id="a-5I"></a>彼遍入已。<a id="a-5J"></a>想彼诸身普遍展舒。</p>
  <p id="a5K">彼心大明曰。</p>
  <p id="a5L">嚩日啰(二合)嚩舍(一句)</p>
  <p id="a5M">嚩日啰(二合引)吠舍(一句)</p>
  <p id="a5N">嚩日啰(二合)诃那(一句)</p>
  <p id="a5O">嚩日啰(二合)诃啰(一句)</p>
  <p id="a5P">授彼心已。<a id="a-5Q"></a>然后教示本尊四种印智。<a id="a-5R"></a>复说此誓诫言。<a id="a-5S"></a>诸余未知。<a id="a-5T"></a>此一印者。<a id="a-5U"></a>汝当慎勿为其指示。<a id="a-5V"></a>何以故是彼有情。<a id="a-5W"></a>以不见大曼拏罗故。<a id="a-5X"></a>辄结是印者不得成就。<a id="a-5Y"></a>彼即生疑返招殃咎。<a id="a-5Z"></a>速趣命终堕于无间大地狱中。<a id="a-5a"></a>复堕恶趣。<a id="a-5b"></a>复次宣说一切如来萨埵成就大印智。<a id="a-5c"></a>是即一切如来现证菩提印。<a id="a-5d"></a>颂曰。</p>
  <p id="a5e">先从心智发生已　　次应观想金刚月</p>
  <p id="a5f">自身即是诸佛形　　复当观想金刚界</p>
  <p id="a5g">由此才获成就间　　即得智寿及力年</p>
  <p id="a5h">一切随意悉能行　　乃至佛果不难得</p>
  <p id="a5i">次说结金刚萨埵成就大印。<a id="a-5j"></a>颂曰。</p>
  <p id="a5k">以高举相戏掷杵　　作金刚慢自在势</p>
  <p id="a5l">安住身语心金刚　　金刚萨埵即已是</p>
  <p id="a5m">由此一切能遍行　　一切欲主获妙乐</p>
  <p id="a5n">寿力胜色及神通　　金刚萨埵等无异</p>
  <p id="a5o">而彼身语心金刚　　如其图画顺修习</p>
  <p id="a5p">具足所有标帜印　　即作大萨埵成就</p>
  <p id="a5q">复次宣说于诸教　　能成及彼所成法</p>
  <p id="a5r">诸成就者大事业　　今当次第而宣说</p>
  <p id="a5s">日日先当依时分　　如应作自加持等</p>
  <p id="a5t">诸成就法善作已　　然后随欲而自在</p>
  <p id="a5u">复说大印成就广大仪轨。<a id="a-5v"></a>颂曰。</p>
  <p id="a5w">金刚遍入发生已　　大印所作如仪轨</p>
  <p id="a5x">其印如前法所结　　随应观想大萨埵</p>
  <p id="a5y">彼智萨埵得见已　　即应观想于自身</p>
  <p id="a5z">结印钩召遍入已　　作敬爱已得成就</p>
  <p id="a60">彼心大明曰。</p>
  <p id="a61">嚩日啰(二合)萨埵恶。</p>
  <p id="a62">此是金刚遍入心。</p>
  <p id="a63">嚩日啰(二合)萨埵捺哩(二合)舍(一句)</p>
  <p id="a64">此是大士随念心。</p>
  <p id="a65">惹吽(引)鑁呼(引)</p>
  <p id="a66">此是大萨埵钩召遍入妙缚敬爱心。<a id="a-67"></a>复次颂曰。</p>
  <p id="a68">此三摩邪萨怛鑁　　遍入于彼后月轮</p>
  <p id="a69">观自身即萨埵故　　诵三摩邪萨怛鑁</p>
  <p id="a6A">由彼萨埵大印故　　观想己身即彼身</p>
  <p id="a6B">以金刚语妙成就　　即一切印皆能成</p>
  <p id="a6C">若诵惹吽鑁呼明　　即能遍入一切佛</p>
  <p id="a6D">起如善意妙相应　　即得广大胜成就</p>
  <p id="a6E">复次我说羯磨法　　金刚羯磨胜无上</p>
  <p id="a6F">诸佛随念妙悉地　　速疾得成正觉尊</p>
  <p id="a6G">萨埵金刚妙成就　　获得一切印主宰</p>
  <p id="a6H">大宝金刚成就故　　即为一切宝主宰</p>
  <p id="a6I">妙法金刚由成就　　即能任持诸佛法</p>
  <p id="a6J">羯磨金刚印相应　　能办金刚众事业</p>
  <p id="a6K">金刚萨埵法成就　　由结萨埵大智印</p>
  <p id="a6L">金刚钩召法相应　　持金刚者悉能召</p>
  <p id="a6M">金刚妙爱大印智　　即能善爱一切佛</p>
  <p id="a6N">金刚善哉法相应　　即得诸佛皆欢喜</p>
  <p id="a6O">金刚宝印如仪轨　　即得诸佛授灌顶</p>
  <p id="a6P">金刚妙光法相应　　金刚光明悉获得</p>
  <p id="a6Q">持习金刚幢相应　　即得一切愿圆满</p>
  <p id="a6R">金刚大笑法相应　　得与诸佛同喜笑</p>
  <p id="a6S">金刚妙法理相应　　即能任持金刚法</p>
  <p id="a6T">由金刚利法相应　　即得诸佛胜妙慧</p>
  <p id="a6U">持习金刚轮因故　　即能转彼大法轮</p>
  <p id="a6V">金刚妙语若相应　　即得诸佛语成就</p>
  <p id="a6W">金刚胜业成就故　　速得金刚胜事业</p>
  <p id="a6X">金刚甲胄若被身　　得金刚身妙坚固</p>
  <p id="a6Y">金刚药叉由成就　　金刚药叉等无异</p>
  <p id="a6Z">以金刚拳妙缚成　　得一切印皆成就</p>
  <p id="a6a">金刚嬉戏成就故　　即得金刚妙乐事</p>
  <p id="a6b">金刚宝鬘法相应　　得一切佛施灌顶</p>
  <p id="a6c">金刚妙歌相应故　　即得金刚妙歌咏</p>
  <p id="a6d">金刚旋舞法相应　　普能供养一切佛</p>
  <p id="a6e">金刚烧香法相应　　普施世间大适悦</p>
  <p id="a6f">金刚妙华法相应　　能作世间敬爱事</p>
  <p id="a6g">金刚灯明大印契　　以供养故得净眼</p>
  <p id="a6h">金刚涂香妙相应　　能除一切诸苦恼</p>
  <p id="a6i">金刚钩召法相应　　能作钩召诸胜业</p>
  <p id="a6j">以金刚索相应故　　普令一切遍引入</p>
  <p id="a6k">金刚锁法相应故　　即能堪任一切缚</p>
  <p id="a6l">由金刚铃遍警觉　　一切遍入令欢喜</p>
 </body>
</html>