<!doctype html>
<html id="z3IBUigi1" data-ver="432">
 <head>
  <meta charset="utf-8">
  <meta author="施护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说一切如来真实摄大乘现证三昧大教王经卷第七</h1>
  <h2 id="a2">金刚秘密曼拏罗广大仪轨分第二之二</h2>
  <p id="a3">尔时具德金刚手菩萨摩诃萨复说秘密大曼拏罗颂曰。</p>
  <p id="a4">我今次第当演说　　最上金刚曼拏罗</p>
  <p id="a5">其相同彼金刚界　　此说名为金刚密</p>
  <p id="a6">大曼拏罗法相应　　诸曼拏罗亦然画</p>
  <p id="a7">诸曼拏罗中依法　　应当悉画于佛印</p>
  <p id="a8">中方安处加趺相　　此名金刚界主宰</p>
  <p id="a9">金刚加趺金刚相　　此即金刚部金刚</p>
  <p id="aA">彼金刚宝加趺相　　如是名为自灌顶</p>
  <p id="aB">金刚莲华加趺相　　此说名为持寿命</p>
  <p id="aC">羯磨金刚加趺相　　是为巧业金刚法</p>
  <p id="aD">应当遍画莲华位　　又复悉画圆光相</p>
  <p id="aE">座中应画金刚杵　　及金刚钩而起立</p>
  <p id="aF">画二金刚相相合　　二手作拳善哉相</p>
  <p id="aG">复画宝聚有炽焰　　日光轮印亦复然</p>
  <p id="aH">胜幢炽盛光围绕　　诸齿行列金刚笑</p>
  <p id="aI">金刚中画莲华相　　利剑炽焰亦复然</p>
  <p id="aJ">复画金刚大火轮　　及画舌相具光焰</p>
  <p id="aK">诸处遍画金刚杵　　应画金刚甲胄相</p>
  <p id="aL">依法次画金刚牙　　二手拳印如应画</p>
  <p id="aM">萨萨金刚等随画　　如大坛中所说仪</p>
  <p id="aN">悉画本印及标帜　　金刚戏等坛中画</p>
  <p id="aO">于外坛中如仪轨　　悉画本部自标帜</p>
  <p id="aP">慈氏菩萨等亦然　　随其所乐咸应画</p>
  <p id="aQ">复次宣说入金刚秘密曼拏罗仪。</p>
  <p id="aR">所谓金刚阿阇梨。<a id="a-S"></a>先应自结萨埵金刚印。<a id="a-T"></a>依教入曼拏罗中。<a id="a-U"></a>作右旋绕。<a id="a-V"></a>以所结印献金刚手尊。<a id="a-W"></a>如其所说。<a id="a-X"></a>于坛四门诵自心明。<a id="a-Y"></a>作解散已。<a id="a-Z"></a>复结金刚钩羯磨印。<a id="a-a"></a>如教所说作事业已。<a id="a-b"></a>即应顺向出曼拏罗。<a id="a-c"></a>乃令金刚弟子。<a id="a-d"></a>依金刚界大曼拏罗法用。<a id="a-e"></a>如次而入。<a id="a-f"></a>入已然后依法解拳。<a id="a-g"></a>次当授与秘密成就金刚标帜教授金刚。<a id="a-h"></a>秘密印智等法。</p>
  <p id="ai">复次此中。<a id="a-j"></a>应教授金刚秘密身印智。</p>
  <p id="ak">净月曼拏罗中住　　观想金刚作奋迅</p>
  <p id="al">手足指面悉动摇　　金刚明妃尚生爱</p>
  <p id="am">屈臂犹如持钩势　　观想金刚在头上</p>
  <p id="an">手掌相击使振声　　想金刚钩作钩召</p>
  <p id="ao">又复应作射箭法　　起奋迅相射心中</p>
  <p id="ap">如应杀彼诸恶魔　　妙乐金刚自当得</p>
  <p id="aq">又应作缚系于臂　　从自心至遍自身</p>
  <p id="ar">彼金刚法用相应　　自得诸佛常卫护</p>
  <p id="as">即说如是等心明曰。</p>
  <p id="at">嚩日啰(二合)啰(引)誐野呼(引一句)</p>
  <p id="au">嚩日囕(二合引)酤舍[口*弱](一句)</p>
  <p id="av">摩(引)啰摩(引)啰野发吒(半音一句)</p>
  <p id="aw">满驮荦(力角切)叉[亢*欠](一句)</p>
  <p id="ax">复次教授金刚秘密观视印智。</p>
  <p id="ay">诸金刚视生妙爱　　所谓欢喜开华眼</p>
  <p id="az">以其观视明妃故　　即能得彼常顺爱</p>
  <p id="a10">又复极恶动摇眼　　眼睫照明钩召相</p>
  <p id="a11">此说名为光明视　　一切世间悉钩召</p>
  <p id="a12">又复颦眉破坏相　　刹那能现忿怒势</p>
  <p id="a13">此名遍持忿怒视　　乃至三世尚降伏</p>
  <p id="a14">又作坚固慈爱眼　　犹如须弥诸山石</p>
  <p id="a15">此说名为慈爱视　　能破病毒及执魅</p>
  <p id="a16">即说如是等心明曰。</p>
  <p id="a17">嚩日啰(二合)捺哩(二合)瑟致(二合)末吒(半音一句)</p>
  <p id="a18">祢(引)钵多(二合)捺哩(二合)瑟啖(二合引)酤尸[口*弱](一句)</p>
  <p id="a19">骨噜(二合引)驮捺哩(二合)瑟致(二合)系(引一句)</p>
  <p id="a1A">捺哩(二合)茶捺哩(二合)瑟致(二合)怛啰(二合)吒(半音一句)</p>
  <p id="a1B">复次教授金刚秘密语印智。</p>
  <p id="a1C">呼呼呼呼此称时　　刹那即得离语言</p>
  <p id="a1D">令诸众生善爱兴　　得金刚语悉明焕</p>
  <p id="a1E">[口*弱][口*弱][口*弱][口*弱]此称时　　一切声语得明焕</p>
  <p id="a1F">普能钩召诸世间　　即得执金刚无异</p>
  <p id="a1G">吽吽吽吽遍持故　　诸忿怒语得明焕</p>
  <p id="a1H">杀害一切恶有情　　等同须弥诸山石</p>
  <p id="a1I">[亢*欠][亢*欠][亢*欠][亢*欠]此称时　　诸微妙语悉明焕</p>
  <p id="a1J">而能普护诸世间　　即得同佛金刚身</p>
  <p id="a1K">即说如是等心明曰。</p>
  <p id="a1L">嚩日啰(二合)呼(引一句)</p>
  <p id="a1M">嚩日啰(二合)[口*弱](一句)</p>
  <p id="a1N">嚩日啰(二合)吽(引一句)</p>
  <p id="a1O">嚩日啰(二合)[亢*欠](一句)</p>
  <p id="a1P">复次教授金刚秘密心印智。</p>
  <p id="a1Q">如应观想于自身　　所有诸相皆具足</p>
  <p id="a1R">自身即是金刚手　　得彼诸佛生妙爱</p>
  <p id="a1S">如应观想于自身　　所有诸相皆具足</p>
  <p id="a1T">自身即是金刚藏　　而能钩召金刚手</p>
  <p id="a1U">如应观想于自身　　所有诸相皆具足</p>
  <p id="a1V">自身即是金刚眼　　以诸正法摧魔恶</p>
  <p id="a1W">如应观想于自身　　所有诸相皆具足</p>
  <p id="a1X">自身即是巧金刚　　得众金刚常卫护</p>
  <p id="a1Y">即说如是等心明曰。</p>
  <p id="a1Z">嚩日啰(二合)播(引)尼嚩舍(一句)摩(引)那野萨哩嚩(二合)没谈(引)呼(引二)</p>
  <p id="a1a">嚩日啰(二合)誐哩婆(二合一句)嚩日啰(二合)播(引)尼孕(二合)尸竭啰(二合)摩(引)葛哩沙(二合)野吽(引)[口*弱](二)</p>
  <p id="a1b">嚩日啰(二合)泥(引)怛啰(二合)萨哩嚩(二合)达哩[牟*含](二合一句)摩(引)啰野吽(引)癹吒(半音二)</p>
  <p id="a1c">嚩日啰(二合)尾说荦叉萨哩嚩(二合)嚩日啰(二合引)[亢*欠](一句)</p>
  <p id="a1d">复次教授金刚秘密印智。</p>
  <p id="a1e">萨埵金刚遍持故　　于自心中观自身</p>
  <p id="a1f">作金刚视普遍观　　一切世间遍警悟</p>
  <p id="a1g">大宝金刚遍持故　　于自心中观自身</p>
  <p id="a1h">作光明视普遍观　　钩召一切令顺爱</p>
  <p id="a1i">妙法金刚遍持故　　于自心中观自身</p>
  <p id="a1j">作忿怒视普遍观　　杀诸世间魔恶者</p>
  <p id="a1k">羯磨金刚遍持故　　于自心中观自身</p>
  <p id="a1l">作慈爱眼普遍观　　一切世间善作护</p>
  <p id="a1m">即说如是等心明曰。</p>
  <p id="a1n">嚩日啰(二合)玉呬野(二合)三摩野阿(一句)</p>
  <p id="a1o">嚩日啰(二合)玉呬野(二合)三摩野呼(引一句)</p>
  <p id="a1p">嚩日啰(二合)玉呬野(二合)三摩野吽(引一句)</p>
  <p id="a1q">嚩日啰(二合)玉呬野(二合)三摩野[亢*欠](一句)</p>
  <p id="a1r">复次教授金刚秘密大印成结仪则。</p>
  <p id="a1s">从金刚掌所生印　　此说名为大秘密</p>
  <p id="a1t">彼诸大印如次第　　成结之仪我今说</p>
  <p id="a1u">二手大指相钩结　　复屈头指头相执</p>
  <p id="a1v">竖二中指而向上　　此金刚界主宰印</p>
  <p id="a1w">即此中指金刚相　　又复中指如宝形</p>
  <p id="a1x">中指无名指如莲　　舒掌四印应如次</p>
  <p id="a1y">一二头指如金刚　　又二大指皆藏摄</p>
  <p id="a1z">弹指及头指如宝　　即复头指宝光相</p>
  <p id="a20">竖二无名指如宝　　即以此印向口转</p>
  <p id="a21">复以诸指头展舒　　竖二大指于中住</p>
  <p id="a22">展舒诸指如轮相　　即以此印从口散</p>
  <p id="a23">并竖大指如金刚　　竖二头指中间住</p>
  <p id="a24">开二大指复如牙　　后入掌中成拳印</p>
  <p id="a25">而复金刚秘密法　　从彼金刚缚所生</p>
  <p id="a26">复次法秘密标帜　　观想内心自相合</p>
  <p id="a27">羯磨秘密亦中住　　羯磨标帜应表示</p>
  <p id="a28">今说法印次第。<a id="a-29"></a>所谓最上秘密彼彼种子。</p>
  <p id="a2A">阿(引)[口*弱]呼(引)索。</p>
  <p id="a2B">唵(引)盎(引)怛啰(二合)郝。</p>
  <p id="a2C">纥哩(二合引)谈[牟*含]囕。</p>
  <p id="a2D">岗[亢*欠]吽(引)鑁。</p>
  <p id="a2E">二羽应结秘密印　　如教分别羯磨印</p>
  <p id="a2F">乃至三昧邪胜印　　二羽所成亦如是</p>
  <p id="a2G">次当宣说成就仪　　称三昧邪萨怛鑁</p>
  <p id="a2H">若结自印即能成　　得一切欲胜妙乐</p>
  <p id="a2I">若一若多诸密印　　一切余时不应结</p>
  <p id="a2J">或成大事或密中　　智者和合如应作</p>
  <p id="a2K">常时身住于此中　　金刚眷属自然生</p>
  <p id="a2L">行人坚固妙爱心　　乃至尽寿不应舍</p>
  <p id="a2M">复次宣说彼一切印成结等事业。</p>
  <p id="a2N">金刚遍入发生已　　是中或自或他人</p>
  <p id="a2O">若结诸印若解时　　随应诵是心明曰</p>
  <p id="a2P">嚩日啰(二合)吽(引)满驮(一句)</p>
  <p id="a2Q">次说解印仪则。</p>
  <p id="a2R">由彼彼所生　　一切印次第</p>
  <p id="a2S">于彼彼处解　　应诵是心明</p>
  <p id="a2T">唵(引)嚩日啰(二合)穆(一句)</p>
  <p id="a2U">次说坚固护身所作法仪。</p>
  <p id="a2V">结宝金刚坚固拳　　二头指结甲胄印</p>
  <p id="a2W">从心至顶次第解　　随应诵是心明曰</p>
  <p id="a2X">唵(引)捺哩(二合)茶嚩日啰(二合)葛嚩左特哩(二合)吒(半音一句)</p>
  <p id="a2Y">次说三昧缚仪。</p>
  <p id="a2Z">随处如应遍解已　　当结坚固护身印</p>
  <p id="a2a">解缚齐掌作摧拍　　即诵如是心明曰</p>
  <p id="a2b">唵(引)玉呬野(二合)三摩野多(引)罗萨(一句)</p>
  <p id="a2c">金刚密句随意诵　　善修一切坛事业</p>
  <p id="a2d">此中三昧法相应　　能作最上诸成就</p>
  <p data-pb></p>
  <h2 id="a2e">金刚智法曼拏罗广大仪轨分第三</h2>
  <p id="a2f">尔时具德金刚手菩萨摩诃萨。<a id="a-2g"></a>复入一切如来微妙金刚智印三昧曼拏罗加持三摩地。<a id="a-2h"></a>说此最上自心明曰。</p>
  <p id="a2i">唵(引)速(引)叉摩(二合)嚩日啰(二合)倪也(二合引)那三摩野吽(引一句)</p>
  <p id="a2j">尔时世尊阿閦如来。<a id="a-2k"></a>即入一切如来金刚萨埵微妙金刚智印三昧曼拏罗加持三摩地。<a id="a-2l"></a>说此最上自心明曰。</p>
  <p id="a2m">唵(引)嚩日啰(二合)萨埵速(引)叉摩(二合)倪也(二合引)那三摩野吽(引一句)</p>
  <p id="a2n">尔时世尊宝生如来。<a id="a-2o"></a>即入一切如来金刚宝微妙智金刚印三昧曼拏罗加持三摩地。<a id="a-2p"></a>说此最上自心明曰。</p>
  <p id="a2q">唵(引)嚩日啰(二合)啰怛那(二合)速(引)叉摩(二合)倪也(二合引)那三摩野吽(引一句)</p>
  <p id="a2r">尔时世尊无量寿如来。<a id="a-2s"></a>即入一切如来金刚法微妙金刚智印三昧曼拏罗加持三摩地。<a id="a-2t"></a>说此最上自心明曰。</p>
  <p id="a2u">唵(引)嚩日啰(二合)达哩摩(二合)速(引)叉摩(二合)倪也(二合引)那三摩野吽(引一句)</p>
  <p id="a2v">尔时世尊不空成就如来。<a id="a-2w"></a>即入一切如来金刚羯磨微妙智印三昧曼拏罗加持三摩地。<a id="a-2x"></a>说此最上自心明曰。</p>
  <p id="a2y">唵(引)嚩日啰(二合)葛哩摩(二合)速(引)叉摩(二合)倪也(二合引)那三摩野吽(引一句)</p>
  <p id="a2z">尔时世尊大毗卢遮那如来。<a id="a-30"></a>即入一切如来微妙智金刚三摩地。<a id="a-31"></a>于是三摩地中。<a id="a-32"></a>从一切如来心。<a id="a-33"></a>成具德执金刚者。<a id="a-34"></a>微妙智金刚光明。<a id="a-35"></a>为出现已。<a id="a-36"></a>普照一切世界。<a id="a-37"></a>于一切如来众及一切如来微妙智金刚三摩地三摩钵底中。<a id="a-38"></a>坚固作已。<a id="a-39"></a>复成一聚三摩地智妙金刚身遍观察已。<a id="a-3A"></a>合为一体。<a id="a-3B"></a>出生如来智身。<a id="a-3C"></a>于世尊大毗卢遮那如来心中。<a id="a-3D"></a>如理而住。</p>
  <p id="a3E">是时具德金刚手菩萨摩诃萨。<a id="a-3F"></a>即入一切如来智心。<a id="a-3G"></a>如是入已。<a id="a-3H"></a>说此一切如来微妙智大三昧金刚大明曰。</p>
  <p id="a3I">速(引)叉摩(二合)嚩日啰(二合一句)</p>
  <p id="a3J">说是大明时。<a id="a-3K"></a>从一切如来心中。<a id="a-3L"></a>出现具德金刚手菩萨摩诃萨。<a id="a-3M"></a>以一切如来微妙智金刚加持影像身。<a id="a-3N"></a>于一切如来鼻端而住。<a id="a-3O"></a>说此颂曰。</p>
  <p id="a3P">大哉一切正觉尊　　微妙金刚我广大</p>
  <p id="a3Q">由广大性微妙故　　普能舒遍于三界</p>
  <p id="a3R">时具德金刚手菩萨摩诃萨。<a id="a-3S"></a>作是说已。<a id="a-3T"></a>即于一切如来鼻端。<a id="a-3U"></a>以微妙金刚智相。<a id="a-3V"></a>舒遍一切如来身。<a id="a-3W"></a>如是舒遍已。<a id="a-3X"></a>又复遍周法界与虚空界合。<a id="a-3Y"></a>由是微妙金刚智相舒遍普尽虚空界故。<a id="a-3Z"></a>即于一切如来智金刚加持影像身中。<a id="a-3a"></a>如理而住。<a id="a-3b"></a>如是影像身。<a id="a-3c"></a>于刹那间。<a id="a-3d"></a>混入一切如来智金刚中。<a id="a-3e"></a>观察金刚法性已。<a id="a-3f"></a>即于一切如来及一切如来微妙智金刚三摩地中。<a id="a-3g"></a>如理而住。<a id="a-3h"></a>然后从一切如来金刚中说。<a id="a-3i"></a>一切如来三摩地智心明曰。</p>
  <p id="a3j">嚩日啰(二合)那(引)毗怛他(引)誐多吽(引一句)</p>
  <p id="a3k">说是心明时。<a id="a-3l"></a>具德金刚手菩萨摩诃萨。<a id="a-3m"></a>复入自心微妙智。<a id="a-3n"></a>与一切如来身合。<a id="a-3o"></a>如是入已。<a id="a-3p"></a>于自心中成金刚影像。<a id="a-3q"></a>如理而住。</p>
  <p id="a3r">是时一切如来。<a id="a-3s"></a>即说萨埵金刚等四大智心明曰。</p>
  <p id="a3t">嚩日啰(二合引)怛摩(二合)葛(一句)</p>
  <p id="a3u">此即金刚萨埵智印。</p>
  <p id="a3v">纥哩(二合)捺嚩(二合)日囕(二合引)酤舍(一)</p>
  <p id="a3w">此即一切如来集会加持智印。</p>
  <p id="a3x">底瑟姹(二合)啰(引)誐嚩日啰(二合)钵啰(二合)尾舍纥哩(二合)捺炀(一句)</p>
  <p id="a3y">此即一切如来随爱乐智印。</p>
  <p id="a3z">阿呼(引)嚩日啰(二合)睹瑟致(二合一句)</p>
  <p id="a40">此即大欢喜智印。</p>
  <p id="a41">是等名为一切如来大金刚等持门。</p>
  <p id="a42">尔时具德金刚手菩萨摩诃萨。<a id="a-43"></a>复入一切如来心微妙智。<a id="a-44"></a>与自心合。<a id="a-45"></a>如是入已。<a id="a-46"></a>于自心中。<a id="a-47"></a>以金刚加持影像身。<a id="a-48"></a>如理而住。<a id="a-49"></a>即此金刚影像相。<a id="a-4A"></a>说四心明曰。</p>
  <p id="a4B">嚩日啰(二合)啰怛那(二合引)怛摩(二合)葛纥哩(二合)捺野(一句)</p>
  <p id="a4C">此即一切如来灌顶智印。</p>
  <p id="a4D">嚩日啰(二合)苏(引)哩野(二合)底瑟姹(二合一句)</p>
  <p id="a4E">此即大光明曼拏罗庄严智印。</p>
  <p id="a4F">嚩日啰(二合)特嚩(二合)惹(引)誐啰(二合)鑁(一句)</p>
  <p id="a4G">此即一切如来意愿圆满智印。</p>
  <p id="a4H">纥哩(二合)捺野嚩日啰(二合)贺(引)萨(一句)</p>
  <p id="a4I">此即一切如来大喜出生智印。</p>
  <p id="a4J">是等名为一切如来宝等持门。</p>
  <p id="a4K">尔时具德金刚手菩萨摩诃萨。<a id="a-4L"></a>复入自微妙智。<a id="a-4M"></a>与自心合。<a id="a-4N"></a>如是入已。<a id="a-4O"></a>以金刚加持影像身。<a id="a-4P"></a>如理而住。<a id="a-4Q"></a>即此金刚影像相。<a id="a-4R"></a>说四心明曰。</p>
  <p id="a4S">嚩日啰(二合)钵讷摩(二合引)怛摩(二合)葛(一句)</p>
  <p id="a4T">此即一切法平等性智印。</p>
  <p id="a4U">纥哩(二合)捺嚩(二合)日啰(二合)酤(引)舍(一句)</p>
  <p id="a4V">此即一切如来智慧印。</p>
  <p id="a4W">底瑟姹(二合)嚩日啰(二合)作讫啰(二合)纥哩(二合)捺炀钵啰(二合)尾舍(一句)</p>
  <p id="a4X">此即入大轮智印。</p>
  <p id="a4Y">嚩日啰(二合)[口*爾]贺嚩(二合引)誐啰(二合)纥哩(二合)捺野(一句)</p>
  <p id="a4Z">此即一切如来法语离戏论智印。</p>
  <p id="a4a">是等名为一切如来法等持门。</p>
  <p id="a4b">尔时具德金刚手菩萨摩诃萨。<a id="a-4c"></a>复从自心金刚心。<a id="a-4d"></a>入金刚微妙智。<a id="a-4e"></a>与金刚心合。<a id="a-4f"></a>如是入已。<a id="a-4g"></a>复以极微妙金刚影像身。<a id="a-4h"></a>加持而住。<a id="a-4i"></a>说此极微妙金刚影像等四心明曰。</p>
  <p id="a4j">萨哩嚩(二合)嚩日啰(二合引)怛摩(二合)葛(一句)</p>
  <p id="a4k">此即一切如来巧业智印。</p>
  <p id="a4l">纥哩(二合)捺嚩(二合)日啰(二合)葛嚩左(一句)</p>
  <p id="a4m">此即极难敌精进智印。</p>
  <p id="a4n">底瑟姹(二合)嚩日啰(二合)药叉纥哩(二合)捺野(一句)</p>
  <p id="a4o">此即破一切魔境界智印。</p>
  <p id="a4p">嚩日啰(二合)母瑟耻(二合)纥哩(二合)捺野(一句)</p>
  <p id="a4q">此即一切如来缚智印。</p>
  <p id="a4r">是等名为一切如来羯磨等持门。</p>
  <p id="a4s">尔时具德金刚手菩萨摩诃萨。<a id="a-4t"></a>又复舒遍微妙智相。<a id="a-4u"></a>与一切如来身合。<a id="a-4v"></a>从是出已。<a id="a-4w"></a>即现金刚手大菩萨身。<a id="a-4x"></a>复成金刚萨埵等大菩萨像。<a id="a-4y"></a>各各标帜安自心已。<a id="a-4z"></a>即复安立金刚界大曼拏罗相应法用。<a id="a-50"></a>于净月曼拏罗自心等持等至中。<a id="a-51"></a>依止而住。</p>
  <p id="a52">复次具德金刚手菩萨摩诃萨。<a id="a-53"></a>为欲成办一切如来三摩地智神通事等。<a id="a-54"></a>说此金刚智微妙智曼拏罗。</p>
  <p id="a55">我今次第当演说　　最上妙月曼拏罗</p>
  <p id="a56">其相犹如金刚界　　金刚微妙故此说</p>
  <p id="a57">大曼拏罗法相应　　如教安立大萨埵</p>
  <p id="a58">金刚坛中画佛相　　佛曼拏罗如是立</p>
  <p id="a59">坛中遍画大萨埵　　自印安心如教说</p>
  <p id="a5A">应作三摩地坐相　　二手当结金刚缚</p>
  <p id="a5B">复次宣说金刚微妙法曼拏罗钩召等仪轨。<a id="a-5C"></a>谓于大曼拏罗中依相应法。<a id="a-5D"></a>所有入等仪轨随应作已。<a id="a-5E"></a>然后授与大智标帜。<a id="a-5F"></a>当随自心所作事业。</p>
  <p id="a5G">复次教授大印智法。</p>
  <p id="a5H">从舌及齶渐出已　　次复系想于鼻端</p>
  <p id="a5I">微妙金刚乐触生　　即得心住于等引</p>
  <p id="a5J">微妙金刚乐触中　　从是出生殊胜相</p>
  <p id="a5K">是相广大舒遍故　　心亦广大遍一切</p>
  <p id="a5L">随心所乐而舒遍　　广大即遍于三界</p>
  <p id="a5M">复次渐略应旋复　　乃至鼻端而摄入</p>
  <p id="a5N">从是已后诸所有　　常应观想妙等引</p>
  <p id="a5O">坚固所作遍一切　　三摩地智即安立</p>
  <p id="a5P">即说如是等心明曰。</p>
  <p id="a5Q">速(引)叉摩(二合)嚩日啰(二合一句)</p>
  <p id="a5R">飒颇(二合)啰嚩日啰(二合一句)</p>
  <p id="a5S">僧诃啰嚩日啰(二合一句)</p>
  <p id="a5T">嚩日啰(二合)捺哩(二合)茶底瑟姹(二合引一句)</p>
  <p id="a5U">若于有情起慈心　　与大坚固应同起</p>
  <p id="a5V">由心广大法相应　　一切有情亦广大</p>
  <p id="a5W">由慈广大相应故　　所起悲心亦复然</p>
  <p id="a5X">一切有情利相应　　遍诸所行悉广大</p>
  <p id="a5Y">自性光明遍一切　　本来清净虚空等</p>
  <p id="a5Z">是中若法若非法　　普观清净悉欢喜</p>
  <p id="a5a">所有一切极恶者　　彼等非佛菩提器</p>
  <p id="a5b">以大舍心平等观　　亦为彼等皆摄受</p>
  <p id="a5c">即说如是等心明曰。</p>
  <p id="a5d">摩贺(引)梅(引)怛哩野(三合)飒颇(二合)啰(一句)摩贺(引)葛噜拏(引)飒颇(二合)啰(引一句)</p>
  <p id="a5e">萨哩嚩(二合)戍驮钵罗(二合)摸(引)捺飒颇(二合)啰(一句)</p>
  <p id="a5f">萨哩嚩(二合)萨埵(引)三冒(引)驮野(一句)</p>
  <p id="a5g">复次教授一切如来随念智。</p>
  <p id="a5h">若处虚空若余方　　微妙金刚应和合</p>
  <p id="a5i">若坐若起威仪中　　金刚影像常观想</p>
  <p id="a5j">于一切处亦如是　　微妙金刚常和合</p>
  <p id="a5k">而诸菩萨心金刚　　观想常住妙等引</p>
  <p id="a5l">彼金刚手大影像　　于一切处常观想</p>
  <p id="a5m">微妙金刚法相应　　如其所说依次第</p>
  <p id="a5n">观佛影像遍一切　　所有诸相皆具足</p>
  <p id="a5o">如其所说依次第　　随应观想妙等引</p>
  <p id="a5p">即说如是等心明曰。</p>
  <p id="a5q">嚩日啰(二合引)目契(引)婆嚩(一句)摩贺(引)冒(引)地萨埵(引)尾舍(一句)</p>
  <p id="a5r">嚩日啰(二合)播(引)尼捺哩舍(二合)野莎噜半(一句)</p>
  <p id="a5s">没驮(引)努塞蜜哩(三合)爹(引)尾舍(一句)</p>
  <p id="a5t">微妙金刚相应故　　即当观想于自身</p>
  <p id="a5u">自身现月影像中　　净菩提心应观想</p>
  <p id="a5v">复于净妙月轮中　　如应观想于自身</p>
  <p id="a5w">自身即是金刚像　　萨埵金刚想无异</p>
  <p id="a5x">微妙金刚法相应　　如应观想于自身</p>
  <p id="a5y">自身萨埵金刚心　　萨埵金刚想无异</p>
  <p id="a5z">如应观想于自身　　所有诸相皆具足</p>
  <p id="a60">自身即是佛影像　　诸佛菩提应观想</p>
  <p id="a61">即说如是等心明曰。</p>
  <p id="a62">三满多跋捺啰(二合引)尾舍(一句)萨埵嚩日啰(二合引)尾舍(一句)</p>
  <p id="a63">嚩日啰(二合)萨埵三摩(引)提倪也(二合引)那(引)尾舍(一句)怛他(引)誐都(引)[亢*欠](一句)</p>
  <p id="a64">复次教授一切如来法性秘密印智。</p>
  <p id="a65">我即等同于诸佛　　一称金刚秘密语</p>
  <p id="a66">金刚莲华二相合　　令诸有情同妙爱</p>
  <p id="a67">我即等同大金刚　　一称金刚秘密语</p>
  <p id="a68">金刚莲华二相合　　决定钩召诸世间</p>
  <p id="a69">我即等同金刚法　　一称金刚秘密语</p>
  <p id="a6A">金刚莲华二相合　　普遍世间悉调伏</p>
  <p id="a6B">我即等同巧金刚　　一称金刚秘密语</p>
  <p id="a6C">金刚莲华二相合　　即能成就诸事业</p>
  <p id="a6D">复次教授一切如来智金刚加持三摩地印智。</p>
  <p id="a6E">微妙金刚法相应　　观想金刚住心中</p>
  <p id="a6F">自身即是佛影像　　由是观故即成佛</p>
  <p id="a6G">复次教授金刚萨埵三摩地印智。</p>
  <p id="a6H">微妙金刚相应故　　心金刚等彼诸众</p>
  <p id="a6I">金刚萨埵等应观　　能施一切自成就</p>
  <p id="a6J">复次教授一切如来部三摩地三昧印智。</p>
  <p id="a6K">从彼金刚缚出生　　等持三昧邪胜印</p>
  <p id="a6L">十六大士应如次　　彼等缚印今当说</p>
  <p id="a6M">所谓加趺相。<a id="a-6N"></a>高起势。<a id="a-6O"></a>捻箭势。<a id="a-6P"></a>向心住相。<a id="a-6Q"></a>头额处。<a id="a-6R"></a>背间。<a id="a-6S"></a>肩上。<a id="a-6T"></a>笑处。<a id="a-6U"></a>持口门心。<a id="a-6V"></a>剑心。<a id="a-6W"></a>开敷。<a id="a-6X"></a>从口散顶。<a id="a-6Y"></a>胸处。<a id="a-6Z"></a>面处。<a id="a-6a"></a>大指处。<a id="a-6b"></a>心前等。</p>
  <p id="a6c">复次教授最上法印次第。</p>
  <p id="a6d">吒计(引一句)</p>
  <p id="a6e">誐啰(二合)誐啰(二合一句)</p>
  <p id="a6f">末吒(半音一句)</p>
  <p id="a6g">阿屹啰(二合一句)</p>
  <p id="a6h">怛囕(二合)怛囕(二合一句)</p>
  <p id="a6i">盎盎(一句)</p>
  <p id="a6j">唐唐(一句)</p>
  <p id="a6k">怛哩(二合引)吒(一句)</p>
  <p id="a6l">特哩(二合)吒(一句)</p>
  <p id="a6m">勃哩(二合)吒(一句)</p>
  <p id="a6n">酤(引)舍(一句)</p>
  <p id="a6o">郝郝(一句)</p>
  <p id="a6p">嚩嚩(一句)</p>
  <p id="a6q">鑁鑁(一句)</p>
  <p id="a6r">发吒(半音一句)</p>
  <p id="a6s">屹啰(二合)萨(一句)</p>
  <p id="a6t">复次教授最上法羯磨。</p>
  <p id="a6u">所谓诸欲作者。<a id="a-6v"></a>依三昧法。<a id="a-6w"></a>应结微妙金刚智拳。<a id="a-6x"></a>皆从二羽和合而作。</p>
 </body>
</html>