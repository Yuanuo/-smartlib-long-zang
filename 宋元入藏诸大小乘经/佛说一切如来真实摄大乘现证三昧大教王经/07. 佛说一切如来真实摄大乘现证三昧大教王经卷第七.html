<!DOCTYPE html>
<html>
<head>
  <meta charset="utf-8"/>
  <meta name="author" content="施护/宋"/>
  <meta name="library" content="龙藏"/>
  <meta name="catalog" content="龙藏/宋元入藏诸大小乘经"/>
  <title>佛说一切如来真实摄大乘现证三昧大教王经卷第七</title>
</head>
<body>
  <h1 class="head">佛说一切如来真实摄大乘现证三昧大教王经卷第七</h1>
  <h2>金刚秘密曼拏罗广大仪轨分第二之二</h2>
  <p>尔时具德金刚手菩萨摩诃萨复说秘密大曼拏罗颂曰。</p>
  <p class="l-js-7c">我今次第当演说　　最上金刚曼拏罗</p>
  <p class="l-js-7c">其相同彼金刚界　　此说名为金刚密</p>
  <p class="l-js-7c">大曼拏罗法相应　　诸曼拏罗亦然画</p>
  <p class="l-js-7c">诸曼拏罗中依法　　应当悉画于佛印</p>
  <p class="l-js-7c">中方安处加趺相　　此名金刚界主宰</p>
  <p class="l-js-7c">金刚加趺金刚相　　此即金刚部金刚</p>
  <p class="l-js-7c">彼金刚宝加趺相　　如是名为自灌顶</p>
  <p class="l-js-7c">金刚莲华加趺相　　此说名为持寿命</p>
  <p class="l-js-7c">羯磨金刚加趺相　　是为巧业金刚法</p>
  <p class="l-js-7c">应当遍画莲华位　　又复悉画圆光相</p>
  <p class="l-js-7c">座中应画金刚杵　　及金刚钩而起立</p>
  <p class="l-js-7c">画二金刚相相合　　二手作拳善哉相</p>
  <p class="l-js-7c">复画宝聚有炽焰　　日光轮印亦复然</p>
  <p class="l-js-7c">胜幢炽盛光围绕　　诸齿行列金刚笑</p>
  <p class="l-js-7c">金刚中画莲华相　　利剑炽焰亦复然</p>
  <p class="l-js-7c">复画金刚大火轮　　及画舌相具光焰</p>
  <p class="l-js-7c">诸处遍画金刚杵　　应画金刚甲胄相</p>
  <p class="l-js-7c">依法次画金刚牙　　二手拳印如应画</p>
  <p class="l-js-7c">萨萨金刚等随画　　如大坛中所说仪</p>
  <p class="l-js-7c">悉画本印及标帜　　金刚戏等坛中画</p>
  <p class="l-js-7c">于外坛中如仪轨　　悉画本部自标帜</p>
  <p class="l-js-7c">慈氏菩萨等亦然　　随其所乐咸应画</p>
  <p>复次宣说入金刚秘密曼拏罗仪。</p>
  <p>所谓金刚阿阇梨。先应自结萨埵金刚印。依教入曼拏罗中。作右旋绕。以所结印献金刚手尊。如其所说。于坛四门诵自心明。作解散已。复结金刚钩羯磨印。如教所说作事业已。即应顺向出曼拏罗。乃令金刚弟子。依金刚界大曼拏罗法用。如次而入。入已然后依法解拳。次当授与秘密成就金刚标帜教授金刚。秘密印智等法。</p>
  <p>复次此中。应教授金刚秘密身印智。</p>
  <p class="l-js-7c">净月曼拏罗中住　　观想金刚作奋迅</p>
  <p class="l-js-7c">手足指面悉动摇　　金刚明妃尚生爱</p>
  <p class="l-js-7c">屈臂犹如持钩势　　观想金刚在头上</p>
  <p class="l-js-7c">手掌相击使振声　　想金刚钩作钩召</p>
  <p class="l-js-7c">又复应作射箭法　　起奋迅相射心中</p>
  <p class="l-js-7c">如应杀彼诸恶魔　　妙乐金刚自当得</p>
  <p class="l-js-7c">又应作缚系于臂　　从自心至遍自身</p>
  <p class="l-js-7c">彼金刚法用相应　　自得诸佛常卫护</p>
  <p>即说如是等心明曰。</p>
  <p>嚩日啰(二合)啰(引)誐野呼(引一句)</p>
  <p>嚩日囕(二合引)酤舍[口*弱](一句)</p>
  <p>摩(引)啰摩(引)啰野发吒(半音一句)</p>
  <p>满驮荦(力角切)叉[亢*欠](一句)</p>
  <p>复次教授金刚秘密观视印智。</p>
  <p class="l-js-7c">诸金刚视生妙爱　　所谓欢喜开华眼</p>
  <p class="l-js-7c">以其观视明妃故　　即能得彼常顺爱</p>
  <p class="l-js-7c">又复极恶动摇眼　　眼睫照明钩召相</p>
  <p class="l-js-7c">此说名为光明视　　一切世间悉钩召</p>
  <p class="l-js-7c">又复颦眉破坏相　　刹那能现忿怒势</p>
  <p class="l-js-7c">此名遍持忿怒视　　乃至三世尚降伏</p>
  <p class="l-js-7c">又作坚固慈爱眼　　犹如须弥诸山石</p>
  <p class="l-js-7c">此说名为慈爱视　　能破病毒及执魅</p>
  <p>即说如是等心明曰。</p>
  <p>嚩日啰(二合)捺哩(二合)瑟致(二合)末吒(半音一句)</p>
  <p>祢(引)钵多(二合)捺哩(二合)瑟啖(二合引)酤尸[口*弱](一句)</p>
  <p>骨噜(二合引)驮捺哩(二合)瑟致(二合)系(引一句)</p>
  <p>捺哩(二合)茶捺哩(二合)瑟致(二合)怛啰(二合)吒(半音一句)</p>
  <p>复次教授金刚秘密语印智。</p>
  <p class="l-js-7c">呼呼呼呼此称时　　刹那即得离语言</p>
  <p class="l-js-7c">令诸众生善爱兴　　得金刚语悉明焕</p>
  <p>[口*弱][口*弱][口*弱][口*弱]此称时　　一切声语得明焕</p>
  <p class="l-js-7c">普能钩召诸世间　　即得执金刚无异</p>
  <p class="l-js-7c">吽吽吽吽遍持故　　诸忿怒语得明焕</p>
  <p class="l-js-7c">杀害一切恶有情　　等同须弥诸山石</p>
  <p>[亢*欠][亢*欠][亢*欠][亢*欠]此称时　　诸微妙语悉明焕</p>
  <p class="l-js-7c">而能普护诸世间　　即得同佛金刚身</p>
  <p>即说如是等心明曰。</p>
  <p>嚩日啰(二合)呼(引一句)</p>
  <p>嚩日啰(二合)[口*弱](一句)</p>
  <p>嚩日啰(二合)吽(引一句)</p>
  <p>嚩日啰(二合)[亢*欠](一句)</p>
  <p>复次教授金刚秘密心印智。</p>
  <p class="l-js-7c">如应观想于自身　　所有诸相皆具足</p>
  <p class="l-js-7c">自身即是金刚手　　得彼诸佛生妙爱</p>
  <p class="l-js-7c">如应观想于自身　　所有诸相皆具足</p>
  <p class="l-js-7c">自身即是金刚藏　　而能钩召金刚手</p>
  <p class="l-js-7c">如应观想于自身　　所有诸相皆具足</p>
  <p class="l-js-7c">自身即是金刚眼　　以诸正法摧魔恶</p>
  <p class="l-js-7c">如应观想于自身　　所有诸相皆具足</p>
  <p class="l-js-7c">自身即是巧金刚　　得众金刚常卫护</p>
  <p>即说如是等心明曰。</p>
  <p>嚩日啰(二合)播(引)尼嚩舍(一句)摩(引)那野萨哩嚩(二合)没谈(引)呼(引二)</p>
  <p>嚩日啰(二合)誐哩婆(二合一句)嚩日啰(二合)播(引)尼孕(二合)尸竭啰(二合)摩(引)葛哩沙(二合)野吽(引)[口*弱](二)</p>
  <p>嚩日啰(二合)泥(引)怛啰(二合)萨哩嚩(二合)达哩[牟*含](二合一句)摩(引)啰野吽(引)癹吒(半音二)</p>
  <p>嚩日啰(二合)尾说荦叉萨哩嚩(二合)嚩日啰(二合引)[亢*欠](一句)</p>
  <p>复次教授金刚秘密印智。</p>
  <p class="l-js-7c">萨埵金刚遍持故　　于自心中观自身</p>
  <p class="l-js-7c">作金刚视普遍观　　一切世间遍警悟</p>
  <p class="l-js-7c">大宝金刚遍持故　　于自心中观自身</p>
  <p class="l-js-7c">作光明视普遍观　　钩召一切令顺爱</p>
  <p class="l-js-7c">妙法金刚遍持故　　于自心中观自身</p>
  <p class="l-js-7c">作忿怒视普遍观　　杀诸世间魔恶者</p>
  <p class="l-js-7c">羯磨金刚遍持故　　于自心中观自身</p>
  <p class="l-js-7c">作慈爱眼普遍观　　一切世间善作护</p>
  <p>即说如是等心明曰。</p>
  <p>嚩日啰(二合)玉呬野(二合)三摩野阿(一句)</p>
  <p>嚩日啰(二合)玉呬野(二合)三摩野呼(引一句)</p>
  <p>嚩日啰(二合)玉呬野(二合)三摩野吽(引一句)</p>
  <p>嚩日啰(二合)玉呬野(二合)三摩野[亢*欠](一句)</p>
  <p>复次教授金刚秘密大印成结仪则。</p>
  <p class="l-js-7c">从金刚掌所生印　　此说名为大秘密</p>
  <p class="l-js-7c">彼诸大印如次第　　成结之仪我今说</p>
  <p class="l-js-7c">二手大指相钩结　　复屈头指头相执</p>
  <p class="l-js-7c">竖二中指而向上　　此金刚界主宰印</p>
  <p class="l-js-7c">即此中指金刚相　　又复中指如宝形</p>
  <p class="l-js-7c">中指无名指如莲　　舒掌四印应如次</p>
  <p class="l-js-7c">一二头指如金刚　　又二大指皆藏摄</p>
  <p class="l-js-7c">弹指及头指如宝　　即复头指宝光相</p>
  <p class="l-js-7c">竖二无名指如宝　　即以此印向口转</p>
  <p class="l-js-7c">复以诸指头展舒　　竖二大指于中住</p>
  <p class="l-js-7c">展舒诸指如轮相　　即以此印从口散</p>
  <p class="l-js-7c">并竖大指如金刚　　竖二头指中间住</p>
  <p class="l-js-7c">开二大指复如牙　　后入掌中成拳印</p>
  <p class="l-js-7c">而复金刚秘密法　　从彼金刚缚所生</p>
  <p class="l-js-7c">复次法秘密标帜　　观想内心自相合</p>
  <p class="l-js-7c">羯磨秘密亦中住　　羯磨标帜应表示</p>
  <p>今说法印次第。所谓最上秘密彼彼种子。</p>
  <p>阿(引)[口*弱]呼(引)索。</p>
  <p>唵(引)盎(引)怛啰(二合)郝。</p>
  <p>纥哩(二合引)谈[牟*含]囕。</p>
  <p>岗[亢*欠]吽(引)鑁。</p>
  <p class="l-js-7c">二羽应结秘密印　　如教分别羯磨印</p>
  <p class="l-js-7c">乃至三昧邪胜印　　二羽所成亦如是</p>
  <p class="l-js-7c">次当宣说成就仪　　称三昧邪萨怛鑁</p>
  <p class="l-js-7c">若结自印即能成　　得一切欲胜妙乐</p>
  <p class="l-js-7c">若一若多诸密印　　一切余时不应结</p>
  <p class="l-js-7c">或成大事或密中　　智者和合如应作</p>
  <p class="l-js-7c">常时身住于此中　　金刚眷属自然生</p>
  <p class="l-js-7c">行人坚固妙爱心　　乃至尽寿不应舍</p>
  <p>复次宣说彼一切印成结等事业。</p>
  <p class="l-js-7c">金刚遍入发生已　　是中或自或他人</p>
  <p class="l-js-7c">若结诸印若解时　　随应诵是心明曰</p>
  <p>嚩日啰(二合)吽(引)满驮(一句)</p>
  <p>次说解印仪则。</p>
  <p class="l-js-5c">由彼彼所生　　一切印次第</p>
  <p class="l-js-5c">于彼彼处解　　应诵是心明</p>
  <p>唵(引)嚩日啰(二合)穆(一句)</p>
  <p>次说坚固护身所作法仪。</p>
  <p class="l-js-7c">结宝金刚坚固拳　　二头指结甲胄印</p>
  <p class="l-js-7c">从心至顶次第解　　随应诵是心明曰</p>
  <p>唵(引)捺哩(二合)茶嚩日啰(二合)葛嚩左特哩(二合)吒(半音一句)</p>
  <p>次说三昧缚仪。</p>
  <p class="l-js-7c">随处如应遍解已　　当结坚固护身印</p>
  <p class="l-js-7c">解缚齐掌作摧拍　　即诵如是心明曰</p>
  <p>唵(引)玉呬野(二合)三摩野多(引)罗萨(一句)</p>
  <p class="l-js-7c">金刚密句随意诵　　善修一切坛事业</p>
  <p class="l-js-7c">此中三昧法相应　　能作最上诸成就</p>
  <h2>金刚智法曼拏罗广大仪轨分第三</h2>
  <p>尔时具德金刚手菩萨摩诃萨。复入一切如来微妙金刚智印三昧曼拏罗加持三摩地。说此最上自心明曰。</p>
  <p>唵(引)速(引)叉摩(二合)嚩日啰(二合)倪也(二合引)那三摩野吽(引一句)</p>
  <p>尔时世尊阿閦如来。即入一切如来金刚萨埵微妙金刚智印三昧曼拏罗加持三摩地。说此最上自心明曰。</p>
  <p>唵(引)嚩日啰(二合)萨埵速(引)叉摩(二合)倪也(二合引)那三摩野吽(引一句)</p>
  <p>尔时世尊宝生如来。即入一切如来金刚宝微妙智金刚印三昧曼拏罗加持三摩地。说此最上自心明曰。</p>
  <p>唵(引)嚩日啰(二合)啰怛那(二合)速(引)叉摩(二合)倪也(二合引)那三摩野吽(引一句)</p>
  <p>尔时世尊无量寿如来。即入一切如来金刚法微妙金刚智印三昧曼拏罗加持三摩地。说此最上自心明曰。</p>
  <p>唵(引)嚩日啰(二合)达哩摩(二合)速(引)叉摩(二合)倪也(二合引)那三摩野吽(引一句)</p>
  <p>尔时世尊不空成就如来。即入一切如来金刚羯磨微妙智印三昧曼拏罗加持三摩地。说此最上自心明曰。</p>
  <p>唵(引)嚩日啰(二合)葛哩摩(二合)速(引)叉摩(二合)倪也(二合引)那三摩野吽(引一句)</p>
  <p>尔时世尊大毗卢遮那如来。即入一切如来微妙智金刚三摩地。于是三摩地中。从一切如来心。成具德执金刚者。微妙智金刚光明。为出现已。普照一切世界。于一切如来众及一切如来微妙智金刚三摩地三摩钵底中。坚固作已。复成一聚三摩地智妙金刚身遍观察已。合为一体。出生如来智身。于世尊大毗卢遮那如来心中。如理而住。</p>
  <p>是时具德金刚手菩萨摩诃萨。即入一切如来智心。如是入已。说此一切如来微妙智大三昧金刚大明曰。</p>
  <p>速(引)叉摩(二合)嚩日啰(二合一句)</p>
  <p>说是大明时。从一切如来心中。出现具德金刚手菩萨摩诃萨。以一切如来微妙智金刚加持影像身。于一切如来鼻端而住。说此颂曰。</p>
  <p class="l-js-7c">大哉一切正觉尊　　微妙金刚我广大</p>
  <p class="l-js-7c">由广大性微妙故　　普能舒遍于三界</p>
  <p>时具德金刚手菩萨摩诃萨。作是说已。即于一切如来鼻端。以微妙金刚智相。舒遍一切如来身。如是舒遍已。又复遍周法界与虚空界合。由是微妙金刚智相舒遍普尽虚空界故。即于一切如来智金刚加持影像身中。如理而住。如是影像身。于刹那间。混入一切如来智金刚中。观察金刚法性已。即于一切如来及一切如来微妙智金刚三摩地中。如理而住。然后从一切如来金刚中说。一切如来三摩地智心明曰。</p>
  <p>嚩日啰(二合)那(引)毗怛他(引)誐多吽(引一句)</p>
  <p>说是心明时。具德金刚手菩萨摩诃萨。复入自心微妙智。与一切如来身合。如是入已。于自心中成金刚影像。如理而住。</p>
  <p>是时一切如来。即说萨埵金刚等四大智心明曰。</p>
  <p>嚩日啰(二合引)怛摩(二合)葛(一句)</p>
  <p>此即金刚萨埵智印。</p>
  <p>纥哩(二合)捺嚩(二合)日囕(二合引)酤舍(一)</p>
  <p>此即一切如来集会加持智印。</p>
  <p>底瑟姹(二合)啰(引)誐嚩日啰(二合)钵啰(二合)尾舍纥哩(二合)捺炀(一句)</p>
  <p>此即一切如来随爱乐智印。</p>
  <p>阿呼(引)嚩日啰(二合)睹瑟致(二合一句)</p>
  <p>此即大欢喜智印。</p>
  <p>是等名为一切如来大金刚等持门。</p>
  <p>尔时具德金刚手菩萨摩诃萨。复入一切如来心微妙智。与自心合。如是入已。于自心中。以金刚加持影像身。如理而住。即此金刚影像相。说四心明曰。</p>
  <p>嚩日啰(二合)啰怛那(二合引)怛摩(二合)葛纥哩(二合)捺野(一句)</p>
  <p>此即一切如来灌顶智印。</p>
  <p>嚩日啰(二合)苏(引)哩野(二合)底瑟姹(二合一句)</p>
  <p>此即大光明曼拏罗庄严智印。</p>
  <p>嚩日啰(二合)特嚩(二合)惹(引)誐啰(二合)鑁(一句)</p>
  <p>此即一切如来意愿圆满智印。</p>
  <p>纥哩(二合)捺野嚩日啰(二合)贺(引)萨(一句)</p>
  <p>此即一切如来大喜出生智印。</p>
  <p>是等名为一切如来宝等持门。</p>
  <p>尔时具德金刚手菩萨摩诃萨。复入自微妙智。与自心合。如是入已。以金刚加持影像身。如理而住。即此金刚影像相。说四心明曰。</p>
  <p>嚩日啰(二合)钵讷摩(二合引)怛摩(二合)葛(一句)</p>
  <p>此即一切法平等性智印。</p>
  <p>纥哩(二合)捺嚩(二合)日啰(二合)酤(引)舍(一句)</p>
  <p>此即一切如来智慧印。</p>
  <p>底瑟姹(二合)嚩日啰(二合)作讫啰(二合)纥哩(二合)捺炀钵啰(二合)尾舍(一句)</p>
  <p>此即入大轮智印。</p>
  <p>嚩日啰(二合)[口*尔]贺嚩(二合引)誐啰(二合)纥哩(二合)捺野(一句)</p>
  <p>此即一切如来法语离戏论智印。</p>
  <p>是等名为一切如来法等持门。</p>
  <p>尔时具德金刚手菩萨摩诃萨。复从自心金刚心。入金刚微妙智。与金刚心合。如是入已。复以极微妙金刚影像身。加持而住。说此极微妙金刚影像等四心明曰。</p>
  <p>萨哩嚩(二合)嚩日啰(二合引)怛摩(二合)葛(一句)</p>
  <p>此即一切如来巧业智印。</p>
  <p>纥哩(二合)捺嚩(二合)日啰(二合)葛嚩左(一句)</p>
  <p>此即极难敌精进智印。</p>
  <p>底瑟姹(二合)嚩日啰(二合)药叉纥哩(二合)捺野(一句)</p>
  <p>此即破一切魔境界智印。</p>
  <p>嚩日啰(二合)母瑟耻(二合)纥哩(二合)捺野(一句)</p>
  <p>此即一切如来缚智印。</p>
  <p>是等名为一切如来羯磨等持门。</p>
  <p>尔时具德金刚手菩萨摩诃萨。又复舒遍微妙智相。与一切如来身合。从是出已。即现金刚手大菩萨身。复成金刚萨埵等大菩萨像。各各标帜安自心已。即复安立金刚界大曼拏罗相应法用。于净月曼拏罗自心等持等至中。依止而住。</p>
  <p>复次具德金刚手菩萨摩诃萨。为欲成办一切如来三摩地智神通事等。说此金刚智微妙智曼拏罗。</p>
  <p class="l-js-7c">我今次第当演说　　最上妙月曼拏罗</p>
  <p class="l-js-7c">其相犹如金刚界　　金刚微妙故此说</p>
  <p class="l-js-7c">大曼拏罗法相应　　如教安立大萨埵</p>
  <p class="l-js-7c">金刚坛中画佛相　　佛曼拏罗如是立</p>
  <p class="l-js-7c">坛中遍画大萨埵　　自印安心如教说</p>
  <p class="l-js-7c">应作三摩地坐相　　二手当结金刚缚</p>
  <p>复次宣说金刚微妙法曼拏罗钩召等仪轨。谓于大曼拏罗中依相应法。所有入等仪轨随应作已。然后授与大智标帜。当随自心所作事业。</p>
  <p>复次教授大印智法。</p>
  <p class="l-js-7c">从舌及齶渐出已　　次复系想于鼻端</p>
  <p class="l-js-7c">微妙金刚乐触生　　即得心住于等引</p>
  <p class="l-js-7c">微妙金刚乐触中　　从是出生殊胜相</p>
  <p class="l-js-7c">是相广大舒遍故　　心亦广大遍一切</p>
  <p class="l-js-7c">随心所乐而舒遍　　广大即遍于三界</p>
  <p class="l-js-7c">复次渐略应旋复　　乃至鼻端而摄入</p>
  <p class="l-js-7c">从是已后诸所有　　常应观想妙等引</p>
  <p class="l-js-7c">坚固所作遍一切　　三摩地智即安立</p>
  <p>即说如是等心明曰。</p>
  <p>速(引)叉摩(二合)嚩日啰(二合一句)</p>
  <p>飒颇(二合)啰嚩日啰(二合一句)</p>
  <p>僧诃啰嚩日啰(二合一句)</p>
  <p>嚩日啰(二合)捺哩(二合)茶底瑟姹(二合引一句)</p>
  <p class="l-js-7c">若于有情起慈心　　与大坚固应同起</p>
  <p class="l-js-7c">由心广大法相应　　一切有情亦广大</p>
  <p class="l-js-7c">由慈广大相应故　　所起悲心亦复然</p>
  <p class="l-js-7c">一切有情利相应　　遍诸所行悉广大</p>
  <p class="l-js-7c">自性光明遍一切　　本来清净虚空等</p>
  <p class="l-js-7c">是中若法若非法　　普观清净悉欢喜</p>
  <p class="l-js-7c">所有一切极恶者　　彼等非佛菩提器</p>
  <p class="l-js-7c">以大舍心平等观　　亦为彼等皆摄受</p>
  <p>即说如是等心明曰。</p>
  <p>摩贺(引)梅(引)怛哩野(三合)飒颇(二合)啰(一句)摩贺(引)葛噜拏(引)飒颇(二合)啰(引一句)</p>
  <p>萨哩嚩(二合)戍驮钵罗(二合)摸(引)捺飒颇(二合)啰(一句)</p>
  <p>萨哩嚩(二合)萨埵(引)三冒(引)驮野(一句)</p>
  <p>复次教授一切如来随念智。</p>
  <p class="l-js-7c">若处虚空若余方　　微妙金刚应和合</p>
  <p class="l-js-7c">若坐若起威仪中　　金刚影像常观想</p>
  <p class="l-js-7c">于一切处亦如是　　微妙金刚常和合</p>
  <p class="l-js-7c">而诸菩萨心金刚　　观想常住妙等引</p>
  <p class="l-js-7c">彼金刚手大影像　　于一切处常观想</p>
  <p class="l-js-7c">微妙金刚法相应　　如其所说依次第</p>
  <p class="l-js-7c">观佛影像遍一切　　所有诸相皆具足</p>
  <p class="l-js-7c">如其所说依次第　　随应观想妙等引</p>
  <p>即说如是等心明曰。</p>
  <p>嚩日啰(二合引)目契(引)婆嚩(一句)摩贺(引)冒(引)地萨埵(引)尾舍(一句)</p>
  <p>嚩日啰(二合)播(引)尼捺哩舍(二合)野莎噜半(一句)</p>
  <p>没驮(引)努塞蜜哩(三合)爹(引)尾舍(一句)</p>
  <p class="l-js-7c">微妙金刚相应故　　即当观想于自身</p>
  <p class="l-js-7c">自身现月影像中　　净菩提心应观想</p>
  <p class="l-js-7c">复于净妙月轮中　　如应观想于自身</p>
  <p class="l-js-7c">自身即是金刚像　　萨埵金刚想无异</p>
  <p class="l-js-7c">微妙金刚法相应　　如应观想于自身</p>
  <p class="l-js-7c">自身萨埵金刚心　　萨埵金刚想无异</p>
  <p class="l-js-7c">如应观想于自身　　所有诸相皆具足</p>
  <p class="l-js-7c">自身即是佛影像　　诸佛菩提应观想</p>
  <p>即说如是等心明曰。</p>
  <p>三满多跋捺啰(二合引)尾舍(一句)萨埵嚩日啰(二合引)尾舍(一句)</p>
  <p>嚩日啰(二合)萨埵三摩(引)提倪也(二合引)那(引)尾舍(一句)怛他(引)誐都(引)[亢*欠](一句)</p>
  <p>复次教授一切如来法性秘密印智。</p>
  <p class="l-js-7c">我即等同于诸佛　　一称金刚秘密语</p>
  <p class="l-js-7c">金刚莲华二相合　　令诸有情同妙爱</p>
  <p class="l-js-7c">我即等同大金刚　　一称金刚秘密语</p>
  <p class="l-js-7c">金刚莲华二相合　　决定钩召诸世间</p>
  <p class="l-js-7c">我即等同金刚法　　一称金刚秘密语</p>
  <p class="l-js-7c">金刚莲华二相合　　普遍世间悉调伏</p>
  <p class="l-js-7c">我即等同巧金刚　　一称金刚秘密语</p>
  <p class="l-js-7c">金刚莲华二相合　　即能成就诸事业</p>
  <p>复次教授一切如来智金刚加持三摩地印智。</p>
  <p class="l-js-7c">微妙金刚法相应　　观想金刚住心中</p>
  <p class="l-js-7c">自身即是佛影像　　由是观故即成佛</p>
  <p>复次教授金刚萨埵三摩地印智。</p>
  <p class="l-js-7c">微妙金刚相应故　　心金刚等彼诸众</p>
  <p class="l-js-7c">金刚萨埵等应观　　能施一切自成就</p>
  <p>复次教授一切如来部三摩地三昧印智。</p>
  <p class="l-js-7c">从彼金刚缚出生　　等持三昧邪胜印</p>
  <p class="l-js-7c">十六大士应如次　　彼等缚印今当说</p>
  <p>所谓加趺相。高起势。捻箭势。向心住相。头额处。背间。肩上。笑处。持口门心。剑心。开敷。从口散顶。胸处。面处。大指处。心前等。</p>
  <p>复次教授最上法印次第。</p>
  <p>吒计(引一句)</p>
  <p>誐啰(二合)誐啰(二合一句)</p>
  <p>末吒(半音一句)</p>
  <p>阿屹啰(二合一句)</p>
  <p>怛囕(二合)怛囕(二合一句)</p>
  <p>盎盎(一句)</p>
  <p>唐唐(一句)</p>
  <p>怛哩(二合引)吒(一句)</p>
  <p>特哩(二合)吒(一句)</p>
  <p>勃哩(二合)吒(一句)</p>
  <p>酤(引)舍(一句)</p>
  <p>郝郝(一句)</p>
  <p>嚩嚩(一句)</p>
  <p>鑁鑁(一句)</p>
  <p>发吒(半音一句)</p>
  <p>屹啰(二合)萨(一句)</p>
  <p>复次教授最上法羯磨。</p>
  <p>所谓诸欲作者。依三昧法。应结微妙金刚智拳。皆从二羽和合而作。</p>
</body></html>