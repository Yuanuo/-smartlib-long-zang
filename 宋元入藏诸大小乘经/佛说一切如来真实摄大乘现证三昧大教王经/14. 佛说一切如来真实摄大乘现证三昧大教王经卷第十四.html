<!DOCTYPE html>
<html>
<head>
  <meta charset="utf-8"/>
  <meta name="author" content="施护/宋"/>
  <meta name="library" content="龙藏"/>
  <meta name="catalog" content="龙藏/宋元入藏诸大小乘经"/>
  <title>佛说一切如来真实摄大乘现证三昧大教王经卷第十四</title>
</head>
<body>
  <h1 class="head">佛说一切如来真实摄大乘现证三昧大教王经卷第十四</h1>
  <h2>金刚部羯磨曼拏罗广大仪轨分第九之二</h2>
  <p>复次教授如前法中息灾等印智。</p>
  <p class="l-js-7c">吉木为柴并蜜用　　住等摄心作护摩</p>
  <p class="l-js-7c">金刚忿怒法相应　　掷彼胡麻摧诸罪</p>
  <p class="l-js-7c">复用前柴作护摩　　依法举火大炽燃</p>
  <p class="l-js-7c">常掷粳米作法时　　定于其舍得增益</p>
  <p class="l-js-7c">吉木为柴并蜜用　　行人作法火炽燃</p>
  <p class="l-js-7c">吉祥草及珊瑚枝　　与苏同用增寿命</p>
  <p class="l-js-7c">复用前柴作护摩　　依法举火大炽燃</p>
  <p class="l-js-7c">草并珊瑚枝和油　　随掷作已常卫护</p>
  <p>此第护摩大明曰。</p>
  <p>唵(引)萨哩嚩(二合)播(引)波捺贺那嚩日啰(二合引)野莎(引)贺(引一句)</p>
  <p>唵(引)嚩日啰(二合)补瑟吒(二合)曳(引)莎(引)贺(引一句)</p>
  <p>唵(引)嚩日啰(二合引)喻尸(引)莎(引)贺(引一句)</p>
  <p>唵(引)阿钵啰(二合)底贺多嚩日啰(二合引)野莎(引)贺(引一句)</p>
  <p class="l-js-7c">刺木为柴屈曲者　　棘刺同用火炽燃</p>
  <p class="l-js-7c">金刚忿怒等持心　　作护摩者能钩召</p>
  <p class="l-js-7c">复用前柴作护摩　　忿怒心燃火炽焰</p>
  <p class="l-js-7c">赤色华果掷炉中　　能令世间悉敬爱</p>
  <p class="l-js-7c">吉木为柴依法用　　忿怒心举火炽燃</p>
  <p class="l-js-7c">碎铁如尘掷炉中　　得金刚尊常营卫</p>
  <p class="l-js-7c">复用前柴作护摩　　等摄心举火炽燃</p>
  <p class="l-js-7c">以苦味果掷炉中　　刹那能坏诸恶者</p>
  <p>此等大明曰。</p>
  <p>吽(引)嚩日啰(二合引)葛哩莎(二合)野莎(引)贺(引一句)</p>
  <p>吽(引)嚩日啰(二合)嚩(引)誐野莎(引)贺(引一句)</p>
  <p>吽(引)嚩日啰(二合)满驮野莎(引)贺(引一句)</p>
  <p>吽(引)罗日嚩(二合)摩(引)啰拏(引)野莎(引)贺(引一句)</p>
  <p class="l-js-7c">酸木为柴依法用　　忿怒心举火炽燃</p>
  <p class="l-js-7c">酸味华果作护摩　　即成最上敬爱事</p>
  <p class="l-js-7c">复用前柴作护摩　　等摄心燃火炽焰</p>
  <p class="l-js-7c">以迦摩果掷炉中　　即成迦摩噜波事</p>
  <p class="l-js-7c">依法应用同前柴　　忿怒心燃火炽焰</p>
  <p class="l-js-7c">想取旷野无形华　　随掷即得隐身法</p>
  <p class="l-js-7c">复以前柴依法用　　等摄心举火炽燃</p>
  <p class="l-js-7c">想取空中行列华　　随掷即能空中行</p>
  <p>此等大明曰。</p>
  <p>唵(引)嚩日啰(二合)嚩商葛啰(引)野莎(引)贺(引一句)</p>
  <p>唵(引)哥(引)摩噜(引)波嚩日啰(二合引)野莎(引)贺(引一句)</p>
  <p>唵(引)阿祢哩(二合引)舍嚩日啰(二合引)野莎(引)贺(引一句)</p>
  <p>唵(引)嚩日啰(二合)朅左(引)哩尼(引)莎(引)贺(引一句)</p>
  <p class="l-js-7c">苦味坚劲木为柴　　等摄心燃火炽焰</p>
  <p class="l-js-7c">忿怒意爇金刚华　　得依金刚教令作</p>
  <p class="l-js-7c">复以前柴依法用　　忿怒心举火炽燃</p>
  <p class="l-js-7c">随取华鬘掷炉中　　使彼悉依教令作</p>
  <p class="l-js-7c">吉木为柴忿怒意　　等摄心举火炽燃</p>
  <p class="l-js-7c">掷彼金刚手华鬘　　依彼教令成所作</p>
  <p class="l-js-7c">复用前柴作护摩　　忿怒心燃火炽焰</p>
  <p class="l-js-7c">衣服作法掷炉中　　刹那令彼随教令</p>
  <p>此等大明曰。</p>
  <p>吽(引)嚩日啰(二合)嚩商葛啰(引)野莎(引)贺(引一句)</p>
  <p>吽(引)燥(引)哩嚩日啰(二合)嚩商葛啰(引)野莎(引)贺(引一句)</p>
  <p>吽(引)嚩日啰(二合)播(引)尼嚩商葛啰(引)野莎(引)贺(引一句)</p>
  <p>吽(引)没驮嚩商葛啰(引)野莎(引)贺(引一句)</p>
  <p>复次教授秘密羯磨印智。</p>
  <p class="l-js-7c">同彼所爱作法者　　安膳那用出生门</p>
  <p class="l-js-7c">和合设法置其中　　得乐触故生敬爱</p>
  <p class="l-js-7c">雌黄用于出生门　　作金刚缚而打掷</p>
  <p class="l-js-7c">随四种相作相应　　即获四种成就法</p>
  <p class="l-js-7c">牛黄安置出生门　　以秘密拳而逼附</p>
  <p class="l-js-7c">即于彼处炽焰生　　得与执金刚无异</p>
  <p class="l-js-7c">郁金用于出生门　　彼作萨埵金刚法</p>
  <p class="l-js-7c">隐覆彼中炽焰燃　　得与执金刚无异</p>
  <p>此等大明曰。</p>
  <p>唵(引)虞呬也(二合)啰底嚩日啰(二合)嚩商葛啰悉[亭*夜](切身下同)吽(引一)</p>
  <p>唵(引)虞呬也(二合)嚩日啰(二合)悉[亭*夜]吽(引一句)</p>
  <p>唵(引)嚩日啰(二合)驮啰虞呬也(二合)悉[亭*夜]吽(引一句)</p>
  <p>唵(引)嚩日啰(二合)虞呬也(二合)悉[亭*夜]吽(引一句)</p>
  <p>复次教授金刚部羯磨大印智。</p>
  <p class="l-js-7c">金刚事业依法用　　所有大印如次第</p>
  <p class="l-js-7c">金刚忿怒法相应　　以金刚拳善作用</p>
  <p class="l-js-7c">胜三昧印亦如是　　当依降三世指法</p>
  <p class="l-js-7c">所有法印用亦然　　即唵字等诸文字</p>
  <p class="l-js-7c">彼诸羯磨印次第　　以羯磨拳依法作</p>
  <p class="l-js-7c">金刚羯磨法相应　　作诸成就皆清净</p>
  <h2>大金刚部广大仪轨分第十</h2>
  <p>尔时世尊。复入一切如来金刚三昧印加持三摩地。宣说自部最上大明曰。</p>
  <p>唵(引)萨哩嚩(二合)怛他(引)誐多嚩日啰(二合)三摩曳(引)吽(引一句)</p>
  <p>尔时金刚手菩萨摩诃萨。宣说自部金刚三昧印明曰。</p>
  <p>唵(引)嚩日哩(二合)摩吒(半音一句)</p>
  <p>尔时金刚藏菩萨摩诃萨。宣说自部宝三昧印明曰。</p>
  <p>吽(引)勃哩(二合)酤胝嚩日哩(二合)啰吒(半音一句)</p>
  <p>尔时金刚眼菩萨摩诃萨。宣说自部法三昧印明曰。</p>
  <p>吽(引)钵讷摩(二合)嚩日哩(二合)涅哩(二合)吒(半音一句)</p>
  <p>尔时金刚巧业菩萨摩诃萨。宣说自部羯磨三昧印明曰。</p>
  <p>吽(引)嚩日啰(二合)葛哩摩(二合引)屹哩(二合)讫哩(二合)吒(半音一句)</p>
  <p>尔时金刚手菩萨摩诃萨。复次宣说降三世四印曼拏罗。</p>
  <p class="l-js-7c">我今次第当演说　　最上四印曼拏罗</p>
  <p class="l-js-7c">其相犹如金刚界　　金刚忿怒故此说</p>
  <p class="l-js-7c">依大曼拏罗法用　　如此抨诸曼拏罗</p>
  <p class="l-js-7c">降三世等随所应　　周匝当画于佛像</p>
  <p>所有四印曼拏罗中。钩召等法广大仪轨。皆悉依彼大曼拏罗法用作已。行人依法应入四印曼拏罗中。入已教授秘密印智。</p>
  <p class="l-js-7c">自当依法画四印　　清净法性曼拏罗</p>
  <p class="l-js-7c">与相应者同语言　　常得所作皆成就</p>
  <p class="l-js-7c">自当依法画四印　　清净法性曼拏罗</p>
  <p class="l-js-7c">同彼妙爱语言时　　由观视故得成就</p>
  <p class="l-js-7c">自当依法画四印　　清净法性曼拏罗</p>
  <p class="l-js-7c">妙相相应者转时　　即得妙乐事成就</p>
  <p class="l-js-7c">自当依法画四印　　清净法性曼拏罗</p>
  <p class="l-js-7c">同妙爱语乐合时　　即获一切胜悉地</p>
  <p>此等清净法性印明。</p>
  <p>唵(引)萨哩嚩(二合)怛他(引)誐多秫驮达哩摩(二合)帝(引)呼(引一句)</p>
  <p>唵(引)嚩日啰(二合)尾秫驮捺哩(二合)瑟征(二合)[口*弱](一句)</p>
  <p>唵(引)莎婆(引)嚩秫驮目契吽(引一句)</p>
  <p>唵(引)萨哩嚩(二合)秫驮哥(引)野嚩(引)吒摩(二合)那塞哥(二合)哩摩(二合)嚩日哩(二合)[亢*欠](一句)</p>
  <p>复次教授四印曼拏罗中秘密中秘密印智。</p>
  <p class="l-js-7c">此曼拏罗得入已　　五欲妙乐悉能成</p>
  <p class="l-js-7c">他相应者法合时　　即得最上成就事</p>
  <p>此大明曰。</p>
  <p>呼(引)嚩日啰(二合)哥(引)摩(一句)</p>
  <p>然后如教所说。以金刚宝莲华三叉印等。如是四三昧印广大仪轨。如应教授已。即当依此四印法用。作金刚歌乐及金刚萨埵嬉戏歌音歌咏。奉献一切圣贤。次以印对印小印智印。现前一切旋舞。作供养事。由是旋舞供养故。即得旋舞供养事业成就。</p>
  <p class="l-js-7c">当依金刚旋舞法　　即以二手忿怒指</p>
  <p class="l-js-7c">依法当于自心间　　结彼降三世大印</p>
  <p class="l-js-7c">金刚旋舞亦复然　　左手当执右手拳</p>
  <p class="l-js-7c">旋转还复额前安　　头指次应置于口</p>
  <p class="l-js-7c">又复解其旋舞相　　二拳齐密而相合</p>
  <p class="l-js-7c">头指复安于心间　　顶礼意生于战悚</p>
  <p class="l-js-7c">次竖金刚忿怒指　　即复仰起面相合</p>
  <p class="l-js-7c">后复旋转置顶间　　头指还于口门住</p>
  <p>此名四印曼拏罗。</p>
  <p>尔时金刚手菩萨摩诃萨。复说自部金刚忿怒三昧大明曰。</p>
  <p>吽(引)</p>
  <p>复次说此曼拏罗。</p>
  <p class="l-js-7c">我今次第当演说　　外界最上曼拏罗</p>
  <p class="l-js-7c">其相犹如金刚界　　应知此即降三世</p>
  <p class="l-js-7c">依大曼拏罗法用　　外曼拏罗应遍画</p>
  <p class="l-js-7c">彼中所画依法仪　　月轮中布金刚杵</p>
  <p class="l-js-7c">金刚杵即降三世　　依法执持于大印</p>
  <p class="l-js-7c">作金刚步妙威势　　色相随应如教说</p>
  <p>所有外秘密曼拏罗中。一切所用仪轨广大作已。次说金刚降三世秘密印智。</p>
  <p class="l-js-7c">此曼拏罗当入已　　以忿怒指而坚密</p>
  <p class="l-js-7c">出生门中作法时　　一切事业善成就</p>
  <p>求成就大明曰。</p>
  <p>吽(引)嚩日啰(二合)三摩野讫哩(二合)咄(半音一句)</p>
  <p>复次教授金刚降三世秘密成就印智。</p>
  <p class="l-js-7c">此曼拏罗善入已　　最胜大印应安置</p>
  <p class="l-js-7c">金刚吽字和合时　　即能善作诸事业</p>
  <p>彼成就大明曰。</p>
  <p>吽(引)嚩日啰(二合)三摩野吽(引一句)</p>
  <p>如其所说四印。依法教授。成结仪则。然后从是出生诸成就事。随其曼拏罗如是[巾*(穴/登)]像等。诸有画者。作诸形像。应悉通用此成就法。</p>
  <p>尔时金刚手菩萨摩诃萨。向诸如来作是白言。世尊一切如来。愿加持我。我此部中所作法用。悉为一切有情随其所欲作利益事。普令获得诸成就故。</p>
  <p>尔时世尊一切如来。为欲建立此降三世大仪轨故。即复云集作是赞言。</p>
  <p class="l-js-7c">金刚萨埵善哉者　　金刚大宝复善哉</p>
  <p class="l-js-7c">善哉金刚妙法门　　善哉金刚胜羯磨</p>
  <p class="l-js-7c">能善宣说此正法　　无上金刚秘密乘</p>
  <p class="l-js-7c">一切如来秘密门　　大乘现证法中摄</p>
  <h2>三世轮大曼拏罗广大仪轨分第十一</h2>
  <p>尔时世尊一切如来。如是悉知金刚手菩萨摩诃萨已。咸作是言。金刚手汝今当依一切如来教令所行。彼大自在天以降伏故。久践足心。而今宜应举足放释。</p>
  <p>是时金刚手菩萨摩诃萨。白诸如来言。我首受于一切如来忿怒灌顶。使我调伏一切恶者。今此云何令我放释。尔时一切如来。为令普尽三世增上主宰大自在天得活命故。从一切如来心出是大明曰。</p>
  <p>唵(引)嚩日啰(二合)萨埵吽(引)[口*弱](一句)</p>
  <p>此大明印。</p>
  <p class="l-js-7c">坚固应作秘密钩　　诸指向外而舒展</p>
  <p class="l-js-7c">是印相合置顶中　　死者能令得还命</p>
  <p>说是印明时。而彼下方跋娑摩餐那世界。跋娑弥莎啰儞哩瞿沙如来。忽从大自在天身中出现。说此颂曰。</p>
  <p class="l-js-7c">大哉一切正觉尊　　诸佛大智无有上</p>
  <p class="l-js-7c">能令死者有情身　　去识还来得活命</p>
  <p>尔时金刚手菩萨摩诃萨。即说此举足大明曰。</p>
  <p>唵(引)嚩日啰(二合)目(一句)</p>
  <p>此大明印。</p>
  <p class="l-js-7c">齐竖金刚忿怒指　　指面不著坚固住</p>
  <p class="l-js-7c">旋转还成二金刚　　从下渐起至顶上</p>
  <p>说是印明时。金刚手菩萨摩诃萨。即举足心。彼大自在天。从是得起还活其命。时大自在天。由彼如来威神建立。得活命已。于彼世界当受灌顶。即于彼界。为诸有情作利益事。亦使调伏诸恶有情。</p>
  <p>尔时金刚手菩萨摩诃萨。从此足心出生大明。名为月足。是即一切如来菩萨智印。大明曰。</p>
  <p>唵(引)赞捺噜(二合引)多哩(引)三满多跋捺啰(二合)枳啰尼(引一句)摩贺(引)嚩日哩(二合)尼吽(引)(二)</p>
  <p>此大明印。</p>
  <p class="l-js-7c">坚固应作金刚缚　　小指大指二皆竖</p>
  <p class="l-js-7c">起是印住等摄心　　此说名为月光印</p>
  <p>出是印明时。即从金刚手大菩萨足心。出现月上如来。如是出现已。时大自在天。举头置于金刚手大菩萨足。菩萨即为灌其半月顶相。得灌顶已。乃于金刚手大菩萨左面。如理而住。然后一切如来。以金刚叉授大自在天双手掌中。令与金刚手大菩萨作助伴者。复以金刚最上明灌顶法。而为灌顶。乃立其名号金刚最上明菩萨。</p>
</body></html>