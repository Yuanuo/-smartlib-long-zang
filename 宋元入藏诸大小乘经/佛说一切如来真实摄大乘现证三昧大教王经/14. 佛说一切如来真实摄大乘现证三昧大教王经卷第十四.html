<!doctype html>
<html id="z3IBUiti8" data-ver="258">
 <head>
  <meta charset="utf-8">
  <meta author="施护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说一切如来真实摄大乘现证三昧大教王经卷第十四</h1>
  <h2 id="a2">金刚部羯磨曼拏罗广大仪轨分第九之二</h2>
  <p id="a3">复次教授如前法中息灾等印智。</p>
  <p id="a4">吉木为柴并蜜用　　住等摄心作护摩</p>
  <p id="a5">金刚忿怒法相应　　掷彼胡麻摧诸罪</p>
  <p id="a6">复用前柴作护摩　　依法举火大炽燃</p>
  <p id="a7">常掷粳米作法时　　定于其舍得增益</p>
  <p id="a8">吉木为柴并蜜用　　行人作法火炽燃</p>
  <p id="a9">吉祥草及珊瑚枝　　与苏同用增寿命</p>
  <p id="aA">复用前柴作护摩　　依法举火大炽燃</p>
  <p id="aB">草并珊瑚枝和油　　随掷作已常卫护</p>
  <p id="aC">此第护摩大明曰。</p>
  <p id="aD">唵(引)萨哩嚩(二合)播(引)波捺贺那嚩日啰(二合引)野莎(引)贺(引一句)</p>
  <p id="aE">唵(引)嚩日啰(二合)补瑟吒(二合)曳(引)莎(引)贺(引一句)</p>
  <p id="aF">唵(引)嚩日啰(二合引)喻尸(引)莎(引)贺(引一句)</p>
  <p id="aG">唵(引)阿钵啰(二合)底贺多嚩日啰(二合引)野莎(引)贺(引一句)</p>
  <p id="aH">刺木为柴屈曲者　　棘刺同用火炽燃</p>
  <p id="aI">金刚忿怒等持心　　作护摩者能钩召</p>
  <p id="aJ">复用前柴作护摩　　忿怒心燃火炽焰</p>
  <p id="aK">赤色华果掷炉中　　能令世间悉敬爱</p>
  <p id="aL">吉木为柴依法用　　忿怒心举火炽燃</p>
  <p id="aM">碎铁如尘掷炉中　　得金刚尊常营卫</p>
  <p id="aN">复用前柴作护摩　　等摄心举火炽燃</p>
  <p id="aO">以苦味果掷炉中　　刹那能坏诸恶者</p>
  <p id="aP">此等大明曰。</p>
  <p id="aQ">吽(引)嚩日啰(二合引)葛哩莎(二合)野莎(引)贺(引一句)</p>
  <p id="aR">吽(引)嚩日啰(二合)嚩(引)誐野莎(引)贺(引一句)</p>
  <p id="aS">吽(引)嚩日啰(二合)满驮野莎(引)贺(引一句)</p>
  <p id="aT">吽(引)罗日嚩(二合)摩(引)啰拏(引)野莎(引)贺(引一句)</p>
  <p id="aU">酸木为柴依法用　　忿怒心举火炽燃</p>
  <p id="aV">酸味华果作护摩　　即成最上敬爱事</p>
  <p id="aW">复用前柴作护摩　　等摄心燃火炽焰</p>
  <p id="aX">以迦摩果掷炉中　　即成迦摩噜波事</p>
  <p id="aY">依法应用同前柴　　忿怒心燃火炽焰</p>
  <p id="aZ">想取旷野无形华　　随掷即得隐身法</p>
  <p id="aa">复以前柴依法用　　等摄心举火炽燃</p>
  <p id="ab">想取空中行列华　　随掷即能空中行</p>
  <p id="ac">此等大明曰。</p>
  <p id="ad">唵(引)嚩日啰(二合)嚩商葛啰(引)野莎(引)贺(引一句)</p>
  <p id="ae">唵(引)哥(引)摩噜(引)波嚩日啰(二合引)野莎(引)贺(引一句)</p>
  <p id="af">唵(引)阿祢哩(二合引)舍嚩日啰(二合引)野莎(引)贺(引一句)</p>
  <p id="ag">唵(引)嚩日啰(二合)朅左(引)哩尼(引)莎(引)贺(引一句)</p>
  <p id="ah">苦味坚劲木为柴　　等摄心燃火炽焰</p>
  <p id="ai">忿怒意爇金刚华　　得依金刚教令作</p>
  <p id="aj">复以前柴依法用　　忿怒心举火炽燃</p>
  <p id="ak">随取华鬘掷炉中　　使彼悉依教令作</p>
  <p id="al">吉木为柴忿怒意　　等摄心举火炽燃</p>
  <p id="am">掷彼金刚手华鬘　　依彼教令成所作</p>
  <p id="an">复用前柴作护摩　　忿怒心燃火炽焰</p>
  <p id="ao">衣服作法掷炉中　　刹那令彼随教令</p>
  <p id="ap">此等大明曰。</p>
  <p id="aq">吽(引)嚩日啰(二合)嚩商葛啰(引)野莎(引)贺(引一句)</p>
  <p id="ar">吽(引)燥(引)哩嚩日啰(二合)嚩商葛啰(引)野莎(引)贺(引一句)</p>
  <p id="as">吽(引)嚩日啰(二合)播(引)尼嚩商葛啰(引)野莎(引)贺(引一句)</p>
  <p id="at">吽(引)没驮嚩商葛啰(引)野莎(引)贺(引一句)</p>
  <p id="au">复次教授秘密羯磨印智。</p>
  <p id="av">同彼所爱作法者　　安膳那用出生门</p>
  <p id="aw">和合设法置其中　　得乐触故生敬爱</p>
  <p id="ax">雌黄用于出生门　　作金刚缚而打掷</p>
  <p id="ay">随四种相作相应　　即获四种成就法</p>
  <p id="az">牛黄安置出生门　　以秘密拳而逼附</p>
  <p id="a10">即于彼处炽焰生　　得与执金刚无异</p>
  <p id="a11">郁金用于出生门　　彼作萨埵金刚法</p>
  <p id="a12">隐覆彼中炽焰燃　　得与执金刚无异</p>
  <p id="a13">此等大明曰。</p>
  <p id="a14">唵(引)虞呬也(二合)啰底嚩日啰(二合)嚩商葛啰悉[亭*夜](切身下同)吽(引一)</p>
  <p id="a15">唵(引)虞呬也(二合)嚩日啰(二合)悉[亭*夜]吽(引一句)</p>
  <p id="a16">唵(引)嚩日啰(二合)驮啰虞呬也(二合)悉[亭*夜]吽(引一句)</p>
  <p id="a17">唵(引)嚩日啰(二合)虞呬也(二合)悉[亭*夜]吽(引一句)</p>
  <p id="a18">复次教授金刚部羯磨大印智。</p>
  <p id="a19">金刚事业依法用　　所有大印如次第</p>
  <p id="a1A">金刚忿怒法相应　　以金刚拳善作用</p>
  <p id="a1B">胜三昧印亦如是　　当依降三世指法</p>
  <p id="a1C">所有法印用亦然　　即唵字等诸文字</p>
  <p id="a1D">彼诸羯磨印次第　　以羯磨拳依法作</p>
  <p id="a1E">金刚羯磨法相应　　作诸成就皆清净</p>
  <p data-pb></p>
  <h2 id="a1F">大金刚部广大仪轨分第十</h2>
  <p id="a1G">尔时世尊。<a id="a-1H"></a>复入一切如来金刚三昧印加持三摩地。<a id="a-1I"></a>宣说自部最上大明曰。</p>
  <p id="a1J">唵(引)萨哩嚩(二合)怛他(引)誐多嚩日啰(二合)三摩曳(引)吽(引一句)</p>
  <p id="a1K">尔时金刚手菩萨摩诃萨。<a id="a-1L"></a>宣说自部金刚三昧印明曰。</p>
  <p id="a1M">唵(引)嚩日哩(二合)摩吒(半音一句)</p>
  <p id="a1N">尔时金刚藏菩萨摩诃萨。<a id="a-1O"></a>宣说自部宝三昧印明曰。</p>
  <p id="a1P">吽(引)勃哩(二合)酤胝嚩日哩(二合)啰吒(半音一句)</p>
  <p id="a1Q">尔时金刚眼菩萨摩诃萨。<a id="a-1R"></a>宣说自部法三昧印明曰。</p>
  <p id="a1S">吽(引)钵讷摩(二合)嚩日哩(二合)涅哩(二合)吒(半音一句)</p>
  <p id="a1T">尔时金刚巧业菩萨摩诃萨。<a id="a-1U"></a>宣说自部羯磨三昧印明曰。</p>
  <p id="a1V">吽(引)嚩日啰(二合)葛哩摩(二合引)屹哩(二合)讫哩(二合)吒(半音一句)</p>
  <p id="a1W">尔时金刚手菩萨摩诃萨。<a id="a-1X"></a>复次宣说降三世四印曼拏罗。</p>
  <p id="a1Y">我今次第当演说　　最上四印曼拏罗</p>
  <p id="a1Z">其相犹如金刚界　　金刚忿怒故此说</p>
  <p id="a1a">依大曼拏罗法用　　如此抨诸曼拏罗</p>
  <p id="a1b">降三世等随所应　　周匝当画于佛像</p>
  <p id="a1c">所有四印曼拏罗中。<a id="a-1d"></a>钩召等法广大仪轨。<a id="a-1e"></a>皆悉依彼大曼拏罗法用作已。<a id="a-1f"></a>行人依法应入四印曼拏罗中。<a id="a-1g"></a>入已教授秘密印智。</p>
  <p id="a1h">自当依法画四印　　清净法性曼拏罗</p>
  <p id="a1i">与相应者同语言　　常得所作皆成就</p>
  <p id="a1j">自当依法画四印　　清净法性曼拏罗</p>
  <p id="a1k">同彼妙爱语言时　　由观视故得成就</p>
  <p id="a1l">自当依法画四印　　清净法性曼拏罗</p>
  <p id="a1m">妙相相应者转时　　即得妙乐事成就</p>
  <p id="a1n">自当依法画四印　　清净法性曼拏罗</p>
  <p id="a1o">同妙爱语乐合时　　即获一切胜悉地</p>
  <p id="a1p">此等清净法性印明。</p>
  <p id="a1q">唵(引)萨哩嚩(二合)怛他(引)誐多秫驮达哩摩(二合)帝(引)呼(引一句)</p>
  <p id="a1r">唵(引)嚩日啰(二合)尾秫驮捺哩(二合)瑟征(二合)[口*弱](一句)</p>
  <p id="a1s">唵(引)莎婆(引)嚩秫驮目契吽(引一句)</p>
  <p id="a1t">唵(引)萨哩嚩(二合)秫驮哥(引)野嚩(引)吒摩(二合)那塞哥(二合)哩摩(二合)嚩日哩(二合)[亢*欠](一句)</p>
  <p id="a1u">复次教授四印曼拏罗中秘密中秘密印智。</p>
  <p id="a1v">此曼拏罗得入已　　五欲妙乐悉能成</p>
  <p id="a1w">他相应者法合时　　即得最上成就事</p>
  <p id="a1x">此大明曰。</p>
  <p id="a1y">呼(引)嚩日啰(二合)哥(引)摩(一句)</p>
  <p id="a1z">然后如教所说。<a id="a-20"></a>以金刚宝莲华三叉印等。<a id="a-21"></a>如是四三昧印广大仪轨。<a id="a-22"></a>如应教授已。<a id="a-23"></a>即当依此四印法用。<a id="a-24"></a>作金刚歌乐及金刚萨埵嬉戏歌音歌咏。<a id="a-25"></a>奉献一切圣贤。<a id="a-26"></a>次以印对印小印智印。<a id="a-27"></a>现前一切旋舞。<a id="a-28"></a>作供养事。<a id="a-29"></a>由是旋舞供养故。<a id="a-2A"></a>即得旋舞供养事业成就。</p>
  <p id="a2B">当依金刚旋舞法　　即以二手忿怒指</p>
  <p id="a2C">依法当于自心间　　结彼降三世大印</p>
  <p id="a2D">金刚旋舞亦复然　　左手当执右手拳</p>
  <p id="a2E">旋转还复额前安　　头指次应置于口</p>
  <p id="a2F">又复解其旋舞相　　二拳齐密而相合</p>
  <p id="a2G">头指复安于心间　　顶礼意生于战悚</p>
  <p id="a2H">次竖金刚忿怒指　　即复仰起面相合</p>
  <p id="a2I">后复旋转置顶间　　头指还于口门住</p>
  <p id="a2J">此名四印曼拏罗。</p>
  <p id="a2K">尔时金刚手菩萨摩诃萨。<a id="a-2L"></a>复说自部金刚忿怒三昧大明曰。</p>
  <p id="a2M">吽(引)</p>
  <p id="a2N">复次说此曼拏罗。</p>
  <p id="a2O">我今次第当演说　　外界最上曼拏罗</p>
  <p id="a2P">其相犹如金刚界　　应知此即降三世</p>
  <p id="a2Q">依大曼拏罗法用　　外曼拏罗应遍画</p>
  <p id="a2R">彼中所画依法仪　　月轮中布金刚杵</p>
  <p id="a2S">金刚杵即降三世　　依法执持于大印</p>
  <p id="a2T">作金刚步妙威势　　色相随应如教说</p>
  <p id="a2U">所有外秘密曼拏罗中。<a id="a-2V"></a>一切所用仪轨广大作已。<a id="a-2W"></a>次说金刚降三世秘密印智。</p>
  <p id="a2X">此曼拏罗当入已　　以忿怒指而坚密</p>
  <p id="a2Y">出生门中作法时　　一切事业善成就</p>
  <p id="a2Z">求成就大明曰。</p>
  <p id="a2a">吽(引)嚩日啰(二合)三摩野讫哩(二合)咄(半音一句)</p>
  <p id="a2b">复次教授金刚降三世秘密成就印智。</p>
  <p id="a2c">此曼拏罗善入已　　最胜大印应安置</p>
  <p id="a2d">金刚吽字和合时　　即能善作诸事业</p>
  <p id="a2e">彼成就大明曰。</p>
  <p id="a2f">吽(引)嚩日啰(二合)三摩野吽(引一句)</p>
  <p id="a2g">如其所说四印。<a id="a-2h"></a>依法教授。<a id="a-2i"></a>成结仪则。<a id="a-2j"></a>然后从是出生诸成就事。<a id="a-2k"></a>随其曼拏罗如是[巾*(穴/登)]像等。<a id="a-2l"></a>诸有画者。<a id="a-2m"></a>作诸形像。<a id="a-2n"></a>应悉通用此成就法。</p>
  <p id="a2o">尔时金刚手菩萨摩诃萨。<a id="a-2p"></a>向诸如来作是白言。<a id="a-2q"></a>世尊一切如来。<a id="a-2r"></a>愿加持我。<a id="a-2s"></a>我此部中所作法用。<a id="a-2t"></a>悉为一切有情随其所欲作利益事。<a id="a-2u"></a>普令获得诸成就故。</p>
  <p id="a2v">尔时世尊一切如来。<a id="a-2w"></a>为欲建立此降三世大仪轨故。<a id="a-2x"></a>即复云集作是赞言。</p>
  <p id="a2y">金刚萨埵善哉者　　金刚大宝复善哉</p>
  <p id="a2z">善哉金刚妙法门　　善哉金刚胜羯磨</p>
  <p id="a30">能善宣说此正法　　无上金刚秘密乘</p>
  <p id="a31">一切如来秘密门　　大乘现证法中摄</p>
  <p data-pb></p>
  <h2 id="a32">三世轮大曼拏罗广大仪轨分第十一</h2>
  <p id="a33">尔时世尊一切如来。<a id="a-34"></a>如是悉知金刚手菩萨摩诃萨已。<a id="a-35"></a>咸作是言。<a id="a-36"></a>金刚手汝今当依一切如来教令所行。<a id="a-37"></a>彼大自在天以降伏故。<a id="a-38"></a>久践足心。<a id="a-39"></a>而今宜应举足放释。</p>
  <p id="a3A">是时金刚手菩萨摩诃萨。<a id="a-3B"></a>白诸如来言。<a id="a-3C"></a>我首受于一切如来忿怒灌顶。<a id="a-3D"></a>使我调伏一切恶者。<a id="a-3E"></a>今此云何令我放释。<a id="a-3F"></a>尔时一切如来。<a id="a-3G"></a>为令普尽三世增上主宰大自在天得活命故。<a id="a-3H"></a>从一切如来心出是大明曰。</p>
  <p id="a3I">唵(引)嚩日啰(二合)萨埵吽(引)[口*弱](一句)</p>
  <p id="a3J">此大明印。</p>
  <p id="a3K">坚固应作秘密钩　　诸指向外而舒展</p>
  <p id="a3L">是印相合置顶中　　死者能令得还命</p>
  <p id="a3M">说是印明时。<a id="a-3N"></a>而彼下方跋娑摩餐那世界。<a id="a-3O"></a>跋娑弥莎啰儞哩瞿沙如来。<a id="a-3P"></a>忽从大自在天身中出现。<a id="a-3Q"></a>说此颂曰。</p>
  <p id="a3R">大哉一切正觉尊　　诸佛大智无有上</p>
  <p id="a3S">能令死者有情身　　去识还来得活命</p>
  <p id="a3T">尔时金刚手菩萨摩诃萨。<a id="a-3U"></a>即说此举足大明曰。</p>
  <p id="a3V">唵(引)嚩日啰(二合)目(一句)</p>
  <p id="a3W">此大明印。</p>
  <p id="a3X">齐竖金刚忿怒指　　指面不着坚固住</p>
  <p id="a3Y">旋转还成二金刚　　从下渐起至顶上</p>
  <p id="a3Z">说是印明时。<a id="a-3a"></a>金刚手菩萨摩诃萨。<a id="a-3b"></a>即举足心。<a id="a-3c"></a>彼大自在天。<a id="a-3d"></a>从是得起还活其命。<a id="a-3e"></a>时大自在天。<a id="a-3f"></a>由彼如来威神建立。<a id="a-3g"></a>得活命已。<a id="a-3h"></a>于彼世界当受灌顶。<a id="a-3i"></a>即于彼界。<a id="a-3j"></a>为诸有情作利益事。<a id="a-3k"></a>亦使调伏诸恶有情。</p>
  <p id="a3l">尔时金刚手菩萨摩诃萨。<a id="a-3m"></a>从此足心出生大明。<a id="a-3n"></a>名为月足。<a id="a-3o"></a>是即一切如来菩萨智印。<a id="a-3p"></a>大明曰。</p>
  <p id="a3q">唵(引)赞捺噜(二合引)多哩(引)三满多跋捺啰(二合)枳啰尼(引一句)摩贺(引)嚩日哩(二合)尼吽(引)(二)</p>
  <p id="a3r">此大明印。</p>
  <p id="a3s">坚固应作金刚缚　　小指大指二皆竖</p>
  <p id="a3t">起是印住等摄心　　此说名为月光印</p>
  <p id="a3u">出是印明时。<a id="a-3v"></a>即从金刚手大菩萨足心。<a id="a-3w"></a>出现月上如来。<a id="a-3x"></a>如是出现已。<a id="a-3y"></a>时大自在天。<a id="a-3z"></a>举头置于金刚手大菩萨足。<a id="a-40"></a>菩萨即为灌其半月顶相。<a id="a-41"></a>得灌顶已。<a id="a-42"></a>乃于金刚手大菩萨左面。<a id="a-43"></a>如理而住。<a id="a-44"></a>然后一切如来。<a id="a-45"></a>以金刚叉授大自在天双手掌中。<a id="a-46"></a>令与金刚手大菩萨作助伴者。<a id="a-47"></a>复以金刚最上明灌顶法。<a id="a-48"></a>而为灌顶。<a id="a-49"></a>乃立其名号金刚最上明菩萨。</p>
 </body>
</html>