<!doctype html>
<html id="z3IBUjIiM" data-ver="394">
 <head>
  <meta charset="utf-8">
  <meta author="施护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说一切如来真实摄大乘现证三昧大教王经卷第二十八</h1>
  <h2 id="a2">一切如来真实摄一切仪轨最上秘密广大教理分第二十五之余</h2>
  <p id="a3">复次金刚手菩萨摩诃萨。<a id="a-4"></a>宣说诸部法三昧成就教理。</p>
  <p id="a5">谓先通说一切如来法三昧成就教理。<a id="a-6"></a>颂曰。</p>
  <p id="a7">念佛三昧法成已　　此说金刚中金刚</p>
  <p id="a8">微妙金刚法相应　　即得最上佛成就</p>
  <p id="a9">此佛所说觉智法门。</p>
  <p id="aA">如来部法三昧成就教理。</p>
  <p id="aB">金刚萨埵三摩地　　观想微妙金刚性</p>
  <p id="aC">得成金刚萨埵尊　　金刚萨埵故此说</p>
  <p id="aD">此佛所说金刚萨埵法门。</p>
  <p id="aE">金刚部法三昧成就教理。</p>
  <p id="aF">于降三世胜相前　　随念彼尊亦复然</p>
  <p id="aG">吽吽吽吽此称时　　即得无上法成就</p>
  <p id="aH">此佛所说降三世法门。</p>
  <p id="aI">莲华部法三昧成就教理。</p>
  <p id="aJ">所有调伏世间相　　观想微妙金刚性</p>
  <p id="aK">秫[亭*夜]秫[亭*夜]此称时　　即得最上法成就</p>
  <p id="aL">此佛所说法金刚法门。</p>
  <p id="aM">宝部法三昧成就教理。</p>
  <p id="aN">一切义成就胜相　　观想微妙金刚性</p>
  <p id="aO">悉[亭*夜]悉[亭*夜]此称时　　最上义利得成就</p>
  <p id="aP">此佛所说法宝法门。</p>
  <p id="aQ">如上是为诸部法三昧成就教理。</p>
  <p id="aR">复次金刚手菩萨摩诃萨。<a id="a-S"></a>宣说诸部妙法智成就教理。</p>
  <p id="aT">谓先通说一切如来妙法智成就教理。</p>
  <p id="aU">妙法本来无文字　　三摩地智所出生</p>
  <p id="aV">而彼诸法诸相门　　此说是为无生相</p>
  <p id="aW">如是秘密印法用　　智者彼中应观想</p>
  <p id="aX">一切文字智庄严　　刹那得成善逝果</p>
  <p id="aY">此佛所说一切如来妙德法门。</p>
  <p id="aZ">如来部妙法智成就教理。</p>
  <p id="aa">欲知诸如来真实　　应当净信此深经</p>
  <p id="ab">若持若读信生时　　得彼无上法成就</p>
  <p id="ac">此佛所说金刚萨埵法门。</p>
  <p id="ad">金刚部妙法智成就教理。</p>
  <p id="ae">为利罪业有情故　　如佛教敕善施作</p>
  <p id="af">破恶秘密法成时　　诸恶有情遍调伏</p>
  <p id="ag">此佛所说金刚部法门。</p>
  <p id="ah">莲华部妙法智成就教理。</p>
  <p id="ai">本来自性皆清净　　此说乃为第一义</p>
  <p id="aj">是中观想法无初　　速得诸法性成就</p>
  <p id="ak">此佛所说观自在法门。</p>
  <p id="al">宝部妙法智成就教理。</p>
  <p id="am">广施有情诸财利　　普令圆满诸意愿</p>
  <p id="an">此为宝部施法门　　观想速得胜成就</p>
  <p id="ao">此佛所说法宝法门。</p>
  <p id="ap">如上是为诸部妙法智成就教理。</p>
  <p id="aq">复次金刚手菩萨摩诃萨。<a id="a-r"></a>宣说诸部三摩地羯磨成就教理。</p>
  <p id="as">谓先通说一切如来三摩地羯磨成就教理。</p>
  <p id="at">诸佛三摩地羯磨　　是即成佛菩提者</p>
  <p id="au">此中谛意观想时　　即得最上法成就</p>
  <p id="av">此佛所说觉智法门。</p>
  <p id="aw">如来部三摩地羯磨成就教理。</p>
  <p id="ax">金刚萨埵三摩地　　是即广大胜事业</p>
  <p id="ay">巧施作利诸有情　　此中观想得成就</p>
  <p id="az">此佛所说金刚法门。</p>
  <p id="a10">金刚部三摩地羯磨成就教理。</p>
  <p id="a11">普为清净罪业故　　乃作能摧诸罪者</p>
  <p id="a12">起诸有情破恶门　　生净信者得成就</p>
  <p id="a13">此佛所说金刚出生法门。</p>
  <p id="a14">莲华部三摩地羯磨成就教理。</p>
  <p id="a15">自先清净一切罪　　广为一切作净已</p>
  <p id="a16">然后起诸羯磨门　　此中观想得成就</p>
  <p id="a17">此佛所说莲华法门。</p>
  <p id="a18">宝部三摩地羯磨成就教理。</p>
  <p id="a19">诸贫匮者诸所求　　悉令意愿皆圆满</p>
  <p id="a1A">我施一切诸义成　　此中成就无疑惑</p>
  <p id="a1B">此佛所说金刚宝幢法门。</p>
  <p id="a1C">如上是为诸部三摩地羯磨成就教理。</p>
  <p id="a1D">复次金刚手菩萨摩诃萨。<a id="a-1E"></a>宣说诸部微妙智成就教理。</p>
  <p id="a1F">谓先通说一切如来微妙智成就教理。</p>
  <p id="a1G">微妙金刚法常住　　一切修习依法用</p>
  <p id="a1H">是中诸相悉具圆　　即得五种神通法</p>
  <p id="a1I">此佛所说觉智法门。</p>
  <p id="a1J">如来部微妙智成就教理。</p>
  <p id="a1K">非阿阇梨非弟子　　或复别异诸学者</p>
  <p id="a1L">不应开示密印门　　及此秘密成就法</p>
  <p id="a1M">此佛所说执金刚法门。</p>
  <p id="a1N">金刚部微妙智成就教理。</p>
  <p id="a1O">微妙金刚胜法用　　鼻端吽字法相应</p>
  <p id="a1P">金刚忿怒等持门　　一切所作皆成就</p>
  <p id="a1Q">此佛所说金刚法门。</p>
  <p id="a1R">莲华部微妙智成就教理。</p>
  <p id="a1S">微妙金刚胜法用　　作金刚视法相合</p>
  <p id="a1T">广大莲华等持门　　即得妙爱法成就</p>
  <p id="a1U">此佛所说莲华妙爱法门。</p>
  <p id="a1V">宝部微妙智成就教理。</p>
  <p id="a1W">微妙金刚胜法用　　作光明视极微妙</p>
  <p id="a1X">金刚大宝等持门　　得成召集诸财者</p>
  <p id="a1Y">此佛所说金刚手法门。</p>
  <p id="a1Z">如上是为诸部微妙智成就教理。</p>
  <p id="a1a">复次金刚手菩萨摩诃萨。<a id="a-1b"></a>宣说诸部眼智成就教理。</p>
  <p id="a1c">谓先通说一切如来眼智成就教理。</p>
  <p id="a1d">若印契若三摩地　　二种成就法相应</p>
  <p id="a1e">其犹空界净无瑕　　众星焕曜而观察</p>
  <p id="a1f">智者于彼善了知　　我此观察即佛眼</p>
  <p id="a1g">从是已后佛世尊　　一切仪轨得成就</p>
  <p id="a1h">此佛所说觉智法门。</p>
  <p id="a1i">如来部眼智成就教理。</p>
  <p id="a1j">彼一切相无所有　　若情若器亦复然</p>
  <p id="a1k">而彼影像随生时　　即于虚空界中见</p>
  <p id="a1l">世间若来若去相　　金刚眼观悉清净</p>
  <p id="a1m">此了知已供养时　　即得无上法成就</p>
  <p id="a1n">此佛所说金刚萨埵法门。</p>
  <p id="a1o">金刚部眼智成就教理。</p>
  <p id="a1p">智眼乃于空中见　　左右顺次而旋转</p>
  <p id="a1q">速疾于其虚空中　　还见如云而动散</p>
  <p id="a1r">见已彼无动散相　　智印元从金刚生</p>
  <p id="a1s">彼等诸印持结时　　即得智印眼成就</p>
  <p id="a1t">此佛所说金刚法门。</p>
  <p id="a1u">莲华部眼智成就教理。</p>
  <p id="a1v">所有黑白及赤黄　　见是四色光轮相</p>
  <p id="a1w">由彼秘密加持因　　即得金刚眼成就</p>
  <p id="a1x">此佛所说观自在法门。</p>
  <p id="a1y">宝部眼智成就教理。</p>
  <p id="a1z">虚空中如宝形相　　如彼金等众珍宝</p>
  <p id="a20">由于空中观见时　　即得虚空眼成就</p>
  <p id="a21">此佛所说金刚藏法门。</p>
  <p id="a22">如上是为诸部眼智成就教理。</p>
  <p id="a23">复次金刚手菩萨摩诃萨。<a id="a-24"></a>宣说诸部最上羯磨成就教理。</p>
  <p id="a25">谓先通说一切如来最上羯磨成就教理。</p>
  <p id="a26">羯磨曼拏罗法用　　供养一切佛圣尊</p>
  <p id="a27">妙爱快乐胜报圆　　相应即得佛成就</p>
  <p id="a28">此佛所说觉智法门。</p>
  <p id="a29">如来部最上羯磨成就教理。</p>
  <p id="a2A">秘密供养遍所作　　我此妙爱当观想</p>
  <p id="a2B">得彼最上法圆成　　获金刚爱胜威德</p>
  <p id="a2C">此佛所说胜欲法门。</p>
  <p id="a2D">金刚部最上羯磨成就教理。</p>
  <p id="a2E">秘密供养遍所作　　我此忿怒当观想</p>
  <p id="a2F">得彼最上法圆成　　得与降三世无异</p>
  <p id="a2G">此佛所说金刚手法门。</p>
  <p id="a2H">莲华部最上羯磨成就教理。</p>
  <p id="a2I">当知欲染皆清净　　谛意观想法相应</p>
  <p id="a2J">即此相应自相门　　以供养佛得成就</p>
  <p id="a2K">此佛所说观自在法门。</p>
  <p id="a2L">宝部最上羯磨成就教理。</p>
  <p id="a2M">金刚高举相相合　　顶礼心生于战悚</p>
  <p id="a2N">复常归命最上尊　　即得胜妙灌顶法</p>
  <p id="a2O">此佛所说金刚灌顶宝法门。</p>
  <p id="a2P">如上是为诸部最上羯磨成就教理。</p>
  <p id="a2Q">复次金刚手菩萨摩诃萨。<a id="a-2R"></a>宣说诸部羯磨三昧秘密成就教理。</p>
  <p id="a2S">谓先通说一切如来羯磨三昧秘密成就教理。</p>
  <p id="a2T">欲等一切胜妙乐　　此常安住我心中</p>
  <p id="a2U">快哉利益有情门　　离染应知随宜说</p>
  <p id="a2V">今此羯磨三昧法　　即彼如来三摩地</p>
  <p id="a2W">观想供养佛世尊　　即得最上法成就</p>
  <p id="a2X">此佛所说觉智法门。</p>
  <p id="a2Y">如来部羯磨三昧秘密成就教理。</p>
  <p id="a2Z">我此妙欲普贤性　　常施一切有情乐</p>
  <p id="a2a">金刚萨埵等持门　　即得供养法成就</p>
  <p id="a2b">此佛所说妙欲法门。</p>
  <p id="a2c">金刚部羯磨三昧秘密成就教理。</p>
  <p id="a2d">我此普贤忿怒法　　为诸有情作利益</p>
  <p id="a2e">金刚降三世法仪　　即得供养法成就</p>
  <p id="a2f">此佛所说金刚手法门。</p>
  <p id="a2g">莲华部羯磨三昧秘密成就教理。</p>
  <p id="a2h">我此普贤妙爱性　　自获一切胜妙乐</p>
  <p id="a2i">调伏世间妙相门　　即得供养法成就</p>
  <p id="a2j">此佛所说金刚爱法门。</p>
  <p id="a2k">宝部羯磨三昧秘密成就教理。</p>
  <p id="a2l">我此普贤自在性　　施诸有情大财利</p>
  <p id="a2m">一切义成妙相门　　即得供养法成就</p>
  <p id="a2n">此佛所说一切义成就法门。</p>
  <p id="a2o">如上是为诸部羯磨三昧秘密成就教理。</p>
  <p id="a2p">复次金刚手菩萨摩诃萨。<a id="a-2q"></a>宣说诸部羯磨法性最上成就教理。</p>
  <p id="a2r">谓先通说一切如来羯磨法性最上成就教理。</p>
  <p id="a2s">自三摩地被甲印　　从右起至于正面</p>
  <p id="a2t">然后系鬘顶间安　　究竟常得善加护</p>
  <p id="a2u">此佛所说觉智法门。</p>
  <p id="a2v">如来部羯磨法性成就教理。</p>
  <p id="a2w">依法当于地中画　　善爱相及出生门</p>
  <p id="a2x">想其善爱者调柔　　然后令彼生敬爱</p>
  <p id="a2y">此佛所说金刚手法门。</p>
  <p id="a2z">金刚部羯磨法性成就教理。</p>
  <p id="a30">当以右手头指甲　　地中画一夜叉像</p>
  <p id="a31">次想打击彼眼门　　此能钩召善爱者</p>
  <p id="a32">莲华部羯磨法性成就教理。</p>
  <p id="a33">二手执持妙莲华　　观察贪性本清净</p>
  <p id="a34">金刚观视善爱者　　得彼现前生敬爱</p>
  <p id="a35">此佛所说法金刚法门。</p>
  <p id="a36">宝部羯磨法性成就教理。</p>
  <p id="a37">住金刚宝三摩地　　二手执持金刚宝</p>
  <p id="a38">宝吽字法若相应　　能破一切善爱者</p>
  <p id="a39">如上是为诸部羯磨法性成就教理。</p>
  <p id="a3A">复次金刚手菩萨摩诃萨。<a id="a-3B"></a>宣说诸部施作事业成就教理。</p>
  <p id="a3C">谓先通说一切如来施作事业成就教理。</p>
  <p id="a3D">供养羯磨法相应　　随所有事当观想</p>
  <p id="a3E">即以彼印表相门　　智者依法求成就</p>
  <p id="a3F">此佛所说觉智法门。</p>
  <p id="a3G">如来部施作事业成就教理。</p>
  <p id="a3H">秘密供养法相应　　金刚萨埵三摩地</p>
  <p id="a3I">随所有事依法仪　　速得秘密语成就</p>
  <p id="a3J">此佛所说执金刚法门。</p>
  <p id="a3K">金刚部施作事业成就教理。</p>
  <p id="a3L">本部秘密大供养　　忿怒三摩地作已</p>
  <p id="a3M">智者随事观想时　　速得所作法成就</p>
  <p id="a3N">此佛所说金刚忿怒法门。</p>
  <p id="a3O">莲华部施作事业成就教理。</p>
  <p id="a3P">住观自在三摩地　　意中想作供养已</p>
  <p id="a3Q">智者随事观想时　　得彼一切事成就</p>
  <p id="a3R">此佛所说莲华法门。</p>
  <p id="a3S">宝部施作事业成就教理。</p>
  <p id="a3T">住金刚藏三摩地　　香等供养施作已</p>
  <p id="a3U">智者随事观想时　　刹那得彼诸成就</p>
  <p id="a3V">此佛所说金刚藏法门。</p>
  <p id="a3W">如上是为诸部施作事业成就教理。</p>
  <p id="a3X">复次金刚手菩萨摩诃萨。<a id="a-3Y"></a>宣说诸部观想印契加持相应成就教理。</p>
  <p id="a3Z">谓先通说一切如来加持相应成就教理。</p>
  <p id="a3a">微妙金刚胜法用　　佛相应住等引心</p>
  <p id="a3b">最上悉地得成时　　是为佛印成就者</p>
  <p id="a3c">此佛所说金刚手如来法门。</p>
  <p id="a3d">如来部萨埵加持相应成就教理。</p>
  <p id="a3e">大哉萨埵一切身　　一切普集我身住</p>
  <p id="a3f">我即萨埵此加持　　如应观想我成就</p>
  <p id="a3g">此佛所说一切如来大乘现证三昧。<a id="a-3h"></a>金刚萨埵法门。</p>
  <p id="a3i">金刚部金刚加持相应成就教理。</p>
  <p id="a3j">如其萨埵印亦然　　即如其印我亦然</p>
  <p id="a3k">如是观想法相应　　当求一切印成就</p>
  <p id="a3l">此佛所说执金刚法门。</p>
  <p id="a3m">莲华部法加持相应成就教理。</p>
  <p id="a3n">妙法印契诸法用　　微妙金刚当观想</p>
  <p id="a3o">一切皆是语印门　　即大萨埵三摩地</p>
  <p id="a3p">此佛所说观自在法门。</p>
  <p id="a3q">宝部羯磨加持相应成就教理。</p>
  <p id="a3r">彼一切佛灌顶法　　供养三昧胜成就</p>
  <p id="a3s">金刚羯磨求所成　　如应作此佛观想</p>
  <p id="a3t">此佛所说金刚羯磨法门。</p>
  <p id="a3u">如上是为诸部观想印契加持相应成就教理。</p>
  <p id="a3v">尔时世尊一切如来又复云集。<a id="a-3w"></a>咸共称赞具德一切如来转轮金刚手菩萨摩诃萨。<a id="a-3x"></a>颂曰。</p>
  <p id="a3y">金刚萨埵善哉者　　金刚大宝复善哉</p>
  <p id="a3z">善哉金刚妙法门　　善哉金刚胜羯磨</p>
  <p id="a40">能善宣说此正法　　无上金刚秘密乘</p>
  <p id="a41">一切如来秘密门　　大乘现证法中摄</p>
  <p data-pb></p>
  <h2 id="a42">一切如来真实摄一切仪轨胜上教理分第二十六之一</h2>
  <p id="a43">尔时金刚手菩萨摩诃萨即说颂曰。</p>
  <p id="a44">诸恶见者离贪者　　此秘密法不相应</p>
  <p id="a45">以其利诸有情因　　我于此法故宣说</p>
  <p id="a46">复次金刚手菩萨摩诃萨。<a id="a-47"></a>宣说诸部作用成就仪轨。</p>
  <p id="a48">谓先所说如来部作用成就仪轨。</p>
  <p id="a49">此中根本心作用成就仪轨者。<a id="a-4A"></a>行人先当入大曼拏罗。<a id="a-4B"></a>普观视已。<a id="a-4C"></a>次应依法以香华灯涂。<a id="a-4D"></a>结彼彼印作供养事。<a id="a-4E"></a>然后以金刚语起首持诵。<a id="a-4F"></a>其持诵仪者。<a id="a-4G"></a>谓应随处依法而住。<a id="a-4H"></a>期满四月。<a id="a-4I"></a>日日四时如教所说。<a id="a-4J"></a>以香华等作诸供养。<a id="a-4K"></a>后以一切如来大乘现证三昧一百八名。<a id="a-4L"></a>诵念称赞一切如来。<a id="a-4M"></a>依彼四种礼敬法仪。<a id="a-4N"></a>结四佛印。<a id="a-4O"></a>向于四方礼四如来。<a id="a-4P"></a>奉献己身承事供养。<a id="a-4Q"></a>称念如是四大明曰。</p>
  <p id="a4R">唵(引)萨哩嚩(二合)怛他誐多(一句)布(引)儒(仁祖切)波萨他(二合引)那(引)野(二)阿怛摩(二合)喃儞哩野(二合引)怛夜(引)弥(三)萨哩嚩(二合)怛他(引)誐多嚩日啰(二合)萨埵(引)提底瑟姹(二合)莎[牟*含](引)(四)</p>
  <p id="a4S">唵(引)萨哩嚩(二合)怛他(引)誐多(一句)布(引)惹(引)毗户(引)迦(引)野(二)阿怛摩(二合引)喃儞哩野(二合引)怛夜(引)弥(三)萨哩嚩(二合)怛他(引)誐多嚩日啰(二合)啰怛那(二合引)毗诜左啰(引)(四)</p>
  <p id="a4T">唵(引)萨哩嚩(二合)怛他(引)誐多(一句)布(引)惹(引)钵啰(二合)嚩栗多(二合)那(引)野(二)阿怛摩(二合引)喃儞哩野(二合引)怛夜(引)弥(三)萨哩嚩(二合)怛他(引)誐多嚩日啰(二合)达哩摩(二合)钵啰(二合)嚩栗多(二合)野[牟*含](引)(四)</p>
  <p id="a4U">唵(引)萨哩嚩(二合)怛他(引)誐多(一句)布(引)惹(引)葛哩摩(二合)尼(引)(二)阿(引)怛摩(二合)喃儞哩野(二合引)怛夜(引)弥(三)萨哩嚩(二合)怛他(引)誐多嚩日啰(二合)葛哩摩(二合)酤(引)噜(引)[牟*含](引)(四)</p>
  <p id="a4V">然后随诸所欲。<a id="a-4W"></a>诸饮食等随意受用。<a id="a-4X"></a>无所舍离。<a id="a-4Y"></a>但为求于自心成就。<a id="a-4Z"></a>当于自身佛影像前。<a id="a-4a"></a>谛意观想。<a id="a-4b"></a>随其所欲。<a id="a-4c"></a>以金刚语持诵心明满八百遍。<a id="a-4d"></a>如应所求速得成就。</p>
  <p id="a4e">此佛所说金刚萨埵法门。</p>
  <p id="a4f">若欲求彼最上悉地法者。<a id="a-4g"></a>行人依法安布[巾*(穴/登)]像中。<a id="a-4h"></a>画世尊如来圣相。<a id="a-4i"></a>次当依彼四大士曼拏罗法用。<a id="a-4j"></a>随所爱乐色相庄严。<a id="a-4k"></a>画四大士安处月轮。<a id="a-4l"></a>其[巾*(穴/登)]四隅画本部贤圣。<a id="a-4m"></a>如是画已。<a id="a-4n"></a>行人当于彼[巾*(穴/登)]像前广设供养。<a id="a-4o"></a>如教所说。<a id="a-4p"></a>志心持诵满四月已。<a id="a-4q"></a>然后竟夜持诵至明旦时。<a id="a-4r"></a>即得一切如来真实等最上悉地之法。</p>
  <p id="a4s">此佛所说执金刚法门。</p>
  <p id="a4t">若欲求彼印成就者。<a id="a-4u"></a>行人于[巾*(穴/登)]像前。<a id="a-4v"></a>当结一切如来萨埵金刚印。<a id="a-4w"></a>随其意乐所求成就。<a id="a-4x"></a>当如教说不解是印。<a id="a-4y"></a>以金刚语持诵大明满百千遍。<a id="a-4z"></a>然后竟夜志心持诵。<a id="a-50"></a>若疲倦时暂当止息。<a id="a-51"></a>如本法仪旋复持诵。<a id="a-52"></a>乃至最后炽盛光现。<a id="a-53"></a>警悟发起语言表示。<a id="a-54"></a>然后行人开前印缚。<a id="a-55"></a>即得随欲色相隐身自在。<a id="a-56"></a>一切事业皆悉能作。<a id="a-57"></a>于一切印成结中间。<a id="a-58"></a>如其所说一切成就。</p>
  <p id="a59">此佛所说执金刚法门。</p>
  <p id="a5A">若欲求三摩地成就者。<a id="a-5B"></a>先应观想微妙金刚。<a id="a-5C"></a>后若三摩地门有所爱乐。<a id="a-5D"></a>即以相应心明修习先行。<a id="a-5E"></a>期满四月。<a id="a-5F"></a>然后竟夜端直加趺。<a id="a-5G"></a>正心摄敛寂静而住。<a id="a-5H"></a>至明旦时。<a id="a-5I"></a>即得如来等一切三摩地成就现前圆满。<a id="a-5J"></a>然后随所乐法皆得成就。</p>
  <p id="a5K">此佛所说金刚萨埵法门。</p>
  <p id="a5L">若欲求羯磨成就者。<a id="a-5M"></a>亦然依法持诵一月。<a id="a-5N"></a>志求成就。<a id="a-5O"></a>然当最后竟夜持诵。<a id="a-5P"></a>即得一切羯磨成就。</p>
  <p id="a5Q">次当宣说诸成就事业。</p>
  <p id="a5R">诸有行人。<a id="a-5S"></a>依法若诵大明一遍。<a id="a-5T"></a>即于自他州城聚落悉能卫护。</p>
  <p id="a5U">若欲作诸标帜警悟成就者。<a id="a-5V"></a>行人当结甲胄印契。<a id="a-5W"></a>以牛头旃檀香涂众标帜。<a id="a-5X"></a>或复不涂亦能成就。<a id="a-5Y"></a>所谓金刚杵钩箭手相。<a id="a-5Z"></a>宝日轮幢齿行列。<a id="a-5a"></a>莲华螺轮舌相。<a id="a-5b"></a>羯磨杵甲胄牙拳印等。<a id="a-5c"></a>如是诸标帜相。<a id="a-5d"></a>依法所作悉能警悟。</p>
  <p id="a5e">若欲加持物像成就者。<a id="a-5f"></a>应当依法取孔雀尾作拂。<a id="a-5g"></a>以金刚杵破中成窍。<a id="a-5h"></a>色线缠缚。<a id="a-5i"></a>行人结彼萨埵金刚印。<a id="a-5j"></a>执所成拂。<a id="a-5k"></a>诵本大明依法加持。<a id="a-5l"></a>乃至得一切如来印契。<a id="a-5m"></a>警悟于彼。<a id="a-5n"></a>拂中见种种相。<a id="a-5o"></a>从是已后。<a id="a-5p"></a>彼孔雀拂。<a id="a-5q"></a>于行人身中依法出现一切色相。</p>
  <p id="a5r">又复若以此孔雀拂加持一遍。<a id="a-5s"></a>动摇于身。<a id="a-5t"></a>即能出现一切色相。</p>
  <p id="a5u">又复此拂能现世间一切所应如幻事业。</p>
  <p id="a5v">又复此拂能现一切佛菩萨像。<a id="a-5w"></a>乃至十方一切佛刹。<a id="a-5x"></a>所有一切如来。<a id="a-5y"></a>并其众会降魔军等佛神通业。<a id="a-5z"></a>诸变化事皆悉能现。<a id="a-60"></a>乃至佛身端严诸相具足。<a id="a-61"></a>亦悉能现。</p>
  <p id="a62">又复若欲得敬爱成就者。<a id="a-63"></a>行人当结一切如来萨埵印。<a id="a-64"></a>依法持诵。<a id="a-65"></a>乃至彼印炽盛光现。<a id="a-66"></a>即法成就。<a id="a-67"></a>从是已后。<a id="a-68"></a>结前印时。<a id="a-69"></a>即得一切如来来现其前作敬爱事。<a id="a-6A"></a>况余法耶。</p>
  <p id="a6B">又复若欲求彼世间最上成就者。<a id="a-6C"></a>行人应当依法持诵。<a id="a-6D"></a>期满一月诵八千遍。<a id="a-6E"></a>然后结印竟夜持诵。<a id="a-6F"></a>乃至彼印炽盛光现。<a id="a-6G"></a>即法成就。<a id="a-6H"></a>从是已后。<a id="a-6I"></a>若结前印。<a id="a-6J"></a>即得世间最上持明成就。</p>
  <p id="a6K">此佛所说执金刚法门。</p>
  <p id="a6L">如上是为如来部作用成就仪轨。</p>
 </body>
</html>