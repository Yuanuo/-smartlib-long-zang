<!doctype html>
<html id="z3IBUifi0" data-ver="385">
 <head>
  <meta charset="utf-8">
  <meta author="施护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说一切如来真实摄大乘现证三昧大教王经卷第六</h1>
  <h2 id="a2">金刚界大曼拏罗广大仪轨分第一之六</h2>
  <p id="a3">复次今说一切如来金刚三昧印智法门。<a id="a-4"></a>颂曰。</p>
  <p id="a5">先作坚固金刚掌　　谓以十指互相交</p>
  <p id="a6">即此所说金刚掌　　不改便结金刚缚</p>
  <p id="a7">所有一切三昧印　　皆从金刚缚所生</p>
  <p id="a8">我今宣说成结仪　　彼金刚结为最上</p>
  <p id="a9">萨埵金刚坚固作　　竖二中指如牙相</p>
  <p id="aA">二中指间复微屈　　此名阿閦佛胜印</p>
  <p id="aB">大指中指如宝形　　复屈中指如莲相</p>
  <p id="aC">即以此印屈头指　　三佛之印应如次</p>
  <p id="aD">我今次第当演说　　中方最胜如来部</p>
  <p id="aE">所有三昧邪胜印　　成结事业皆成就</p>
  <p id="aF">先以二手如月相　　离二中指如金刚</p>
  <p id="aG">余诸指面皆不着　　此名萨埵金刚印</p>
  <p id="aH">头指如钩头指交　　复作善哉弹指相</p>
  <p id="aI">金刚萨埵此四印　　能成一切诸印众</p>
  <p id="aJ">宝金刚印竖大指　　复以头指面相合</p>
  <p id="aK">不改前印以中指　　无名小指皆展舒</p>
  <p id="aL">竖无名指如幢相　　复以二小指相合</p>
  <p id="aM">即以此印作旋转　　而复安置于笑处</p>
  <p id="aN">复次展舒二大指　　彼二头指而微屈</p>
  <p id="aO">即此中指面相合　　是为金刚利剑印</p>
  <p id="aP">即此竖二无名指　　及二小指交如轮</p>
  <p id="aQ">复次解彼大指缚　　然后展舒从口起</p>
  <p id="aR">小指大指面相合　　集会羯磨金刚印</p>
  <p id="aS">即以此印竖头指　　复次展舒于心住</p>
  <p id="aT">屈二头指如牙相　　二小指合而复解</p>
  <p id="aU">小指大指二中间　　屈二头指而相附</p>
  <p id="aV">竖二大指于心中　　即复展舒成鬘印</p>
  <p id="aW">即以胜掌从口散　　然后旋舞顶上合</p>
  <p id="aX">以金刚缚而下施　　复金刚掌而上献</p>
  <p id="aY">竖二大指而相附　　然后展舒如涂势</p>
  <p id="aZ">由一头指先微屈　　复二大指而结缚</p>
  <p id="aa">大指头指二如锁　　然后金刚胜拳合</p>
  <p id="ab">次当说彼印成就　　金刚成就为最上</p>
  <p id="ac">先以自印安于心　　是为萨埵金刚定</p>
  <p id="ad">我今次说彼事业　　金刚事业为最上</p>
  <p id="ae">金刚界等诸胜印　　普遍集会诸如来</p>
  <p id="af">曼拏罗中阿阇梨　　刹那加持于弟子</p>
  <p id="ag">由结萨埵金刚印　　得如执金刚无异</p>
  <p id="ah">由结金刚钩妙印　　即能普召一切佛</p>
  <p id="ai">妙爱金刚相应故　　尚能随爱等觉者</p>
  <p id="aj">由结金刚善哉印　　即得诸佛施欢喜</p>
  <p id="ak">以金刚喜妙相应　　诸佛咸赞善哉语</p>
  <p id="al">由结宝金刚印故　　即获诸佛妙灌顶</p>
  <p id="am">以结金刚日妙印　　得与佛光等无异</p>
  <p id="an">由成金刚幢印故　　即能圆满一切愿</p>
  <p id="ao">金刚大笑法相应　　得与诸佛同喜笑</p>
  <p id="ap">遍持金刚法相应　　即得金刚法无异</p>
  <p id="aq">金刚利剑遍持故　　即能断除诸烦恼</p>
  <p id="ar">坚结金刚轮印故　　诸曼拏罗为主宰</p>
  <p id="as">金刚结印相应故　　成就最上金刚语</p>
  <p id="at">羯磨金刚印和合　　得同金刚羯磨事</p>
  <p id="au">坚结金刚甲胄印　　即获金刚所成身</p>
  <p id="av">由结金刚牙胜印　　能破一切魔恶者</p>
  <p id="aw">坚结金刚拳印故　　能令一切印顺伏</p>
  <p id="ax">由金刚戏得妙乐　　金刚鬘得胜庄严</p>
  <p id="ay">金刚歌得语威肃　　金刚舞得诸供养</p>
  <p id="az">金刚香得大悦泽　　金刚华得妙端严</p>
  <p id="a10">世清净由金刚灯　　金刚涂香获妙香</p>
  <p id="a11">金刚钩能普钩召　　以金刚索能引入</p>
  <p id="a12">由金刚锁能善缚　　金刚铃故遍警悟</p>
  <p id="a13">复次宣说一切法印。</p>
  <p id="a14">金刚智摄一切佛　　能作坚固金刚界</p>
  <p id="a15">我今次第当演说　　彼诸法印如仪轨</p>
  <p id="a16">诵三昧邪萨怛鑁　　得为一切印主宰</p>
  <p id="a17">若诵阿那野萨嚩　　即能普召于诸佛</p>
  <p id="a18">阿呼苏佉若称诵　　能令诸佛生妙爱</p>
  <p id="a19">娑度娑度称念时　　悉得善哉咸欢喜</p>
  <p id="a1A">若诵苏摩贺怛鑁　　诸佛即为授灌顶</p>
  <p id="a1B">噜布儞廋多诵时　　获得胜妙法光明</p>
  <p id="a1C">阿哩他钵啰必帝　　称诵即能满诸愿</p>
  <p id="a1D">诃诃吽诃此笑声　　得与诸佛同喜笑</p>
  <p id="a1E">若诵萨哩嚩迦哩　　所有非法皆清净</p>
  <p id="a1F">耨佉砌那称诵时　　速能断除一切苦</p>
  <p id="a1G">没驮冒地如是诵　　得为曼拏罗主宰</p>
  <p id="a1H">诵钵啰帝摄没那　　能与诸佛同语论</p>
  <p id="a1I">若诵苏嚩始怛鑁　　得一切处皆自在</p>
  <p id="a1J">儞哩婆野萨怛鑁　　称诵刹那离怖畏</p>
  <p id="a1K">若诵设咄噜薄叉　　而能吞伏诸怨敌</p>
  <p id="a1L">若诵萨哩嚩悉提　　圆满一切成就法</p>
  <p id="a1M">若诵摩贺啰帝语　　能得微妙最上乐</p>
  <p id="a1N">噜波输婆称诵时　　即具庄严妙色相</p>
  <p id="a1O">率噜怛啰燥契野　　称诵即能获妙乐</p>
  <p id="a1P">若诵萨哩嚩布惹　　而得最上妙供养</p>
  <p id="a1Q">钵啰贺罗儞儞语　　随诵能生适悦心</p>
  <p id="a1R">颇罗誐摩称诵时　　随应获得诸胜果</p>
  <p id="a1S">若诵苏帝惹屹哩　　而能得彼大妙光</p>
  <p id="a1T">苏巘唐儗称诵时　　得妙涂香常清净</p>
  <p id="a1U">阿邪呬[口*弱]普钩召　　阿呬吽吽能引入</p>
  <p id="a1V">呬萨普吒鑁能缚　　健吒恶恶能警动</p>
  <p id="a1W">今说如上诸法印　　所有清净成就法</p>
  <p id="a1X">于舌观想彼金刚　　一切事业皆成就</p>
  <p id="a1Y">复次今说诸羯磨印成结仪则。</p>
  <p id="a1Z">先作坚固金刚拳　　二羽等引而两分</p>
  <p id="a1a">由此成二金刚印　　然后当说结仪则</p>
  <p id="a1b">左金刚指而平受　　右手起立以成印</p>
  <p id="a1c">此印名为觉最胜　　由此即成佛菩提</p>
  <p id="a1d">阿閦如来触地印　　宝生如来施愿相</p>
  <p id="a1e">无量寿尊胜定仪　　不空成就施无畏</p>
  <p id="a1f">复次如应今演说　　所有羯磨印次第</p>
  <p id="a1g">金刚萨埵等大士　　金刚事业皆随转</p>
  <p id="a1h">高举势掷金刚杵　　二手复如持钩相</p>
  <p id="a1i">然后相应如射法　　次善哉相住于心</p>
  <p id="a1j">二手金刚灌顶相　　于心复示月轮形</p>
  <p id="a1k">左手持箭右射势　　复次旋转向口散</p>
  <p id="a1l">二手开莲右边住　　左剑安心挥斫相</p>
  <p id="a1m">又复旋转如火轮　　二羽金刚从口散</p>
  <p id="a1n">以金刚舞旋复解　　次从两颊于顶住</p>
  <p id="a1o">小指甲胄头指牙　　二金刚拳复相附</p>
  <p id="a1p">次作金刚高举相　　合掌顶礼心战悚</p>
  <p id="a1q">先作系鬘次口散　　后金刚舞而旋转</p>
  <p id="a1r">次以金刚拳仪则　　香等供养应如次</p>
  <p id="a1s">此即一切佛供养　　如教分别供养印</p>
  <p id="a1t">复以二头指如钩　　次二小指如大钩</p>
  <p id="a1u">后复如索二如锁　　又二手背相逼附</p>
  <p id="a1v">复次说上成就法　　金刚事业平等作</p>
  <p id="a1w">众金刚成妙金刚　　于自心中应观想</p>
  <p id="a1x">次说羯磨印事业　　金刚事业具种种</p>
  <p id="a1y">是中由结智拳故　　即能遍入诸佛智</p>
  <p id="a1z">由结阿閦佛印故　　获得坚固意无动</p>
  <p id="a20">以结宝生佛印故　　即能摄受他所作</p>
  <p id="a21">由结正法轮印故　　而善转彼大法轮</p>
  <p id="a22">以无畏印得胜速　　能与众生施无畏</p>
  <p id="a23">坚结金刚高举印　　即得金刚萨埵乐</p>
  <p id="a24">以金刚钩能普召　　刹那集会诸如来</p>
  <p id="a25">金刚箭印妙爱故　　金刚眷属尚能成</p>
  <p id="a26">由彼金刚大喜印　　诸佛咸施善哉声</p>
  <p id="a27">以结金刚大宝印　　即能从师受灌顶</p>
  <p id="a28">遍持金刚大日故　　得与金刚日无异</p>
  <p id="a29">由竖金刚胜妙幢　　即能普雨诸宝雨</p>
  <p id="a2A">遍持金刚大笑故　　速与诸佛同喜笑</p>
  <p id="a2B">金刚妙华遍持故　　即能善观金刚法</p>
  <p id="a2C">坚结金刚利剑印　　速能断除一切苦</p>
  <p id="a2D">遍持金刚轮印故　　即能转彼妙法轮</p>
  <p id="a2E">由彼诸佛离语言　　金刚念诵即成就</p>
  <p id="a2F">金刚舞印供养故　　诸佛尚能生妙爱</p>
  <p id="a2G">以结金刚甲胄印　　乃获金刚真实性</p>
  <p id="a2H">金刚利牙遍持故　　即彼金刚尚能坏</p>
  <p id="a2I">以金刚拳摧一切　　善得诸印皆成就</p>
  <p id="a2J">由金刚戏得妙乐　　金刚鬘故获妙色</p>
  <p id="a2K">金刚歌得妙歌音　　金刚舞故生善爱</p>
  <p id="a2L">金刚香得大悦泽　　金刚华感净庄严</p>
  <p id="a2M">金刚灯供得妙光　　金刚涂香获香体</p>
  <p id="a2N">彼金刚钩能普召　　而金刚索能引入</p>
  <p id="a2O">由金刚锁善缚门　　金刚铃故遍警动</p>
  <p id="a2P">复次今说一切印相都结仪则。</p>
  <p id="a2Q">所谓先应结金刚缚。<a id="a-2R"></a>次以诸指摧拍自心。<a id="a-2S"></a>诵此心明曰。</p>
  <p id="a2T">嚩日啰(二合)满驮[口*但]啰(二合)吒(半音一句)</p>
  <p id="a2U">然后乃可结一切印。<a id="a-2V"></a>即能于自身语心金刚中。<a id="a-2W"></a>而得自在。</p>
  <p id="a2X">次结金刚遍入印。<a id="a-2Y"></a>诵此心明曰。</p>
  <p id="a2Z">嚩日啰(二合引)吠(引)舍恶(一句)</p>
  <p id="a2a">由是心明。<a id="a-2b"></a>即能遍入。<a id="a-2c"></a>皆同亲友和合而住。<a id="a-2d"></a>然后即得密印三昧。<a id="a-2e"></a>诵此大士随念心明曰。</p>
  <p id="a2f">摩贺(引)三摩邪萨都(引)[亢*欠](引句)</p>
  <p id="a2g">由是心明。<a id="a-2h"></a>于一切印悉得成就。<a id="a-2i"></a>此即都结一切印仪轨。</p>
  <p id="a2j">复次宣说都成就仪。</p>
  <p id="a2k">谓彼最先应结自印。<a id="a-2l"></a>以是自印观自身萨埵。<a id="a-2m"></a>诵此心明曰。</p>
  <p id="a2n">三摩踰(引)[亢*欠](一句)</p>
  <p id="a2o">如是观自身萨埵已复用此大明加持。</p>
  <p id="a2p">三摩邪萨埵阿提底瑟姹(二合)莎[牟*含](一句)</p>
  <p id="a2q">复次宣说诸成就仪。</p>
  <p id="a2r">若欲求彼义利成就者。<a id="a-2s"></a>诵此心明曰。</p>
  <p id="a2t">阿哩他(二合)悉提(一句)</p>
  <p id="a2u">由是心明。<a id="a-2v"></a>得印成就。<a id="a-2w"></a>获大义利。</p>
  <p id="a2x">又若欲求神通成就者。<a id="a-2y"></a>诵此心明曰。</p>
  <p id="a2z">哩提悉提(一句)</p>
  <p id="a30">又若欲求金刚持明成就者。<a id="a-31"></a>诵此心明曰。</p>
  <p id="a32">嚩日啰(二合)尾[寧*也](切身引)达啰(一句)</p>
  <p id="a33">由是心明。<a id="a-34"></a>随其所乐即得最上持明成就。</p>
  <p id="a35">又若欲求最上成就者。<a id="a-36"></a>当以自印心明如理加持。<a id="a-37"></a>即得成就。</p>
  <p id="a38">复次宣说一切印众通用法仪。</p>
  <p id="a39">谓即如应坚固所作。<a id="a-3A"></a>乃能于自身语心金刚中。<a id="a-3B"></a>得如金刚诸所作用。<a id="a-3C"></a>若所用印加持缓慢。<a id="a-3D"></a>或自欲解散。<a id="a-3E"></a>亦应坚固所作。<a id="a-3F"></a>诵此心明曰。</p>
  <p id="a3G">唵(引)嚩日啰(二合)萨埵三摩邪(一句)摩耨播(引)罗野(二)嚩日啰(二合)萨埵堆奴(引)波底瑟姹(二合)捺哩(二合)厨(引)弥(引)婆嚩(三)苏都(引)沙踰(二合引)弥(引)婆嚩(四)阿耨啰讫都(二合引)弥(引)婆嚩(五)苏补(引)沙踰(二合引)弥(引)婆嚩(六)萨哩嚩(二合)悉提孕(二合)弥(引)钵啰(二合)野蹉(七)萨哩嚩(二合)葛哩摩(二合)苏左弥唧多室哩(二合)野酤噜(八)吽(引)诃诃诃诃呼(引)(九)婆誐鑁萨哩嚩(二合)怛他(引)誐多嚩日啰(二合)摩(引)弥(引)扪左嚩日哩(二合)婆嚩(十)摩贺(引)三摩邪萨埵恶(引)(十一)</p>
  <p id="a3H">由是心明故。<a id="a-3I"></a>设有违背如来。<a id="a-3J"></a>毁谤正法。<a id="a-3K"></a>造是五无间业。<a id="a-3L"></a>及余一切恶作之人。<a id="a-3M"></a>于一切如来密印欲求成就者。<a id="a-3N"></a>于现生中亦得金刚萨埵坚固体性。<a id="a-3O"></a>随其所乐。<a id="a-3P"></a>若最上成就。<a id="a-3Q"></a>若金刚成就。<a id="a-3R"></a>若金刚萨埵成就。<a id="a-3S"></a>乃至一切如来胜上成就等。<a id="a-3T"></a>一切成就皆悉获得。<a id="a-3U"></a>此即具德一切如来金刚萨埵。<a id="a-3V"></a>作如是说。</p>
  <p id="a3W">复次宣说彼一切印都解仪则。</p>
  <p id="a3X">谓彼等如是　　彼彼所生印</p>
  <p id="a3Y">随彼彼处解　　应诵是心明</p>
  <p id="a3Z">嚩日啰(二合)穆(一句)</p>
  <p id="a3a">然后从自心起结金刚宝印。<a id="a-3b"></a>安自灌顶处。<a id="a-3c"></a>以二头指作灌顶相。<a id="a-3d"></a>分手缠头。<a id="a-3e"></a>复作系鬘。<a id="a-3f"></a>即以此印成甲胄印。<a id="a-3g"></a>诵此心明曰。</p>
  <p id="a3h">唵(引)嚩日啰(二合)啰怛那(二合)阿毗诜左萨哩嚩(二合)母捺囕(二合引)弥(引)捺哩(二合)池(引)酤噜(一句)嚩啰葛嚩际(引)那鑁(二)</p>
  <p id="a3i">然后解此甲胄系鬘印已。<a id="a-3j"></a>次当齐掌而拍。<a id="a-3k"></a>成金刚欢喜。<a id="a-3l"></a>印诵此心明曰。</p>
  <p id="a3m">嚩日啰(二合)睹沙野(二合)呼(引一句)</p>
  <p id="a3n">以是印明解灌顶缚。<a id="a-3o"></a>作欢喜已。<a id="a-3p"></a>即得金刚坚固之体。<a id="a-3q"></a>与金刚萨埵等无有异。</p>
  <p id="a3r">复次颂曰。</p>
  <p id="a3s">一称金刚萨埵名　　随其所欲得妙乐</p>
  <p id="a3t">才称念间悉能成　　如金刚手之所说</p>
  <p id="a3u">此即具德普贤菩萨。<a id="a-3v"></a>作如是说。</p>
  <p id="a3w">复次颂曰。</p>
  <p id="a3x">金刚萨埵等大士　　善作一切成就事</p>
  <p id="a3y">随意持诵于此中　　一切教法得成就</p>
  <p id="a3z">密句心印及诸明　　随其所乐诸理趣</p>
  <p id="a40">依教所说及自作　　于一切处皆成就</p>
  <p id="a41">复次宣说四种秘密胜供养事。<a id="a-42"></a>以金刚歌而为歌咏。<a id="a-43"></a>彼彼大明曰。</p>
  <p id="a44">唵(引)嚩日啰(二合)萨埵僧屹啰(二合)贺(引一句)嚩日啰(二合)啰怛那(二合)摩耨多囕(一句)嚩日啰(二合)达哩摩(二合)誐(引)野乃(一句)嚩日啰(二合)葛哩摩(二合)葛噜婆嚩(一句)</p>
  <p id="a45">然后若欲入曼拏罗者。<a id="a-46"></a>先于内曼拏罗中。<a id="a-47"></a>以是四明作金刚歌咏及金刚舞等。<a id="a-48"></a>以二手掌结彼秘密四供养印。<a id="a-49"></a>作供养事。<a id="a-4A"></a>次于外曼拏罗。<a id="a-4B"></a>作金刚香等四种供养。<a id="a-4C"></a>各安本处。<a id="a-4D"></a>次当启白一切如来。<a id="a-4E"></a>随所乐欲献香等供养已。<a id="a-4F"></a>复献上味诸饮食等一切乐具。<a id="a-4G"></a>后如其仪轨引弟子入。<a id="a-4H"></a>即授弟子一切如来成就金刚禁戒。</p>
  <p id="a4I">此是一切佛体性　　金刚萨埵手中住</p>
  <p id="a4J">汝今应当常受持　　金刚萨埵坚固禁</p>
  <p id="a4K">复授是大明曰。</p>
  <p id="a4L">唵(引)萨哩嚩(二合)怛他(引)誐多(一句)悉提嚩日啰(二合)三摩邪底瑟姹(二合)(二)伊沙怛网(二合引)驮(引)啰野(引)弥(三)嚩日啰(二合)萨埵呬呬呬呬吽(引)(四)</p>
  <p id="a4M">然后告弟子言。<a id="a-4N"></a>汝于一切时。<a id="a-4O"></a>不应以此秘密法门说示他人。<a id="a-4P"></a>即为随应授誓心明。<a id="a-4Q"></a>后于一切时。<a id="a-4R"></a>如应入曼拏罗。<a id="a-4S"></a>随力献诸供养。<a id="a-4T"></a>启白一切如来。<a id="a-4U"></a>作用事已。<a id="a-4V"></a>当结萨埵金刚印。<a id="a-4W"></a>从下向上次第而解。<a id="a-4X"></a>诵此心明曰。</p>
  <p id="a4Y">唵(引)讫哩(二合)都(引)嚩萨哩嚩(二合)萨埵(引)哩他(二合)悉提哩捺(二合)多(引一句)野他(引)耨誐(引)(二)[薩/女]蹉特网(二合)没驮尾沙焰(三)布那啰(引)誐摩那(引)野睹(四)嚩日啰(二合)萨埵穆(五)</p>
  <p id="a4Z">以是心明。<a id="a-4a"></a>于一切曼拏罗中应如是作。<a id="a-4b"></a>及以三昧邪胜印。<a id="a-4c"></a>如应而解。</p>
  <p data-pb></p>
  <h2 id="a4d">金刚秘密曼拏罗广大仪轨分第二之一</h2>
  <p id="a4e">尔时世尊大毗卢遮那如来。<a id="a-4f"></a>入一切如来金刚总持三昧。<a id="a-4g"></a>出生金刚加持三摩地。<a id="a-4h"></a>于是三摩地中。<a id="a-4i"></a>从一切如来心。<a id="a-4j"></a>成具德金刚手大执金刚者殊妙色相。<a id="a-4k"></a>及普遍炽盛藏金刚总持三昧印。<a id="a-4l"></a>诸贤圣众为出现已。<a id="a-4m"></a>所有一切世界诸佛如来。<a id="a-4n"></a>金刚总持智悉成办已。<a id="a-4o"></a>乃现一切如来智印影像。<a id="a-4p"></a>安立一切如来金刚界大曼拏罗法用。<a id="a-4q"></a>于净月轮中依止而住。<a id="a-4r"></a>说此颂曰。</p>
  <p id="a4s">大哉无上菩提心　　而诸众生悉欢喜</p>
  <p id="a4t">为令无畏顺伏故　　由斯示作明妃相</p>
  <p id="a4u">是时世尊大毗卢遮那如来。<a id="a-4v"></a>复入一切如来智印三昧金刚界加持三摩地。<a id="a-4w"></a>说此最上自心明曰。</p>
  <p id="a4x">唵(引)嚩日啰(二合)驮(引)堆说哩吽(引)嚩日哩(二合)尼(一句)</p>
  <p id="a4y">尔时世尊阿閦如来。<a id="a-4z"></a>即入一切如来金刚萨埵三昧智印曼拏罗加持三摩地。<a id="a-50"></a>说此最上自心明曰。</p>
  <p id="a51">唵(引)嚩日啰(二合)嚩日哩(二合)尼吽(引一句)</p>
  <p id="a52">尔时世尊宝生如来。<a id="a-53"></a>即入一切如来金刚宝三昧智印曼拏啰加持三摩地。<a id="a-54"></a>说此最上自心明曰。</p>
  <p id="a55">唵(引)啰怛那(二合)嚩日哩(二合)尼吽(引一句)</p>
  <p id="a56">尔时世尊无量寿如来。<a id="a-57"></a>即入一切如来金刚法三昧智印曼拏罗加持三摩地。<a id="a-58"></a>说此最上自心明曰。</p>
  <p id="a59">唵(引)达哩摩(二合)嚩日哩(二合)尼吽(引一句)</p>
  <p id="a5A">尔时世尊不空成就如来。<a id="a-5B"></a>即入一切如来金刚羯磨三昧智印曼拏罗加持三摩地。<a id="a-5C"></a>说此最上自心明曰。</p>
  <p id="a5D">唵(引)葛哩摩(二合)嚩日哩(二合)尼吽(引一句)</p>
  <p id="a5E">尔时金刚手菩萨摩诃萨。<a id="a-5F"></a>即说一切如来大总持三昧印四大明曰。</p>
  <p id="a5G">唵(引)嚩日啰(二合)萨埵玉呬野(二合)三摩曳(引)吽(引一句)</p>
  <p id="a5H">此明即是普贤。</p>
  <p id="a5I">唵(引)玉呬野(二合)嚩日囕(二合引)酤尸吽(引一句)</p>
  <p id="a5J">此明即是如来钩。</p>
  <p id="a5K">唵(引)玉呬野(二合)嚩日啰(二合)啰(引)诣(引)啰(引)誐野吽(引一句)</p>
  <p id="a5L">此明即是欲乐。</p>
  <p id="a5M">唵(引)玉呬野(二合)嚩日啰(二合)驮(引)堆(引)说哩吽(引一句)</p>
  <p id="a5N">此明即是大善哉。</p>
  <p id="a5O">是等名为金刚总持门。</p>
  <p id="a5P">复次四明曰。</p>
  <p id="a5Q">唵(引)嚩日啰(二合)玉呬野(二合)啰怛那(二合)三摩曳(引)吽(引一句)</p>
  <p id="a5R">此明即是宝上。</p>
  <p id="a5S">唵(引)嚩日啰(二合)玉呬野(二合)钵啰(二合)毗(引)吽(引一句)</p>
  <p id="a5T">此明即是宝光明。</p>
  <p id="a5U">唵(引)嚩日啰(二合)特嚩(二合)惹(引)屹啰(二合)玉呬曳(二合引)吽(引一句)</p>
  <p id="a5V">此明即是胜幡璎珞。</p>
  <p id="a5W">唵(引)玉呬野(二合)贺(引)娑嚩日哩(二合)尼吽(引一句)</p>
  <p id="a5X">此明即是大笑。</p>
  <p id="a5Y">是等名为宝总持门。</p>
  <p id="a5Z">复次四明曰。</p>
  <p id="a5a">唵(引)嚩日啰(二合)达哩摩(二合)玉呬野三摩曳(引)吽(引一句)</p>
  <p id="a5b">此明即是金刚云生。</p>
  <p id="a5c">唵(引)嚩日啰(二合)酤(引)舍玉呬野(二合)吽(引一句)</p>
  <p id="a5d">此明即是阿陀啰尼。</p>
  <p id="a5e">唵(引)嚩日啰(二合)玉呬野(二合)曼拏梨(引)吽(引一句)</p>
  <p id="a5f">此明即是一切轮。</p>
  <p id="a5g">唵(引)嚩日啰(二合)玉呬野(二合)惹(引)波三摩曳(引)吽(引一句)</p>
  <p id="a5h">此明即是转大千。</p>
  <p id="a5i">是等名为法总持门。</p>
  <p id="a5j">复次四明曰。</p>
  <p id="a5k">唵(引)嚩日啰(二合)玉呬野(二合)葛哩摩(二合)三摩曳(引)吽(引一句)</p>
  <p id="a5l">此明即是胜成就。</p>
  <p id="a5m">唵(引)嚩日嚩(二合)玉呬野(二合)葛嚩际(引)吽(引一句)</p>
  <p id="a5n">此明即是一切护。</p>
  <p id="a5o">唵(引)嚩日啰(二合)玉呬野(二合)能瑟吒啰(三合引)驮(引)哩尼吽(引一句)</p>
  <p id="a5p">此明即是伏威光。</p>
  <p id="a5q">唵(引)嚩日啰(二合)玉呬野(二合)母瑟致(二合)吽(引一句)</p>
  <p id="a5r">此明即是总持印。</p>
  <p id="a5s">是等名为众总持门。</p>
  <p id="a5t">尔时金刚手菩萨摩诃萨复说一切如来金刚秘密三昧印四大明曰。</p>
  <p id="a5u">唵(引)玉呬野(二合)萨埵嚩日哩(二合引)吽(引一句)</p>
  <p id="a5v">唵(引)玉呬野(二合)啰怛那(二合)嚩日哩(二合引)吽(引一句)</p>
  <p id="a5w">唵(引)玉呬野(二合)达哩摩(二合)嚩日哩(二合引)吽(引一句)</p>
  <p id="a5x">唵(引)玉呬野(二合)葛哩摩(二合)嚩日哩(二合引)吽(引一句)</p>
  <p id="a5y">如是金刚波罗蜜等四秘密明。<a id="a-5z"></a>即彼一切如来秘密三昧大总持门三昧印摄。<a id="a-60"></a>于金刚界主宰大曼拏罗炽盛月轮中。<a id="a-61"></a>依止而住。</p>
  <p id="a62">复次金刚手菩萨摩诃萨。<a id="a-63"></a>宣说一切如来秘密供养三昧四大明曰。</p>
  <p id="a64">唵(引)嚩日啰(二合)玉呬野(二合)啰底布(引)惹(引)三摩曳(引一句)萨哩嚩(二合)布(引)惹(引)钵啰(二合)嚩哩多(二合)野吽(引)(二)</p>
  <p id="a65">唵(引)嚩日啰(二合)玉呬野(二合引)毗试(引)葛布(引)惹(引)三摩曳(引一句)萨哩嚩(二合)布(引)惹(引)钵啰(二合)嚩哩多(二合)野吽(引)(二)</p>
  <p id="a66">唵(引)嚩日啰(二合)玉呬野(二合)诣(引)多布(引)惹(引)三摩曳(引一句)萨哩嚩(二合)布(引)惹(引)钵啰(二合)嚩哩多(二合)野吽(引)(二)</p>
  <p id="a67">唵(引)嚩日啰(二合)玉呬野(二合)涅哩(二合)多布(引)惹(引)三摩曳(引一句)萨哩嚩(二合)布(引)惹(引)钵啰(二合)嚩哩多(二合)野吽(引)(二)</p>
  <p id="a68">如是金刚嬉戏等四大明。<a id="a-69"></a>各各本部标帜。<a id="a-6A"></a>具有光明。<a id="a-6B"></a>及彼自印。<a id="a-6C"></a>于金刚曼拏罗四隅而住。</p>
 </body>
</html>