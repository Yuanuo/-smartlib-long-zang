<!DOCTYPE html>
<html>
<head>
  <meta charset="utf-8"/>
  <meta name="author" content="施护/宋"/>
  <meta name="library" content="龙藏"/>
  <meta name="catalog" content="龙藏/宋元入藏诸大小乘经"/>
  <title>佛说一切如来真实摄大乘现证三昧大教王经卷第六</title>
</head>
<body>
  <h1 class="head">佛说一切如来真实摄大乘现证三昧大教王经卷第六</h1>
  <h2>金刚界大曼拏罗广大仪轨分第一之六</h2>
  <p>复次今说一切如来金刚三昧印智法门。颂曰。</p>
  <p class="l-js-7c">先作坚固金刚掌　　谓以十指互相交</p>
  <p class="l-js-7c">即此所说金刚掌　　不改便结金刚缚</p>
  <p class="l-js-7c">所有一切三昧印　　皆从金刚缚所生</p>
  <p class="l-js-7c">我今宣说成结仪　　彼金刚结为最上</p>
  <p class="l-js-7c">萨埵金刚坚固作　　竖二中指如牙相</p>
  <p class="l-js-7c">二中指间复微屈　　此名阿閦佛胜印</p>
  <p class="l-js-7c">大指中指如宝形　　复屈中指如莲相</p>
  <p class="l-js-7c">即以此印屈头指　　三佛之印应如次</p>
  <p class="l-js-7c">我今次第当演说　　中方最胜如来部</p>
  <p class="l-js-7c">所有三昧邪胜印　　成结事业皆成就</p>
  <p class="l-js-7c">先以二手如月相　　离二中指如金刚</p>
  <p class="l-js-7c">余诸指面皆不著　　此名萨埵金刚印</p>
  <p class="l-js-7c">头指如钩头指交　　复作善哉弹指相</p>
  <p class="l-js-7c">金刚萨埵此四印　　能成一切诸印众</p>
  <p class="l-js-7c">宝金刚印竖大指　　复以头指面相合</p>
  <p class="l-js-7c">不改前印以中指　　无名小指皆展舒</p>
  <p class="l-js-7c">竖无名指如幢相　　复以二小指相合</p>
  <p class="l-js-7c">即以此印作旋转　　而复安置于笑处</p>
  <p class="l-js-7c">复次展舒二大指　　彼二头指而微屈</p>
  <p class="l-js-7c">即此中指面相合　　是为金刚利剑印</p>
  <p class="l-js-7c">即此竖二无名指　　及二小指交如轮</p>
  <p class="l-js-7c">复次解彼大指缚　　然后展舒从口起</p>
  <p class="l-js-7c">小指大指面相合　　集会羯磨金刚印</p>
  <p class="l-js-7c">即以此印竖头指　　复次展舒于心住</p>
  <p class="l-js-7c">屈二头指如牙相　　二小指合而复解</p>
  <p class="l-js-7c">小指大指二中间　　屈二头指而相附</p>
  <p class="l-js-7c">竖二大指于心中　　即复展舒成鬘印</p>
  <p class="l-js-7c">即以胜掌从口散　　然后旋舞顶上合</p>
  <p class="l-js-7c">以金刚缚而下施　　复金刚掌而上献</p>
  <p class="l-js-7c">竖二大指而相附　　然后展舒如涂势</p>
  <p class="l-js-7c">由一头指先微屈　　复二大指而结缚</p>
  <p class="l-js-7c">大指头指二如锁　　然后金刚胜拳合</p>
  <p class="l-js-7c">次当说彼印成就　　金刚成就为最上</p>
  <p class="l-js-7c">先以自印安于心　　是为萨埵金刚定</p>
  <p class="l-js-7c">我今次说彼事业　　金刚事业为最上</p>
  <p class="l-js-7c">金刚界等诸胜印　　普遍集会诸如来</p>
  <p class="l-js-7c">曼拏罗中阿阇梨　　刹那加持于弟子</p>
  <p class="l-js-7c">由结萨埵金刚印　　得如执金刚无异</p>
  <p class="l-js-7c">由结金刚钩妙印　　即能普召一切佛</p>
  <p class="l-js-7c">妙爱金刚相应故　　尚能随爱等觉者</p>
  <p class="l-js-7c">由结金刚善哉印　　即得诸佛施欢喜</p>
  <p class="l-js-7c">以金刚喜妙相应　　诸佛咸赞善哉语</p>
  <p class="l-js-7c">由结宝金刚印故　　即获诸佛妙灌顶</p>
  <p class="l-js-7c">以结金刚日妙印　　得与佛光等无异</p>
  <p class="l-js-7c">由成金刚幢印故　　即能圆满一切愿</p>
  <p class="l-js-7c">金刚大笑法相应　　得与诸佛同喜笑</p>
  <p class="l-js-7c">遍持金刚法相应　　即得金刚法无异</p>
  <p class="l-js-7c">金刚利剑遍持故　　即能断除诸烦恼</p>
  <p class="l-js-7c">坚结金刚轮印故　　诸曼拏罗为主宰</p>
  <p class="l-js-7c">金刚结印相应故　　成就最上金刚语</p>
  <p class="l-js-7c">羯磨金刚印和合　　得同金刚羯磨事</p>
  <p class="l-js-7c">坚结金刚甲胄印　　即获金刚所成身</p>
  <p class="l-js-7c">由结金刚牙胜印　　能破一切魔恶者</p>
  <p class="l-js-7c">坚结金刚拳印故　　能令一切印顺伏</p>
  <p class="l-js-7c">由金刚戏得妙乐　　金刚鬘得胜庄严</p>
  <p class="l-js-7c">金刚歌得语威肃　　金刚舞得诸供养</p>
  <p class="l-js-7c">金刚香得大悦泽　　金刚华得妙端严</p>
  <p class="l-js-7c">世清净由金刚灯　　金刚涂香获妙香</p>
  <p class="l-js-7c">金刚钩能普钩召　　以金刚索能引入</p>
  <p class="l-js-7c">由金刚锁能善缚　　金刚铃故遍警悟</p>
  <p>复次宣说一切法印。</p>
  <p class="l-js-7c">金刚智摄一切佛　　能作坚固金刚界</p>
  <p class="l-js-7c">我今次第当演说　　彼诸法印如仪轨</p>
  <p class="l-js-7c">诵三昧邪萨怛鑁　　得为一切印主宰</p>
  <p class="l-js-7c">若诵阿那野萨嚩　　即能普召于诸佛</p>
  <p class="l-js-7c">阿呼苏佉若称诵　　能令诸佛生妙爱</p>
  <p class="l-js-7c">娑度娑度称念时　　悉得善哉咸欢喜</p>
  <p class="l-js-7c">若诵苏摩贺怛鑁　　诸佛即为授灌顶</p>
  <p class="l-js-7c">噜布儞廋多诵时　　获得胜妙法光明</p>
  <p class="l-js-7c">阿哩他钵啰必帝　　称诵即能满诸愿</p>
  <p class="l-js-7c">诃诃吽诃此笑声　　得与诸佛同喜笑</p>
  <p class="l-js-7c">若诵萨哩嚩迦哩　　所有非法皆清净</p>
  <p class="l-js-7c">耨佉砌那称诵时　　速能断除一切苦</p>
  <p class="l-js-7c">没驮冒地如是诵　　得为曼拏罗主宰</p>
  <p class="l-js-7c">诵钵啰帝摄没那　　能与诸佛同语论</p>
  <p class="l-js-7c">若诵苏嚩始怛鑁　　得一切处皆自在</p>
  <p class="l-js-7c">儞哩婆野萨怛鑁　　称诵刹那离怖畏</p>
  <p class="l-js-7c">若诵设咄噜薄叉　　而能吞伏诸怨敌</p>
  <p class="l-js-7c">若诵萨哩嚩悉提　　圆满一切成就法</p>
  <p class="l-js-7c">若诵摩贺啰帝语　　能得微妙最上乐</p>
  <p class="l-js-7c">噜波输婆称诵时　　即具庄严妙色相</p>
  <p class="l-js-7c">率噜怛啰燥契野　　称诵即能获妙乐</p>
  <p class="l-js-7c">若诵萨哩嚩布惹　　而得最上妙供养</p>
  <p class="l-js-7c">钵啰贺罗儞儞语　　随诵能生适悦心</p>
  <p class="l-js-7c">颇罗誐摩称诵时　　随应获得诸胜果</p>
  <p class="l-js-7c">若诵苏帝惹屹哩　　而能得彼大妙光</p>
  <p class="l-js-7c">苏巘唐儗称诵时　　得妙涂香常清净</p>
  <p>阿邪呬[口*弱]普钩召　　阿呬吽吽能引入</p>
  <p class="l-js-7c">呬萨普吒鑁能缚　　健吒恶恶能警动</p>
  <p class="l-js-7c">今说如上诸法印　　所有清净成就法</p>
  <p class="l-js-7c">于舌观想彼金刚　　一切事业皆成就</p>
  <p>复次今说诸羯磨印成结仪则。</p>
  <p class="l-js-7c">先作坚固金刚拳　　二羽等引而两分</p>
  <p class="l-js-7c">由此成二金刚印　　然后当说结仪则</p>
  <p class="l-js-7c">左金刚指而平受　　右手起立以成印</p>
  <p class="l-js-7c">此印名为觉最胜　　由此即成佛菩提</p>
  <p class="l-js-7c">阿閦如来触地印　　宝生如来施愿相</p>
  <p class="l-js-7c">无量寿尊胜定仪　　不空成就施无畏</p>
  <p class="l-js-7c">复次如应今演说　　所有羯磨印次第</p>
  <p class="l-js-7c">金刚萨埵等大士　　金刚事业皆随转</p>
  <p class="l-js-7c">高举势掷金刚杵　　二手复如持钩相</p>
  <p class="l-js-7c">然后相应如射法　　次善哉相住于心</p>
  <p class="l-js-7c">二手金刚灌顶相　　于心复示月轮形</p>
  <p class="l-js-7c">左手持箭右射势　　复次旋转向口散</p>
  <p class="l-js-7c">二手开莲右边住　　左剑安心挥斫相</p>
  <p class="l-js-7c">又复旋转如火轮　　二羽金刚从口散</p>
  <p class="l-js-7c">以金刚舞旋复解　　次从两颊于顶住</p>
  <p class="l-js-7c">小指甲胄头指牙　　二金刚拳复相附</p>
  <p class="l-js-7c">次作金刚高举相　　合掌顶礼心战悚</p>
  <p class="l-js-7c">先作系鬘次口散　　后金刚舞而旋转</p>
  <p class="l-js-7c">次以金刚拳仪则　　香等供养应如次</p>
  <p class="l-js-7c">此即一切佛供养　　如教分别供养印</p>
  <p class="l-js-7c">复以二头指如钩　　次二小指如大钩</p>
  <p class="l-js-7c">后复如索二如锁　　又二手背相逼附</p>
  <p class="l-js-7c">复次说上成就法　　金刚事业平等作</p>
  <p class="l-js-7c">众金刚成妙金刚　　于自心中应观想</p>
  <p class="l-js-7c">次说羯磨印事业　　金刚事业具种种</p>
  <p class="l-js-7c">是中由结智拳故　　即能遍入诸佛智</p>
  <p class="l-js-7c">由结阿閦佛印故　　获得坚固意无动</p>
  <p class="l-js-7c">以结宝生佛印故　　即能摄受他所作</p>
  <p class="l-js-7c">由结正法轮印故　　而善转彼大法轮</p>
  <p class="l-js-7c">以无畏印得胜速　　能与众生施无畏</p>
  <p class="l-js-7c">坚结金刚高举印　　即得金刚萨埵乐</p>
  <p class="l-js-7c">以金刚钩能普召　　刹那集会诸如来</p>
  <p class="l-js-7c">金刚箭印妙爱故　　金刚眷属尚能成</p>
  <p class="l-js-7c">由彼金刚大喜印　　诸佛咸施善哉声</p>
  <p class="l-js-7c">以结金刚大宝印　　即能从师受灌顶</p>
  <p class="l-js-7c">遍持金刚大日故　　得与金刚日无异</p>
  <p class="l-js-7c">由竖金刚胜妙幢　　即能普雨诸宝雨</p>
  <p class="l-js-7c">遍持金刚大笑故　　速与诸佛同喜笑</p>
  <p class="l-js-7c">金刚妙华遍持故　　即能善观金刚法</p>
  <p class="l-js-7c">坚结金刚利剑印　　速能断除一切苦</p>
  <p class="l-js-7c">遍持金刚轮印故　　即能转彼妙法轮</p>
  <p class="l-js-7c">由彼诸佛离语言　　金刚念诵即成就</p>
  <p class="l-js-7c">金刚舞印供养故　　诸佛尚能生妙爱</p>
  <p class="l-js-7c">以结金刚甲胄印　　乃获金刚真实性</p>
  <p class="l-js-7c">金刚利牙遍持故　　即彼金刚尚能坏</p>
  <p class="l-js-7c">以金刚拳摧一切　　善得诸印皆成就</p>
  <p class="l-js-7c">由金刚戏得妙乐　　金刚鬘故获妙色</p>
  <p class="l-js-7c">金刚歌得妙歌音　　金刚舞故生善爱</p>
  <p class="l-js-7c">金刚香得大悦泽　　金刚华感净庄严</p>
  <p class="l-js-7c">金刚灯供得妙光　　金刚涂香获香体</p>
  <p class="l-js-7c">彼金刚钩能普召　　而金刚索能引入</p>
  <p class="l-js-7c">由金刚锁善缚门　　金刚铃故遍警动</p>
  <p>复次今说一切印相都结仪则。</p>
  <p>所谓先应结金刚缚。次以诸指摧拍自心。诵此心明曰。</p>
  <p>嚩日啰(二合)满驮[口*但]啰(二合)吒(半音一句)</p>
  <p>然后乃可结一切印。即能于自身语心金刚中。而得自在。</p>
  <p>次结金刚遍入印。诵此心明曰。</p>
  <p>嚩日啰(二合引)吠(引)舍恶(一句)</p>
  <p>由是心明。即能遍入。皆同亲友和合而住。然后即得密印三昧。诵此大士随念心明曰。</p>
  <p>摩贺(引)三摩邪萨都(引)[亢*欠](引句)</p>
  <p>由是心明。于一切印悉得成就。此即都结一切印仪轨。</p>
  <p>复次宣说都成就仪。</p>
  <p>谓彼最先应结自印。以是自印观自身萨埵。诵此心明曰。</p>
  <p>三摩踰(引)[亢*欠](一句)</p>
  <p>如是观自身萨埵已复用此大明加持。</p>
  <p>三摩邪萨埵阿提底瑟姹(二合)莎[牟*含](一句)</p>
  <p>复次宣说诸成就仪。</p>
  <p>若欲求彼义利成就者。诵此心明曰。</p>
  <p>阿哩他(二合)悉提(一句)</p>
  <p>由是心明。得印成就。获大义利。</p>
  <p>又若欲求神通成就者。诵此心明曰。</p>
  <p>哩提悉提(一句)</p>
  <p>又若欲求金刚持明成就者。诵此心明曰。</p>
  <p>嚩日啰(二合)尾[宁*也](切身引)达啰(一句)</p>
  <p>由是心明。随其所乐即得最上持明成就。</p>
  <p>又若欲求最上成就者。当以自印心明如理加持。即得成就。</p>
  <p>复次宣说一切印众通用法仪。</p>
  <p>谓即如应坚固所作。乃能于自身语心金刚中。得如金刚诸所作用。若所用印加持缓慢。或自欲解散。亦应坚固所作。诵此心明曰。</p>
  <p>唵(引)嚩日啰(二合)萨埵三摩邪(一句)摩耨播(引)罗野(二)嚩日啰(二合)萨埵堆奴(引)波底瑟姹(二合)捺哩(二合)厨(引)弥(引)婆嚩(三)苏都(引)沙踰(二合引)弥(引)婆嚩(四)阿耨啰讫都(二合引)弥(引)婆嚩(五)苏补(引)沙踰(二合引)弥(引)婆嚩(六)萨哩嚩(二合)悉提孕(二合)弥(引)钵啰(二合)野蹉(七)萨哩嚩(二合)葛哩摩(二合)苏左弥唧多室哩(二合)野酤噜(八)吽(引)诃诃诃诃呼(引)(九)婆誐鑁萨哩嚩(二合)怛他(引)誐多嚩日啰(二合)摩(引)弥(引)扪左嚩日哩(二合)婆嚩(十)摩贺(引)三摩邪萨埵恶(引)(十一)</p>
  <p>由是心明故。设有违背如来。毁谤正法。造是五无间业。及余一切恶作之人。于一切如来密印欲求成就者。于现生中亦得金刚萨埵坚固体性。随其所乐。若最上成就。若金刚成就。若金刚萨埵成就。乃至一切如来胜上成就等。一切成就皆悉获得。此即具德一切如来金刚萨埵。作如是说。</p>
  <p>复次宣说彼一切印都解仪则。</p>
  <p class="l-js-5c">谓彼等如是　　彼彼所生印</p>
  <p class="l-js-5c">随彼彼处解　　应诵是心明</p>
  <p>嚩日啰(二合)穆(一句)</p>
  <p>然后从自心起结金刚宝印。安自灌顶处。以二头指作灌顶相。分手缠头。复作系鬘。即以此印成甲胄印。诵此心明曰。</p>
  <p>唵(引)嚩日啰(二合)啰怛那(二合)阿毗诜左萨哩嚩(二合)母捺囕(二合引)弥(引)捺哩(二合)池(引)酤噜(一句)嚩啰葛嚩际(引)那鑁(二)</p>
  <p>然后解此甲胄系鬘印已。次当齐掌而拍。成金刚欢喜。印诵此心明曰。</p>
  <p>嚩日啰(二合)睹沙野(二合)呼(引一句)</p>
  <p>以是印明解灌顶缚。作欢喜已。即得金刚坚固之体。与金刚萨埵等无有异。</p>
  <p>复次颂曰。</p>
  <p class="l-js-7c">一称金刚萨埵名　　随其所欲得妙乐</p>
  <p class="l-js-7c">才称念间悉能成　　如金刚手之所说</p>
  <p>此即具德普贤菩萨。作如是说。</p>
  <p>复次颂曰。</p>
  <p class="l-js-7c">金刚萨埵等大士　　善作一切成就事</p>
  <p class="l-js-7c">随意持诵于此中　　一切教法得成就</p>
  <p class="l-js-7c">密句心印及诸明　　随其所乐诸理趣</p>
  <p class="l-js-7c">依教所说及自作　　于一切处皆成就</p>
  <p>复次宣说四种秘密胜供养事。以金刚歌而为歌咏。彼彼大明曰。</p>
  <p>唵(引)嚩日啰(二合)萨埵僧屹啰(二合)贺(引一句)嚩日啰(二合)啰怛那(二合)摩耨多囕(一句)嚩日啰(二合)达哩摩(二合)誐(引)野乃(一句)嚩日啰(二合)葛哩摩(二合)葛噜婆嚩(一句)</p>
  <p>然后若欲入曼拏罗者。先于内曼拏罗中。以是四明作金刚歌咏及金刚舞等。以二手掌结彼秘密四供养印。作供养事。次于外曼拏罗。作金刚香等四种供养。各安本处。次当启白一切如来。随所乐欲献香等供养已。复献上味诸饮食等一切乐具。后如其仪轨引弟子入。即授弟子一切如来成就金刚禁戒。</p>
  <p class="l-js-7c">此是一切佛体性　　金刚萨埵手中住</p>
  <p class="l-js-7c">汝今应当常受持　　金刚萨埵坚固禁</p>
  <p>复授是大明曰。</p>
  <p>唵(引)萨哩嚩(二合)怛他(引)誐多(一句)悉提嚩日啰(二合)三摩邪底瑟姹(二合)(二)伊沙怛网(二合引)驮(引)啰野(引)弥(三)嚩日啰(二合)萨埵呬呬呬呬吽(引)(四)</p>
  <p>然后告弟子言。汝于一切时。不应以此秘密法门说示他人。即为随应授誓心明。后于一切时。如应入曼拏罗。随力献诸供养。启白一切如来。作用事已。当结萨埵金刚印。从下向上次第而解。诵此心明曰。</p>
  <p>唵(引)讫哩(二合)都(引)嚩萨哩嚩(二合)萨埵(引)哩他(二合)悉提哩捺(二合)多(引一句)野他(引)耨誐(引)(二)[萨/女]蹉特网(二合)没驮尾沙焰(三)布那啰(引)誐摩那(引)野睹(四)嚩日啰(二合)萨埵穆(五)</p>
  <p>以是心明。于一切曼拏罗中应如是作。及以三昧邪胜印。如应而解。</p>
  <h2>金刚秘密曼拏罗广大仪轨分第二之一</h2>
  <p>尔时世尊大毗卢遮那如来。入一切如来金刚总持三昧。出生金刚加持三摩地。于是三摩地中。从一切如来心。成具德金刚手大执金刚者殊妙色相。及普遍炽盛藏金刚总持三昧印。诸贤圣众为出现已。所有一切世界诸佛如来。金刚总持智悉成办已。乃现一切如来智印影像。安立一切如来金刚界大曼拏罗法用。于净月轮中依止而住。说此颂曰。</p>
  <p class="l-js-7c">大哉无上菩提心　　而诸众生悉欢喜</p>
  <p class="l-js-7c">为令无畏顺伏故　　由斯示作明妃相</p>
  <p>是时世尊大毗卢遮那如来。复入一切如来智印三昧金刚界加持三摩地。说此最上自心明曰。</p>
  <p>唵(引)嚩日啰(二合)驮(引)堆说哩吽(引)嚩日哩(二合)尼(一句)</p>
  <p>尔时世尊阿閦如来。即入一切如来金刚萨埵三昧智印曼拏罗加持三摩地。说此最上自心明曰。</p>
  <p>唵(引)嚩日啰(二合)嚩日哩(二合)尼吽(引一句)</p>
  <p>尔时世尊宝生如来。即入一切如来金刚宝三昧智印曼拏啰加持三摩地。说此最上自心明曰。</p>
  <p>唵(引)啰怛那(二合)嚩日哩(二合)尼吽(引一句)</p>
  <p>尔时世尊无量寿如来。即入一切如来金刚法三昧智印曼拏罗加持三摩地。说此最上自心明曰。</p>
  <p>唵(引)达哩摩(二合)嚩日哩(二合)尼吽(引一句)</p>
  <p>尔时世尊不空成就如来。即入一切如来金刚羯磨三昧智印曼拏罗加持三摩地。说此最上自心明曰。</p>
  <p>唵(引)葛哩摩(二合)嚩日哩(二合)尼吽(引一句)</p>
  <p>尔时金刚手菩萨摩诃萨。即说一切如来大总持三昧印四大明曰。</p>
  <p>唵(引)嚩日啰(二合)萨埵玉呬野(二合)三摩曳(引)吽(引一句)</p>
  <p>此明即是普贤。</p>
  <p>唵(引)玉呬野(二合)嚩日囕(二合引)酤尸吽(引一句)</p>
  <p>此明即是如来钩。</p>
  <p>唵(引)玉呬野(二合)嚩日啰(二合)啰(引)诣(引)啰(引)誐野吽(引一句)</p>
  <p>此明即是欲乐。</p>
  <p>唵(引)玉呬野(二合)嚩日啰(二合)驮(引)堆(引)说哩吽(引一句)</p>
  <p>此明即是大善哉。</p>
  <p>是等名为金刚总持门。</p>
  <p>复次四明曰。</p>
  <p>唵(引)嚩日啰(二合)玉呬野(二合)啰怛那(二合)三摩曳(引)吽(引一句)</p>
  <p>此明即是宝上。</p>
  <p>唵(引)嚩日啰(二合)玉呬野(二合)钵啰(二合)毗(引)吽(引一句)</p>
  <p>此明即是宝光明。</p>
  <p>唵(引)嚩日啰(二合)特嚩(二合)惹(引)屹啰(二合)玉呬曳(二合引)吽(引一句)</p>
  <p>此明即是胜幡璎珞。</p>
  <p>唵(引)玉呬野(二合)贺(引)娑嚩日哩(二合)尼吽(引一句)</p>
  <p>此明即是大笑。</p>
  <p>是等名为宝总持门。</p>
  <p>复次四明曰。</p>
  <p>唵(引)嚩日啰(二合)达哩摩(二合)玉呬野三摩曳(引)吽(引一句)</p>
  <p>此明即是金刚云生。</p>
  <p>唵(引)嚩日啰(二合)酤(引)舍玉呬野(二合)吽(引一句)</p>
  <p>此明即是阿陀啰尼。</p>
  <p>唵(引)嚩日啰(二合)玉呬野(二合)曼拏梨(引)吽(引一句)</p>
  <p>此明即是一切轮。</p>
  <p>唵(引)嚩日啰(二合)玉呬野(二合)惹(引)波三摩曳(引)吽(引一句)</p>
  <p>此明即是转大千。</p>
  <p>是等名为法总持门。</p>
  <p>复次四明曰。</p>
  <p>唵(引)嚩日啰(二合)玉呬野(二合)葛哩摩(二合)三摩曳(引)吽(引一句)</p>
  <p>此明即是胜成就。</p>
  <p>唵(引)嚩日嚩(二合)玉呬野(二合)葛嚩际(引)吽(引一句)</p>
  <p>此明即是一切护。</p>
  <p>唵(引)嚩日啰(二合)玉呬野(二合)能瑟吒啰(三合引)驮(引)哩尼吽(引一句)</p>
  <p>此明即是伏威光。</p>
  <p>唵(引)嚩日啰(二合)玉呬野(二合)母瑟致(二合)吽(引一句)</p>
  <p>此明即是总持印。</p>
  <p>是等名为众总持门。</p>
  <p>尔时金刚手菩萨摩诃萨复说一切如来金刚秘密三昧印四大明曰。</p>
  <p>唵(引)玉呬野(二合)萨埵嚩日哩(二合引)吽(引一句)</p>
  <p>唵(引)玉呬野(二合)啰怛那(二合)嚩日哩(二合引)吽(引一句)</p>
  <p>唵(引)玉呬野(二合)达哩摩(二合)嚩日哩(二合引)吽(引一句)</p>
  <p>唵(引)玉呬野(二合)葛哩摩(二合)嚩日哩(二合引)吽(引一句)</p>
  <p>如是金刚波罗蜜等四秘密明。即彼一切如来秘密三昧大总持门三昧印摄。于金刚界主宰大曼拏罗炽盛月轮中。依止而住。</p>
  <p>复次金刚手菩萨摩诃萨。宣说一切如来秘密供养三昧四大明曰。</p>
  <p>唵(引)嚩日啰(二合)玉呬野(二合)啰底布(引)惹(引)三摩曳(引一句)萨哩嚩(二合)布(引)惹(引)钵啰(二合)嚩哩多(二合)野吽(引)(二)</p>
  <p>唵(引)嚩日啰(二合)玉呬野(二合引)毗试(引)葛布(引)惹(引)三摩曳(引一句)萨哩嚩(二合)布(引)惹(引)钵啰(二合)嚩哩多(二合)野吽(引)(二)</p>
  <p>唵(引)嚩日啰(二合)玉呬野(二合)诣(引)多布(引)惹(引)三摩曳(引一句)萨哩嚩(二合)布(引)惹(引)钵啰(二合)嚩哩多(二合)野吽(引)(二)</p>
  <p>唵(引)嚩日啰(二合)玉呬野(二合)涅哩(二合)多布(引)惹(引)三摩曳(引一句)萨哩嚩(二合)布(引)惹(引)钵啰(二合)嚩哩多(二合)野吽(引)(二)</p>
  <p>如是金刚嬉戏等四大明。各各本部标帜。具有光明。及彼自印。于金刚曼拏罗四隅而住。</p>
</body></html>