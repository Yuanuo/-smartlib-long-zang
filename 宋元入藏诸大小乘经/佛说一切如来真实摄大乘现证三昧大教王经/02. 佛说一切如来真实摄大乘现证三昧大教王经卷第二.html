<!doctype html>
<html id="z3IBUiYhw" data-ver="373">
 <head>
  <meta charset="utf-8">
  <meta author="施护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说一切如来真实摄大乘现证三昧大教王经卷第二</h1>
  <h2 id="a2">金刚界大曼拏罗广大仪轨分第一之二</h2>
  <p id="a3">尔时世尊。<a id="a-4"></a>复入摩啰大菩萨三昧。<a id="a-5"></a>出生萨埵加持金刚三摩地。<a id="a-6"></a>此名一切如来随爱乐三昧。<a id="a-7"></a>即一切如来心。<a id="a-8"></a>从自心出说是大明曰。</p>
  <p id="a9">嚩日啰(二合)啰(引)誐(一句)</p>
  <p id="aA">才出一切如来心时。<a id="a-B"></a>即彼如是具德持金刚者。<a id="a-C"></a>成一切如来华器仗。<a id="a-D"></a>为出现已。<a id="a-E"></a>即入世尊大毗卢遮那如来心。<a id="a-F"></a>合为一体。<a id="a-G"></a>从是出现大金刚箭相。<a id="a-H"></a>住佛掌中。<a id="a-I"></a>然后从彼金刚箭相中。<a id="a-J"></a>出一切世界极微尘量等如来像。<a id="a-K"></a>作一切如来随爱乐事。<a id="a-L"></a>等以一切佛神通游戏。<a id="a-M"></a>于一切世界广施作已。<a id="a-N"></a>彼摩啰性。<a id="a-O"></a>于金刚萨埵三摩地。<a id="a-P"></a>妙坚牢故合为一体。<a id="a-Q"></a>出生摩啰大菩萨身。<a id="a-R"></a>住世尊大毗卢遮那如来心。<a id="a-S"></a>说此颂曰。</p>
  <p id="aT">大哉我本自性净　　一切随染自然生</p>
  <p id="aU">由本清净离诸染　　是故以染而调伏</p>
  <p id="aV">是时摩啰大菩萨身。<a id="a-W"></a>从世尊心下。<a id="a-X"></a>于一切如来左月轮中。<a id="a-Y"></a>如理而住复请教示。</p>
  <p id="aZ">尔时世尊。<a id="a-a"></a>即入一切如来随爱乐金刚三摩地。<a id="a-b"></a>以一切如来摧伏金刚三昧。<a id="a-c"></a>于普尽无余诸有情界。<a id="a-d"></a>悉使爱乐。<a id="a-e"></a>皆令获得适悦快乐。<a id="a-f"></a>乃至得一切如来摩啰事业最上悉地殊胜之果。<a id="a-g"></a>即以金刚箭。<a id="a-h"></a>授与摩啰大菩萨双手掌中。<a id="a-i"></a>时诸如来。<a id="a-j"></a>即为立名号金刚弓。<a id="a-k"></a>以金刚弓灌顶法而为灌顶。</p>
  <p id="al">尔时金刚弓菩萨摩诃萨。<a id="a-m"></a>以彼金刚箭。<a id="a-n"></a>向一切如来作摩啰事。<a id="a-o"></a>说此颂曰。</p>
  <p id="ap">此是一切大觉尊　　染智清净无瑕秽</p>
  <p id="aq">以彼染法害清净　　是故常施诸安乐</p>
  <p id="ar">尔时世尊。<a id="a-s"></a>复入欢喜王大菩萨三昧。<a id="a-t"></a>出生萨埵加持金刚三摩地。<a id="a-u"></a>此名一切如来极喜三昧。<a id="a-v"></a>即一切如来心。<a id="a-w"></a>从自心出说是大明曰。</p>
  <p id="ax">嚩日啰(二合)娑(引)度(一句)</p>
  <p id="ay">才出一切如来心时。<a id="a-z"></a>即彼如是具德持金刚者。<a id="a-10"></a>成金刚善哉相。<a id="a-11"></a>即入世尊大毗卢遮那如来心。<a id="a-12"></a>合为一体。<a id="a-13"></a>从是出现金刚喜像。<a id="a-14"></a>住佛掌中。<a id="a-15"></a>然后从彼金刚喜像中。<a id="a-16"></a>出一切世界极微尘量等如来像。<a id="a-17"></a>广作一切善哉等事。<a id="a-18"></a>以一切如来神通游戏。<a id="a-19"></a>于一切世界广施作已。<a id="a-1A"></a>彼极喜王性。<a id="a-1B"></a>于金刚萨埵三摩地。<a id="a-1C"></a>妙坚牢故合为一体。<a id="a-1D"></a>出生极喜王大菩萨身。<a id="a-1E"></a>住世尊大毗卢遮那如来心。<a id="a-1F"></a>说此颂曰。</p>
  <p id="a1G">大哉我此大善哉　　是即一切诸胜智</p>
  <p id="a1H">若有能断分别者　　能生究竟大欢喜</p>
  <p id="a1I">是时极喜王大菩萨身。<a id="a-1J"></a>从世尊心下。<a id="a-1K"></a>于一切如来后月轮中。<a id="a-1L"></a>如理而住复请教示。</p>
  <p id="a1M">尔时世尊。<a id="a-1N"></a>即入一切如来等喜金刚三摩地。<a id="a-1O"></a>以一切如来无上极喜智三昧。<a id="a-1P"></a>于普尽无余诸有情界。<a id="a-1Q"></a>等作一切利益欢喜。<a id="a-1R"></a>普令获得适悦快乐。<a id="a-1S"></a>乃至得一切如来无上喜味胜悉地果。<a id="a-1T"></a>即以金刚喜像。<a id="a-1U"></a>授与极喜王大菩萨双手掌中。<a id="a-1V"></a>时诸如来。<a id="a-1W"></a>即为立名号金刚喜。<a id="a-1X"></a>以金刚喜灌顶法而为灌顶。</p>
  <p id="a1Y">尔时金刚喜菩萨摩诃萨。<a id="a-1Z"></a>即以所授金刚喜像。<a id="a-1a"></a>向一切如来。<a id="a-1b"></a>作金刚善哉欢喜之相。<a id="a-1c"></a>说此颂曰。</p>
  <p id="a1d">此是一切大觉尊　　能转一切善哉相</p>
  <p id="a1e">善作一切喜金刚　　金刚妙喜令增长</p>
  <p id="a1f">此是大菩提心。<a id="a-1g"></a>一切如来钩召三昧。<a id="a-1h"></a>一切如来随染智大欢喜。<a id="a-1i"></a>一切如来大三昧大士。</p>
  <p id="a1j">尔时世尊。<a id="a-1k"></a>复入虚空藏大菩萨三昧。<a id="a-1l"></a>出生宝加持金刚三摩地。<a id="a-1m"></a>此名一切如来灌顶三昧。<a id="a-1n"></a>即一切如来心。<a id="a-1o"></a>从自心出说是大明曰。</p>
  <p id="a1p">嚩日啰(二合)啰怛那(二合一句)</p>
  <p id="a1q">才出一切如来心时。<a id="a-1r"></a>以一切虚空平等性。<a id="a-1s"></a>智善通达故。<a id="a-1t"></a>金刚萨埵三摩地妙坚牢故。<a id="a-1u"></a>合为一体。<a id="a-1v"></a>即彼如是具德持金刚者。<a id="a-1w"></a>成一切光明为出现已。<a id="a-1x"></a>是彼光明周遍照耀一切世界。<a id="a-1y"></a>成一切虚空界。</p>
  <p id="a1z">尔时一切如来。<a id="a-20"></a>所加持一切虚空界。<a id="a-21"></a>混入世尊大毗卢遮那如来心。<a id="a-22"></a>妙遍修故。<a id="a-23"></a>从金刚萨埵三摩地胎藏所成一切虚空界中。<a id="a-24"></a>出现大金刚宝像等。<a id="a-25"></a>一切世界周遍为量。<a id="a-26"></a>住佛掌中。<a id="a-27"></a>然后从彼金刚宝像中。<a id="a-28"></a>出一切世界极微尘量等如来像。<a id="a-29"></a>作一切如来灌顶。<a id="a-2A"></a>等以一切如来神通游戏。<a id="a-2B"></a>于一切世界广施作已。<a id="a-2C"></a>彼一切虚空界性出生。<a id="a-2D"></a>于金刚萨埵三摩地。<a id="a-2E"></a>妙坚牢故合为一体。<a id="a-2F"></a>出生虚空藏大菩萨身。<a id="a-2G"></a>住世尊大毗卢遮那如来心。<a id="a-2H"></a>说此颂曰。</p>
  <p id="a2I">大哉我此妙灌顶　　金刚大宝胜无上</p>
  <p id="a2J">由彼诸佛无所著　　是故名为三界主</p>
  <p id="a2K">是时虚空藏大菩萨身。<a id="a-2L"></a>从世尊心下。<a id="a-2M"></a>于一切如来前月轮中。<a id="a-2N"></a>如理而住复请教示。</p>
  <p id="a2O">尔时世尊。<a id="a-2P"></a>即入一切如来大摩尼宝金刚三摩地。<a id="a-2Q"></a>以一切如来圆满意乐三昧。<a id="a-2R"></a>于普尽无余诸有情界。<a id="a-2S"></a>悉令获得一切义利。<a id="a-2T"></a>及得一切适悦快乐。<a id="a-2U"></a>乃至得一切如来成就胜义。<a id="a-2V"></a>最上悉地。<a id="a-2W"></a>即以金刚摩尼宝及金刚宝轮金刚宝牙灌顶。<a id="a-2X"></a>授与虚空藏大菩萨双手掌中。<a id="a-2Y"></a>时诸如来。<a id="a-2Z"></a>即为立名号金刚藏。<a id="a-2a"></a>以金刚藏灌顶法而为灌顶。</p>
  <p id="a2b">尔时金刚藏大菩萨。<a id="a-2c"></a>以彼金刚摩尼宝。<a id="a-2d"></a>安自灌顶处说此颂曰。</p>
  <p id="a2e">此是一切大觉尊　　灌顶一切有情界</p>
  <p id="a2f">今得授于我掌中　　此即宝中安宝相</p>
  <p id="a2g">尔时世尊复入大威光大菩萨三昧。<a id="a-2h"></a>出生宝加持金刚三摩地。<a id="a-2i"></a>此名一切如来光明三昧。<a id="a-2j"></a>即一切如来心。<a id="a-2k"></a>从自心出说是大明曰。</p>
  <p id="a2l">嚩日啰(二合)帝(引)惹(一句)</p>
  <p id="a2m">才出一切如来心时。<a id="a-2n"></a>即彼如是具德持金刚者。<a id="a-2o"></a>成众多日轮。<a id="a-2p"></a>为出现已。<a id="a-2q"></a>即入世尊大毗卢遮那如来心。<a id="a-2r"></a>合为一体。<a id="a-2s"></a>从是出现金刚日轮之相。<a id="a-2t"></a>住佛掌中。<a id="a-2u"></a>然后从彼金刚日轮相中。<a id="a-2v"></a>出一切世界极微尘量等如来像。<a id="a-2w"></a>放一切如来大光明。<a id="a-2x"></a>等以一切如来神通游戏。<a id="a-2y"></a>于一切世界广施作已。<a id="a-2z"></a>彼大妙光性。<a id="a-30"></a>于金刚萨埵三摩地。<a id="a-31"></a>妙坚牢故合为一体。<a id="a-32"></a>出生大威光大菩萨身。<a id="a-33"></a>住世尊大毗卢遮那如来心。<a id="a-34"></a>说此颂曰。</p>
  <p id="a35">大哉无喻大妙光　　遍照一切有情界</p>
  <p id="a36">救世一切大觉尊　　能净一切清净者</p>
  <p id="a37">是时无垢大威光大菩萨身。<a id="a-38"></a>从世尊心下。<a id="a-39"></a>于一切如来右月轮中。<a id="a-3A"></a>如理而住复请教示。</p>
  <p id="a3B">尔时世尊。<a id="a-3C"></a>即入一切如来大光明轮加持金刚三摩地。<a id="a-3D"></a>以一切如来光明三昧。<a id="a-3E"></a>令普尽无余诸有情界。<a id="a-3F"></a>悉获无喻光明照触。<a id="a-3G"></a>及得一切适悦快乐。<a id="a-3H"></a>乃至得一切如来自心光明最上悉地。<a id="a-3I"></a>即以金刚日相。<a id="a-3J"></a>授与大威光大菩萨双手掌中。<a id="a-3K"></a>时诸如来。<a id="a-3L"></a>即为立名号金刚光。<a id="a-3M"></a>以金刚光灌顶法而为灌顶。</p>
  <p id="a3N">尔时金刚光菩萨摩诃萨。<a id="a-3O"></a>即以所授金刚日相。<a id="a-3P"></a>普遍照耀一切如来。<a id="a-3Q"></a>说此颂曰。</p>
  <p id="a3R">此是一切大觉尊　　能破一切无智闇</p>
  <p id="a3S">于微尘数日光中　　此日光明胜增上</p>
  <p id="a3T">尔时世尊复入宝幢大菩萨三昧。<a id="a-3U"></a>出生宝加持金刚三摩地。<a id="a-3V"></a>此名一切如来圆满意愿三昧。<a id="a-3W"></a>即一切如来心。<a id="a-3X"></a>从自心出说是大明曰。</p>
  <p id="a3Y">嚩日啰(二合)计(引)睹(一句)</p>
  <p id="a3Z">才出一切如来心时。<a id="a-3a"></a>即彼如是具德持金刚者。<a id="a-3b"></a>成彼种种巧妙色相庄严幢幡为出现已。<a id="a-3c"></a>即入世尊大毗卢遮那如来心。<a id="a-3d"></a>合为一体从是出现金刚幢相。<a id="a-3e"></a>住佛掌中。<a id="a-3f"></a>然后从彼金刚幢相中。<a id="a-3g"></a>出一切世界极微尘量等如来像。<a id="a-3h"></a>建立一切如来妙宝幢。<a id="a-3i"></a>等以一切佛神通游戏。<a id="a-3j"></a>于一切世界广施作已。<a id="a-3k"></a>彼大宝幢性。<a id="a-3l"></a>于金刚萨埵三摩地。<a id="a-3m"></a>妙坚牢故合为一体。<a id="a-3n"></a>出生宝幢大菩萨身。<a id="a-3o"></a>住世尊大毗卢遮那如来心。<a id="a-3p"></a>说此颂曰。</p>
  <p id="a3q">大哉无等妙宝幢　　我作一切义成就</p>
  <p id="a3r">若欲诸愿圆满者　　令彼一切事圆满</p>
  <p id="a3s">是时宝幢大菩萨身。<a id="a-3t"></a>从世尊心下。<a id="a-3u"></a>于一切如来左月轮中。<a id="a-3v"></a>如理而住复请教示。</p>
  <p id="a3w">尔时世尊。<a id="a-3x"></a>即入一切如来建立加持金刚三摩地。<a id="a-3y"></a>以一切如来如意王大摩尼幢建立三昧。<a id="a-3z"></a>于普尽无余诸有情界。<a id="a-40"></a>悉令圆满一切意愿。<a id="a-41"></a>获得一切适悦快乐。<a id="a-42"></a>乃至得一切如来广大义利最上悉地之果。<a id="a-43"></a>即以金刚幢。<a id="a-44"></a>授与宝幢大菩萨双手掌中。<a id="a-45"></a>时诸如来。<a id="a-46"></a>即为立名号金刚喜。<a id="a-47"></a>以金刚喜灌顶法而为灌顶。</p>
  <p id="a48">尔时金刚喜菩萨摩诃萨。<a id="a-49"></a>以彼金刚幢。<a id="a-4A"></a>安立一切如来施波罗蜜多。<a id="a-4B"></a>说此颂曰。</p>
  <p id="a4C">此是一切大觉尊　　能满一切诸意愿</p>
  <p id="a4D">此名如意大宝幢　　布施波罗蜜多法</p>
  <p id="a4E">尔时世尊复入常欢喜根大菩萨三昧。<a id="a-4F"></a>出生宝加持金刚三摩地。<a id="a-4G"></a>此名一切如来欢喜三昧。<a id="a-4H"></a>即一切如来心。<a id="a-4I"></a>从自心出。<a id="a-4J"></a>说是大明曰。</p>
  <p id="a4K">嚩日啰(二合)贺(引)娑(一句)</p>
  <p id="a4L">才出一切如来心时。<a id="a-4M"></a>即彼如是具德持金刚者。<a id="a-4N"></a>成一切如来大笑相。<a id="a-4O"></a>为出现已。<a id="a-4P"></a>即入世尊大毗卢遮那如来心。<a id="a-4Q"></a>合为一体。<a id="a-4R"></a>从是出现金刚笑像。<a id="a-4S"></a>住佛掌中。<a id="a-4T"></a>然后从彼金刚笑像中。<a id="a-4U"></a>出一切世界极微尘量等如来像。<a id="a-4V"></a>作一切如来希有事。<a id="a-4W"></a>等以一切如来神通游戏。<a id="a-4X"></a>于一切世界广施作已。<a id="a-4Y"></a>彼欢喜性。<a id="a-4Z"></a>于金刚萨埵三摩地。<a id="a-4a"></a>妙坚牢故合为一体。<a id="a-4b"></a>出生常欢喜根大菩萨身。<a id="a-4c"></a>住世尊大毗卢遮那如来心。<a id="a-4d"></a>说此颂曰。</p>
  <p id="a4e">大哉我此大喜笑　　一切最上大希有</p>
  <p id="a4f">安立诸佛众利益　　是故常住妙等引</p>
  <p id="a4g">是时常欢喜根大菩萨身。<a id="a-4h"></a>从世尊心下。<a id="a-4i"></a>于一切如来后月轮中。<a id="a-4j"></a>如理而住。<a id="a-4k"></a>复请教示。</p>
  <p id="a4l">尔时世尊。<a id="a-4m"></a>即入一切如来希有加持金刚三摩地。<a id="a-4n"></a>以一切如来希有出生三昧。<a id="a-4o"></a>于普尽无余诸有情界。<a id="a-4p"></a>悉令圆满无上诸根。<a id="a-4q"></a>获得一切适悦快乐。<a id="a-4r"></a>乃至得一切如来诸根清净智神通果等。<a id="a-4s"></a>即以金刚笑相。<a id="a-4t"></a>授与常欢喜根大菩萨双手掌中。<a id="a-4u"></a>时诸如来。<a id="a-4v"></a>即为立名号金刚喜。<a id="a-4w"></a>以金刚喜灌顶法而为灌顶。</p>
  <p id="a4x">尔时金刚喜菩萨摩诃萨。<a id="a-4y"></a>以彼金刚笑相。<a id="a-4z"></a>于一切如来作大欢喜。<a id="a-50"></a>说此颂曰。</p>
  <p id="a51">此是一切大觉尊　　希有示现所出生</p>
  <p id="a52">此大欢喜智善作　　而彼他师不能知</p>
  <p id="a53">此是大灌顶寻光轮。<a id="a-54"></a>大利有情金刚大笑。<a id="a-55"></a>一切如来灌顶大士。</p>
  <p id="a56">尔时世尊复入观自在大菩萨三昧。<a id="a-57"></a>出生法加持金刚三摩地。<a id="a-58"></a>此名一切如来大法三昧。<a id="a-59"></a>即一切如来心。<a id="a-5A"></a>从自心出说是大明曰。</p>
  <p id="a5B">嚩日啰(二合)达哩摩(二合一句)</p>
  <p id="a5C">才出一切如来心时。<a id="a-5D"></a>即彼如是具德持金刚者。<a id="a-5E"></a>以自性清净法平等智善通达故。<a id="a-5F"></a>于金刚萨埵三摩地中。<a id="a-5G"></a>成正法光明。<a id="a-5H"></a>为出现已。<a id="a-5I"></a>是光遍照一切世界。<a id="a-5J"></a>混然成一净妙法界。<a id="a-5K"></a>而彼普尽广大法界。<a id="a-5L"></a>乃入世尊大毗卢遮那如来心。<a id="a-5M"></a>合为一体。<a id="a-5N"></a>周遍一切虚空界量。<a id="a-5O"></a>从是出现大金刚莲华相。<a id="a-5P"></a>住佛掌中。<a id="a-5Q"></a>然后从彼金刚莲华相中。<a id="a-5R"></a>出一切世界极微尘量等如来像。<a id="a-5S"></a>施作一切如来三摩地智神境通。<a id="a-5T"></a>等以一切佛神通游戏。<a id="a-5U"></a>于一切世界广施作已。<a id="a-5V"></a>彼观自在性。<a id="a-5W"></a>于金刚萨埵三摩地。<a id="a-5X"></a>妙坚牢故合为一体。<a id="a-5Y"></a>出生观自在大菩萨身。<a id="a-5Z"></a>住世尊大毗卢遮那如来心。<a id="a-5a"></a>说此颂曰。</p>
  <p id="a5b">大哉我此第一义　　本来清净自然生</p>
  <p id="a5c">所有诸法如筏喻　　是故清净而可得</p>
  <p id="a5d">是时观自在大菩萨身。<a id="a-5e"></a>从世尊心下。<a id="a-5f"></a>于一切如来前月轮中。<a id="a-5g"></a>如理而住。<a id="a-5h"></a>复请教示。</p>
  <p id="a5i">尔时世尊。<a id="a-5j"></a>即入一切如来三摩地智金刚三摩地。<a id="a-5k"></a>以一切如来清净三昧。<a id="a-5l"></a>令普尽无余诸有情界。<a id="a-5m"></a>自他清净成诸利益。<a id="a-5n"></a>及得一切适悦快乐。<a id="a-5o"></a>乃至得一切如来法智神通果等。<a id="a-5p"></a>则以金刚莲华及正法转轮一切如来法身灌顶。<a id="a-5q"></a>授与观自在菩萨摩诃萨双手掌中。<a id="a-5r"></a>时诸如来。<a id="a-5s"></a>即为立名号金刚眼。<a id="a-5t"></a>以金刚眼灌顶法而为灌顶。</p>
  <p id="a5u">尔时金刚眼菩萨摩诃萨。<a id="a-5v"></a>以彼金刚莲华妙开敷故。<a id="a-5w"></a>即贪清净。<a id="a-5x"></a>以自性无染善观察故。<a id="a-5y"></a>乃遍观察说此颂曰。</p>
  <p id="a5z">此是一切大觉尊　　觉悟贪染真实性</p>
  <p id="a60">今得授于我掌中　　是即法中安于法</p>
 </body>
</html>