<!doctype html>
<html id="z3IBUiki4" data-ver="380">
 <head>
  <meta charset="utf-8">
  <meta author="施护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说一切如来真实摄大乘现证三昧大教王经卷第十</h1>
  <h2 id="a2">降三世曼拏罗广大仪轨分第六之二</h2>
  <p id="a3">尔时具德金刚手菩萨摩诃萨。<a id="a-4"></a>如其所说钩召天众。<a id="a-5"></a>入曼拏罗已。<a id="a-6"></a>一切皆如大曼拏罗法用次第。<a id="a-7"></a>普令观视曼拏罗中。<a id="a-8"></a>然后为授金刚宝灌顶及标帜已。<a id="a-9"></a>一切如来广为有情作利乐故。<a id="a-A"></a>悉与一切三界主众建立金刚灌顶名字。<a id="a-B"></a>其名曰大自在天号忿怒金刚。<a id="a-C"></a>那罗延天号幻化金刚。<a id="a-D"></a>童子天号金刚铃。<a id="a-E"></a>梵天号寂默金刚。<a id="a-F"></a>帝释天号金刚器仗。<a id="a-G"></a>如是等五。<a id="a-H"></a>即金刚灌顶明王。<a id="a-I"></a>又复飞行诸天主众。<a id="a-J"></a>其名曰甘露军茶利号金刚军茶利。<a id="a-K"></a>月天号金刚光。<a id="a-L"></a>大胜杖号金刚杖。<a id="a-M"></a>冰誐罗号金刚冰誐罗。<a id="a-N"></a>如是等四。<a id="a-O"></a>即金刚灌顶忿怒主。<a id="a-P"></a>又复虚空行诸天主众。<a id="a-Q"></a>其名曰末度末多号金刚舜拏。<a id="a-R"></a>作甘露号金刚鬘。<a id="a-S"></a>最胜号金刚爱持。<a id="a-T"></a>胜号最胜金刚。<a id="a-U"></a>如是等四。<a id="a-V"></a>即金刚灌顶誐拏主。</p>
  <p id="aW">又复地居诸天主众。<a id="a-X"></a>其名曰守藏号金刚母娑罗。<a id="a-Y"></a>风天号金刚风。<a id="a-Z"></a>火天号金刚火。<a id="a-a"></a>俱尾啰天号金刚大恶。<a id="a-b"></a>如是等四。<a id="a-c"></a>即金刚灌顶努多主。</p>
  <p id="ad">又复水居诸天主众。<a id="a-e"></a>其名曰嚩啰贺号金刚钩。<a id="a-f"></a>焰摩天号金刚葛罗。<a id="a-g"></a>必哩体尾祖梨葛号金刚频那夜迦。<a id="a-h"></a>水天号龙金刚。<a id="a-i"></a>如是等四。<a id="a-j"></a>即金刚灌顶际吒迦主。</p>
  <p id="ak">复次所有彼三界主后及母天众。<a id="a-l"></a>为授金刚宝灌顶及本部标帜金刚加持已。<a id="a-m"></a>一切如来为利乐故。<a id="a-n"></a>悉与建立金刚灌顶名字。<a id="a-o"></a>其名曰乌摩天后号忿怒金刚火。<a id="a-p"></a>银色天后号金刚金色天。<a id="a-q"></a>沙瑟耻天后号金刚童女天。<a id="a-r"></a>梵天后号金刚寂静。<a id="a-s"></a>帝释天后号金刚拳。<a id="a-t"></a>如是等五。<a id="a-u"></a>即金刚灌顶明妃。</p>
  <p id="av">又复飞行诸母天众。<a id="a-w"></a>其名曰甘露母天号金刚甘露噜呬尼母天号金刚光。<a id="a-x"></a>持杖母天号金刚火杖。<a id="a-y"></a>惹多诃哩尼母天号金刚宝带。<a id="a-z"></a>如是等四。<a id="a-10"></a>即金刚灌顶忿怒母天。</p>
  <p id="a11">又复虚空行诸母天众。<a id="a-12"></a>其名曰摩哩尼母天号金刚隐没。<a id="a-13"></a>吞伏母天号金刚吞伏。<a id="a-14"></a>嚩舍那母天号金刚自在。<a id="a-15"></a>那啰爹母天号金刚爱。<a id="a-16"></a>如是等四。<a id="a-17"></a>即金刚灌顶誐尼迦母天。</p>
  <p id="a18">又复地居诸母天众。<a id="a-19"></a>其名曰寂静母天号金刚女使。<a id="a-1A"></a>风母天号速疾金刚。<a id="a-1B"></a>火母天号炽盛金刚。<a id="a-1C"></a>俱尾梨母天号金刚利。<a id="a-1D"></a>如是等四。<a id="a-1E"></a>即金刚灌顶女使母天。</p>
  <p id="a1F">又复水居诸母天众。<a id="a-1G"></a>其名曰嚩啰曳号金刚口。<a id="a-1H"></a>左扪尼号金刚迦梨。<a id="a-1I"></a>亲那那娑号金刚布单那。<a id="a-1J"></a>水母天号金刚摩葛哩。<a id="a-1K"></a>如是等四。<a id="a-1L"></a>即金刚灌顶际吒母天。</p>
  <p id="a1M">尔时具德金刚手菩萨摩诃萨。<a id="a-1N"></a>普为彼等一切天众入曼拏罗者。<a id="a-1O"></a>教授诸佛大智一切印契。<a id="a-1P"></a>及授金刚三昧誓心。</p>
  <p id="a1Q">此金刚杵大金刚　　为一切佛所加持</p>
  <p id="a1R">若有越此三昧者　　速坏本族如灰烬</p>
  <p id="a1S">大明曰。</p>
  <p id="a1T">唵(引)喝那三摩野吽(引)发吒(半音一句)</p>
  <p id="a1U">次授摄心大印。</p>
  <p id="a1V">二手当结金刚印　　相结二头指如钩</p>
  <p id="a1W">犹如系鬘捻箭势　　有所为事随心欲</p>
  <p id="a1X">是印安于汝心前　　安已一切事成就</p>
  <p id="a1Y">得此三昧勿违越　　无令破坏于身命</p>
  <p id="a1Z">坚固复结金刚缚　　曲二头指而宛转</p>
  <p id="a1a">复以二大指相合　　后二中指相逼附</p>
  <p id="a1b">此即金刚大持明　　大缚三昧秘密印</p>
  <p id="a1c">汝此三昧不应破　　破者即得违越罪</p>
  <p id="a1d">二手应结金刚印　　次以二小指相结</p>
  <p id="a1e">背屈二大指入中　　旋转头上而安置</p>
  <p id="a1f">今此大士三昧印　　谓即金刚持明缚</p>
  <p id="a1g">若作忿怒观视时　　随应安置于彼前</p>
  <p id="a1h">坚固应结金刚护　　作金刚缚而相逼</p>
  <p id="a1i">此即地行三昧印　　一切有情现护者</p>
  <p id="a1j">若或为作救护事　　应以忿怒缚相合</p>
  <p id="a1k">随欲救护诸有情　　当以此印安其背</p>
  <p id="a1l">二手先结金刚印　　左手金刚头指逼</p>
  <p id="a1m">如捻箭势次作已　　小指如锁即成印</p>
  <p id="a1n">若有忿怒事起已　　以此三昧当作用</p>
  <p id="a1o">是印随应安彼前　　即得一切胜成就</p>
  <p id="a1p">二手先结金刚缚　　次以二头指坚固</p>
  <p id="a1q">中指大指面相合　　此即金刚安立印</p>
  <p id="a1r">是印旋转当于额　　安已随应作钩召</p>
  <p id="a1s">若欲救令活命时　　此印即安于彼前</p>
  <p id="a1t">次说普尽三界摄心三昧。<a id="a-1u"></a>如上诸印。<a id="a-1v"></a>所用大明曰。</p>
  <p id="a1w">唵(引)嚩里都(引)捺嚩(二合)里多嚩日啰(二合引)葛哩沙(二合)野吽(引)[口*弱](一句)</p>
  <p id="a1x">即此亦是系鬘金刚印。<a id="a-1y"></a>母天钩召大明。</p>
  <p id="a1z">吽(引)嚩日啰(二合引)屹啰(二合)闭(引)拏野三摩野吽(引一句)</p>
  <p id="a20">此是虚空行母天大明。</p>
  <p id="a21">唵(引)嚩日啰(二合)摩(引)啰(引)屹啰(二合)鑁(一句)</p>
  <p id="a22">此是持鬘母天大明。</p>
  <p id="a23">唵(引)嚩日啰(二合)满驮[亢*欠](一句)</p>
  <p id="a24">此是地居母天大明。</p>
  <p id="a25">唵(引)嚩日啰(二合)播(引)多(引)罗(一句)伴惹伴惹(二)吽(引)发吒(半音三)</p>
  <p id="a26">此是水居母天大明。</p>
  <p id="a27">唵(引)呬(引)噜(引)葛嚩日啰(二合)三摩野(一句)萨哩嚩(二合)讷瑟吒(二合)三摩野母捺啰(二合引)伴惹葛吽(引)发吒(半音)(二)</p>
  <p id="a28">此是一切母天众大明。</p>
  <p id="a29">尔时具德金刚手菩萨摩诃萨。<a id="a-2A"></a>白佛言世尊我已调伏一切恶者。<a id="a-2B"></a>一切如来已为建立灌顶名字。<a id="a-2C"></a>善哉世尊。<a id="a-2D"></a>复授我教令。<a id="a-2E"></a>今此诸恶者。<a id="a-2F"></a>所结曼拏罗。<a id="a-2G"></a>我当云何行。</p>
  <p id="a2H">尔时世尊闻是语已。<a id="a-2I"></a>即说大明曰。</p>
  <p id="a2J">唵(引)嚩日啰(二合)逊婆儞逊婆吽(引)发吒(半音一句)</p>
  <p id="a2K">时金刚手大菩萨。<a id="a-2L"></a>广为救拔利乐一切有情故。<a id="a-2M"></a>说此一切曼拏罗钩召大明曰。</p>
  <p id="a2N">唵(引)嚩日啰(二合)三摩野(引)葛哩沙(二合)野萨哩嚩(二合)曼拏囕(引一句)嚩日啰(二合)达啰萨玷(二)摩(引)底讫啰(二合)摩吽(引)发吒(半音三)</p>
  <p id="a2O">如是大明所用印契。</p>
  <p id="a2P">二手当作金刚钩　　是印于心作旋转</p>
  <p id="a2Q">复二头指外如钩　　最上钩召曼拏罗</p>
  <p id="a2R">说是印明时。<a id="a-2S"></a>所有一切曼拏罗众。<a id="a-2T"></a>钩召悉集须弥山顶。<a id="a-2U"></a>周匝而住。</p>
  <p id="a2V">尔时金刚手大菩萨。<a id="a-2W"></a>普告诸曼拏罗彼众会言。<a id="a-2X"></a>诸圣者汝等当行永不杀生。<a id="a-2Y"></a>我以三昧摄受于汝。<a id="a-2Z"></a>时外曼拏罗诸有情等。<a id="a-2a"></a>作是白言。<a id="a-2b"></a>大士我等诸恶有情。<a id="a-2c"></a>皆以食肉而为活命。<a id="a-2d"></a>如大士教敕。<a id="a-2e"></a>我命云何得存活邪。</p>
  <p id="a2f">时金刚手大菩萨。<a id="a-2g"></a>即说极恶金刚忿怒大明曰。</p>
  <p id="a2h">唵(引)讷瑟吒(二合)嚩日啰(二合)骨噜(二合引)驮(一句)喝那(二)捺喝(三)钵左(四)尾搏(引)娑野(五)尾计啰萨哩嚩(二合)讷瑟吒(二合)三摩野母捺啰(二合引)曼拏囕(引)(六)伴惹伴惹(七)摩哩那(二合)摩哩那(二合)(八)珂(引)那珂(引)那(九)波啰满怛啰(二合引)嚩日啰(二合)三摩野吽(引)发吒(半音十)</p>
  <p id="a2i">如是大明所用印契。</p>
  <p id="a2j">齐竖金刚忿怒指　　复以诸指甲相合</p>
  <p id="a2k">指面相合亦坚固　　是印能调诸恶者</p>
  <p id="a2l">说是印明时。<a id="a-2m"></a>所有一切极恶曼拏罗众。<a id="a-2n"></a>合为一聚。<a id="a-2o"></a>将起种种破散之相。<a id="a-2p"></a>彼彼本部三昧亦破。<a id="a-2q"></a>是诸有情心如烧煮。<a id="a-2r"></a>极大逼迫发大号叫苦恼之声。<a id="a-2s"></a>向具德执金刚者前。<a id="a-2t"></a>合掌白言。<a id="a-2u"></a>大士愿救护我愿救护我。<a id="a-2v"></a>我命将终勿以见弃。</p>
  <p id="a2w">尔时具德金刚手菩萨摩诃萨白佛言。<a id="a-2x"></a>世尊如是极恶曼拏罗众。<a id="a-2y"></a>我复令彼当云何行。<a id="a-2z"></a>唯愿世尊授我教令。</p>
  <p id="a30">尔时世尊。<a id="a-31"></a>即说大明曰。</p>
  <p id="a32">唵(引)儞逊婆(一句)喝那(二)捺喝(三)钵左(四)屹哩(二合)恨拏(二合)满驮吽(引)发吒(半音五)</p>
  <p id="a33">时金刚手大菩萨。<a id="a-34"></a>亦说金刚暴怒大明曰。</p>
  <p id="a35">唵(引)摩贺(引)嚩日啰(二合)骨噜(二合)啰骨噜(二合引)唐播(引)多野(一句)萨哩啰(二合)讷瑟吒(二合)三摩野曼拏囕(引)(二)尾那(引)舍野(三)萨哩嚩(二合)讷瑟吒(二合)三摩焬(引)尾计啰尾抟娑野尾塞普(二合引)吒野(四)伴惹伴惹(五)萨哩嚩(二合)讷瑟吒(二合)三摩野母捺啰(二合引)满唐(引)屹哩(二合)恨拏(二合)(六)喝那(七)捺喝(八)钵左(九)萨哩嚩(二合)讷瑟吒(二合)三摩野萨怛网(二合引)嚩日啰(二合)三摩野吽(引)发吒(半音十)</p>
  <p id="a36">说是大明时。<a id="a-37"></a>所有一切恶三昧印曼拏罗众。<a id="a-38"></a>复为一聚咸悉堕于大海之中。</p>
  <p id="a39">尔时金刚手大菩萨。<a id="a-3A"></a>复白佛言。<a id="a-3B"></a>世尊我已调伏一切恶者。<a id="a-3C"></a>复请世尊授我教令。<a id="a-3D"></a>所有一切拏枳儞等诸恶执魅者。<a id="a-3E"></a>我复令彼当云何行。</p>
  <p id="a3F">尔时世尊即说大明曰。</p>
  <p id="a3G">唵(引)喝那喝那(一句)嚩日啰(二合)吽(引)发吒(半音二)</p>
  <p id="a3H">时金刚手大菩萨。<a id="a-3I"></a>亦说钩召拏枳儞等诸恶执魅者大明曰。</p>
  <p id="a3J">唵(引)嚩日啰(二合引)葛哩沙(二合)野尸(引)竭囕(二合)萨哩嚩(二合)讷瑟吒(二合)屹啰(二合)[亢*欠](引一句)嚩日啰(二合)达啰萨帝曳(二合引)那吽(引)[口*弱](一)</p>
  <p id="a3K">说是大明时。<a id="a-3L"></a>彼拏枳儞等诸恶执魅者。<a id="a-3M"></a>钩召悉来须弥山顶外曼拏罗。<a id="a-3N"></a>周匝而住。</p>
  <p id="a3O">尔时金刚手大菩萨。<a id="a-3P"></a>普告拏枳儞等诸恶执魅者言。<a id="a-3Q"></a>汝等当行永不杀生。<a id="a-3R"></a>受三昧戒。<a id="a-3S"></a>无令我此大金刚杵发火光明。<a id="a-3T"></a>都为一聚广大炽焰焚烧汝族。<a id="a-3U"></a>时拏枳儞等彼诸恶众。<a id="a-3V"></a>悉向金刚手大菩萨。<a id="a-3W"></a>合掌白言。<a id="a-3X"></a>大士我等皆是食肉之类。<a id="a-3Y"></a>如汝教敕。<a id="a-3Z"></a>我何能行。</p>
  <p id="a3a">尔时世尊。<a id="a-3b"></a>告金刚手大菩萨言。<a id="a-3c"></a>金刚手汝今应以自所行法。<a id="a-3d"></a>为此一切极恶有情。<a id="a-3e"></a>起大悲心施其方便。<a id="a-3f"></a>时金刚手菩萨。<a id="a-3g"></a>即以大悲心。<a id="a-3h"></a>为一切有情救拔死苦。<a id="a-3i"></a>说是智印大明曰。</p>
  <p id="a3j">唵(引)嚩日啰(二合)钵啰(二合)底屹哩(二合)恨拏(二合一句)纥哩(二合)捺野摩(引)葛哩沙(二合)野(二)拽[寧*夜](切身)焬萨睹(引)摩(引)娑(引)里提(二合引)那蜜哩(二合)野帝(引)(三)怛捺写纥哩(二合)喃儞瑟讫啰(三合)弥都(引)三摩野吽(引)[口*弱](四)</p>
  <p id="a3k">如是大明所用印契。</p>
  <p id="a3l">二手相合金刚缚　　二臂坚固住于心</p>
  <p id="a3m">其诸指面如金刚　　于自腋间而振击</p>
  <p id="a3n">如是印明。<a id="a-3o"></a>即能摄取一切有情。<a id="a-3p"></a>纥哩那野而为所食。<a id="a-3q"></a>时拏枳儞等诸恶执魅者。<a id="a-3r"></a>闻是大明已。<a id="a-3s"></a>击手振声惊怖驰走。<a id="a-3t"></a>还本住处。</p>
  <p id="a3u">尔时金刚手大菩萨。<a id="a-3v"></a>复白佛言。<a id="a-3w"></a>世尊我以一切如来所加持故。<a id="a-3x"></a>普为调伏一切恶者。<a id="a-3y"></a>唯愿世尊复授教令。<a id="a-3z"></a>所有一切彼疟疾等诸持病鬼。<a id="a-40"></a>云何调伏。</p>
  <p id="a41">尔时世尊即说大明曰。</p>
  <p id="a42">唵(引)吽(引)发吒(半音一句)</p>
  <p id="a43">时金刚手大菩萨。<a id="a-44"></a>亦说钩召一切疟疾等鬼大明曰。</p>
  <p id="a45">唵(引)嚩日啰(二合)三摩野(引)那野(一句)萨哩嚩(二合)讷瑟吒(二合)入嚩(二合)啰(引)祢(引)那(引)舍野吽(引)发吒(半音二)</p>
  <p id="a46">说是大明时。<a id="a-47"></a>彼疟疾等诸持病鬼。<a id="a-48"></a>钩召悉来须弥山顶外曼拏罗。<a id="a-49"></a>周匝而住。</p>
  <p id="a4A">尔时金刚手大菩萨。<a id="a-4B"></a>告彼等言。<a id="a-4C"></a>汝等当行永不侵娆一切有情。<a id="a-4D"></a>受摄伏戒。<a id="a-4E"></a>疟疾等鬼作如是言。<a id="a-4F"></a>大士我等诸鬼吸人精光以为活命。<a id="a-4G"></a>如汝教敕。<a id="a-4H"></a>我何能行。</p>
  <p id="a4I">时金刚手大菩萨即为宣说清净自业智印大明曰。</p>
  <p id="a4J">唵(引)嚩日啰(二合)葛哩摩(二合)尾输(引)达野(一句)萨哩嚩(二合引)嚩啰拏(引)儞(二)没驮萨帝曳(二合引)那三摩野吽(引)(三)</p>
  <p id="a4K">如是大明所用印契。</p>
  <p id="a4L">二手坚作金刚掌　　次当屈彼二头指</p>
  <p id="a4M">余指皆竖复相交　　此印旋转破恶趣</p>
  <p id="a4N">如是印契随应显示已。<a id="a-4O"></a>汝诸疟疾等鬼。<a id="a-4P"></a>速当驰散。<a id="a-4Q"></a>若不然者必坏其命。<a id="a-4R"></a>时诸鬼等受教敕已。<a id="a-4S"></a>依教所行各还本处。</p>
  <p id="a4T">尔时具德金刚手菩萨摩诃萨。<a id="a-4U"></a>前白诸如来言。<a id="a-4V"></a>我为普令清净息除诸业障故。<a id="a-4W"></a>从自心出彼彼大明。<a id="a-4X"></a>愿诸如来复教示我。<a id="a-4Y"></a>彼地狱等诸恶趣中。<a id="a-4Z"></a>云何清净。</p>
  <p id="a4a">尔时诸如来即说大明曰。</p>
  <p id="a4b">唵(引)刹钵野嚩日啰(二合)莎(引)贺(引一句)</p>
  <p id="a4c">时金刚手大菩萨。<a id="a-4d"></a>亦说钩召号叫地狱等诸恶趣众大明曰。</p>
  <p id="a4e">唵(引)萨哩嚩(二合引)播(引)野(引)葛哩沙(二合)拏(一句)尾输(引)达那嚩日啰(二合)三摩野吽(引)发吒(半音二)</p>
  <p id="a4f">说是大明时。<a id="a-4g"></a>所有号叫。<a id="a-4h"></a>大号叫。<a id="a-4i"></a>地狱等诸恶趣中。<a id="a-4j"></a>彼彼众类。<a id="a-4k"></a>钩召悉来须弥山顶外曼拏罗周匝而住。</p>
  <p id="a4l">尔时金刚手大菩萨。<a id="a-4m"></a>普告彼等三恶趣中诸有情言。<a id="a-4n"></a>我今摄受汝等。<a id="a-4o"></a>汝等悉当归命三宝受三昧戒。<a id="a-4p"></a>我为汝说解脱一切恶趣大明印契。<a id="a-4q"></a>时彼众等异口同音作是白言。<a id="a-4r"></a>大士愿救护我。<a id="a-4s"></a>我等危逼苦切其心。<a id="a-4t"></a>我今如教敕。<a id="a-4u"></a>归依佛法僧。</p>
  <p id="a4v">时金刚手大菩萨。<a id="a-4w"></a>即为宣说破一切恶趣大明曰。</p>
  <p id="a4x">唵(引)嚩日啰(二合)播(引)尼尾塞怖(二合引)吒野(一句)萨哩嚩(二合引)播(引)野满驮那(引)儞钵啰(二合)谟(引)叉野(二)萨里嚩(二合引)播(引)野誐底毗药(二合)萨哩嚩(二合)萨怛网(二合引)(三)萨哩嚩(二合)怛他(引)誐多嚩日啰(二合)三摩野怛啰(二合)吒(半音四)</p>
  <p id="a4y">如是大明所用印契。</p>
  <p id="a4z">二手坚结金刚缚　　次二中指面相合</p>
  <p id="a50">余指入中面不着　　此印名为破恶趣</p>
  <p id="a51">说彼大明时随结此印。<a id="a-52"></a>即为表示所有三恶趣中一切有情。<a id="a-53"></a>悉入外曼拏罗中。<a id="a-54"></a>如理而住。<a id="a-55"></a>是诸有情。<a id="a-56"></a>于金刚手大菩萨所。<a id="a-57"></a>得见如是秘密印已。<a id="a-58"></a>即灭彼彼三恶趣业。<a id="a-59"></a>悉从世尊大毗卢遮那如来足踵而生。<a id="a-5A"></a>彼恶趣处亦悉清净。</p>
  <p id="a5B">尔时具德金刚手菩萨摩诃萨。<a id="a-5C"></a>复白诸如来言。<a id="a-5D"></a>世尊如来。<a id="a-5E"></a>我于普尽无余诸有情界。<a id="a-5F"></a>广为救度利益安乐。<a id="a-5G"></a>乃至令得一切如来最上悉地。<a id="a-5H"></a>由得最上悉地果故。<a id="a-5I"></a>即得一切如来授与金刚成就。<a id="a-5J"></a>此等皆是一切如来威神建立。<a id="a-5K"></a>而我今从一切如来复请教令。<a id="a-5L"></a>所有人趣之中。<a id="a-5M"></a>令住法者当云何行。</p>
  <p id="a5N">尔时一切如来即说大明曰。</p>
  <p id="a5O">唵(引)嚩日啰(二合)播(引)尼摩贺(引)曼拏梨(引)钵啰(二合)吠(引)舍野(一句)萨哩嚩(二合)讷瑟吒(二合)劳捺啰(二合引)儞嚩(引)啰野(二)播(引)闭毗药(二合)钵啰(二合)谟(引)叉野(三)讷哩捺里(三合)瑟致(二合)波哩夜(二合引)半那(引)喃(引)尾输(引)达野(四)那(引)舍野尾那(引)舍野(五)诃诃诃吽(引)(六)</p>
  <p id="a5P">时金刚手大菩萨。<a id="a-5Q"></a>闻诸如来教敕语已。<a id="a-5R"></a>广为救度诸有情界。<a id="a-5S"></a>令得一切殊胜快乐最上成就。<a id="a-5T"></a>乃至得一切如来智神通果等。<a id="a-5U"></a>说此一切如来金刚三昧。<a id="a-5V"></a>出生三界最胜大曼拏罗。</p>
  <p id="a5W">我今次第当演说　　广大最上曼拏罗</p>
  <p id="a5X">其相犹如金刚界　　一切成就中最胜</p>
  <p id="a5Y">此名三界最胜坛　　金刚三昧所出生</p>
  <p id="a5Z">诸佛菩提随转门　　一切恶者皆能破</p>
  <p id="a5a">即说抨线结界大明曰。</p>
  <p id="a5b">唵(引)嚩日啰(二合)三摩野苏(引)怛囕(二合)摩(引)底讫啰(二合)摩(一句)</p>
  <p id="a5c">其坛四方与四门　　及四楼阁众庄严</p>
  <p id="a5d">四线抨量等无差　　缯帛珠鬘妙严饰</p>
  <p id="a5e">其坛所有四隅分　　及诸门户相合处</p>
  <p id="a5f">以金刚宝饰其间　　如次分布外坛界</p>
  <p id="a5g">智者于中善分别　　金刚宝等妙庄严</p>
  <p id="a5h">四方四门八柱间　　钿饰楼阁而殊妙</p>
  <p id="a5i">金刚胜柱应安立　　五曼拏罗为严饰</p>
  <p id="a5j">曼拏罗中依法抨　　五色随抨令圆满</p>
  <p id="a5k">即说抨线所用大明曰。</p>
  <p id="a5l">唵(引)嚩日啰(二合)唧怛啰(二合)三摩野吽(引一句)</p>
  <p id="a5m">其中分位安布已　　作法者住等引心</p>
  <p id="a5n">依法注意开坛门　　彼金刚门开其四</p>
  <p id="a5o">即说开檀门所用大明曰。</p>
  <p id="a5p">唵(引)嚩日噜(二合引)讷伽(二合引)吒野三摩野钵啰(二合)吠(引)舍野吽(引一句)</p>
  <p id="a5q">所有四方佛形像　　随方依法应安布</p>
  <p id="a5r">或金或银或土塼　　造立佛座当如教</p>
  <p id="a5s">即说普召一切如来大明曰。</p>
  <p id="a5t">唵(引)嚩日啰(二合)入嚩(二合引)罗(引)屹儞(二合)钵啰(二合)祢(引)钵多(二合引)葛哩沙(二合)野(一句)萨哩嚩(二合)怛他(引)誐旦(引)摩贺(引)嚩日啰(二合)三摩野吽(引)[口*弱](二)</p>
  <p id="a5u">东方佛前应安置　　火焰中有金刚杵</p>
  <p id="a5v">南西北方焰亦然　　宝及莲华羯磨仗</p>
  <p id="a5w">次说安布金刚三昧诸印大明曰。</p>
  <p id="a5x">吽(引)萨埵嚩日啰(二合)入嚩(二合引)罗(引)摩(引)罗吽(引)发吒(半音一句)</p>
  <p id="a5y">唵(引)啰怛那(二合)嚩日啰(二合)入嚩(二合引)罗(引)摩(引)罗吽(引)怛啰(二合一句)</p>
  <p id="a5z">唵(引)达哩摩(二合)嚩日啰(二合)入嚩(二合引)罗(引)摩(引)罗吽(引)纥哩(二合引一句)</p>
  <p id="a60">[亢*欠]葛哩摩(二合)嚩日啰(二合)入嚩(二合引)罗(引)摩(引)罗吽(引)恶(一句)</p>
  <p id="a61">次作金刚步出已　　亦然当于彼佛前</p>
  <p id="a62">智者如应依法画　　金刚吽迦啰胜坛</p>
  <p id="a63">即说如是金刚步大明曰。</p>
  <p id="a64">唵(引)嚩日啰(二合)吠(引)誐(引)讫啰(二合)摩吽(引一句)</p>
  <p id="a65">如是依法。<a id="a-66"></a>从金刚界等一切曼拏罗界出已。<a id="a-67"></a>凡诸所往随欲无碍。</p>
 </body>
</html>