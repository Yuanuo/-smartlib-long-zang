<!DOCTYPE html>
<html>
<head>
  <meta charset="utf-8"/>
  <meta name="author" content="施护/宋"/>
  <meta name="library" content="龙藏"/>
  <meta name="catalog" content="龙藏/宋元入藏诸大小乘经"/>
  <title>佛说一切如来真实摄大乘现证三昧大教王经卷第二十六</title>
</head>
<body>
  <h1 class="head">佛说一切如来真实摄大乘现证三昧大教王经卷第二十六</h1>
  <h2>一切如来真实摄一切仪轨随应方便广大教理分第二十三之三</h2>
  <p>复次金刚手菩萨摩诃萨。宣说诸部如来加持成就教理。</p>
  <p>谓先通说一切如来加持成就教理颂曰。</p>
  <p class="l-js-7c">金刚界主胜印契　　妙等引心依法结</p>
  <p class="l-js-7c">心额喉及顶间安　　安已得佛加持力</p>
  <p>此佛所说觉智法门。</p>
  <p>如来部加持成就教理。</p>
  <p class="l-js-7c">萨埵金刚坚固印　　金刚萨埵三摩地</p>
  <p class="l-js-7c">心额喉顶安亦然　　安已即得加持力</p>
  <p>金刚部加持成就教理。</p>
  <p class="l-js-7c">金刚降三世印契　　妙等引心依法结</p>
  <p class="l-js-7c">心额喉及顶间安　　刹那普得加持力</p>
  <p>此佛所说金刚尊法门。</p>
  <p>莲华部加持成就教理。</p>
  <p class="l-js-7c">金刚莲华坚固印　　观自在尊三摩地</p>
  <p class="l-js-7c">心额喉及顶间安　　即得本尊加持法</p>
  <p>此佛所说观自在法门。</p>
  <p>宝部加持成就教理。</p>
  <p class="l-js-7c">结大金刚宝印契　　金刚藏尊三摩地</p>
  <p class="l-js-7c">心额喉及顶间安　　即得本尊加持法</p>
  <p>此佛所说金刚藏法门。</p>
  <p>如上是为诸部加持成就教理。</p>
  <p>复次金刚手菩萨摩诃萨。宣说诸部灌顶印成就教理。</p>
  <p>谓先通说一切如来灌顶印成就教理。</p>
  <p class="l-js-7c">宝金刚印二相合　　依法安置于额间</p>
  <p class="l-js-7c">此金刚宝所作成　　即得本部佛灌顶</p>
  <p>此佛所说觉智法门。</p>
  <p>如来部灌顶印成就教理。</p>
  <p class="l-js-7c">所有金刚界主等　　现前最上佛印契</p>
  <p class="l-js-7c">周遍四面四印仪　　随处系鬘作灌顶</p>
  <p>金刚部灌顶印成就教理。</p>
  <p class="l-js-7c">当作金刚灌顶鬘　　依法相合置于额</p>
  <p class="l-js-7c">由彼宝鬘灌顶因　　即得金刚灌顶法</p>
  <p>莲华部灌顶印成就教理。</p>
  <p class="l-js-7c">法金刚印二相合　　依教当于顶上安</p>
  <p class="l-js-7c">由此诸佛灌顶因　　即得观自在灌顶</p>
  <p>此佛所说观自在法门。</p>
  <p>宝部灌顶印成就教理。</p>
  <p class="l-js-7c">应结金刚宝牙印　　依法安置于额间</p>
  <p class="l-js-7c">由此诸佛灌顶因　　即得供养胜灌顶</p>
  <p>如上是为诸部灌顶印成就教理。</p>
  <p>复次金刚手菩萨摩诃萨。宣说诸部三摩地成就教理。</p>
  <p>谓先通说一切如来三摩地成就教理。</p>
  <p class="l-js-7c">所有一切诸佛相　　谓等引心结印契</p>
  <p class="l-js-7c">依法持诵诸咒明　　如应速得胜悉地</p>
  <p>此佛所说觉智法门。</p>
  <p>如来部三摩地成就教理。</p>
  <p class="l-js-7c">彼三摩地金刚法　　萨埵加持理相应</p>
  <p class="l-js-7c">持诵心印诸咒明　　速得所作皆成就</p>
  <p>此佛所说觉智三摩地法门。</p>
  <p>金刚部三摩地成就教理。</p>
  <p class="l-js-7c">贪性出生彼智法　　我此忿怒应观想</p>
  <p class="l-js-7c">持诵心印诸咒明　　速得所作皆成就</p>
  <p>此佛所说执金刚法门。</p>
  <p>莲华部三摩地成就教理。</p>
  <p class="l-js-7c">慈心广大相应行　　于心等处作成就</p>
  <p class="l-js-7c">观自在尊本部中　　持诵悉得施成就</p>
  <p>此佛所说观自在法门。</p>
  <p>宝部三摩地成就教理。</p>
  <p class="l-js-7c">所有诸欲三摩地　　妙等引心当观想</p>
  <p class="l-js-7c">持诵心印诸咒明　　一切所向得成就</p>
  <p>此佛所说虚空藏法门。</p>
  <p>如上是为诸部三摩地成就教理。</p>
  <p>复次金刚手菩萨摩诃萨。宣说诸部供养印成就教理。</p>
  <p>谓先通说一切如来供养印成就教理。</p>
  <p class="l-js-7c">如前香等诸供养　　妙等引心善作已</p>
  <p class="l-js-7c">然后所求成就门　　随意皆得悉地法</p>
  <p>如来部供养印成就教理。</p>
  <p class="l-js-7c">秘密供养四种法　　此说供养秘密门</p>
  <p class="l-js-7c">或己身等奉献时　　随作供养皆成就</p>
  <p>此佛所说金刚萨埵法门。</p>
  <p>金刚部供养印成就教理。</p>
  <p class="l-js-7c">忿怒金刚大供养　　此说忿怒秘密法</p>
  <p class="l-js-7c">以忿怒拳遍作时　　我本部法速成就</p>
  <p>此佛所说执金刚法门。</p>
  <p>莲华部供养印成就教理。</p>
  <p class="l-js-7c">甚深广大诸经中　　宣说秘密方便法</p>
  <p class="l-js-7c">奉献语意供养时　　速得本部法成就</p>
  <p>此佛所说金刚眼法门。</p>
  <p>宝部供养印成就教理。</p>
  <p class="l-js-7c">伞盖幢幡诸乐具　　尊重恭敬大供养</p>
  <p class="l-js-7c">得宝部中成就时　　或复得彼诸布施</p>
  <p>此佛所说金刚藏法门。</p>
  <p class="l-js-7c">本尊加持等和合　　金刚萨埵获无异</p>
  <p class="l-js-7c">四种神通胜智门　　金刚巧业彼成就</p>
  <p>此佛所说金刚萨埵法门。</p>
  <p>如上是为诸部供养印成就教理。</p>
  <p>复次金刚手菩萨摩诃萨。宣说诸部神通智成就教理。</p>
  <p>谓先通说一切如来神通智成就教理。</p>
  <p class="l-js-7c">三摩地即身中佛　　自神通即善逝尊</p>
  <p class="l-js-7c">于彼善能觉了时　　而菩提果得成就</p>
  <p>如来部神通智成就教理。</p>
  <p class="l-js-7c">所有天眼等神通　　妙等引心当观想</p>
  <p class="l-js-7c">五种神通自然生　　得成金刚萨埵尊</p>
  <p>此佛所说金刚萨埵法门。</p>
  <p>金刚部神通智成就教理。</p>
  <p class="l-js-7c">忿怒智通出生已　　妙等引心作成就</p>
  <p class="l-js-7c">五种神通自然生　　即得最上成就法</p>
  <p>此佛所说执金刚法门。</p>
  <p>莲华部神通智成就教理。</p>
  <p class="l-js-7c">贪法神通出生已　　妙等引心当观想</p>
  <p class="l-js-7c">五种神通自然生　　即得清净法成就</p>
  <p>此佛所说金刚眼法门。</p>
  <p>宝部神通智成就教理。</p>
  <p class="l-js-7c">供养智通出生已　　妙等引心当观想</p>
  <p class="l-js-7c">五种神通自然生　　即得任持诸悉地</p>
  <p>此佛所说执金刚法门。</p>
  <p>如上是为诸部神通智成就教理。</p>
  <p>复次金刚手菩萨摩诃萨。宣说诸部大菩提智成就教理。</p>
  <p>谓先通说一切如来大菩提智成就教理。</p>
  <p class="l-js-7c">金刚萨埵三摩地　　随念本部佛圣尊</p>
  <p class="l-js-7c">此佛菩提大智门　　如应观想得成就</p>
  <p>此佛所说觉智法门。</p>
  <p>如来部大菩提智成就教理。</p>
  <p class="l-js-7c">金刚萨埵三摩地　　所有大印当观想</p>
  <p class="l-js-7c">此佛菩提大智门　　如应观想得成就</p>
  <p>此佛所说大菩提萨埵法门。</p>
  <p>金刚部大菩提智成就教理。</p>
  <p class="l-js-7c">大忿怒王三摩地　　当结三昧邪胜印</p>
  <p class="l-js-7c">此佛菩提大智门　　如应观想得成就</p>
  <p>此佛所说执金刚法门。</p>
  <p>莲华部大菩提智成就教理。</p>
  <p class="l-js-7c">观自在尊三摩地　　作羯磨印当持诵</p>
  <p class="l-js-7c">此佛菩提大智门　　如应观想得成就</p>
  <p>此佛所说观自在法门。</p>
  <p>宝部大菩提智成就教理。</p>
  <p class="l-js-7c">金刚藏尊三摩地　　羯磨印契善所作</p>
  <p class="l-js-7c">此佛菩提大智门　　如应观想得成就</p>
  <p>如上是为诸部大菩提智成就教理。</p>
  <p>复次金刚手菩萨摩诃萨。宣说诸部随爱乐成就教理。</p>
  <p>谓先通说一切如来随爱乐成就教理。</p>
  <p class="l-js-7c">一切义利遍所作　　即自求佛菩提者</p>
  <p class="l-js-7c">念佛三昧法若成　　即得一切佛爱乐</p>
  <p>此佛所说金刚爱乐法门。</p>
  <p>如来部随爱乐成就教理。</p>
  <p class="l-js-7c">随诸境界所成已　　金刚萨埵作成就</p>
  <p class="l-js-7c">真实警悟法无虚　　速得所爱皆成就</p>
  <p>此佛所说金刚萨埵法门。</p>
  <p>金刚部随爱乐成就教理。</p>
  <p class="l-js-7c">如佛教敕作大利　　普为调伏诸恶者</p>
  <p class="l-js-7c">清净忿恚诸有情　　此即金刚随爱乐</p>
  <p>此佛所说降三世法门。</p>
  <p>莲华部随爱乐成就教理。</p>
  <p class="l-js-7c">贪法乃为观照慈　　悲心即是正法语</p>
  <p class="l-js-7c">一切无畏施有情　　即得诸佛随爱乐</p>
  <p>此佛所说金刚眼法门。</p>
  <p>宝部随爱乐成就教理。</p>
  <p class="l-js-7c">如应广施灌顶法　　及施诸妙珍财藏</p>
  <p class="l-js-7c">彼等得佛利相应　　此即诸佛随爱乐</p>
  <p>此佛所说虚空藏法门。</p>
  <p>如上是为诸部随爱乐成就教理。</p>
  <p>复次金刚手菩萨摩诃萨。宣说诸部敬爱成就教理。</p>
  <p>谓先通说一切如来敬爱成就教理。</p>
  <p class="l-js-7c">应知贪性勿厌离　　即清净乐施亦然</p>
  <p class="l-js-7c">利诸有情法相应　　此即诸佛敬爱理</p>
  <p>此佛所说觉智法门。</p>
  <p>如来部敬爱成就教理。</p>
  <p class="l-js-7c">己身妙乐欲顺行　　称苏啰多萨怛鑁</p>
  <p class="l-js-7c">金刚萨埵成就门　　真实警悟作敬爱</p>
  <p>此佛所说普贤法门。</p>
  <p>金刚部敬爱成就教理。</p>
  <p class="l-js-7c">佛为清净诸有情　　普令有情得无畏</p>
  <p class="l-js-7c">由于佛教作护持　　杀诸魔恶令敬爱</p>
  <p>此佛所说降三世法门。</p>
  <p>莲华部敬爱成就教理。</p>
  <p class="l-js-7c">观察贪性本清净　　譬彼莲华正开敷</p>
  <p class="l-js-7c">此中若染若爱时　　如应调伏作敬爱</p>
  <p>此佛所说观自在法门。</p>
  <p>宝部敬爱成就教理。</p>
  <p class="l-js-7c">为求诸佛灌顶故　　日日以大金刚宝</p>
  <p class="l-js-7c">安置顶间作法成　　即得诸佛敬爱理</p>
  <p>此佛所说虚空藏法门。</p>
  <p>如上是为诸部敬爱成就教理。</p>
  <p>复次金刚手菩萨摩诃萨。宣说诸部破恶成就教理。</p>
  <p>谓先通说一切如来破恶成就教理。</p>
  <p class="l-js-7c">不见有情有所利　　亦非佛性可清净</p>
  <p class="l-js-7c">身口意业所作中　　当得破恶法成就</p>
  <p>此佛所说如实法门。</p>
  <p>如来部破恶成就教理。</p>
  <p class="l-js-7c">以无所得一切成　　由无嗔恚忿怒生</p>
  <p class="l-js-7c">此大金刚摧击时　　速得破恶法成就</p>
  <p>此佛所说金刚手法门。</p>
  <p>金刚部破恶成就教理。</p>
  <p class="l-js-7c">无恶可制无忿怒　　亦无有情可调伏</p>
  <p class="l-js-7c">以己苦法皆施他　　即降三世破诸恶</p>
  <p>此佛所说降三世法门。</p>
  <p>莲华部破恶成就教理。</p>
  <p class="l-js-7c">法中无悲亦无慈　　无恶有情可清净</p>
  <p class="l-js-7c">于己违背语言中　　自得破恶法成就</p>
  <p>此佛所说观自在法门。</p>
  <p>宝部破恶成就教理。</p>
  <p class="l-js-7c">自本无财可能舍　　他财不取亦不求</p>
  <p class="l-js-7c">一切有情贫亦然　　自得破恶法成就</p>
  <p>此佛所说圆满一切愿法门。</p>
  <p class="l-js-7c">无所有法得相应　　我于诸佛不和合</p>
  <p class="l-js-7c">彼为救拔利益故　　速疾施我胜成就</p>
  <p>此佛所说圣普贤法门。</p>
  <p>如上是为诸部破恶成就教理。</p>
  <p>复次金刚手菩萨摩诃萨。宣说诸部加护印成就教理。</p>
  <p>谓先通说一切如来加护印成就教理。</p>
  <p class="l-js-7c">常不舍离诸有情　　我常供养于诸佛</p>
  <p class="l-js-7c">归命诸佛常所尊　　最上希有此加护</p>
  <p>如来部加护印成就教理。</p>
  <p class="l-js-7c">金刚萨埵胜名号　　一称中间能摄受</p>
  <p class="l-js-7c">此加护为广大门　　刹那常得施成就</p>
  <p>此佛所说执金刚法门。</p>
  <p>金刚部加护印成就教理。</p>
  <p class="l-js-7c">不以喜心诵咒明　　我即三界中最胜</p>
  <p class="l-js-7c">信奉降三世圣尊　　此与自他为加护</p>
  <p>此佛所说降三世法门。</p>
  <p>莲华部加护印成就教理。</p>
  <p class="l-js-7c">所有贪清净大慈　　常施一切无所畏</p>
  <p class="l-js-7c">观自在名称诵时　　最上希有此加护</p>
  <p>此佛所说法金刚法门。</p>
  <p>宝部加护印成就教理。</p>
  <p class="l-js-7c">昼日所作无虚过　　随其力修方便行</p>
  <p class="l-js-7c">常施佛及诸有情　　最上希有此加护</p>
  <p>此佛所说金刚护法门。</p>
  <p>如上是为诸部加护印成就教理。</p>
  <p>尔时金刚手菩萨摩诃萨。前白佛言。世尊我向所说一切如来诸部最上成就教理。愿佛摄受。令诸有情于一切教中证法自在。速疾成就阿耨多罗三藐三菩提果。</p>
  <p>尔时世尊赞金刚手菩萨摩诃萨言。善哉善哉金刚手。汝善宣说如上法门。我今为汝加持摄受。即时一切如来又复云集。咸共称赞金刚手菩萨摩诃萨。颂曰。</p>
  <p class="l-js-7c">金刚萨埵善哉者　　金刚大宝复善哉</p>
  <p class="l-js-7c">善哉金刚妙法门　　善哉金刚胜羯磨</p>
  <p class="l-js-7c">能善宣说此正法　　无上金刚秘密乘</p>
  <p class="l-js-7c">一切如来秘密门　　大乘现证法中摄</p>
</body></html>