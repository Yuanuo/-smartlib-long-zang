<!doctype html>
<html id="z3IBUkUii" data-ver="918">
 <head>
  <meta charset="utf-8">
  <meta author="不空">
  <meta library="龙藏">
  <meta catalog="宋元入藏诸大小乘经">
  <meta period="唐">
 </head>
 <body>
  <h1 id="a1">菩提场所说一字顶轮王经卷第二</h1>
  <h2 id="a2">画像仪轨品第三</h2>
  <p id="a3">尔时释迦牟尼佛。<a id="a-4"></a>以佛眼观一切众生界。<a id="a-5"></a>告金刚手秘密主言。<a id="a-6"></a>秘密主为有情利益故。<a id="a-7"></a>我今说大明王仪轨。<a id="a-8"></a>一切佛所说。<a id="a-9"></a>一切世间出世间真言明像中上上。<a id="a-A"></a>佛顶轮王本身形状。<a id="a-B"></a>能灭一切罪。<a id="a-C"></a>令一切有情得大涅槃。<a id="a-D"></a>以殊胜三摩地。<a id="a-E"></a>佛色身变化而现。<a id="a-F"></a>我今说世尊佛顶轮王画像法。<a id="a-G"></a>修行者先应入曼茶罗。<a id="a-H"></a>从师受得印契仪轨。<a id="a-I"></a>曾入佛顶轮王坛。<a id="a-J"></a>或无能胜忿怒坛。<a id="a-K"></a>或胜佛顶坛。<a id="a-L"></a>见三三昧耶。<a id="a-M"></a>得受灌顶。<a id="a-N"></a>得阿阇梨印可。<a id="a-O"></a>无上涅槃道入修行。<a id="a-P"></a>当依仪轨。<a id="a-Q"></a>应作先行。<a id="a-R"></a>先行已然后画像。<a id="a-S"></a>令婆罗门童女大族姓生者。<a id="a-T"></a>授与斋戒。<a id="a-U"></a>縒缕令织。<a id="a-V"></a>依教织绁。<a id="a-W"></a>或依余教或如来部所说。<a id="a-X"></a>长六肘横四肘。<a id="a-Y"></a>若不办五肘亦得。<a id="a-Z"></a>或缘画像要买物者。<a id="a-a"></a>勇士不应酬价。<a id="a-b"></a>其绁织已。<a id="a-c"></a>以香水洗之。<a id="a-d"></a>择去毛发。<a id="a-e"></a>其画像。<a id="a-f"></a>应用佛神通三长斋月白分。<a id="a-g"></a>取具诸根画匠净信三宝者。<a id="a-h"></a>先令澡浴清净着新净衣。<a id="a-i"></a>授与八戒然后令画。<a id="a-j"></a>应择端严顺吉祥宿曜时日。<a id="a-k"></a>或于山间或岩窟。<a id="a-l"></a>或于牛栏或于佛堂精室。<a id="a-m"></a>或圣贤得道处。<a id="a-n"></a>离臭秽有虫水地处。<a id="a-o"></a>置[巾*(穴/登)]应画。<a id="a-p"></a>先于中画佛世尊。<a id="a-q"></a>坐师子座。<a id="a-r"></a>其座种种宝庄严。<a id="a-s"></a>作说法相。<a id="a-t"></a>普遍爓光如轮围绕。<a id="a-u"></a>从顶流出种种光明。<a id="a-v"></a>佛具大丈夫相倚菩提树。<a id="a-w"></a>其菩提树有种种叶。<a id="a-x"></a>如真多摩尼树。<a id="a-y"></a>或于枝系缯彩。<a id="a-z"></a>或系吠琉璃宝。<a id="a-10"></a>或系果或系铃铎。<a id="a-11"></a>或系天妙果或垂云降雨。<a id="a-12"></a>或种种花果或菩提树牙。<a id="a-13"></a>或真珠吠琉璃车磲珊瑚玉。<a id="a-14"></a>皆画于上。<a id="a-15"></a>或树上有吉祥鸟众。<a id="a-16"></a>坐于枝间。<a id="a-17"></a>或作种种叶。<a id="a-18"></a>云电降雨枝叶相交。<a id="a-19"></a>作如是大菩提劫树。<a id="a-1A"></a>世尊两肩后倚着其树。<a id="a-1B"></a>佛右边转轮大王。<a id="a-1C"></a>如轮王形坐白莲花。<a id="a-1D"></a>作观佛势。<a id="a-1E"></a>其身金色周遍光明。<a id="a-1F"></a>七宝成就。<a id="a-1G"></a>唯轮宝以光围绕在莲花上。<a id="a-1H"></a>释迦牟尼佛复观顶轮王。<a id="a-1I"></a>于佛左边不远。<a id="a-1J"></a>画白伞盖顶王。<a id="a-1K"></a>如大王形。<a id="a-1L"></a>其身金色坐在莲花上。<a id="a-1M"></a>手持莲花目观轮王。<a id="a-1N"></a>去白伞盖顶王不远。<a id="a-1O"></a>画高顶王形如大王坐白莲花上。<a id="a-1P"></a>手持俱缘果瞻睹轮王。<a id="a-1Q"></a>去顶轮王不远不近。<a id="a-1R"></a>画光聚顶王。<a id="a-1S"></a>坐白莲花上种种光明围绕。<a id="a-1T"></a>在炽盛光明中坐。<a id="a-1U"></a>身作金色手持真多摩尼宝。<a id="a-1V"></a>于光聚佛顶王下。<a id="a-1W"></a>画持诵者。<a id="a-1X"></a>胡跪而坐瞻仰顶轮王。<a id="a-1Y"></a>轮王舒手作施愿印。<a id="a-1Z"></a>顾视持诵者。<a id="a-1a"></a>近光聚顶王。<a id="a-1b"></a>圆光不相掩。<a id="a-1c"></a>应画胜佛顶。<a id="a-1d"></a>身形金色。<a id="a-1e"></a>左手持宝右手施愿目观轮王。<a id="a-1f"></a>如是等悉皆是佛顶王。<a id="a-1g"></a>各各形如大王。<a id="a-1h"></a>各有炽盛光爓。<a id="a-1i"></a>悉皆金色坐白莲花上。<a id="a-1j"></a>佛右边应画普贤菩萨。<a id="a-1k"></a>手持白[犛-未+牙]拂。<a id="a-1l"></a>佛左边画慈氏菩萨。<a id="a-1m"></a>手执白拂。<a id="a-1n"></a>此二菩萨比佛身量稍小。<a id="a-1o"></a>佛前应画圣观自在菩萨。<a id="a-1p"></a>金刚手秘密主菩萨。<a id="a-1q"></a>各坐宝莲花上。<a id="a-1r"></a>皆悉合掌作礼佛势。<a id="a-1s"></a>近普贤菩萨。<a id="a-1t"></a>应画文殊师利童真菩萨。<a id="a-1u"></a>无垢慧菩萨。<a id="a-1v"></a>寂静慧菩萨。<a id="a-1w"></a>无尽慧菩萨。<a id="a-1x"></a>虚空藏菩萨。<a id="a-1y"></a>虚空无垢菩萨。<a id="a-1z"></a>大慧菩萨。<a id="a-20"></a>如是等大菩萨次第而画。<a id="a-21"></a>各各合掌坐莲花上。<a id="a-22"></a>作礼佛势。<a id="a-23"></a>已次渐小身形寂静。<a id="a-24"></a>皆作金色种种庄严。<a id="a-25"></a>以绡縠为裙衣。<a id="a-26"></a>次慈氏菩萨不远不近。<a id="a-27"></a>应画佛眼明妃。<a id="a-28"></a>形如女天坐宝莲花。<a id="a-29"></a>种种庄严身如金色。<a id="a-2A"></a>目观众会。<a id="a-2B"></a>着轻縠衣角络而披。<a id="a-2C"></a>右手持如意宝左手施愿。<a id="a-2D"></a>圆光周遍。<a id="a-2E"></a>炽盛光明。<a id="a-2F"></a>身仪寂静。<a id="a-2G"></a>去佛眼圣尊不远。<a id="a-2H"></a>应画佛毫相尊。<a id="a-2I"></a>如女天形。<a id="a-2J"></a>有何差别。<a id="a-2K"></a>右手持莲华左手施愿。<a id="a-2L"></a>目观轮王。<a id="a-2M"></a>近佛眼尊下。<a id="a-2N"></a>应画孙那唎大明妃。<a id="a-2O"></a>形如天女。<a id="a-2P"></a>种种璎珞庄严。<a id="a-2Q"></a>其身青色。<a id="a-2R"></a>手执莲花。<a id="a-2S"></a>坐于宝山。<a id="a-2T"></a>观佛世尊。<a id="a-2U"></a>近金刚手毕。<a id="a-2V"></a>须画甘露军吒利。<a id="a-2W"></a>近彼尊画金刚军。<a id="a-2X"></a>苏摩呼。<a id="a-2Y"></a>顶行。<a id="a-2Z"></a>此三圣者各持童子形。<a id="a-2a"></a>种种璎珞庄严其身。<a id="a-2b"></a>皆目瞻轮王作惊竦势。<a id="a-2c"></a>于观自在菩萨右边。<a id="a-2d"></a>画贺耶仡哩(二合)嚩大明王。<a id="a-2e"></a>身如火色作忿怒形。<a id="a-2f"></a>鼻如猿猴以蛇庄严璎珞臂钏髆钏头系莲花鬘。<a id="a-2g"></a>作瞻睹轮王势。<a id="a-2h"></a>近彼应画莲花孙那利。<a id="a-2i"></a>四臂右第一手持罥索。<a id="a-2j"></a>左第一手持钺斧。<a id="a-2k"></a>右第二手施愿。<a id="a-2l"></a>左第二手持果。<a id="a-2m"></a>坐于莲花。<a id="a-2n"></a>又近轮王佛顶。<a id="a-2o"></a>画无能胜忿怒王。<a id="a-2p"></a>身白色四面四臂。<a id="a-2q"></a>嚬眉面嗔怒。<a id="a-2r"></a>虎皮为裙。<a id="a-2s"></a>蟒蛇为耳珰。<a id="a-2t"></a>得叉迦龙王以为腰绦。<a id="a-2u"></a>婆苏枳龙王以为神线。<a id="a-2v"></a>角络披耽肚身形短。<a id="a-2w"></a>以毒蛇庄严髻冠。<a id="a-2x"></a>咬下唇遍身火爓。<a id="a-2y"></a>炽盛光明圆光。<a id="a-2z"></a>右第一手持金刚杵。<a id="a-30"></a>第二手作期克势。<a id="a-31"></a>左第一手持三戟叉。<a id="a-32"></a>第二手钺斧。<a id="a-33"></a>正面作阿吒吒贺娑笑声势。<a id="a-34"></a>从口出火焰种种色相。<a id="a-35"></a>右边面瞻观轮王。<a id="a-36"></a>左边面观持诵者。<a id="a-37"></a>头上面观一切众会。<a id="a-38"></a>住于宝莲花上。<a id="a-39"></a>无能胜忿怒王应如是画。<a id="a-3A"></a>于彼尊下画地天。<a id="a-3B"></a>身白色以二手捧宝花笼子。<a id="a-3C"></a>二膝跪地。<a id="a-3D"></a>近地天画尼连禅河神。<a id="a-3E"></a>靘黑色如龙女形。<a id="a-3F"></a>七头。<a id="a-3G"></a>合掌作礼佛势。<a id="a-3H"></a>近尼连禅河神互相近。<a id="a-3I"></a>画嚩里迦大龙王。<a id="a-3J"></a>母止邻陀龙王。<a id="a-3K"></a>此二龙王曾见无量诸佛。<a id="a-3L"></a>皆七头合掌跪地。<a id="a-3M"></a>近地天画阿难陀龙王。<a id="a-3N"></a>无热恼龙王。<a id="a-3O"></a>娑竭罗龙王。<a id="a-3P"></a>持莲华鬘曲躬合掌。<a id="a-3Q"></a>大慧菩萨右边。<a id="a-3R"></a>画白衣观自在。<a id="a-3S"></a>以莲花鬘庄严其身。<a id="a-3T"></a>以宝缯角络披。<a id="a-3U"></a>右手把真多摩尼宝。<a id="a-3V"></a>第二手施愿。<a id="a-3W"></a>此菩萨是莲花族母。<a id="a-3X"></a>应于莲花上坐。<a id="a-3Y"></a>近佛毫相应画摩莫枳菩萨。<a id="a-3Z"></a>淡紫青色种种璎珞庄严。<a id="a-3a"></a>坐于莲花。<a id="a-3b"></a>身仪寂静。<a id="a-3c"></a>住般若波罗蜜自性。<a id="a-3d"></a>右手持梵夹。<a id="a-3e"></a>左手持真多摩尼。<a id="a-3f"></a>作施愿势。<a id="a-3g"></a>是一切佛菩萨之母。<a id="a-3h"></a>大圣般若波罗蜜多。<a id="a-3i"></a>住摩莫枳形。<a id="a-3j"></a>则此尊是金刚族母。<a id="a-3k"></a>稍似童女形不太高。<a id="a-3l"></a>颜极令悦意。<a id="a-3m"></a>应作如是相。<a id="a-3n"></a>画此尊眷属金刚钩金刚拳金刚雹。<a id="a-3o"></a>此等皆是大明妃。<a id="a-3p"></a>以为眷属。<a id="a-3q"></a>各住本形。<a id="a-3r"></a>近白衣观自在下。<a id="a-3s"></a>应画多罗尊。<a id="a-3t"></a>种种严具庄严。<a id="a-3u"></a>着轻縠衣。<a id="a-3v"></a>其形不太粗不太细中庸形。<a id="a-3w"></a>右手持青莲左手施愿。<a id="a-3x"></a>坐莲花上作浅绿色。<a id="a-3y"></a>近于彼尊画毗俱胝。<a id="a-3z"></a>身白色三目四臂。<a id="a-40"></a>右第一手持杖。<a id="a-41"></a>左第一手持瓶。<a id="a-42"></a>右第二手持念珠。<a id="a-43"></a>左第二手持莲花。<a id="a-44"></a>身仪寂静。<a id="a-45"></a>于像二角作鼓音乐天子。<a id="a-46"></a>于佛上画净居天子。<a id="a-47"></a>在云中涌出散花供养。<a id="a-48"></a>各依方而画护世四王。<a id="a-49"></a>东方画持国天王。<a id="a-4A"></a>南方夜摩天。<a id="a-4B"></a>西方水天。<a id="a-4C"></a>北方俱尾罗天。<a id="a-4D"></a>各随方四边画。<a id="a-4E"></a>如是四隅东北方伊舍那。<a id="a-4F"></a>东南方火天。<a id="a-4G"></a>西南方罗刹主。<a id="a-4H"></a>西北方风天。<a id="a-4I"></a>各依本形画。<a id="a-4J"></a>近忿怒无能胜王下。<a id="a-4K"></a>画持诵人。<a id="a-4L"></a>如本形跪地。<a id="a-4M"></a>手持香炉瞻仰轮王。<a id="a-4N"></a>金刚手此轮王佛顶大画像仪轨。<a id="a-4O"></a>无量佛宣说。<a id="a-4P"></a>才见一切罪悉皆消灭。<a id="a-4Q"></a>金刚手若得圆具依法画。<a id="a-4R"></a>才见众生灭除五无间罪。<a id="a-4S"></a>远离一切罪。<a id="a-4T"></a>若见此微妙像。<a id="a-4U"></a>一切如来之所说。<a id="a-4V"></a>其人现世有报。<a id="a-4W"></a>今世及他世俱胝劫作一切罪。<a id="a-4X"></a>由见此像悉皆消灭。<a id="a-4Y"></a>由见此最胜像。<a id="a-4Z"></a>一切悉地皆得现前。<a id="a-4a"></a>一切如来大明真言。<a id="a-4b"></a>任运得成就。<a id="a-4c"></a>随意念诵成办一切事。<a id="a-4d"></a>诸余部中真言难成者。<a id="a-4e"></a>对此像前决定得成。</p>
  <p id="a4f">尔时世尊诰金刚手秘密主言。<a id="a-4g"></a>秘密主汝今复听。<a id="a-4h"></a>说白伞盖顶王画像。<a id="a-4i"></a>能成办一切事业。<a id="a-4j"></a>利益一切于生死流转怖畏有情故。<a id="a-4k"></a>恒河沙数俱胝佛同共宣说。<a id="a-4l"></a>先当如轮王仪则所说织。<a id="a-4m"></a>可方三肘不应截屈。<a id="a-4n"></a>不得用皮胶和色。<a id="a-4o"></a>画人与授八戒。<a id="a-4p"></a>于绁中央应画佛形。<a id="a-4q"></a>黄白色坐师子座。<a id="a-4r"></a>具诸相好。<a id="a-4s"></a>佛左画金刚手菩萨。<a id="a-4t"></a>左手持白拂。<a id="a-4u"></a>右手持金刚杵。<a id="a-4v"></a>金刚手左边画净居天子众。<a id="a-4w"></a>着天衣裙。<a id="a-4x"></a>于佛前应画佛顶王。<a id="a-4y"></a>身金色如铸金像。<a id="a-4z"></a>具诸相好手持莲华。<a id="a-50"></a>佛下画持诵者。<a id="a-51"></a>手持香炉。<a id="a-52"></a>于像四边应画种种华。<a id="a-53"></a>金刚手此白伞盖佛顶王画像法。<a id="a-54"></a>先佛所说。</p>
  <p id="a55">尔时世尊复告金刚手言。<a id="a-56"></a>金刚手谛听谛听。<a id="a-57"></a>极善听作意。<a id="a-58"></a>吾当为汝说光聚佛顶王画像轨则。<a id="a-59"></a>于一切世间出世间真言明教法上上。<a id="a-5A"></a>顶王光聚依轮王仪轨。<a id="a-5B"></a>香水洗绁。<a id="a-5C"></a>三肘或一肘。<a id="a-5D"></a>彩中不应用皮胶。<a id="a-5E"></a>受八戒画匠令画。<a id="a-5F"></a>应画佛。<a id="a-5G"></a>坐于白莲华上作说法相。<a id="a-5H"></a>诸相具足。<a id="a-5I"></a>于像上应画山峰。<a id="a-5J"></a>像下应画莲华池。<a id="a-5K"></a>从佛顶出种种光明。<a id="a-5L"></a>佛下右边画持诵者。<a id="a-5M"></a>胡跪持香炉画彼本形。<a id="a-5N"></a>秘密主此光聚佛顶王仪轨。<a id="a-5O"></a>一切如来之所宣说。<a id="a-5P"></a>为令调伏诸有情故。<a id="a-5Q"></a>此光聚佛顶王。<a id="a-5R"></a>成办一切事业。<a id="a-5S"></a>最胜画像法。</p>
  <p id="a5T">尔时释迦牟尼佛。<a id="a-5U"></a>复诰秘密主言。<a id="a-5V"></a>秘密主我今说高佛顶王画像法。<a id="a-5W"></a>依轮王仪轨。<a id="a-5X"></a>于三肘或一肘新绁上。<a id="a-5Y"></a>择去毛发。<a id="a-5Z"></a>受斋戒画匠令画应画佛世尊。<a id="a-5a"></a>坐七宝莲华上。<a id="a-5b"></a>结跏趺坐诸相具足。<a id="a-5c"></a>右手施愿。<a id="a-5d"></a>左手在脐下仰掌。<a id="a-5e"></a>从佛顶出种种光明。<a id="a-5f"></a>于像上两角。<a id="a-5g"></a>各画净居天手。<a id="a-5h"></a>佛右边画持诵者瞻仰如来。<a id="a-5i"></a>秘密主此是高佛顶王画像法。<a id="a-5j"></a>一切佛之所说。<a id="a-5k"></a>一切佛所称赞。<a id="a-5l"></a>矜愍一切有情故说。</p>
  <p id="a5m">尔时释迦牟尼。<a id="a-5n"></a>复诰金刚手秘密主言。<a id="a-5o"></a>秘密主我今说胜佛顶王画像仪轨。<a id="a-5p"></a>先佛所称赞。<a id="a-5q"></a>依轮王佛顶仪轨。<a id="a-5r"></a>作绁或三肘或一肘。<a id="a-5s"></a>离毛发。<a id="a-5t"></a>受斋戒画匠令画。<a id="a-5u"></a>应画佛形作金色相。<a id="a-5v"></a>坐师子座持说印具大丈夫相。<a id="a-5w"></a>从佛顶流出种种光明。<a id="a-5x"></a>像下画持诵者。<a id="a-5y"></a>如本形胡跪坐。<a id="a-5z"></a>手执香炉瞻仰如来。<a id="a-60"></a>金刚手此胜佛顶王画像仪轨。<a id="a-61"></a>一切如来宣说。<a id="a-62"></a>金刚手如来世尊。<a id="a-63"></a>及大威德菩萨无量种色身。<a id="a-64"></a>随意而画。<a id="a-65"></a>或绁或素或于板上。<a id="a-66"></a>或墙或壁亦无过失。<a id="a-67"></a>或使画匠或复自画。<a id="a-68"></a>或巧画匠。<a id="a-69"></a>随自意形状而画之。<a id="a-6A"></a>或画菩萨形或画真言圣天。<a id="a-6B"></a>乃至于经夹上画。<a id="a-6C"></a>或桦皮上画。<a id="a-6D"></a>或画最胜像。<a id="a-6E"></a>或一搩量或一小搩量。<a id="a-6F"></a>或一大指量或随意乐处。<a id="a-6G"></a>应画亦无过失。<a id="a-6H"></a>尔时世尊说伽他曰。</p>
  <p id="a6I">随意乐而画　　慧者起悲心</p>
  <p id="a6J">利益诸有情　　我成就思惟</p>
  <p id="a6K">亦不为愆过　　摄受有情故</p>
  <p id="a6L">是故当殷勤　　常怀悲愍心</p>
  <p id="a6M">恒行于舍施　　及护持净戒</p>
  <p id="a6N">忍辱及精进　　禅定与般若</p>
  <p id="a6O">常应而修习　　彼悉地不难</p>
  <p id="a6P">若无有画像　　当住菩提心</p>
  <p id="a6Q">及持于大印　　获最上成就</p>
  <p data-pb></p>
  <h2 id="a6R">行行品第四</h2>
  <p id="a6S">尔时金刚手秘密主白佛言。<a id="a-6T"></a>世尊唯愿世尊为勤修求成就者。<a id="a-6U"></a>略说修习佛顶王真言行威德功能炽盛方便。<a id="a-6V"></a>于众生世尊求悉地者。<a id="a-6W"></a>由住如来佛顶王真言明。<a id="a-6X"></a>一切真言悉皆速疾令得成就。<a id="a-6Y"></a>佛言善哉善哉秘密主。<a id="a-6Z"></a>汝能问如是义。<a id="a-6a"></a>秘密主汝今谛听。<a id="a-6b"></a>我为汝说一切佛所说行行方便法句伽他。<a id="a-6c"></a>极微妙此法眼。<a id="a-6d"></a>无量佛已修习。<a id="a-6e"></a>为利益成就故。<a id="a-6f"></a>尔时释迦牟尼佛观一切大众。<a id="a-6g"></a>以梵音声说此法理趣伽他。<a id="a-6h"></a>一切法眼中最胜伽他曰。</p>
  <p id="a6i">无量菩提行自在　　多种百苦逼恼者</p>
  <p id="a6j">见诸有情多逼恼　　释师子尊而演说</p>
  <p id="a6k">爱乐此法修行人　　成佛当受天人供</p>
  <p id="a6l">由修一法成大觉　　成真言王众所赞</p>
  <p id="a6m">彼人不久佛菩提　　广度无量诸群品</p>
  <p id="a6n">空闲大制底　　流泉及河侧</p>
  <p id="a6o">迥树或岩窟　　众华及山间</p>
  <p id="a6p">独居坚固心　　菩提心相应</p>
  <p id="a6q">胜解于大乘　　清净勤修行</p>
  <p id="a6r">及与身口意　　食饮四仪中</p>
  <p id="a6s">行者常谨结　　真言者胜趣</p>
  <p id="a6t">解三摩地明　　出生获悉地</p>
  <p id="a6u">成真言或明　　随意而修行</p>
  <p id="a6v">常着三种衣　　善伴坚禁者</p>
  <p id="a6w">彼悉地不难　　彼人定获得</p>
  <p id="a6x">先应礼诸佛　　智者应坚固</p>
  <p id="a6y">真言者无伴　　勤求利有情</p>
  <p id="a6z">彼成就不难　　现不思议色</p>
  <p id="a70">现世得成就　　勤求悉地者</p>
  <p id="a71">常应作制底　　勤护摩念诵</p>
  <p id="a72">即于此现生　　速疾得成就</p>
  <p id="a73">谨慎而巧妙　　勇健勤坚固</p>
  <p id="a74">大益真实心　　此人堪称赞</p>
  <p id="a75">诸根皆圆备　　智慧常质直</p>
  <p id="a76">能忍于饥渴　　是人可称赞</p>
  <p id="a77">勤求成就者　　若得是法要</p>
  <p id="a78">彼当不久时　　获最胜悉地</p>
  <p id="a79">金刚手我灭度后末法之时。<a id="a-7A"></a>愚痴坞波塞迦坞波斯迦。<a id="a-7B"></a>披袈裟者愚丈夫。<a id="a-7C"></a>作种种无益言说。<a id="a-7D"></a>贪着滋味懈怠懒惰。<a id="a-7E"></a>如斯小人。<a id="a-7F"></a>不深知如来三摩地力无所畏。<a id="a-7G"></a>于广大大乘理趣。<a id="a-7H"></a>坏乱勇猛精进者于菩萨善巧律仪行。<a id="a-7I"></a>不得灌顶者。<a id="a-7J"></a>不净信诸佛菩萨广大三摩地。<a id="a-7K"></a>不得成就。<a id="a-7L"></a>则生谤毁我及菩萨。<a id="a-7M"></a>作如是言。<a id="a-7N"></a>此非佛说是魔所说。<a id="a-7O"></a>毁辱于菩萨。<a id="a-7P"></a>若住大乘善男子善女人。<a id="a-7Q"></a>勤求成就真言行者。<a id="a-7R"></a>调弄损害作不饶益事。<a id="a-7S"></a>由此因缘积集无量罪障。<a id="a-7T"></a>是故金刚手善男子善女人。<a id="a-7U"></a>欲行菩萨行者。<a id="a-7V"></a>应生净信坚固决定于菩提心。<a id="a-7W"></a>以广大愿常书写大乘经典。<a id="a-7X"></a>读诵受持为他敷演说伽他曰。</p>
  <p id="a7Y">依宝云大经　　修行我称赞</p>
  <p id="a7Z">由此加行故　　本尊速现前</p>
  <p id="a7a">以何成真言　　殷勤成自身</p>
  <p id="a7b">以施戒忍辱　　勤定智慧得</p>
  <p id="a7c">专注一心故　　速疾成本尊</p>
  <p data-pb></p>
  <h2 id="a7d">仪轨品第五</h2>
  <p id="a7e">尔时金刚手复白佛言。<a id="a-7f"></a>世尊云何修佛顶真言行者。<a id="a-7g"></a>住清净轨则作本尊观行。<a id="a-7h"></a>唯愿世尊说以一支速疾成就佛顶等悉地。<a id="a-7i"></a>佛言是故持金刚谛听众生利益故。<a id="a-7j"></a>小众生缓慢精进者。<a id="a-7k"></a>差别而说。<a id="a-7l"></a>一切真言教中。<a id="a-7m"></a>三时住清净轨则。<a id="a-7n"></a>不放逸。<a id="a-7o"></a>常住观佛三摩地。<a id="a-7p"></a>不应以散动心观。<a id="a-7q"></a>不以贪染扰乱其心。<a id="a-7r"></a>应一心观佛。<a id="a-7s"></a>常以慈三摩地遍缘十方一切有情。<a id="a-7t"></a>三时澡浴洗濯手足。<a id="a-7u"></a>依法澡洒。<a id="a-7v"></a>勇健智慧者。<a id="a-7w"></a>不应放逸损害生命。<a id="a-7x"></a>换内衣已以此真言护身真言曰。</p>
  <p id="a7y">唵么么吽匿(儞翼反)</p>
  <p id="a7z">若用土。<a id="a-80"></a>不应用和虫土。<a id="a-81"></a>智者应用清净香土不太黑不太黄不太赤。<a id="a-82"></a>如是土通一切成就法。<a id="a-83"></a>若调伏法用黑土。<a id="a-84"></a>赤土亦得。<a id="a-85"></a>若作增益。<a id="a-86"></a>应用黄土。<a id="a-87"></a>消灭灾祸。<a id="a-88"></a>及诸罪障。<a id="a-89"></a>应用白土。<a id="a-8A"></a>若求罗惹。<a id="a-8B"></a>应用不白不黑土。<a id="a-8C"></a>若求敬爱法。<a id="a-8D"></a>应用赤黄土。<a id="a-8E"></a>如是智者依教用土。<a id="a-8F"></a>以此真言先加持土。<a id="a-8G"></a>然后应用。<a id="a-8H"></a>土真言曰。</p>
  <p id="a8I">唵娜啰吽(引)</p>
  <p id="a8J">以此土真言　　通诸成就用</p>
  <p id="a8K">以此河真言　　加持于河水</p>
  <p id="a8L">唵入嚩(二合)攞吽(引)</p>
  <p id="a8M">此明加持河　　一切处通用</p>
  <p id="a8N">分土为三聚　　置于清净处</p>
  <p id="a8O">其地离涕唾　　臭秽之地处</p>
  <p id="a8P">女人藂聚处　　小儿戏剧处</p>
  <p id="a8Q">诸畜践河处　　众生攒聚处</p>
  <p id="a8R">行者于是处　　不应而澡浴</p>
  <p id="a8S">阨迮及险阻　　及与臭秽水</p>
  <p id="a8T">智者应远离　　当别求胜河</p>
  <p id="a8U">澄洁清流水　　远离泥滓秽</p>
  <p id="a8V">于其河岸侧　　种种树庄严</p>
  <p id="a8W">于彼当澡浴　　其水深润滑</p>
  <p id="a8X">常于如是处　　水中诸鸟戏</p>
  <p id="a8Y">诸华悉庄严　　行者应彼浴</p>
  <p id="a8Z">复以此真言　　加持于净土</p>
  <p id="a8a">真言曰。</p>
  <p id="a8b">唵钵啰(二合)入嚩(二合)攞吽(引)</p>
  <p id="a8c">即应自擐甲　　大指置于心</p>
  <p id="a8d">真言诵七遍</p>
  <p id="a8e">甲胄真言曰。</p>
  <p id="a8f">唵入嚩(二合)攞帝惹吽(引)</p>
  <p id="a8g">以心甲胄明　　修行者应用</p>
  <p id="a8h">悉皆于遍身　　即成大加护</p>
  <p id="a8i">擐身甲真言曰。</p>
  <p id="a8j">唵入嚩(二合)攞跛啰羯啰(二合)么吽(引)</p>
  <p id="a8k">此名身甲胄　　智者常应作</p>
  <p id="a8l">即应入于水　　自腰或至胸</p>
  <p id="a8m">毗那夜迦障　　水中诸恶虫</p>
  <p id="a8n">由此加持故　　不能为损害</p>
  <p id="a8o">真言曰。</p>
  <p id="a8p">唵吒[口*籠](二合二)满驮娑嚩(二合引)诃(引)</p>
  <p id="a8q">此办事真言　　一切佛顶心</p>
  <p id="a8r">由忆念此故　　水居诸障者</p>
  <p id="a8s">所有欲损害　　悉令禁其口</p>
  <p id="a8t">以此护其土　　分土作三分</p>
  <p id="a8u">以用为洗净　　从脚至膝脾</p>
  <p id="a8v">以土揩令净　　离恶气滓秽</p>
  <p id="a8w">诸佛说为净　　次用第二分</p>
  <p id="a8x">从腰至于颈　　第三洗上分</p>
  <p id="a8y">以土应洗之　　离虫然可用</p>
  <p id="a8z">先置第三土　　复更殷勤洗</p>
  <p id="a90">以办事真言　　行者加持水</p>
  <p id="a91">三诵洒于顶　　沉静而寂默</p>
  <p id="a92">澡洗洁净已　　辄不与人语</p>
  <p id="a93">复以办事明　　行者自加持</p>
  <p id="a94">以无能胜护　　及以佛毫相</p>
  <p id="a95">摧坏佛顶明　　普加护称赞</p>
  <p id="a96">以佛眼真言　　惟通佛部用</p>
  <p id="a97">纯正诸佛顶　　成就曼荼罗</p>
  <p id="a98">当结方隅界　　并护于助伴</p>
  <p id="a99">许用摧毁顶　　及成办一切</p>
  <p id="a9A">无虫水澡洒　　此明诵一遍</p>
  <p id="a9B">清净真言曰。</p>
  <p id="a9C">曩谟萨嚩没驮冒地萨怛嚩(二合)南唵戍(入)殿努戍(引)驮曩耶娑嚩(二合)诃(引)</p>
  <p id="a9D">此澡洒真言　　通用如来部</p>
  <p id="a9E">即往念诵室　　住定不放逸</p>
  <p id="a9F">当于身前观　　三尺之量地</p>
  <p id="a9G">悲愍心相应　　兼与慧而俱</p>
  <p id="a9H">当往念诵室　　应着清净衣</p>
  <p id="a9I">奴俱罗刍么　　及与野麻衣</p>
  <p id="a9J">智者应念诵　　依于教仪轨</p>
  <p id="a9K">应诵净真言　　次用办事明</p>
  <p id="a9L">加持茅荐座　　敷置于像前</p>
  <p id="a9M">应念诵本尊　　次应迎圣众</p>
  <p id="a9N">真言印相应　　数观本尊像</p>
  <p id="a9O">即结莲华印　　以座而奉献</p>
  <p id="a9P">诸佛持吉祥　　佛足幖帜生</p>
  <p id="a9Q">诸菩萨莲座　　是座皆称赞</p>
  <p id="a9R">真言修行者　　不应坐高床</p>
  <p id="a9S">而观本尊像　　次应持念珠</p>
  <p id="a9T">穿珠真言曰。</p>
  <p id="a9U">唵阿纳部(二合)谛微惹曳悉地悉驮啰梯(二合)娑嚩(二合)诃(引)</p>
  <p id="a9V">菩提子念珠　　决定得成就</p>
  <p id="a9W">上中下悉地　　通诸真言用</p>
  <p id="a9X">金银等作珠　　增益应用之</p>
  <p id="a9Y">清净颇胝迦　　一切义成就</p>
  <p id="a9Z">童子线应穿　　皆依具仪轨</p>
  <p id="a9a">当用自密语　　以此作加持</p>
  <p id="a9b">加持珠真言曰。</p>
  <p id="a9c">曩谟薄誐嚩底(丁以反引)悉地娑驮也娑驮也悉驮啰梯(二合)娑嚩(二合引)诃(引)</p>
  <p id="a9d">当以此真言　　加持于念珠</p>
  <p id="a9e">应诵于七遍　　持于二掌中</p>
  <p id="a9f">坐于茅荐上　　求成一切义</p>
  <p id="a9g">吉祥密嚩树　　白檀及天木</p>
  <p id="a9h">如是等树类　　念珠增益胜</p>
  <p id="a9i">念诵护摩时　　应用如是珠</p>
  <p id="a9j">佉陀罗木树　　末度俱那卫</p>
  <p id="a9k">用此木为珠　　而作调伏法</p>
  <p id="a9l">亦用此树木　　而作于床座</p>
  <p id="a9m">若木不能得　　取叶离诸虫</p>
  <p id="a9n">坐卧而藉之　　及灌顶处坐</p>
  <p id="a9o">烧瞿摩夷灰　　滤水用洗净</p>
  <p id="a9p">密绢为滤罗　　审观滤漉水</p>
  <p id="a9q">依法持密言　　若不得成就</p>
  <p id="a9r">应用顶轮王　　加持必成就</p>
  <p id="a9s">复用心随心　　相共而和诵</p>
  <p id="a9t">若如是不成　　用佛眼真言</p>
  <p id="a9u">相和而诵之　　世尊佛眼明</p>
  <p id="a9v">一切佛所说　　先佛亦称赞</p>
  <p id="a9w">我今而宣说　　求成佛顶者</p>
  <p id="a9x">应当而诵持　　与彼相和诵</p>
  <p id="a9y">不久疾成就　　设作五无间</p>
  <p id="a9z">不久亦得成　　若无有画像</p>
  <p id="aA0">运心作观行　　诸佛所称赞</p>
  <p id="aA1">即结礼佛掌　　观行诵此明</p>
  <p id="aA2">真言曰。</p>
  <p id="aA3">曩谟啰怛曩(二合)怛啰(二合)夜(引)也阿左罗尾[口*(隸-木+士)]娑嚩(二合)诃(引)</p>
  <p id="aA4">则结大印。<a id="a-A5"></a>想于彼印上。<a id="a-A6"></a>以无量宝所成山。<a id="a-A7"></a>于山上想七宝所成莲华。<a id="a-A8"></a>其华无量千万叶。<a id="a-A9"></a>其胎广博大茎。<a id="a-AA"></a>于彼上有楼阁。<a id="a-AB"></a>于楼阁中想世尊坐。<a id="a-AC"></a>如真言身形。<a id="a-AD"></a>如所画像说。<a id="a-AE"></a>世尊安隐。<a id="a-AF"></a>结跏趺坐。<a id="a-AG"></a>作说法印。<a id="a-AH"></a>具大人相。<a id="a-AI"></a>庄严其身。<a id="a-AJ"></a>遍周圆光。<a id="a-AK"></a>应如是观。<a id="a-AL"></a>余亦如上所画像。<a id="a-AM"></a>观在于楼阁中。<a id="a-AN"></a>阁上有相轮橖。<a id="a-AO"></a>心中想无量真珠宝网遍覆。<a id="a-AP"></a>乃至随意而观一由旬大。<a id="a-AQ"></a>或百由旬乃至千由旬量应观行。<a id="a-AR"></a>随自意观之。<a id="a-AS"></a>乃至有顶专注一心。<a id="a-AT"></a>智者不应放逸。<a id="a-AU"></a>心系于本尊诸佛加持力。<a id="a-AV"></a>作是思惟。<a id="a-AW"></a>求成就者作如是观行。</p>
  <p id="aAX">以无垢海真言加持大海真言曰。</p>
  <p id="aAY">唵　尾么卢奈地吽。</p>
  <p id="aAZ">以山真言加持于山真言曰。</p>
  <p id="aAa">唵　阿左椤吽。</p>
  <p id="aAb">以莲华真言加持莲华真言曰。</p>
  <p id="aAc">唵　吽　迦么椤娑嚩(二合)诃(引)</p>
  <p id="aAd">一切宝楼阁真言加持楼阁真言曰。</p>
  <p id="aAe">曩谟萨嚩怛他(引)檗跢南萨嚩他欠(平)[桿-干+皿]诺(二合)檗帝萨叵(二合)啰曀[牟*含]誐誐曩剑　娑嚩(二合)诃(引)</p>
  <p id="aAf">次应请佛世尊。<a id="a-Ag"></a>以自真言。<a id="a-Ah"></a>应想世尊如从忉利天下降阎浮至于道场。<a id="a-Ai"></a>即献阏伽作是颂言。</p>
  <p id="aAj">以自神通住　　待我作供养</p>
  <p id="aAk">然后以六字佛顶结上方界。<a id="a-Al"></a>即想如来澡浴及自本尊三部部主或依自教及诸尊。<a id="a-Am"></a>献涂香华衣服严具饮食香水。<a id="a-An"></a>若无如上所说供具。<a id="a-Ao"></a>应心中观想而献。<a id="a-Ap"></a>如是供养仪轨已即说罪随喜劝请回向发愿悉皆应作。<a id="a-Aq"></a>即安心于鼻端。<a id="a-Ar"></a>一心念诵乃至不疲倦。<a id="a-As"></a>所念诵遍数而献。<a id="a-At"></a>复献涂香华烧香饮食灯明等供养。<a id="a-Au"></a>献阏伽而观想东门奉送世尊。<a id="a-Av"></a>则礼一切佛菩萨。<a id="a-Aw"></a>礼已而起。<a id="a-Ax"></a>如是三时应作。<a id="a-Ay"></a>为无像故说是仪轨。</p>
  <p data-pb></p>
  <h2 id="aAz">分别秘密相品第六</h2>
  <p id="aB0">尔时释迦牟尼佛。<a id="a-B1"></a>复诰金刚手秘密主言。<a id="a-B2"></a>汝听金刚手。<a id="a-B3"></a>此佛顶王真言成就修行。<a id="a-B4"></a>一切如来之所说。<a id="a-B5"></a>成就佛顶故。<a id="a-B6"></a>以不坏伽他句行教。<a id="a-B7"></a>金刚手略说一切如来所说成就次第。<a id="a-B8"></a>说伽他曰。</p>
  <p id="aB9">屏处集圣众　　令获威灵处</p>
  <p id="aBA">于宅及天室　　空舍与窟中</p>
  <p id="aBB">迥树或尸林　　树林于山谷</p>
  <p id="aBC">成就或念诵　　心在于本尊</p>
  <p id="aBD">不清净令净　　不清净遍净</p>
  <p id="aBE">于清净成就　　以二成二种</p>
  <p id="aBF">是名成就者　　一切修悉地</p>
  <p id="aBG">于食应节量　　不饱亦不饥</p>
  <p id="aBH">食饮应等量　　甘甜及酸醋</p>
  <p id="aBI">应舍如是贪　　贪俱之有情</p>
  <p id="aBJ">于味生贪着　　由贪念护摩</p>
  <p id="aBK">不生于一心　　初夜读正典</p>
  <p id="aBL">中夜然寝息　　于净茅荐上</p>
  <p id="aBM">作护依仪轨　　皆与印相应</p>
  <p id="aBN">寝卧如师子　　如师子骁勇</p>
  <p id="aBO">东方及南方　　枕手而眠卧</p>
  <p id="aBP">息增于护摩　　若有东南方</p>
  <p id="aBQ">左安于右上　　足手亦如是</p>
  <p id="aBR">累足然后寝　　少分令端严</p>
  <p id="aBS">头若向西方　　面观于南方</p>
  <p id="aBT">寝时应护身　　与降伏相应</p>
  <p id="aBU">若上白檀树　　吉祥尼俱陀</p>
  <p id="aBV">优昙钵等树　　梦上此等树</p>
  <p id="aBW">是为成就相　　雁及迦陵伽</p>
  <p id="aBX">鸳鸯与白鹤　　孔雀等吉鸟</p>
  <p id="aBY">梦乘此等鸟　　若见如是相</p>
  <p id="aBZ">不久当悉地　　若梦见于血</p>
  <p id="aBa">此亦成就相　　若于梦中见</p>
  <p id="aBb">幢幡等交杂　　或登于高楼</p>
  <p id="aBc">若履及游行　　是则成就相</p>
  <p id="aBd">或梦乘舟舡　　或执筝箜篌</p>
  <p id="aBe">或见塔苾刍　　如是等善梦</p>
  <p id="aBf">悉皆成就相　　若于梦中见</p>
  <p id="aBg">狗及旃陀罗　　水蛭油涂身</p>
  <p id="aBh">此皆不吉祥　　驼驴及车等</p>
  <p id="aBi">若见及触彼　　必坏于成就</p>
  <p id="aBj">如是等梦相　　善及不善相</p>
  <p id="aBk">应知此二梦　　知已求成就</p>
  <p id="aBl">应作护摩法　　烧粳米油麻</p>
  <p id="aBm">得脱诸魔障　　即见于本尊</p>
  <p id="aBn">常得而警觉　　圣者现是言</p>
  <p id="aBo">当往于某处　　至彼烧酥蜜</p>
  <p id="aBp">则现于实事　　去食尽是实</p>
  <p id="aBq">于道亦为实　　若疑于本尊</p>
  <p id="aBr">当寝于梦中　　愿尊示我身</p>
  <p id="aBs">而现丈夫身　　若见于女人</p>
  <p id="aBt">能生贪染心　　应为不放逸</p>
  <p id="aBu">欲眠时加持　　念诵不应思</p>
  <p id="aBv">过去之财宝　　未来亦不应</p>
  <p id="aBw">慎勿起思惟　　不成念诵仪</p>
  <p id="aBx">若心而散动　　观真言义理</p>
  <p id="aBy">住定而念诵　　心若缘贪染</p>
  <p id="aBz">应作不净观　　若心起嗔恚</p>
  <p id="aC0">即与慈相应　　于愚念缘生</p>
  <p id="aC1">数数若心起　　在于颠倒中</p>
  <p id="aC2">即专注一心　　住于本尊观</p>
  <p id="aC3">若未入轮坛　　献诸香华等</p>
  <p id="aC4">为诸魔食啖　　由不依仪轨</p>
  <p id="aC5">及不广善解　　远离阿阇梨</p>
  <p id="aC6">诸魔随行者　　如影而随形</p>
  <p id="aC7">念诵功被夺　　才魔食香等</p>
  <p id="aC8">念诵及护摩　　本尊不受得</p>
  <p id="aC9">此真言主宰　　成就顶真言</p>
  <p id="aCA">当用作加持　　护魔顶行等</p>
  <p id="aCB">不能为障碍　　成就顶轮王</p>
  <p id="aCC">是故作加护　　一切成就处</p>
  <p id="aCD">应诵无能胜　　作自身加持</p>
  <p id="aCE">菩萨种真言　　轮王之眷属</p>
  <p id="aCF">用彼作加护　　成就真言时</p>
  <p id="aCG">念诵护摩等　　先应作护身</p>
  <p id="aCH">若离护身法　　悉地必不成</p>
  <p id="aCI">游空大药叉　　成就鬼罗刹</p>
  <p id="aCJ">游行破坏故　　令彼心疑惑</p>
  <p id="aCK">尾腊嚩之华　　遏迦度度啰</p>
  <p id="aCL">悉皆不应用　　一切佛顶部</p>
  <p id="aCM">称赞阇提华　　青莲俱勿头</p>
  <p id="aCN">莲华庾体(他以反)花　　及余种种华</p>
  <p id="aCO">极香陆地华　　当知佛顶明</p>
  <p id="aCP">一切时供养　　修行者不成</p>
  <p id="aCQ">二三度作法　　乃至于七遍</p>
  <p id="aCR">次第作成就　　当于入海河</p>
  <p id="aCS">而作印塔法　　或一二三四</p>
  <p id="aCT">随力而作之　　念诵并作塔</p>
  <p id="aCU">恭敬而赞叹　　读诵于妙典</p>
  <p id="aCV">数数疲乏时　　塔满三洛叉</p>
  <p id="aCW">先罪悉消灭　　用以极香华</p>
  <p id="aCX">烧香及涂香　　供养窣堵波</p>
  <p id="aCY">于一一塔前　　用真言加持</p>
  <p id="aCZ">一一窣堵波　　应诵千八遍</p>
  <p id="aCa">真言若不成　　由罪覆心故</p>
  <p id="aCb">应作一肘量　　一千窣堵波</p>
  <p id="aCc">设造五无间　　决定得成就</p>
  <p id="aCd">由念诵灭罪　　何况作制底</p>
  <p id="aCe">当于入海河　　献莲华十万</p>
  <p id="aCf">献限尔所数　　速疾得成就</p>
  <p id="aCg">于彼入海河　　何况过此量</p>
  <p id="aCh">迟速得成就　　皆由自己身</p>
  <p id="aCi">成就于真言　　由彼福无福</p>
  <p id="aCj">若福德强盛　　当于不久时</p>
  <p id="aCk">速疾得悉地　　无福德之人</p>
  <p id="aCl">应作窣堵波　　悉地念诵本</p>
  <p id="aCm">是故以精进　　成就得牢固</p>
  <p id="aCn">真言在经书　　不能除众毒</p>
  <p id="aCo">见如是道理　　勤功念诵胜</p>
  <p id="aCp">常为父母师　　受苦诸有情</p>
  <p id="aCq">一分而念诵　　为彼皆回向</p>
  <p id="aCr">为灭诸障难　　应作常礼佛</p>
  <p id="aCs">由礼佛念诵　　速疾得成就</p>
  <p id="aCt">说礼佛果报　　无量福德聚</p>
  <p id="aCu">当知是归命　　数数勤敬礼</p>
  <p id="aCv">常恒获悉地　　不然末法时</p>
  <p id="aCw">真言不成就　　是故我释迦</p>
  <p id="aCx">说威德弟子　　末世得解脱</p>
  <p id="aCy">是故离疑心　　发勤大精进</p>
  <p id="aCz">修持诸悉地　　不久得成就</p>
  <p id="aD0">增胜福德人　　速疾得悉地</p>
  <p id="aD1">多分无福人　　迟晚乃得成</p>
  <p id="aD2">若悲智相应　　获殊胜悉地</p>
  <p id="aD3">不以假琉璃　　与红颇梨等</p>
  <p id="aD4">是佛顶真言　　力用不思议</p>
  <p id="aD5">乞得食令净　　应献于本尊</p>
  <p id="aD6">分作为三分　　愍念有情故</p>
  <p id="aD7">先应取一分　　当供养本尊</p>
  <p id="aD8">又取于一分　　施诸外来客</p>
  <p id="aD9">余一应自食　　所献本尊食</p>
  <p id="aDA">赎取而受用　　若无有外客</p>
  <p id="aDB">转施诸禽兽　　自己分之食</p>
  <p id="aDC">尽不应施他　　恐损坏身故</p>
  <p id="aDD">减少分应施　　面南应食之</p>
  <p id="aDE">是则调伏法　　不应面西食</p>
  <p id="aDF">当作调伏事　　北东许息增</p>
  <p id="aDG">成就佛顶等　　成寂东为异</p>
  <p id="aDH">应作悲愍心　　三时应思惟</p>
  <p id="aDI">谁在于苦恼　　我今尽拔济</p>
  <p id="aDJ">大悲心相应　　出家及在家</p>
  <p id="aDK">持杖并梵志　　皆怀悲愍意</p>
  <p id="aDL">念诵者游行　　无侣常谨慎</p>
  <p id="aDM">是故常敬礼　　诸佛之塔庙</p>
  <p id="aDN">难成之真言　　一切时等持</p>
  <p id="aDO">常修三摩地　　是人得自在</p>
  <p id="aDP">种种调伏者　　示现种种色</p>
  <p id="aDQ">是故常应作　　念诵及护摩</p>
  <p id="aDR">涂拭并洒净　　作净如先说</p>
  <p id="aDS">后应作护身　　灰芥结方隅</p>
  <p id="aDT">以办事真言　　或用摧坏顶</p>
  <p id="aDU">加持缕缠橛　　应钉于四角</p>
  <p id="aDV">护已应供养　　智者即启请</p>
  <p id="aDW">一切诸圣众　　念诵护摩处</p>
  <p id="aDX">安置于座上　　应作成就因</p>
  <p id="aDY">瞿摩土相和　　智者用作坛</p>
  <p id="aDZ">于此坛轮中　　说供养为仪</p>
  <p id="aDa">先为如来胜　　依仪轨而献</p>
  <p id="aDb">次则轮王顶　　其次诸佛顶</p>
  <p id="aDc">次第而供养　　次及观自在</p>
  <p id="aDd">自族并眷属　　及与金刚手</p>
  <p id="aDe">所献同佛顶　　所献香华等</p>
  <p id="aDf">亦同于部类　　如是为三部</p>
  <p id="aDg">而作供养仪　　以此常警觉</p>
  <p id="aDh">及一切世天　　愚痴作是言</p>
  <p id="aDi">一切真言人　　悉皆是妄作</p>
  <p id="aDj">若不说仪轨　　则堕于毁谤</p>
  <p id="aDk">油麻白芥子　　而作于护摩</p>
  <p id="aDl">能成敬爱事　　烧油麻粳米</p>
  <p id="aDm">获得于增益　　毒药罗蘖[口*梨]</p>
  <p id="aDn">相和而护摩　　坏乱佛教者</p>
  <p id="aDo">悉皆令除灭　　尾腊嚩树木</p>
  <p id="aDp">无忧及白秦　　波罗奢菩提</p>
  <p id="aDq">及以白胶木　　增益诸护摩</p>
  <p id="aDr">用如是等木　　尼瞿陀优昙</p>
  <p id="aDs">阿说他乳木　　活儿子等木</p>
  <p id="aDt">若作息灾法　　用为护摩柴</p>
  <p id="aDu">佉陀罗木患　　及迦罗迦木</p>
  <p id="aDv">迦罗尾罗木　　如是等诸木</p>
  <p id="aDw">调伏相憎用　　面应向南坐</p>
  <p id="aDx">称吽字而烧　　意思而口称</p>
  <p id="aDy">应作调伏法　　面对于北方</p>
  <p id="aDz">于真言句中　　加娑嚩诃诵</p>
  <p id="aE0">即成于息灾　　诸佛顶应修</p>
  <p id="aE1">面向东而坐　　护摩作增益</p>
  <p id="aE2">结跏为息灾　　吉祥坐增益</p>
  <p id="aE3">蹲踞作调伏　　除害故护摩</p>
  <p id="aE4">名为调伏事　　遮止诸障故</p>
  <p id="aE5">名为于息灾　　成就随意故</p>
  <p id="aE6">是名为增益　　如是一切处</p>
  <p id="aE7">善思而修行　　憎嫉佛教者</p>
  <p id="aE8">令其远离故　　是名相憎法</p>
  <p id="aE9">清净持诵者　　不应长爪发</p>
  <p id="aEA">在家净行人　　发长不为过</p>
  <p id="aEB">护摩念诵时　　皆有所妨碍</p>
  <p id="aEC">贪事梳洗功　　虚过于时分</p>
  <p id="aED">供养圣众时　　甲中停垢秽</p>
  <p id="aEE">头发生虮虱　　能生诸罪愆</p>
  <p id="aEF">不观日出时　　不观日蚀时</p>
  <p id="aEG">亦不观月蚀　　不轻毁师尊</p>
  <p id="aEH">供养圣众时　　不观安乐事</p>
  <p id="aEI">亦不观斗诤　　是故修行者</p>
  <p id="aEJ">常与定相应　　于饥俭国土</p>
  <p id="aEK">及于斗战处　　国主不和顺</p>
  <p id="aEL">不应求悉地　　圣众被罚处</p>
  <p id="aEM">药叉鬼神处　　龙神杂乱处</p>
  <p id="aEN">尸林秽污处　　弥綟车居处</p>
  <p id="aEO">多饶蚊虻处　　或于亢旱处</p>
  <p id="aEP">如彼诸难处　　不应求成就</p>
  <p id="aEQ">不调倡女处　　多饶恶风处</p>
  <p id="aER">如是等之处　　不获于悉地</p>
  <p id="aES">是处若吉祥　　念诵作护摩</p>
  <p id="aET">圣众皆喜悦　　如人食好食</p>
  <p id="aEU">心意得适悦　　此中护摩胜</p>
  <p id="aEV">成办诸事业　　若王相不具</p>
  <p id="aEW">不堪绍王位　　随力分应作</p>
  <p id="aEX">念诵及护摩　　下劣修行者</p>
  <p id="aEY">果报亦下劣　　若乞毒刀杖</p>
  <p id="aEZ">不应而施与　　唯除敬爱法</p>
  <p id="aEa">为护命难故　　为除忧恼故</p>
  <p id="aEb">除如是因缘　　悉皆不应与</p>
  <p id="aEc">清净修行者　　或误触不净</p>
  <p id="aEd">则应而澡浴　　心诵结印契</p>
  <p id="aEe">如是贪染类　　应思净真言</p>
  <p id="aEf">诵明结印契　　悉皆得清净</p>
  <p id="aEg">诸秽之鬼神　　起尸及药叉</p>
  <p id="aEh">及罗刹成就　　上中作法处</p>
  <p id="aEi">智者不应疑　　沉没殊胜河</p>
  <p id="aEj">澡浴正法水　　以慧而思惟</p>
  <p id="aEk">念诵悉皆作　　不应破结跏</p>
  <p id="aEl">于事皆相违　　若破结跏坐</p>
  <p id="aEm">即应起澡浴　　或以心澡浴</p>
  <p id="aEn">悉皆得成就</p>
 </body>
</html>