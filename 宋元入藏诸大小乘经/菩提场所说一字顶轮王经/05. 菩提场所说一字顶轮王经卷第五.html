<!DOCTYPE html>
<html>
<head>
  <meta charset="utf-8"/>
  <meta name="author" content="不空/唐"/>
  <meta name="library" content="龙藏"/>
  <meta name="catalog" content="龙藏/宋元入藏诸大小乘经"/>
  <title>菩提场所说一字顶轮王经卷第五</title>
</head>
<body>
  <h1 class="head">菩提场所说一字顶轮王经卷第五</h1>
  <h2>无能胜加持品第十一</h2>
  <p>尔时世尊观金刚手秘密主复以伽他而诰之曰。</p>
  <p class="l-js-5c">当于未来世　　有情劣精进</p>
  <p class="l-js-5c">我慢嗔恚痴　　无惭矫悭吝</p>
  <p class="l-js-5c">不能依仪轨　　修习真言行</p>
  <p class="l-js-5c">是持诵之人　　护摩所加持</p>
  <p class="l-js-5c">诸魔悉惑乱　　悉无是思惟</p>
  <p class="l-js-5c">以明获成就　　虚受诸勤劳</p>
  <p class="l-js-5c">常作是思惟　　愚夫常是说</p>
  <p class="l-js-5c">为息彼障故　　亦除诸魔罗</p>
  <p class="l-js-5c">今说此大明　　先佛之所说</p>
  <p class="l-js-5c">利益诸有情　　是无能胜明</p>
  <p class="l-js-5c">若人常忆念　　随时住等引</p>
  <p class="l-js-5c">彼诸魔障者　　悉皆得除灭</p>
  <p class="l-js-5c">即说真言句　　尔时金刚手</p>
  <p class="l-js-5c">秘密药叉主　　心生大欢喜</p>
  <p class="l-js-5c">顶礼于世尊　　大觉智庄严</p>
  <p class="l-js-5c">此大无能胜　　是明我愿听</p>
  <p>尔时世尊即说大无能胜陀罗尼曰。</p>
  <p>曩谟啰怛曩(二合)怛啰(二合)夜(引)也曩谟萨嚩没驮冒地萨怛吠(二合)毗药(二合)怛儞也(二合)他(去引)尔宁尔宁尔曩嚩黎怛也(去)曩嚩黎怛也(去)檗多娑贺惹低萨嚩没驮[宁*页]晒尾谛阿目岐(岐曳切八)阿钵啰(二合)底(丁以反)贺低阿波罗尔谛尾啰而尾誐多婆(去)曳尾摩黎儞捺啰(二合)娑啰(二合)吠婆嚩底曳(二合)迦弥[口*梨]娜以谛奴啰地誐谜萨丁也(二合)[宁*页]啰俱[口*梨]摩啰嚩攞尾那设宁舍枳也(二合)母宁悉谛(二合)惹娑嚩隶曩尾哩曳(二合)拏[口*洛]乞洒(二合)[口*洛]乞洒么么萨跛哩嚩览(去声)萨嚩多萨嚩迦览啰惹主噜娜迦虞哩也(二合)设宁尾窟僧贺弭也(二合)仡罗(二合)娑哩萨哩(二合)跛祢嚩彦达缚曩誐药乞洒(二合)啰刹娑弭底哩(二合)比舍左步多阿钵娑么(二合)啰布单曩羯吒布单曩迦区(去)[口*栗]那(二合)坞娑多(二合)啰迦谜怛罗讫哩(二合)丁也(二合)羯么拏满怛啰(二合)庾誐祖[口*栗]拏(二合)庾誐拏枳儞庾(二合)乌祖贺啰萨嚩婆也讷瑟跓(二合)钵捺啰(二合)冒钵萨俣波也细瓢曩谟窣睹(二合)谛婆誐嚩底乌捺啰鼻尔拏儞哩儞哩啰怛那(二合)俱攞娑摩失哩(二合)谛弭里弭里阿迦舍驮睹虞左[口*(隶-木+士)]企里企里萨嚩怛他蘖多哩也(二合)室啰(二合)迦楞迦罗步谛泥尾捻(奴揖反)尾也(二合)哩也(二合)没啰(二合)憾么(二合)怛他[卄/(阿-可+辛)/木]多努[卄/(阿-可+辛)/木]谛尾湿嚩(二合)进底也(二合)嚩啰波啰波啰讫啰(二合)谜曩谟婆誐嚩底波啰尔谛[口*洛]乞洒(二合)[口*洛]乞洒(二合)么么萨嚩讷瑟跓(二合)钵捺啰(二合)吠(无肺反)波也细毗药(二合)娑嚩(二合引)诃(引)</p>
  <p class="l-js-5c">说是陀罗尼　　世间悉皆闻</p>
  <p class="l-js-5c">是大无能胜　　能坏一切魔</p>
  <p class="l-js-5c">能增勤勇力　　则住三昧形</p>
  <p class="l-js-5c">名为无能胜　　说彼大心明</p>
  <p class="l-js-5c">大力极勇猛　　不异于前明</p>
  <p>是心世尊说</p>
  <p>真言曰。</p>
  <p>曩谟飒跢喃三藐三没驮俱致南萨失啰(二合)嚩迦僧伽喃萨嚩谜啰婆也底跢喃尾波尸曩萨谛(二合)惹娑[口*栗][亭*夜]左始企曩萨怛(二合)也尾湿嚩(二合)步(入)钵啰(二合)枳娘(二合)也制鑁讫[口*睾](二合)俱孙那嚩隶曩左羯诺迦牟尼始乞洒(二合)也迦舍跛写俣拏啰比舍枳也(二合)僧贺写弭里曳(二合)拏塞嚩(二合)娑底婆嚩睹摩摩萨嚩萨怛嚩(二合)难者萨嚩婆庾钵捺啰(二合)吠(同上)毗药(二合)怛儞也(二合)他惹曳尾惹曳惹演底尾惹演底阿尔单惹曳若演底阿尔谛阿波啰(二合)尔谛摩啰枳娘(二合)钵罗末娜宁曳娑嚩(二合引)诃。</p>
  <p class="l-js-5c">说此心真言　　应等正觉说</p>
  <p class="l-js-5c">七佛之世尊　　显扬诸功德</p>
  <p class="l-js-5c">即说是大明　　利益修行者</p>
  <p class="l-js-5c">普遍诸世界　　六种而振动</p>
  <p class="l-js-5c">一切魔宫殿　　悉皆大振动</p>
  <p>金刚手此真言句。一切诸佛所说。利益众生故。秘密主或持诵轮王真言者。或持余真言者以此真言加持结缕。或结袈裟角。或结顶发。或桦皮上书带颈臂。彼人速疾易得成就。本尊速现其前。念诵时若能忆持。金刚手我不见。天世魔世沙门婆罗门众中。若此真言加护。若秽者若净者前。若人若非人或魔子或必舍遮。或毗那也迦或药叉或鸠盘茶或罗刹娑。或余类有情欲来障难。作是思惟。于阿吒迦嚩底(丁以反)王宫不得入。若有违越此明清净修行者。彼悉皆违逆金刚种族及自种族并亲族朋友。不容住于彼。金刚手此明真言有大威力。于一切事业应作加护。应供正遍知印可。一切诸菩萨印可。</p>
  <h2>证学法品第十二</h2>
  <p>尔时世尊知无尽法界已。除遣一切诸障。复诰金刚手菩萨言。金刚手若善男子善女人苾刍苾刍尼。若欲修习佛顶不思议印三摩地。彼苾刍住苾刍律仪。殷勤而护持。苾刍尼住苾刍尼律仪。坞波塞迦住坞婆塞迦律仪。坞波斯迦住坞波斯迦律仪。若是彼善男子修真言行者。彼先应入曼茶罗授三归依发菩提心。应成就十善业道如说修真言行极善作意。亲近承事善友。常修六念。应观法界如虚空自性。应善修习入般若波罗蜜境界。于此观行不欺诳不放逸。善应随三世佛菩萨行行。住于阿兰若。不顾恋一切身命。三时善应授三归菩提心律仪戒。所闻甚深佛法忆持修行。善修四摄。于如来窣睹波前。常涂曼荼罗。于真言仪轨常精进。作窣睹波身口专精修行。不怒不躁不掉举。口不多语不杂乱语不欺诳他。于诸有情常行恭敬爱乐心。善知如来密意之说。我略说。修行者常怀勇猛大精进意。安立一切有情于佛菩萨道。若修佛顶王真言行者。若修余真言行者。应如所说功德。善应修行成就。如方广经典所说真言行。应当修习。各住自律仪善应护持。复诰金刚手。如说修佛顶真言行者。已得成就身。如初出日轮。真金璎珞臂钏。作阎浮檀金色。一切严具庄严其身。著天妙衣具诸相好。纵广周停身相奇特。百千光明庄严。圆光一寻超过日轮。映夺一切色身。</p>
  <p>复次金刚手。成就持明仙。才见令一切众生喜悦。犹如如意树令满一切所求。复次金刚手成就轮王佛顶菩萨。至于地狱雨种种天妙饮食。亦能满一切众生所须。有所希望者皆得满足。我略说彼有大威德。金刚手成就轮王真言者。皆满一切有情意乐。由心起念则令满足。彼得轮王成就之人。住十地菩萨。不敢违越其教令。金刚手此一字轮王真言。一切真言中为王。大明王主。若修行灭除一切业障。亦灭除一切恶趣之业。得成此真言。一切神通悉皆现前。才瞬目顷往于色究竟天。一切佛菩萨缘觉声闻称赞欢喜。得一切菩萨行。于余世界自在游行。于一切有情。随其意趣。种种音声而为说法。乃至我略说。于无量无边世界有情。希奇行色最胜广大获得成就。尔时如来说伽他曰。</p>
  <p class="l-js-7c">种种斗战空自在　　如栽宝性而照曜</p>
  <p class="l-js-7c">若青莲华在池开　　彼胜骁勇威光色</p>
  <p class="l-js-7c">彼人悉皆超世明　　毗钮真言不可及</p>
  <p>尔时世尊复诰金刚手秘密主。复说伽他曰。</p>
  <p class="l-js-5c">略说普通法　　秘密地居人</p>
  <p class="l-js-5c">明者先行后　　指示相最胜</p>
  <p class="l-js-5c">地方说三种　　卑湿及干燥</p>
  <p class="l-js-5c">并以于高原　　于明天所居</p>
  <p class="l-js-5c">名曰为胜地　　中方说三种</p>
  <p class="l-js-5c">求成就之地　　皆通于三种</p>
  <p class="l-js-5c">智者应观察　　净不净两并</p>
  <p class="l-js-5c">天妙复三种　　于此一一中</p>
  <p class="l-js-5c">各分为三种　　河池海山王</p>
  <p class="l-js-5c">称最胜成就　　净不净德俱</p>
  <p class="l-js-5c">名中成就处　　若是尸林地</p>
  <p class="l-js-5c">是名不净处　　此教一切处</p>
  <p class="l-js-5c">成就处三种　　恶王贼饥俭</p>
  <p class="l-js-5c">是处不应居　　行者有障难</p>
  <p class="l-js-5c">彼地不应住　　极寒热雨处</p>
  <p class="l-js-5c">于此教悉制　　三时应念诵</p>
  <p class="l-js-5c">长养意乐故　　应摄三种时</p>
  <h2>护摩品第十三</h2>
  <p class="l-js-5c">复告金刚手　　远离于秘密</p>
  <p class="l-js-5c">成就不可得　　于此经教中</p>
  <p class="l-js-5c">成就故说密　　护摩炉差别</p>
  <p class="l-js-5c">应秘密而作　　息灾等三种</p>
  <p class="l-js-5c">一处不应作　　若一处护摩</p>
  <p class="l-js-5c">护摩炉必谬　　若于调伏炉</p>
  <p class="l-js-5c">不应作息灾　　如器中有毒</p>
  <p class="l-js-5c">盛乳必当坏　　审观三种事</p>
  <p class="l-js-5c">故说三种炉　　余教亦说三</p>
  <p class="l-js-5c">炉作是分别　　于此应用之</p>
  <p class="l-js-5c">是故不相违　　明屈屡草芽</p>
  <p class="l-js-5c">许用于牛酥　　优昙钵天木</p>
  <p class="l-js-5c">及以于乳木　　并用郁金香</p>
  <p class="l-js-5c">三时作护摩　　为求息灾故</p>
  <p class="l-js-5c">获得种种利　　若被窃药物</p>
  <p class="l-js-5c">应用黑油麻　　和蜜常用之</p>
  <p class="l-js-5c">及波罗奢木　　及与天木等</p>
  <p class="l-js-5c">应用白芥子　　护摩而称赞</p>
  <p class="l-js-5c">于诸三种法　　而用酥护摩</p>
  <p>尔时世尊释迦牟尼。复告金刚手秘密主言。于此中修行教王。为有情利益故。复说伽他曰。</p>
  <p class="l-js-5c">说是真言明　　种种大威德</p>
  <p class="l-js-5c">修习佛顶王　　种种真言明</p>
  <p class="l-js-5c">无量大奇特　　并佛眼等明</p>
  <p class="l-js-5c">成就诸义利　　及与印契等</p>
  <p class="l-js-5c">我先已宣说　　普通真言王</p>
  <p class="l-js-5c">为求成就者　　获得果报故</p>
  <p class="l-js-5c">我今说印契　　为求悉地故</p>
  <p class="l-js-5c">一类说多种　　次第我今说</p>
  <p>普通佛顶印</p>
  <p>以二手内相叉作拳。竖二中指相合屈上节。普通一切佛顶印。能成就一切义利。</p>
  <p class="l-js-5c">由见此印契　　如亲睹诸佛</p>
  <p class="l-js-5c">难调诸药叉　　龙阿酥罗众</p>
  <p class="l-js-5c">一切诸罗刹　　由此印威德</p>
  <p class="l-js-5c">悉融而惊怖　　此是大真言</p>
  <p>一切佛顶心</p>
  <p>曩谟三满多　没驮南唵吒噜(二合)满驮(四)娑嚩(二合引)诃。</p>
  <p>复说伽他曰。</p>
  <p class="l-js-5c">若得此印契　　能获诸安乐</p>
  <p class="l-js-5c">国王等世间　　于彼常利益</p>
  <p class="l-js-5c">欲求法利益　　决定而获得</p>
  <p class="l-js-5c">若得此印契　　诸苦悉消灭</p>
  <p>由此一切佛顶根本印。作一切事业。修行者护诸根者。以此根本印。用中指端来往。即名迎请印。一切普通先所说。以各自真言。用结此根本印。通一切处用。涂香花烧香饮食灯明等以此印用之。即用前印。二中指峰如环状。是迎火天印。真言如先已说。若发遣火天时。以印向外掣。即成发遣火天印。又即此印准前办事佛顶印。以右中指头。屈上节。跓蹙左中指面上节。是摧坏顶印。</p>
  <p class="l-js-5c">能作奇特事　　能作一切事</p>
  <p class="l-js-5c">护身结界处　　应当而受用</p>
  <p>又移左中指屈上节蹙跓。右中指面上节。是摧毁顶印。真言如先已说。</p>
  <p class="l-js-5c">此名摧毁顶　　能调难调者</p>
  <p class="l-js-5c">在于大障难　　以此应护身</p>
  <p>准前普通印。屈右中指第三节拄左中指第一节文。</p>
  <p class="l-js-5c">能净处所故　　用此摧毁顶</p>
  <p class="l-js-5c">若求成就时　　结此护处所</p>
  <p class="l-js-5c">移左指如前　　以此印护处</p>
  <p class="l-js-5c">是诸佛顶心　　应用摧毁顶</p>
  <p class="l-js-5c">用以自灌顶　　以此印常用</p>
  <p class="l-js-5c">若人得此印　　能净念诵室</p>
  <p class="l-js-5c">常于澡洗时　　修行者应用</p>
  <p class="l-js-5c">彼人无诸障　　诵是真言故</p>
  <p class="l-js-5c">次第而用之　　本部三昧耶</p>
  <p class="l-js-5c">常用如此印　　修习真言者</p>
  <p class="l-js-5c">彼人无诸魔　　于此佛顶教</p>
  <p>佛作如是说</p>
  <p>即前印二中指于手背上。相押如环。</p>
  <p class="l-js-5c">此无能胜顶　　能灭一切罪</p>
  <p class="l-js-5c">真言已先说　　能除诸恶梦</p>
  <p class="l-js-5c">能成吉祥事　　应用此大印</p>
  <p class="l-js-5c">当欲寝卧时　　自身若常诵</p>
  <p class="l-js-5c">能灭种种障　　我今而略说</p>
  <p class="l-js-5c">广说有无量　　于此我略说</p>
  <p class="l-js-5c">为修佛顶者　　共佛眼真言</p>
  <p class="l-js-5c">而诵求悉地　　一切诸会中</p>
  <p>我皆已先说</p>
  <p class="l-js-7c">修诸真言说解脱　　一切如来及菩萨</p>
  <p class="l-js-7c">得诸安乐获义利　　增加精进及大力</p>
  <p class="l-js-7c">有情利益勤修习　　悉除一切诸疑惑</p>
  <p class="l-js-7c">是故金刚秘密主　　谛听我为汝宣说</p>
  <p class="l-js-7c">我已略说义相应　　此是秘密修明者</p>
  <p class="l-js-7c">三时护摩以天木　　油麻及酥乳相和</p>
  <p class="l-js-7c">以此欢喜真言王　　当说成就真言主</p>
  <p class="l-js-7c">成就念诵及护摩　　三种相资而演说</p>
  <p class="l-js-7c">于此一一修行中　　念诵修行说三种</p>
  <p class="l-js-7c">身口及意次第说　　以此希望增益事</p>
  <p class="l-js-7c">复说三种应当知　　天上游空及地居</p>
  <p class="l-js-7c">为彼求成有三种　　为修三种之种类</p>
  <p class="l-js-7c">成就求欲及求财　　并与求法而念诵</p>
  <p class="l-js-7c">随其悉地发勤勇　　为求一切成就故</p>
  <p class="l-js-7c">善应依法作制底　　正见大悲求成就</p>
  <p class="l-js-7c">彼人成就亦不难　　现世获得胜安乐</p>
  <p class="l-js-7c">他世必获于解脱　　古昔多人得成就</p>
  <p class="l-js-7c">由修顶王大奇特　　我曾修此佛顶王</p>
  <p>尔时世尊释迦牟尼如来。以佛眼观无量无边世界。复告金刚手言说伽他曰。</p>
  <p class="l-js-5c">诸教中已说　　律仪与轨则</p>
  <p class="l-js-5c">能作及所作　　于此教法中</p>
  <p class="l-js-5c">应当而修行　　以彼圣甘露</p>
  <p class="l-js-5c">军茶利明王　　通修于三部</p>
  <p class="l-js-5c">我说仪轨法　　常当而修行</p>
  <p class="l-js-5c">由彼真言威　　一切障悉除</p>
  <p class="l-js-5c">明王经所说　　忿怒王印契</p>
  <p class="l-js-5c">彼中诸仪轨　　悉皆此中用</p>
  <p>不应食葱蒜　　罗卜及[卄/困]子</p>
  <p class="l-js-5c">不以油涂身　　亦不应食油</p>
  <p class="l-js-5c">所有不净食　　余教中所制</p>
  <p class="l-js-5c">一切不应食　　求悉地行者</p>
  <p class="l-js-5c">常求净身故　　以无能胜明</p>
  <p class="l-js-5c">应用于五净　　半月半月用</p>
  <p class="l-js-5c">所余诸教说　　悉皆而修行</p>
  <p class="l-js-5c">于此我略说　　说余经教中</p>
  <p class="l-js-5c">于此不广说　　一切诸如来</p>
  <p class="l-js-5c">说真言法性　　诸佛及菩萨</p>
  <p class="l-js-5c">曾修亦曾说　　住彼真言形</p>
  <p class="l-js-5c">游行于世间　　广作诸义利</p>
  <p class="l-js-5c">为彼劣慧者　　尽说其威德</p>
  <p class="l-js-5c">我今少分说　　称赞其功德</p>
  <p class="l-js-5c">而于百劫中　　不能说轮王</p>
  <p class="l-js-5c">奇特之法性　　此功德无尽</p>
  <p class="l-js-5c">无尽无所得　　若得此教王</p>
  <p class="l-js-5c">彼人同如来　　亦同于菩萨</p>
  <p class="l-js-5c">天苏啰礼敬　　心得不退转</p>
  <p class="l-js-5c">常恒获如是　　先世所积集</p>
  <p class="l-js-5c">菩提之资粮　　皆由秘密主</p>
  <p class="l-js-5c">大威神之力　　当知彼有情</p>
  <p class="l-js-5c">常得清净身　　若得此教王</p>
  <p class="l-js-5c">悉皆得一切　　证成两足尊</p>
  <p>佛说是经已。金刚手秘密主诸大菩萨等苾刍。及一切世间天龙药叉乾闼婆等。闻佛所说欢喜奉行。</p>
</body></html>