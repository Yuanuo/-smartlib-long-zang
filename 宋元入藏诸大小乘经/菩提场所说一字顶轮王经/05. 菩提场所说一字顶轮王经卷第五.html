<!doctype html>
<html id="z3IBUkbil" data-ver="334">
 <head>
  <meta charset="utf-8">
  <meta author="不空">
  <meta library="龙藏">
  <meta catalog="宋元入藏诸大小乘经">
  <meta period="唐">
 </head>
 <body>
  <h1 id="a1">菩提场所说一字顶轮王经卷第五</h1>
  <h2 id="a2">无能胜加持品第十一</h2>
  <p id="a3">尔时世尊观金刚手秘密主复以伽他而诰之曰。</p>
  <p id="a4">当于未来世　　有情劣精进</p>
  <p id="a5">我慢嗔恚痴　　无惭矫悭吝</p>
  <p id="a6">不能依仪轨　　修习真言行</p>
  <p id="a7">是持诵之人　　护摩所加持</p>
  <p id="a8">诸魔悉惑乱　　悉无是思惟</p>
  <p id="a9">以明获成就　　虚受诸勤劳</p>
  <p id="aA">常作是思惟　　愚夫常是说</p>
  <p id="aB">为息彼障故　　亦除诸魔罗</p>
  <p id="aC">今说此大明　　先佛之所说</p>
  <p id="aD">利益诸有情　　是无能胜明</p>
  <p id="aE">若人常忆念　　随时住等引</p>
  <p id="aF">彼诸魔障者　　悉皆得除灭</p>
  <p id="aG">即说真言句　　尔时金刚手</p>
  <p id="aH">秘密药叉主　　心生大欢喜</p>
  <p id="aI">顶礼于世尊　　大觉智庄严</p>
  <p id="aJ">此大无能胜　　是明我愿听</p>
  <p id="aK">尔时世尊即说大无能胜陀罗尼曰。</p>
  <p id="aL">曩谟啰怛曩(二合)怛啰(二合)夜(引)也曩谟萨嚩没驮冒地萨怛吠(二合)毗药(二合)怛儞也(二合)他(去引)尔宁尔宁尔曩嚩黎怛也(去)曩嚩黎怛也(去)檗多娑贺惹低萨嚩没驮[寧*頁]晒尾谛阿目岐(岐曳切八)阿钵啰(二合)底(丁以反)贺低阿波罗尔谛尾啰而尾誐多婆(去)曳尾摩黎儞捺啰(二合)娑啰(二合)吠婆嚩底曳(二合)迦弥[口*梨]娜以谛奴啰地誐谜萨丁也(二合)[寧*頁]啰俱[口*梨]摩啰嚩攞尾那设宁舍枳也(二合)母宁悉谛(二合)惹娑嚩隶曩尾哩曳(二合)拏[口*洛]乞洒(二合)[口*洛]乞洒么么萨跛哩嚩览(去声)萨嚩多萨嚩迦览啰惹主噜娜迦虞哩也(二合)设宁尾窟僧贺弭也(二合)仡罗(二合)娑哩萨哩(二合)跛祢嚩彦达缚曩誐药乞洒(二合)啰刹娑弭底哩(二合)比舍左步多阿钵娑么(二合)啰布单曩羯吒布单曩迦区(去)[口*栗]那(二合)坞娑多(二合)啰迦谜怛罗讫哩(二合)丁也(二合)羯么拏满怛啰(二合)庾誐祖[口*栗]拏(二合)庾誐拏枳儞庾(二合)乌祖贺啰萨嚩婆也讷瑟跓(二合)钵捺啰(二合)冒钵萨俣波也细瓢曩谟窣睹(二合)谛婆誐嚩底乌捺啰鼻尔拏儞哩儞哩啰怛那(二合)俱攞娑摩失哩(二合)谛弭里弭里阿迦舍驮睹虞左[口*(隸-木+士)]企里企里萨嚩怛他蘖多哩也(二合)室啰(二合)迦楞迦罗步谛泥尾捻(奴揖反)尾也(二合)哩也(二合)没啰(二合)憾么(二合)怛他[卄/(阿-可+辛)/木]多努[卄/(阿-可+辛)/木]谛尾湿嚩(二合)进底也(二合)嚩啰波啰波啰讫啰(二合)谜曩谟婆誐嚩底波啰尔谛[口*洛]乞洒(二合)[口*洛]乞洒(二合)么么萨嚩讷瑟跓(二合)钵捺啰(二合)吠(无肺反)波也细毗药(二合)娑嚩(二合引)诃(引)</p>
  <p id="aM">说是陀罗尼　　世间悉皆闻</p>
  <p id="aN">是大无能胜　　能坏一切魔</p>
  <p id="aO">能增勤勇力　　则住三昧形</p>
  <p id="aP">名为无能胜　　说彼大心明</p>
  <p id="aQ">大力极勇猛　　不异于前明</p>
  <p id="aR">是心世尊说</p>
  <p id="aS">真言曰。</p>
  <p id="aT">曩谟飒跢喃三藐三没驮俱致南萨失啰(二合)嚩迦僧伽喃萨嚩谜啰婆也底跢喃尾波尸曩萨谛(二合)惹娑[口*栗][亭*夜]左始企曩萨怛(二合)也尾湿嚩(二合)步(入)钵啰(二合)枳娘(二合)也制鑁讫[口*睪](二合)俱孙那嚩隶曩左羯诺迦牟尼始乞洒(二合)也迦舍跛写俣拏啰比舍枳也(二合)僧贺写弭里曳(二合)拏塞嚩(二合)娑底婆嚩睹摩摩萨嚩萨怛嚩(二合)难者萨嚩婆庾钵捺啰(二合)吠(同上)毗药(二合)怛儞也(二合)他惹曳尾惹曳惹演底尾惹演底阿尔单惹曳若演底阿尔谛阿波啰(二合)尔谛摩啰枳娘(二合)钵罗末娜宁曳娑嚩(二合引)诃。</p>
  <p id="aU">说此心真言　　应等正觉说</p>
  <p id="aV">七佛之世尊　　显扬诸功德</p>
  <p id="aW">即说是大明　　利益修行者</p>
  <p id="aX">普遍诸世界　　六种而振动</p>
  <p id="aY">一切魔宫殿　　悉皆大振动</p>
  <p id="aZ">金刚手此真言句。<a id="a-a"></a>一切诸佛所说。<a id="a-b"></a>利益众生故。<a id="a-c"></a>秘密主或持诵轮王真言者。<a id="a-d"></a>或持余真言者以此真言加持结缕。<a id="a-e"></a>或结袈裟角。<a id="a-f"></a>或结顶发。<a id="a-g"></a>或桦皮上书带颈臂。<a id="a-h"></a>彼人速疾易得成就。<a id="a-i"></a>本尊速现其前。<a id="a-j"></a>念诵时若能忆持。<a id="a-k"></a>金刚手我不见。<a id="a-l"></a>天世魔世沙门婆罗门众中。<a id="a-m"></a>若此真言加护。<a id="a-n"></a>若秽者若净者前。<a id="a-o"></a>若人若非人或魔子或必舍遮。<a id="a-p"></a>或毗那也迦或药叉或鸠槃茶或罗刹娑。<a id="a-q"></a>或余类有情欲来障难。<a id="a-r"></a>作是思惟。<a id="a-s"></a>于阿吒迦嚩底(丁以反)王宫不得入。<a id="a-t"></a>若有违越此明清净修行者。<a id="a-u"></a>彼悉皆违逆金刚种族及自种族并亲族朋友。<a id="a-v"></a>不容住于彼。<a id="a-w"></a>金刚手此明真言有大威力。<a id="a-x"></a>于一切事业应作加护。<a id="a-y"></a>应供正遍知印可。<a id="a-z"></a>一切诸菩萨印可。</p>
  <p data-pb></p>
  <h2 id="a10">证学法品第十二</h2>
  <p id="a11">尔时世尊知无尽法界已。<a id="a-12"></a>除遣一切诸障。<a id="a-13"></a>复诰金刚手菩萨言。<a id="a-14"></a>金刚手若善男子善女人苾刍苾刍尼。<a id="a-15"></a>若欲修习佛顶不思议印三摩地。<a id="a-16"></a>彼苾刍住苾刍律仪。<a id="a-17"></a>殷勤而护持。<a id="a-18"></a>苾刍尼住苾刍尼律仪。<a id="a-19"></a>坞波塞迦住坞婆塞迦律仪。<a id="a-1A"></a>坞波斯迦住坞波斯迦律仪。<a id="a-1B"></a>若是彼善男子修真言行者。<a id="a-1C"></a>彼先应入曼茶罗授三归依发菩提心。<a id="a-1D"></a>应成就十善业道如说修真言行极善作意。<a id="a-1E"></a>亲近承事善友。<a id="a-1F"></a>常修六念。<a id="a-1G"></a>应观法界如虚空自性。<a id="a-1H"></a>应善修习入般若波罗蜜境界。<a id="a-1I"></a>于此观行不欺诳不放逸。<a id="a-1J"></a>善应随三世佛菩萨行行。<a id="a-1K"></a>住于阿兰若。<a id="a-1L"></a>不顾恋一切身命。<a id="a-1M"></a>三时善应授三归菩提心律仪戒。<a id="a-1N"></a>所闻甚深佛法忆持修行。<a id="a-1O"></a>善修四摄。<a id="a-1P"></a>于如来窣睹波前。<a id="a-1Q"></a>常涂曼荼罗。<a id="a-1R"></a>于真言仪轨常精进。<a id="a-1S"></a>作窣睹波身口专精修行。<a id="a-1T"></a>不怒不躁不掉举。<a id="a-1U"></a>口不多语不杂乱语不欺诳他。<a id="a-1V"></a>于诸有情常行恭敬爱乐心。<a id="a-1W"></a>善知如来密意之说。<a id="a-1X"></a>我略说。<a id="a-1Y"></a>修行者常怀勇猛大精进意。<a id="a-1Z"></a>安立一切有情于佛菩萨道。<a id="a-1a"></a>若修佛顶王真言行者。<a id="a-1b"></a>若修余真言行者。<a id="a-1c"></a>应如所说功德。<a id="a-1d"></a>善应修行成就。<a id="a-1e"></a>如方广经典所说真言行。<a id="a-1f"></a>应当修习。<a id="a-1g"></a>各住自律仪善应护持。<a id="a-1h"></a>复诰金刚手。<a id="a-1i"></a>如说修佛顶真言行者。<a id="a-1j"></a>已得成就身。<a id="a-1k"></a>如初出日轮。<a id="a-1l"></a>真金璎珞臂钏。<a id="a-1m"></a>作阎浮檀金色。<a id="a-1n"></a>一切严具庄严其身。<a id="a-1o"></a>着天妙衣具诸相好。<a id="a-1p"></a>纵广周停身相奇特。<a id="a-1q"></a>百千光明庄严。<a id="a-1r"></a>圆光一寻超过日轮。<a id="a-1s"></a>映夺一切色身。</p>
  <p id="a1t">复次金刚手。<a id="a-1u"></a>成就持明仙。<a id="a-1v"></a>才见令一切众生喜悦。<a id="a-1w"></a>犹如如意树令满一切所求。<a id="a-1x"></a>复次金刚手成就轮王佛顶菩萨。<a id="a-1y"></a>至于地狱雨种种天妙饮食。<a id="a-1z"></a>亦能满一切众生所须。<a id="a-20"></a>有所希望者皆得满足。<a id="a-21"></a>我略说彼有大威德。<a id="a-22"></a>金刚手成就轮王真言者。<a id="a-23"></a>皆满一切有情意乐。<a id="a-24"></a>由心起念则令满足。<a id="a-25"></a>彼得轮王成就之人。<a id="a-26"></a>住十地菩萨。<a id="a-27"></a>不敢违越其教令。<a id="a-28"></a>金刚手此一字轮王真言。<a id="a-29"></a>一切真言中为王。<a id="a-2A"></a>大明王主。<a id="a-2B"></a>若修行灭除一切业障。<a id="a-2C"></a>亦灭除一切恶趣之业。<a id="a-2D"></a>得成此真言。<a id="a-2E"></a>一切神通悉皆现前。<a id="a-2F"></a>才瞬目顷往于色究竟天。<a id="a-2G"></a>一切佛菩萨缘觉声闻称赞欢喜。<a id="a-2H"></a>得一切菩萨行。<a id="a-2I"></a>于余世界自在游行。<a id="a-2J"></a>于一切有情。<a id="a-2K"></a>随其意趣。<a id="a-2L"></a>种种音声而为说法。<a id="a-2M"></a>乃至我略说。<a id="a-2N"></a>于无量无边世界有情。<a id="a-2O"></a>希奇行色最胜广大获得成就。<a id="a-2P"></a>尔时如来说伽他曰。</p>
  <p id="a2Q">种种斗战空自在　　如栽宝性而照曜</p>
  <p id="a2R">若青莲华在池开　　彼胜骁勇威光色</p>
  <p id="a2S">彼人悉皆超世明　　毗钮真言不可及</p>
  <p id="a2T">尔时世尊复诰金刚手秘密主。<a id="a-2U"></a>复说伽他曰。</p>
  <p id="a2V">略说普通法　　秘密地居人</p>
  <p id="a2W">明者先行后　　指示相最胜</p>
  <p id="a2X">地方说三种　　卑湿及干燥</p>
  <p id="a2Y">并以于高原　　于明天所居</p>
  <p id="a2Z">名曰为胜地　　中方说三种</p>
  <p id="a2a">求成就之地　　皆通于三种</p>
  <p id="a2b">智者应观察　　净不净两并</p>
  <p id="a2c">天妙复三种　　于此一一中</p>
  <p id="a2d">各分为三种　　河池海山王</p>
  <p id="a2e">称最胜成就　　净不净德俱</p>
  <p id="a2f">名中成就处　　若是尸林地</p>
  <p id="a2g">是名不净处　　此教一切处</p>
  <p id="a2h">成就处三种　　恶王贼饥俭</p>
  <p id="a2i">是处不应居　　行者有障难</p>
  <p id="a2j">彼地不应住　　极寒热雨处</p>
  <p id="a2k">于此教悉制　　三时应念诵</p>
  <p id="a2l">长养意乐故　　应摄三种时</p>
  <p data-pb></p>
  <h2 id="a2m">护摩品第十三</h2>
  <p id="a2n">复告金刚手　　远离于秘密</p>
  <p id="a2o">成就不可得　　于此经教中</p>
  <p id="a2p">成就故说密　　护摩炉差别</p>
  <p id="a2q">应秘密而作　　息灾等三种</p>
  <p id="a2r">一处不应作　　若一处护摩</p>
  <p id="a2s">护摩炉必谬　　若于调伏炉</p>
  <p id="a2t">不应作息灾　　如器中有毒</p>
  <p id="a2u">盛乳必当坏　　审观三种事</p>
  <p id="a2v">故说三种炉　　余教亦说三</p>
  <p id="a2w">炉作是分别　　于此应用之</p>
  <p id="a2x">是故不相违　　明屈屡草芽</p>
  <p id="a2y">许用于牛酥　　优昙钵天木</p>
  <p id="a2z">及以于乳木　　并用郁金香</p>
  <p id="a30">三时作护摩　　为求息灾故</p>
  <p id="a31">获得种种利　　若被窃药物</p>
  <p id="a32">应用黑油麻　　和蜜常用之</p>
  <p id="a33">及波罗奢木　　及与天木等</p>
  <p id="a34">应用白芥子　　护摩而称赞</p>
  <p id="a35">于诸三种法　　而用酥护摩</p>
  <p id="a36">尔时世尊释迦牟尼。<a id="a-37"></a>复告金刚手秘密主言。<a id="a-38"></a>于此中修行教王。<a id="a-39"></a>为有情利益故。<a id="a-3A"></a>复说伽他曰。</p>
  <p id="a3B">说是真言明　　种种大威德</p>
  <p id="a3C">修习佛顶王　　种种真言明</p>
  <p id="a3D">无量大奇特　　并佛眼等明</p>
  <p id="a3E">成就诸义利　　及与印契等</p>
  <p id="a3F">我先已宣说　　普通真言王</p>
  <p id="a3G">为求成就者　　获得果报故</p>
  <p id="a3H">我今说印契　　为求悉地故</p>
  <p id="a3I">一类说多种　　次第我今说</p>
  <p id="a3J">普通佛顶印</p>
  <p id="a3K">以二手内相叉作拳。<a id="a-3L"></a>竖二中指相合屈上节。<a id="a-3M"></a>普通一切佛顶印。<a id="a-3N"></a>能成就一切义利。</p>
  <p id="a3O">由见此印契　　如亲睹诸佛</p>
  <p id="a3P">难调诸药叉　　龙阿酥罗众</p>
  <p id="a3Q">一切诸罗刹　　由此印威德</p>
  <p id="a3R">悉融而惊怖　　此是大真言</p>
  <p id="a3S">一切佛顶心</p>
  <p id="a3T">曩谟三满多　没驮南唵吒噜(二合)满驮(四)娑嚩(二合引)诃。</p>
  <p id="a3U">复说伽他曰。</p>
  <p id="a3V">若得此印契　　能获诸安乐</p>
  <p id="a3W">国王等世间　　于彼常利益</p>
  <p id="a3X">欲求法利益　　决定而获得</p>
  <p id="a3Y">若得此印契　　诸苦悉消灭</p>
  <p id="a3Z">由此一切佛顶根本印。<a id="a-3a"></a>作一切事业。<a id="a-3b"></a>修行者护诸根者。<a id="a-3c"></a>以此根本印。<a id="a-3d"></a>用中指端来往。<a id="a-3e"></a>即名迎请印。<a id="a-3f"></a>一切普通先所说。<a id="a-3g"></a>以各自真言。<a id="a-3h"></a>用结此根本印。<a id="a-3i"></a>通一切处用。<a id="a-3j"></a>涂香花烧香饮食灯明等以此印用之。<a id="a-3k"></a>即用前印。<a id="a-3l"></a>二中指峰如环状。<a id="a-3m"></a>是迎火天印。<a id="a-3n"></a>真言如先已说。<a id="a-3o"></a>若发遣火天时。<a id="a-3p"></a>以印向外掣。<a id="a-3q"></a>即成发遣火天印。<a id="a-3r"></a>又即此印准前办事佛顶印。<a id="a-3s"></a>以右中指头。<a id="a-3t"></a>屈上节。<a id="a-3u"></a>跓蹙左中指面上节。<a id="a-3v"></a>是摧坏顶印。</p>
  <p id="a3w">能作奇特事　　能作一切事</p>
  <p id="a3x">护身结界处　　应当而受用</p>
  <p id="a3y">又移左中指屈上节蹙跓。<a id="a-3z"></a>右中指面上节。<a id="a-40"></a>是摧毁顶印。<a id="a-41"></a>真言如先已说。</p>
  <p id="a42">此名摧毁顶　　能调难调者</p>
  <p id="a43">在于大障难　　以此应护身</p>
  <p id="a44">准前普通印。<a id="a-45"></a>屈右中指第三节拄左中指第一节文。</p>
  <p id="a46">能净处所故　　用此摧毁顶</p>
  <p id="a47">若求成就时　　结此护处所</p>
  <p id="a48">移左指如前　　以此印护处</p>
  <p id="a49">是诸佛顶心　　应用摧毁顶</p>
  <p id="a4A">用以自灌顶　　以此印常用</p>
  <p id="a4B">若人得此印　　能净念诵室</p>
  <p id="a4C">常于澡洗时　　修行者应用</p>
  <p id="a4D">彼人无诸障　　诵是真言故</p>
  <p id="a4E">次第而用之　　本部三昧耶</p>
  <p id="a4F">常用如此印　　修习真言者</p>
  <p id="a4G">彼人无诸魔　　于此佛顶教</p>
  <p id="a4H">佛作如是说</p>
  <p id="a4I">即前印二中指于手背上。<a id="a-4J"></a>相押如环。</p>
  <p id="a4K">此无能胜顶　　能灭一切罪</p>
  <p id="a4L">真言已先说　　能除诸恶梦</p>
  <p id="a4M">能成吉祥事　　应用此大印</p>
  <p id="a4N">当欲寝卧时　　自身若常诵</p>
  <p id="a4O">能灭种种障　　我今而略说</p>
  <p id="a4P">广说有无量　　于此我略说</p>
  <p id="a4Q">为修佛顶者　　共佛眼真言</p>
  <p id="a4R">而诵求悉地　　一切诸会中</p>
  <p id="a4S">我皆已先说</p>
  <p id="a4T">修诸真言说解脱　　一切如来及菩萨</p>
  <p id="a4U">得诸安乐获义利　　增加精进及大力</p>
  <p id="a4V">有情利益勤修习　　悉除一切诸疑惑</p>
  <p id="a4W">是故金刚秘密主　　谛听我为汝宣说</p>
  <p id="a4X">我已略说义相应　　此是秘密修明者</p>
  <p id="a4Y">三时护摩以天木　　油麻及酥乳相和</p>
  <p id="a4Z">以此欢喜真言王　　当说成就真言主</p>
  <p id="a4a">成就念诵及护摩　　三种相资而演说</p>
  <p id="a4b">于此一一修行中　　念诵修行说三种</p>
  <p id="a4c">身口及意次第说　　以此希望增益事</p>
  <p id="a4d">复说三种应当知　　天上游空及地居</p>
  <p id="a4e">为彼求成有三种　　为修三种之种类</p>
  <p id="a4f">成就求欲及求财　　并与求法而念诵</p>
  <p id="a4g">随其悉地发勤勇　　为求一切成就故</p>
  <p id="a4h">善应依法作制底　　正见大悲求成就</p>
  <p id="a4i">彼人成就亦不难　　现世获得胜安乐</p>
  <p id="a4j">他世必获于解脱　　古昔多人得成就</p>
  <p id="a4k">由修顶王大奇特　　我曾修此佛顶王</p>
  <p id="a4l">尔时世尊释迦牟尼如来。<a id="a-4m"></a>以佛眼观无量无边世界。<a id="a-4n"></a>复告金刚手言说伽他曰。</p>
  <p id="a4o">诸教中已说　　律仪与轨则</p>
  <p id="a4p">能作及所作　　于此教法中</p>
  <p id="a4q">应当而修行　　以彼圣甘露</p>
  <p id="a4r">军茶利明王　　通修于三部</p>
  <p id="a4s">我说仪轨法　　常当而修行</p>
  <p id="a4t">由彼真言威　　一切障悉除</p>
  <p id="a4u">明王经所说　　忿怒王印契</p>
  <p id="a4v">彼中诸仪轨　　悉皆此中用</p>
  <p id="a4w">不应食葱蒜　　罗卜及[卄/困]子</p>
  <p id="a4x">不以油涂身　　亦不应食油</p>
  <p id="a4y">所有不净食　　余教中所制</p>
  <p id="a4z">一切不应食　　求悉地行者</p>
  <p id="a50">常求净身故　　以无能胜明</p>
  <p id="a51">应用于五净　　半月半月用</p>
  <p id="a52">所余诸教说　　悉皆而修行</p>
  <p id="a53">于此我略说　　说余经教中</p>
  <p id="a54">于此不广说　　一切诸如来</p>
  <p id="a55">说真言法性　　诸佛及菩萨</p>
  <p id="a56">曾修亦曾说　　住彼真言形</p>
  <p id="a57">游行于世间　　广作诸义利</p>
  <p id="a58">为彼劣慧者　　尽说其威德</p>
  <p id="a59">我今少分说　　称赞其功德</p>
  <p id="a5A">而于百劫中　　不能说轮王</p>
  <p id="a5B">奇特之法性　　此功德无尽</p>
  <p id="a5C">无尽无所得　　若得此教王</p>
  <p id="a5D">彼人同如来　　亦同于菩萨</p>
  <p id="a5E">天苏啰礼敬　　心得不退转</p>
  <p id="a5F">常恒获如是　　先世所积集</p>
  <p id="a5G">菩提之资粮　　皆由秘密主</p>
  <p id="a5H">大威神之力　　当知彼有情</p>
  <p id="a5I">常得清净身　　若得此教王</p>
  <p id="a5J">悉皆得一切　　证成两足尊</p>
  <p id="a5K">佛说是经已。<a id="a-5L"></a>金刚手秘密主诸大菩萨等苾刍。<a id="a-5M"></a>及一切世间天龙药叉乾闼婆等。<a id="a-5N"></a>闻佛所说欢喜奉行。</p>
 </body>
</html>