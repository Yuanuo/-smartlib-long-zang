<!doctype html>
<html id="z3IBUkXik" data-ver="1058">
 <head>
  <meta charset="utf-8">
  <meta author="不空">
  <meta library="龙藏">
  <meta catalog="宋元入藏诸大小乘经">
  <meta period="唐">
 </head>
 <body>
  <h1 id="a1">菩提场所说一字顶轮王经卷四</h1>
  <h2 id="a2">密印品第八之余</h2>
  <p id="a3">以右手握大指作拳。<a id="a-4"></a>加持五处。<a id="a-5"></a>名如来甲印。</p>
  <p id="a6">一切佛顶中　　是印大威德</p>
  <p id="a7">若离于甲印　　行者不坚固</p>
  <p id="a8">如人而裸体　　亦如舍无人</p>
  <p id="a9">如国无帝王　　如林无青草</p>
  <p id="aA">如食无酥盐　　如池无有水</p>
  <p id="aB">梵志无韦陀　　如火祭无苏</p>
  <p id="aC">如车无御者　　如是修行者</p>
  <p id="aD">若阙甲胄印　　为诸魔得便</p>
  <p id="aE">悉皆不成就　　谨慎结甲胄</p>
  <p id="aF">诸魔不陵逼　　速疾得悉地</p>
  <p id="aG">真言曰。</p>
  <p id="aH">曩谟三满多没驮南唵部(引入)入嚩(二合)攞吽。</p>
  <p id="aI">修行者以此　　常加持自身</p>
  <p id="aJ">譬如王在阵　　被甲而骁勇</p>
  <p id="aK">如是修行者　　被甲犹如王</p>
  <p id="aL">三时应护身　　能成一切事</p>
  <p id="aM">如前甲印。<a id="a-N"></a>舒中指。<a id="a-O"></a>则名如来顶髻大印。<a id="a-P"></a>能作一切事真言曰。</p>
  <p id="aQ">曩谟三满多没驮南阿俱噜(二合)吒(半音呼之)</p>
  <p id="aR">准前顶髻印。<a id="a-S"></a>中指却合。<a id="a-T"></a>直竖头指。<a id="a-U"></a>置于左右耳。<a id="a-V"></a>是如来耳印。</p>
  <p id="aW">若常加于耳　　印真言相应</p>
  <p id="aX">彼人无耳病　　乃至一百劫</p>
  <p id="aY">真言曰。</p>
  <p id="aZ">曩谟三满多没驮南斛(引)迦(半音呼之)</p>
  <p id="aa">若有修行者　　具仪修轮王</p>
  <p id="ab">彼人获天耳　　言音得最胜</p>
  <p id="ac">以左手如前甲印。<a id="a-d"></a>竖臂向身。<a id="a-e"></a>是如来牙大印。<a id="a-f"></a>安于自口傍牙处。</p>
  <p id="ag">佛牙大威德　　印真言相应</p>
  <p id="ah">修行者成就</p>
  <p id="ai">真言曰。</p>
  <p id="aj">唵怛他[卄/(阿-可+辛)/木]多能瑟吒[口*梨](三合)吽泮娑嚩(二合)诃(引)</p>
  <p id="ak">准前甲胄印。<a id="a-l"></a>虚中指。<a id="a-m"></a>屈臂垂拳向下。<a id="a-n"></a>名为授记印。</p>
  <p id="ao">成办一切事　　由结此印故</p>
  <p id="ap">所有过去佛　　未来诸如来</p>
  <p id="aq">皆悉与授记　　是故修行者</p>
  <p id="ar">常结如是印　　获得大威力</p>
  <p id="as">于彼佛菩提　　常获于授记</p>
  <p id="at">彼常修行者　　当应不放逸</p>
  <p id="au">结此授记印</p>
  <p id="av">真言曰。</p>
  <p id="aw">曩谟三满多没驮南唵吽(引)特鑁(二合)</p>
  <p id="ax">大威成就故　　恶人不沮坏</p>
  <p id="ay">具一切吉祥　　戒轨则精进</p>
  <p id="az">具念大勤勇　　一切所生处</p>
  <p id="a10">坚禁具尸罗</p>
  <p id="a11">准前甲胄印。<a id="a-12"></a>微缩头指。<a id="a-13"></a>在掌竖臂向上。<a id="a-14"></a>是如来膊印有大威力。<a id="a-15"></a>真言曰。</p>
  <p id="a16">曩谟三满多没驮南畔惹阿呬泮吒娑嚩(二合)诃(引)</p>
  <p id="a17">即前印安于二乳间。<a id="a-18"></a>名如来奶印。<a id="a-19"></a>真言曰。</p>
  <p id="a1A">曩谟三满多没驮南蓬(补笼反)誐枳礼(二合)朴。</p>
  <p id="a1B">右手以大指。<a id="a-1C"></a>押中无名小指甲上。<a id="a-1D"></a>直竖头指。<a id="a-1E"></a>引臂高竖。<a id="a-1F"></a>是如来幢印。<a id="a-1G"></a>真言曰。</p>
  <p id="a1H">曩谟三满多没驮南羯吒(半音呼)</p>
  <p id="a1I">即以前幢印。<a id="a-1J"></a>垂臂向下。<a id="a-1K"></a>是如来卧印。<a id="a-1L"></a>真言曰。</p>
  <p id="a1M">曩谟三满多没驮南阿俱噜(二合)吒(半音)</p>
  <p id="a1N">准前印以臂横于胸。<a id="a-1O"></a>是如来行印。<a id="a-1P"></a>真言曰。</p>
  <p id="a1Q">曩谟三满多没驮南吽(引)誐梦(上)唵。</p>
  <p id="a1R">以此印安于头中。<a id="a-1S"></a>是如来头钩印。<a id="a-1T"></a>真言曰。</p>
  <p id="a1U">唵母啰驮(二合)曩儞娑嚩(二合)诃。</p>
  <p id="a1V">以右手大指。<a id="a-1W"></a>捻无名小指甲上。<a id="a-1X"></a>直竖中指头指。<a id="a-1Y"></a>是如来胁印。<a id="a-1Z"></a>真言曰。</p>
  <p id="a1a">曩谟三满多没驮南唵吽却。</p>
  <p id="a1b">以右手大指。<a id="a-1c"></a>押头指小指甲上。<a id="a-1d"></a>中指无名指直竖。<a id="a-1e"></a>是如来眼印。<a id="a-1f"></a>真言曰。</p>
  <p id="a1g">曩谟三满多没驮南唵钵啰(二合)悉地羯[口*梨]娑嚩(二合)诃(引)</p>
  <p id="a1h">即前眼印微屈中指无名指。<a id="a-1i"></a>是如来光网印。<a id="a-1j"></a>真言曰。</p>
  <p id="a1k">曩谟三满多没驮南唵入嚩(二合)里尼娑嚩(二合引)诃。</p>
  <p id="a1l">以右手大指。<a id="a-1m"></a>押头指甲。<a id="a-1n"></a>余三指竖微屈。<a id="a-1o"></a>是如来光焰印。<a id="a-1p"></a>真言曰。</p>
  <p id="a1q">曩谟三满多没驮南唵吽吽么么泮吒娑嚩(二合引)诃。</p>
  <p id="a1r">准前光爓印。<a id="a-1s"></a>申中指令微屈。<a id="a-1t"></a>小指无名准前。<a id="a-1u"></a>是如来唇印。<a id="a-1v"></a>真言曰。</p>
  <p id="a1w">曩谟三满多没驮南阿阿嚩嚩撼。</p>
  <p id="a1x">以右手大母指。<a id="a-1y"></a>屈入掌中。<a id="a-1z"></a>余四指并展。<a id="a-20"></a>仰掌向前。<a id="a-21"></a>名为如来舌相印。<a id="a-22"></a>真言曰。</p>
  <p id="a23">曩谟三满多没驮南唵曩啰尼畔惹吽泮吒娑嚩(二合)诃。</p>
  <p id="a24">以左右二手仰掌。<a id="a-25"></a>以右手押左手上。<a id="a-26"></a>安脐下。<a id="a-27"></a>是如来三摩地印。<a id="a-28"></a>真言曰。</p>
  <p id="a29">曩谟三满多没驮南唵阿底舍也尾羯啰(二合)弥娑嚩(二合)诃。</p>
  <p id="a2A">准前定印。<a id="a-2B"></a>安于当心。<a id="a-2C"></a>是一切如来过去未来现在金刚爓心印。<a id="a-2D"></a>真言曰。</p>
  <p id="a2E">曩谟三满多没驮南吽入嚩(二合)攞嚩日啰(二合)紧吒邻(二合)祖。</p>
  <p id="a2F">金刚手此名金刚爓一切如来三摩地明王。<a id="a-2G"></a>无能违越。<a id="a-2H"></a>一切天龙药叉乾闼婆。<a id="a-2I"></a>得地位菩萨。<a id="a-2J"></a>亦无能违越。<a id="a-2K"></a>何况余有情大威德者。<a id="a-2L"></a>以左手展覆于脐下。<a id="a-2M"></a>展一右手。<a id="a-2N"></a>仰押左手背。<a id="a-2O"></a>名如来马阴藏密印。<a id="a-2P"></a>真言曰。</p>
  <p id="a2Q">曩谟三满多没驮南唵努吒努吒娑普(二合)吒娑普(二合)吒尾捺罗(三合)跛儞钵罗(二合)末娜儞亲娜儞频娜儞吽泮吒娑嚩(二合)诃(引)</p>
  <p id="a2R">以右手作拳。<a id="a-2S"></a>令甲不现。<a id="a-2T"></a>唯出中指甲令现。<a id="a-2U"></a>名如来坐处印。<a id="a-2V"></a>真言曰。</p>
  <p id="a2W">曩谟三满多没驮南缢迦[口*梨]曩迦[口*梨]巘驮枳怛嚧(二合)娜啰么尼睹尼娑嚩(二合)诃(引)</p>
  <p id="a2X">准此前印露出头指甲。<a id="a-2Y"></a>藏中指甲。<a id="a-2Z"></a>是名如来髀印。<a id="a-2a"></a>真言曰。</p>
  <p id="a2b">曩谟三满多没驮南唵都他左娑嚩(二合)诃(引)</p>
  <p id="a2c">准此前印藏头指甲。<a id="a-2d"></a>露出无名指甲。<a id="a-2e"></a>是名佛慈三摩地印。</p>
  <p id="a2f">能生大慈心　　住慈定行者</p>
  <p id="a2g">护持彼人故　　是故如来说</p>
  <p id="a2h">此大真言王　　愍念诸有情</p>
  <p id="a2i">师子贼怖等　　斗诤逼迫中</p>
  <p id="a2j">斗战于大怖　　应诵佛慈明</p>
  <p id="a2k">真言曰。</p>
  <p id="a2l">曩谟三满多没驮南摩诃每底哩耶(三合)尾贺哩喃(一)没驮每底[口*臨](二合引)曩么写铭(二)三母怛波(二合)宁婆耶曩鸡(三)迦攞奚尾[卄/(阿-可+辛)/木]啰(二合)奚制嚩(四)舍咄噜(二合)难者波啰惹曳(五)也耶么啰末蓝(二合)婆[卄/(阿-可+辛)/木]喃(六)娑赛儞也(二合)么啰嚩贺南(七)多娜含枳啰带多(二合)以使也(二合)铭(八)尾淰萨嚩啰他(二合)娑地剑(九)也娜么(二合)末蓝(二合)萨嚩没驮喃(十)啰曷(二合)单(引)者比也娜么末蓝(二合十一)萨达么写者谛逝曩(十二)萨鑁那势铭播(引)波剑(十三)怛儞也(二合)他(十四)俱蒸儗儞(十五)俱蒸儗儞(十六)盎俱哩(十七)莽俱哩(十八)摩唎制波啰曩(十九)舍嚩哩(二十)啰乞洒(二合)啰乞洒(二合)[牟*含](二十一)俱摩哩(二十二)室哩(二合)摩哩宁(二十三)娑嚩(二合引)诃(二十四)</p>
  <p id="a2m">此是佛慈印　　是诸佛自体</p>
  <p id="a2n">若能常忆念　　行者作善业</p>
  <p id="a2o">一切难调者　　欲害作障难</p>
  <p id="a2p">疾起于慈心　　由此明威力</p>
  <p id="a2q">即用前印。<a id="a-2r"></a>隐头中名三指甲。<a id="a-2s"></a>露出小指甲。<a id="a-2t"></a>是如来无垢印。<a id="a-2u"></a>真言曰。</p>
  <p id="a2v">曩谟三满多没驮南吽母(引)啰驮宁户鲁吽泮吒娑嚩(二合)诃(引)</p>
  <p id="a2w">行者吃食时　　以此明加持</p>
  <p id="a2x">先诵然后食　　身净火力盛</p>
  <p id="a2y">诸罪悉皆净　　获得而无碍</p>
  <p id="a2z">于食时所有　　所起诸障难</p>
  <p id="a30">悉皆而遣除　　以佛无垢印</p>
  <p id="a31">准此前印隐其小指甲。<a id="a-32"></a>露出大指甲。<a id="a-33"></a>名为如来甘露印。</p>
  <p id="a34">由结此印故。<a id="a-35"></a>能获明解脱。<a id="a-36"></a>如来甘露真言曰。</p>
  <p id="a37">曩谟三满多没驮南唵印儗宁部多宁娑嚩(二合引)诃。</p>
  <p id="a38">以二手各以大拇指入掌。<a id="a-39"></a>紧握作拳。<a id="a-3A"></a>以二拳相合。<a id="a-3B"></a>名如来师子吼印。</p>
  <p id="a3C">种种奇特事　　意求而皆作</p>
  <p id="a3D">由持顶轮王　　能成办一切</p>
  <p id="a3E">真言曰。</p>
  <p id="a3F">曩谟三满多没驮南唵劫比罗惹置罗吽泮吒娑嚩(二合引)诃(引)</p>
  <p id="a3G">以二手虚心合掌。<a id="a-3H"></a>十指右押左。<a id="a-3I"></a>互相交。<a id="a-3J"></a>名为吉祥印。</p>
  <p id="a3K">名娑嚩(二合)娑底(二合)迦如来吉祥印。<a id="a-3L"></a>能成大人相。<a id="a-3M"></a>真言曰。</p>
  <p id="a3N">曩谟三满多没驮南慈(稍上声重呼)</p>
  <p id="a3O">即以此前印　　悉开于十指</p>
  <p id="a3P">小指大指合　　余指皆微屈</p>
  <p id="a3Q">是印如莲华　　名为莲华印</p>
  <p id="a3R">如来吉庆印　　获福德义利</p>
  <p id="a3S">获王福及余　　地居有情福</p>
  <p id="a3T">成得大吉祥　　行者不应疑</p>
  <p id="a3U">真言曰。</p>
  <p id="a3V">曩谟三满多没驮南唵苏末[口*路](二合)憾弥(二合)攞乞瑟铭(三合)娑嚩(二合引)诃(引)</p>
  <p id="a3W">成就福不虚　　获大王福德</p>
  <p id="a3X">准前印如未敷莲华应结于当心。<a id="a-3Y"></a>名般若波罗蜜印。</p>
  <p id="a3Z">此明大威德　　是一切佛母</p>
  <p id="a3a">常说诸佛道　　过现及未来</p>
  <p id="a3b">一切诸佛母　　是印大威力</p>
  <p id="a3c">真言曰。</p>
  <p id="a3d">曩谟三满多没驮南唵输噜底娑蜜哩(二合)底尾惹曳娑嚩(二合)诃。</p>
  <p id="a3e">金刚手此般若波罗蜜明。<a id="a-3f"></a>过去未来现在一切佛菩萨辟支声闻。<a id="a-3g"></a>一切悉皆修般若波罗蜜。<a id="a-3h"></a>得成佛世尊。<a id="a-3i"></a>皆从般若波罗蜜生。<a id="a-3j"></a>皆修习般若波罗蜜。<a id="a-3k"></a>悉皆证得大菩提。</p>
  <p id="a3l">准此前印双屈大指入掌。<a id="a-3m"></a>是如来大悲印。<a id="a-3n"></a>真言曰。</p>
  <p id="a3o">曩谟三满多没驮南唵怛[口*楞](二合)儗宁娑嚩(二合引)诃(引)</p>
  <p id="a3p">即以前印各屈大指入掌。<a id="a-3q"></a>各令柱着小指根下。<a id="a-3r"></a>是名如来膝印。<a id="a-3s"></a>真言曰。</p>
  <p id="a3t">曩谟三满多没驮南唵娜部(二合引)儗宁钵啰(二合)捻跛跢(二合)娑嚩(二合)诃(引)</p>
  <p id="a3u">准前膝印。<a id="a-3v"></a>以二大指各柱无名指根。<a id="a-3w"></a>是名如来踝印。<a id="a-3x"></a>真言曰。</p>
  <p id="a3y">曩谟三满多没驮南阿怛嚟(二合)怛嚟(二合)嗢怛嚟(二合)嚩日啰(二合)母乞史(二合)尼娑嚩(二合)诃(引)</p>
  <p id="a3z">准前踝印。<a id="a-40"></a>以二大指跓中指根下。<a id="a-41"></a>名如来足印。<a id="a-42"></a>真言曰。</p>
  <p id="a43">曩谟三满多没驮南唵嚩日啰(二合)商俱攞部史帝娜啰入嚩(二合)攞吽娑嚩(二合)诃(引)</p>
  <p id="a44">尔时世尊告金刚手秘密主言。<a id="a-45"></a>金刚手此等大印。<a id="a-46"></a>一切如来从身分流出。<a id="a-47"></a>大丈夫相庄严。<a id="a-48"></a>善男子是印等。<a id="a-49"></a>一切如来所说。<a id="a-4A"></a>一一印。<a id="a-4B"></a>百千俱胝印以为眷属。<a id="a-4C"></a>皆从如来支分生。<a id="a-4D"></a>于后末法劣慧小有情。<a id="a-4E"></a>不能尽知其福利说伽他曰。</p>
  <p id="a4F">若成此明王　　为彼利益故</p>
  <p id="a4G">我今而略说　　汝当应受持</p>
  <p id="a4H">令得广流布　　是印名大印</p>
  <p id="a4I">有大威神力　　令末法有情</p>
  <p id="a4J">修持善品故　　若善男女等</p>
  <p id="a4K">常能结此印　　加持于自身</p>
  <p id="a4L">成就大真言　　轮王佛顶等</p>
  <p id="a4M">彼获无量福　　而得百千种</p>
  <p id="a4N">一切罪皆灭　　一切佛菩萨</p>
  <p id="a4O">怜愍皆爱念　　常得宿命智</p>
  <p id="a4P">诸根皆圆具　　心亦不误失</p>
  <p id="a4Q">一切诸佛等　　悉皆而摄受</p>
  <p id="a4R">寿命得长远　　远离诸疾病</p>
  <p id="a4S">令作众生明　　拔济诸恶趣</p>
  <p id="a4T">聪慧具精进　　威德常勤勇</p>
  <p id="a4U">当生于胜族　　具诸巧技艺</p>
  <p id="a4V">能疗诸疾病　　我今而略说</p>
  <p id="a4W">一切佛加持　　即成大丈夫</p>
  <p id="a4X">若常持大印　　常当于自身</p>
  <p id="a4Y">称名而受持　　远离诸障难</p>
  <p id="a4Z">诸罪皆消灭　　诸佛顶皆成</p>
  <p id="a4a">证得如来身</p>
  <p id="a4b">金刚手此一切如来族真实大印结印相法。<a id="a-4c"></a>利益佛顶部有情。<a id="a-4d"></a>我今释迦牟尼宣说。</p>
  <p data-pb></p>
  <h2 id="a4e">诸成就法品第九</h2>
  <p id="a4f">尔时释迦牟尼佛。<a id="a-4g"></a>观察大众。<a id="a-4h"></a>为未来世有情。<a id="a-4i"></a>诰金刚手秘密主言。<a id="a-4j"></a>秘密主当来后世懒堕懈怠。<a id="a-4k"></a>不精进于善法。<a id="a-4l"></a>无余暇有情。<a id="a-4m"></a>贪爱染着。<a id="a-4n"></a>不能于广大愿而求成就。<a id="a-4o"></a>愍念利益彼有情故。<a id="a-4p"></a>或婆罗门生于胜族。<a id="a-4q"></a>或刹利族姓者。<a id="a-4r"></a>有清信及发菩提心者。<a id="a-4s"></a>爱乐修真言行者。<a id="a-4t"></a>利益如是等有情。<a id="a-4u"></a>我为略说真言明王佛顶转轮王功德。<a id="a-4v"></a>能摧一切天龙药叉阿苏罗。<a id="a-4w"></a>调伏有情。<a id="a-4x"></a>亦能令死令枯。<a id="a-4y"></a>令驱摈令憎恶。<a id="a-4z"></a>令禁止令坏令摧。<a id="a-50"></a>一切佛菩萨之所称赞。<a id="a-51"></a>大威德神力。<a id="a-52"></a>令作无比等三摩地修行。<a id="a-53"></a>令超越一切魔道示现天中天佛色形像。<a id="a-54"></a>于无量劫不能说此大教王无量百俱胝劫不能尽其功德边际。<a id="a-55"></a>我今少分而说。<a id="a-56"></a>金刚手听善听极善听极善作意。<a id="a-57"></a>尔时如来说伽他曰。</p>
  <p id="a58">我说异方便　　一切佛所说</p>
  <p id="a59">利益诸有情　　于百多无量</p>
  <p id="a5A">是诸如来所　　亦作如是说</p>
  <p id="a5B">若有人才诵此真言王。<a id="a-5C"></a>离一切怖畏。<a id="a-5D"></a>若能常持诵。<a id="a-5E"></a>一切诸魔悉皆远离。<a id="a-5F"></a>一切罪一切恶作皆得消灭。<a id="a-5G"></a>如上所说画像。<a id="a-5H"></a>随于一像前。<a id="a-5I"></a>三时澡浴三时换衣。<a id="a-5J"></a>三时以仪轨相应。<a id="a-5K"></a>诵二十五落叉遍。<a id="a-5L"></a>遍数终后。<a id="a-5M"></a>从白月一日起首。<a id="a-5N"></a>日诵一千八遍。<a id="a-5O"></a>乃至月圆满。<a id="a-5P"></a>取苏摩那花。<a id="a-5Q"></a>结以为帐。<a id="a-5R"></a>以檀香涂三肘曼荼罗。<a id="a-5S"></a>以种种涂香华烧香饮食。<a id="a-5T"></a>用酥以为灯。<a id="a-5U"></a>然一千八盏。<a id="a-5V"></a>当毗舍佉白分月圆满日。<a id="a-5W"></a>结金刚跏念诵。<a id="a-5X"></a>乃至现四种相。<a id="a-5Y"></a>所谓云雷声。<a id="a-5Z"></a>道场中幡华动。<a id="a-5a"></a>佛像出光明。<a id="a-5b"></a>佛像动摇。<a id="a-5c"></a>见如是相。<a id="a-5d"></a>于中所成就物则得成就。<a id="a-5e"></a>若诵俱胝遍则成先行。<a id="a-5f"></a>诵二俱胝遍成大先行。<a id="a-5g"></a>诵三俱胝遍能成办一切事。<a id="a-5h"></a>诵四俱胝遍一切龙药叉乾闼婆阿苏罗[卄/(阿-可+辛)/木]路荼紧那罗摩呼啰伽等。<a id="a-5i"></a>皆得摄伏成大悉地。</p>
  <p id="a5j">于恒河侧或于海岸。<a id="a-5k"></a>作如来一搩量窣堵波。<a id="a-5l"></a>于一一窣堵波前。<a id="a-5m"></a>以香华而供养。<a id="a-5n"></a>诵七俱胝遍。<a id="a-5o"></a>则末后塔放光。<a id="a-5p"></a>放光已。<a id="a-5q"></a>其光入行者身隐没。<a id="a-5r"></a>即于刹那顷。<a id="a-5s"></a>于一切世界。<a id="a-5t"></a>无有一有情药叉等与彼等者。</p>
  <p id="a5u">帝释尚速来　　梵天与眷属</p>
  <p id="a5v">及乐变化天　　及余化自在</p>
  <p id="a5w">净居究竟天　　并大威德者</p>
  <p id="a5x">刹那而集来　　于彼成就人</p>
  <p id="a5y">所有诸天龙　　化彼令调伏</p>
  <p id="a5z">彼天刹那顷　　悉雨种种华</p>
  <p id="a60">乃至无间狱　　悉皆得清凉</p>
  <p id="a61">尔时修行者刹那顷。<a id="a-62"></a>如来制底放光。<a id="a-63"></a>后自身成大威德。<a id="a-64"></a>成大神通。<a id="a-65"></a>于天中威德光明。<a id="a-66"></a>如融金色。<a id="a-67"></a>颜貌二八童子相。<a id="a-68"></a>一切如来之所摄授。<a id="a-69"></a>得大智慧。<a id="a-6A"></a>随意身通如意。<a id="a-6B"></a>迅疾如风。<a id="a-6C"></a>身光映夺诸余天众。<a id="a-6D"></a>若有见彼成就者。<a id="a-6E"></a>或成就者见彼人。<a id="a-6F"></a>悉皆共彼腾空。<a id="a-6G"></a>作大持明仙王。<a id="a-6H"></a>以无量百千持明为眷属。<a id="a-6I"></a>游历无量世界。<a id="a-6J"></a>以身光照曜一切成就者。<a id="a-6K"></a>才思惟一切悉皆成办。<a id="a-6L"></a>所至帝释处帝释分与半座。<a id="a-6M"></a>无有与彼等。<a id="a-6N"></a>颜貌勇健智慧威德。<a id="a-6O"></a>无有等同者。<a id="a-6P"></a>以此因缘获得菩萨善巧方便。<a id="a-6Q"></a>调伏有情获得善巧。<a id="a-6R"></a>住于无量大劫。<a id="a-6S"></a>见无量佛出现于世。</p>
  <p id="a6T">于中佛出现　　彼大不思议</p>
  <p id="a6U">人天皆供养　　获得身精进</p>
  <p id="a6V">智慧亦复然　　神通救有情</p>
  <p id="a6W">等同佛轮王　　修持胜真言</p>
  <p id="a6X">诸贪悉除灭　　获得人中尊</p>
  <p id="a6Y">秘密主此修行方便。<a id="a-6Z"></a>有如来名宝火。<a id="a-6a"></a>曾为人身时。<a id="a-6b"></a>及宝幢如来。<a id="a-6c"></a>光明自在王如来。<a id="a-6d"></a>如是等无量如来。<a id="a-6e"></a>皆得成就。<a id="a-6f"></a>观自在菩萨。<a id="a-6g"></a>不动步超越菩萨。<a id="a-6h"></a>曼殊室利菩萨。<a id="a-6i"></a>如是等无量大菩萨为人身时。<a id="a-6j"></a>获得成就求大菩提者。<a id="a-6k"></a>秘密主如汝为人身。<a id="a-6l"></a>时曾修此佛眼大明。<a id="a-6m"></a>以难行苦行。<a id="a-6n"></a>以大精进获得成就。<a id="a-6o"></a>愍念世间故。<a id="a-6p"></a>金刚幢如来出兴于世。<a id="a-6q"></a>正法末时大怖畏时。<a id="a-6r"></a>如是此真言王于无上菩提。<a id="a-6s"></a>坚固决定者得成就。</p>
  <p id="a6t">我今又说余成就事业。<a id="a-6u"></a>随取一像。<a id="a-6v"></a>前诵十洛叉遍。<a id="a-6w"></a>念诵终时。<a id="a-6x"></a>于满月一日一夜不食。<a id="a-6y"></a>以白芥子置于水中。<a id="a-6z"></a>诵一千八遍散洒十方。<a id="a-70"></a>则成结曼荼罗界。<a id="a-71"></a>于像前种种食饮广大供养。<a id="a-72"></a>于荷叶上置牛黄或雄黄。<a id="a-73"></a>结跏趺坐。<a id="a-74"></a>护身加持药念诵。<a id="a-75"></a>乃至三相成就。<a id="a-76"></a>若暖相现。<a id="a-77"></a>一切众生皆得调伏归敬。<a id="a-78"></a>烟相现。<a id="a-79"></a>安怛那成就。<a id="a-7A"></a>若光相现。<a id="a-7B"></a>取身上涂。<a id="a-7C"></a>身如初日晖。<a id="a-7D"></a>年二八相。<a id="a-7E"></a>发拳旋如螺绀青色。<a id="a-7F"></a>无量持明仙围绕。<a id="a-7G"></a>即成大持明仙住寿一大劫。</p>
  <p id="a7H">神通月白分。<a id="a-7I"></a>三时澡洗三时换衣。<a id="a-7J"></a>依仪轨三时。<a id="a-7K"></a>发露忏悔随喜劝请发愿回向。<a id="a-7L"></a>时别诵一千八遍。<a id="a-7M"></a>乃至月圆满夜。<a id="a-7N"></a>一日一夜不食。<a id="a-7O"></a>则取苾刍毗柰耶所说应量。<a id="a-7P"></a>修造钵袈裟锡杖。<a id="a-7Q"></a>随取一事。<a id="a-7R"></a>一千三波多护摩。<a id="a-7S"></a>于像前广大种种供养。<a id="a-7T"></a>取所成就物置于坛中。<a id="a-7U"></a>护其物念诵乃至出光。<a id="a-7V"></a>若是袈裟及僧伽梨衣。<a id="a-7W"></a>即披。<a id="a-7X"></a>钵及锡杖即手持。<a id="a-7Y"></a>便即飞腾虚空。<a id="a-7Z"></a>成持明仙。<a id="a-7a"></a>游往余佛刹土。<a id="a-7b"></a>能作大变化住寿一大劫。</p>
  <p id="a7c">又以如来搩量。<a id="a-7d"></a>造窣堵波十万。<a id="a-7e"></a>取一剑无瑕翳者。<a id="a-7f"></a>随取一像。<a id="a-7g"></a>前于神通月白分。<a id="a-7h"></a>于八日或十四日。<a id="a-7i"></a>作三波多护摩。<a id="a-7j"></a>加持剑于像前广大供养。<a id="a-7k"></a>坐于茅荐。<a id="a-7l"></a>其剑以右手而持念诵。<a id="a-7m"></a>乃至空中出声。<a id="a-7n"></a>作是言成就矣。<a id="a-7o"></a>然后其像放光。<a id="a-7p"></a>其光照曜行者然后鼓明。<a id="a-7q"></a>即阿苏罗女来围绕修行者。<a id="a-7r"></a>以为眷属。<a id="a-7s"></a>即飞腾虚空成大持明王仙。<a id="a-7t"></a>能现种种形状。<a id="a-7u"></a>往来自在。<a id="a-7v"></a>能观余世界无碍住寿大劫。</p>
  <p id="a7w">又于高山顶上安佛像。<a id="a-7x"></a>吃根茎果诵二十一万遍。<a id="a-7y"></a>然后以补沙铁。<a id="a-7z"></a>为轮或钵置娑。<a id="a-80"></a>应使诸根圆具匠造。<a id="a-81"></a>造已则往于阿苏罗宫。<a id="a-82"></a>于宫门安置佛像。<a id="a-83"></a>并助伴对像前。<a id="a-84"></a>之时烧佉陀罗木以然火。<a id="a-85"></a>坐茅荐上。<a id="a-86"></a>以右手持轮。<a id="a-87"></a>芥子油和木患叶。<a id="a-88"></a>护摩十万遍。<a id="a-89"></a>一切阿苏罗关键破坏。<a id="a-8A"></a>又诵十万遍护摩。<a id="a-8B"></a>即阿苏罗宫中火然炽盛。<a id="a-8C"></a>第三诵十万遍。<a id="a-8D"></a>一切阿苏罗女出窟外。<a id="a-8E"></a>祈求修行者。<a id="a-8F"></a>勤勇丈夫使我等何为。<a id="a-8G"></a>入此宫中受用微妙欲乐。<a id="a-8H"></a>并诸助伴同入。<a id="a-8I"></a>余不入三昧耶坛者。<a id="a-8J"></a>莫令入。<a id="a-8K"></a>忽然辄入。<a id="a-8L"></a>彼此损害而死。<a id="a-8M"></a>是故彼人不知三昧耶。<a id="a-8N"></a>入于宫中求成就剑成就轮或余成就物。<a id="a-8O"></a>彼得是物为大阿苏罗持明仙王。<a id="a-8P"></a>所有阿苏罗宫中成就物为主。<a id="a-8Q"></a>其持明仙无量阿苏罗女以为眷属。<a id="a-8R"></a>游历此世界成大阿苏罗身。<a id="a-8S"></a>管属一切阿苏罗。<a id="a-8T"></a>得大阿苏罗王礼敬。<a id="a-8U"></a>彼能化大阿苏罗种种身。<a id="a-8V"></a>住寿一大劫。<a id="a-8W"></a>所随入者皆寿一劫。<a id="a-8X"></a>其成就人才忆念诵轮王真言。<a id="a-8Y"></a>其那罗延轮破坏。<a id="a-8Z"></a>欲得其轮如故。<a id="a-8a"></a>随意得成。</p>
  <p id="a8b">于迦葉波佛等觉教法时。<a id="a-8c"></a>名持轮明王。<a id="a-8d"></a>得轮成就。<a id="a-8e"></a>持轮而出。<a id="a-8f"></a>以此因缘名持轮明王。<a id="a-8g"></a>令现在于世间。<a id="a-8h"></a>深生净信为佛优婆塞迦。<a id="a-8i"></a>尔时世尊说伽他曰。</p>
  <p id="a8j">又说余成就　　先佛之所说</p>
  <p id="a8k">我于往昔时　　曾作于商估</p>
  <p id="a8l">勤苦大精进　　作微妙成就</p>
  <p id="a8m">我今而宣说　　我名为路摩</p>
  <p id="a8n">成就中为王　　我昔本生时</p>
  <p id="a8o">为诸苾刍说　　愍念有情故</p>
  <p id="a8p">又如前轨仪。<a id="a-8q"></a>于大河岸侧或于大海边。<a id="a-8r"></a>作一千八窣堵波。<a id="a-8s"></a>如来一搩量大。<a id="a-8t"></a>对此塔前。<a id="a-8u"></a>于一一塔前。<a id="a-8v"></a>以香华供养。<a id="a-8w"></a>诵真言十万三千遍。</p>
  <p id="a8x">当作塔之时　　吉相而得现</p>
  <p id="a8y">补沙铁作轮　　令端严匠造</p>
  <p id="a8z">缘利无瑕秽　　六辐短搩量</p>
  <p id="a90">置于五净中　　三波多护摩</p>
  <p id="a91">神通月白分　　善伴戒行者</p>
  <p id="a92">应修如剑法　　乃至出光爓</p>
  <p id="a93">吉祥持明者　　即成诸严具</p>
  <p id="a94">大身游自在　　威德具神通</p>
  <p id="a95">善伴大丈夫　　游历诸世界</p>
  <p id="a96">大力住一劫　　作众生导师</p>
  <p id="a97">又说大成就法。<a id="a-98"></a>应作先行法。<a id="a-99"></a>于大河侧或海岸。<a id="a-9A"></a>置佛像对前诵俱胝遍。<a id="a-9B"></a>然后作十万六千窣堵波。<a id="a-9C"></a>则入成就复说伽他曰。</p>
  <p id="a9D">不择日及宿　　亦不限斋戒</p>
  <p id="a9E">取不坏摄嚩　　成就迷怛啰</p>
  <p id="a9F">净洗而严饰　　华冠及衣服</p>
  <p id="a9G">依仪求悉地　　彼摄嚩即起</p>
  <p id="a9H">无怖依仪轨　　善伴极作意</p>
  <p id="a9I">应问善不善　　长年伏水银</p>
  <p id="a9J">贵位隐形法　　一切诸方便</p>
  <p id="a9K">所问皆指示　　念诵极功夫</p>
  <p id="a9L">轮王大力明　　则为奉教使</p>
  <p id="a9M">能与诸悉地　　奉教既成已</p>
  <p id="a9N">获得诸悉地　　常在于左右</p>
  <p id="a9O">大力而游行　　或于彼口中</p>
  <p id="a9P">当置细铁末　　则便吐其舌</p>
  <p id="a9Q">渐长如青莲　　以利刀而割</p>
  <p id="a9R">修行者殷勤　　则成剑持明</p>
  <p id="a9S">身色初日晖　　则往须弥峰</p>
  <p id="a9T">并伴大力者　　天众悉皆怖</p>
  <p id="a9U">惊惧心忙然　　围绕作眷属</p>
  <p id="a9V">帝释与半座　　如来威德耳</p>
  <p id="a9W">六十千俱胝　　而为作眷属</p>
  <p id="a9X">于彼众为主　　彼皆大骁勇</p>
  <p id="a9Y">大威大炽盛　　大眷属奇特</p>
  <p id="a9Z">如是等之类　　威德诸天子</p>
  <p id="a9a">行处常围绕　　威力如大王</p>
  <p id="a9b">则往于千刹　　以大神通力</p>
  <p id="a9c">则动千弥卢　　及动俱胝山</p>
  <p id="a9d">并千赡部洲　　及动百天宫</p>
  <p id="a9e">一切令动摇　　以光悉照曜</p>
  <p id="a9f">于诸地狱中　　以大神通力</p>
  <p id="a9g">施与诸饮食　　获得微妙智</p>
  <p id="a9h">威德如天王　　严身具吉祥</p>
  <p id="a9i">天女皆围绕　　微妙身大威</p>
  <p id="a9j">身色如青莲　　刹那悉游历</p>
  <p id="a9k">无量诸世界　　当住一千劫</p>
  <p id="a9l">常供养诸佛　　劫火不能烧</p>
  <p id="a9m">并诸大眷属　　则往余世界</p>
  <p id="a9n">如是等种种　　以功德庄严</p>
  <p id="a9o">彼则成菩萨　　救济诸有情</p>
  <p id="a9p">又持诵之人　　倍加而念诵</p>
  <p id="a9q">应作窣堵波　　十万有六千</p>
  <p id="a9r">准如来肘量　　于摄嚩口中</p>
  <p id="a9s">应置细宝末　　无间而念诵</p>
  <p id="a9t">当即于舌上　　现真多摩尼</p>
  <p id="a9u">炽盛大威德　　殷勤作加护</p>
  <p id="a9v">则取奇特宝　　由得此宝故</p>
  <p id="a9w">则成宝持明　　自在为大王</p>
  <p id="a9x">执剑持明仙　　常卫护彼人</p>
  <p id="a9y">又于口中置　　乳糜应和酥</p>
  <p id="a9z">欲起而吐出　　行者不杂乱</p>
  <p id="aA0">受取置瓦器　　或银熟铜器</p>
  <p id="aA1">共伴而加持　　与伴而食之</p>
  <p id="aA2">则成大威德　　住寿一大劫</p>
  <p id="aA3">则成持明仙　　或手安于口</p>
  <p id="aA4">行者而念诵　　从口出香篆</p>
  <p id="aA5">行者应作拳　　如前求成就</p>
  <p id="aA6">若得暖相现　　以拳拟诸人</p>
  <p id="aA7">有情及无情　　悉皆得爱敬</p>
  <p id="aA8">以拳不应拟　　或应是口中</p>
  <p id="aA9">若得见于火　　是彼修行者</p>
  <p id="aAA">名为拳持明　　次说大成就</p>
  <p id="aAB">则往莲华池　　应作先行法</p>
  <p id="aAC">佛像[巾*(穴/登)]于壁　　行者不乱心</p>
  <p id="aAD">为大福故修　　心怀常舍施</p>
  <p id="aAE">莲华揾酪蜜　　及与揾苏等</p>
  <p id="aAF">护摩五落叉　　是像眼手动</p>
  <p id="aAG">当知得成就　　即作为邑主</p>
  <p id="aAH">远离一切事　　护摩十万遍</p>
  <p id="aAI">则为大福人　　护二十一万</p>
  <p id="aAJ">为诸地啰惹　　说正法度人</p>
  <p id="aAK">常乐而舍施　　倍加而持诵</p>
  <p id="aAL">轮王大威德　　成办一切业</p>
  <p id="aAM">决定勿生疑　　我今而略说</p>
  <p id="aAN">轮王成就法　　古往已成就</p>
  <p id="aAO">一切诸佛子　　圣曼殊室利</p>
  <p id="aAP">得大势菩萨　　虚空库菩萨</p>
  <p id="aAQ">我亦持此明　　得离生死怖</p>
  <p id="aAR">得遇于善友　　获得诸成就</p>
  <p id="aAS">此中作是说　　佛顶胜真言</p>
  <p id="aAT">当来成就者　　所有三界中</p>
  <p id="aAU">无有与彼等　　过色相威力</p>
  <p id="aAV">如佛于世间　　成就顶真言</p>
  <p id="aAW">无有得过者　　先说成就法</p>
  <p id="aAX">如来胜经中　　所有诸印契</p>
  <p id="aAY">授与于世尊　　为成真言王</p>
  <p id="aAZ">是印无与等　　大力大威德</p>
  <p id="aAa">所说成就法　　希有大奇特</p>
  <p id="aAb">所有十自在　　十力子所说</p>
  <p id="aAc">若与此相应　　能坏于帝释</p>
  <p id="aAd">何况余有情　　为彼难调伏</p>
  <p id="aAe">而作种种法　　如是等种类</p>
  <p id="aAf">如来况成就　　以此教王仪</p>
  <p id="aAg">修习求悉地　　不成者令成</p>
  <p id="aAh">何况求成就　　以此教王中</p>
  <p id="aAi">摄入一切法　　诸佛法眼中</p>
  <p id="aAj">说为最殊胜</p>
  <p id="aAk">尔时世尊释迦牟尼如来。<a id="a-Al"></a>复观一切大众。<a id="a-Am"></a>以伽他句诰金刚手言。</p>
  <p id="aAn">先佛诸仙宝髻说　　于是契经尽警觉</p>
  <p id="aAo">娜啰弥拏摄嚩罗　　冻誐摩蹬伽之明</p>
  <p id="aAp">少分尽彼境界教　　此非正教三昧耶</p>
  <p id="aAq">我为染衣而宣说　　于彼愚昧及多闻</p>
  <p id="aAr">悭吝嗔恚种种类　　于诸真言诸教法</p>
  <p id="aAs">邪见不平诸有情　　世间出世之人故</p>
  <p id="aAt">多分于此世间者　　聪哲匮财之人类</p>
  <p id="aAu">末法作障求觉道　　是故相应三昧耶</p>
  <p id="aAv">加行修习求成就　　尚于梦中无爱染</p>
  <p id="aAw">先知真言三昧耶　　曼茶罗法等差别</p>
  <p id="aAx">然后真言律仪中　　身口意因而相应</p>
  <p id="aAy">设说秘密真言教　　仍假瑜伽观行成</p>
  <p id="aAz">应是佛顶常修习　　真言教法成就中</p>
  <p id="aB0">真言诸矿地中财　　所有诸地之方所</p>
  <p id="aB1">诸余所有占算论　　王法理论及书画</p>
  <p id="aB2">医方工巧如是等　　一切皆是世尊说</p>
  <p id="aB3">调伏有情而示现　　诸佛此中作是说</p>
  <p id="aB4">悉地三种而分别　　本来清净真言法</p>
  <p id="aB5">获得仪轨与印契　　谁于一切起憎嫉</p>
  <p id="aB6">真言句义悉皆无　　憎嫉感招诸障难</p>
  <p id="aB7">着于文字心犹豫　　彼作真言多分别</p>
  <p id="aB8">着于真言缘枝叶　　不应与彼恶律仪</p>
  <p id="aB9">于旃陀罗不应说　　彼等之人不成就</p>
  <p id="aBA">受与恶人恶律仪　　法则不成坏己身</p>
  <p id="aBB">是故于彼慎莫说　　缠染贪欲必不成</p>
  <p id="aBC">彼常匆遽不得成　　于事匆速无审虑</p>
  <p id="aBD">云何成就救有情　　住阿兰若及山薮</p>
  <p id="aBE">五尘交杂必不成　　当住净念心流散</p>
  <p id="aBF">彼等行者必不成　　是故心应而制伏</p>
  <p id="aBG">三种谤毁如来说　　求法他世之有情</p>
  <p id="aBH">住法之人理相应　　心作三种谤毁者</p>
  <p id="aBI">世间悉无作是说　　自性而去亦不去</p>
  <p id="aBJ">自性若成真言王　　一切悉皆何不成</p>
  <p id="aBK">是故世间有二论　　精进共同由福因</p>
  <p id="aBL">是故不应而诽谤　　世间有无作是思</p>
  <p id="aBM">圣天种种设轨则　　住世愍念有情故</p>
  <p id="aBN">无知性劣过所染　　我说获得下悉地</p>
  <p id="aBO">一切诸天应供养　　不应致礼我先说</p>
  <p id="aBP">是故不应而毁谤　　亦不应起于讥嫌</p>
  <p id="aBQ">无量劫中不能说　　真言最胜无比行</p>
  <p id="aBR">我说三部仪次第　　所说教中多种类</p>
  <p id="aBS">应作次第而修行　　真言教心轮王法</p>
  <p data-pb></p>
  <h2 id="aBT">世成就品第十</h2>
  <p id="aBU">尔时释迦牟尼如来。<a id="a-BV"></a>入一切真言教照曜入不思议佛境界力游戏三摩地。<a id="a-BW"></a>由入是三摩地。<a id="a-BX"></a>恒河沙数佛世界诸佛菩萨。<a id="a-BY"></a>亦入是三摩地。<a id="a-BZ"></a>尔时金刚手。<a id="a-Ba"></a>见释迦牟尼如来应等正觉入是三摩地。<a id="a-Bb"></a>绕佛七匝。<a id="a-Bc"></a>于佛前持金刚杵。<a id="a-Bd"></a>不瞬目观佛世尊。<a id="a-Be"></a>尔时世尊从三摩地而起。<a id="a-Bf"></a>及彼一切佛亦从定出。<a id="a-Bg"></a>尔时释迦牟尼佛从定起已。<a id="a-Bh"></a>诰金刚手秘密主言。<a id="a-Bi"></a>汝秘密主汝听。<a id="a-Bj"></a>此大教一切如来之所宣说。<a id="a-Bk"></a>五佛顶王普通而说。<a id="a-Bl"></a>能作大奇特微妙。<a id="a-Bm"></a>略说不广。<a id="a-Bn"></a>并真言若有成就修行者。<a id="a-Bo"></a>彼人次第如教而得成就。<a id="a-Bp"></a>世尊作是。<a id="a-Bq"></a>说金刚手先应一切佛顶王普通真言句殊胜三摩地说真言身。</p>
  <p id="aBr">我说奉请真言曰。</p>
  <p id="aBs">曩谟薄誐嚩睹瑟尼(二合)沙也(一)翳醯呬薄誐挽(二)达磨啰惹钵啰(二合三)底掣么么啰伽(二合四)巘驮(五)补涩波(二合六)度波(七)末鳞左[牟*含]者毗(八)啰乞洒(二合引九)钵啰(二合)底贺多(十)么罗波啰(二合)讫啰(二合)么也(十一)娑嚩(二合引)诃(引)</p>
  <p id="aBt">此是普通迎请真言。<a id="a-Bu"></a>于阏伽中应置白花而迎请。</p>
  <p id="aBv">次香等真言曰。</p>
  <p id="aBw">曩谟薄誐嚩睹瑟尼(二合)沙也(一)伊[牟*含](二)巘淡(三)蒲涩(二合)甘(补甘反四)度甘(准上五)末临(六)儞半者(七)钵啰(二合)底车(八)贺啰贺啰(九)萨嚩没驮(十)地瑟耻(二合)谛(十一)达么啰(引)惹(十二)钵啰(二合)底贺多也(十三)娑嚩(二合)诃(引)</p>
  <p id="aBx">迎请火天真言曰。</p>
  <p id="aBy">曩谟婆誐嚩(引)睹瑟尼(二合)沙也翳醯呬帝儒摩里宁(引)银曩(二合)曳娑嚩(二合引)诃(引)</p>
  <p id="aBz">若发遣火天。<a id="a-C0"></a>加也呬也呬句。</p>
  <p id="aC1">办事真言曰。</p>
  <p id="aC2">曩谟薄誐嚩睹瑟尼(二合)沙也唵吒噜(二合)满驮娑嚩(二合引)诃(引)</p>
  <p id="aC3">此真言作一切事业时。<a id="a-C4"></a>应用护身。<a id="a-C5"></a>是大真言作大义利。<a id="a-C6"></a>亦名一切佛顶心真言。</p>
  <p id="aC7">摧坏真言曰。</p>
  <p id="aC8">曩谟薄誐嚩睹瑟尼(二合)沙也唵微枳啰拏度曩度曩度。</p>
  <p id="aC9">此名摧坏大明王佛顶真言。<a id="a-CA"></a>为除一切毗那也迦。<a id="a-CB"></a>若被侵恼时。<a id="a-CC"></a>以此真言加持水灌顶。<a id="a-CD"></a>亦用护身结方隅界。<a id="a-CE"></a>一切事业处应用。</p>
  <p id="aCF">摧毁佛顶真言曰。</p>
  <p id="aCG">曩谟薄誐嚩睹瑟尼(二合)沙也萨嚩尾近曩(二合)尾特网(二合)娑曩迦啰也吒噜(二合)吒也娑嚩(二合引)诃(引)</p>
  <p id="aCH">以此真言。<a id="a-CI"></a>难调恶人能作治罚。<a id="a-CJ"></a>兼护助伴守方隅者。<a id="a-CK"></a>以如是等大真言。<a id="a-CL"></a>于轮王曼茶罗修真言行大威德者。<a id="a-CM"></a>作一切事业。<a id="a-CN"></a>修行者先应作是思惟。<a id="a-CO"></a>我今净此念诵室。<a id="a-CP"></a>白芥子和护摩灰。<a id="a-CQ"></a>以摧碎佛顶加持一百八遍。<a id="a-CR"></a>或以办事佛顶应加持。<a id="a-CS"></a>念诵室散灰及芥子。<a id="a-CT"></a>即成净室。<a id="a-CU"></a>即以此真言。<a id="a-CV"></a>于净瓶中盛水加持。<a id="a-CW"></a>一百八遍散洒四方。<a id="a-CX"></a>或以自真言心。<a id="a-CY"></a>或以随心加持。<a id="a-CZ"></a>即成摄授处所。<a id="a-Ca"></a>以摧坏佛顶真言。<a id="a-Cb"></a>加持四枚佉陀罗木橛一百八遍。<a id="a-Cc"></a>于净室中四方钉之。<a id="a-Cd"></a>即成结曼茶罗界。</p>
  <p id="aCe">无能胜佛顶真言。</p>
  <p id="aCf">曩谟薄誐嚩睹瑟尼(二合)沙也萨嚩怛啰(二合)波啰(引)尔多也唵奢么也奢么也扇(引)谛难(引)谛达么啰惹婆史谛摩诃尾儞也(二合)萨嚩啰他(二合)娑驮宁娑嚩(二合)诃(引)</p>
  <p id="aCg">以贤瓶盛香水。<a id="a-Ch"></a>加持一百八遍。<a id="a-Ci"></a>持诵者用自灌顶离一切毗那也迦障。</p>
  <p id="aCj">此是无能胜　　佛顶大真言</p>
  <p id="aCk">能息诸障碍　　常作于息灾</p>
  <p id="aCl">能除诸恶梦</p>
  <p id="aCm">我今说一切顶王普通功德修行法。<a id="a-Cn"></a>少分而说。<a id="a-Co"></a>若才忆念成自身护持。<a id="a-Cp"></a>诵三遍结顶髻。<a id="a-Cq"></a>以灰或白芥子。<a id="a-Cr"></a>加持七遍置于头上成大加护。<a id="a-Cs"></a>加持缕二十一遍。<a id="a-Ct"></a>结二十一结。<a id="a-Cu"></a>系于臂上一切灾祸寒热病等悉皆消灭。<a id="a-Cv"></a>若住奢么那诵一百八遍。<a id="a-Cw"></a>于一切怖畏处得加护。<a id="a-Cx"></a>随意应作贸易摩诃莽娑。</p>
  <p id="aCy">又以酥护摩。<a id="a-Cz"></a>一切处一切灾悉得消灭。<a id="a-D0"></a>取伏藏时。<a id="a-D1"></a>以酥护摩一百八遍。<a id="a-D2"></a>离一切障难能护助伴。<a id="a-D3"></a>或取白芥子护摩一百八遍。<a id="a-D4"></a>一切诸障悉皆息除。<a id="a-D5"></a>定知有伏藏处。<a id="a-D6"></a>以乳护摩一百八遍。<a id="a-D7"></a>恣意取用无有障难。<a id="a-D8"></a>又于阿苏罗窟门诵三十万遍。<a id="a-D9"></a>一切关键悉皆破坏。<a id="a-DA"></a>或芥子和噜地啰盐粖。<a id="a-DB"></a>诵一千八遍。<a id="a-DC"></a>护摩二十一日日三时。<a id="a-DD"></a>窟中一切宫殿悉炽然火烧。<a id="a-DE"></a>阿苏罗女被烧出窟门。<a id="a-DF"></a>请行者入窟。<a id="a-DG"></a>授与啰娑药长年药诸成就等物。<a id="a-DH"></a>或结轮王佛顶印掷于彼前。<a id="a-DI"></a>即彼倒地。</p>
  <p id="aDJ">又吃穬麦饮乳。<a id="a-DK"></a>诵三十万遍得长年药。<a id="a-DL"></a>又月蚀时勿观月。<a id="a-DM"></a>加持乳一百八遍。<a id="a-DN"></a>成大长年药。</p>
  <p id="aDO">又于山顶乞食。<a id="a-DP"></a>诵三十万遍。<a id="a-DQ"></a>遍数满已三日三夜不食。<a id="a-DR"></a>烧油麻。<a id="a-DS"></a>酪苏蜜相和然阿湿嚩(二合)他木。<a id="a-DT"></a>以为护摩。<a id="a-DU"></a>从晨朝起首乃至昼夜作护摩。<a id="a-DV"></a>则得啰惹。</p>
  <p id="aDW">又于山顶作缘生法身塔。<a id="a-DX"></a>或作舍利塔。<a id="a-DY"></a>于舍利塔前取百千莲华。<a id="a-DZ"></a>每一华诵一遍一献塔。<a id="a-Da"></a>则得摩诃满孥里主。<a id="a-Db"></a>若不成就得大邑主或乡党主。</p>
  <p id="aDc">又法取莲华涂白檀香。<a id="a-Dd"></a>入大河水至脐。<a id="a-De"></a>每诵一遍加持莲华献。<a id="a-Df"></a>献已掷于水中。<a id="a-Dg"></a>乃至百千数。<a id="a-Dh"></a>获得大伏藏。<a id="a-Di"></a>若舍施无有尽竭。</p>
  <p id="aDj">又欲得敬爱成就者。<a id="a-Dk"></a>白芥子和油麻油。<a id="a-Dl"></a>三时护摩满一七日。<a id="a-Dm"></a>则得啰惹。<a id="a-Dn"></a>及次小王皆得敬爱。</p>
  <p id="aDo">又欲令婆罗门敬爱。<a id="a-Dp"></a>取白华护摩。<a id="a-Dq"></a>赤华刹利。<a id="a-Dr"></a>黄花毗舍。<a id="a-Ds"></a>黑花输陀罗。<a id="a-Dt"></a>以盐寡妇人。<a id="a-Du"></a>以么沙(婆罗门小豆)或油麻一切童女。</p>
  <p id="aDv">取羯啰尾啰未敷花。<a id="a-Dw"></a>七日日三时护摩。<a id="a-Dx"></a>一切人得敬爱。</p>
  <p id="aDy">又糠和尾沙。<a id="a-Dz"></a>和苦练叶作护摩。<a id="a-E0"></a>成驱逐设咄噜。</p>
  <p id="aE1">又以芥子护摩。<a id="a-E2"></a>摧设咄噜。</p>
  <p id="aE3">又以尸林灰护摩令殒。</p>
  <p id="aE4">又以芥子油护摩。<a id="a-E5"></a>一切部多鬼敬爱。</p>
  <p id="aE6">又以郁金护摩一切必舍支敬爱。</p>
  <p id="aE7">又结印诵真言加泮字能除鬼魅。</p>
  <p id="aE8">又以睹罗斯叶烧。<a id="a-E9"></a>鬼魅现下语。</p>
  <p id="aEA">又真言中加弱字。<a id="a-EB"></a>令中毒者迷闷却得稣。</p>
  <p id="aEC">又真言句中加匿(儞翼反)字。<a id="a-ED"></a>毒不行。</p>
  <p id="aEE">又真言句中加莫字。<a id="a-EF"></a>制毒蛇。</p>
  <p id="aEG">又尸么舍那炭。<a id="a-EH"></a>画作圆坛。<a id="a-EI"></a>召毒蛇及鬼魅来能禁止。</p>
  <p id="aEJ">又真言句中加摩字。<a id="a-EK"></a>能禁口。</p>
  <p id="aEL">又真言句中加息字。<a id="a-EM"></a>禁恶星。</p>
  <p id="aEN">又真言句中加吒字。<a id="a-EO"></a>摧利牙者。<a id="a-EP"></a>加速字令损支分。<a id="a-EQ"></a>加底瑟姹(二合)底瑟姹(二合)缚鬼魅。<a id="a-ER"></a>加羯吒羯吒。<a id="a-ES"></a>即被缚。<a id="a-ET"></a>加[口*洛]乞沙(二合)路乞沙(二合)即令护持。<a id="a-EU"></a>加满驮满驮。<a id="a-EV"></a>或加[口*論]驮[口*論]驮禁喉。</p>
  <p id="aEW">又日蚀时或月蚀时孔雀尾对于像前。<a id="a-EX"></a>供养诵真言。<a id="a-EY"></a>加持孔雀尾。<a id="a-EZ"></a>念诵乃至日月复。<a id="a-Ea"></a>此孔雀尾以手把挥曜。<a id="a-Eb"></a>能现种种幻化。<a id="a-Ec"></a>被毒中者令苏。<a id="a-Ed"></a>能成办种种事业。</p>
  <p id="aEe">又盐和油麻护摩。<a id="a-Ef"></a>令设咄噜患鬼魅及虐又以瞿摩夷掜彼人形。<a id="a-Eg"></a>以刀断其支。<a id="a-Eh"></a>彼即随所断处便损。</p>
  <p id="aEi">又烧一切种柴一切花一切果一切种树胶。<a id="a-Ej"></a>令所求种种财宝皆得。</p>
  <p id="aEk">又烧油麻护摩。<a id="a-El"></a>所求财宝皆得。</p>
  <p id="aEm">又烧屈屡草护摩。<a id="a-En"></a>令得增寿。</p>
  <p id="aEo">又护摩粳米则得儿。</p>
  <p id="aEp">又烧蜜一切人皆得敬爱。</p>
  <p id="aEq">又护摩酥得威德。</p>
  <p id="aEr">又护摩乳得息灾。</p>
  <p id="aEs">又护摩酪得增益。</p>
  <p id="aEt">又七日三时和酥护摩一切物。<a id="a-Eu"></a>获大悉地。<a id="a-Ev"></a>我说大成就法。<a id="a-Ew"></a>如前先行法。<a id="a-Ex"></a>于山顶有舍利塔前。<a id="a-Ey"></a>诵三十万遍。<a id="a-Ez"></a>然后对像前。<a id="a-F0"></a>以稻谷花和酪酥蜜。<a id="a-F1"></a>护摩一千遍。<a id="a-F2"></a>则成先行法。<a id="a-F3"></a>此先行法通一切求成就用。</p>
  <p id="aF4">又入于大林不食。<a id="a-F5"></a>诵百千遍。<a id="a-F6"></a>遍数满已则结其头髻。<a id="a-F7"></a>即隐形。<a id="a-F8"></a>解其髻即现。</p>
  <p id="aF9">又上于山顶面向日。<a id="a-FA"></a>常食乳穬麦诵十万遍。<a id="a-FB"></a>满已则得隐形。</p>
  <p id="aFC">又法以左手作拳诵十万遍。<a id="a-FD"></a>末后则得安怛但那。</p>
  <p id="aFE">又当日蚀时。<a id="a-FF"></a>取劫波罗。<a id="a-FG"></a>以摩努沙发作算。<a id="a-FH"></a>揾摩劣沙脂烧。<a id="a-FI"></a>以薰劫波罗中。<a id="a-FJ"></a>刮取黑粖。<a id="a-FK"></a>加持一百八遍。<a id="a-FL"></a>取点眼得安怛但那。</p>
  <p id="aFM">又取摩努沙心。<a id="a-FN"></a>和牛黄作丸。<a id="a-FO"></a>以三金裹。<a id="a-FP"></a>或黑月分或白分加持念诵。<a id="a-FQ"></a>药有声置于口中。<a id="a-FR"></a>安怛但那。</p>
  <p id="aFS">又取牛黄加持涂身。<a id="a-FT"></a>得持明成就。<a id="a-FU"></a>亦得最上成就。</p>
  <p id="aFV">又日月蚀时。<a id="a-FW"></a>取黄牛酥。<a id="a-FX"></a>置于熟铜器中。<a id="a-FY"></a>以熟铜筋。<a id="a-FZ"></a>搅念诵。<a id="a-Fa"></a>取三相现。<a id="a-Fb"></a>若沸眼。<a id="a-Fc"></a>得闻持不忘。<a id="a-Fd"></a>烟得安怛但那。<a id="a-Fe"></a>爓飞腾虚空。<a id="a-Ff"></a>如是雄黄黄丹成就余物等。<a id="a-Fg"></a>皆现三种相成就。</p>
  <p id="aFh">又苏路丹惹那一千三波多护摩。<a id="a-Fi"></a>或于黑白分求成就。<a id="a-Fj"></a>若烟安怛但那。</p>
  <p id="aFk">又剑轮像杖黑鹿皮一切成就物。<a id="a-Fl"></a>皆三波多护摩。<a id="a-Fm"></a>依教画像前。<a id="a-Fn"></a>或无像或有舍利塔前。<a id="a-Fo"></a>离无益谈话处。<a id="a-Fp"></a>于河山寂静处。<a id="a-Fq"></a>应修三种成就。<a id="a-Fr"></a>于一切成就中得为最胜成就。</p>
  <p id="aFs">又取不坏摄嚩。<a id="a-Ft"></a>先与澡浴严饰。<a id="a-Fu"></a>以佉罗橛钉系。<a id="a-Fv"></a>于白黑二月。<a id="a-Fw"></a>随取一分。<a id="a-Fx"></a>应用。<a id="a-Fy"></a>黑月吉日并有助伴善作护身。<a id="a-Fz"></a>坐彼胸上。<a id="a-G0"></a>迷怛罗口中泻乳糜。<a id="a-G1"></a>不间断念诵。<a id="a-G2"></a>即其迷怛罗欲起即吐。<a id="a-G3"></a>以熟铜器承取便食。<a id="a-G4"></a>自身得成就。</p>
  <p id="aG5">又取金粖置迷怛啰口中。<a id="a-G6"></a>即吐出严具即得持明仙若以铁粖置彼口中。<a id="a-G7"></a>即吐出剑。</p>
  <p id="aG8">若置白芥子彼口中。<a id="a-G9"></a>即吐出严具。</p>
  <p id="aGA">若置油麻彼口中。<a id="a-GB"></a>吐出本真言教经夹。<a id="a-GC"></a>皆得持明成就飞腾虚空。</p>
  <p id="aGD">又以手按彼迷怛罗口。<a id="a-GE"></a>念诵加持乃至三相现。<a id="a-GF"></a>动即诸意所求事皆说。<a id="a-GG"></a>授与长年药。<a id="a-GH"></a>若起即成使者。<a id="a-GI"></a>其持明者欲所去处乘彼肩上随意而往得持明仙。<a id="a-GJ"></a>尔时世尊复告金刚手菩萨秘密主言。</p>
  <p id="aGK">秘密主汝听　　不广而略说</p>
  <p id="aGL">普通修一切　　佛顶等成就</p>
  <p id="aGM">资少获大利　　诸佛之所说</p>
  <p id="aGN">此中作是言　　羯儞迦啰花</p>
  <p id="aGO">及取莲华蕊　　苏噜丹惹那</p>
  <p id="aGP">三金而裹之　　应作此丸药</p>
  <p id="aGQ">当于日月蚀　　得三种成就</p>
  <p id="aGR">暖烟焰次第　　暖必获敬爱</p>
  <p id="aGS">烟当而隐形　　爓相成腾空</p>
  <p id="aGT">吉祥大持明　　如雷振作声</p>
  <p id="aGU">旛华而动摇　　应知成就相</p>
  <p id="aGV">及佛像动摇　　若见不吉祥</p>
  <p id="aGW">不应求成就　　献涂香花等</p>
  <p id="aGX">数数应当作　　息灾护摩法</p>
  <p id="aGY">乃至于七返　　然后作胜法</p>
  <p id="aGZ">应作窣睹波　　福加求成就</p>
  <p id="aGa">蝪蜥及乌鸣　　应观成不成</p>
  <p id="aGb">然后求成就　　念诵以为先</p>
  <p id="aGc">并归命获果　　作福为有情</p>
  <p id="aGd">真言必成就　　为少福愚夫</p>
  <p id="aGe">多分为是人　　为此增加福</p>
  <p id="aGf">成佛悲为本　　利益诸世间</p>
  <p id="aGg">故说真言教　　天王帝释等</p>
  <p id="aGh">及余大威德　　才诵于彼胜</p>
  <p id="aGi">及居在王宫　　由信获应验</p>
  <p id="aGj">成就者当获　　端严而常作</p>
  <p id="aGk">清净修行者　　不应强多事</p>
  <p id="aGl">由此心杂乱　　如世间之人</p>
  <p id="aGm">劣慧无方便　　于诸合练道</p>
  <p id="aGn">阙缘不和合　　诸药及水银</p>
  <p id="aGo">由倒坏不成　　三种微细故</p>
  <p id="aGp">施功不获益　　若取于伏藏</p>
  <p id="aGq">必有王怖畏　　占相必生疑</p>
  <p id="aGr">微细生犹豫　　医术果增长</p>
  <p id="aGs">摄授长年药　　由持真言故</p>
  <p id="aGt">悉皆而获得　　长年等果报</p>
  <p id="aGu">如是诸技术　　过患有无量</p>
  <p id="aGv">以此无所获　　不获最胜福</p>
  <p id="aGw">彼亦不获福　　犹此心住着</p>
  <p id="aGx">真言以为首　　必获大福德</p>
  <p id="aGy">菩提最胜果　　闻思及修行</p>
  <p id="aGz">获得最胜果　　是处诸贤圣</p>
  <p id="aH0">恒常而往来　　是故与瑜伽</p>
  <p id="aH1">成就本所尊　　仍于最胜集</p>
  <p id="aH2">我以曾广说　　见今所说者</p>
  <p id="aH3">亦广亦复略</p>
 </body>
</html>