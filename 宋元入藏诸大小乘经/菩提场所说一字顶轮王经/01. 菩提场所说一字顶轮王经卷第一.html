<!doctype html>
<html id="z3IBUkRih" data-ver="884">
 <head>
  <meta charset="utf-8">
  <meta author="不空">
  <meta library="龙藏">
  <meta catalog="宋元入藏诸大小乘经">
  <meta period="唐">
 </head>
 <body>
  <h1 id="a1">菩提场所说一字顶轮王经卷第一</h1>
  <h2 id="a2">序品第一</h2>
  <p id="a3">如是我闻。<a id="a-4"></a>一时薄伽梵住菩提树下。<a id="a-5"></a>与大菩萨众。<a id="a-6"></a>所谓金刚幢菩萨摩诃萨。<a id="a-7"></a>观自在菩萨摩诃萨。<a id="a-8"></a>得大势至菩萨摩诃萨。<a id="a-9"></a>金刚手秘密主菩萨摩诃萨。<a id="a-A"></a>寂静慧菩萨摩诃萨。<a id="a-B"></a>金刚慧菩萨摩诃萨。<a id="a-C"></a>坚固慧菩萨摩诃萨。<a id="a-D"></a>虚空无垢菩萨摩诃萨。<a id="a-E"></a>无垢慧菩萨摩诃萨。<a id="a-F"></a>普贤菩萨摩诃萨。<a id="a-G"></a>无尽慧菩萨摩诃萨。<a id="a-H"></a>虚空库菩萨摩诃萨。<a id="a-I"></a>超三界菩萨摩诃萨。<a id="a-J"></a>持无能胜菩萨摩诃萨。<a id="a-K"></a>持世间菩萨摩诃萨。<a id="a-L"></a>天冠菩萨摩诃萨。<a id="a-M"></a>文殊师利童真菩萨摩诃萨。<a id="a-N"></a>月光童真菩萨摩诃萨。<a id="a-O"></a>不思议慧菩萨摩诃萨。<a id="a-P"></a>虚空藏菩萨摩诃萨。<a id="a-Q"></a>除一切盖障菩萨摩诃萨。<a id="a-R"></a>大进菩萨摩诃萨。<a id="a-S"></a>慈氏菩萨摩诃萨。<a id="a-T"></a>宝髻菩萨摩诃萨。<a id="a-U"></a>宝手菩萨摩诃萨。<a id="a-V"></a>妙臂菩萨摩诃萨。<a id="a-W"></a>如是等菩萨摩诃萨而为上首。</p>
  <p id="aX">复与大苾刍众。<a id="a-Y"></a>所谓具寿舍利子。<a id="a-Z"></a>具寿迦葉波。<a id="a-a"></a>具寿那提迦葉波。<a id="a-b"></a>具寿大迦葉波。<a id="a-c"></a>具寿伽耶迦葉波。<a id="a-d"></a>具寿目键连。<a id="a-e"></a>具寿大目键连。<a id="a-f"></a>具寿满慈子。<a id="a-g"></a>具寿难陀。<a id="a-h"></a>具寿乌波难陀。<a id="a-i"></a>具寿贤善。<a id="a-j"></a>具寿阿泥楼驮。<a id="a-k"></a>具寿迦旃延子。<a id="a-l"></a>具寿俱郗罗。<a id="a-m"></a>具寿骄梵波提。<a id="a-n"></a>具寿大骄梵波提。<a id="a-o"></a>具寿孙陀罗。<a id="a-p"></a>具寿大孙陀罗。<a id="a-q"></a>具寿须菩提。<a id="a-r"></a>具寿耆宿骄陈如。<a id="a-s"></a>具寿制底象。<a id="a-t"></a>具寿罗睺罗。<a id="a-u"></a>如是等大阿罗汉而为上首。</p>
  <p id="av">复与无量诸天及诸天子所谓帝释。<a id="a-w"></a>梵王。<a id="a-x"></a>大梵王。<a id="a-y"></a>夜摩天。<a id="a-z"></a>水天。<a id="a-10"></a>俱尾罗天。<a id="a-11"></a>善界天子。<a id="a-12"></a>他化自在天。<a id="a-13"></a>乃至光音。<a id="a-14"></a>净居天众。<a id="a-15"></a>如是等大威德天子而为上首。</p>
  <p id="a16">复有无量阿苏罗。<a id="a-17"></a>无量蘖路茶。<a id="a-18"></a>无量紧那罗。<a id="a-19"></a>无量罗刹娑。<a id="a-1A"></a>无量比舍遮。<a id="a-1B"></a>无量母天众。<a id="a-1C"></a>无量部多众。<a id="a-1D"></a>那罗延天。<a id="a-1E"></a>伊舍那天。<a id="a-1F"></a>与无量部多众围绕。<a id="a-1G"></a>难提自在为上首。<a id="a-1H"></a>大自在天为上首。<a id="a-1I"></a>与无量疟鬼众围绕。<a id="a-1J"></a>拏枳儞毗纽天。<a id="a-1K"></a>亦与无量疟鬼众围绕。<a id="a-1L"></a>于彼众会。<a id="a-1M"></a>天及天子阿苏罗阿苏罗子。<a id="a-1N"></a>如是一切天龙药叉乾闼婆阿苏罗紧那罗摩睺罗伽罗刹众等。</p>
  <p id="a1O">复有持明成就者。<a id="a-1P"></a>所谓轮成就者。<a id="a-1Q"></a>剑成就者。<a id="a-1R"></a>金刚杵成就者。<a id="a-1S"></a>莲华成就者。<a id="a-1T"></a>钺斧成就者。<a id="a-1U"></a>如来部明成就者。<a id="a-1V"></a>莲华部明成就者。<a id="a-1W"></a>金刚部明成就者。<a id="a-1X"></a>卢陀罗天成就者。<a id="a-1Y"></a>毗纽天成就者。<a id="a-1Z"></a>母天众成就者。<a id="a-1a"></a>摩睺罗伽成就者。<a id="a-1b"></a>蘖路荼成就者。<a id="a-1c"></a>龙成就者。<a id="a-1d"></a>拏枳儞成就者。<a id="a-1e"></a>药叉成就者。<a id="a-1f"></a>摩尼跋捺罗成就者。<a id="a-1g"></a>俱尾罗成就者。<a id="a-1h"></a>水天成就者。<a id="a-1i"></a>梵王成就者。<a id="a-1j"></a>如是无量持明成就者为上首。<a id="a-1k"></a>各与百千眷属俱。</p>
  <p id="a1l">复有日月天子为上首。<a id="a-1m"></a>与无量百千宿曜围绕以为眷属俱。</p>
  <p id="a1n">复有无量如来族。<a id="a-1o"></a>莲华族。<a id="a-1p"></a>金刚族。<a id="a-1q"></a>无量明王使者女使者众。<a id="a-1r"></a>金刚毗那夜迦。<a id="a-1s"></a>尽无余世间出世间众。<a id="a-1t"></a>一切山河池园苑街道四衢。<a id="a-1u"></a>林神树神江神城郭神。<a id="a-1v"></a>村神尸林神鸟娑跢啰迦神。<a id="a-1w"></a>恶梦神地底神宫殿神。<a id="a-1x"></a>如是等上首乃至于此三千大千世界中。<a id="a-1y"></a>天龙药叉罗刹娑乾闼婆阿苏罗蘖路荼紧那罗摩呼罗伽。<a id="a-1z"></a>及诸母天疟大疟毗那夜迦饿鬼大饿鬼必舍遮药叉罗刹娑等大威德者。<a id="a-20"></a>各与大威德眷属俱。<a id="a-21"></a>皆于菩提场而住于五百由旬内。<a id="a-22"></a>大集会众以佛威神加持互不相逼恼。</p>
  <p id="a23">于是世尊住于如来庄严吉祥摩尼宝藏大宝楼阁。<a id="a-24"></a>告慈氏等上首菩萨言。<a id="a-25"></a>善男子此菩提场庄严树。<a id="a-26"></a>我所坐处。<a id="a-27"></a>我于此坐已。<a id="a-28"></a>摧四魔证成无上佛智。<a id="a-29"></a>汝等咸应坐于是处。<a id="a-2A"></a>一切智佛智皆得生出。<a id="a-2B"></a>世尊说是语已。<a id="a-2C"></a>默然而住。</p>
  <p id="a2D">尔时金刚手秘密主菩萨。<a id="a-2E"></a>以佛威神及本愿力。<a id="a-2F"></a>从座而起偏袒右肩。<a id="a-2G"></a>右膝着地合掌向佛。<a id="a-2H"></a>世尊作礼白佛言。<a id="a-2I"></a>世尊我问世尊如来应正等觉。<a id="a-2J"></a>修佛顶真言异方便。<a id="a-2K"></a>一切如来所说真言明教。<a id="a-2L"></a>加行修习。<a id="a-2M"></a>曼茶罗印契安布。<a id="a-2N"></a>异成就事业。<a id="a-2O"></a>一字转轮王佛顶入于大三摩地印曼荼罗。<a id="a-2P"></a>成就处轨则。<a id="a-2Q"></a>念诵印安布最胜事业。<a id="a-2R"></a>秘密画像法。<a id="a-2S"></a>止魔息灾增益调伏法。<a id="a-2T"></a>如是一切如来部真实。<a id="a-2U"></a>一切世间出世间明真言。<a id="a-2V"></a>最胜不被他淩突。<a id="a-2W"></a>无尽众生界菩萨真言行成就。<a id="a-2X"></a>由此一切有情获得安乐。<a id="a-2Y"></a>由此佛顶轮王于赡部洲众生。<a id="a-2Z"></a>修一切如来真言者。<a id="a-2a"></a>作大佛事故。<a id="a-2b"></a>由此世界赡部洲众生。<a id="a-2c"></a>获一切安乐能堪任成就故。<a id="a-2d"></a>一切天一切天族。<a id="a-2e"></a>一切药叉一切药叉族一切紧那罗一切摩呼罗伽。<a id="a-2f"></a>一切龙一切龙族。<a id="a-2g"></a>一切天龙药叉乾闼婆阿苏罗蘖路荼紧那罗摩呼罗伽人。<a id="a-2h"></a>一切世间出世间印真言。<a id="a-2i"></a>作利益故成就故。<a id="a-2j"></a>不令欺淩令安尊位故。<a id="a-2k"></a>一切有情修佛顶真言者。<a id="a-2l"></a>除一切苦恼。<a id="a-2m"></a>令我真言族成就故。<a id="a-2n"></a>观自在等大菩萨真言行光显故。<a id="a-2o"></a>一切如来说印曼荼罗法要成就故。<a id="a-2p"></a>无量如来所说真言印曼荼罗难成就者令易成故。<a id="a-2q"></a>理趣法句法要。<a id="a-2r"></a>唯愿如来应正等觉说。<a id="a-2s"></a>启白是已。</p>
  <p id="a2t">尔时世尊诰金刚手秘密主言。<a id="a-2u"></a>善哉善哉秘密主。<a id="a-2v"></a>汝为一切众生利益安乐。<a id="a-2w"></a>轮王佛顶成就真言行。<a id="a-2x"></a>精勤住持者。<a id="a-2y"></a>一切如来所说真言。<a id="a-2z"></a>汝能问如来如是事。<a id="a-30"></a>是故金刚手我为汝说。<a id="a-31"></a>先佛已说未来当说。<a id="a-32"></a>尔时释迦牟尼如来。<a id="a-33"></a>以佛眼观一切世界。<a id="a-34"></a>观已为未来有情。<a id="a-35"></a>本愿福力加持观已。<a id="a-36"></a>告一切菩萨大众言。<a id="a-37"></a>善男子汝等。<a id="a-38"></a>忆念一切如来所说轮王一字。<a id="a-39"></a>入一切法三摩地。<a id="a-3A"></a>作不思议奇特神变。<a id="a-3B"></a>于一切世界。<a id="a-3C"></a>作大佛事。<a id="a-3D"></a>一切三摩地中最胜句。<a id="a-3E"></a>咸皆作意。<a id="a-3F"></a>时一切菩萨。<a id="a-3G"></a>咸皆忆念一切佛顶轮王大真言王及三摩地句。<a id="a-3H"></a>唯除秘密主观自在大菩萨。<a id="a-3I"></a>由如来加持故。<a id="a-3J"></a>时世尊坐大菩提树下。<a id="a-3K"></a>于大福生地。<a id="a-3L"></a>如来入佛游戏三摩地时。<a id="a-3M"></a>一切如来悉皆同入是三摩地。<a id="a-3N"></a>世尊彼时。<a id="a-3O"></a>忆念摄受一切众生界。<a id="a-3P"></a>无量恒河沙数俱胝劫积集。<a id="a-3Q"></a>施戒忍进等波罗蜜。<a id="a-3R"></a>无量难行苦行。<a id="a-3S"></a>从大丈夫相出光明。<a id="a-3T"></a>所谓后顶从白毫相。<a id="a-3U"></a>从眉从眼从鼻从耳从唇从头。<a id="a-3V"></a>从袈裟从髆从手从脐轮从二乳从二乳间。<a id="a-3W"></a>从项从二髀从二膝从二胫从二踝。<a id="a-3X"></a>如是从坐处从二足。<a id="a-3Y"></a>如来法轮印处。<a id="a-3Z"></a>如是真多摩尼宝处。<a id="a-3a"></a>如来铄讫底三昧处。<a id="a-3b"></a>锡杖印处。<a id="a-3c"></a>从如是一切如来心印处。<a id="a-3d"></a>从无能胜忿怒转轮王入三摩地无能胜印处。<a id="a-3e"></a>如是一切如来大慈处大悲处。<a id="a-3f"></a>一切如来三摩地处。<a id="a-3g"></a>如是从无畏处从记[竺-二+別]处。<a id="a-3h"></a>如是一切如来明真言处。<a id="a-3i"></a>放光。<a id="a-3j"></a>于一一光明无量光明以为眷属。<a id="a-3k"></a>从佛顶出无量百千光明。<a id="a-3l"></a>种种色类青黄赤白紫色。<a id="a-3m"></a>照无量佛刹。<a id="a-3n"></a>照此三千大千世界一切地狱傍生。<a id="a-3o"></a>悉除息尘翳息一切苦。<a id="a-3p"></a>建立一切真言行。<a id="a-3q"></a>于诸菩萨作一切义利。<a id="a-3r"></a>成就大福庄严。<a id="a-3s"></a>一切安乐易成就。<a id="a-3t"></a>于刹那顷作一切义利成就已。<a id="a-3u"></a>于恒河沙数佛世界魔宫殿。<a id="a-3v"></a>咸令萎瘁。<a id="a-3w"></a>映蔽一切魔光。<a id="a-3x"></a>乃至有顶下至无间大地狱。<a id="a-3y"></a>边际一切处。<a id="a-3z"></a>照曜光曜惊觉一切有情。<a id="a-40"></a>复来旋绕世尊三匝已。<a id="a-41"></a>各各没入本处。</p>
  <p data-pb></p>
  <h2 id="a42">示现真言大威德品第二</h2>
  <p id="a43">尔时释迦牟尼如来。<a id="a-44"></a>从三摩地起。<a id="a-45"></a>以佛眼观一切佛刹彼一切天集会。<a id="a-46"></a>如师子奋迅。<a id="a-47"></a>而顾视诰金刚手秘密主言。<a id="a-48"></a>金刚手汝今谛听。<a id="a-49"></a>一字佛顶大明王及四大佛顶及毫相等。<a id="a-4A"></a>作大利益成就者明妃。<a id="a-4B"></a>如来手。<a id="a-4C"></a>如来钵。<a id="a-4D"></a>如来唇。<a id="a-4E"></a>如来口。<a id="a-4F"></a>法轮等大明王。<a id="a-4G"></a>所有一切众生界。<a id="a-4H"></a>于一切有情勤修佛顶真言行菩萨等。<a id="a-4I"></a>及一切有情菩萨乘受持者。<a id="a-4J"></a>苾刍苾刍尼坞波塞迦坞波斯迦。<a id="a-4K"></a>不被一切天世间沮坏。<a id="a-4L"></a>获得不退转。<a id="a-4M"></a>一切皆获安乐。<a id="a-4N"></a>一切处一切苦恼悉皆除灭。<a id="a-4O"></a>一切皆悉起大慈行。<a id="a-4P"></a>同一味相。<a id="a-4Q"></a>不被火烧不被水漂。<a id="a-4R"></a>不被刀伤不被毒中。<a id="a-4S"></a>不被蛇啮不被一切难。<a id="a-4T"></a>一切如来所说。<a id="a-4U"></a>大真言明王受持菩萨。<a id="a-4V"></a>及余净信大乘菩萨乘有情。<a id="a-4W"></a>从此一切如来三摩地出生。<a id="a-4X"></a>大真言受持者。<a id="a-4Y"></a>及余大明王受持者。<a id="a-4Z"></a>应以牛黄于桦皮上。<a id="a-4a"></a>写此陀罗尼。<a id="a-4b"></a>安头髻中。<a id="a-4c"></a>若是苾刍苾刍尼。<a id="a-4d"></a>写此陀罗尼系在袈裟中。<a id="a-4e"></a>若坞波塞迦坞波斯迦系在手臂。<a id="a-4f"></a>或在颈下。<a id="a-4g"></a>若国王带。<a id="a-4h"></a>不被他敌之所侵扰。<a id="a-4i"></a>昼夜卧安觉安。<a id="a-4j"></a>大威德贤圣诸天。<a id="a-4k"></a>而常拥护。<a id="a-4l"></a>如是及余有情。<a id="a-4m"></a>若能持此者。<a id="a-4n"></a>勤修真言行者。<a id="a-4o"></a>一切处获得无碍。<a id="a-4p"></a>一切人见悉皆欢喜。<a id="a-4q"></a>远离一切苦。<a id="a-4r"></a>得一切安乐。<a id="a-4s"></a>一切人天供养恭敬。<a id="a-4t"></a>一切天龙乾闼婆阿苏罗蘖路茶紧那罗摩呼罗伽饿鬼必舍遮。<a id="a-4u"></a>一切难调障毗那夜迦。<a id="a-4v"></a>不敢逼近。<a id="a-4w"></a>离恶趣怖。<a id="a-4x"></a>秘密主此大明王。<a id="a-4y"></a>及明妃真言句。<a id="a-4z"></a>一切有情勤修菩萨行者。<a id="a-50"></a>及修佛顶真言者。<a id="a-51"></a>以此作息灾吉祥事。<a id="a-52"></a>恶星淩逼皆得息灭。<a id="a-53"></a>作一切众生义利。<a id="a-54"></a>钩召一切天龙药叉。<a id="a-55"></a>秘密主我略说为修佛顶真言者。<a id="a-56"></a>速疾得悉地。<a id="a-57"></a>令作一切事业。<a id="a-58"></a>世尊说是已。<a id="a-59"></a>告金刚手。<a id="a-5A"></a>此一切如来所说大真言王。<a id="a-5B"></a>大佛顶。<a id="a-5C"></a>白伞盖佛顶。<a id="a-5D"></a>高佛顶。<a id="a-5E"></a>胜佛顶。<a id="a-5F"></a>光聚佛顶。<a id="a-5G"></a>如是大佛顶真言王。<a id="a-5H"></a>入一切如来三摩地。<a id="a-5I"></a>勤勇力等敌。<a id="a-5J"></a>皆殊胜三摩地成就。<a id="a-5K"></a>一字顶轮王佛眼。<a id="a-5L"></a>毫相大慈大悲佛牙。<a id="a-5M"></a>并无能胜如来手如来钵如来袈裟如来法轮并明妃等说。<a id="a-5N"></a>从大悲奋迅大人相师子吼流出。<a id="a-5O"></a>一切菩萨不能摧坏。<a id="a-5P"></a>一切佛加持共随喜。<a id="a-5Q"></a>大慧照耀幽暗者。<a id="a-5R"></a>令作光明。<a id="a-5S"></a>以甚深智作无尘垢。<a id="a-5T"></a>令作吉祥。<a id="a-5U"></a>一切世间中最胜尊贵。<a id="a-5V"></a>作最胜无尘无垢四无所畏。<a id="a-5W"></a>令作端严慧。<a id="a-5X"></a>令作广大无量殊胜智。<a id="a-5Y"></a>令作坚固勇猛金刚钩锁身。<a id="a-5Z"></a>令作十力。<a id="a-5a"></a>令作大威德。<a id="a-5b"></a>令拂除愚暗。<a id="a-5c"></a>令作一切佛智。<a id="a-5d"></a>令作大护一切菩萨功德藏。<a id="a-5e"></a>能令一切智智。<a id="a-5f"></a>能令寂静句。<a id="a-5g"></a>令作无碍勇猛威德。<a id="a-5h"></a>令作最胜慧。<a id="a-5i"></a>难调众生种性。<a id="a-5j"></a>令生慈心。<a id="a-5k"></a>能作一切如来炽盛三摩地。<a id="a-5l"></a>大真言明王一字佛顶轮王。<a id="a-5m"></a>而说真言曰。</p>
  <p id="a5n">曩莫三满多没驮南唵步噜唵(引)</p>
  <p id="a5o">释迦牟尼佛世尊。<a id="a-5p"></a>才说是真言。<a id="a-5q"></a>譬如赡部洲大风。<a id="a-5r"></a>吹一切树林藂林药草叶及花果。<a id="a-5s"></a>悉皆振动。<a id="a-5t"></a>如是才说是轮王一字真言。<a id="a-5u"></a>三千大千世界六种振动。<a id="a-5v"></a>须弥卢山亦皆大动。<a id="a-5w"></a>大海腾沸。<a id="a-5x"></a>及恒河沙数世界悉皆振动。<a id="a-5y"></a>山谷及海犹如草叶。<a id="a-5z"></a>一切山林河海皆悉振动。<a id="a-60"></a>一切魔宫如一炽盛火聚。<a id="a-61"></a>以佛威神加持力故。<a id="a-62"></a>悉皆恐怖。<a id="a-63"></a>魔众诸天皆自不安。<a id="a-64"></a>归依于佛。<a id="a-65"></a>世尊。<a id="a-66"></a>于一切世界中那洛迦趣有情。<a id="a-67"></a>悉皆获得安乐。<a id="a-68"></a>尔时世尊作如是神力加持。<a id="a-69"></a>为令显现轮王佛顶故。<a id="a-6A"></a>自身作转轮王形。<a id="a-6B"></a>功德相庄严。<a id="a-6C"></a>七宝成就。<a id="a-6D"></a>一切光明炽盛。<a id="a-6E"></a>晃曜照曜。<a id="a-6F"></a>以无量法。<a id="a-6G"></a>庄严间错严饰大轮王师子座而坐。<a id="a-6H"></a>炽盛照曜一切圆光。<a id="a-6I"></a>如轮周匝形成一聚光。<a id="a-6J"></a>无有一有情有情众。<a id="a-6K"></a>当彼之际而敢不瞬目瞻暏。<a id="a-6L"></a>彼所有慈氏等大菩萨。<a id="a-6M"></a>彼皆刹那顷。<a id="a-6N"></a>亦不能不瞬目而瞻视。<a id="a-6O"></a>尔时观自在菩萨。<a id="a-6P"></a>金刚手秘密主菩萨。<a id="a-6Q"></a>以佛威力闷绝躄地。<a id="a-6R"></a>刹那谟呼律间。<a id="a-6S"></a>则彼大威德摩醯首罗天。<a id="a-6T"></a>帝释天。<a id="a-6U"></a>毗纽天。<a id="a-6V"></a>夜摩天。<a id="a-6W"></a>水天俱尾罗天。<a id="a-6X"></a>风天。<a id="a-6Y"></a>蘖路茶。<a id="a-6Z"></a>紧那罗。<a id="a-6a"></a>摩呼罗伽等。<a id="a-6b"></a>一切器仗悉皆堕落。<a id="a-6c"></a>摩醯首罗三戟叉堕落。<a id="a-6d"></a>帝释金刚杵堕落。<a id="a-6e"></a>毗纽天轮。<a id="a-6f"></a>俱尾罗棒。<a id="a-6g"></a>水天罥索。<a id="a-6h"></a>如是一切大威德天。<a id="a-6i"></a>一切器仗堕落于地。<a id="a-6j"></a>精气威力神通皆夺。<a id="a-6k"></a>由转轮大真言明王加持故。<a id="a-6l"></a>一切菩萨忆念菩提。<a id="a-6m"></a>游戏三摩地。<a id="a-6n"></a>一切天龙药叉乾闼婆阿苏罗蘖路茶紧那罗摩呼罗伽等。<a id="a-6o"></a>皆归依佛世尊。<a id="a-6p"></a>悉皆战掉如芭蕉叶。<a id="a-6q"></a>身毛竦竖。<a id="a-6r"></a>不能堪忍观大轮王真言色形。<a id="a-6s"></a>尔时世尊隐大轮王色形。<a id="a-6t"></a>刹那顷说此一切如来所说。<a id="a-6u"></a>大明妃。<a id="a-6v"></a>能息一切难调有情。<a id="a-6w"></a>能成就一切佛顶轮王。<a id="a-6x"></a>能息一切斗诤言讼。<a id="a-6y"></a>一切如来部真言母。<a id="a-6z"></a>一切菩萨母。<a id="a-70"></a>观自在菩萨。<a id="a-71"></a>金刚手秘密主。<a id="a-72"></a>为令起故。<a id="a-73"></a>说此佛眼。<a id="a-74"></a>一切佛所说。<a id="a-75"></a>能成就一切义利。<a id="a-76"></a>速疾成就轮王佛顶故。<a id="a-77"></a>说真言曰。</p>
  <p id="a78">曩莫萨嚩怛他蘖底瓢(一)曷啰(二合)毗药(二合二)三藐三没第毗药(二合三)唵(引四)噜噜塞普(二合)噜(五)入嚩(二合)攞(六)底瑟姹(二合七)悉驮鲁左儞(八)萨嚩啰他(二合)娑怛儞(九)娑嚩(二合)诃(引十)</p>
  <p id="a79">说是佛眼陀罗尼已。<a id="a-7A"></a>观自在菩萨。<a id="a-7B"></a>金刚手秘密主等悉皆而起。<a id="a-7C"></a>乃至所有一切天等众会。<a id="a-7D"></a>各各复得本神通。<a id="a-7E"></a>各还执本器仗。<a id="a-7F"></a>皆归依佛世尊。<a id="a-7G"></a>心大欢喜。<a id="a-7H"></a>嗔视观察如来。<a id="a-7I"></a>各作是赞言。<a id="a-7J"></a>呜呼奇哉。<a id="a-7K"></a>观自在菩萨。<a id="a-7L"></a>金刚手秘密主。<a id="a-7M"></a>白释迦牟尼应正等觉言。<a id="a-7N"></a>世尊是何奇特。<a id="a-7O"></a>世尊曾所未见如来持此顶轮王形光明聚。<a id="a-7P"></a>是何希奇。<a id="a-7Q"></a>佛言善男子。<a id="a-7R"></a>持顶轮王色形三摩地。<a id="a-7S"></a>一切诸佛世尊佛游戏神通。<a id="a-7T"></a>善男子如于大曼茶罗集会。<a id="a-7U"></a>汝等作真言身变化。<a id="a-7V"></a>住不思议显示大威德。<a id="a-7W"></a>如是如是。<a id="a-7X"></a>如来转轮王真言色形身住。<a id="a-7Y"></a>而显示。<a id="a-7Z"></a>善男子此佛顶转轮王。<a id="a-7a"></a>一切如来真言身。<a id="a-7b"></a>住最胜三摩地。<a id="a-7c"></a>一切诸大菩萨。<a id="a-7d"></a>及一切真言明王明妃。<a id="a-7e"></a>一切诸天无能违越。<a id="a-7f"></a>善男子有此真言转轮王佛顶。<a id="a-7g"></a>若有人诵持处。<a id="a-7h"></a>五百由旬内一切明。<a id="a-7i"></a>世间出世间不流通。<a id="a-7j"></a>不成就。<a id="a-7k"></a>汝等所说清净真言。<a id="a-7l"></a>所加持真言。<a id="a-7m"></a>不成就亦不往。<a id="a-7n"></a>亦不现威德。<a id="a-7o"></a>若才忆念此真言。<a id="a-7p"></a>一切世间出世间真言悉地皆成就。<a id="a-7q"></a>汝等所说加持真言身。<a id="a-7r"></a>一切不可成就。<a id="a-7s"></a>不现应验者。<a id="a-7t"></a>以此真言应成就之。<a id="a-7u"></a>五百由旬内地方。<a id="a-7v"></a>天龙药叉乾闼婆阿苏罗蘖路荼迦娄罗紧那罗摩呼罗伽菩萨。<a id="a-7w"></a>住真言身者。<a id="a-7x"></a>于处不堪忍住。<a id="a-7y"></a>不游行不成就。<a id="a-7z"></a>不与现验不与悉地。<a id="a-80"></a>何以故由住此佛顶轮王三摩地。<a id="a-81"></a>无能欺凌。<a id="a-82"></a>除佛眼真言三昧耶。<a id="a-83"></a>用此真言七遍诵之。<a id="a-84"></a>则其身寂静。<a id="a-85"></a>若不然者。<a id="a-86"></a>其威德无能堪忍。<a id="a-87"></a>其修真言者。<a id="a-88"></a>必须初后诵此佛眼真言。<a id="a-89"></a>十地菩萨。<a id="a-8A"></a>尚不能堪忍此轮王威德。<a id="a-8B"></a>何况余天王小类有情。</p>
  <p id="a8C">尔时世尊显佛顶威德故。<a id="a-8D"></a>欲现佛伞盖威德故。<a id="a-8E"></a>一切佛伞盖加持故。<a id="a-8F"></a>是时住白伞盖佛顶王。<a id="a-8G"></a>身如伞盖形。<a id="a-8H"></a>盖此三千大千世界。<a id="a-8I"></a>无一有情而作质碍。<a id="a-8J"></a>白伞盖形悉皆覆于佛顶。<a id="a-8K"></a>其伞盖顶。<a id="a-8L"></a>当于如来顶中。<a id="a-8M"></a>观自在菩萨。<a id="a-8N"></a>金刚手秘密主菩萨。<a id="a-8O"></a>问佛世尊。<a id="a-8P"></a>世尊此是何。<a id="a-8Q"></a>伞盖色形盖覆三千大千世界而住。<a id="a-8R"></a>住于世尊顶上。<a id="a-8S"></a>不见其边际。<a id="a-8T"></a>不可得以观察瞻睹。<a id="a-8U"></a>不可往其边际。<a id="a-8V"></a>佛言仁者此名白伞盖佛顶王。<a id="a-8W"></a>无量如来所共宣说。<a id="a-8X"></a>一切如来无量色宝。<a id="a-8Y"></a>普遍音声。<a id="a-8Z"></a>一切真多摩尼宝间错。<a id="a-8a"></a>宝珠网普遍现前不思议庄严。<a id="a-8b"></a>而作影现。<a id="a-8c"></a>是诸佛世尊伞盖。<a id="a-8d"></a>一切如来之伞盖。<a id="a-8e"></a>成佛顶王伞盖。<a id="a-8f"></a>作一切有情速疾成就。<a id="a-8g"></a>是一切诸佛伞盖。<a id="a-8h"></a>名为白伞盖。<a id="a-8i"></a>大威德菩萨。<a id="a-8j"></a>不得其边际。<a id="a-8k"></a>于千俱胝劫度量。<a id="a-8l"></a>亦不得其边际。<a id="a-8m"></a>亦不能见边际。<a id="a-8n"></a>时世尊释迦牟尼。<a id="a-8o"></a>观佛顶王。<a id="a-8p"></a>以自神通威力加持。<a id="a-8q"></a>住真言身形而说真言曰。</p>
  <p id="a8r">曩莫三满多没驮南唵怛他蘖睹瑟抳(二合)沙阿娜嚩路吉多母[口*栗]驮(二合)唵摩摩摩摩吽匿(儞戈反)</p>
  <p id="a8s">当彼之时。<a id="a-8t"></a>此三千大千世界皆动摇震。<a id="a-8u"></a>尔时世尊诰诸菩萨言。<a id="a-8v"></a>诸菩萨此白伞盖佛顶真言。<a id="a-8w"></a>能成就一切真言。<a id="a-8x"></a>能钩台。<a id="a-8y"></a>是大明王。<a id="a-8z"></a>不空无碍勇猛。</p>
  <p id="a90">尔时世尊显扬佛顶王威德故。<a id="a-91"></a>作一切有情利益故。<a id="a-92"></a>能息除一切灾祸逼迫。<a id="a-93"></a>能断坏世间出世间真言。<a id="a-94"></a>以此真言句作加持。<a id="a-95"></a>无量菩萨称赞。<a id="a-96"></a>无量俱胝佛。<a id="a-97"></a>说此佛顶王光聚。<a id="a-98"></a>令现大威德故。<a id="a-99"></a>是轮王佛顶之威光金刚句。<a id="a-9A"></a>而说真言曰。</p>
  <p id="a9B">曩莫三满多没驮南(一)唵(二)怛他蘖睹瑟尼(二合)沙(三)阿娜嚩路枳帝(四)母[口*栗]驮(二合五)帝儒啰始(六)吽(七)入嚩(二合)啰入嚩(二合)攞(八)驮迦驮迦(九)娜啰娜啰(十)尾娜啰尾娜啰(十一)嗔那嗔那(十二)频那频那(十三)吽吽泮吒泮吒(十四)娑嚩(二合引)诃(引)</p>
  <p id="a9C">说此真言已。<a id="a-9D"></a>三千大千世界。<a id="a-9E"></a>如宝爓灯形。<a id="a-9F"></a>无量间错照曜。<a id="a-9G"></a>与莲花色。<a id="a-9H"></a>帝青宝蕊。<a id="a-9I"></a>为爓晃曜。<a id="a-9J"></a>而现一切虚空际。<a id="a-9K"></a>一切宝聚为宝帐。<a id="a-9L"></a>间错铃铎。<a id="a-9M"></a>一切庄严。<a id="a-9N"></a>光聚以变化力。<a id="a-9O"></a>为门界道。<a id="a-9P"></a>种种令普遍。<a id="a-9Q"></a>佛威德示现。<a id="a-9R"></a>遍覆虚空界。<a id="a-9S"></a>加持而住。<a id="a-9T"></a>令一切菩萨作欢喜。<a id="a-9U"></a>一切获得安乐。<a id="a-9V"></a>从佛顶出光明。<a id="a-9W"></a>一切世间出世间真言明。<a id="a-9X"></a>威皆断坏令破夺其加持。<a id="a-9Y"></a>令不成就。<a id="a-9Z"></a>何以故大威光藏故。<a id="a-9a"></a>尔时世尊诰金刚手秘密主言。<a id="a-9b"></a>秘密主此一切如来光明照曜光聚佛顶。<a id="a-9c"></a>由此光明。<a id="a-9d"></a>照曜三千大千世界。<a id="a-9e"></a>下至无间地狱边际。<a id="a-9f"></a>乃至有顶。<a id="a-9g"></a>照曜。<a id="a-9h"></a>一切魔宫悉皆萎悴。<a id="a-9i"></a>于虚空际作照曜。<a id="a-9j"></a>金刚手此佛顶王。<a id="a-9k"></a>能断一切真言。<a id="a-9l"></a>才诵此真言。<a id="a-9m"></a>修行者随意。<a id="a-9n"></a>世间出世间真言。<a id="a-9o"></a>令断令破令坏。<a id="a-9p"></a>唯除轮王佛顶。<a id="a-9q"></a>白伞盖主佛顶。<a id="a-9r"></a>高佛顶。<a id="a-9s"></a>胜佛顶。<a id="a-9t"></a>佛眼。<a id="a-9u"></a>五字如来心。<a id="a-9v"></a>除此余一切世间出世间真言明。<a id="a-9w"></a>断坏令打令伏令缚令摄。<a id="a-9x"></a>修行者若才称名才诵。<a id="a-9y"></a>随意难调鬼魅。<a id="a-9z"></a>令坏令打令驰走令挫辱。<a id="a-A0"></a>金刚手此光聚佛顶。<a id="a-A1"></a>不应非处诵持。<a id="a-A2"></a>应于有舍利处诵持。<a id="a-A3"></a>贤圣诸尊所摄受处。<a id="a-A4"></a>何以故此威德光聚佛顶。<a id="a-A5"></a>等同轮王威德故。<a id="a-A6"></a>若不尔者。<a id="a-A7"></a>即被伤损。<a id="a-A8"></a>即圣众不降临。<a id="a-A9"></a>诸魔得便。<a id="a-AA"></a>当知于清净处及有舍利处。<a id="a-AB"></a>圣人得道处。<a id="a-AC"></a>先以三昧耶加持。<a id="a-AD"></a>复以轮王三昧耶佛眼加持。<a id="a-AE"></a>若异此者即被伤损。<a id="a-AF"></a>虽久修行亦不成就。<a id="a-AG"></a>此光聚大真言王。<a id="a-AH"></a>于修余真言者。<a id="a-AI"></a>不得辄诵。<a id="a-AJ"></a>何以故彼真言主威德损故。<a id="a-AK"></a>当知于闲静处。<a id="a-AL"></a>或于河侧或于池边。<a id="a-AM"></a>或于海岸或于山间。<a id="a-AN"></a>或于窟或于圣人作制底处。<a id="a-AO"></a>其修行者获大威德。<a id="a-AP"></a>具力具大精进。<a id="a-AQ"></a>具念具慧等同余部得悉地者。<a id="a-AR"></a>威光威德犹如轮王真言成就。<a id="a-AS"></a>秘密主此明王。<a id="a-AT"></a>能生不思议威德。<a id="a-AU"></a>秘密主此是如来威。<a id="a-AV"></a>如来光。<a id="a-AW"></a>如来加持。<a id="a-AX"></a>一切诸佛之光明威德。<a id="a-AY"></a>光明体。<a id="a-AZ"></a>光明性。<a id="a-Aa"></a>与一切有情威德。<a id="a-Ab"></a>能生威光性。<a id="a-Ac"></a>金刚手能断一切真言。<a id="a-Ad"></a>能调难调者。<a id="a-Ae"></a>能坏他真言威。<a id="a-Af"></a>此是大威德大神通。<a id="a-Ag"></a>能成办一切事。</p>
  <p id="aAh">尔时世尊。<a id="a-Ai"></a>复观无尽法界知已。<a id="a-Aj"></a>众生利益故。<a id="a-Ak"></a>能令如来力三摩地等流。<a id="a-Al"></a>一切菩萨无边力勇猛故。<a id="a-Am"></a>说一切佛所加持。<a id="a-An"></a>修一切真言与安乐故。<a id="a-Ao"></a>说真言曰。</p>
  <p id="aAp">曩谟三满多没驮南唵入嚩(二合)攞入嚩(二合)攞儞比也(二合)儞比庾(二合)那蘖(二合)都瑟尼(二合)沙度那度那吽(引)</p>
  <p id="aAq">尔时一切世界悉皆震动。<a id="a-Ar"></a>一切天龙药叉乾闼婆阿苏罗蘖路茶紧那罗摩呼罗伽。<a id="a-As"></a>迷闷痴乱皆失神通。<a id="a-At"></a>难调者被烧。<a id="a-Au"></a>毗那夜迦出呵呵声。<a id="a-Av"></a>尔时世尊诰秘密主言。<a id="a-Aw"></a>秘密主此名高佛顶王。<a id="a-Ax"></a>一切如来三摩地力。<a id="a-Ay"></a>勇猛大精进大力。<a id="a-Az"></a>若有善男子善女人。<a id="a-B0"></a>修习轮王佛顶者。<a id="a-B1"></a>及余净信者。<a id="a-B2"></a>所往处斗战论理诤讼。<a id="a-B3"></a>一切处若诵。<a id="a-B4"></a>所去处悉皆得胜。<a id="a-B5"></a>或余有大国王净信佛法者。<a id="a-B6"></a>用牛黄于桦皮上或素上。<a id="a-B7"></a>书此真言。<a id="a-B8"></a>系旗纛上。<a id="a-B9"></a>或于颈下。<a id="a-BA"></a>则往。<a id="a-BB"></a>他敌若见则便破败。<a id="a-BC"></a>他军消融互不相救。<a id="a-BD"></a>何以故以如来神力加持故。<a id="a-BE"></a>或余坞波塞迦坞波斯迦。<a id="a-BF"></a>于头上带持。<a id="a-BG"></a>彼人吉祥清净威德。<a id="a-BH"></a>吉庆威光威力。<a id="a-BI"></a>不被他凌突。<a id="a-BJ"></a>获得吉祥辩才。<a id="a-BK"></a>秘密主我略说。<a id="a-BL"></a>菩萨持此者。<a id="a-BM"></a>获得无量力勇健。<a id="a-BN"></a>获得如来加持。<a id="a-BO"></a>一切魔无能沮坏。<a id="a-BP"></a>一切诸天不敢逼近。<a id="a-BQ"></a>修此大真言者。<a id="a-BR"></a>无有与等。<a id="a-BS"></a>威力皆得成就。<a id="a-BT"></a>若成就等同转轮王真言。<a id="a-BU"></a>何以故一切如来神力所加持。<a id="a-BV"></a>三摩地力故。<a id="a-BW"></a>是为高顶王。</p>
  <p id="aBX">尔时世尊释迦牟尼如来。<a id="a-BY"></a>现神通威德故。<a id="a-BZ"></a>一切罪息灭故。<a id="a-Ba"></a>一切恶趣摧坏故。<a id="a-Bb"></a>一切那洛迦苦息除故。<a id="a-Bc"></a>现不思议行神通故。<a id="a-Bd"></a>现一切如来神通威德积集故。<a id="a-Be"></a>此佛顶真言王。<a id="a-Bf"></a>一切佛之所宣说真言曰。</p>
  <p id="aBg">神谟三满多没驮南唵入嚩(二合)攞惹庾瑟尼(二合)沙入嚩(二合)攞入嚩(二合)攞满驮娜么满驮娜么弩噜(二合)么弩噜(二合)么弩噜么郝贺那吽(引)</p>
  <p id="aBh">才说是真言。<a id="a-Bi"></a>此世界及一切佛刹六种震动。<a id="a-Bj"></a>无有一有情受饥渴苦。<a id="a-Bk"></a>以一切佛威神力。<a id="a-Bl"></a>现大威德故。<a id="a-Bm"></a>一切地狱中一切饥渴悉皆止息。<a id="a-Bn"></a>一切有情悉令获得饮食。<a id="a-Bo"></a>恒河沙数等如来同共宣说。<a id="a-Bp"></a>为大怖畏有情作利益故。<a id="a-Bq"></a>示现大神通。<a id="a-Br"></a>金刚手有此佛顶王所流布处。<a id="a-Bs"></a>一切魔不得其便。<a id="a-Bt"></a>何况修行者。<a id="a-Bu"></a>若有善男子善女人。<a id="a-Bv"></a>若能常忆念此真言王。<a id="a-Bw"></a>复能持诵。<a id="a-Bx"></a>彼获得不思议神通成就。<a id="a-By"></a>具大精进神通圆满。<a id="a-Bz"></a>一切诸天礼敬彼人。<a id="a-C0"></a>不久获不思议功德。<a id="a-C1"></a>若有成就真言王者。<a id="a-C2"></a>或有大乘净信者。<a id="a-C3"></a>或修习轮王佛顶者。<a id="a-C4"></a>彼获得不思议神通相应。<a id="a-C5"></a>于一切有情中为最胜。<a id="a-C6"></a>不应疑惑。<a id="a-C7"></a>获佛神通。<a id="a-C8"></a>所求欲愿获得无碍。<a id="a-C9"></a>一切神通平等真实无畏。<a id="a-CA"></a>一切时等同诸佛。<a id="a-CB"></a>金刚手若修胜佛顶真言者。<a id="a-CC"></a>不久神通自在成就。<a id="a-CD"></a>于刹那顷诸难调有情见者。<a id="a-CE"></a>悉皆驰走。<a id="a-CF"></a>所有魔众诸天见彼。<a id="a-CG"></a>皆失神通而悉驰走。<a id="a-CH"></a>若有修习此真言成就者。<a id="a-CI"></a>与转轮王真言成就。<a id="a-CJ"></a>等无有异。<a id="a-CK"></a>于地狱中亦作神通。<a id="a-CL"></a>为处地狱有情作利益故。<a id="a-CM"></a>如是一切有情息除饥苦。<a id="a-CN"></a>我略说少分。<a id="a-CO"></a>佛顶王三摩地。<a id="a-CP"></a>神通炽盛无量无边。<a id="a-CQ"></a>一劫不能说其福利功德。<a id="a-CR"></a>我少分说世尊所说。</p>
  <p id="aCS">尔时世尊告一切菩萨众。<a id="a-CT"></a>善男子佛顶王等。<a id="a-CU"></a>住一切如来三摩地真言身者。<a id="a-CV"></a>千俱胝劫不能尽说其功德。<a id="a-CW"></a>矜愍一切有情故而说少分。<a id="a-CX"></a>是佛顶王族称扬不思议功德。<a id="a-CY"></a>千俱胝劫。<a id="a-CZ"></a>若如来说无能尽其边际。<a id="a-Ca"></a>如来亲自佛顶真言王轮王大威德。<a id="a-Cb"></a>若千佛于俱胝劫赞叹。<a id="a-Cc"></a>亦不能尽其边际。<a id="a-Cd"></a>若有善男子善女人。<a id="a-Ce"></a>若以饮食衣服汤药种种资具。<a id="a-Cf"></a>供养百佛。<a id="a-Cg"></a>若有人诵此轮王受持福聚。<a id="a-Ch"></a>无能与等即说伽陀曰。</p>
  <p id="aCi">若复智修行　　最胜真言王</p>
  <p id="aCj">则成为菩提　　获地位不疑</p>
  <p id="aCk">为不生不灭　　持此佛顶者</p>
  <p id="aCl">无有等威德　　不思仪色力</p>
  <p id="aCm">三世无与等　　众生身界异</p>
  <p id="aCn">成就佛顶人　　无有等同者</p>
  <p id="aCo">若帝释自身　　或余威德天</p>
  <p id="aCp">一切世界中　　欲界大力者</p>
  <p id="aCq">见修顶轮人　　若不起承迎</p>
  <p id="aCr">头破作七分　　犹如兰香梢</p>
  <p id="aCs">自在及帝释　　水天俱尾罗</p>
  <p id="aCt">药叉大威德　　夺彼光萎悴</p>
  <p id="aCu">千光而炽盛　　照曜于诸天</p>
  <p id="aCv">若有大丈夫。<a id="a-Cw"></a>成就大真言王。<a id="a-Cx"></a>若读若诵若受持。<a id="a-Cy"></a>乃至书写经卷。<a id="a-Cz"></a>或书于桦皮。<a id="a-D0"></a>带持或涂坛或香泥涂地。<a id="a-D1"></a>散花烧香末香。<a id="a-D2"></a>以经卷置于坛中而作供养。<a id="a-D3"></a>此法要受持读诵。<a id="a-D4"></a>为他演说。<a id="a-D5"></a>观其众生根性胜劣而为宣说。<a id="a-D6"></a>勤修菩萨行者。<a id="a-D7"></a>殷勤而敷演。<a id="a-D8"></a>毕获得如来炽盛三摩地。<a id="a-D9"></a>净信究竟不乘坚固者。<a id="a-DA"></a>应授与之。<a id="a-DB"></a>如来言教。<a id="a-DC"></a>可为敷演而为说之。<a id="a-DD"></a>不应悭吝。<a id="a-DE"></a>常得宿命智。<a id="a-DF"></a>不堕于恶趣。<a id="a-DG"></a>超千劫生死流转。<a id="a-DH"></a>证无上正等觉。<a id="a-DI"></a>一切天龙常当拥护。<a id="a-DJ"></a>言音威肃令人乐闻。<a id="a-DK"></a>一切有情爱乐怜愍安乐舍寿。<a id="a-DL"></a>不为诸魔之所侵扰。<a id="a-DM"></a>若有善男子善女人大有情。<a id="a-DN"></a>坚固入大乘由满愿故。<a id="a-DO"></a>修如来族真言。<a id="a-DP"></a>是人具福大威德。<a id="a-DQ"></a>贤圣所摄受。<a id="a-DR"></a>不归依余类。<a id="a-DS"></a>唯归趣佛菩萨。<a id="a-DT"></a>超越一切魔道。<a id="a-DU"></a>意趣诸根不缺者。<a id="a-DV"></a>身色光润黄白。<a id="a-DW"></a>生于胜族清净处。<a id="a-DX"></a>生于吉宿。<a id="a-DY"></a>大勤勇身相圆满。<a id="a-DZ"></a>不太肥不太瘦。<a id="a-Da"></a>亦不干悴。<a id="a-Db"></a>爪如赤铜踝骨平满。<a id="a-Dc"></a>身形长大肌肤洁白。<a id="a-Dd"></a>不太团圝齿不疏黑。<a id="a-De"></a>眼目不睐亦不黄绿。<a id="a-Df"></a>不疥癞不贪染。<a id="a-Dg"></a>不被毗那夜迦所持。<a id="a-Dh"></a>身相应头圆平满筋脉平正。<a id="a-Di"></a>我今略说其相。<a id="a-Dj"></a>生于大族大福大威德有情。<a id="a-Dk"></a>说此法要。<a id="a-Dl"></a>是善男子善女人。<a id="a-Dm"></a>若得此佛顶真言。<a id="a-Dn"></a>必当成就。<a id="a-Do"></a>为彼有情而敷演之。<a id="a-Dp"></a>而当敬礼慎勿不与。<a id="a-Dq"></a>必当与之。<a id="a-Dr"></a>若得此佛顶真言。<a id="a-Ds"></a>必当成就。<a id="a-Dt"></a>若有人得此坚固有情。<a id="a-Du"></a>轮王佛顶必当成就。<a id="a-Dv"></a>此甚深法要。<a id="a-Dw"></a>余世界中甚难得闻。<a id="a-Dx"></a>此由如来加持。<a id="a-Dy"></a>于余多世界中得闻。<a id="a-Dz"></a>若有人一经于耳根。<a id="a-E0"></a>应知皆是轮王三摩地之所加持。<a id="a-E1"></a>应如是知。<a id="a-E2"></a>若有人得此如来族法要修行者。<a id="a-E3"></a>得至于手中。<a id="a-E4"></a>皆是如来加持。<a id="a-E5"></a>何以故皆是如来不思议真言三摩地顶轮真言身之所建立。<a id="a-E6"></a>此一切真言中最大真言句。<a id="a-E7"></a>顶王三摩地不思议法要。<a id="a-E8"></a>应当知。<a id="a-E9"></a>是故彼有情。<a id="a-EA"></a>必当求如来真言成就。<a id="a-EB"></a>若此法要书写经卷。<a id="a-EC"></a>或诵所在之处。<a id="a-ED"></a>无量人天世间皆作供养。<a id="a-EE"></a>获得此三摩地炽盛法句。<a id="a-EF"></a>彼人无增上嗔恚之心。</p>
 </body>
</html>