<!doctype html>
<html id="z3IBUarf5" data-ver="826">
 <head>
  <meta charset="utf-8">
  <meta author="施护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说大集法门经卷上</h1>
  <p id="a2">如是我闻。<a id="a-3"></a>一时世尊。<a id="a-4"></a>游行至彼末利城中。<a id="a-5"></a>与苾刍众。<a id="a-6"></a>而共集会。<a id="a-7"></a>时彼城中。<a id="a-8"></a>有一净信优婆塞。<a id="a-9"></a>亦名末利。<a id="a-A"></a>于其城内。<a id="a-B"></a>新造一舍。<a id="a-C"></a>种种严饰。<a id="a-D"></a>清净宽广。<a id="a-E"></a>是舍先未曾有。<a id="a-F"></a>沙门婆罗门等。<a id="a-G"></a>安止其中。<a id="a-H"></a>时末利优婆塞。<a id="a-I"></a>闻佛世尊与苾刍众游行至此。<a id="a-J"></a>心生欢喜。<a id="a-K"></a>即诣佛所。<a id="a-L"></a>到已头面礼世尊足。<a id="a-M"></a>礼已合掌。<a id="a-N"></a>退住一面。<a id="a-O"></a>白佛言。<a id="a-P"></a>世尊。<a id="a-Q"></a>我是优婆塞。<a id="a-R"></a>名曰末利。<a id="a-S"></a>我于世尊。<a id="a-T"></a>心生净信。<a id="a-U"></a>我此城中。<a id="a-V"></a>新造一舍。<a id="a-W"></a>清净宽广。<a id="a-X"></a>是舍先未曾有。<a id="a-Y"></a>沙门婆罗门等。<a id="a-Z"></a>安止其中。<a id="a-a"></a>我今请佛及苾刍众于我舍住。<a id="a-b"></a>愿佛世尊。<a id="a-c"></a>悲愍我故。<a id="a-d"></a>受我所请。</p>
  <p id="ae">尔时世尊。<a id="a-f"></a>默然而受。<a id="a-g"></a>时末利优婆塞。<a id="a-h"></a>知佛默然受所请已。<a id="a-i"></a>即时头面礼世尊足。<a id="a-j"></a>右绕三匝。<a id="a-k"></a>出离佛会。<a id="a-l"></a>还彼舍中。<a id="a-m"></a>重复严饰。<a id="a-n"></a>遍诸舍宇。<a id="a-o"></a>悉以香水。<a id="a-p"></a>散洒其地。<a id="a-q"></a>内外一切。<a id="a-r"></a>普令清净。<a id="a-s"></a>时末利优婆塞。<a id="a-t"></a>如是严净所造舍已。<a id="a-u"></a>还诣佛所。<a id="a-v"></a>到已重复礼世尊足。<a id="a-w"></a>前白佛言。<a id="a-x"></a>世尊。<a id="a-y"></a>先所造舍。<a id="a-z"></a>悉以香水。<a id="a-10"></a>散洒其地。<a id="a-11"></a>内外清净。<a id="a-12"></a>愿佛世尊及苾刍众。<a id="a-13"></a>往彼舍住。<a id="a-14"></a>今正是时。</p>
  <p id="a15">尔时世尊与大苾刍众等。<a id="a-16"></a>恭敬围绕。<a id="a-17"></a>往彼末利优婆塞所造新舍。<a id="a-18"></a>到彼舍已。<a id="a-19"></a>佛先洗足。<a id="a-1A"></a>乃入其舍。<a id="a-1B"></a>入已周匝。<a id="a-1C"></a>普遍观察。<a id="a-1D"></a>佛即于舍中间。<a id="a-1E"></a>安详而坐。<a id="a-1F"></a>诸苾刍众。<a id="a-1G"></a>亦各洗足。<a id="a-1H"></a>次第而入。<a id="a-1I"></a>礼佛足已。<a id="a-1J"></a>于佛后面。<a id="a-1K"></a>次第而坐。<a id="a-1L"></a>末利优婆塞。<a id="a-1M"></a>后入其舍。<a id="a-1N"></a>礼世尊足。<a id="a-1O"></a>合掌恭敬。<a id="a-1P"></a>普遍顶礼诸苾刍乃于佛前。<a id="a-1Q"></a>一面而坐。<a id="a-1R"></a>尔时世尊。<a id="a-1S"></a>种种慰谕彼末利优婆塞已。<a id="a-1T"></a>即为如应宣说法要。<a id="a-1U"></a>示教利喜。<a id="a-1V"></a>时末利优婆塞。<a id="a-1W"></a>闻法欢喜。<a id="a-1X"></a>心生净信。<a id="a-1Y"></a>如是世尊。<a id="a-1Z"></a>为彼优婆塞。<a id="a-1a"></a>如应说法。<a id="a-1b"></a>示教利喜。<a id="a-1c"></a>而过多夜。<a id="a-1d"></a>佛即告言。<a id="a-1e"></a>末利。<a id="a-1f"></a>过是夜已。<a id="a-1g"></a>当自知时。</p>
  <p id="a1h">是时末利优婆塞。<a id="a-1i"></a>闻佛言已。<a id="a-1j"></a>即从坐起。<a id="a-1k"></a>礼世尊足。<a id="a-1l"></a>合掌恭敬。<a id="a-1m"></a>普遍顶礼诸苾刍众。<a id="a-1n"></a>绕佛三匝。<a id="a-1o"></a>出离佛会。</p>
  <p id="a1p">尔时世尊。<a id="a-1q"></a>见彼末利优婆塞离会未久。<a id="a-1r"></a>即告尊者舍利子言。<a id="a-1s"></a>我此声闻苾刍。<a id="a-1t"></a>已离睡眠。<a id="a-1u"></a>皆是离尘清净大众。<a id="a-1v"></a>若诸苾刍乐说法者。<a id="a-1w"></a>即当随应而自宣说。<a id="a-1x"></a>随所利益。<a id="a-1y"></a>不应止息。<a id="a-1z"></a>时尊者舍利子。<a id="a-20"></a>受教而住。</p>
  <p id="a21">尔时世尊。<a id="a-22"></a>即以僧伽梨衣等为四褺。<a id="a-23"></a>处师子床右胁着地吉祥安隐。<a id="a-24"></a>累足而卧。<a id="a-25"></a>佛卧未久。<a id="a-26"></a>尔时异处。<a id="a-27"></a>有外道尼乾陀惹提子等。<a id="a-28"></a>于声闻苾刍。<a id="a-29"></a>而生轻谤。<a id="a-2A"></a>欲作破坏。<a id="a-2B"></a>欲兴斗诤。<a id="a-2C"></a>出非法语。<a id="a-2D"></a>种种毁呰。<a id="a-2E"></a>作如是言。<a id="a-2F"></a>我所知法。<a id="a-2G"></a>彼声闻人。<a id="a-2H"></a>不能了知。<a id="a-2I"></a>彼所有法。<a id="a-2J"></a>我如实知。<a id="a-2K"></a>邪行是汝。<a id="a-2L"></a>正行是我。<a id="a-2M"></a>有利益是我。<a id="a-2N"></a>无利益是汝。<a id="a-2O"></a>汝所说法。<a id="a-2P"></a>前言纵是。<a id="a-2Q"></a>后言即非。<a id="a-2R"></a>后言或是。<a id="a-2S"></a>前言还非。<a id="a-2T"></a>而不能作大师子吼说法利益时尼乾陀惹提子等。<a id="a-2U"></a>欲兴广大斗诤因缘。<a id="a-2V"></a>发如是等毁呰语时。<a id="a-2W"></a>各各相视。<a id="a-2X"></a>面目惨恶。<a id="a-2Y"></a>复作是言。<a id="a-2Z"></a>诸声闻苾刍色相威仪。<a id="a-2a"></a>而不寂静。<a id="a-2b"></a>不能离贪。<a id="a-2c"></a>未得解脱。<a id="a-2d"></a>不能见法不能善知彼出离道。<a id="a-2e"></a>不能证彼所向圣果。<a id="a-2f"></a>彼所习法。<a id="a-2g"></a>非正等正觉所说。<a id="a-2h"></a>发如是等毁呰语言兴斗诤事。</p>
  <p id="a2i">尔时尊者舍利子。<a id="a-2j"></a>知是事已。<a id="a-2k"></a>即自思念。<a id="a-2l"></a>如来大师。<a id="a-2m"></a>宴卧未久。<a id="a-2n"></a>不应以是因缘而白世尊。<a id="a-2o"></a>作是念已。<a id="a-2p"></a>告诸苾刍言。<a id="a-2q"></a>汝等当知。<a id="a-2r"></a>异处有诸外道尼乾陀惹提子等。<a id="a-2s"></a>于声闻苾刍。<a id="a-2t"></a>而生轻谤。<a id="a-2u"></a>欲作破坏。<a id="a-2v"></a>欲兴斗诤。<a id="a-2w"></a>出非法语。<a id="a-2x"></a>种种毁呰。<a id="a-2y"></a>彼作是言。<a id="a-2z"></a>我所知法。<a id="a-30"></a>诸声闻人。<a id="a-31"></a>不能了知。<a id="a-32"></a>彼所有法。<a id="a-33"></a>我如实知。<a id="a-34"></a>邪行是汝。<a id="a-35"></a>正行是我。<a id="a-36"></a>有利益是我。<a id="a-37"></a>无利益是汝。<a id="a-38"></a>汝所说法。<a id="a-39"></a>前言纵是。<a id="a-3A"></a>后言即非。<a id="a-3B"></a>后言或是。<a id="a-3C"></a>前言还非。<a id="a-3D"></a>而不能作大师子吼说法利益。<a id="a-3E"></a>诸苾刍。<a id="a-3F"></a>彼尼乾陀惹提子等。<a id="a-3G"></a>欲兴广大斗诤因缘。<a id="a-3H"></a>发如是等毁呰语时。<a id="a-3I"></a>各各相视。<a id="a-3J"></a>面目惨恶。<a id="a-3K"></a>复作是言。<a id="a-3L"></a>诸声闻苾刍。<a id="a-3M"></a>色相威仪。<a id="a-3N"></a>而不寂静。<a id="a-3O"></a>不能离贪。<a id="a-3P"></a>未得解脱。<a id="a-3Q"></a>不能见法。<a id="a-3R"></a>不能善知彼出离道。<a id="a-3S"></a>不能证彼所向圣果。<a id="a-3T"></a>彼所习法。<a id="a-3U"></a>非正等正觉所说。<a id="a-3V"></a>发如是等毁呰语言。<a id="a-3W"></a>兴斗诤事。<a id="a-3X"></a>诸苾淫。<a id="a-3Y"></a>汝今当知。<a id="a-3Z"></a>我等诸声闻大众。<a id="a-3a"></a>皆是离尘清净心者。<a id="a-3b"></a>现证诸法。<a id="a-3c"></a>善能了知诸出离道。<a id="a-3d"></a>各各已得所证圣果。<a id="a-3e"></a>我等声闻。<a id="a-3f"></a>所修习法。<a id="a-3g"></a>一一皆是如来大师应供正等正觉。<a id="a-3h"></a>亲所宣说一一真实。<a id="a-3i"></a>而无虚妄。<a id="a-3j"></a>诸苾刍。<a id="a-3k"></a>当知佛所宣说。<a id="a-3l"></a>谓契经祇夜记别伽陀本事本生缘起方广希法。<a id="a-3m"></a>如是等法。<a id="a-3n"></a>佛悲愍心。<a id="a-3o"></a>广为众生。<a id="a-3p"></a>如理宣说而令众生。<a id="a-3q"></a>如说修习。<a id="a-3r"></a>行诸梵行。<a id="a-3s"></a>利益安乐天人世间。</p>
  <p id="a3t">复次诸苾刍。<a id="a-3u"></a>当知一法。<a id="a-3v"></a>是佛所说谓一切众生。<a id="a-3w"></a>皆依食住。<a id="a-3x"></a>此为一法。<a id="a-3y"></a>如是等法。<a id="a-3z"></a>佛悲愍心。<a id="a-40"></a>广为众生。<a id="a-41"></a>如理宣说。<a id="a-42"></a>而令众生。<a id="a-43"></a>如说修习。<a id="a-44"></a>行诸梵行。<a id="a-45"></a>利益安乐天人世间。</p>
  <p id="a46">复次二法是佛所说。<a id="a-47"></a>谓一名二色。<a id="a-48"></a>如是等法。<a id="a-49"></a>佛悲愍心。<a id="a-4A"></a>广为众生如理宣说。<a id="a-4B"></a>而令众生如说修习。<a id="a-4C"></a>行诸梵行。<a id="a-4D"></a>利益安乐天人世间。</p>
  <p id="a4E">复次三业是佛所说。<a id="a-4F"></a>谓一者身业。<a id="a-4G"></a>二者语业。<a id="a-4H"></a>三者意业。<a id="a-4I"></a>即此三业。<a id="a-4J"></a>复有二种。<a id="a-4K"></a>一善。<a id="a-4L"></a>二不善。<a id="a-4M"></a>何等为善。<a id="a-4N"></a>谓身业善行。<a id="a-4O"></a>语业善行。<a id="a-4P"></a>意业善行。<a id="a-4Q"></a>何名不善。<a id="a-4R"></a>谓身业不善行。<a id="a-4S"></a>语业不善行。<a id="a-4T"></a>意业不善行。</p>
  <p id="a4U">复次三不善思惟。<a id="a-4V"></a>是佛所说。<a id="a-4W"></a>谓欲思惟。<a id="a-4X"></a>嗔思惟。<a id="a-4Y"></a>害思惟。</p>
  <p id="a4Z">复次三善思惟。<a id="a-4a"></a>是佛所说。<a id="a-4b"></a>谓离欲思惟。<a id="a-4c"></a>无嗔思惟。<a id="a-4d"></a>不害思惟。</p>
  <p id="a4e">复次三不善根。<a id="a-4f"></a>是佛所说。<a id="a-4g"></a>谓贪不善根。<a id="a-4h"></a>嗔不善根。<a id="a-4i"></a>痴不善根。</p>
  <p id="a4j">复次三善根。<a id="a-4k"></a>是佛所说。<a id="a-4l"></a>谓无贪善根。<a id="a-4m"></a>无嗔善根。<a id="a-4n"></a>无痴善根。</p>
  <p id="a4o">复次三漏。<a id="a-4p"></a>是佛所说。<a id="a-4q"></a>谓欲漏有漏无明漏。</p>
  <p id="a4r">复次三求。<a id="a-4s"></a>是佛所说。<a id="a-4t"></a>谓欲求有求梵行求。</p>
  <p id="a4u">复次三爱。<a id="a-4v"></a>是佛所说。<a id="a-4w"></a>谓欲爱色爱无色爱。</p>
  <p id="a4x">复次三界。<a id="a-4y"></a>是佛所说。<a id="a-4z"></a>谓欲界色界无色界。</p>
  <p id="a50">复次三不善界。<a id="a-51"></a>是佛所说。<a id="a-52"></a>谓染欲界。<a id="a-53"></a>嗔恚界。<a id="a-54"></a>损害界。</p>
  <p id="a55">复次三善界。<a id="a-56"></a>是佛所说。<a id="a-57"></a>谓无欲界。<a id="a-58"></a>无嗔界。<a id="a-59"></a>不害界。</p>
  <p id="a5A">复次三有。<a id="a-5B"></a>是佛所说。<a id="a-5C"></a>谓欲有色有无色有。</p>
  <p id="a5D">复次三聚。<a id="a-5E"></a>是佛所说。<a id="a-5F"></a>谓邪定聚正定聚不定聚。</p>
  <p id="a5G">复次三受。<a id="a-5H"></a>是佛所说。<a id="a-5I"></a>谓乐受苦受非苦乐受。</p>
  <p id="a5J">复次三苦。<a id="a-5K"></a>是佛所说。<a id="a-5L"></a>谓轮回苦苦苦坏苦。</p>
  <p id="a5M">复次三种欲生。<a id="a-5N"></a>是佛所说。<a id="a-5O"></a>谓现处欲欲生。<a id="a-5P"></a>化乐欲欲生。<a id="a-5Q"></a>他化自在欲欲生。</p>
  <p id="a5R">复次三种乐生。<a id="a-5S"></a>是佛所说。<a id="a-5T"></a>谓有众生生。<a id="a-5U"></a>生已受乐。<a id="a-5V"></a>如人中一类。<a id="a-5W"></a>是名第一乐生。<a id="a-5X"></a>复有众生。<a id="a-5Y"></a>长受喜乐。<a id="a-5Z"></a>此乐广大。<a id="a-5a"></a>适悦庆快。<a id="a-5b"></a>如光音天。<a id="a-5c"></a>是名第二乐生。<a id="a-5d"></a>复有众生。<a id="a-5e"></a>乃至尽寿受快乐足。<a id="a-5f"></a>如遍净天。<a id="a-5g"></a>是名第三乐生。</p>
  <p id="a5h">复次三种福事成就慧行。<a id="a-5i"></a>是佛所说。<a id="a-5j"></a>谓布施庄严成就慧行。<a id="a-5k"></a>持戒庄严成就慧行。<a id="a-5l"></a>禅定庄严成就慧行。</p>
  <p id="a5m">复次三三摩地。<a id="a-5n"></a>是佛所说。<a id="a-5o"></a>谓有寻有伺三摩地。<a id="a-5p"></a>无寻唯伺三摩地。<a id="a-5q"></a>无寻无伺三摩地复有三三摩地。<a id="a-5r"></a>是佛所说。<a id="a-5s"></a>谓空解脱三摩地无愿解脱三摩地。<a id="a-5t"></a>无相解脱三摩地。</p>
  <p id="a5u">复次三住。<a id="a-5v"></a>是佛所说。<a id="a-5w"></a>谓天住梵住圣住。</p>
  <p id="a5x">复次三根。<a id="a-5y"></a>是佛所说。<a id="a-5z"></a>谓未知当知根。<a id="a-60"></a>已知根。<a id="a-61"></a>具知根。</p>
  <p id="a62">复次三增上。<a id="a-63"></a>是佛所说。<a id="a-64"></a>谓世增上。<a id="a-65"></a>法增上。<a id="a-66"></a>我增上。</p>
  <p id="a67">复次三佛。<a id="a-68"></a>是佛所说。<a id="a-69"></a>谓过去诸佛。<a id="a-6A"></a>未来诸佛。<a id="a-6B"></a>现在诸佛。</p>
  <p id="a6C">复次三言说事。<a id="a-6D"></a>是佛所说。<a id="a-6E"></a>谓过去言说事。<a id="a-6F"></a>未来言说事。<a id="a-6G"></a>现在言说事。</p>
  <p id="a6H">复次三眼。<a id="a-6I"></a>是佛所说。<a id="a-6J"></a>谓肉眼天眼慧眼。</p>
  <p id="a6K">复次三明。<a id="a-6L"></a>是佛所说。<a id="a-6M"></a>谓宿命智明。<a id="a-6N"></a>众生生灭智明。<a id="a-6O"></a>漏尽智明。</p>
  <p id="a6P">复次三通。<a id="a-6Q"></a>是佛所说。<a id="a-6R"></a>谓神境通。<a id="a-6S"></a>说法通。<a id="a-6T"></a>教诫通。</p>
  <p id="a6U">复次三不净。<a id="a-6V"></a>是佛所说。<a id="a-6W"></a>谓身不净。<a id="a-6X"></a>语不净。<a id="a-6Y"></a>心不净。</p>
  <p id="a6Z">复次三净。<a id="a-6a"></a>是佛所说。<a id="a-6b"></a>谓身净语净心净。</p>
  <p id="a6c">复次三学。<a id="a-6d"></a>是佛所说。<a id="a-6e"></a>谓戒学定学慧学。</p>
  <p id="a6f">复次三品。<a id="a-6g"></a>是佛所说。<a id="a-6h"></a>谓戒品定品慧品。</p>
  <p id="a6i">复次三火。<a id="a-6j"></a>是佛所说。<a id="a-6k"></a>谓贪火嗔火痴火。</p>
  <p id="a6l">复次三分位。<a id="a-6m"></a>是佛所说。<a id="a-6n"></a>谓生分位。<a id="a-6o"></a>成分位。<a id="a-6p"></a>法分位。<a id="a-6q"></a>如是等法。<a id="a-6r"></a>佛悲愍心。<a id="a-6s"></a>广为众生。<a id="a-6t"></a>如理宣说。<a id="a-6u"></a>而令众生如说修习。<a id="a-6v"></a>行诸梵行。<a id="a-6w"></a>利益安乐天人世间。</p>
  <p id="a6x">复次四念处观。<a id="a-6y"></a>是佛所说。<a id="a-6z"></a>谓观身不净。<a id="a-70"></a>无生起想。<a id="a-71"></a>调伏无明。<a id="a-72"></a>离烦恼受。<a id="a-73"></a>观受是苦。<a id="a-74"></a>观心生灭。<a id="a-75"></a>善观诸法。<a id="a-76"></a>亦复如是。</p>
  <p id="a77">复次四正断。<a id="a-78"></a>是佛所说。<a id="a-79"></a>谓已生诸不善法。<a id="a-7A"></a>发勤精进。<a id="a-7B"></a>摄心志念。<a id="a-7C"></a>皆悉断除。<a id="a-7D"></a>未生诸不善法。<a id="a-7E"></a>发勤精进。<a id="a-7F"></a>摄心志念。<a id="a-7G"></a>防令不起。<a id="a-7H"></a>未生诸善法。<a id="a-7I"></a>发勤精进。<a id="a-7J"></a>摄心志念。<a id="a-7K"></a>而令生起。<a id="a-7L"></a>已生诸善法。<a id="a-7M"></a>发勤精进。<a id="a-7N"></a>摄心志念。<a id="a-7O"></a>而令一切增长圆满。<a id="a-7P"></a>此名四正断。</p>
  <p id="a7Q">复次四神足。<a id="a-7R"></a>是佛所说。<a id="a-7S"></a>谓欲三摩地。<a id="a-7T"></a>断行具足神足。<a id="a-7U"></a>精进三摩地。<a id="a-7V"></a>断行具足神足。<a id="a-7W"></a>心三摩地。<a id="a-7X"></a>断行具足神足。<a id="a-7Y"></a>慧三摩地。<a id="a-7Z"></a>断行具足神足。</p>
  <p id="a7a">复次四禅定。<a id="a-7b"></a>是佛所说。<a id="a-7c"></a>谓若苾刍。<a id="a-7d"></a>已能离诸欲不善法。<a id="a-7e"></a>有寻有伺。<a id="a-7f"></a>此名第一离生喜乐定。<a id="a-7g"></a>若复苾刍。<a id="a-7h"></a>止息寻伺。<a id="a-7i"></a>内心清净。<a id="a-7j"></a>安住一想。<a id="a-7k"></a>无寻无伺。<a id="a-7l"></a>此名第二定生喜乐定。<a id="a-7m"></a>若复苾刍。<a id="a-7n"></a>不贪于喜。<a id="a-7o"></a>住于舍行。<a id="a-7p"></a>身得轻安妙乐。<a id="a-7q"></a>此名第三离喜妙乐定。<a id="a-7r"></a>若复苾刍。<a id="a-7s"></a>断除乐想。<a id="a-7t"></a>亦无苦想。<a id="a-7u"></a>无悦意。<a id="a-7v"></a>无恼意。<a id="a-7w"></a>无苦无乐。<a id="a-7x"></a>此名第四舍念清净定。<a id="a-7y"></a>如是等名为四禅定。</p>
  <p id="a7z">复次四无量。<a id="a-80"></a>是佛所说。<a id="a-81"></a>谓若苾刍。<a id="a-82"></a>发起慈心。<a id="a-83"></a>先于东方行慈。<a id="a-84"></a>南西北方。<a id="a-85"></a>四维上下。<a id="a-86"></a>亦然行慈。<a id="a-87"></a>而彼慈心。<a id="a-88"></a>于一切处。<a id="a-89"></a>一切世界。<a id="a-8A"></a>一切种类广大无量。<a id="a-8B"></a>而无边际。<a id="a-8C"></a>亦无分限。<a id="a-8D"></a>此名慈无量。<a id="a-8E"></a>悲喜舍三。<a id="a-8F"></a>亦复如是。<a id="a-8G"></a>此等名为四无量。</p>
  <p id="a8H">复次四无色定。<a id="a-8I"></a>是佛所说。<a id="a-8J"></a>谓若苾刍。<a id="a-8K"></a>离一切色。<a id="a-8L"></a>无对无碍。<a id="a-8M"></a>而无作意。<a id="a-8N"></a>观无边空。<a id="a-8O"></a>此观行相。<a id="a-8P"></a>名空无边处定。<a id="a-8Q"></a>复离空处。<a id="a-8R"></a>而非所观。<a id="a-8S"></a>但观无边识。<a id="a-8T"></a>此观行相。<a id="a-8U"></a>名识无边处定。<a id="a-8V"></a>复离识处。<a id="a-8W"></a>而非所观。<a id="a-8X"></a>但观一切。<a id="a-8Y"></a>皆无所有此观行相。<a id="a-8Z"></a>名无所有处定。<a id="a-8a"></a>复离无所有处行相。<a id="a-8b"></a>名为非想非非想处定。<a id="a-8c"></a>如是名为四无色定。</p>
  <p id="a8d">复次四智。<a id="a-8e"></a>是佛所说。<a id="a-8f"></a>谓法智无生智。<a id="a-8g"></a>等智他心智。</p>
  <p id="a8h">复次四安住。<a id="a-8i"></a>是佛所说。<a id="a-8j"></a>谓一切行安住。<a id="a-8k"></a>舍行安住。<a id="a-8l"></a>寂静行安住。<a id="a-8m"></a>慧行安住。</p>
  <p id="a8n">复次四圣谛。<a id="a-8o"></a>是佛所说。<a id="a-8p"></a>谓苦圣谛。<a id="a-8q"></a>苦集圣谛。<a id="a-8r"></a>苦灭圣谛。<a id="a-8s"></a>苦灭往向圣谛。</p>
  <p id="a8t">复次四种布施清净。<a id="a-8u"></a>是佛所说。<a id="a-8v"></a>谓有布施。<a id="a-8w"></a>施者清净。<a id="a-8x"></a>非受者。<a id="a-8y"></a>或有布施。<a id="a-8z"></a>受者清净。<a id="a-90"></a>非施者。<a id="a-91"></a>或有布施。<a id="a-92"></a>亦非施者亦非受者。<a id="a-93"></a>谓所施清净或有布施。<a id="a-94"></a>施者受者二俱清净。</p>
  <p id="a95">复次四生。<a id="a-96"></a>是佛所说。<a id="a-97"></a>谓胎生卵生湿生化生。</p>
  <p id="a98">复次四种母胎事。<a id="a-99"></a>是佛所说。<a id="a-9A"></a>谓有能了知入母胎事。<a id="a-9B"></a>住母胎事。<a id="a-9C"></a>出母胎事。<a id="a-9D"></a>此名第一母胎事。<a id="a-9E"></a>有能了知入母胎事住母胎事。<a id="a-9F"></a>不能了知出母胎事。<a id="a-9G"></a>此名第二母胎事有能了知入母胎事。<a id="a-9H"></a>不能了知住母胎事。<a id="a-9I"></a>出母胎事。<a id="a-9J"></a>此名第三母胎事。<a id="a-9K"></a>有不能了知入母胎事。<a id="a-9L"></a>住母胎事出母胎事此名第四母胎事。<a id="a-9M"></a>如是等名为四种母胎事。</p>
  <p id="a9N">复次四识住。<a id="a-9O"></a>是佛所说。<a id="a-9P"></a>谓色生色缘色住。<a id="a-9Q"></a>喜行广大增长。<a id="a-9R"></a>是识所住。<a id="a-9S"></a>受生受缘受住。<a id="a-9T"></a>喜行广大增长。<a id="a-9U"></a>是识所住想生想缘想住。<a id="a-9V"></a>喜行广大增长。<a id="a-9W"></a>是识所住。<a id="a-9X"></a>行生行缘行住。<a id="a-9Y"></a>喜行广大增长。<a id="a-9Z"></a>是识所住。<a id="a-9a"></a>如是等名为四识住。</p>
  <p id="a9b">复次四法句。<a id="a-9c"></a>是佛所说。<a id="a-9d"></a>谓神通法句。<a id="a-9e"></a>离恚法句。<a id="a-9f"></a>平等法句。<a id="a-9g"></a>平等三摩地法句。</p>
  <p id="a9h">复次四娑摩那曩法。<a id="a-9i"></a>是佛所说。<a id="a-9j"></a>谓若现在乐。<a id="a-9k"></a>此为苦报。<a id="a-9l"></a>若现在苦。<a id="a-9m"></a>此为苦报。<a id="a-9n"></a>若现在苦。<a id="a-9o"></a>此为乐报。<a id="a-9p"></a>若现在乐。<a id="a-9q"></a>此为乐报。<a id="a-9r"></a>此名四娑摩那曩法。</p>
  <p id="a9s">复次四向。<a id="a-9t"></a>是佛所说。<a id="a-9u"></a>谓无忍忍调伏寂静。</p>
  <p id="a9v">复次四神通道。<a id="a-9w"></a>是佛所说。<a id="a-9x"></a>谓苦迟缓神通。<a id="a-9y"></a>苦速疾神通。<a id="a-9z"></a>乐迟缓神通。<a id="a-A0"></a>乐速疾神通。</p>
  <p id="aA1">复次四预流身。<a id="a-A2"></a>是佛所说。<a id="a-A3"></a>谓有一类预流。<a id="a-A4"></a>于佛如来信心不坏。<a id="a-A5"></a>不毁沙门婆罗门天人魔梵。<a id="a-A6"></a>了知世法。<a id="a-A7"></a>有一类预流。<a id="a-A8"></a>心得清净。<a id="a-A9"></a>证得佛法。<a id="a-AA"></a>正见正行。<a id="a-AB"></a>各各了知自所修法。<a id="a-AC"></a>有一类预流。<a id="a-AD"></a>心生喜乐。<a id="a-AE"></a>见在家者及彼出家持净戒者。<a id="a-AF"></a>心生尊敬。<a id="a-AG"></a>有一类预流。<a id="a-AH"></a>自修净戒。<a id="a-AI"></a>具足不坏。<a id="a-AJ"></a>智慧明利。<a id="a-AK"></a>善相寂静。<a id="a-AL"></a>如是等名为四预流身。</p>
  <p id="aAM">复次四沙门果。<a id="a-AN"></a>是佛所说。<a id="a-AO"></a>谓须陀洹果。<a id="a-AP"></a>斯陀含果。<a id="a-AQ"></a>阿那含果。<a id="a-AR"></a>阿罗汉果。</p>
  <p id="aAS">复次四取。<a id="a-AT"></a>是佛所说。<a id="a-AU"></a>谓欲取。<a id="a-AV"></a>见取。<a id="a-AW"></a>戒禁取。<a id="a-AX"></a>我语取。</p>
  <p id="aAY">复次四三摩地想。<a id="a-AZ"></a>是佛所说。<a id="a-Aa"></a>谓有见法得乐行转。<a id="a-Ab"></a>此为三摩地想。<a id="a-Ac"></a>有知见转。<a id="a-Ad"></a>此为三摩地想。<a id="a-Ae"></a>有慧分别转。<a id="a-Af"></a>此为三摩地想。<a id="a-Ag"></a>有身得漏尽转。<a id="a-Ah"></a>此为三摩地想。</p>
  <p id="aAi">复次四力。<a id="a-Aj"></a>是佛所说。<a id="a-Ak"></a>谓慧力。<a id="a-Al"></a>精进力。<a id="a-Am"></a>无碍力。<a id="a-An"></a>摄力。</p>
  <p id="aAo">复次四补特伽罗。<a id="a-Ap"></a>是佛所说。<a id="a-Aq"></a>有补特伽罗。<a id="a-Ar"></a>谓我能修行。<a id="a-As"></a>我持戒。<a id="a-At"></a>我如法相应。<a id="a-Au"></a>非他能修行。<a id="a-Av"></a>非他持戒。<a id="a-Aw"></a>非他如法相应。<a id="a-Ax"></a>有补特伽罗。<a id="a-Ay"></a>谓他能修行。<a id="a-Az"></a>他持戒。<a id="a-B0"></a>他如法相应。<a id="a-B1"></a>非我能修行。<a id="a-B2"></a>非我持戒。<a id="a-B3"></a>非我如法相应。<a id="a-B4"></a>有补特伽罗。<a id="a-B5"></a>谓我能修行。<a id="a-B6"></a>他亦能修行。<a id="a-B7"></a>我持戒他亦持戒我如法相应。<a id="a-B8"></a>他亦如法相应。<a id="a-B9"></a>有补特伽罗。<a id="a-BA"></a>谓我不能修行。<a id="a-BB"></a>他亦不能修行。<a id="a-BC"></a>我不持戒。<a id="a-BD"></a>他亦不持戒。<a id="a-BE"></a>我不如法相应。<a id="a-BF"></a>他亦不如法相应。<a id="a-BG"></a>如是等名为四补特伽罗。</p>
  <p id="aBH">复次四随众事。<a id="a-BI"></a>是佛所说。<a id="a-BJ"></a>谓与众同一住处。<a id="a-BK"></a>与众同一饮食。<a id="a-BL"></a>与众同一忏悔。<a id="a-BM"></a>与众同一受用。</p>
  <p id="aBN">复次四大轮。<a id="a-BO"></a>是佛所说。<a id="a-BP"></a>谓善说妙法。<a id="a-BQ"></a>依止正士。<a id="a-BR"></a>愿心平等。<a id="a-BS"></a>修先慧行。</p>
  <p id="aBT">复次四摄法。<a id="a-BU"></a>是佛所说。<a id="a-BV"></a>谓布施。<a id="a-BW"></a>爱语。<a id="a-BX"></a>利行。<a id="a-BY"></a>同事。</p>
  <p id="aBZ">复次四无碍解。<a id="a-Ba"></a>是佛所说。<a id="a-Bb"></a>谓义无碍解。<a id="a-Bc"></a>法无碍解。<a id="a-Bd"></a>乐说无碍解。<a id="a-Be"></a>辩才无碍解。</p>
  <p id="aBf">复次四烦恼。<a id="a-Bg"></a>是佛所说。<a id="a-Bh"></a>谓欲烦恼。<a id="a-Bi"></a>有烦恼。<a id="a-Bj"></a>见烦恼。<a id="a-Bk"></a>无明烦恼。</p>
  <p id="aBl">复次四行。<a id="a-Bm"></a>是佛所说。<a id="a-Bn"></a>谓欲行。<a id="a-Bo"></a>有行。<a id="a-Bp"></a>见行。<a id="a-Bq"></a>无明行。</p>
  <p id="aBr">复次四身聚。<a id="a-Bs"></a>是佛所说。<a id="a-Bt"></a>谓无明身聚。<a id="a-Bu"></a>嗔身聚。<a id="a-Bv"></a>戒禁取身聚。<a id="a-Bw"></a>一切着身聚。</p>
  <p id="aBx">复次四爱生。<a id="a-By"></a>是佛所说。<a id="a-Bz"></a>谓有苾刍。<a id="a-C0"></a>因彼衣服而生爱心。<a id="a-C1"></a>爱心起故。<a id="a-C2"></a>即生取着。<a id="a-C3"></a>有苾刍。<a id="a-C4"></a>因彼饮食。<a id="a-C5"></a>而生爱心。<a id="a-C6"></a>爱心起故。<a id="a-C7"></a>即生取着。<a id="a-C8"></a>有苾刍。<a id="a-C9"></a>因坐卧具。<a id="a-CA"></a>而生爱心。<a id="a-CB"></a>爱心起故。<a id="a-CC"></a>即生取着。<a id="a-CD"></a>有苾刍。<a id="a-CE"></a>因诸受用。<a id="a-CF"></a>而生爱心。<a id="a-CG"></a>爱心起故。<a id="a-CH"></a>即生取着。<a id="a-CI"></a>此名四爱生。</p>
  <p id="aCJ">复次四食。<a id="a-CK"></a>是佛所说。<a id="a-CL"></a>谓段食。<a id="a-CM"></a>触食。<a id="a-CN"></a>思食。<a id="a-CO"></a>识食。</p>
  <p id="aCP">复次四不护。<a id="a-CQ"></a>是佛所说。<a id="a-CR"></a>谓如来不护身业。<a id="a-CS"></a>身离诸过。<a id="a-CT"></a>如来不护语业。<a id="a-CU"></a>语离诸过。<a id="a-CV"></a>如来不护意业。<a id="a-CW"></a>意离诸过。<a id="a-CX"></a>如来不护寿命。<a id="a-CY"></a>命无损减。</p>
  <p id="aCZ">复次四颠倒。<a id="a-Ca"></a>是佛所说。<a id="a-Cb"></a>谓无常谓常。<a id="a-Cc"></a>是故生起想颠倒心颠倒见颠倒。<a id="a-Cd"></a>以苦谓乐。<a id="a-Ce"></a>是故生起想心见倒。<a id="a-Cf"></a>无我谓我。<a id="a-Cg"></a>是故生起想心见倒。<a id="a-Ch"></a>不净谓净。<a id="a-Ci"></a>是故生起想心见倒。<a id="a-Cj"></a>如是等名为四颠倒。</p>
  <p id="aCk">复次四恶语言。<a id="a-Cl"></a>是佛所说。<a id="a-Cm"></a>谓妄言。<a id="a-Cn"></a>绮语两舌。<a id="a-Co"></a>恶口。</p>
  <p id="aCp">复次四善语言。<a id="a-Cq"></a>是佛所说。<a id="a-Cr"></a>谓如实语。<a id="a-Cs"></a>质直语。<a id="a-Ct"></a>不两舌语。<a id="a-Cu"></a>依法语。</p>
  <p id="aCv">复次四非阿曳啰行。<a id="a-Cw"></a>是佛所说。<a id="a-Cx"></a>谓不见言见。<a id="a-Cy"></a>不闻言闻。<a id="a-Cz"></a>失念言记念。<a id="a-D0"></a>不知言知。</p>
  <p id="aD1">复次四阿曳啰行。<a id="a-D2"></a>是佛所说。<a id="a-D3"></a>谓实见言见。<a id="a-D4"></a>实闻言闻。<a id="a-D5"></a>不失念言记念。<a id="a-D6"></a>实知言知。</p>
  <p id="aD7">复次四记。<a id="a-D8"></a>是佛所说。<a id="a-D9"></a>谓一向记。<a id="a-DA"></a>分别记。<a id="a-DB"></a>返问记。<a id="a-DC"></a>默然记。<a id="a-DD"></a>如是等法。<a id="a-DE"></a>佛悲愍心。<a id="a-DF"></a>广为众生。<a id="a-DG"></a>如理宣说。<a id="a-DH"></a>而令众生如说修习。<a id="a-DI"></a>行诸梵行。<a id="a-DJ"></a>利益安乐天人世间。</p>
 </body>
</html>