<!doctype html>
<html id="z3IBUatf6" data-ver="926">
 <head>
  <meta charset="utf-8">
  <meta author="施护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说大集法门经卷下</h1>
  <p id="a2">复次诸苾刍。<a id="a-3"></a>当知五取蕴。<a id="a-4"></a>是佛所说。<a id="a-5"></a>谓色取蕴。<a id="a-6"></a>受取蕴。<a id="a-7"></a>想取蕴。<a id="a-8"></a>行取蕴。<a id="a-9"></a>识取蕴。</p>
  <p id="aA">复次五欲。<a id="a-B"></a>是佛所说。<a id="a-C"></a>谓眼见于色。<a id="a-D"></a>心喜乐欲。<a id="a-E"></a>以乐欲心取着色尘。<a id="a-F"></a>耳闻于声。<a id="a-G"></a>鼻嗅于香。<a id="a-H"></a>舌了于味。<a id="a-I"></a>身觉于触。<a id="a-J"></a>亦复如是。</p>
  <p id="aK">复次五障。<a id="a-L"></a>是佛所说。<a id="a-M"></a>谓乐欲障。<a id="a-N"></a>嗔恚障。<a id="a-O"></a>睡眠障。<a id="a-P"></a>恶作障。<a id="a-Q"></a>疑惑障。</p>
  <p id="aR">复次五种烦恼分结。<a id="a-S"></a>是佛所说。<a id="a-T"></a>谓乐欲烦恼分结。<a id="a-U"></a>嗔恚烦恼分结。<a id="a-V"></a>有身见烦恼分结。<a id="a-W"></a>戒禁取烦恼分结。<a id="a-X"></a>疑惑烦恼分结。</p>
  <p id="aY">复次五悭。<a id="a-Z"></a>是佛所说。<a id="a-a"></a>谓饮食悭。<a id="a-b"></a>善事悭。<a id="a-c"></a>利养悭。<a id="a-d"></a>色相悭。<a id="a-e"></a>法悭。</p>
  <p id="af">复次五受根。<a id="a-g"></a>是佛所说。<a id="a-h"></a>谓乐受根。<a id="a-i"></a>苦受根。<a id="a-j"></a>喜受根。<a id="a-k"></a>忧受根。<a id="a-l"></a>舍受根。</p>
  <p id="am">复次五胜根。<a id="a-n"></a>是佛所说。<a id="a-o"></a>谓信根。<a id="a-p"></a>精进根。<a id="a-q"></a>念根。<a id="a-r"></a>定根。<a id="a-s"></a>慧根。</p>
  <p id="at">复次五力。<a id="a-u"></a>是佛所说。<a id="a-v"></a>谓信力。<a id="a-w"></a>精进力。<a id="a-x"></a>念力。<a id="a-y"></a>定力。<a id="a-z"></a>慧力。</p>
  <p id="a10">复次五学力。<a id="a-11"></a>是佛所说。<a id="a-12"></a>谓信学力。<a id="a-13"></a>精进学力。<a id="a-14"></a>念学力。<a id="a-15"></a>定学力。<a id="a-16"></a>慧学力。</p>
  <p id="a17">复次五出离界。<a id="a-18"></a>是佛所说。<a id="a-19"></a>谓有苾刍具多闻者。<a id="a-1A"></a>不能见苦。<a id="a-1B"></a>其心容受。<a id="a-1C"></a>未能离欲。<a id="a-1D"></a>随诸欲境。<a id="a-1E"></a>起所欲心。<a id="a-1F"></a>不退不没。<a id="a-1G"></a>未能解脱。<a id="a-1H"></a>即以此缘。<a id="a-1I"></a>后复能观所有欲境。<a id="a-1J"></a>起离欲心。<a id="a-1K"></a>欲心退没。<a id="a-1L"></a>爱乐解脱。<a id="a-1M"></a>善作正行。<a id="a-1N"></a>得心解脱。<a id="a-1O"></a>解脱心起。<a id="a-1P"></a>乃能远离不相应法。<a id="a-1Q"></a>住无欲心。<a id="a-1R"></a>以是义故。<a id="a-1S"></a>由欲为缘。<a id="a-1T"></a>引生无漏。<a id="a-1U"></a>有苾刍具多闻者。<a id="a-1V"></a>不能见苦。<a id="a-1W"></a>其心容受。<a id="a-1X"></a>未能离嗔。<a id="a-1Y"></a>于违碍境。<a id="a-1Z"></a>起嗔恚心。<a id="a-1a"></a>不退不没。<a id="a-1b"></a>未能解脱。<a id="a-1c"></a>即以此缘。<a id="a-1d"></a>后复能观诸违碍境。<a id="a-1e"></a>起离嗔心。<a id="a-1f"></a>嗔心退没。<a id="a-1g"></a>爱乐解脱。<a id="a-1h"></a>善作正行。<a id="a-1i"></a>得心解脱。<a id="a-1j"></a>解脱心起。<a id="a-1k"></a>乃能远离不相应法。<a id="a-1l"></a>住无嗔心。<a id="a-1m"></a>以是义故。<a id="a-1n"></a>由嗔为缘。<a id="a-1o"></a>引生无漏。<a id="a-1p"></a>有苾刍具多闻者。<a id="a-1q"></a>不能见苦。<a id="a-1r"></a>其心容受。<a id="a-1s"></a>未能离害。<a id="a-1t"></a>于不可意境。<a id="a-1u"></a>而起害心。<a id="a-1v"></a>不退不没。<a id="a-1w"></a>未能解脱。<a id="a-1x"></a>即以此缘。<a id="a-1y"></a>后复能观诸不可意境。<a id="a-1z"></a>起不害心。<a id="a-20"></a>害心退没。<a id="a-21"></a>爱乐解脱。<a id="a-22"></a>善作正行。<a id="a-23"></a>得心解脱。<a id="a-24"></a>解脱心起。<a id="a-25"></a>乃能远离不相应法。<a id="a-26"></a>住不害心。<a id="a-27"></a>以是义故。<a id="a-28"></a>由害为缘。<a id="a-29"></a>引生无漏。<a id="a-2A"></a>有苾刍具多闻者。<a id="a-2B"></a>不能见苦。<a id="a-2C"></a>其心容受。<a id="a-2D"></a>未离色相。<a id="a-2E"></a>于诸色境。<a id="a-2F"></a>起着色心。<a id="a-2G"></a>不退不没。<a id="a-2H"></a>未能解脱。<a id="a-2I"></a>即以此缘。<a id="a-2J"></a>后复能观彼色境界。<a id="a-2K"></a>起离色心。<a id="a-2L"></a>色心退没。<a id="a-2M"></a>爱乐解脱。<a id="a-2N"></a>善作正行。<a id="a-2O"></a>得心解脱。<a id="a-2P"></a>解脱心起。<a id="a-2Q"></a>乃能远离不相应法。<a id="a-2R"></a>住离色心。<a id="a-2S"></a>以是义故。<a id="a-2T"></a>由色为缘。<a id="a-2U"></a>引生无漏。<a id="a-2V"></a>有苾刍具多闻者。<a id="a-2W"></a>不能见苦。<a id="a-2X"></a>执著有身。<a id="a-2Y"></a>未离身相。<a id="a-2Z"></a>而于有身。<a id="a-2a"></a>起实有想不退不没。<a id="a-2b"></a>未能解脱。<a id="a-2c"></a>即以此缘。<a id="a-2d"></a>后复能观有身当灭。<a id="a-2e"></a>起身灭想。<a id="a-2f"></a>执心退没。<a id="a-2g"></a>爱乐解脱。<a id="a-2h"></a>善作正行。<a id="a-2i"></a>得心解脱。<a id="a-2j"></a>解脱心起。<a id="a-2k"></a>乃能远离不相应法。<a id="a-2l"></a>住身灭想。<a id="a-2m"></a>以是义故。<a id="a-2n"></a>有身为缘。<a id="a-2o"></a>引生无漏。<a id="a-2p"></a>如是等名为五出离界。</p>
  <p id="a2q">复次五解脱处。<a id="a-2r"></a>是佛所说。<a id="a-2s"></a>谓有苾刍于说法师所亲近承事。<a id="a-2t"></a>尊重恭敬。<a id="a-2u"></a>修习梵行。<a id="a-2v"></a>暂无止息。<a id="a-2w"></a>随其亲近承事即得利益。<a id="a-2x"></a>若时闻师宣说正法。<a id="a-2y"></a>心生喜乐。<a id="a-2z"></a>起重法想。<a id="a-30"></a>随生彼心。<a id="a-31"></a>未能广大听受记念。<a id="a-32"></a>但于其中。<a id="a-33"></a>能知一法。<a id="a-34"></a>随知一法。<a id="a-35"></a>即解一义。<a id="a-36"></a>若不解其义。<a id="a-37"></a>即不能于法而生喜心。<a id="a-38"></a>是故解了其义。<a id="a-39"></a>心生欢喜。<a id="a-3A"></a>以心喜故。<a id="a-3B"></a>身得轻安。<a id="a-3C"></a>由身轻安。<a id="a-3D"></a>即乐受相应。<a id="a-3E"></a>由乐受故。<a id="a-3F"></a>心住三摩呬多。<a id="a-3G"></a>住彼心故。<a id="a-3H"></a>能如实知。<a id="a-3I"></a>复如实观。<a id="a-3J"></a>如实观故。<a id="a-3K"></a>即离尘离贪。<a id="a-3L"></a>得解脱智。<a id="a-3M"></a>解脱智起。<a id="a-3N"></a>即得我生已尽。<a id="a-3O"></a>梵行已立。<a id="a-3P"></a>所作已办。<a id="a-3Q"></a>不受后有。<a id="a-3R"></a>有苾刍。<a id="a-3S"></a>于说法师所。<a id="a-3T"></a>亲近承事。<a id="a-3U"></a>尊重恭敬。<a id="a-3V"></a>修习梵行。<a id="a-3W"></a>暂无止息。<a id="a-3X"></a>随其亲近承事。<a id="a-3Y"></a>即得闻法。<a id="a-3Z"></a>随其所闻。<a id="a-3a"></a>心生喜乐。<a id="a-3b"></a>起重法想。<a id="a-3c"></a>随生彼心。<a id="a-3d"></a>能于其中。<a id="a-3e"></a>广大听受。<a id="a-3f"></a>广大记念。<a id="a-3g"></a>随知诸法。<a id="a-3h"></a>即解诸义。<a id="a-3i"></a>若不解诸义。<a id="a-3j"></a>即不能于法而生喜心。<a id="a-3k"></a>是故解了诸义。<a id="a-3l"></a>心生欢喜。<a id="a-3m"></a>以喜心故。<a id="a-3n"></a>身得轻安。<a id="a-3o"></a>由身轻安。<a id="a-3p"></a>即乐受相应。<a id="a-3q"></a>由乐受故。<a id="a-3r"></a>心住三摩呬多。<a id="a-3s"></a>住彼心故。<a id="a-3t"></a>能如实知。<a id="a-3u"></a>复如实观。<a id="a-3v"></a>如实观故。<a id="a-3w"></a>即离尘离贪。<a id="a-3x"></a>得解脱智。<a id="a-3y"></a>解脱智起。<a id="a-3z"></a>即得我生已尽。<a id="a-40"></a>梵行已立。<a id="a-41"></a>所作已办。<a id="a-42"></a>不受后有。<a id="a-43"></a>有苾刍。<a id="a-44"></a>于说法师所。<a id="a-45"></a>亲近承事。<a id="a-46"></a>尊重恭敬修习梵行。<a id="a-47"></a>暂无止息。<a id="a-48"></a>随其亲近承事。<a id="a-49"></a>即得闻法。<a id="a-4A"></a>随其所闻。<a id="a-4B"></a>心生喜乐。<a id="a-4C"></a>起重法想。<a id="a-4D"></a>随生彼心。<a id="a-4E"></a>而能广大听受记念。<a id="a-4F"></a>复能一一如实解了诸义。<a id="a-4G"></a>广为他人分别演说。<a id="a-4H"></a>若不解诸义。<a id="a-4I"></a>即不能于法而生喜心。<a id="a-4J"></a>是故解了诸义。<a id="a-4K"></a>心生欢喜。<a id="a-4L"></a>以心喜故。<a id="a-4M"></a>身得轻安。<a id="a-4N"></a>由身轻安。<a id="a-4O"></a>即乐受相应。<a id="a-4P"></a>以乐受故。<a id="a-4Q"></a>心住三摩呬多。<a id="a-4R"></a>住彼心故。<a id="a-4S"></a>能如实知。<a id="a-4T"></a>复如实观。<a id="a-4U"></a>如实观故。<a id="a-4V"></a>即离尘离贪。<a id="a-4W"></a>得解脱智。<a id="a-4X"></a>解脱智起。<a id="a-4Y"></a>即得我生已尽。<a id="a-4Z"></a>梵行已立。<a id="a-4a"></a>所作已办。<a id="a-4b"></a>不受后有。<a id="a-4c"></a>有苾刍于说法师所。<a id="a-4d"></a>亲近承事。<a id="a-4e"></a>尊重恭敬。<a id="a-4f"></a>修习梵行。<a id="a-4g"></a>暂无止息。<a id="a-4h"></a>随其亲近承事。<a id="a-4i"></a>即得闻法。<a id="a-4j"></a>随其所闻。<a id="a-4k"></a>心生喜乐。<a id="a-4l"></a>起重法想。<a id="a-4m"></a>随生彼心。<a id="a-4n"></a>而能广大听受记念。<a id="a-4o"></a>复能心住一境。<a id="a-4p"></a>不退不没。<a id="a-4q"></a>于所闻法。<a id="a-4r"></a>随寻随伺。<a id="a-4s"></a>发生正慧。<a id="a-4t"></a>随起寻伺。<a id="a-4u"></a>即于诸法。<a id="a-4v"></a>一一了知。<a id="a-4w"></a>随知诸法。<a id="a-4x"></a>即解诸义。<a id="a-4y"></a>广为他人分别演说。<a id="a-4z"></a>若不解诸义。<a id="a-50"></a>即不能于法而生喜心。<a id="a-51"></a>是故解了诸义。<a id="a-52"></a>心生欢喜。<a id="a-53"></a>以心喜故。<a id="a-54"></a>身得轻安。<a id="a-55"></a>由身轻安。<a id="a-56"></a>即乐受相应。<a id="a-57"></a>以乐受故。<a id="a-58"></a>心住三摩呬多。<a id="a-59"></a>住彼心故。<a id="a-5A"></a>能如实知。<a id="a-5B"></a>复如实观。<a id="a-5C"></a>如实观故。<a id="a-5D"></a>即离尘离贪。<a id="a-5E"></a>得解脱智。<a id="a-5F"></a>解脱智起。<a id="a-5G"></a>即得我生已尽。<a id="a-5H"></a>梵行已立。<a id="a-5I"></a>所作已办。<a id="a-5J"></a>不受后有。<a id="a-5K"></a>有苾刍。<a id="a-5L"></a>于说法师所。<a id="a-5M"></a>亲近承事。<a id="a-5N"></a>尊重恭敬。<a id="a-5O"></a>修习梵行。<a id="a-5P"></a>暂无止息。<a id="a-5Q"></a>随其亲近承事。<a id="a-5R"></a>即得闻法。<a id="a-5S"></a>随其所闻。<a id="a-5T"></a>心生喜乐。<a id="a-5U"></a>起重法想。<a id="a-5V"></a>随生彼心。<a id="a-5W"></a>而能广大听受记念。<a id="a-5X"></a>心住一境。<a id="a-5Y"></a>不退不没。<a id="a-5Z"></a>于所闻法。<a id="a-5a"></a>随寻随伺。<a id="a-5b"></a>发生正慧。<a id="a-5c"></a>已复能于彼别三摩地门。<a id="a-5d"></a>善住摄心。<a id="a-5e"></a>随所住心。<a id="a-5f"></a>转复增胜。<a id="a-5g"></a>即于诸法。<a id="a-5h"></a>一一了知。<a id="a-5i"></a>随知诸法。<a id="a-5j"></a>即解诸义。<a id="a-5k"></a>广为他人分别演说。<a id="a-5l"></a>若不解诸义。<a id="a-5m"></a>即不能于法而生喜心。<a id="a-5n"></a>是故解了诸义。<a id="a-5o"></a>心生欢喜。<a id="a-5p"></a>以心喜故。<a id="a-5q"></a>身得轻安。<a id="a-5r"></a>由身轻安。<a id="a-5s"></a>即乐受相应。<a id="a-5t"></a>以乐受故。<a id="a-5u"></a>心住三摩呬多。<a id="a-5v"></a>住彼心故。<a id="a-5w"></a>能如实知。<a id="a-5x"></a>复如实观。<a id="a-5y"></a>如实观故。<a id="a-5z"></a>即离尘离贪。<a id="a-60"></a>得解脱智。<a id="a-61"></a>解脱智起。<a id="a-62"></a>即得我生已尽。<a id="a-63"></a>梵行已立。<a id="a-64"></a>所作已办。<a id="a-65"></a>不受后有。<a id="a-66"></a>如是等名为五解脱处。</p>
  <p id="a67">复次五趣。<a id="a-68"></a>是佛所说。<a id="a-69"></a>谓地狱。<a id="a-6A"></a>饿鬼。<a id="a-6B"></a>畜生。<a id="a-6C"></a>人天。</p>
  <p id="a6D">复次五净居。<a id="a-6E"></a>是佛所说。<a id="a-6F"></a>谓无烦。<a id="a-6G"></a>无热。<a id="a-6H"></a>善见。<a id="a-6I"></a>善现。<a id="a-6J"></a>色究竟。</p>
  <p id="a6K">复次五士夫入法。<a id="a-6L"></a>是佛所说。<a id="a-6M"></a>谓中入。<a id="a-6N"></a>生入。<a id="a-6O"></a>有行入。<a id="a-6P"></a>无行入。<a id="a-6Q"></a>上流入。<a id="a-6R"></a>此名五士夫入法。<a id="a-6S"></a>如是等法。<a id="a-6T"></a>佛悲愍心。<a id="a-6U"></a>广为众生。<a id="a-6V"></a>如理宣说。<a id="a-6W"></a>而令众生如说修习。<a id="a-6X"></a>行诸梵行。<a id="a-6Y"></a>利益安乐天人世间。</p>
  <p id="a6Z">复次内六处。<a id="a-6a"></a>是佛所说。<a id="a-6b"></a>谓眼处。<a id="a-6c"></a>耳处。<a id="a-6d"></a>鼻处。<a id="a-6e"></a>舌处。<a id="a-6f"></a>身处。<a id="a-6g"></a>意处。</p>
  <p id="a6h">复次外六处。<a id="a-6i"></a>是佛所说。<a id="a-6j"></a>谓色处。<a id="a-6k"></a>声处。<a id="a-6l"></a>香处。<a id="a-6m"></a>味处。<a id="a-6n"></a>触处。<a id="a-6o"></a>法处。</p>
  <p id="a6p">复次六识。<a id="a-6q"></a>是佛所说。<a id="a-6r"></a>谓眼识。<a id="a-6s"></a>耳识。<a id="a-6t"></a>鼻识。<a id="a-6u"></a>舌识。<a id="a-6v"></a>身识。<a id="a-6w"></a>意识。</p>
  <p id="a6x">复次六触。<a id="a-6y"></a>是佛所说。<a id="a-6z"></a>谓眼触。<a id="a-70"></a>耳触。<a id="a-71"></a>鼻触。<a id="a-72"></a>舌触。<a id="a-73"></a>身触。<a id="a-74"></a>意触。</p>
  <p id="a75">复次六受。<a id="a-76"></a>是佛所说。<a id="a-77"></a>谓眼触为缘所生诸受。<a id="a-78"></a>耳触为缘所生诸受。<a id="a-79"></a>鼻触为缘所生诸受。<a id="a-7A"></a>舌触为缘所生诸受。<a id="a-7B"></a>身触为缘所生诸受。<a id="a-7C"></a>意触为缘所生诸受。</p>
  <p id="a7D">复次六想。<a id="a-7E"></a>是佛所说。<a id="a-7F"></a>谓色想。<a id="a-7G"></a>声想。<a id="a-7H"></a>香想。<a id="a-7I"></a>味想。<a id="a-7J"></a>触想。<a id="a-7K"></a>法想。</p>
  <p id="a7L">复次六爱。<a id="a-7M"></a>是佛所说。<a id="a-7N"></a>谓色爱。<a id="a-7O"></a>声爱。<a id="a-7P"></a>香爱。<a id="a-7Q"></a>味爱。<a id="a-7R"></a>触爱。<a id="a-7S"></a>法爱。</p>
  <p id="a7T">复次六悦意处。<a id="a-7U"></a>是佛所说。<a id="a-7V"></a>谓见可爱色。<a id="a-7W"></a>是悦意处。<a id="a-7X"></a>闻可爱声。<a id="a-7Y"></a>是悦意处。<a id="a-7Z"></a>嗅可爱香。<a id="a-7a"></a>是悦意处。<a id="a-7b"></a>了可爱味。<a id="a-7c"></a>是悦意处。<a id="a-7d"></a>觉可爱触。<a id="a-7e"></a>是悦意处。<a id="a-7f"></a>分别善法。<a id="a-7g"></a>是悦意处。</p>
  <p id="a7h">复次六不悦意处。<a id="a-7i"></a>是佛所说。<a id="a-7j"></a>谓见不可爱色。<a id="a-7k"></a>是不悦意处。<a id="a-7l"></a>闻不可爱声。<a id="a-7m"></a>是不悦意处。<a id="a-7n"></a>嗅不可爱香。<a id="a-7o"></a>是不悦意处。<a id="a-7p"></a>了不可爱味。<a id="a-7q"></a>是不悦意处。<a id="a-7r"></a>觉不可爱触。<a id="a-7s"></a>是不悦意处。<a id="a-7t"></a>分别不善法。<a id="a-7u"></a>是不悦意处。</p>
  <p id="a7v">复次六舍行。<a id="a-7w"></a>是佛所说。<a id="a-7x"></a>谓见色行是色舍处。<a id="a-7y"></a>闻声行是声舍处。<a id="a-7z"></a>嗅香行是香舍处。<a id="a-80"></a>了味行是味舍处。<a id="a-81"></a>觉触行是触舍处。<a id="a-82"></a>知法行是法舍处。</p>
  <p id="a83">复次六念。<a id="a-84"></a>是佛所说。<a id="a-85"></a>谓念佛。<a id="a-86"></a>念法。<a id="a-87"></a>念僧。<a id="a-88"></a>念戒。<a id="a-89"></a>念施。<a id="a-8A"></a>念天。</p>
  <p id="a8B">复次六行。<a id="a-8C"></a>是佛所说。<a id="a-8D"></a>谓见行。<a id="a-8E"></a>闻行。<a id="a-8F"></a>利益行。<a id="a-8G"></a>学行。<a id="a-8H"></a>分别行。<a id="a-8I"></a>念行。</p>
  <p id="a8J">复次六离尘法。<a id="a-8K"></a>是佛所说。<a id="a-8L"></a>谓若苾刍。<a id="a-8M"></a>现住身业行慈。<a id="a-8N"></a>从初修习所有梵行。<a id="a-8O"></a>坚固不坏。<a id="a-8P"></a>有苾刍。<a id="a-8Q"></a>现住语业行慈。<a id="a-8R"></a>从初修习所有梵行。<a id="a-8S"></a>坚固不坏。<a id="a-8T"></a>有苾刍。<a id="a-8U"></a>现住意业行慈。<a id="a-8V"></a>从初修习所有梵行。<a id="a-8W"></a>坚固不坏。<a id="a-8X"></a>有苾刍。<a id="a-8Y"></a>如法受利。<a id="a-8Z"></a>如法乞食。<a id="a-8a"></a>随有所得如法而食。<a id="a-8b"></a>任持自行。<a id="a-8c"></a>远离非法。<a id="a-8d"></a>从初修习所有梵行。<a id="a-8e"></a>坚固不坏。<a id="a-8f"></a>有苾刍。<a id="a-8g"></a>修净戒行。<a id="a-8h"></a>不毁不缺。<a id="a-8i"></a>离诸过失。<a id="a-8j"></a>增益善力。<a id="a-8k"></a>随诸所行。<a id="a-8l"></a>戒行具足。<a id="a-8m"></a>从初修习所有梵行。<a id="a-8n"></a>坚固不坏。<a id="a-8o"></a>有苾刍。<a id="a-8p"></a>不着身见。<a id="a-8q"></a>作出离想。<a id="a-8r"></a>求断苦尽。<a id="a-8s"></a>随诸所行。<a id="a-8t"></a>不住诸见。<a id="a-8u"></a>从初修习所有梵行。<a id="a-8v"></a>坚固不坏。<a id="a-8w"></a>如是等名为六离尘法。</p>
  <p id="a8x">复次六种斗诤根本。<a id="a-8y"></a>是佛所说。<a id="a-8z"></a>谓有一类补特伽罗。<a id="a-90"></a>自乐作罪。<a id="a-91"></a>又乐亲近彼作罪人。<a id="a-92"></a>常欲他人爱敬于己。<a id="a-93"></a>有一类补特伽罗。<a id="a-94"></a>自乐作罪。<a id="a-95"></a>又乐亲近彼作罪人。<a id="a-96"></a>常欲他人爱敬于己。<a id="a-97"></a>又复不尊敬佛。<a id="a-98"></a>不尊敬法。<a id="a-99"></a>不能观法。<a id="a-9A"></a>有一类补特伽罗。<a id="a-9B"></a>自乐作罪。<a id="a-9C"></a>又乐亲近彼作罪人。<a id="a-9D"></a>常欲他人爱敬于己。<a id="a-9E"></a>又复乐欲与僧斗诤。<a id="a-9F"></a>有一类补特伽罗。<a id="a-9G"></a>具有谄诳悭嫉覆等诸随烦恼。<a id="a-9H"></a>及身见邪见边见见取不能远离。<a id="a-9I"></a>有一类补特伽罗。<a id="a-9J"></a>具身见等起颠倒心。<a id="a-9K"></a>又复不尊敬佛。<a id="a-9L"></a>不尊敬法。<a id="a-9M"></a>不能观法。<a id="a-9N"></a>有一类补特伽罗。<a id="a-9O"></a>具身见等。<a id="a-9P"></a>起颠倒心。<a id="a-9Q"></a>又复常乐与僧斗诤。<a id="a-9R"></a>如是等名为六种斗诤根本。</p>
  <p id="a9S">复次六种对治出离界。<a id="a-9T"></a>是佛所说。<a id="a-9U"></a>谓有苾刍。<a id="a-9V"></a>作如是言。<a id="a-9W"></a>我修慈心解脱观。<a id="a-9X"></a>随所作事。<a id="a-9Y"></a>皆如实知。<a id="a-9Z"></a>发起精进慈心对治。<a id="a-9a"></a>我于嗔心。<a id="a-9b"></a>而悉能尽。<a id="a-9c"></a>为由如是慈心解脱观故。<a id="a-9d"></a>所有嗔心。<a id="a-9e"></a>无处容受。<a id="a-9f"></a>而但观彼慈心现前。<a id="a-9g"></a>是故嗔心不于是处有所生起。<a id="a-9h"></a>何以故。<a id="a-9i"></a>由彼慈心出离因故。<a id="a-9j"></a>有苾刍。<a id="a-9k"></a>作如是言。<a id="a-9l"></a>我修悲心解脱观。<a id="a-9m"></a>随所作事。<a id="a-9n"></a>皆如实知。<a id="a-9o"></a>发起精进悲心对治。<a id="a-9p"></a>我于害心。<a id="a-9q"></a>而悉能尽。<a id="a-9r"></a>为由如是悲心解脱观故。<a id="a-9s"></a>所有害心。<a id="a-9t"></a>无处容受。<a id="a-9u"></a>而但观彼悲心现前。<a id="a-9v"></a>是故害心不于是处有所生起。<a id="a-9w"></a>何以故。<a id="a-9x"></a>由彼悲心出离因故。<a id="a-9y"></a>有苾刍。<a id="a-9z"></a>作如是言。<a id="a-A0"></a>我修喜心解脱观。<a id="a-A1"></a>随所作事。<a id="a-A2"></a>皆如实知。<a id="a-A3"></a>发起精进喜心对治。<a id="a-A4"></a>我于不喜心。<a id="a-A5"></a>而悉能尽。<a id="a-A6"></a>为由如是喜心解脱观故。<a id="a-A7"></a>所有不喜心。<a id="a-A8"></a>无处容受。<a id="a-A9"></a>而但观彼喜心现前。<a id="a-AA"></a>是故不喜心不于是处有所生起。<a id="a-AB"></a>何以故。<a id="a-AC"></a>由彼喜心出离因故。<a id="a-AD"></a>有苾刍。<a id="a-AE"></a>作如是言。<a id="a-AF"></a>我修舍心解脱观。<a id="a-AG"></a>随所作事。<a id="a-AH"></a>皆如实知。<a id="a-AI"></a>发起精进舍心对治。<a id="a-AJ"></a>我于欲贪之心。<a id="a-AK"></a>而悉能尽。<a id="a-AL"></a>为由如是舍心解脱观故。<a id="a-AM"></a>所有欲贪之心。<a id="a-AN"></a>无处容受。<a id="a-AO"></a>而但观彼舍心现前。<a id="a-AP"></a>是故欲贪之心。<a id="a-AQ"></a>不于是处有所生起。<a id="a-AR"></a>何以故。<a id="a-AS"></a>由彼舍心出离因故。<a id="a-AT"></a>有苾刍。<a id="a-AU"></a>作如是言。<a id="a-AV"></a>我修无相心解脱观。<a id="a-AW"></a>随所作事。<a id="a-AX"></a>皆如实知。<a id="a-AY"></a>发起精进无相心对治。<a id="a-AZ"></a>我于取相之心。<a id="a-Aa"></a>而悉能尽。<a id="a-Ab"></a>为由如是无相心解脱观故。<a id="a-Ac"></a>所有取相之心。<a id="a-Ad"></a>无处容受。<a id="a-Ae"></a>而但观彼无相心现前。<a id="a-Af"></a>是故取相之心。<a id="a-Ag"></a>不于是处有所生起。<a id="a-Ah"></a>何以故。<a id="a-Ai"></a>由彼无相心出离因故。<a id="a-Aj"></a>有苾刍。<a id="a-Ak"></a>作如是言。<a id="a-Al"></a>我修决定行。<a id="a-Am"></a>以决定法对治。<a id="a-An"></a>我于疑惑之心。<a id="a-Ao"></a>而悉能尽。<a id="a-Ap"></a>为由如是决定行故。<a id="a-Aq"></a>所有疑惑之心。<a id="a-Ar"></a>无处容受。<a id="a-As"></a>而但观彼决定心现前。<a id="a-At"></a>是故疑惑之心。<a id="a-Au"></a>不于是处有所生起。<a id="a-Av"></a>何以故。<a id="a-Aw"></a>由彼决定心出离因故。<a id="a-Ax"></a>如是等名为六种对治出离界。<a id="a-Ay"></a>如是等法。<a id="a-Az"></a>佛悲愍心。<a id="a-B0"></a>广为众生。<a id="a-B1"></a>如理宣说。<a id="a-B2"></a>而令众生如说修习。<a id="a-B3"></a>行诸梵行。<a id="a-B4"></a>利益安乐天人世间。</p>
  <p id="aB5">复次七觉支。<a id="a-B6"></a>是佛所说。<a id="a-B7"></a>谓念觉支。<a id="a-B8"></a>择法觉支。<a id="a-B9"></a>精进觉支。<a id="a-BA"></a>喜觉支。<a id="a-BB"></a>轻安觉支。<a id="a-BC"></a>定觉支。<a id="a-BD"></a>舍觉支。</p>
  <p id="aBE">复次七三摩地缘。<a id="a-BF"></a>是佛所说。<a id="a-BG"></a>谓正观察。<a id="a-BH"></a>正筹量。<a id="a-BI"></a>正言说。<a id="a-BJ"></a>正施作。<a id="a-BK"></a>正活命。<a id="a-BL"></a>正勇猛。<a id="a-BM"></a>正念住。<a id="a-BN"></a>复次七解脱行想。<a id="a-BO"></a>是佛所说。<a id="a-BP"></a>谓不净想。<a id="a-BQ"></a>死想。<a id="a-BR"></a>饮食不贪想。<a id="a-BS"></a>一切世间不可乐想。<a id="a-BT"></a>无常想。<a id="a-BU"></a>无常苦想。<a id="a-BV"></a>苦无边想。</p>
  <p id="aBW">复次七力。<a id="a-BX"></a>是佛所说。<a id="a-BY"></a>谓信力。<a id="a-BZ"></a>念力。<a id="a-Ba"></a>无畏力。<a id="a-Bb"></a>精进力。<a id="a-Bc"></a>忍力。<a id="a-Bd"></a>定力。<a id="a-Be"></a>慧力。</p>
  <p id="aBf">复次七种补特伽罗。<a id="a-Bg"></a>是佛所说。<a id="a-Bh"></a>谓心解脱。<a id="a-Bi"></a>俱解脱。<a id="a-Bj"></a>慧解脱。<a id="a-Bk"></a>身证。<a id="a-Bl"></a>信解脱。<a id="a-Bm"></a>法行。<a id="a-Bn"></a>信行。</p>
  <p id="aBo">复次七识住。<a id="a-Bp"></a>是佛所说。<a id="a-Bq"></a>谓种种身种种想。<a id="a-Br"></a>即欲界人天。<a id="a-Bs"></a>是识所住。<a id="a-Bt"></a>种种身一想。<a id="a-Bu"></a>谓初禅天。<a id="a-Bv"></a>是识所住。<a id="a-Bw"></a>一身种种想。<a id="a-Bx"></a>谓二禅天。<a id="a-By"></a>是识所住。<a id="a-Bz"></a>一身一想。<a id="a-C0"></a>谓三禅天。<a id="a-C1"></a>是识所住。<a id="a-C2"></a>空无边处天。<a id="a-C3"></a>是识所住。<a id="a-C4"></a>识无边处天。<a id="a-C5"></a>是识所住。<a id="a-C6"></a>无所有处天。<a id="a-C7"></a>是识所住。<a id="a-C8"></a>此名七识住。<a id="a-C9"></a>如是等法。<a id="a-CA"></a>佛悲愍心。<a id="a-CB"></a>广为众生。<a id="a-CC"></a>如理宣说。<a id="a-CD"></a>而令众生如说修习。<a id="a-CE"></a>行诸梵行。<a id="a-CF"></a>利益安乐天人世间。</p>
  <p id="aCG">复次八解脱。<a id="a-CH"></a>是佛所说。<a id="a-CI"></a>谓内有色想观外色解脱。<a id="a-CJ"></a>内无色想观外色解脱。<a id="a-CK"></a>净解脱具足住。<a id="a-CL"></a>空无边处解脱。<a id="a-CM"></a>识无边处解脱。<a id="a-CN"></a>无所有处解脱。<a id="a-CO"></a>非想非非想处解脱。<a id="a-CP"></a>想受灭解脱。</p>
  <p id="aCQ">复次八胜处。<a id="a-CR"></a>是佛所说。<a id="a-CS"></a>谓内有色想观外色少。<a id="a-CT"></a>作是观时。<a id="a-CU"></a>起胜知见。<a id="a-CV"></a>是为胜处。<a id="a-CW"></a>内有色想观外色多。<a id="a-CX"></a>作是观时。<a id="a-CY"></a>起胜知见。<a id="a-CZ"></a>是为胜处。<a id="a-Ca"></a>内无色想观外色少。<a id="a-Cb"></a>作是观时。<a id="a-Cc"></a>起胜知见。<a id="a-Cd"></a>是为胜处。<a id="a-Ce"></a>内无色想观外色多。<a id="a-Cf"></a>作是观时。<a id="a-Cg"></a>起胜知见。<a id="a-Ch"></a>是为胜处。<a id="a-Ci"></a>内无色想观外色青。<a id="a-Cj"></a>所谓观如乌摩华。<a id="a-Ck"></a>及青色衣。<a id="a-Cl"></a>于二分青中。<a id="a-Cm"></a>皆是青显青现青光。<a id="a-Cn"></a>广多清净。<a id="a-Co"></a>作是观时。<a id="a-Cp"></a>起胜知见。<a id="a-Cq"></a>是为胜处。<a id="a-Cr"></a>内无色想观外色黄。<a id="a-Cs"></a>所谓观如讫哩瑟拏阿迦罗华。<a id="a-Ct"></a>及黄色衣。<a id="a-Cu"></a>于二分黄中。<a id="a-Cv"></a>皆是黄显黄现黄光。<a id="a-Cw"></a>广多清净。<a id="a-Cx"></a>作是观时。<a id="a-Cy"></a>起胜知见。<a id="a-Cz"></a>是为胜处。<a id="a-D0"></a>内无色想观外色赤。<a id="a-D1"></a>所谓观如满度[口*爾]嚩迦华。<a id="a-D2"></a>及赤色衣。<a id="a-D3"></a>于二分赤中。<a id="a-D4"></a>皆是赤显赤现赤光。<a id="a-D5"></a>广多清净。<a id="a-D6"></a>作是观时。<a id="a-D7"></a>起胜知见。<a id="a-D8"></a>是为胜处。<a id="a-D9"></a>内无色想观外色白。<a id="a-DA"></a>所谓观如白色华。<a id="a-DB"></a>及白色衣。<a id="a-DC"></a>于二分白中。<a id="a-DD"></a>皆是白显白现白光。<a id="a-DE"></a>广多清净。<a id="a-DF"></a>作是观时。<a id="a-DG"></a>起胜知见。<a id="a-DH"></a>是为胜处。<a id="a-DI"></a>如是等名为八胜处。</p>
  <p id="aDJ">复次八种世法。<a id="a-DK"></a>是佛所说。<a id="a-DL"></a>谓利衰毁誉称讥苦乐。</p>
  <p id="aDM">复次八正道。<a id="a-DN"></a>是佛所说。<a id="a-DO"></a>谓正见。<a id="a-DP"></a>正思惟。<a id="a-DQ"></a>正语。<a id="a-DR"></a>正业。<a id="a-DS"></a>正命。<a id="a-DT"></a>正精进。<a id="a-DU"></a>正念。<a id="a-DV"></a>正定。<a id="a-DW"></a>此名八正道。<a id="a-DX"></a>如是等法。<a id="a-DY"></a>佛悲愍心。<a id="a-DZ"></a>广为众生。<a id="a-Da"></a>如理宣说。<a id="a-Db"></a>而令众生如说修习。<a id="a-Dc"></a>行诸梵行。<a id="a-Dd"></a>利益安乐天人世间。</p>
  <p id="aDe">复次九众生居。<a id="a-Df"></a>是佛所说。<a id="a-Dg"></a>谓种种身种种想。<a id="a-Dh"></a>即欲界人天。<a id="a-Di"></a>是众生居。<a id="a-Dj"></a>种种身一想。<a id="a-Dk"></a>谓初禅天。<a id="a-Dl"></a>是众生居。<a id="a-Dm"></a>一身种种想。<a id="a-Dn"></a>谓二禅天。<a id="a-Do"></a>是众生居。<a id="a-Dp"></a>一身一想。<a id="a-Dq"></a>谓三禅天。<a id="a-Dr"></a>是众生居。<a id="a-Ds"></a>空无边处天。<a id="a-Dt"></a>是众生居。<a id="a-Du"></a>识无边处天。<a id="a-Dv"></a>是众生居。<a id="a-Dw"></a>无所有处天。<a id="a-Dx"></a>是众生居。<a id="a-Dy"></a>非想非非想处天。<a id="a-Dz"></a>是众生居。<a id="a-E0"></a>及无想天。<a id="a-E1"></a>是众生居。<a id="a-E2"></a>此名九众生居。<a id="a-E3"></a>如是等法。<a id="a-E4"></a>佛悲愍心。<a id="a-E5"></a>广为众生。<a id="a-E6"></a>如理宣说。<a id="a-E7"></a>而令众生如说修习。<a id="a-E8"></a>行诸梵行。<a id="a-E9"></a>利益安乐天人世间。</p>
  <p id="aEA">复次十具足行。<a id="a-EB"></a>是佛所说。<a id="a-EC"></a>谓不坏正见。<a id="a-ED"></a>不坏正思惟。<a id="a-EE"></a>不坏正语。<a id="a-EF"></a>不坏正业。<a id="a-EG"></a>不坏正命。<a id="a-EH"></a>不坏正精进。<a id="a-EI"></a>不坏正忍。<a id="a-EJ"></a>不坏正定。<a id="a-EK"></a>不坏正解脱。<a id="a-EL"></a>不坏正智。<a id="a-EM"></a>此名十具足行。<a id="a-EN"></a>如是等法。<a id="a-EO"></a>佛悲愍心。<a id="a-EP"></a>广为众生。<a id="a-EQ"></a>如理宣说。<a id="a-ER"></a>而令众生如说修习。<a id="a-ES"></a>行诸梵行。<a id="a-ET"></a>利益安乐天人世间。</p>
  <p id="aEU">尔时世尊知尊者舍利子为诸苾刍如应说法已。<a id="a-EV"></a>佛即从其宴卧安详而起。<a id="a-EW"></a>告尊者舍利子言。<a id="a-EX"></a>善哉善哉。<a id="a-EY"></a>舍利子。<a id="a-EZ"></a>如汝所说。<a id="a-Ea"></a>是佛所说。<a id="a-Eb"></a>此法名为大集法门。<a id="a-Ec"></a>后末世中。<a id="a-Ed"></a>能与众生。<a id="a-Ee"></a>作大利益。<a id="a-Ef"></a>于后末世。<a id="a-Eg"></a>我诸苾刍修梵行者。<a id="a-Eh"></a>应当于此大集法门。<a id="a-Ei"></a>受持读诵。<a id="a-Ej"></a>宣通流布。<a id="a-Ek"></a>又舍利子。<a id="a-El"></a>后末世中。<a id="a-Em"></a>若人得此大集法门受持者。<a id="a-En"></a>是人于未来诸佛法中。<a id="a-Eo"></a>为净信善男子。<a id="a-Ep"></a>于佛教法。<a id="a-Eq"></a>深生爱乐。<a id="a-Er"></a>广大开晓。<a id="a-Es"></a>心大欢喜。<a id="a-Et"></a>尔时诸苾刍闻佛称赞此大集法门已。<a id="a-Eu"></a>欢喜信受。<a id="a-Ev"></a>礼佛而退。</p>
 </body>
</html>