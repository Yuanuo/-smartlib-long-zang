<!doctype html>
<html id="z3IBUhzhr" data-ver="571">
 <head>
  <meta charset="utf-8">
  <meta author="金总持">
  <meta library="龙藏">
  <meta catalog="宋元入藏诸大小乘经">
  <meta period="unknown">
 </head>
 <body>
  <h1 id="a1">佛说法乘义决定经卷中</h1>
  <p id="a2">尔时勇猛甚深比丘。<a id="a-3"></a>复白佛言。<a id="a-4"></a>世尊。<a id="a-5"></a>云何名为住四念处。<a id="a-6"></a>佛言。<a id="a-7"></a>比丘。<a id="a-8"></a>所谓应观内身外身内外身。<a id="a-9"></a>住有色不净。<a id="a-A"></a>一切世间。<a id="a-B"></a>忧悲苦恼。<a id="a-C"></a>正念了知。<a id="a-D"></a>观内受外受内外受。<a id="a-E"></a>住种种诸苦。<a id="a-F"></a>一切世间。<a id="a-G"></a>受悲苦恼。<a id="a-H"></a>正念了知观内心外心内外心。<a id="a-I"></a>住虚幻无常。<a id="a-J"></a>一切世间。<a id="a-K"></a>忧悲苦恼正念了知。<a id="a-L"></a>观内法外法内外法。<a id="a-M"></a>住悟无我理。<a id="a-N"></a>一切世间。<a id="a-O"></a>忧悲苦恼。<a id="a-P"></a>正念了知。<a id="a-Q"></a>比丘。<a id="a-R"></a>是名住四念处。<a id="a-S"></a>比丘复白佛言。<a id="a-T"></a>世尊。<a id="a-U"></a>云何四正断。<a id="a-V"></a>佛言。<a id="a-W"></a>所谓未生不善法。<a id="a-X"></a>以精进力。<a id="a-Y"></a>摄伏断除。<a id="a-Z"></a>令永不生故。<a id="a-a"></a>已生不善法。<a id="a-b"></a>以精进力。<a id="a-c"></a>摄伏断除。<a id="a-d"></a>令永断灭故。<a id="a-e"></a>未生善法。<a id="a-f"></a>以精进力。<a id="a-g"></a>正念摄受。<a id="a-h"></a>令生起故。<a id="a-i"></a>已生善法。<a id="a-j"></a>以精进力。<a id="a-k"></a>坚固安住。<a id="a-l"></a>正念摄受。<a id="a-m"></a>令增长故。<a id="a-n"></a>是名四正断。<a id="a-o"></a>比丘复白佛言。<a id="a-p"></a>世尊。<a id="a-q"></a>云何四神足。<a id="a-r"></a>佛言。<a id="a-s"></a>所谓欲定断行具神足力。<a id="a-t"></a>自欲获得思惟依止离欲依止寂灭依止。<a id="a-u"></a>于此摄受伏除诤论。<a id="a-v"></a>勤定断行具神足力。<a id="a-w"></a>自勤获得思惟依止离欲依止寂灭依止。<a id="a-x"></a>于此摄受伏除诤论。<a id="a-y"></a>心定断行具神足力。<a id="a-z"></a>自心获得思惟依止离欲依止寂灭依止。<a id="a-10"></a>于此摄受伏除诤论。<a id="a-11"></a>观定断行具神足力。<a id="a-12"></a>自观获得思惟依止离欲依止寂灭依止。<a id="a-13"></a>于此摄受伏除诤论。<a id="a-14"></a>佛言。<a id="a-15"></a>比丘。<a id="a-16"></a>是谓四神足。<a id="a-17"></a>比丘复白佛言。<a id="a-18"></a>世尊。<a id="a-19"></a>云何五根。<a id="a-1A"></a>佛言。<a id="a-1B"></a>所谓信根进根念根定根慧根。<a id="a-1C"></a>云何信根。<a id="a-1D"></a>谓于因果而生信乐。<a id="a-1E"></a>轮回世间信行正见业报差别。<a id="a-1F"></a>若作诸业。<a id="a-1G"></a>或善或恶。<a id="a-1H"></a>彼彼业果。<a id="a-1I"></a>如如招报。<a id="a-1J"></a>于自信根。<a id="a-1K"></a>如实了知。<a id="a-1L"></a>是名信根。<a id="a-1M"></a>云何进根。<a id="a-1N"></a>谓于妙法而生信乐。<a id="a-1O"></a>勤加精进。<a id="a-1P"></a>如法修行。<a id="a-1Q"></a>是名进根。<a id="a-1R"></a>云何念根。<a id="a-1S"></a>以精进力。<a id="a-1T"></a>积集善行。<a id="a-1U"></a>念念修习。<a id="a-1V"></a>而无退转。<a id="a-1W"></a>是名念根。<a id="a-1X"></a>云何定根。<a id="a-1Y"></a>谓于法念。<a id="a-1Z"></a>专心一境。<a id="a-1a"></a>而无散动。<a id="a-1b"></a>是名定根。<a id="a-1c"></a>云何慧根。<a id="a-1d"></a>谓于定中。<a id="a-1e"></a>观照一切。<a id="a-1f"></a>通达无碍。<a id="a-1g"></a>是名慧根。<a id="a-1h"></a>比丘复白佛言。<a id="a-1i"></a>世尊。<a id="a-1j"></a>云何五力。<a id="a-1k"></a>佛言。<a id="a-1l"></a>所谓信力进力念力定力慧力。<a id="a-1m"></a>云何信力。<a id="a-1n"></a>谓诸有情。<a id="a-1o"></a>受如来法。<a id="a-1p"></a>信为根本。<a id="a-1q"></a>善能安住。<a id="a-1r"></a>而无流转。<a id="a-1s"></a>若沙门婆罗门。<a id="a-1t"></a>若天魔梵。<a id="a-1u"></a>若世间法。<a id="a-1v"></a>皆能信解。<a id="a-1w"></a>随顺摄受。<a id="a-1x"></a>是名信力。<a id="a-1y"></a>云何进力。<a id="a-1z"></a>谓能勇猛。<a id="a-20"></a>精进坚固。<a id="a-21"></a>安住善法。<a id="a-22"></a>无有疲懈。<a id="a-23"></a>虽被众苦。<a id="a-24"></a>而能堪忍。<a id="a-25"></a>不舍善轭。<a id="a-26"></a>行大精进。<a id="a-27"></a>是名进力。<a id="a-28"></a>云何念力。<a id="a-29"></a>谓于念中。<a id="a-2A"></a>安住分位。<a id="a-2B"></a>坚固忆持。<a id="a-2C"></a>常无散动。<a id="a-2D"></a>亦无忘失。<a id="a-2E"></a>是名念力。<a id="a-2F"></a>云何定力。<a id="a-2G"></a>谓能摧伏欲染业果诸不善法。<a id="a-2H"></a>乃至安住四禅三昧。<a id="a-2I"></a>是名定力。<a id="a-2J"></a>云何慧力。<a id="a-2K"></a>谓住世间。<a id="a-2L"></a>发起正慧。<a id="a-2M"></a>于圣道行。<a id="a-2N"></a>具足修行。<a id="a-2O"></a>择不善法。<a id="a-2P"></a>离诸苦际。<a id="a-2Q"></a>是名慧力。<a id="a-2R"></a>比丘复白佛言。<a id="a-2S"></a>世尊。<a id="a-2T"></a>云何七觉支。<a id="a-2U"></a>佛言。<a id="a-2V"></a>所谓择法觉支。<a id="a-2W"></a>念觉支。<a id="a-2X"></a>定觉支。<a id="a-2Y"></a>精进觉支。<a id="a-2Z"></a>轻安觉支。<a id="a-2a"></a>舍觉支。<a id="a-2b"></a>喜觉支。<a id="a-2c"></a>云何择法觉支。<a id="a-2d"></a>谓于诸法。<a id="a-2e"></a>而能拣择。<a id="a-2f"></a>思惟依止离欲依止寂灭依止。<a id="a-2g"></a>摄伏诤论故。<a id="a-2h"></a>云何念觉支。<a id="a-2i"></a>谓于诸法。<a id="a-2j"></a>正念修习。<a id="a-2k"></a>思惟依止离欲依止寂灭依止。<a id="a-2l"></a>摄伏诤论故。<a id="a-2m"></a>云何定觉支。<a id="a-2n"></a>谓能发起清净妙慧。<a id="a-2o"></a>思惟依止离欲依止寂灭依止。<a id="a-2p"></a>摄伏诤论故。<a id="a-2q"></a>云何精进觉支。<a id="a-2r"></a>谓于善行。<a id="a-2s"></a>精进无懈。<a id="a-2t"></a>思惟依止离欲依止寂灭依止。<a id="a-2u"></a>摄伏诤论故。<a id="a-2v"></a>云何轻安觉支。<a id="a-2w"></a>谓于诸法。<a id="a-2x"></a>远离粗重。<a id="a-2y"></a>调畅身心。<a id="a-2z"></a>思惟依止离欲依止寂灭依止。<a id="a-30"></a>摄伏诤论故。<a id="a-31"></a>云何舍觉支。<a id="a-32"></a>谓于诸法。<a id="a-33"></a>远离放逸。<a id="a-34"></a>令心寂静。<a id="a-35"></a>思惟依止离欲依止寂灭依止。<a id="a-36"></a>摄伏诤论故。<a id="a-37"></a>云何喜觉支。<a id="a-38"></a>谓于诸法。<a id="a-39"></a>而生喜受。<a id="a-3A"></a>思惟依止离欲依止寂灭依止。<a id="a-3B"></a>摄伏诤论故。<a id="a-3C"></a>佛告比丘。<a id="a-3D"></a>是名七觉支。<a id="a-3E"></a>比丘复白佛言。<a id="a-3F"></a>世尊。<a id="a-3G"></a>云何八圣道。<a id="a-3H"></a>佛言。<a id="a-3I"></a>所谓正见。<a id="a-3J"></a>正思惟正语正业正命正勤正念正定。<a id="a-3K"></a>云何正见。<a id="a-3L"></a>于所见境。<a id="a-3M"></a>有取有与。<a id="a-3N"></a>有善恶行。<a id="a-3O"></a>有善恶行所招之果。<a id="a-3P"></a>有世出世间一切众生所作之业。<a id="a-3Q"></a>乃至须陀洹果。<a id="a-3R"></a>斯陀含果。<a id="a-3S"></a>阿那含果。<a id="a-3T"></a>阿罗汉果。<a id="a-3U"></a>此世他世。<a id="a-3V"></a>微妙善行。<a id="a-3W"></a>皆以正见。<a id="a-3X"></a>通达明了。<a id="a-3Y"></a>净修梵行。<a id="a-3Z"></a>永断惑障。<a id="a-3a"></a>所作已办。<a id="a-3b"></a>到于彼岸。<a id="a-3c"></a>是名正见。<a id="a-3d"></a>云何正思惟。<a id="a-3e"></a>谓以智慧。<a id="a-3f"></a>分别拣择。<a id="a-3g"></a>令身语意三业无失。<a id="a-3h"></a>离诸过咎。<a id="a-3i"></a>是名正思惟。<a id="a-3j"></a>云何正语。<a id="a-3k"></a>谓能永断妄言绮语恶骂两舌。<a id="a-3l"></a>是名正语。<a id="a-3m"></a>云何正业。<a id="a-3n"></a>谓诸有情永离杀生偷盗染欲。<a id="a-3o"></a>是名正业。<a id="a-3p"></a>云何正命。<a id="a-3q"></a>谓受世间衣服卧具饮食医药。<a id="a-3r"></a>而为资养。<a id="a-3s"></a>非邪命故。<a id="a-3t"></a>是名正命。<a id="a-3u"></a>云何正精进。<a id="a-3v"></a>谓能勇猛。<a id="a-3w"></a>破烦恼魔。<a id="a-3x"></a>常修善行。<a id="a-3y"></a>无有懈怠。<a id="a-3z"></a>是名正精进。<a id="a-40"></a>云何正念。<a id="a-41"></a>谓忆过去所修善法。<a id="a-42"></a>念念摄持。<a id="a-43"></a>而无错谬。<a id="a-44"></a>是名正念。<a id="a-45"></a>云何正定。<a id="a-46"></a>谓心能安住于奢摩他毗钵舍那。<a id="a-47"></a>寂然不动。<a id="a-48"></a>是名正定。<a id="a-49"></a>佛告比丘。<a id="a-4A"></a>是名八圣道。<a id="a-4B"></a>尔时勇猛甚深比丘复白佛言。<a id="a-4C"></a>世尊。<a id="a-4D"></a>云何十六心念。<a id="a-4E"></a>佛言。<a id="a-4F"></a>所谓念心和合故。<a id="a-4G"></a>和合平等。<a id="a-4H"></a>如实了知。<a id="a-4I"></a>念心相应故。<a id="a-4J"></a>相应平等。<a id="a-4K"></a>如实了知。<a id="a-4L"></a>念法自性和合故。<a id="a-4M"></a>和合平等。<a id="a-4N"></a>如实了知。<a id="a-4O"></a>念法自性相应故。<a id="a-4P"></a>相应平等。<a id="a-4Q"></a>如实了知。<a id="a-4R"></a>念法增长和合故。<a id="a-4S"></a>和合平等。<a id="a-4T"></a>如实了知。<a id="a-4U"></a>念法增长相应故。<a id="a-4V"></a>相应平等。<a id="a-4W"></a>如实了知。<a id="a-4X"></a>念身正知和合故。<a id="a-4Y"></a>和合平等。<a id="a-4Z"></a>如实了知念身正知相应故。<a id="a-4a"></a>相应平等。<a id="a-4b"></a>如实了知。<a id="a-4c"></a>念身行正知和合故。<a id="a-4d"></a>和合平等。<a id="a-4e"></a>如实了知。<a id="a-4f"></a>念身行正知相应故。<a id="a-4g"></a>相应平等。<a id="a-4h"></a>如实了知。<a id="a-4i"></a>念一切身正知和合故。<a id="a-4j"></a>和合平等。<a id="a-4k"></a>如实了知。<a id="a-4l"></a>念一切身正知相应故。<a id="a-4m"></a>相应平等。<a id="a-4n"></a>如实了知。<a id="a-4o"></a>念一切身行正知和合故。<a id="a-4p"></a>和合平等。<a id="a-4q"></a>如实了知。<a id="a-4r"></a>念一切身行正知相应故。<a id="a-4s"></a>相应平等。<a id="a-4t"></a>如实了知。<a id="a-4u"></a>念轻安身行和合故。<a id="a-4v"></a>和合平等。<a id="a-4w"></a>如实了知。<a id="a-4x"></a>念轻安身行相应故。<a id="a-4y"></a>相应平等如实了知。<a id="a-4z"></a>念喜正知和合故。<a id="a-50"></a>和合平等。<a id="a-51"></a>如实了知。<a id="a-52"></a>念喜正知相应故。<a id="a-53"></a>相应平等。<a id="a-54"></a>如实了知。<a id="a-55"></a>念乐正知和合故。<a id="a-56"></a>和合平等。<a id="a-57"></a>如实了知。<a id="a-58"></a>念乐正知相应故。<a id="a-59"></a>相应平等。<a id="a-5A"></a>如实了知。<a id="a-5B"></a>念心正知和合故。<a id="a-5C"></a>和合平等。<a id="a-5D"></a>如实了知。<a id="a-5E"></a>念心正知相应故。<a id="a-5F"></a>相应平等。<a id="a-5G"></a>如实了知。<a id="a-5H"></a>念心行正知和合故。<a id="a-5I"></a>和合平等。<a id="a-5J"></a>如实了知。<a id="a-5K"></a>念心行正知相应故。<a id="a-5L"></a>相应平等。<a id="a-5M"></a>如实了知。<a id="a-5N"></a>念轻安心行和合故。<a id="a-5O"></a>和合平等。<a id="a-5P"></a>如实了知。<a id="a-5Q"></a>念轻安心行相应故。<a id="a-5R"></a>相应平等。<a id="a-5S"></a>如实了知。<a id="a-5T"></a>念喜乐心和合故。<a id="a-5U"></a>和合平等。<a id="a-5V"></a>如实了知。<a id="a-5W"></a>念喜乐心相应故。<a id="a-5X"></a>相应平等。<a id="a-5Y"></a>如实了知。<a id="a-5Z"></a>念胜解心和合故。<a id="a-5a"></a>和合平等如实了知。<a id="a-5b"></a>念胜解心相应故。<a id="a-5c"></a>相应平等。<a id="a-5d"></a>如实了知。<a id="a-5e"></a>念等引心和合故。<a id="a-5f"></a>和合平等。<a id="a-5g"></a>如实了知。<a id="a-5h"></a>念等引心相应故。<a id="a-5i"></a>相应平等。<a id="a-5j"></a>如实了知。<a id="a-5k"></a>如是乃至无常观。<a id="a-5l"></a>离欲观。<a id="a-5m"></a>寂灭观。<a id="a-5n"></a>出离观。<a id="a-5o"></a>和合平等。<a id="a-5p"></a>如实了知。<a id="a-5q"></a>相应平等。<a id="a-5r"></a>如实了知。<a id="a-5s"></a>佛言比丘。<a id="a-5t"></a>如是名为十六心念。<a id="a-5u"></a>比丘复白佛言。<a id="a-5v"></a>世尊。<a id="a-5w"></a>云何声闻四果。<a id="a-5x"></a>佛言。<a id="a-5y"></a>所谓须陀洹果。<a id="a-5z"></a>斯陀含果。<a id="a-60"></a>阿那含果。<a id="a-61"></a>阿罗汉果。<a id="a-62"></a>如是四果。<a id="a-63"></a>诸声闻众。<a id="a-64"></a>皆能信解。<a id="a-65"></a>如来十号。<a id="a-66"></a>功德圆满。<a id="a-67"></a>了知正法。<a id="a-68"></a>清净流布。<a id="a-69"></a>无有穷尽。<a id="a-6A"></a>了知僧伽。<a id="a-6B"></a>具足众善。<a id="a-6C"></a>功德圆满。<a id="a-6D"></a>于无我理。<a id="a-6E"></a>皆悉了达。<a id="a-6F"></a>如是信解。<a id="a-6G"></a>净修梵行。<a id="a-6H"></a>具戒定慧。<a id="a-6I"></a>无碍解脱。<a id="a-6J"></a>解脱知见。<a id="a-6K"></a>出世功德。<a id="a-6L"></a>转正法轮。<a id="a-6M"></a>证须陀洹果。<a id="a-6N"></a>功德具足。<a id="a-6O"></a>证斯陀含果。<a id="a-6P"></a>功德具足。<a id="a-6Q"></a>证阿那含果。<a id="a-6R"></a>功德具足。<a id="a-6S"></a>证阿罗汉果功德具足。<a id="a-6T"></a>净戒圆满。<a id="a-6U"></a>圣智现前。<a id="a-6V"></a>自在安隐。<a id="a-6W"></a>离诸热恼。<a id="a-6X"></a>清净无染。<a id="a-6Y"></a>尽未来际。<a id="a-6Z"></a>无有间断。<a id="a-6a"></a>亦无退转。<a id="a-6b"></a>以方便智。<a id="a-6c"></a>观察一切。<a id="a-6d"></a>通达无碍。<a id="a-6e"></a>佛言。<a id="a-6f"></a>比丘。<a id="a-6g"></a>如是名为声闻四果。<a id="a-6h"></a>比丘复白佛言。<a id="a-6i"></a>云何如来十力。<a id="a-6j"></a>佛言。<a id="a-6k"></a>所谓处非处智力。<a id="a-6l"></a>因果相应及不相应。<a id="a-6m"></a>如实了知故。<a id="a-6n"></a>自业智力。<a id="a-6o"></a>三世三业。<a id="a-6p"></a>如实了知故。<a id="a-6q"></a>静虑解脱等持等至智力。<a id="a-6r"></a>皆能了知故。<a id="a-6s"></a>根胜劣智力。<a id="a-6t"></a>信等五根。<a id="a-6u"></a>或软中上。<a id="a-6v"></a>皆能了知故。<a id="a-6w"></a>种种胜解智力。<a id="a-6x"></a>观一切法。<a id="a-6y"></a>胜解明了。<a id="a-6z"></a>皆能通达故。<a id="a-70"></a>种种界智力。<a id="a-71"></a>无量世界。<a id="a-72"></a>种种界性。<a id="a-73"></a>皆能了知故。<a id="a-74"></a>遍趣行智力。<a id="a-75"></a>诸趣遍行。<a id="a-76"></a>种种差别。<a id="a-77"></a>皆能了知故。<a id="a-78"></a>宿住随念智力。<a id="a-79"></a>过去世境。<a id="a-7A"></a>宿住随念。<a id="a-7B"></a>皆能了知故。<a id="a-7C"></a>生灭智力。<a id="a-7D"></a>诸有情类。<a id="a-7E"></a>生灭因缘。<a id="a-7F"></a>皆能了知故。<a id="a-7G"></a>漏尽智力。<a id="a-7H"></a>根随诸惑。<a id="a-7I"></a>净尽无余故。<a id="a-7J"></a>佛告比丘。<a id="a-7K"></a>如是名为如来十力。<a id="a-7L"></a>比丘复白佛言。<a id="a-7M"></a>云何四无所畏。<a id="a-7N"></a>佛言。<a id="a-7O"></a>所谓正等觉无畏。<a id="a-7P"></a>佛于正觉。<a id="a-7Q"></a>诸法等觉。<a id="a-7R"></a>诸法皆悉了知。<a id="a-7S"></a>心无所畏故。<a id="a-7T"></a>诸天魔梵。<a id="a-7U"></a>沙门婆罗门。<a id="a-7V"></a>天人阿修罗等。<a id="a-7W"></a>皆悉恭敬。<a id="a-7X"></a>漏尽智无畏。<a id="a-7Y"></a>如来诸漏欲染烦恼。<a id="a-7Z"></a>皆已尽故。<a id="a-7a"></a>住安隐地。<a id="a-7b"></a>无有惊怖。<a id="a-7c"></a>于大众中。<a id="a-7d"></a>作师子吼。<a id="a-7e"></a>梵释诸天转轮圣王。<a id="a-7f"></a>尊重赞叹。<a id="a-7g"></a>出障道无畏。<a id="a-7h"></a>如来通达三乘圣道。<a id="a-7i"></a>于一切法。<a id="a-7j"></a>无有障碍故。<a id="a-7k"></a>心无所畏。<a id="a-7l"></a>诸天魔梵。<a id="a-7m"></a>沙门婆罗门等。<a id="a-7n"></a>皆悉恭敬。<a id="a-7o"></a>出苦道无畏。<a id="a-7p"></a>如来于无数劫。<a id="a-7q"></a>修习善法。<a id="a-7r"></a>乃能决定出离苦道。<a id="a-7s"></a>诸天魔梵。<a id="a-7t"></a>沙门婆罗门等。<a id="a-7u"></a>皆悉恭敬佛告比丘。<a id="a-7v"></a>如是名为四无所畏。<a id="a-7w"></a>比丘复白佛言。<a id="a-7x"></a>云何四无碍辩。<a id="a-7y"></a>佛言。<a id="a-7z"></a>所谓法无碍辩。<a id="a-80"></a>义无碍辩。<a id="a-81"></a>词无碍辩。<a id="a-82"></a>辩才无碍辩。<a id="a-83"></a>法无碍辩于无漏法智无退转故。<a id="a-84"></a>义无碍辩。<a id="a-85"></a>于所诠理。<a id="a-86"></a>智无退转故。<a id="a-87"></a>词无碍辩随诸众生所有问难。<a id="a-88"></a>一音解释。<a id="a-89"></a>普令欢喜故。<a id="a-8A"></a>辩才无碍辩。<a id="a-8B"></a>世出世间。<a id="a-8C"></a>一切诸法。<a id="a-8D"></a>皆悉通达。<a id="a-8E"></a>智无退转故。<a id="a-8F"></a>佛告比丘。<a id="a-8G"></a>如是名为四无碍辩。<a id="a-8H"></a>比丘复白佛言。<a id="a-8I"></a>云何如来十八不共法。<a id="a-8J"></a>佛言。<a id="a-8K"></a>所谓如来无误失。<a id="a-8L"></a>无卒暴语。<a id="a-8M"></a>无种种想。<a id="a-8N"></a>无不定心。<a id="a-8O"></a>无忘失念。<a id="a-8P"></a>无不择舍欲。<a id="a-8Q"></a>无减念。<a id="a-8R"></a>无减精进。<a id="a-8S"></a>无减定。<a id="a-8T"></a>无减慧。<a id="a-8U"></a>无减解脱。<a id="a-8V"></a>无减身业随智慧行。<a id="a-8W"></a>语业随智慧行。<a id="a-8X"></a>意业随智慧行。<a id="a-8Y"></a>知过去世无著无碍。<a id="a-8Z"></a>知未来世无著无碍。<a id="a-8a"></a>知现在世无著无碍。<a id="a-8b"></a>佛告比丘。<a id="a-8c"></a>如是名为十八不共法。<a id="a-8d"></a>比丘复白佛言。<a id="a-8e"></a>云何如来三十二相。<a id="a-8f"></a>佛言。<a id="a-8g"></a>所谓足下平满高下等触相。<a id="a-8h"></a>足下千辐轮文网毂圆满相。<a id="a-8i"></a>手足柔软如睹罗绵相。<a id="a-8j"></a>手足指间咸有网鞔金色交络相。<a id="a-8k"></a>手足诸指纤长圆满相。<a id="a-8l"></a>足跟广长与趺相称相。<a id="a-8m"></a>足趺修高充满柔软与跟相称相。<a id="a-8n"></a>双腨纤圆如翳泥耶鹿王腨相。<a id="a-8o"></a>双臂修圆如象王鼻平立过膝相密处深隐如龙象王相。<a id="a-8p"></a>身诸毛孔一一毛生柔软绀青右旋宛转相。<a id="a-8q"></a>发毛上靡柔软绀青螺文右旋相。<a id="a-8r"></a>身真金色光洁晃曜众宝庄严相。<a id="a-8s"></a>皮肤薄润尘垢不住相。<a id="a-8t"></a>手足掌中颈及双肩七处平满相。<a id="a-8u"></a>肩项之间妙好充满相。<a id="a-8v"></a>膊腋清净悉皆充实相。<a id="a-8w"></a>容仪圆满端严殊妙相。<a id="a-8x"></a>身相修广端直相称相。<a id="a-8y"></a>体相纵广量等周匝圆满如诺瞿陀相。<a id="a-8z"></a>其身上半如师子王威容广大相。<a id="a-90"></a>身常放光面各一寻相。<a id="a-91"></a>具四十齿齐平净密相。<a id="a-92"></a>四牙锋利白逾珂雪相。<a id="a-93"></a>于诸味中得最上味相。<a id="a-94"></a>舌相广薄遍覆面轮相。<a id="a-95"></a>梵音洪雅随众等闻相。<a id="a-96"></a>眼睫齐整犹若牛王相。<a id="a-97"></a>其目绀青鲜白红环间饰皎洁相。<a id="a-98"></a>面如满月双眉皎净如天帝弓相。<a id="a-99"></a>眉间白毫右旋宛转如睹罗绵鲜白光净相。<a id="a-9A"></a>其顶上现乌瑟腻沙高显周圆如天盖相。<a id="a-9B"></a>佛告比丘。<a id="a-9C"></a>如是名为三十二相。</p>
 </body>
</html>