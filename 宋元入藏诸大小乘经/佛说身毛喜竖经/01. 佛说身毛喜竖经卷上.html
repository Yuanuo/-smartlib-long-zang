<!doctype html>
<html id="z3IBUbQfO" data-ver="671">
 <head>
  <meta charset="utf-8">
  <meta author="惟净">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说身毛喜竖经卷上</h1>
  <p id="a2">如是我闻。<a id="a-3"></a>一时世尊在毗舍离国最胜大城最胜林中。<a id="a-4"></a>与苾刍众俱。<a id="a-5"></a>时彼城中有长者子。<a id="a-6"></a>名曰善星。<a id="a-7"></a>舍离佛法。<a id="a-8"></a>其来未久。<a id="a-9"></a>以多种缘。<a id="a-A"></a>谤佛法僧。<a id="a-B"></a>而作是言。<a id="a-C"></a>沙门瞿昙。<a id="a-D"></a>尚无人中最上之法。<a id="a-E"></a>况圣知见最胜所证。<a id="a-F"></a>入于论难。<a id="a-G"></a>彼为声闻。<a id="a-H"></a>宣说诸法。<a id="a-I"></a>所求所修。<a id="a-J"></a>以自辩才及不正智。<a id="a-K"></a>而为所证。<a id="a-L"></a>其所说法。<a id="a-M"></a>岂能出要尽苦边际。</p>
  <p id="aN">尔时尊者舍利子。<a id="a-O"></a>于其食时着衣持钵。<a id="a-P"></a>入毗舍离大城。<a id="a-Q"></a>次第乞食。<a id="a-R"></a>闻彼城中善星长者子以多种缘谤佛法僧。<a id="a-S"></a>时尊者舍利子。<a id="a-T"></a>既行乞已。<a id="a-U"></a>还复本处。<a id="a-V"></a>饭食事讫。<a id="a-W"></a>收摄衣钵。<a id="a-X"></a>洗双足已。<a id="a-Y"></a>往诣佛所。<a id="a-Z"></a>头面着地。<a id="a-a"></a>礼世尊足。<a id="a-b"></a>退坐一面。<a id="a-c"></a>而白佛言。<a id="a-d"></a>世尊。<a id="a-e"></a>我于今日。<a id="a-f"></a>入毗舍离大城乞食。<a id="a-g"></a>闻彼城中善星长者子。<a id="a-h"></a>以多种缘谤佛法僧。<a id="a-i"></a>而作是言。<a id="a-j"></a>沙门瞿昙。<a id="a-k"></a>尚无人中最上之法。<a id="a-l"></a>况圣知见最胜所证入于论难。<a id="a-m"></a>彼为声闻。<a id="a-n"></a>宣说诸法。<a id="a-o"></a>所求所修。<a id="a-p"></a>以自辩才及不正智。<a id="a-q"></a>而为所证。<a id="a-r"></a>其所说法。<a id="a-s"></a>岂能出要尽苦边际。<a id="a-t"></a>世尊。<a id="a-u"></a>彼长者子。<a id="a-v"></a>舍离佛法。<a id="a-w"></a>其来未久斯何等故。<a id="a-x"></a>发如是言。</p>
  <p id="ay">尔时佛告尊者舍利子言。<a id="a-z"></a>汝今当知。<a id="a-10"></a>彼善星长者子。<a id="a-11"></a>是大粗恶。<a id="a-12"></a>覆藏自罪。<a id="a-13"></a>以覆藏故。<a id="a-14"></a>谤佛法僧。<a id="a-15"></a>乃发是言。<a id="a-16"></a>舍利子。<a id="a-17"></a>如汝所闻彼长者子。<a id="a-18"></a>出非义语而为诽谤。<a id="a-19"></a>即作是言。<a id="a-1A"></a>沙门瞿昙。<a id="a-1B"></a>彼为声闻所说诸法。<a id="a-1C"></a>岂能出要尽苦边际者。<a id="a-1D"></a>汝当善听。<a id="a-1E"></a>我今为汝略说其事。<a id="a-1F"></a>舍利子。<a id="a-1G"></a>彼长者子。<a id="a-1H"></a>于我法中不具信种。<a id="a-1I"></a>所有如来应供正等正觉明行足善逝世间解无上士调御丈夫天人师佛世尊十号具足。<a id="a-1J"></a>彼长者子。<a id="a-1K"></a>于如是事。<a id="a-1L"></a>虽知虽见。<a id="a-1M"></a>以不信故。<a id="a-1N"></a>乃发是言。<a id="a-1O"></a>沙门瞿昙。<a id="a-1P"></a>尚无人中最上之法。<a id="a-1Q"></a>况圣知见最胜所证入于论难。<a id="a-1R"></a>彼为声闻。<a id="a-1S"></a>宣说诸法。<a id="a-1T"></a>所求所修。<a id="a-1U"></a>以自辩才及不正智。<a id="a-1V"></a>而为所证。<a id="a-1W"></a>由彼心言及彼所见。<a id="a-1X"></a>相续谤故。<a id="a-1Y"></a>速堕地狱。<a id="a-1Z"></a>如坠重担。<a id="a-1a"></a>又如声闻苾刍。<a id="a-1b"></a>戒定慧学。<a id="a-1c"></a>皆悉具足。<a id="a-1d"></a>少用勤力。<a id="a-1e"></a>智获果证。<a id="a-1f"></a>不以为难。<a id="a-1g"></a>彼堕恶趣。<a id="a-1h"></a>亦复如是。</p>
  <p id="a1i">又舍利子。<a id="a-1j"></a>彼长者子。<a id="a-1k"></a>于我法中不具信种。<a id="a-1l"></a>所有如来应供正等正觉。<a id="a-1m"></a>于阿兰若处。<a id="a-1n"></a>栖止坐卧。<a id="a-1o"></a>远离阛阓种种愦闹。<a id="a-1p"></a>人所应用房舍坐卧诸缘具等。<a id="a-1q"></a>亦悉弃置。<a id="a-1r"></a>彼长者子。<a id="a-1s"></a>于如是事。<a id="a-1t"></a>虽知虽见。<a id="a-1u"></a>以不信故。<a id="a-1v"></a>乃发是言。<a id="a-1w"></a>而为诽谤。<a id="a-1x"></a>由彼心言及彼所见。<a id="a-1y"></a>相续谤故。<a id="a-1z"></a>速堕地狱。<a id="a-20"></a>又舍利子。<a id="a-21"></a>彼长者子。<a id="a-22"></a>于我法中不具信种。<a id="a-23"></a>所有如来应供正等正觉。<a id="a-24"></a>离欲离罪息不善法。<a id="a-25"></a>有寻有伺。<a id="a-26"></a>离生喜乐。<a id="a-27"></a>证初禅定。<a id="a-28"></a>彼长者子。<a id="a-29"></a>于如是事虽知虽见。<a id="a-2A"></a>以不信故。<a id="a-2B"></a>乃发是言。<a id="a-2C"></a>而为诽谤。<a id="a-2D"></a>由彼心言及彼所见。<a id="a-2E"></a>相续谤故。<a id="a-2F"></a>速堕地狱。</p>
  <p id="a2G">又舍利子。<a id="a-2H"></a>彼长者子。<a id="a-2I"></a>于我法中不具信种。<a id="a-2J"></a>所有如来应供正等正觉。<a id="a-2K"></a>止息寻伺。<a id="a-2L"></a>内外清净。<a id="a-2M"></a>心一境性。<a id="a-2N"></a>无寻无伺。<a id="a-2O"></a>定生喜乐。<a id="a-2P"></a>证二禅定。<a id="a-2Q"></a>彼长者子。<a id="a-2R"></a>于如是事。<a id="a-2S"></a>虽知虽见。<a id="a-2T"></a>以不信故。<a id="a-2U"></a>乃发是言。<a id="a-2V"></a>而为诽谤。<a id="a-2W"></a>由彼心言及彼所见。<a id="a-2X"></a>相续谤故。<a id="a-2Y"></a>速堕地狱。</p>
  <p id="a2Z">又舍利子。<a id="a-2a"></a>彼长者子。<a id="a-2b"></a>于我法中不具信种。<a id="a-2c"></a>所有如来应供正等正觉。<a id="a-2d"></a>离于喜贪。<a id="a-2e"></a>如实正知。<a id="a-2f"></a>修舍念行。<a id="a-2g"></a>身受妙乐。<a id="a-2h"></a>离于贪想。<a id="a-2i"></a>如圣所观。<a id="a-2j"></a>舍念之行。<a id="a-2k"></a>离喜妙乐。<a id="a-2l"></a>证三禅定。<a id="a-2m"></a>彼长者子。<a id="a-2n"></a>于如是事。<a id="a-2o"></a>虽知虽见。<a id="a-2p"></a>以不信故。<a id="a-2q"></a>乃出是言。<a id="a-2r"></a>而为诽谤。<a id="a-2s"></a>由彼心言及彼所见。<a id="a-2t"></a>相续谤故。<a id="a-2u"></a>速堕地狱。</p>
  <p id="a2v">又舍利子。<a id="a-2w"></a>彼长者子。<a id="a-2x"></a>于我法中不具信种。<a id="a-2y"></a>所有如来应供正等正觉。<a id="a-2z"></a>苦乐悉断。<a id="a-30"></a>离先所有悦意恼意二种之法。<a id="a-31"></a>除苦乐想。<a id="a-32"></a>舍念清净。<a id="a-33"></a>证四禅定。<a id="a-34"></a>彼长者子。<a id="a-35"></a>于如是事。<a id="a-36"></a>虽知虽见。<a id="a-37"></a>以不信故。<a id="a-38"></a>乃发是言而为诽谤。<a id="a-39"></a>由彼心言及彼所见。<a id="a-3A"></a>相续谤故。<a id="a-3B"></a>速堕地狱。</p>
  <p id="a3C">又舍利子。<a id="a-3D"></a>彼长者子。<a id="a-3E"></a>于我法中不具信种。<a id="a-3F"></a>所有如来应供正等正觉。<a id="a-3G"></a>过诸色想。<a id="a-3H"></a>离想对碍。<a id="a-3I"></a>于种种想。<a id="a-3J"></a>而不作意。<a id="a-3K"></a>缘无边空。<a id="a-3L"></a>以为行相。<a id="a-3M"></a>证空无边处定。<a id="a-3N"></a>彼长者子。<a id="a-3O"></a>于如是事。<a id="a-3P"></a>虽知虽见。<a id="a-3Q"></a>以不信故。<a id="a-3R"></a>乃发是言。<a id="a-3S"></a>而为诽谤。<a id="a-3T"></a>由彼心言及彼所见。<a id="a-3U"></a>相续谤故。<a id="a-3V"></a>速堕地狱。<a id="a-3W"></a>余之所证。<a id="a-3X"></a>九次第定。<a id="a-3Y"></a>亦复如是。</p>
  <p id="a3Z">又舍利子。<a id="a-3a"></a>彼长者子。<a id="a-3b"></a>于我法中不具信种。<a id="a-3c"></a>所有如来应供正等正觉。<a id="a-3d"></a>于处非处以自智力。<a id="a-3e"></a>悉如实知。<a id="a-3f"></a>如来成就如是智力。<a id="a-3g"></a>彼长者子。<a id="a-3h"></a>于如是事。<a id="a-3i"></a>虽知虽见。<a id="a-3j"></a>以不信故。<a id="a-3k"></a>乃发是言。<a id="a-3l"></a>而为诽谤。<a id="a-3m"></a>由彼心言及彼所见。<a id="a-3n"></a>相续谤故。<a id="a-3o"></a>速堕地狱。</p>
  <p id="a3p">又舍利子。<a id="a-3q"></a>彼长者子。<a id="a-3r"></a>于我法中不具信种。<a id="a-3s"></a>所有如来应供正等正觉。<a id="a-3t"></a>一切所行。<a id="a-3u"></a>所至之道。<a id="a-3v"></a>悉以正智。<a id="a-3w"></a>如实了知如来成就如是智力。<a id="a-3x"></a>彼长者子。<a id="a-3y"></a>于如是事。<a id="a-3z"></a>虽知虽见。<a id="a-40"></a>以不信故。<a id="a-41"></a>乃发是言。<a id="a-42"></a>而为诽谤。<a id="a-43"></a>由彼心言及彼所见。<a id="a-44"></a>相续谤故。<a id="a-45"></a>速堕地狱。</p>
  <p id="a46">又舍利子。<a id="a-47"></a>彼长者子。<a id="a-48"></a>于我法中不具信种。<a id="a-49"></a>所有如来应供正等正觉。<a id="a-4A"></a>于种种界。<a id="a-4B"></a>无数世界。<a id="a-4C"></a>悉以正智。<a id="a-4D"></a>如实了知。<a id="a-4E"></a>如来成就如是智力。<a id="a-4F"></a>彼长者子于如是事。<a id="a-4G"></a>虽知虽见。<a id="a-4H"></a>以不信故。<a id="a-4I"></a>乃发是言。<a id="a-4J"></a>而为诽谤由彼心言及彼所见。<a id="a-4K"></a>相续谤故。<a id="a-4L"></a>速堕地狱。</p>
  <p id="a4M">又舍利子。<a id="a-4N"></a>彼长者子。<a id="a-4O"></a>于我法中不具信种。<a id="a-4P"></a>所有如来应供正等正觉。<a id="a-4Q"></a>于诸有情。<a id="a-4R"></a>所有无数种种信解。<a id="a-4S"></a>悉以正智称量。<a id="a-4T"></a>如实一一了知。<a id="a-4U"></a>如来成就如是智力。<a id="a-4V"></a>彼长者子。<a id="a-4W"></a>于如是事。<a id="a-4X"></a>虽知虽见以不信故。<a id="a-4Y"></a>乃发是言。<a id="a-4Z"></a>而为诽谤。<a id="a-4a"></a>由彼心言。<a id="a-4b"></a>及彼所见。<a id="a-4c"></a>相续谤故。<a id="a-4d"></a>速堕地狱。</p>
  <p id="a4e">又舍利子。<a id="a-4f"></a>彼长者子。<a id="a-4g"></a>于我法中不具信种。<a id="a-4h"></a>所有如来应供正等正觉。<a id="a-4i"></a>于诸有情。<a id="a-4j"></a>差别诸根。<a id="a-4k"></a>悉以正智称量。<a id="a-4l"></a>如实一一了知。<a id="a-4m"></a>如来成就如是智力。<a id="a-4n"></a>彼长者子。<a id="a-4o"></a>于如是事。<a id="a-4p"></a>虽知虽见。<a id="a-4q"></a>以不信故。<a id="a-4r"></a>乃发是言。<a id="a-4s"></a>而为诽谤。<a id="a-4t"></a>由彼心言及彼所见。<a id="a-4u"></a>相续谤故。<a id="a-4v"></a>速堕地狱。</p>
  <p id="a4w">又舍利子。<a id="a-4x"></a>彼长者子。<a id="a-4y"></a>于我法中不具信种。<a id="a-4z"></a>所有如来应供正等正觉。<a id="a-50"></a>于诸有情。<a id="a-51"></a>积集诸业。<a id="a-52"></a>及其寿量。<a id="a-53"></a>悉以正智称量。<a id="a-54"></a>如实一一了知。<a id="a-55"></a>如来成就如是智力。<a id="a-56"></a>彼长者子。<a id="a-57"></a>于如是事。<a id="a-58"></a>虽知虽见以不信故。<a id="a-59"></a>乃发是言。<a id="a-5A"></a>而为诽谤。<a id="a-5B"></a>由彼心言及彼所见。<a id="a-5C"></a>相续谤故。<a id="a-5D"></a>速堕地狱。</p>
  <p id="a5E">又舍利子。<a id="a-5F"></a>彼长者子。<a id="a-5G"></a>于我法中不具信种。<a id="a-5H"></a>所有如来应供正等正觉。<a id="a-5I"></a>一切禅定。<a id="a-5J"></a>解脱三摩地。<a id="a-5K"></a>三摩钵底。<a id="a-5L"></a>染净所起。<a id="a-5M"></a>悉以正智。<a id="a-5N"></a>如实了知。<a id="a-5O"></a>如来成就如是智力。<a id="a-5P"></a>彼长者子。<a id="a-5Q"></a>虽知虽见。<a id="a-5R"></a>以不信故。<a id="a-5S"></a>乃发是言。<a id="a-5T"></a>而为诽谤。<a id="a-5U"></a>由彼心言及彼所见。<a id="a-5V"></a>相续谤故。<a id="a-5W"></a>速堕地狱。</p>
  <p id="a5X">又舍利子。<a id="a-5Y"></a>彼长者子。<a id="a-5Z"></a>于我法中不具信种。<a id="a-5a"></a>所有如来应供正等正觉。<a id="a-5b"></a>以净天眼过于人眼。<a id="a-5c"></a>能观世间一切有情生灭好丑。<a id="a-5d"></a>若贵若贱。<a id="a-5e"></a>随业所受。<a id="a-5f"></a>若诸有情。<a id="a-5g"></a>于身口意。<a id="a-5h"></a>造不善业。<a id="a-5i"></a>毁訾贤圣。<a id="a-5j"></a>起于邪见。<a id="a-5k"></a>因斯积集邪见业故。<a id="a-5l"></a>身坏命终。<a id="a-5m"></a>堕在恶趣。<a id="a-5n"></a>生地狱中。<a id="a-5o"></a>若诸有情。<a id="a-5p"></a>于身口意。<a id="a-5q"></a>造众善业。<a id="a-5r"></a>不毁贤圣。<a id="a-5s"></a>起于正见。<a id="a-5t"></a>因斯积集正见业故。<a id="a-5u"></a>身坏命终。<a id="a-5v"></a>生于善趣天界之中。<a id="a-5w"></a>即以天眼及以正智。<a id="a-5x"></a>悉见悉知。<a id="a-5y"></a>如来成就如是智力。<a id="a-5z"></a>彼长者子。<a id="a-60"></a>于如是事。<a id="a-61"></a>虽知虽见。<a id="a-62"></a>以不信故。<a id="a-63"></a>乃发是言。<a id="a-64"></a>而为诽谤。<a id="a-65"></a>由彼心言及彼所见。<a id="a-66"></a>相续谤故。<a id="a-67"></a>速堕地狱。</p>
  <p id="a68">又舍利子。<a id="a-69"></a>彼长者子。<a id="a-6A"></a>于我法中不具信种。<a id="a-6B"></a>所有如来应供正等正觉。<a id="a-6C"></a>种种宿住。<a id="a-6D"></a>随念智力。<a id="a-6E"></a>所谓能知一生二生三四五生。<a id="a-6F"></a>若十二十。<a id="a-6G"></a>乃至百生千生百千生。<a id="a-6H"></a>无数百千生。<a id="a-6I"></a>于诸生中。<a id="a-6J"></a>若成若坏。<a id="a-6K"></a>诸有一切成坏劫事。<a id="a-6L"></a>昔如是姓。<a id="a-6M"></a>如是名字。<a id="a-6N"></a>如是种族。<a id="a-6O"></a>如是色相。<a id="a-6P"></a>如是饮食。<a id="a-6Q"></a>如是寿量。<a id="a-6R"></a>如是苦乐。<a id="a-6S"></a>此灭彼生。<a id="a-6T"></a>彼灭此生。<a id="a-6U"></a>如是等事。<a id="a-6V"></a>悉以正智。<a id="a-6W"></a>如实思念。<a id="a-6X"></a>一一了知。<a id="a-6Y"></a>如来成就如是智力。<a id="a-6Z"></a>彼长者子。<a id="a-6a"></a>于如是事。<a id="a-6b"></a>虽知虽见。<a id="a-6c"></a>以不信故。<a id="a-6d"></a>乃发是言。<a id="a-6e"></a>而为诽谤。<a id="a-6f"></a>由彼心言及彼所见。<a id="a-6g"></a>相续谤故。<a id="a-6h"></a>速堕地狱。</p>
  <p id="a6i">又舍利子。<a id="a-6j"></a>彼长者子。<a id="a-6k"></a>于我法中不具信种。<a id="a-6l"></a>所有如来应供正等正觉。<a id="a-6m"></a>诸漏已尽。<a id="a-6n"></a>非漏随增。<a id="a-6o"></a>心善解脱。<a id="a-6p"></a>慧善解脱。<a id="a-6q"></a>于如是法。<a id="a-6r"></a>以自通力。<a id="a-6s"></a>成就所证。<a id="a-6t"></a>舍利子。<a id="a-6u"></a>如来圆满如是十力。<a id="a-6v"></a>彼长者子。<a id="a-6w"></a>于如是事。<a id="a-6x"></a>虽知虽见。<a id="a-6y"></a>以不信故。<a id="a-6z"></a>乃发是言。<a id="a-70"></a>而为诽谤。<a id="a-71"></a>由彼心言及彼所见。<a id="a-72"></a>相续谤故。<a id="a-73"></a>速堕地狱。</p>
  <p id="a74">又舍利子。<a id="a-75"></a>彼长者子。<a id="a-76"></a>于我法中不具信种。<a id="a-77"></a>所有如来应供正等正觉。<a id="a-78"></a>成就四无所畏而悉能知圣所行处。<a id="a-79"></a>于大众中。<a id="a-7A"></a>作师子吼。<a id="a-7B"></a>转大梵轮。<a id="a-7C"></a>余诸沙门婆罗门。<a id="a-7D"></a>若魔若梵。<a id="a-7E"></a>悉不能转。<a id="a-7F"></a>何等为四。<a id="a-7G"></a>一者如来应供正等正觉。<a id="a-7H"></a>证一切智。<a id="a-7I"></a>此法彼法。<a id="a-7J"></a>无所不知。<a id="a-7K"></a>于大众中。<a id="a-7L"></a>作如是言。<a id="a-7M"></a>我得安乐。<a id="a-7N"></a>无恐无畏。<a id="a-7O"></a>如实了知圣所行处。<a id="a-7P"></a>作师子吼。<a id="a-7Q"></a>转大梵轮。<a id="a-7R"></a>余不能转。<a id="a-7S"></a>我不见有一切沙门婆罗门及天人魔梵与我等者。<a id="a-7T"></a>二者如来应供正等正觉。<a id="a-7U"></a>诸漏已尽。<a id="a-7V"></a>于大众中。<a id="a-7W"></a>作如是言。<a id="a-7X"></a>我得安乐无恐无畏。<a id="a-7Y"></a>如实了知圣所行处。<a id="a-7Z"></a>作师子吼。<a id="a-7a"></a>转大梵轮。<a id="a-7b"></a>余不能转。<a id="a-7c"></a>我不见有一切沙门婆罗门及天人魔梵与我等者。<a id="a-7d"></a>三者如来应供正等正觉。<a id="a-7e"></a>为随法行诸声闻人。<a id="a-7f"></a>宣说所修随法所行。<a id="a-7g"></a>如先广说。<a id="a-7h"></a>最上所证。<a id="a-7i"></a>于大众中。<a id="a-7j"></a>作如是言。<a id="a-7k"></a>我说贪欲是障道法。<a id="a-7l"></a>我得安乐无恐无畏。<a id="a-7m"></a>如实了知圣所行处。<a id="a-7n"></a>作师子吼。<a id="a-7o"></a>转大梵轮余不能转。<a id="a-7p"></a>我不见有一切沙门婆罗门及天人魔梵与我等者。<a id="a-7q"></a>四者如来应供正等正觉。<a id="a-7r"></a>为诸声闻。<a id="a-7s"></a>说正道法。<a id="a-7t"></a>而能出要。<a id="a-7u"></a>尽苦边际。<a id="a-7v"></a>于大众中。<a id="a-7w"></a>作如是说。<a id="a-7x"></a>我得安乐无恐无畏。<a id="a-7y"></a>如实了知圣所行处。<a id="a-7z"></a>作师子吼。<a id="a-80"></a>转大梵轮。<a id="a-81"></a>余不能转。<a id="a-82"></a>我不见有一切沙门婆罗门及天人魔梵与我等者。<a id="a-83"></a>舍利子。<a id="a-84"></a>如来圆满如是四无所畏。<a id="a-85"></a>彼长者子。<a id="a-86"></a>于如是事。<a id="a-87"></a>虽知虽见。<a id="a-88"></a>以不信故。<a id="a-89"></a>乃发是言。<a id="a-8A"></a>而为诽谤。<a id="a-8B"></a>由彼心言及彼所见。<a id="a-8C"></a>相续谤故。<a id="a-8D"></a>速堕地狱。</p>
  <p id="a8E">又舍利子。<a id="a-8F"></a>世有八众。<a id="a-8G"></a>何等为八。<a id="a-8H"></a>一刹帝利众。<a id="a-8I"></a>二婆罗门众。<a id="a-8J"></a>三长者众。<a id="a-8K"></a>四沙门众。<a id="a-8L"></a>五四大王天众。<a id="a-8M"></a>六忉利天众。<a id="a-8N"></a>七魔众。<a id="a-8O"></a>八梵天众。<a id="a-8P"></a>舍利子。<a id="a-8Q"></a>我昔曾往无数百千刹帝利会中。<a id="a-8R"></a>随彼众会何等色相。<a id="a-8S"></a>我亦同彼现其形相随彼众会光明分量。<a id="a-8T"></a>我亦同彼具其光相。<a id="a-8U"></a>彼众或以自教说法。<a id="a-8V"></a>我亦先当同其所说。<a id="a-8W"></a>然后我说胜彼之法。<a id="a-8X"></a>我虽如是所说。<a id="a-8Y"></a>彼众亦悉不能知解。<a id="a-8Z"></a>以是缘故。<a id="a-8a"></a>彼众疑念。<a id="a-8b"></a>适所说法。<a id="a-8c"></a>为沙门邪。<a id="a-8d"></a>婆罗门邪。<a id="a-8e"></a>天人魔梵之所说邪。<a id="a-8f"></a>我时复为说最上法。<a id="a-8g"></a>示教利喜。<a id="a-8h"></a>如其所应。<a id="a-8i"></a>示教利喜已。<a id="a-8j"></a>我于尔时。<a id="a-8k"></a>隐身不现。<a id="a-8l"></a>我虽如是隐其身相。<a id="a-8m"></a>彼众亦悉不能知觉。<a id="a-8n"></a>复起疑念。<a id="a-8o"></a>适所隐者。<a id="a-8p"></a>为沙门邪。<a id="a-8q"></a>婆罗门邪。<a id="a-8r"></a>或天人魔梵邪。<a id="a-8s"></a>舍利子。<a id="a-8t"></a>我时现自身相。<a id="a-8u"></a>与彼同等。<a id="a-8v"></a>彼众尚犹不能见我。<a id="a-8w"></a>况复超胜我。<a id="a-8x"></a>时所说最上法者。<a id="a-8y"></a>所谓最胜神通知见。</p>
  <p id="a8z">又舍利子。<a id="a-90"></a>我昔曾往无数百千婆罗门会中。<a id="a-91"></a>随彼众会何等色相。<a id="a-92"></a>我亦同彼现其形相。<a id="a-93"></a>随彼众会光明分量。<a id="a-94"></a>我亦同彼具其光相。<a id="a-95"></a>彼众或以自教说法。<a id="a-96"></a>我亦先当同其所说。<a id="a-97"></a>然后我说胜彼之法。<a id="a-98"></a>我虽如是所说。<a id="a-99"></a>彼众亦悉不能知解。<a id="a-9A"></a>以是缘故。<a id="a-9B"></a>彼众疑念。<a id="a-9C"></a>适所说法。<a id="a-9D"></a>为沙门邪。<a id="a-9E"></a>婆罗门邪。<a id="a-9F"></a>天人魔梵之所说邪。<a id="a-9G"></a>我时复为说最上法。<a id="a-9H"></a>示教利喜。<a id="a-9I"></a>如其所应。<a id="a-9J"></a>示教利喜已。<a id="a-9K"></a>我于尔时。<a id="a-9L"></a>隐身不现。<a id="a-9M"></a>我虽如是隐其身相。<a id="a-9N"></a>彼众亦悉不能知觉。<a id="a-9O"></a>复起疑念。<a id="a-9P"></a>适所隐者。<a id="a-9Q"></a>为沙门邪。<a id="a-9R"></a>婆罗门邪。<a id="a-9S"></a>或天人魔梵邪。<a id="a-9T"></a>舍利子。<a id="a-9U"></a>我时现自身相与彼同等。<a id="a-9V"></a>彼众尚犹不能见我。<a id="a-9W"></a>况复超胜我。<a id="a-9X"></a>时所说最上法者。<a id="a-9Y"></a>所谓最胜神通知见。<a id="a-9Z"></a>余之长者沙门四大王天忉利天及魔众会。<a id="a-9a"></a>亦复如是。</p>
  <p id="a9b">又舍利子。<a id="a-9c"></a>我昔曾往无数百千梵天会中。<a id="a-9d"></a>随彼众会何等色相。<a id="a-9e"></a>我亦同彼现其形相。<a id="a-9f"></a>随彼众会光明分量。<a id="a-9g"></a>我亦同彼具其光相。<a id="a-9h"></a>彼众或以自教说法。<a id="a-9i"></a>我亦先当同其所说。<a id="a-9j"></a>然后我说胜彼之法。<a id="a-9k"></a>我虽如是所说。<a id="a-9l"></a>彼众亦悉不能知解。<a id="a-9m"></a>以是缘故。<a id="a-9n"></a>彼众疑念。<a id="a-9o"></a>适所说法。<a id="a-9p"></a>为沙门邪婆罗门邪。<a id="a-9q"></a>天人魔梵之所说邪。<a id="a-9r"></a>我时复为说最上法。<a id="a-9s"></a>示教利喜。<a id="a-9t"></a>如其所应。<a id="a-9u"></a>示教利喜已。<a id="a-9v"></a>我于尔时。<a id="a-9w"></a>隐身不现。<a id="a-9x"></a>我虽如是隐其身相。<a id="a-9y"></a>彼众亦悉不能知觉。<a id="a-9z"></a>复起疑念。<a id="a-A0"></a>适所隐者。<a id="a-A1"></a>为沙门邪。<a id="a-A2"></a>婆罗门邪。<a id="a-A3"></a>或天人魔梵邪。<a id="a-A4"></a>舍利子。<a id="a-A5"></a>我时现自身相与彼同等。<a id="a-A6"></a>彼众尚犹不能见我。<a id="a-A7"></a>况复超胜我。<a id="a-A8"></a>时所说最上法者。<a id="a-A9"></a>所谓最胜神通知见。<a id="a-AA"></a>舍利子。<a id="a-AB"></a>彼长者子。<a id="a-AC"></a>于如是事。<a id="a-AD"></a>虽知虽见。<a id="a-AE"></a>以不信故。<a id="a-AF"></a>乃发是言。<a id="a-AG"></a>而为诽谤。<a id="a-AH"></a>由彼心言及彼所见。<a id="a-AI"></a>相续谤故。<a id="a-AJ"></a>速堕地狱。</p>
  <p id="aAK">又舍利子。<a id="a-AL"></a>其有地狱所行之道所趣业因。<a id="a-AM"></a>乃至有情所受报应。<a id="a-AN"></a>我悉如实一一了知。<a id="a-AO"></a>又复畜生所行之道所趣业因。<a id="a-AP"></a>乃至有情所受报应。<a id="a-AQ"></a>悉如实知。<a id="a-AR"></a>又复饿鬼所行之道所趣业因。<a id="a-AS"></a>乃至有情所受报应。<a id="a-AT"></a>悉如实知。<a id="a-AU"></a>所有阿修罗道。<a id="a-AV"></a>人所行道。<a id="a-AW"></a>天所行道。<a id="a-AX"></a>所趣业因。<a id="a-AY"></a>乃至彼彼有情所受报应。<a id="a-AZ"></a>悉如实知。<a id="a-Aa"></a>舍利子。<a id="a-Ab"></a>至于涅槃所行圣道。<a id="a-Ac"></a>及涅槃法。<a id="a-Ad"></a>乃至有情证涅槃果。<a id="a-Ae"></a>悉如实知。<a id="a-Af"></a>舍利子。<a id="a-Ag"></a>彼长者子。<a id="a-Ah"></a>于如是事。<a id="a-Ai"></a>虽知虽见。<a id="a-Aj"></a>以不信故。<a id="a-Ak"></a>乃发是言。<a id="a-Al"></a>而为诽谤。<a id="a-Am"></a>由彼心言及彼所见。<a id="a-An"></a>相续谤故。<a id="a-Ao"></a>速堕地狱。</p>
 </body>
</html>