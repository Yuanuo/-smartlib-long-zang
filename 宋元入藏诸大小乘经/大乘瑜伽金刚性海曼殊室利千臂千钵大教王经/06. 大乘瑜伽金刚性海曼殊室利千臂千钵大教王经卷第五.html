<!doctype html>
<html id="z3IBUork0" data-ver="919">
 <head>
  <meta charset="utf-8">
  <meta author="不空">
  <meta library="龙藏">
  <meta catalog="宋元入藏诸大小乘经">
  <meta period="唐">
 </head>
 <body>
  <h1 id="a1">大乘瑜伽金刚性海曼殊室利千臂千钵大教王经卷第五</h1>
  <h2 id="a2">二者后演一切贤圣入法见道显教修持第四品</h2>
  <p id="a3">是时释迦牟尼如来。<a id="a-4"></a>在舍卫国中祇园精舍大道场。<a id="a-5"></a>大会众中有百亿菩萨摩诃萨众。<a id="a-6"></a>五万亿声闻缘觉众。<a id="a-7"></a>八万亿比丘比丘尼沙弥式叉四部弟子众。<a id="a-8"></a>五万亿龙神八部众。<a id="a-9"></a>八千亿鬼神夜叉众。<a id="a-A"></a>世主四天王及诸转轮圣王有七万亿众八千亿天帝六欲诸天众。<a id="a-B"></a>九万亿大梵天王诸天众。<a id="a-C"></a>四万亿人王世主小王众。<a id="a-D"></a>三万亿善男子善女人众。<a id="a-E"></a>尔时释迦牟尼世尊。<a id="a-F"></a>在大会中据师子座。<a id="a-G"></a>坐百宝莲华台。<a id="a-H"></a>入金刚三摩地。<a id="a-I"></a>放金色三昧光。<a id="a-J"></a>普照一切大千法界他方诸佛国土微尘数佛刹靡不周遍。<a id="a-K"></a>是时他方净土诸佛世界诸大菩萨。<a id="a-L"></a>同时尽见金色大光明。<a id="a-M"></a>见斯光已警觉身心。<a id="a-N"></a>而来集会向娑婆世界大道场会为作证明。<a id="a-O"></a>诸大菩萨摩诃萨有百千万亿众。<a id="a-P"></a>其时菩萨众会之中。<a id="a-Q"></a>有一菩萨名曰普眼。<a id="a-R"></a>稽首顶礼释迦牟尼如来足而白佛言。<a id="a-S"></a>普贤菩萨今何所在。<a id="a-T"></a>世尊报言普眼。<a id="a-U"></a>普贤菩萨今见在此道场众会。<a id="a-V"></a>亲近我住在吾左边初无动移。<a id="a-W"></a>是时普眼及诸菩萨。<a id="a-X"></a>复更观察道场众会。<a id="a-Y"></a>周遍求觅不可得见。<a id="a-Z"></a>普眼菩萨而白佛言。<a id="a-a"></a>世尊我等今者。<a id="a-b"></a>犹未能见普贤菩萨其身及于座处。<a id="a-c"></a>佛言如是普眼。<a id="a-d"></a>善男子汝等何故而得不见耶。<a id="a-e"></a>世尊语普眼曰。<a id="a-f"></a>普贤菩萨住于法性之身。<a id="a-g"></a>甚深微妙不可说见。<a id="a-h"></a>是故普贤菩萨。<a id="a-i"></a>获无边智慧金刚性身。<a id="a-j"></a>普贤菩萨在于师子奋迅之定。<a id="a-k"></a>住首楞严三昧。<a id="a-l"></a>得无上菩提神通自在。<a id="a-m"></a>同于如来法身清净。<a id="a-n"></a>证得无碍实际。<a id="a-o"></a>普贤菩萨得住如来十种圣性圣力。<a id="a-p"></a>以得智藏法界为身。<a id="a-q"></a>一切诸佛如来共所护念。<a id="a-r"></a>尔时普贤菩萨对如来前。<a id="a-s"></a>则现圣性自在神力。<a id="a-t"></a>于一念顷悉能证入微尘佛刹三千大千世界。<a id="a-u"></a>三世诸佛无碍无别。<a id="a-v"></a>智身法身同体一性。<a id="a-w"></a>是故佛言语普眼。<a id="a-x"></a>汝等诸众不能见尔是时普眼菩萨。<a id="a-y"></a>闻如来说普贤菩萨甚深圣智微妙清净功德之身。<a id="a-z"></a>普眼菩萨便则对如来前。<a id="a-10"></a>证入十千阿僧祇三昧。<a id="a-11"></a>以三昧力复更遍照观察渴仰不已。<a id="a-12"></a>欲得愿见普贤菩萨。<a id="a-13"></a>普眼乃更重观亦不能睹。<a id="a-14"></a>其余一切诸菩萨大众等。<a id="a-15"></a>俱亦不能得见普贤身形相好。<a id="a-16"></a>是故普眼菩萨。<a id="a-17"></a>从三昧起向如来前。<a id="a-18"></a>白佛言世尊我已入十千阿僧祇三昧。<a id="a-19"></a>求欲愿见普贤菩萨。<a id="a-1A"></a>而复毕竟不可得见其身相好普贤之行。<a id="a-1B"></a>及是身业语业意业。<a id="a-1C"></a>坐立行住悉皆求觅都无所见。<a id="a-1D"></a>佛言如是如是。<a id="a-1E"></a>佛语普眼菩萨。<a id="a-1F"></a>譬如幻中种种幻相。<a id="a-1G"></a>所幻住处尚不可得见。<a id="a-1H"></a>何况普贤菩萨。<a id="a-1I"></a>秘密身相体同虚空。<a id="a-1J"></a>身亦秘密语亦秘密意亦秘密。<a id="a-1K"></a>当知普贤圣力自在不可思议。<a id="a-1L"></a>而于法界能入能出。<a id="a-1M"></a>能见能现能隐能没。<a id="a-1N"></a>何以故普贤菩萨境界甚深。<a id="a-1O"></a>不可比度难思难测。<a id="a-1P"></a>惟佛能知无有量已。<a id="a-1Q"></a>过量。<a id="a-1R"></a>举要言之普贤菩萨以金刚慧三昧普入圣性同一切法性法界。<a id="a-1S"></a>于一切世界无所依止。<a id="a-1T"></a>普贤知一切众生身心皆空。<a id="a-1U"></a>无去无来性同普贤。<a id="a-1V"></a>无有差别无依无作。<a id="a-1W"></a>性无动转至于法界。<a id="a-1X"></a>到究竟处譬如虚空。<a id="a-1Y"></a>虚空之性不可得见。<a id="a-1Z"></a>普贤身心亦复如是。<a id="a-1a"></a>尔时世尊于大众中告普贤菩萨摩诃萨。<a id="a-1b"></a>汝乃于过去世来久远。<a id="a-1c"></a>值遇诸佛如来微尘数微尘数阿僧祇劫。<a id="a-1d"></a>等如虚空供养无数如来菩萨说不可尽。<a id="a-1e"></a>是故如来问于普贤。<a id="a-1f"></a>汝当应知往昔已前。<a id="a-1g"></a>过于无量佛刹世界空劫之中。<a id="a-1h"></a>汝曾见闻毗卢遮那如来出世之时遇佛闻法。<a id="a-1i"></a>佛说金刚秘密甚深法藏。<a id="a-1j"></a>是谁为首与诸佛如来诸大菩萨。<a id="a-1k"></a>缘觉声闻四部众等。<a id="a-1l"></a>及此会中大菩萨摩诃萨者。<a id="a-1m"></a>先世已来是谁为师作于导首。<a id="a-1n"></a>令发菩提之心引化成佛。<a id="a-1o"></a>普贤菩萨闻如来语承世尊言。<a id="a-1p"></a>即从座起向佛作礼。<a id="a-1q"></a>右膝着地合掌恭敬。<a id="a-1r"></a>而白佛言世尊。<a id="a-1s"></a>我曾往昔过去世时得值得遇毗卢遮那如来说。<a id="a-1t"></a>过去世时、<a id="a-1u"></a>久远已前未有佛时。<a id="a-1v"></a>有曼殊室利大士菩萨。<a id="a-1w"></a>出世教化无量微尘数说不可尽一切众生。<a id="a-1x"></a>令发菩提之心。<a id="a-1y"></a>修金刚三密三摩地尽当成佛。<a id="a-1z"></a>又更尔时曼殊室利。<a id="a-20"></a>其时便于大会众中。<a id="a-21"></a>当自发誓广弘大愿。<a id="a-22"></a>愿我心等虚空遍周法界。<a id="a-23"></a>如太空中法界无尽。<a id="a-24"></a>我则当自尽其志力。<a id="a-25"></a>广度苍生无有休歇。<a id="a-26"></a>曼殊室利大士菩萨。<a id="a-27"></a>则向大众之中发大音声告言。<a id="a-28"></a>诸仁者谁能与我同愿同行。<a id="a-29"></a>能承我愿与我为子绍继我法。<a id="a-2A"></a>我则为说大乘瑜伽金刚秘密圣性三摩地成等正觉无上菩提广大因缘。<a id="a-2B"></a>令行菩萨道接引有情。<a id="a-2C"></a>更相运度得成佛果。<a id="a-2D"></a>忽然登时从此众中。<a id="a-2E"></a>出五大仁者大丈夫。<a id="a-2F"></a>来向佛前头面礼敬世尊足已。<a id="a-2G"></a>则当其时发大声言。<a id="a-2H"></a>我能依此曼殊室利菩萨。<a id="a-2I"></a>能发大愿大行广度众生。<a id="a-2J"></a>心同虚空亦无休歇。<a id="a-2K"></a>则当是时曼殊室利菩萨告言。<a id="a-2L"></a>大士善男子。<a id="a-2M"></a>汝等五仁大丈夫。<a id="a-2N"></a>能共吾发行同愿。<a id="a-2O"></a>心等虚空法界无尽。<a id="a-2P"></a>能发广弘大愿之行。<a id="a-2Q"></a>救度一切有情众生得成正觉者。<a id="a-2R"></a>汝则真是吾子。<a id="a-2S"></a>吾即与汝五仁之者同其心故。<a id="a-2T"></a>广度苍生尽未来际。<a id="a-2U"></a>五仁大丈夫答言。<a id="a-2V"></a>我等五仁总同曼殊愿故。<a id="a-2W"></a>曼殊室利则为与五仁者大丈夫。<a id="a-2X"></a>安立名字故。<a id="a-2Y"></a>是时五大仁者。<a id="a-2Z"></a>依此名号趣入菩提。<a id="a-2a"></a>云何名为五仁者大丈夫安立名号。</p>
  <p id="a2b">一者名曰毗卢遮那　二者名曰阿閦　三者名曰宝生　四者名曰观自在王　五者名曰不空成就。</p>
  <p id="a2c">是故五仁者大丈夫立其名号故已。<a id="a-2d"></a>其时五仁者便配五方各住一处。<a id="a-2e"></a>金刚性海三摩地世界。<a id="a-2f"></a>导引有情教化苍生。<a id="a-2g"></a>是故如此。<a id="a-2h"></a>又五仁者重启曼殊室利菩萨告言。<a id="a-2i"></a>大士仁者与我说一切诸法及说我心。<a id="a-2j"></a>有真如根本清净自性。<a id="a-2k"></a>二种法者为有为无。<a id="a-2l"></a>大士仁者曼殊室利答言亦有亦无。<a id="a-2m"></a>云何二法亦有亦无。<a id="a-2n"></a>则是第一亦有者。<a id="a-2o"></a>复有二种之义。<a id="a-2p"></a>云何为二种之义。<a id="a-2q"></a>一者我执二者法执。<a id="a-2r"></a>执法执我者。<a id="a-2s"></a>我执法执二义。<a id="a-2t"></a>即于我法之中。<a id="a-2u"></a>而能有障有碍。<a id="a-2v"></a>则能于其情性。<a id="a-2w"></a>遍计所执及一切处。<a id="a-2x"></a>则是慧性不能明彻自在用故。<a id="a-2y"></a>二者无我执无法执二义。<a id="a-2z"></a>若菩萨不执我法二义。<a id="a-30"></a>则于我法之中通达无碍。<a id="a-31"></a>即无遍计所执性。<a id="a-32"></a>则得慧性明彻自在用故。<a id="a-33"></a>第二亦无者复有二种之义。<a id="a-34"></a>云何为二。<a id="a-35"></a>一者心真如。<a id="a-36"></a>二者心有根本自性清净。<a id="a-37"></a>云何一者心真如。<a id="a-38"></a>为执真如作有为相。<a id="a-39"></a>即自执着我性根本。<a id="a-3A"></a>自性垢故不得清净。<a id="a-3B"></a>于一切处有障有碍。<a id="a-3C"></a>则生烦恼贪嗔痴故。<a id="a-3D"></a>任运系缚处处生灭我性苦故。<a id="a-3E"></a>云何二者心有根本自性清净。<a id="a-3F"></a>为自性本来寂静无障无碍。<a id="a-3G"></a>则真如无为遍一切处与根本自性清净性同空故。<a id="a-3H"></a>是以性等真如根本清净。<a id="a-3I"></a>自性同体圣性空故。<a id="a-3J"></a>无缚无解毕竟清净。<a id="a-3K"></a>性体寂静故。<a id="a-3L"></a>是故五仁者大丈夫。<a id="a-3M"></a>见闻说以无上菩提正真妙法。<a id="a-3N"></a>心大欢喜即起作礼。<a id="a-3O"></a>顶戴大士曼殊室利菩萨足。<a id="a-3P"></a>又则五仁者更重咨启大士曼殊室利菩萨大士。<a id="a-3Q"></a>仁者更亦为我重说。<a id="a-3R"></a>我身之中心性。<a id="a-3S"></a>及与大士菩萨曼殊室利。<a id="a-3T"></a>并与一切众生。<a id="a-3U"></a>心性妙智等同一性不。<a id="a-3V"></a>大士菩萨曼殊室利答言。<a id="a-3W"></a>吾与汝五仁者及一切众生心性。<a id="a-3X"></a>等同一体无有别异。<a id="a-3Y"></a>净如琉璃内外明彻。<a id="a-3Z"></a>无有增减悉同清净。<a id="a-3a"></a>是故善男子汝当谛信。<a id="a-3b"></a>吾今与汝五仁者重再实说。<a id="a-3c"></a>是故汝等心性智慧。<a id="a-3d"></a>及一切众生与吾无异。<a id="a-3e"></a>又大士曼殊室利言语五仁者。<a id="a-3f"></a>佛说我心无主身亦无所。<a id="a-3g"></a>名曰摩诃金刚般若波罗蜜多。<a id="a-3h"></a>为身心性具足一切法。<a id="a-3i"></a>亦等同于如来智身法身。<a id="a-3j"></a>何以故身如性相同体无别。<a id="a-3k"></a>常住首楞严三昧性三摩地。<a id="a-3l"></a>性净清彻。<a id="a-3m"></a>是故如来说。<a id="a-3n"></a>善男子亦复如是。<a id="a-3o"></a>如汝五仁大丈夫便立其名号者。<a id="a-3p"></a>则得随名解说于意云何。<a id="a-3q"></a>一者大丈夫名曰毗卢遮那。<a id="a-3r"></a>身心清净性智菩提得圆满是。<a id="a-3s"></a>二者大丈夫名曰阿閦。<a id="a-3t"></a>身心无动性亦无相。<a id="a-3u"></a>大圜镜智菩提圜通是。<a id="a-3v"></a>三者大丈夫名曰宝生。<a id="a-3w"></a>身心平等性智菩提一静一性是。<a id="a-3x"></a>四者大丈夫名曰观自在王。<a id="a-3y"></a>身心清净妙观察智。<a id="a-3z"></a>圣慧通达金刚菩提是。<a id="a-40"></a>五者大丈夫。<a id="a-41"></a>名曰不空成就。<a id="a-42"></a>身心智量性等虚空形同法界。<a id="a-43"></a>圣性圣慧成所作智。<a id="a-44"></a>自在神通悉地成就一切菩提解脱是。</p>
  <p id="a45">尔时如来说言。<a id="a-46"></a>如五仁大丈夫智性。<a id="a-47"></a>须假大士曼殊室利菩萨金刚般若慧为身心主。<a id="a-48"></a>成就一切法圣智性。<a id="a-49"></a>能与五仁大丈夫身心成熟。<a id="a-4A"></a>慧性圆明法满成就。<a id="a-4B"></a>乃能证得无上正等阿耨多罗三藐三菩提。<a id="a-4C"></a>所以曼殊室利大士菩萨。<a id="a-4D"></a>能成熟五仁大丈夫。<a id="a-4E"></a>五智金刚般若波罗蜜多。<a id="a-4F"></a>同一切诸佛五智性金刚菩提故。<a id="a-4G"></a>尔时曼殊重启如来言。<a id="a-4H"></a>诸大菩萨摩诃萨身心圣智性同一体。<a id="a-4I"></a>亦同声闻缘。<a id="a-4J"></a>觉四部众等身心净智性同一体。<a id="a-4K"></a>亦同诸天大梵王等身心净智性同一体。<a id="a-4L"></a>亦同龙神八部及一切众生等身心净智性同一体。<a id="a-4M"></a>智慧清净无有别异。<a id="a-4N"></a>犹如水精内外明晓更无有异。<a id="a-4O"></a>本来清净自性真如。<a id="a-4P"></a>寂静无为以无所得。<a id="a-4Q"></a>是故释迦如来告大士曼殊室利言。<a id="a-4R"></a>善说善解诸佛金刚三摩地法故。<a id="a-4S"></a>善哉善哉汝今则是吉祥大丈夫。<a id="a-4T"></a>成就一切众生无上菩提。<a id="a-4U"></a>及一切诸佛菩萨。<a id="a-4V"></a>亦证得阿耨多罗三藐三菩提者。<a id="a-4W"></a>是时诸大众等。<a id="a-4X"></a>告曼殊室利言。<a id="a-4Y"></a>由习何教学何法义。<a id="a-4Z"></a>大士曼殊室利稽首如来言。<a id="a-4a"></a>我今常修习大乘瑜伽大教三密三十支秘密金刚三摩地观。<a id="a-4b"></a>及一切诸佛菩萨摩诃萨。<a id="a-4c"></a>亦同此教修学成就。<a id="a-4d"></a>证得阿耨多罗三藐三菩提。<a id="a-4e"></a>大士曼殊室利言。<a id="a-4f"></a>若有一切菩萨摩诃萨四部众等。<a id="a-4g"></a>及善男子善女人等。<a id="a-4h"></a>于后末世像法之中。<a id="a-4i"></a>得遇此瑜伽大教三密门秘密三摩地法者。<a id="a-4j"></a>其人福德不可称量不可称计。<a id="a-4k"></a>算数譬喻所不能及。<a id="a-4l"></a>是人乃于过去世无量佛所。<a id="a-4m"></a>种诸善根得遇此教。<a id="a-4n"></a>速证无上菩提。<a id="a-4o"></a>云何之人得遇此法瑜伽秘密三摩地教。<a id="a-4p"></a>大士曼殊室利言。<a id="a-4q"></a>于后末世。<a id="a-4r"></a>若有菩萨及四部众等诸善男子善女人。<a id="a-4s"></a>能除去我相人相众生相寿者相。<a id="a-4t"></a>于世能忍忠孝下心。<a id="a-4u"></a>则得遇此瑜伽金刚秘密三摩地法教。<a id="a-4v"></a>如此人者则能弃舍身命为求菩提。<a id="a-4w"></a>是人先世罪业当为消灭。<a id="a-4x"></a>渐渐修学当得成佛。<a id="a-4y"></a>云何众生不得值遇。<a id="a-4z"></a>不得见佛不闻正法。<a id="a-50"></a>若有世间愚痴众生。<a id="a-51"></a>或有诸罪宿业障深。<a id="a-52"></a>或曾往昔过去世来。<a id="a-53"></a>广造十恶五逆。<a id="a-54"></a>或曾谤佛或曾谤法或曾谤僧。<a id="a-55"></a>如此众生则有三种重障。<a id="a-56"></a>则不得遇此诸佛正法三摩地教。<a id="a-57"></a>何者名为三种重障。<a id="a-58"></a>第一重障者我慢贡高。<a id="a-59"></a>邪见执蔽不能下心。<a id="a-5A"></a>宾事一切诸佛菩萨师僧父母学妙深法。<a id="a-5B"></a>第二重障者妒贤嫉能。<a id="a-5C"></a>自是非他说人长短。<a id="a-5D"></a>恃势贪嗔好求名利不勤懈怠。<a id="a-5E"></a>亦不能学得如来正法。<a id="a-5F"></a>第三重障者多贪多欲懒惰睡眠。<a id="a-5G"></a>惛沉掉举破戒者多不勤精进。<a id="a-5H"></a>如此之人则不识因果不敬师长。<a id="a-5I"></a>亦不见良善不护业道。<a id="a-5J"></a>是故粗恶之人。<a id="a-5K"></a>生生世世难值正法。<a id="a-5L"></a>对面不遇大善知识。<a id="a-5M"></a>广造恶业死堕阿毗及诸地狱。<a id="a-5N"></a>如此之人则不得遇此三密正法。<a id="a-5O"></a>瑜伽秘密三摩地法教。</p>
  <p id="a5P">尔时大会之中。<a id="a-5Q"></a>有大菩萨摩诃萨众。<a id="a-5R"></a>有大声闻众。<a id="a-5S"></a>有大诸天众。<a id="a-5T"></a>有大龙神众。<a id="a-5U"></a>有大鬼神众。<a id="a-5V"></a>及诸四部众善男子善女人等。<a id="a-5W"></a>同共启请如来而白佛言。<a id="a-5X"></a>我等众会复更请如来。<a id="a-5Y"></a>重说大士曼殊室利。<a id="a-5Z"></a>往昔修行大乘深法。<a id="a-5a"></a>金刚三密三摩地法教。<a id="a-5b"></a>神通自在圣德神力。<a id="a-5c"></a>未曾得闻未曾得见。<a id="a-5d"></a>我等众会亦随大士曼殊室利。<a id="a-5e"></a>广发大愿志学大乘瑜伽秘密三密法教。<a id="a-5f"></a>是故大众一时同请世尊如来。<a id="a-5g"></a>为我众等。<a id="a-5h"></a>说曼殊深妙德行圣性殊特。<a id="a-5i"></a>其时释迦牟尼如来。<a id="a-5j"></a>在舍卫国祇园精舍大会之中。<a id="a-5k"></a>如来则为大众入于金刚三昧。<a id="a-5l"></a>从三昧起说如来一世三时法教。<a id="a-5m"></a>显出大士曼殊室利。<a id="a-5n"></a>往昔修行三密菩提。<a id="a-5o"></a>殊胜圣力神通自在。<a id="a-5p"></a>则于是时释迦牟尼如来告于大众言。<a id="a-5q"></a>吾当为汝。<a id="a-5r"></a>分别广说如来一世之教三时之法。<a id="a-5s"></a>然始得见曼殊室利圣德圣力。<a id="a-5t"></a>作大神通证明此教。<a id="a-5u"></a>导引群品悉令归趣。<a id="a-5v"></a>修入大乘瑜伽大教三十支三密金刚三摩地秘密圣性观。<a id="a-5w"></a>是时释迦牟尼如来。<a id="a-5x"></a>即于当世之时说三时之教。<a id="a-5y"></a>是故第一时中说有教声闻律仪。<a id="a-5z"></a>初有小乘度五俱轮及一切众生。<a id="a-60"></a>四圣成就四果人等。<a id="a-61"></a>第二时中如来说空教破执有相有情众生遍计所执。<a id="a-62"></a>度声闻弟子四部众等。<a id="a-63"></a>及一切地前三贤之人。<a id="a-64"></a>修行菩提者令归空无相。<a id="a-65"></a>不执不着中乘行故。<a id="a-66"></a>是故名为归依空教。<a id="a-67"></a>第三时中如来演说不空不有秘密法教。<a id="a-68"></a>破执有执空。<a id="a-69"></a>大乘小乘之中迷惑法教。<a id="a-6A"></a>破执有执无。<a id="a-6B"></a>破执有者勿令著有。<a id="a-6C"></a>破菩萨执无勿令着空。<a id="a-6D"></a>所以者何菩萨修证。<a id="a-6E"></a>令归大乘瑜伽大教三密三十支金刚三摩地真如法藏性海法界圣性观者。<a id="a-6F"></a>无为无相不有不无名为不空秘密解脱菩提故。<a id="a-6G"></a>是故如来显说大士曼殊室利菩萨瑜伽大教法性三密圣智三摩地圣性观者。<a id="a-6H"></a>广度有情一切菩萨摩诃萨。<a id="a-6I"></a>声闻缘觉四部众等。<a id="a-6J"></a>及诸天龙鬼神夜叉众。<a id="a-6K"></a>善男子善女人等。<a id="a-6L"></a>悉令回向大乘修入瑜伽大教三菩提三摩地圣性观。<a id="a-6M"></a>令得速达本源真如自性本性涅槃无上正等菩提故。<a id="a-6N"></a>其时大会菩萨摩诃萨。<a id="a-6O"></a>及一切声闻众。<a id="a-6P"></a>自恣集会解夏时至。<a id="a-6Q"></a>尔时如来告大士曼殊室利菩萨言。<a id="a-6R"></a>汝于前三月夏安居自恣。<a id="a-6S"></a>往请时日龙宫教化。<a id="a-6T"></a>往去不来自恣解夏。<a id="a-6U"></a>时节将到曼殊不来。<a id="a-6V"></a>迦葉心念若后到时不赴法事自恣解夏。<a id="a-6W"></a>则当摈出。<a id="a-6X"></a>诸大众迦葉等咸有疑网时至不来。<a id="a-6Y"></a>大迦葉等心怀作念。<a id="a-6Z"></a>曼殊独身不合入众。<a id="a-6a"></a>若后到来必当摈出。<a id="a-6b"></a>大迦葉等即白佛言。<a id="a-6c"></a>法事时至。<a id="a-6d"></a>如来语大迦葉。<a id="a-6e"></a>若时将至则当作自恣行于法事。<a id="a-6f"></a>维那即于众中当之揵椎。<a id="a-6g"></a>椎声绝已。<a id="a-6h"></a>大士曼殊当共椎声一时齐到。<a id="a-6i"></a>所以不阙僧集自恣解夏法事。<a id="a-6j"></a>亦断声闻众疑自恣成就。<a id="a-6k"></a>是时释迦牟尼如来。<a id="a-6l"></a>见此会中法事将毕。<a id="a-6m"></a>其时如来以圣意潜加神力告。<a id="a-6n"></a>示令大士曼殊密意圣受。<a id="a-6o"></a>曼殊室利知世尊圣意。<a id="a-6p"></a>则于自恣众会之中。<a id="a-6q"></a>当现神通圣德之力。<a id="a-6r"></a>应时出现丈六紫磨金色之身。<a id="a-6s"></a>坐于法界金刚性海百宝莲台之座。<a id="a-6t"></a>其曼殊身上着于百宝。<a id="a-6u"></a>种种璎珞妙宝天衣。<a id="a-6v"></a>顶背圜光顶有五髻。<a id="a-6w"></a>头上有七宝佛冠。<a id="a-6x"></a>顶戴五佛如来。<a id="a-6y"></a>菩萨身上现其大印手二百二十二。<a id="a-6z"></a>有千臂千手。<a id="a-70"></a>手中各持吠琉璃钵。<a id="a-71"></a>钵中各各有一化佛。<a id="a-72"></a>千释迦同时出现。<a id="a-73"></a>尔时释迦牟尼如来则告之言。<a id="a-74"></a>大迦葉汝应当观。<a id="a-75"></a>大士曼殊室利菩萨手中吠琉璃钵内谛看。<a id="a-76"></a>有何等相。<a id="a-77"></a>大迦葉则从坐而起。<a id="a-78"></a>便于世尊前头面作礼而去。<a id="a-79"></a>大迦葉则于曼殊室利前。<a id="a-7A"></a>头面礼敬讫。<a id="a-7B"></a>便于钵内观看。<a id="a-7C"></a>及见钵中有百亿三千大千世界。<a id="a-7D"></a>百亿无色界百亿色界百亿六欲界。<a id="a-7E"></a>有百亿须弥山百亿四天下。<a id="a-7F"></a>百亿南阎浮提百亿娑诃世界。<a id="a-7G"></a>百亿释迦如来。<a id="a-7H"></a>百亿千臂千钵曼殊室利菩萨。<a id="a-7I"></a>百亿迦葉。<a id="a-7J"></a>在曼殊钵内有百亿世界。<a id="a-7K"></a>世界中有百亿大迦葉。<a id="a-7L"></a>各各向曼殊前请问大乘法义。<a id="a-7M"></a>复有百亿五顶山金色净土。<a id="a-7N"></a>其中亦见百亿曼殊室利。<a id="a-7O"></a>有百万亿菩萨众当。<a id="a-7P"></a>自围绕。<a id="a-7Q"></a>时乃出现放大光明。<a id="a-7R"></a>化度苍生救摄一切。<a id="a-7S"></a>亦乃见百亿大迦葉徒众有大疑网。<a id="a-7T"></a>向大圣曼殊室利菩萨边求哀悔过。<a id="a-7U"></a>迦葉徒众发言。<a id="a-7V"></a>我等小乘之人小智小量。<a id="a-7W"></a>当有疑网愿罪消灭。<a id="a-7X"></a>当时大迦葉及声闻等。<a id="a-7Y"></a>便于如来前及大士曼殊室利菩萨前。<a id="a-7Z"></a>登时发誓广弘大愿。<a id="a-7a"></a>一依大士曼殊室利菩萨教旨。<a id="a-7b"></a>回向大乘志学瑜伽三密法门三摩地圣性之观。<a id="a-7c"></a>大迦葉众等。<a id="a-7d"></a>尔时则于如来前。<a id="a-7e"></a>头面着地顶礼如来足。<a id="a-7f"></a>复愿世尊纳受我意。<a id="a-7g"></a>与我等小乘之人。<a id="a-7h"></a>愿与发露忏悔疑过大乘授记。<a id="a-7i"></a>则于众会之中。<a id="a-7j"></a>其时释迦如来。<a id="a-7k"></a>则与大迦葉众等。<a id="a-7l"></a>忏悔授记令发大乘。<a id="a-7m"></a>迦葉等其时发愿后已。<a id="a-7n"></a>如来告言汝于来世。<a id="a-7o"></a>遇值无量无数诸佛如来。<a id="a-7p"></a>渐次修学瑜伽三密金刚菩提圣性解脱。<a id="a-7q"></a>当成佛果得阿耨多罗三藐三菩提。<a id="a-7r"></a>故是时一切菩萨声闻四部及诸。<a id="a-7s"></a>大众总皆睹见大士曼殊神力自在圣性无碍。<a id="a-7t"></a>断迦葉等一切大疑。<a id="a-7u"></a>当学大乘令速超佛地。<a id="a-7v"></a>是故迦葉众等同发大愿。<a id="a-7w"></a>复愿我等世世值遇诸佛世尊。<a id="a-7x"></a>修行大乘瑜伽三密渐渐习学。<a id="a-7y"></a>当得成佛无上正等阿耨菩提。<a id="a-7z"></a>则是时释迦如来。<a id="a-80"></a>为大迦葉声闻徒众。<a id="a-81"></a>说修大乘十种无犯解脱性戒超出三有圣力自在。<a id="a-82"></a>欲界无定不染欲界。<a id="a-83"></a>在上二界不住四禅亦不依四空。<a id="a-84"></a>修此如来秘密三摩地者在三有界及阎浮提。<a id="a-85"></a>是故菩萨修学之地能持梵行。<a id="a-86"></a>若学金刚秘密三摩地者。<a id="a-87"></a>则得迅疾玄通佛心超出三世。<a id="a-88"></a>于三摩地。<a id="a-89"></a>不染欲界不住四禅不证四空。<a id="a-8A"></a>是名不着三有名为出世。<a id="a-8B"></a>是故大迦葉声闻诸众。<a id="a-8C"></a>同共稽首释迦如来。<a id="a-8D"></a>唯愿世尊今为我等。<a id="a-8E"></a>说大乘三密不犯十重如来持戒教法。<a id="a-8F"></a>我等声闻尽皆回向。<a id="a-8G"></a>修入大乘瑜伽三密金刚菩提如来秘密。<a id="a-8H"></a>是时世尊则为大迦葉众。<a id="a-8I"></a>演说不犯十重大戒。<a id="a-8J"></a>汝当谛听谛听吾今为汝分别解说。<a id="a-8K"></a>佛告迦葉如小乘之人。<a id="a-8L"></a>持于声闻十重大戒之者若犯律仪十重过罪。<a id="a-8M"></a>一一从身口意业而生其罪。<a id="a-8N"></a>于有相之中事上犯失为不见心。<a id="a-8O"></a>心性寂灭自性性净。<a id="a-8P"></a>所以见相执持事上漏失。<a id="a-8Q"></a>是名小乘犯重过失。<a id="a-8R"></a>执法生罪见取分别。<a id="a-8S"></a>染着心想不能舍离。<a id="a-8T"></a>是故不应生天堕于地狱。<a id="a-8U"></a>是名小乘事法漏失毗尼律藏。<a id="a-8V"></a>如是大乘菩萨持于十重大戒法者。<a id="a-8W"></a>则是不然。<a id="a-8X"></a>如菩萨持戒。<a id="a-8Y"></a>常于大乘心行慈悲喜舍。<a id="a-8Z"></a>救护一切有情照见心性寂然不起。<a id="a-8a"></a>澄心见性毕竟清净。<a id="a-8b"></a>则名真性。<a id="a-8c"></a>无染无著不取不舍。<a id="a-8d"></a>是故名为大乘十重。<a id="a-8e"></a>菩萨大戒亦复如是。<a id="a-8f"></a>其时大迦葉声闻众等。<a id="a-8g"></a>见如来说大乘十重大戒之法。<a id="a-8h"></a>心生愧仰回向大乘。<a id="a-8i"></a>唯愿如来指授名目。<a id="a-8j"></a>我等徒众深生信受当自奉持。<a id="a-8k"></a>何者名为大乘十重清净禁戒。<a id="a-8l"></a>得名不犯不破犯戒真性寂静。<a id="a-8m"></a>于十重性中云何大乘能犯不犯。<a id="a-8n"></a>一者如来一切心法。<a id="a-8o"></a>金刚自性本来清净毕竟寂灭。<a id="a-8p"></a>菩萨若于大乘性中。<a id="a-8q"></a>能持十重戒者。<a id="a-8r"></a>觉心真净了见心性无染无著。<a id="a-8s"></a>是故菩萨能持十重戒者是则名为不坏毗尼。<a id="a-8t"></a>二者如来一切心法。<a id="a-8u"></a>我障自性毕竟不可得本来无染。<a id="a-8v"></a>菩萨持重戒者。<a id="a-8w"></a>戒性如虚空不见心性了然寂静。<a id="a-8x"></a>菩萨持重戒时。<a id="a-8y"></a>证见心体我性空无。<a id="a-8z"></a>是故名为出过一切诸有相体。<a id="a-90"></a>是则名为无过毗尼。<a id="a-91"></a>三者如来一切心法。<a id="a-92"></a>烦恼妄想本来清净。<a id="a-93"></a>菩萨持重戒者。<a id="a-94"></a>于净识性实无所得。<a id="a-95"></a>于实无所得之心菩萨持戒。<a id="a-96"></a>不见于相不见颠倒。<a id="a-97"></a>不见菩提不见实性。<a id="a-98"></a>名为最胜实性毗尼。<a id="a-99"></a>四者如来一切心法如如实际。<a id="a-9A"></a>于实际中不见持戒不见破戒。<a id="a-9B"></a>菩萨持重戒者。<a id="a-9C"></a>是则应示当观心地。<a id="a-9D"></a>见实际性心性莹净。<a id="a-9E"></a>不见戒性亦无持戒杂染诸见。<a id="a-9F"></a>是故名为心性清净。<a id="a-9G"></a>通达圣性真如毗尼。<a id="a-9H"></a>五者如来一切心法菩提圣性无来无去。<a id="a-9I"></a>故名如来。<a id="a-9J"></a>菩萨应当持重戒者。<a id="a-9K"></a>得见如来真实心性。<a id="a-9L"></a>真实性者等如法界。<a id="a-9M"></a>无来无去无为之相。<a id="a-9N"></a>菩萨能持如来净戒者。<a id="a-9O"></a>见佛心性等于虚空无有别异。<a id="a-9P"></a>是故名为如来法身菩提圣性。<a id="a-9Q"></a>真实得名不思议毗尼。<a id="a-9R"></a>六者如来一切心性净法。<a id="a-9S"></a>本来无住本来无处本来无著。<a id="a-9T"></a>菩萨持重戒者。<a id="a-9U"></a>于无住之中不见有犯十重之性。<a id="a-9V"></a>菩萨持此戒时。<a id="a-9W"></a>于无著心性廓周法界。<a id="a-9X"></a>遍于一切如净琉璃内外明彻。<a id="a-9Y"></a>则是名为无自性性净毗尼。<a id="a-9Z"></a>七者如来一切心法。<a id="a-9a"></a>等如空际离诸相故。<a id="a-9b"></a>菩萨能持重戒者。<a id="a-9c"></a>于心空际不见能有破戒之相。<a id="a-9d"></a>于性戒中证得法眼性净。<a id="a-9e"></a>是则名为净诸六识法眼毗尼。<a id="a-9f"></a>八者如来一切心法。<a id="a-9g"></a>法本不生今则无灭。<a id="a-9h"></a>菩萨能持重戒之时。<a id="a-9i"></a>于无生性照见持戒。<a id="a-9j"></a>心心圣性体寂清净。<a id="a-9k"></a>不生不灭则证佛地。<a id="a-9l"></a>速当成就无上菩提。<a id="a-9m"></a>是则名为三世平等毗尼。<a id="a-9n"></a>九者。<a id="a-9o"></a>如来一切心法。<a id="a-9p"></a>则是诸佛真如实智。<a id="a-9q"></a>不见有相一切诸法。<a id="a-9r"></a>何以故众生心性本是真如。<a id="a-9s"></a>于真如性中若见持戒。<a id="a-9t"></a>是名有相。<a id="a-9u"></a>菩萨不能解脱。<a id="a-9v"></a>若能不见持戒。<a id="a-9w"></a>不执不着一切诸相。<a id="a-9x"></a>是则名为无染解脱清净毗尼。<a id="a-9y"></a>十者如来一切心法毕竟无相。<a id="a-9z"></a>离于心想清净无障。<a id="a-A0"></a>菩萨能持十重戒者。<a id="a-A1"></a>于戒净性不见有戒不见无戒。<a id="a-A2"></a>得名证离小乘执缚一切戒相。<a id="a-A3"></a>是则名为究竟毗尼。<a id="a-A4"></a>是故一切诸佛如来一切菩萨。<a id="a-A5"></a>由依止此大乘毗尼。<a id="a-A6"></a>持此十种圣性无相十重大戒。<a id="a-A7"></a>毕竟清净离一切相。<a id="a-A8"></a>得阿耨多罗三藐三菩提故。<a id="a-A9"></a>则是时大迦葉。<a id="a-AA"></a>复为大众声闻四果。<a id="a-AB"></a>及诸天龙八部鬼神。<a id="a-AC"></a>四部弟子善男子善女人。<a id="a-AD"></a>对于大会再与大众。<a id="a-AE"></a>复请释迦牟尼如来。<a id="a-AF"></a>为诸徒众。<a id="a-AG"></a>重开演说往昔大士曼殊室利菩萨。<a id="a-AH"></a>因何劫中因何世时。<a id="a-AI"></a>而得遇值诸佛世尊。<a id="a-AJ"></a>开演此教三密法门三十支三摩地观大教王经。<a id="a-AK"></a>是时大迦葉等徒众而白佛言。<a id="a-AL"></a>唯愿世尊更为我等大众。<a id="a-AM"></a>称说大士曼殊室利菩萨往昔因缘。<a id="a-AN"></a>尔时释迦牟尼如来。<a id="a-AO"></a>则告大迦葉大众言。<a id="a-AP"></a>吾当为汝分别说之。<a id="a-AQ"></a>曼殊室利菩萨。<a id="a-AR"></a>乃于过往殑伽沙微尘数阿僧祇劫久远以前世时。<a id="a-AS"></a>曼殊室利菩萨遇值金刚五顶毗卢遮那。<a id="a-AT"></a>五智尊五如来同时出世。<a id="a-AU"></a>其时彼会中有一佛。<a id="a-AV"></a>名曰不空成就如来。<a id="a-AW"></a>又说过去往昔世时。<a id="a-AX"></a>于妙幢世界中。<a id="a-AY"></a>又有佛出世号名毗卢遮那。<a id="a-AZ"></a>五智世尊五如来一时出世。<a id="a-Aa"></a>住于虚空金刚法界。<a id="a-Ab"></a>说虚空圣性。<a id="a-Ac"></a>令为一切有情。<a id="a-Ad"></a>证入本性涅槃自性相应安立圣智。<a id="a-Ae"></a>到于彼岸真如实性。<a id="a-Af"></a>又于金刚法界内。<a id="a-Ag"></a>如是五佛如来同声。<a id="a-Ah"></a>共说大乘瑜伽一切如来菩提圣性总摄一切法般若波罗蜜多。<a id="a-Ai"></a>曼荼罗金刚灌顶大教瑜伽授法王位金刚秘密三密门三十支三摩地圣性观。<a id="a-Aj"></a>曼殊室利菩萨为于上首。<a id="a-Ak"></a>教诸菩萨摩诃萨四部众等及诸一切众生善男子善女人等。<a id="a-Al"></a>其时令诸人众入此道场。<a id="a-Am"></a>修持大乘。<a id="a-An"></a>授瑜伽金刚菩提三密门三十支三摩地圣性观者。<a id="a-Ao"></a>得证三菩提金刚圣性大寂三昧。<a id="a-Ap"></a>再令菩萨勤行精进。<a id="a-Aq"></a>观照心地真如实性。<a id="a-Ar"></a>证空无相无愿法界一性三昧。<a id="a-As"></a>得入百千陀罗尼门百千金刚门。<a id="a-At"></a>百千三昧门百千解脱门悉皆具足。<a id="a-Au"></a>当来得佛同成普见如来。<a id="a-Av"></a>是故则当彼世之时。<a id="a-Aw"></a>尔时不空成就如来。<a id="a-Ax"></a>其时于大会众中。<a id="a-Ay"></a>告言大士曼殊室利。<a id="a-Az"></a>汝乃过往久远已来。<a id="a-B0"></a>亲近世尊供养诸佛。<a id="a-B1"></a>尽于虚空等于法界。<a id="a-B2"></a>微尘数劫不可说劫佛刹之中。<a id="a-B3"></a>见诸佛闻正法。<a id="a-B4"></a>即尔时佛语曼殊室利菩萨言。<a id="a-B5"></a>善男子汝当与诸大菩萨摩诃萨四部众等。<a id="a-B6"></a>再请问毗卢遮那等五智尊。<a id="a-B7"></a>金刚五顶五如来。<a id="a-B8"></a>演说诸菩萨四部众等证修心地。<a id="a-B9"></a>入一切如来瑜伽金刚菩提三密门三摩地圣性观。<a id="a-BA"></a>云何修持得成正觉无上菩提。<a id="a-BB"></a>是时则曼殊室利菩萨。<a id="a-BC"></a>承佛圣旨。<a id="a-BD"></a>与诸大菩萨四部众等为于上首。<a id="a-BE"></a>同共启请毗卢遮那等五智尊五如来。<a id="a-BF"></a>共同演说瑜伽秘密金刚法门。<a id="a-BG"></a>云何修证诸大菩萨及诸四部众等。<a id="a-BH"></a>修学证入一切法如来大乘瑜伽金刚三摩地圣性观者。<a id="a-BI"></a>是时则毗卢遮那五智尊五如来。<a id="a-BJ"></a>同声共说告言语大士曼殊室利菩萨善男子但有一切众生及大菩萨摩诃萨四部弟子等。<a id="a-BK"></a>深信此教瑜伽金刚菩提秘密三摩地法者。<a id="a-BL"></a>是人谛受应当弃舍国城妻子不惜身命。<a id="a-BM"></a>为求无上正等菩提者。<a id="a-BN"></a>则得证入此如来。<a id="a-BO"></a>瑜伽金刚菩提秘密三摩地圣性观。<a id="a-BP"></a>则得速达本源自性空净金刚圣性。<a id="a-BQ"></a>得成佛果无上正等菩提。<a id="a-BR"></a>是时释迦牟尼如来。<a id="a-BS"></a>则自说过去往昔大士曼殊室利菩萨。<a id="a-BT"></a>同时值遇金刚五顶五智尊五如来出世之时。<a id="a-BU"></a>释迦牟尼如来其时五世尊中示现出世为佛。<a id="a-BV"></a>名曰不空成就如来。<a id="a-BW"></a>说大士曼殊室利菩萨。<a id="a-BX"></a>授五智尊五如来金刚菩提三密门三摩地教。<a id="a-BY"></a>转授与一切众生。<a id="a-BZ"></a>修行菩萨道。<a id="a-Ba"></a>其行广大其愿无边。<a id="a-Bb"></a>出生一切菩萨大愿功德无有休息。<a id="a-Bc"></a>尔时曼殊室利。<a id="a-Bd"></a>常为无量百千万亿微尘数世界诸佛如来为母。<a id="a-Be"></a>亦常为无量百千万亿微尘数那由他菩萨而为导首说不可尽无上菩提法门。<a id="a-Bf"></a>与诸菩萨为师。<a id="a-Bg"></a>教化成就一切众生。<a id="a-Bh"></a>令证三密菩提出于三世。<a id="a-Bi"></a>大士曼殊菩萨广度有情。<a id="a-Bj"></a>心等虚空无有休歇。<a id="a-Bk"></a>名称普闻十方世界。<a id="a-Bl"></a>常于一切微尘微尘殑伽河数诸佛众中。<a id="a-Bm"></a>为说法师。<a id="a-Bn"></a>得令一切如来之所赞叹住甚深智。<a id="a-Bo"></a>能以实见如如法性。<a id="a-Bp"></a>于空无相一切诸法通达无碍。<a id="a-Bq"></a>以无所得解脱究竟。<a id="a-Br"></a>于是同心普贤菩萨。<a id="a-Bs"></a>所行诸行悉皆已办。<a id="a-Bt"></a>是故尔时释迦牟尼如来。<a id="a-Bu"></a>于此大会众中。<a id="a-Bv"></a>则当付嘱大士曼殊室利菩萨五智尊五如来大乘瑜伽三摩地教。<a id="a-Bw"></a>令曼殊室利菩萨传授此教。<a id="a-Bx"></a>世尊告言汝当为首。<a id="a-By"></a>绍隆此教瑜伽三密门三摩地观。<a id="a-Bz"></a>传授与诸大菩萨摩诃萨四部众等善男子善女人。<a id="a-C0"></a>若得入此瑜伽三密门三十支金刚菩提三昧三摩地观者。<a id="a-C1"></a>则得速超解脱。<a id="a-C2"></a>证无上正等菩提。<a id="a-C3"></a>当得成佛。<a id="a-C4"></a>是时释迦牟尼如来。<a id="a-C5"></a>告曼殊室利言。<a id="a-C6"></a>善男子汝当善听。<a id="a-C7"></a>吾当重为与汝大众分别解说且待须臾。<a id="a-C8"></a>说诸菩萨自当有证。<a id="a-C9"></a>如来则说往昔过去世时。<a id="a-CA"></a>有佛名为毗婆尸如来。<a id="a-CB"></a>出世之时诸菩萨等学此教法瑜伽秘密。<a id="a-CC"></a>如来说已。<a id="a-CD"></a>忽然则有千百亿世界金色佛刹。<a id="a-CE"></a>殑伽沙菩萨出现。<a id="a-CF"></a>而作证明。<a id="a-CG"></a>是故诸大菩萨等。<a id="a-CH"></a>各各自说修持瑜伽金刚三密门三摩地教法。<a id="a-CI"></a>证无上菩提。<a id="a-CJ"></a>则是时诸大菩萨等言。<a id="a-CK"></a>得遇值曼殊室利引接于我。<a id="a-CL"></a>令发阿耨多罗三藐三菩提心。<a id="a-CM"></a>修行瑜伽金刚秘密得成正觉。<a id="a-CN"></a>是故一切菩萨众则当出现。<a id="a-CO"></a>共证此瑜伽三密门教。<a id="a-CP"></a>其时世界当时有一国大王。<a id="a-CQ"></a>名曰净目天子。<a id="a-CR"></a>于此国内常行正法理化于人。<a id="a-CS"></a>其王当世之时。<a id="a-CT"></a>得值遇灌顶大师说。<a id="a-CU"></a>此瑜伽三密三摩地教。<a id="a-CV"></a>闻此教已。<a id="a-CW"></a>遂即便发无上正等菩提之心。<a id="a-CX"></a>登时国大王净目天子。<a id="a-CY"></a>当时国内敕旨天下处处。<a id="a-CZ"></a>令诸沙门建立此三密门三摩地灌顶授法道场。<a id="a-Ca"></a>便立道场。<a id="a-Cb"></a>每年经于百日修念行道。<a id="a-Cc"></a>其王宫中亦当起造授法道场。<a id="a-Cd"></a>则阿阇梨教主授法导师。<a id="a-Ce"></a>当与天王灌顶。<a id="a-Cf"></a>王当后便修学瑜伽圣教三密菩提金刚圣性。<a id="a-Cg"></a>尽生不歇。<a id="a-Ch"></a>乃后应时有感。<a id="a-Ci"></a>诸佛护念万国来朝。<a id="a-Cj"></a>令国界清宁万姓安乐。<a id="a-Ck"></a>登时王当受福。<a id="a-Cl"></a>渐渐于后净目天子。<a id="a-Cm"></a>得延年益寿五百余岁。<a id="a-Cn"></a>渐次修学得证五波罗蜜。<a id="a-Co"></a>成就四智菩提六根清净悉皆具足。<a id="a-Cp"></a>后便得遇诸佛如来世世亲近。<a id="a-Cq"></a>王当供养承事无空过者。<a id="a-Cr"></a>速当成佛得证菩提。<a id="a-Cs"></a>是时释迦如来则于大众中。<a id="a-Ct"></a>告大士曼殊室利菩萨言。<a id="a-Cu"></a>善男子若有诸大菩萨摩诃萨四部众等。<a id="a-Cv"></a>发大菩提心不惜躯命。<a id="a-Cw"></a>当以信根真实。<a id="a-Cx"></a>为求无上菩提者。<a id="a-Cy"></a>则得入此瑜伽大教金刚三密三十支三摩地秘密圣性观。<a id="a-Cz"></a>是故释迦如来言。<a id="a-D0"></a>若有菩萨当建道场者。<a id="a-D1"></a>先当拣择殊胜之处。<a id="a-D2"></a>穿深一丈无诸瓦砾骨石炭木及诸恶物。<a id="a-D3"></a>堪为道场者。<a id="a-D4"></a>则向大严净之地。<a id="a-D5"></a>应当建立方等安置大曼荼罗灌顶授法道场。<a id="a-D6"></a>是时释迦牟尼如来。<a id="a-D7"></a>告曼殊室利言。<a id="a-D8"></a>善男子世世若有众生。<a id="a-D9"></a>发广弘大愿能造此曼荼罗灌顶授法三摩地道场者。<a id="a-DA"></a>其人福德量等法界。<a id="a-DB"></a>福如虚空无有尽期。<a id="a-DC"></a>不可称量不可称计。<a id="a-DD"></a>尔时若有国王王子及诸后妃公主宫人婇女等。<a id="a-DE"></a>能与建立此清净大道场者。<a id="a-DF"></a>令国土安宁王当长寿。<a id="a-DG"></a>妃后延年万方投化。<a id="a-DH"></a>人民安乐风雨顺时。<a id="a-DI"></a>是故若有大臣能兴建此道场者。<a id="a-DJ"></a>福命长远常得清吉。<a id="a-DK"></a>于国忠孝国安人乐。<a id="a-DL"></a>转转兴泰福不唐捐。<a id="a-DM"></a>是时佛告曼殊室利诸大菩萨摩诃萨等。<a id="a-DN"></a>若有一切众生遇。<a id="a-DO"></a>此瑜伽三密门三摩地教者。<a id="a-DP"></a>乃于过去往昔无量微尘数佛刹中。<a id="a-DQ"></a>曾供养无数诸佛。<a id="a-DR"></a>则得遇此如来瑜伽大教三密门三摩地圣性观。<a id="a-DS"></a>及得遇值授法阿阇梨。<a id="a-DT"></a>生生世世学此大乘瑜伽教法。<a id="a-DU"></a>速当成佛疾证无上正等菩提。<a id="a-DV"></a>是故诸大菩萨摩诃萨四部众等。<a id="a-DW"></a>则当志求勤学精进实勿退转。<a id="a-DX"></a>应当谛信谛信发大誓愿。<a id="a-DY"></a>习学此教。<a id="a-DZ"></a>是时大众诸大菩萨摩诃萨。<a id="a-Da"></a>及诸声闻缘觉。<a id="a-Db"></a>诸天龙王八部鬼神。<a id="a-Dc"></a>四部弟子善男子善女人等。<a id="a-Dd"></a>咸皆欢喜叹未曾有法信受奉行尔时大众等心皆喜悦。<a id="a-De"></a>更请大士曼殊室利菩萨。<a id="a-Df"></a>今对大会如来世尊前。<a id="a-Dg"></a>再重请说来劫末法世时修何教法。<a id="a-Dh"></a>曼殊室利言再三辞退。<a id="a-Di"></a>对如来前我不敢自说。<a id="a-Dj"></a>复愿诸人众同请如来。<a id="a-Dk"></a>为大众等说我后世末劫之时。<a id="a-Dl"></a>于像法末劫之中。<a id="a-Dm"></a>为何教法而广度众生及诸菩萨。<a id="a-Dn"></a>尔时释迦如来。<a id="a-Do"></a>告曼殊室利及诸大众等。<a id="a-Dp"></a>吾今当为演说分别。<a id="a-Dq"></a>如来在世运度众生。<a id="a-Dr"></a>遇着世尊功德无比。<a id="a-Ds"></a>是名殊特最胜福田。<a id="a-Dt"></a>佛语曼殊室利。<a id="a-Du"></a>善男子如来在日有福之人。<a id="a-Dv"></a>乃能遇佛。<a id="a-Dw"></a>如来灭后薄福之人不可得遇。<a id="a-Dx"></a>是故世尊告曼殊言。<a id="a-Dy"></a>若有一切众生得如来授正法教者佛有十种威德有畏有敬。<a id="a-Dz"></a>作希求之心难遭之想。<a id="a-E0"></a>如此人者授得教法。<a id="a-E1"></a>必证无上正等菩提。<a id="a-E2"></a>何以故如来住世一切有情业力最胜。<a id="a-E3"></a>与诸众生及诸菩萨四部众等授教法者。<a id="a-E4"></a>一一皆证菩萨佛地无上菩提四圣道果。<a id="a-E5"></a>若是如来灭后薄福之人实难值佛。<a id="a-E6"></a>于末法之中若欲授如来大乘正教法者。<a id="a-E7"></a>须遇大师授法阿阇梨。<a id="a-E8"></a>是名次补佛处绍隆我教。<a id="a-E9"></a>修习大乘瑜伽秘密金刚菩提。<a id="a-EA"></a>是故则令建立殊胜道场。<a id="a-EB"></a>于道场中安立本尊如来形像。<a id="a-EC"></a>及诸本尊菩萨形像。<a id="a-ED"></a>一似世尊如佛在日授其正法。<a id="a-EE"></a>是故阿阇梨于道场内。<a id="a-EF"></a>与一切众生及诸菩萨大乘人者四部众等。<a id="a-EG"></a>如佛在时依法授教。<a id="a-EH"></a>入瑜伽三密三十支金刚三摩地秘密菩提圣性观者。<a id="a-EI"></a>是故诸菩萨等及四部弟子比丘比丘尼优婆塞优婆夷善男子善女人。<a id="a-EJ"></a>若能至诚亲受教已。<a id="a-EK"></a>切须久乃坚持。<a id="a-EL"></a>修习金刚正法如来秘密法藏。<a id="a-EM"></a>是故则名如来弟子。<a id="a-EN"></a>得授法已勤行精进。<a id="a-EO"></a>六时不阙行道念诵。<a id="a-EP"></a>则须传授导引苍生。<a id="a-EQ"></a>一一付嘱与深信善解大乘瑜伽三密三十支三摩地观秘密教法者阿阇梨。<a id="a-ER"></a>亦复转须接引众生四部众等。<a id="a-ES"></a>令归大乘秘密瑜伽三十密门三摩地。<a id="a-ET"></a>则令一切众生速达本源。<a id="a-EU"></a>证自性清净瑜伽秘密金刚菩提一性成道。<a id="a-EV"></a>是人疾证阿耨多罗三藐三菩提故。</p>
  <p id="aEW">是时大会众等诸大菩萨声闻缘觉。<a id="a-EX"></a>及诸天龙鬼神四部众等。<a id="a-EY"></a>比丘比丘尼优婆塞优婆夷。<a id="a-EZ"></a>令阿阇梨若与学教人欲授法者。<a id="a-Ea"></a>先须密授教旨三十观门。<a id="a-Eb"></a>其金刚菩提法观者。<a id="a-Ec"></a>在瑜伽秘密三摩地如来圣性品中。<a id="a-Ed"></a>是故一切大众诸大菩萨一切众生。<a id="a-Ee"></a>修学如来圣性观行秘教者。<a id="a-Ef"></a>殷勤三请阿阇梨。<a id="a-Eg"></a>于大曼荼罗清净道场内。<a id="a-Eh"></a>准教结印口授秘契三密三十观门者。<a id="a-Ei"></a>不应显露唯当密授。<a id="a-Ej"></a>若是不依如来言教。<a id="a-Ek"></a>称扬显露者不得圣力潜通佛智加被。<a id="a-El"></a>则被魔着蔽障。<a id="a-Em"></a>所修圣行不可得道。<a id="a-En"></a>尔时大众闻佛所说。<a id="a-Eo"></a>咸皆欢喜大众渴仰信受奉行。</p>
 </body>
</html>