<!doctype html>
<html id="z3IBUovk2" data-ver="910">
 <head>
  <meta charset="utf-8">
  <meta author="不空">
  <meta library="龙藏">
  <meta catalog="宋元入藏诸大小乘经">
  <meta period="唐">
 </head>
 <body>
  <h1 id="a1">大乘瑜伽金刚性海曼殊室利千臂千钵大教王经卷第七</h1>
  <p id="a2">尔时释迦牟尼如来。<a id="a-3"></a>说菩萨修行次位。<a id="a-4"></a>第四云何次第得入净土门。<a id="a-5"></a>一者入左字观本净妙行义。<a id="a-6"></a>观自在王如来说妙观理趣净土门。<a id="a-7"></a>就此门中说有二品。<a id="a-8"></a>一者先演不思议法界圣道如来真如法藏自在圣智第七品。<a id="a-9"></a>二者后说有三贤菩萨入法位次第修行回向菩提第八品。<a id="a-A"></a>如来次第先当且说圣智品法义门。</p>
  <p id="aB">是时世尊说一切菩萨修学大乘。<a id="a-C"></a>求无上正等菩提者。<a id="a-D"></a>入四十二位修证三贤十圣地等觉妙觉佛地者。<a id="a-E"></a>菩萨于大乘法中。<a id="a-F"></a>广发大愿行菩萨道。<a id="a-G"></a>修入如来圣行菩提。<a id="a-H"></a>从地前次第而学。<a id="a-I"></a>从此修习凡有二义。<a id="a-J"></a>云何有二。<a id="a-K"></a>一者外凡。<a id="a-L"></a>二者内凡。<a id="a-M"></a>云何名为外凡。<a id="a-N"></a>所谓菩萨持五戒十善。<a id="a-O"></a>修诸业行。<a id="a-P"></a>学习六波罗蜜散心修持得生天上。<a id="a-Q"></a>亦生人间成有为福受。<a id="a-R"></a>有漏快乐故。<a id="a-S"></a>二者云何内凡。<a id="a-T"></a>所谓菩萨学习菩提无为无漏福。<a id="a-U"></a>次第修行位中学有三等。<a id="a-V"></a>何者为三。<a id="a-W"></a>一者下贤。<a id="a-X"></a>二者中贤。<a id="a-Y"></a>三者上贤。<a id="a-Z"></a>且初下贤菩萨入十信者。<a id="a-a"></a>修学十信行得十住行。<a id="a-b"></a>相扶接引为信成就故。<a id="a-c"></a>次有中贤菩萨入十住者。<a id="a-d"></a>修学十住行得十回向。<a id="a-e"></a>相扶接引名为解行成就故。<a id="a-f"></a>三者上贤菩萨入十回向者。<a id="a-g"></a>于加行位中修持十回向。<a id="a-h"></a>学耎顶忍世第一法。<a id="a-i"></a>名为次第修证。<a id="a-j"></a>成就圣胎渐登圣位。<a id="a-k"></a>进修菩提成就故。<a id="a-l"></a>已下三贤菩萨位。<a id="a-m"></a>纯在有漏修学故。<a id="a-n"></a>如来次第说十圣位等妙二地。<a id="a-o"></a>菩萨有四等上中下及最上等。<a id="a-p"></a>云何为四。<a id="a-q"></a>一者且下等六地已下位菩萨。<a id="a-r"></a>修学三密三摩地者。<a id="a-s"></a>名为随相行。<a id="a-t"></a>用修行入定半有漏半无漏。<a id="a-u"></a>入定即无漏出定则有漏故。<a id="a-v"></a>二者次有中等七地位菩萨。<a id="a-w"></a>修学三密三摩地者。<a id="a-x"></a>名为无相用。<a id="a-y"></a>修持入定者住于三昧。<a id="a-z"></a>则得分证无漏圣道渐证修行入。<a id="a-10"></a>菩提道次第成就故。<a id="a-11"></a>三者上等八地位菩萨摩诃萨乃至法云地菩萨。<a id="a-12"></a>修学三密三摩地者。<a id="a-13"></a>是名无功用定。<a id="a-14"></a>住是三昧得名纯无漏道。<a id="a-15"></a>证入金刚圣性运通。<a id="a-16"></a>无为自在神力无相。<a id="a-17"></a>无功用任运成就。<a id="a-18"></a>得登佛地进成菩提故。<a id="a-19"></a>四者次有最上殊胜等觉妙觉二位菩萨。<a id="a-1A"></a>修入佛地住如来三摩地故。<a id="a-1B"></a>得三种意生身。<a id="a-1C"></a>证金刚法界圣性三昧。<a id="a-1D"></a>与真如同无相无念。<a id="a-1E"></a>一念慧得金刚喻定。<a id="a-1F"></a>同佛不坏金刚性。<a id="a-1G"></a>入无为圣智道圣性相应。<a id="a-1H"></a>则成无上正等菩提智身法身满足故。<a id="a-1I"></a>名为如来。<a id="a-1J"></a>是故释迦牟尼如来。<a id="a-1K"></a>说一切菩萨及一切众生。<a id="a-1L"></a>修学如来无上菩提者。<a id="a-1M"></a>依一切诸佛金刚圣觉智修行得入佛地。<a id="a-1N"></a>云何入圣觉智得入佛地。<a id="a-1O"></a>菩萨修入圣智者则是觉也。<a id="a-1P"></a>觉者佛也。<a id="a-1Q"></a>觉诸有情圣智相应。<a id="a-1R"></a>是名众生本自觉也。<a id="a-1S"></a>觉本心源即名了见烦恼性者。<a id="a-1T"></a>是名菩提性也。<a id="a-1U"></a>菩提性者则是法身佛也。<a id="a-1V"></a>是故世尊言告诸菩萨摩诃萨。<a id="a-1W"></a>所有一切众生求于无上菩提者。<a id="a-1X"></a>菩萨常当修持如来一切觉。<a id="a-1Y"></a>一切觉者是名一觉。<a id="a-1Z"></a>觉诸情识空寂无生。<a id="a-1a"></a>何以故决定本性本无动摇。<a id="a-1b"></a>佛言一切境界本自是空。<a id="a-1c"></a>一切识识本来空性。<a id="a-1d"></a>一切境识。<a id="a-1e"></a>本即是空。<a id="a-1f"></a>如何言见。<a id="a-1g"></a>佛言见即为妄。<a id="a-1h"></a>何以故一切万有本自于空。<a id="a-1i"></a>无生无相本来不有。<a id="a-1j"></a>本不自名悉皆空寂。<a id="a-1k"></a>一切法相亦复如是。<a id="a-1l"></a>一切众生身亦如是。<a id="a-1m"></a>身尚不久云何有见。<a id="a-1n"></a>佛言本来清净故是名本觉。<a id="a-1o"></a>觉本净性清彻无处。<a id="a-1p"></a>是故名为法身智身满足故。<a id="a-1q"></a>佛言一切众生当用觉观。<a id="a-1r"></a>觉本心性体静无生。<a id="a-1s"></a>离众生垢故。<a id="a-1t"></a>觉本无寂离涅槃性故。<a id="a-1u"></a>觉应诸法于一切法无住动故。<a id="a-1v"></a>无动无住如菩提故。<a id="a-1w"></a>譬如毗楞伽宝随色而应。<a id="a-1x"></a>同为一体无有分别。<a id="a-1y"></a>如来佛性随情皆有悉应清净。<a id="a-1z"></a>众生德感亦复如是。<a id="a-20"></a>菩萨若证心无所住无有出入。<a id="a-21"></a>得同唵摩罗清净佛识故。<a id="a-22"></a>佛言告语诸菩萨摩诃萨。<a id="a-23"></a>四部弟子比丘比丘尼善男子善女人等。<a id="a-24"></a>修行如来金刚三密秘密圣性菩提者。<a id="a-25"></a>则得迅疾玄入通证如来佛心。<a id="a-26"></a>速得阿耨多罗三藐三菩提故。<a id="a-27"></a>是故如来告诸一切大众菩萨摩诃萨。<a id="a-28"></a>应当修学。<a id="a-29"></a>是时释迦牟尼如来。<a id="a-2A"></a>从此阎浮提世界。<a id="a-2B"></a>尔乃却往去至彼上界。<a id="a-2C"></a>来说往昔在第四禅地中说摩醯首罗天王宫中。<a id="a-2D"></a>与无量不可说不可说百千亿阿僧祇微尘数诸大菩萨摩诃萨众。<a id="a-2E"></a>及与无量大梵天主并诸梵众于大会之中。<a id="a-2F"></a>尔时释迦牟尼如来在天王宫。<a id="a-2G"></a>于百宝摩尼殿上。<a id="a-2H"></a>如来坐百宝莲华宝座。<a id="a-2I"></a>世尊于座上结加趺坐。<a id="a-2J"></a>入诸佛体性界虚空三昧。<a id="a-2K"></a>从三昧起放千百亿金刚真际实性三昧虚空光。<a id="a-2L"></a>光照千百亿世界微尘数一切诸佛入金刚菩提真如实际三摩地圣力圣性。<a id="a-2M"></a>令一切诸佛出现相助证明。<a id="a-2N"></a>于是复照莲华台藏世界海百万亿紫金刚光明宫中。<a id="a-2O"></a>照见毗卢遮那如来。<a id="a-2P"></a>法身智身法界圣性。<a id="a-2Q"></a>真如法藏无有内外。<a id="a-2R"></a>同其圣智诸佛金刚。<a id="a-2S"></a>菩提一性靡不周遍。<a id="a-2T"></a>是时则释迦牟尼如来。<a id="a-2U"></a>共法性毗卢遮那如来。<a id="a-2V"></a>在千百亿莲华法藏世界金刚光明宫中。<a id="a-2W"></a>同在金刚三摩地。<a id="a-2X"></a>住圣力性三昧。<a id="a-2Y"></a>则是时释迦世尊以圣性神力。<a id="a-2Z"></a>密启毗卢遮那如来。<a id="a-2a"></a>如来则向后时请为一切菩萨及一切众生。<a id="a-2b"></a>为说修证入佛金刚菩提三摩地故。<a id="a-2c"></a>尔时释迦其时从三昧起。<a id="a-2d"></a>殷勤再重请毗卢遮那如来。<a id="a-2e"></a>与一切菩萨及一切众生。<a id="a-2f"></a>说佛根本自性智道心地法门。<a id="a-2g"></a>则是时毗卢遮那。<a id="a-2h"></a>则为释迦牟尼如来。<a id="a-2i"></a>并化千释迦。<a id="a-2j"></a>及大智通菩萨等一切诸菩萨。<a id="a-2k"></a>并大梵诸天四部众等。<a id="a-2l"></a>谛听谛听吾当为汝。<a id="a-2m"></a>重说一切诸佛一切菩萨。<a id="a-2n"></a>往昔修持诸佛五圣智证入心地。<a id="a-2o"></a>秘密体性三摩地修行不可思议不可说。<a id="a-2p"></a>修入金刚菩提佛果。<a id="a-2q"></a>尔时牟尼世尊言说。<a id="a-2r"></a>毗卢遮那久远已前初因出世。<a id="a-2s"></a>吾于毗卢如来佛边。<a id="a-2t"></a>往昔吾与一切菩萨一切众生修学观照同入佛性。<a id="a-2u"></a>圣智菩提道达本源。<a id="a-2v"></a>自性清净照用。<a id="a-2w"></a>还入毗卢遮那五智佛地心之根源。<a id="a-2x"></a>体性根本真如法界藏。<a id="a-2y"></a>入金刚不坏性。<a id="a-2z"></a>达圣智菩提地速成佛果。<a id="a-30"></a>尔时毗卢遮那佛言。<a id="a-31"></a>则为说如是过去三世一切诸佛一切菩萨已学当学今学。<a id="a-32"></a>是故一切菩萨大众。<a id="a-33"></a>汝当善思修行。<a id="a-34"></a>我已百千阿僧祇劫。<a id="a-35"></a>修持是心入佛三摩地秘密金刚三密法藏。<a id="a-36"></a>得成菩提佛果。<a id="a-37"></a>以之为因。<a id="a-38"></a>初舍凡夫成等正觉。<a id="a-39"></a>号吾为毗卢遮那。<a id="a-3A"></a>与一切诸佛菩萨立为根本。<a id="a-3B"></a>尔时释迦世尊。<a id="a-3C"></a>秉演诸佛甚深大法大义五金刚智。<a id="a-3D"></a>在一切有情众生心性。<a id="a-3E"></a>于意云何如是一切诸佛一切菩萨。<a id="a-3F"></a>与毗卢遮那世尊。<a id="a-3G"></a>五智五如来。<a id="a-3H"></a>同共修行导引苍生。<a id="a-3I"></a>为一切有情众生。<a id="a-3J"></a>往昔因地修入菩提道。<a id="a-3K"></a>一时成佛号名千释迦。<a id="a-3L"></a>及千百亿化释迦。<a id="a-3M"></a>毗卢遮那同共住莲华台藏世界海。<a id="a-3N"></a>其台周遍有千叶。<a id="a-3O"></a>一叶一世界为千世界。<a id="a-3P"></a>毗卢遮那我今化度以为千释迦。<a id="a-3Q"></a>据千世界后就一叶世界。<a id="a-3R"></a>复有百亿须弥山百亿日月。<a id="a-3S"></a>百亿四天下百亿南阎浮提。<a id="a-3T"></a>百亿菩萨百亿释迦座。<a id="a-3U"></a>佛坐百亿菩提树下。<a id="a-3V"></a>各各说汝所问菩萨。<a id="a-3W"></a>修行菩提萨埵心地法品。<a id="a-3X"></a>其余九百九十九释迦。<a id="a-3Y"></a>各各化度现出千百亿释迦亦复如是。</p>
  <p id="a3Z">尔时毗卢遮那佛言。<a id="a-3a"></a>千华上佛是吾金刚圣性法智化身。<a id="a-3b"></a>千百亿释迦。<a id="a-3c"></a>即是千释迦化身。<a id="a-3d"></a>吾已为本源。<a id="a-3e"></a>名为毗卢遮那佛身。<a id="a-3f"></a>与一切如来菩萨。<a id="a-3g"></a>作成真如实性金刚大智菩提法藏为本故。<a id="a-3h"></a>是时莲华台藏金刚座上毗卢遮那如来。<a id="a-3i"></a>告言语释迦牟尼世尊。<a id="a-3j"></a>吾与广答千释迦及化千百亿释迦。<a id="a-3k"></a>作菩萨时修行心地。<a id="a-3l"></a>汝所先问一切金刚圣智菩提圣性种子。<a id="a-3m"></a>往昔从因地之时。<a id="a-3n"></a>一切菩萨摩诃萨。<a id="a-3o"></a>修入成佛从几劫来。<a id="a-3p"></a>我与一切有情众生开心地法门。<a id="a-3q"></a>入金刚慧智菩提道。<a id="a-3r"></a>以圣力圣智圣性。<a id="a-3s"></a>加持一切修学菩萨。<a id="a-3t"></a>一切众生心地自性圣智。<a id="a-3u"></a>速达本源自性清净法身智身。<a id="a-3v"></a>金刚菩提如来佛地。<a id="a-3w"></a>得成阿耨多罗三藐三菩提已。<a id="a-3x"></a>是故尔时释迦牟尼如来。<a id="a-3y"></a>再问毗卢遮那金刚萨埵心地三密三菩提。<a id="a-3z"></a>则释迦牟尼佛言。<a id="a-40"></a>亦语千百亿化释迦。<a id="a-41"></a>我今重启毗卢遮那世尊。<a id="a-42"></a>再说一切诸佛根本秘密法藏。<a id="a-43"></a>说一切菩萨教藏。<a id="a-44"></a>说一切声闻法教律藏。<a id="a-45"></a>说一切大梵诸天行菩萨道智藏。<a id="a-46"></a>说一切众生心地法门。<a id="a-47"></a>三密菩提佛性自性海藏。<a id="a-48"></a>如是一切菩萨一切有情众生修行法教者。<a id="a-49"></a>为何因何缘。<a id="a-4A"></a>得入此地四十二菩萨圣位修证。<a id="a-4B"></a>入圣地金刚菩提等觉妙觉地。<a id="a-4C"></a>若得当成佛果为何等相。<a id="a-4D"></a>菩萨先当修入金刚。<a id="a-4E"></a>五忍如如实际本源。<a id="a-4F"></a>自性真如圣智佛道。</p>
  <p id="a4G">尔时释迦牟尼如来。<a id="a-4H"></a>即当起发圣意。<a id="a-4I"></a>启陈毗卢如来言。<a id="a-4J"></a>若菩萨修学根本金刚菩提圣智性种子。<a id="a-4K"></a>令入佛圣性三摩地者。<a id="a-4L"></a>于意云何。<a id="a-4M"></a>则是时毗卢遮那如来。<a id="a-4N"></a>告释迦牟尼言。<a id="a-4O"></a>若有一切菩萨摩诃萨。<a id="a-4P"></a>当为一切有情众生。<a id="a-4Q"></a>为求阿耨多罗三藐三菩提者。<a id="a-4R"></a>菩萨修学菩提不惜身命。<a id="a-4S"></a>应当弃舍求无上正等菩提。<a id="a-4T"></a>先度一切有情众生。<a id="a-4U"></a>速当成佛得菩提者。<a id="a-4V"></a>是诸菩萨依止如来大愿力故。<a id="a-4W"></a>成就一切金刚解脱。<a id="a-4X"></a>则当同诸佛如来金刚圣地。<a id="a-4Y"></a>住佛菩提故。<a id="a-4Z"></a>是时则于金刚性海莲华台藏法界大会。<a id="a-4a"></a>于一切菩萨众会之中。<a id="a-4b"></a>有一大智通菩萨摩诃萨。<a id="a-4c"></a>从坐而起稽首合掌。<a id="a-4d"></a>今对毗卢遮那如来前更重殷勤发弘誓愿。<a id="a-4e"></a>愿我心等虚空如金刚坚。<a id="a-4f"></a>成不退菩提。<a id="a-4g"></a>于四十二位次第修行广度有情。<a id="a-4h"></a>虚空若尽度众生则。<a id="a-4i"></a>休虚空不尽我当度众生亦未能。<a id="a-4j"></a>休大智通菩萨发大愿。<a id="a-4k"></a>已则是时法界莲华海藏。<a id="a-4l"></a>中忽然涌出微尘数殑伽沙诸大菩萨摩诃萨出现作证。<a id="a-4m"></a>则是时一切诸大菩萨摩诃萨告言。<a id="a-4n"></a>今者为如来圣性幽通加被。<a id="a-4o"></a>我等一时见闻大智通菩萨。<a id="a-4p"></a>发广弘愿已。<a id="a-4q"></a>皆出能现而作证明。<a id="a-4r"></a>是故一切菩萨众言。<a id="a-4s"></a>我等亦当随喜。<a id="a-4t"></a>尽皆共大智通菩萨同其愿故。<a id="a-4u"></a>心等虚空广度有情无有休歇是时微尘数一切诸大菩萨摩诃萨。<a id="a-4v"></a>则同智通菩萨广行菩萨道。<a id="a-4w"></a>当发大愿我等修学尽未来际。<a id="a-4x"></a>志求不退无上菩提者。<a id="a-4y"></a>于四十二位法门之中。<a id="a-4z"></a>次第修学。<a id="a-50"></a>从坚信忍中入十发趣心。<a id="a-51"></a>修行一切诸佛秘密三十支观门三摩地金刚。<a id="a-52"></a>菩提向果尔时标显。<a id="a-53"></a>初从十信修行次位。<a id="a-54"></a>云何修入十发趣心。<a id="a-55"></a>一者舍心。<a id="a-56"></a>舍一切物及己身。<a id="a-57"></a>国城妻子一切舍。<a id="a-58"></a>二者戒心。<a id="a-59"></a>持菩萨十无尽戒。<a id="a-5A"></a>及一切诸佛大乘戒。<a id="a-5B"></a>三者忍心。<a id="a-5C"></a>于无生忍中。<a id="a-5D"></a>于一切法尽忍。<a id="a-5E"></a>四者进心。<a id="a-5F"></a>修持如来一切善法常行精进。<a id="a-5G"></a>五者定心。<a id="a-5H"></a>于一切法常住正定。<a id="a-5I"></a>六者慧心。<a id="a-5J"></a>于一切佛法能行善巧智慧。<a id="a-5K"></a>七者愿心。<a id="a-5L"></a>于一切法起大悲心广。<a id="a-5M"></a>愿救度一切有情。<a id="a-5N"></a>八者护心。<a id="a-5O"></a>于一切佛法中。<a id="a-5P"></a>常起菩萨大护法心。<a id="a-5Q"></a>九者喜心。<a id="a-5R"></a>于一切众生安乐。<a id="a-5S"></a>常生喜乐心。<a id="a-5T"></a>十者顶心。<a id="a-5U"></a>如人顶高贵不见。<a id="a-5V"></a>观心正定于佛法中最为上。<a id="a-5W"></a>胜名观照顶。<a id="a-5X"></a>心则是故名为菩萨修入十发趣心向果。</p>
  <p id="a5Y">尔时如是体性本源毗卢遮那如来。<a id="a-5Z"></a>告言一切诸佛。<a id="a-5a"></a>当知菩萨从初发心志求坚信。<a id="a-5b"></a>从坚信忍行修入十发趣心。<a id="a-5c"></a>入坚法忍中行十长养心。<a id="a-5d"></a>修学菩提心向果。<a id="a-5e"></a>一者慈心。<a id="a-5f"></a>慈能与乐。<a id="a-5g"></a>二者悲心。<a id="a-5h"></a>悲能拔苦。<a id="a-5i"></a>三者喜心。<a id="a-5j"></a>达性无生菩提智道生喜悦心故。<a id="a-5k"></a>四者舍心。<a id="a-5l"></a>舍一切有为诸物。<a id="a-5m"></a>及国城己身妻子男女一切舍。<a id="a-5n"></a>五者施心。<a id="a-5o"></a>施一切有为身命。<a id="a-5p"></a>男女妻子内外心。<a id="a-5q"></a>国城田宅尽皆一切施。<a id="a-5r"></a>六者好语心。<a id="a-5s"></a>与他人己身。<a id="a-5t"></a>于内外一切处。<a id="a-5u"></a>常与一切人好意好语心故。<a id="a-5v"></a>七者益心。<a id="a-5w"></a>菩萨自取其恶。<a id="a-5x"></a>常恒资益一切众生利益心故。<a id="a-5y"></a>八者同心。<a id="a-5z"></a>共一切有情。<a id="a-60"></a>同入无生心同入菩提法。<a id="a-61"></a>是名同法三昧得同心故。<a id="a-62"></a>九者定心。<a id="a-63"></a>得一切如来正见正性正定一切佛智。<a id="a-64"></a>悉由定力三摩地心成就菩提故。<a id="a-65"></a>十者慧心。<a id="a-66"></a>于一切智慧。<a id="a-67"></a>能生一切佛法般若。<a id="a-68"></a>波罗蜜多是名慧心故。<a id="a-69"></a>是则名为菩萨修学十长养心向菩提果。<a id="a-6A"></a>是故金刚圣智身毗卢遮那如来告言。<a id="a-6B"></a>一切诸佛当知如是一切菩萨。<a id="a-6C"></a>从坚法忍行中。<a id="a-6D"></a>修十长养心入坚修忍中。<a id="a-6E"></a>进行十金刚心。<a id="a-6F"></a>修学菩提心向果。<a id="a-6G"></a>一者深信心。<a id="a-6H"></a>于一切诸佛大乘甚深法藏。<a id="a-6I"></a>常行大信心永不退转。<a id="a-6J"></a>名为大深信心故。<a id="a-6K"></a>二者念心。<a id="a-6L"></a>于念不失一切诸佛正智。<a id="a-6M"></a>念大乘甚深妙义戒定慧心。<a id="a-6N"></a>是名念心故。<a id="a-6O"></a>三者回向心。<a id="a-6P"></a>回向一切大乘法教如来无上正等金刚菩提。<a id="a-6Q"></a>名为回向大乘心故。<a id="a-6R"></a>四者达心。<a id="a-6S"></a>达如来圣智理趣。<a id="a-6T"></a>达照寂心内外清净名为达心故。<a id="a-6U"></a>五者直心。<a id="a-6V"></a>直正圣道正智心性。<a id="a-6W"></a>正无邪曲无妄见谄谀。<a id="a-6X"></a>真空实性名为直心故。<a id="a-6Y"></a>六者不退心。<a id="a-6Z"></a>名为进求菩提心无有退。<a id="a-6a"></a>达性不转是名不退心故。<a id="a-6b"></a>七者大乘心。<a id="a-6c"></a>不入二乘亦不入外道诸恶执见。<a id="a-6d"></a>则名为大乘心故。<a id="a-6e"></a>八者无相心。<a id="a-6f"></a>不入一切有为诸相。<a id="a-6g"></a>不入五尘色像。<a id="a-6h"></a>是名无为无相心故。<a id="a-6i"></a>九者慧心。<a id="a-6j"></a>于一切诸佛智慧悉皆无碍。<a id="a-6k"></a>是名慧心故。<a id="a-6l"></a>十者不坏心。<a id="a-6m"></a>不坏大乘正见菩提正智佛心。<a id="a-6n"></a>名为不坏大乘心故。<a id="a-6o"></a>则是名菩萨次第修学十金刚心向菩提果。<a id="a-6p"></a>是时圣性身毗卢遮那如来告言。<a id="a-6q"></a>一切诸佛当知。<a id="a-6r"></a>菩萨从竖修忍行中。<a id="a-6s"></a>修十金刚心。<a id="a-6t"></a>入坚圣忍中。<a id="a-6u"></a>修向十圣地。<a id="a-6v"></a>进入菩提心向果。<a id="a-6w"></a>一者体性平等地。<a id="a-6x"></a>二者体性善慧地。<a id="a-6y"></a>三者体性光明地。<a id="a-6z"></a>四者体性尔焰地。<a id="a-70"></a>五者体性慧照地。<a id="a-71"></a>六者体性华光地。<a id="a-72"></a>七者体性满足地。<a id="a-73"></a>八者体性佛吼地。<a id="a-74"></a>九者体性华严地。<a id="a-75"></a>十者体性入佛地。<a id="a-76"></a>是故则尔时名为十圣菩萨地修向菩提心向果。<a id="a-77"></a>是时法身体毗卢遮那如来告言。<a id="a-78"></a>一切诸佛当知。<a id="a-79"></a>菩萨从十金刚心修入坚圣忍中。<a id="a-7A"></a>修十圣地入佛如来地。<a id="a-7B"></a>修向菩提心佛果。<a id="a-7C"></a>一者金刚智定等觉。<a id="a-7D"></a>地量法齐等等于如来。<a id="a-7E"></a>体性实际真如一性一切法。<a id="a-7F"></a>名等觉圣地。<a id="a-7G"></a>二者妙觉地。<a id="a-7H"></a>百千亿微妙圣智金刚慧力。<a id="a-7I"></a>入金刚喻定妙觉地。<a id="a-7J"></a>修入此地中。<a id="a-7K"></a>成就如来解脱金刚般若波罗蜜多大智身法身满足故。<a id="a-7L"></a>名为圣性妙觉地。<a id="a-7M"></a>是故名为一切诸佛。<a id="a-7N"></a>修入如来金刚菩提妙觉地。<a id="a-7O"></a>得成阿耨多罗三藐三菩提故。</p>
  <p id="a7P">是时毗卢遮那秉显五智尊如来同共说一切诸佛如来法身体性平等金刚智般若慧四十二位法藏法门品。<a id="a-7Q"></a>毗卢遮那言。<a id="a-7R"></a>于我同与五如来。<a id="a-7S"></a>一切诸佛及一切菩萨摩诃萨。<a id="a-7T"></a>从久远因地往昔先世已来。<a id="a-7U"></a>为菩萨时广行菩萨道。<a id="a-7V"></a>修入菩提佛果之根源。<a id="a-7W"></a>如是一切菩萨及一切众生。<a id="a-7X"></a>同修入此十发趣十长养。<a id="a-7Y"></a>十金刚十地圣道等觉性地妙觉佛地。<a id="a-7Z"></a>当成佛果无上正等菩提。<a id="a-7a"></a>无为无相大满清净常住法身故。<a id="a-7b"></a>是故如来说已应当次第而演说之。<a id="a-7c"></a>尔时毗卢世尊。<a id="a-7d"></a>即当说第八品。<a id="a-7e"></a>八者三贤菩萨入法位次第修行回向菩提第八品。</p>
  <p id="a7f">是时毗卢遮那如来五智尊金刚圣性法海莲华台藏世界住清净金刚智性三摩地摩尼宝性法藏中。<a id="a-7g"></a>毗卢遮那如来于此金刚性海三昧三摩地法藏。<a id="a-7h"></a>化现千百亿释迦千百亿诸大菩萨摩诃萨。<a id="a-7i"></a>是时于此菩萨众会之中。<a id="a-7j"></a>有一菩萨名曰大智通菩萨。<a id="a-7k"></a>从千光王三昧起。<a id="a-7l"></a>重启咨陈毗卢遮那。<a id="a-7m"></a>世尊所言如来上说。<a id="a-7n"></a>略开心地道秘教法门。<a id="a-7o"></a>十发趣十长养十金刚十地名相。<a id="a-7p"></a>等觉妙觉佛地。<a id="a-7q"></a>其一一义中未可解了。<a id="a-7r"></a>唯愿说之唯愿说之。<a id="a-7s"></a>妙极金刚圣性圣力三摩地法性宝藏一切智门。<a id="a-7t"></a>一切佛三摩地门。<a id="a-7u"></a>一切三昧门。<a id="a-7v"></a>一切金刚门。<a id="a-7w"></a>一切总持陀罗尼门。<a id="a-7x"></a>一切神通自在门。<a id="a-7y"></a>一切虚空门。<a id="a-7z"></a>一切无为无相门。<a id="a-80"></a>一切解脱门。<a id="a-81"></a>大智通菩萨请问如来。<a id="a-82"></a>是故菩萨云何修持如何学习。<a id="a-83"></a>证此法门成就菩提故则。<a id="a-84"></a>是时毗卢遮那如来告言。<a id="a-85"></a>千佛当知及一切菩萨大智通菩萨等。<a id="a-86"></a>佛言善男子谛听谛听。<a id="a-87"></a>汝所先问云何义者。<a id="a-88"></a>修习观门入十发趣心十长养心十金刚心十圣地心等妙二位。<a id="a-89"></a>心佛地圣道中从初次第。<a id="a-8A"></a>云何修行入此法门得成菩提。<a id="a-8B"></a>佛言告语诸大菩萨大智通等吾今与汝分别解说。<a id="a-8C"></a>先从坚信忍中。<a id="a-8D"></a>修入十发趣心向菩提果。</p>
  <p id="a8E">尔时毗卢遮那如来。<a id="a-8F"></a>便当为众秉称胜义。<a id="a-8G"></a>微妙深邃再当重显。<a id="a-8H"></a>标举证修先入十信观门。<a id="a-8I"></a>从初起首次第修入。<a id="a-8J"></a>一者舍心。<a id="a-8K"></a>若菩萨于一切舍心。<a id="a-8L"></a>行檀度波罗蜜多。<a id="a-8M"></a>发广大行愿行菩萨道。<a id="a-8N"></a>修持十波罗蜜甚深一切圣行。<a id="a-8O"></a>先舍财物一切饮食汤药。<a id="a-8P"></a>常恒供养诸佛三宝。<a id="a-8Q"></a>心无贮积非前非后。<a id="a-8R"></a>渐渐修行胜行于后。<a id="a-8S"></a>乃为王主舍国土城邑不为主宰。<a id="a-8T"></a>若破悭贪应当舍弃田宅金银。<a id="a-8U"></a>明珠不作贵宝之心。<a id="a-8V"></a>次当则舍男女奴婢车马妻子己身。<a id="a-8W"></a>不以欲爱忆念为心。<a id="a-8X"></a>于一切有为之相及诸珍宝资财。<a id="a-8Y"></a>是有诸物一切应舍。<a id="a-8Z"></a>尔时次第于己身心。<a id="a-8a"></a>执持见取我人知见。<a id="a-8b"></a>假会合成立名主者。<a id="a-8c"></a>造作我见生一切执缚。<a id="a-8d"></a>及有十二因缘。<a id="a-8e"></a>无合无散无物无舍无受者。<a id="a-8f"></a>一切应舍生无为心无相心作。<a id="a-8g"></a>用无生空观入心正定。<a id="a-8h"></a>除灭十二入十八界五阴六根六尘。<a id="a-8i"></a>同一切事为一合相。<a id="a-8j"></a>悉能寂灭得无我无我所。<a id="a-8k"></a>空相假成诸法。<a id="a-8l"></a>若内一切法若外一切法。<a id="a-8m"></a>于世出世诸法实性中。<a id="a-8n"></a>不舍不受。<a id="a-8o"></a>是故菩萨常当一切舍如空性故。<a id="a-8p"></a>是时名为假会幻化合成。<a id="a-8q"></a>观照性净现前故。<a id="a-8r"></a>舍心入性证空三昧。<a id="a-8s"></a>二者戒心。<a id="a-8t"></a>若有菩萨能持如来大乘戒者。<a id="a-8u"></a>为一切有情众生及自己身。<a id="a-8v"></a>能持大乘菩萨十无尽戒者。<a id="a-8w"></a>如是菩萨则能自己及他一切。<a id="a-8x"></a>常能观见心性戒性如虚空持者为迷倒。<a id="a-8y"></a>菩萨于自根本自性之中。<a id="a-8z"></a>清净真如不见有戒。<a id="a-90"></a>谓戒性如虚空亦不见他戒。<a id="a-91"></a>菩萨于持戒心性之中。<a id="a-92"></a>戒为非戒非非戒无受者。<a id="a-93"></a>十善戒无师说法戒及有欺盗。<a id="a-94"></a>乃至一切贪嗔邪见。<a id="a-95"></a>无集者无散者。<a id="a-96"></a>亦无受戒亦无不受戒故。<a id="a-97"></a>于圣道性悉皆清净。<a id="a-98"></a>持戒道性亦复如是。<a id="a-99"></a>菩萨应当常持、<a id="a-9A"></a>清净禁戒行菩萨道。<a id="a-9B"></a>常与一切众生同心同性同行同德。<a id="a-9C"></a>常行慈良清直正实正见。<a id="a-9D"></a>舍嗔喜等诸善不善皆应喜悦。<a id="a-9E"></a>是名持十重大戒正性。<a id="a-9F"></a>亦是菩萨持十无尽戒体性制止八倒。<a id="a-9G"></a>于一切圣性离照定心性。<a id="a-9H"></a>真静现前一道清净故。<a id="a-9I"></a>三者忍心。<a id="a-9J"></a>得是忍者于一切众生本源自性中。<a id="a-9K"></a>无有忍相名无相慧忍。<a id="a-9L"></a>菩萨于忍慧无相性中。<a id="a-9M"></a>令其智慧能照心体。<a id="a-9N"></a>证体自性得心清净。<a id="a-9O"></a>性净无物达入一切空。<a id="a-9P"></a>名为空忍。<a id="a-9Q"></a>若菩萨于一切众生。<a id="a-9R"></a>能行普愿行忍。<a id="a-9S"></a>名为一切处忍。<a id="a-9T"></a>菩萨于一切处忍中。<a id="a-9U"></a>入无生忍。<a id="a-9V"></a>常自观身根本行性不生不灭。<a id="a-9W"></a>证得无生行忍。<a id="a-9X"></a>菩萨行行更当为一切法界有情。<a id="a-9Y"></a>修持三种大忍。<a id="a-9Z"></a>若被他谤害不生起念得耐怨害忍于一切众生界行菩萨行。<a id="a-9a"></a>常被他人。<a id="a-9b"></a>恼乱障碍不生苦恼。<a id="a-9c"></a>安自己心及一切众生心。<a id="a-9d"></a>入清净性心名为安受苦忍。<a id="a-9e"></a>菩萨于一切境界处。<a id="a-9f"></a>行无量愿行无量忍心。<a id="a-9g"></a>于一一行中。<a id="a-9h"></a>谛观行性能证心性。<a id="a-9i"></a>名为谛察法忍。<a id="a-9j"></a>于一切法忍三法忍性之中。<a id="a-9k"></a>不见有忍是名菩萨无相行忍。<a id="a-9l"></a>次则菩萨于无相行忍性中。<a id="a-9m"></a>用观无相行忍无受者相。<a id="a-9n"></a>无起打心无刀杖心。<a id="a-9o"></a>无杀害心无嗔恨心。<a id="a-9p"></a>皆悉如如性无有起相。<a id="a-9q"></a>菩萨于心圣性体净之中。<a id="a-9r"></a>无一无二。<a id="a-9s"></a>于一谛一照。<a id="a-9t"></a>观一性一相。<a id="a-9u"></a>无无无相有无无相。<a id="a-9v"></a>非非心相缘无缘相。<a id="a-9w"></a>行住坐立动止我人主宰缚解。<a id="a-9x"></a>于一切诸法悉皆无相。<a id="a-9y"></a>了了分明。<a id="a-9z"></a>见性空寂。<a id="a-A0"></a>无自性性相如如圣道一切空性如是。<a id="a-A1"></a>忍相性空不可得故。<a id="a-A2"></a>一切菩萨应当志勤。<a id="a-A3"></a>修学一切法忍无相圣道。<a id="a-A4"></a>四者进心。<a id="a-A5"></a>菩萨于四威仪法。<a id="a-A6"></a>常行摩诃萨大悲愿行。<a id="a-A7"></a>为一切众生求大乘菩提。<a id="a-A8"></a>常行精进自利利他无有空过。<a id="a-A9"></a>菩萨于四威仪法中。<a id="a-AA"></a>行住坐卧常应观智心性。<a id="a-AB"></a>常于一切时。<a id="a-AC"></a>常入法空圣智定。<a id="a-AD"></a>照心圣性。<a id="a-AE"></a>性净复空假合假会。<a id="a-AF"></a>于心法性照见寂静。<a id="a-AG"></a>登无生山入无为道。<a id="a-AH"></a>而见一切内外之性。<a id="a-AI"></a>诸法性空空无所有。<a id="a-AJ"></a>如有如无于四大性空。<a id="a-AK"></a>一切色相亦复如空。<a id="a-AL"></a>于外有为境界。<a id="a-AM"></a>一切色相青黄赤白及一切色。<a id="a-AN"></a>性同空故。<a id="a-AO"></a>菩萨达空而不观一切色作有为相。<a id="a-AP"></a>菩萨若住四威仪。<a id="a-AQ"></a>进修菩提无有空过者。<a id="a-AR"></a>即证入一切三宝智性。<a id="a-AS"></a>真静体性常得现前者。<a id="a-AT"></a>则得生生值佛见僧见法。<a id="a-AU"></a>世世精进学佛威仪。<a id="a-AV"></a>常入一切信进圣道。<a id="a-AW"></a>名为无相信信进道空故。<a id="a-AX"></a>不见四威仪证无生空。<a id="a-AY"></a>无作无用无受无智无慧。<a id="a-AZ"></a>起空定入世谛法。<a id="a-Aa"></a>于二法出入亦无二相。<a id="a-Ab"></a>心心相续常在空心。<a id="a-Ac"></a>进顺菩提证心见性。<a id="a-Ad"></a>于二法中无相通达。<a id="a-Ae"></a>进分根本菩提如如一性相故。<a id="a-Af"></a>五者定心。<a id="a-Ag"></a>菩萨修一切善法。<a id="a-Ah"></a>皆从一切定力而生一切善。<a id="a-Ai"></a>得阿耨多罗三藐三菩提。<a id="a-Aj"></a>菩萨于一切大乘法中。<a id="a-Ak"></a>修菩提智。<a id="a-Al"></a>先当观行澄心照性。<a id="a-Am"></a>令心寂定证性清净。<a id="a-An"></a>于无为道性不见有法。<a id="a-Ao"></a>菩萨若修一切诸佛菩提者。<a id="a-Ap"></a>皆从定力得灭一切罪。<a id="a-Aq"></a>而生一切法般若波罗蜜无漏智慧。<a id="a-Ar"></a>诸佛菩提三摩地法故。<a id="a-As"></a>得入如来寂灭观。<a id="a-At"></a>证无相性无相慧无量圣行无量智心圣性三昧。<a id="a-Au"></a>一切凡夫圣人。<a id="a-Av"></a>菩萨摩诃萨无不入此佛性菩提三昧正定。<a id="a-Aw"></a>是时菩萨证得体性圣性相应。<a id="a-Ax"></a>则是皆由一切体性圣智定力故。<a id="a-Ay"></a>得见微细我执自性我人主者。<a id="a-Az"></a>众生执着我见作者受者。<a id="a-B0"></a>一切执缚中。<a id="a-B1"></a>取着不解者。<a id="a-B2"></a>见缚体性是障。<a id="a-B3"></a>及一切诸相有为因缘散风动心。<a id="a-B4"></a>不得寂静定力而灭者。<a id="a-B5"></a>无有是处。<a id="a-B6"></a>是故菩萨摩诃萨诸佛如来。<a id="a-B7"></a>令一切众生修入灭尽寂定空。<a id="a-B8"></a>空空八倒无无因缘假静慧观空空空照。<a id="a-B9"></a>一切幻化假会合成念念中灭。<a id="a-BA"></a>受想行识一切三界异熟诸果。<a id="a-BB"></a>罪性根本皆由得定力而灭。<a id="a-BC"></a>得证心体离相了了见性。<a id="a-BD"></a>则灭一切相而生正智。<a id="a-BE"></a>得达圣性证入一切诸佛菩提故。<a id="a-BF"></a>六者慧心。<a id="a-BG"></a>菩萨志求佛法。<a id="a-BH"></a>于心地智眼观。<a id="a-BI"></a>照本源根本。<a id="a-BJ"></a>自性中本来空慧。<a id="a-BK"></a>非因非缘亦非无缘。<a id="a-BL"></a>亦非有因亦非无因。<a id="a-BM"></a>于空慧中道圣力圣性。<a id="a-BN"></a>知体名心是体心心名识分别。<a id="a-BO"></a>一切诸法假会因缘。<a id="a-BP"></a>是一切我人假名主者。<a id="a-BQ"></a>菩萨于一切众生。<a id="a-BR"></a>广行慧智令入菩提。<a id="a-BS"></a>与道通同趣入佛果。<a id="a-BT"></a>诸行因缘入圣舍凡。<a id="a-BU"></a>于一切凡心令尽消灭。<a id="a-BV"></a>性得清净与佛道同。<a id="a-BW"></a>若菩萨修有漏福。<a id="a-BX"></a>则生诸天。<a id="a-BY"></a>若修无漏之业。<a id="a-BZ"></a>得入菩提无上道果。<a id="a-Ba"></a>是故菩萨。<a id="a-Bb"></a>修一切善法证如来圣智者。<a id="a-Bc"></a>是名体性功用。<a id="a-Bd"></a>若一切我见者。<a id="a-Be"></a>名为无明缚解功力。<a id="a-Bf"></a>如此障碍菩萨修学如来金刚三摩地故。<a id="a-Bg"></a>以金刚圣力加持。<a id="a-Bh"></a>一切众生有情烦恼尽皆消灭。<a id="a-Bi"></a>得证菩提常乐我净。<a id="a-Bj"></a>是故一切有情众生。<a id="a-Bk"></a>以诸无明烦恼习性。<a id="a-Bl"></a>为菩提根本。<a id="a-Bm"></a>修一切善法是烦恼障。<a id="a-Bn"></a>慧功用体性则不明故。<a id="a-Bo"></a>于意云何。<a id="a-Bp"></a>菩萨若修阿耨菩提者。<a id="a-Bq"></a>先当证得体性性空圣性圣智为首。<a id="a-Br"></a>修不可说修不可说。<a id="a-Bs"></a>修入一切金刚佛智观慧。<a id="a-Bt"></a>入中道一谛。<a id="a-Bu"></a>其无明障慧开寤。<a id="a-Bv"></a>真净心得清净。<a id="a-Bw"></a>菩萨观照心性体性之中。<a id="a-Bx"></a>澄心见净了了见性。<a id="a-By"></a>则非有相则非无相。<a id="a-Bz"></a>非非于相。<a id="a-C0"></a>非来非去非因非缘非有。<a id="a-C1"></a>罪非无罪。<a id="a-C2"></a>非非于罪非于真如。<a id="a-C3"></a>非非八倒无生无灭。<a id="a-C4"></a>慧光明焰为照乐虚。<a id="a-C5"></a>方便转变方便善巧。<a id="a-C6"></a>神通自在圣力神用。<a id="a-C7"></a>以智体性所为慧用故。<a id="a-C8"></a>得达菩提速当成就故。<a id="a-C9"></a>七者愿心。<a id="a-CA"></a>菩萨至诚不退发广弘大愿。<a id="a-CB"></a>愿心求愿心。<a id="a-CC"></a>志求大乘菩提无上道果。<a id="a-CD"></a>与一切菩萨一切众生。<a id="a-CE"></a>同心同行同愿同求。<a id="a-CF"></a>是名大愿亦名大求。<a id="a-CG"></a>以因以缘以行以果。<a id="a-CH"></a>菩萨于微尘数劫。<a id="a-CI"></a>愿求菩提不断不绝。<a id="a-CJ"></a>愿心连愿心连续百劫。<a id="a-CK"></a>成佛灭罪大求成就。<a id="a-CL"></a>至求心地求到无生空空空心一愿。<a id="a-CM"></a>观照多劫入定圣慧。<a id="a-CN"></a>遍照无量心心。<a id="a-CO"></a>心心见缚志求真性。<a id="a-CP"></a>无明随灭体性解脱。<a id="a-CQ"></a>则达无量妙行实求心故。<a id="a-CR"></a>达至本源心性。<a id="a-CS"></a>成就阿耨菩提。<a id="a-CT"></a>无量功德以求为本。<a id="a-CU"></a>菩萨从初发大愿求菩提心时。<a id="a-CV"></a>于其中间广行菩萨道。<a id="a-CW"></a>行愿满足佛果便成。<a id="a-CX"></a>菩萨于如来藏性中观一谛。<a id="a-CY"></a>中道不见立一切愿。<a id="a-CZ"></a>常入寂静非有阴界。<a id="a-Ca"></a>于一切寂性法非没非出。<a id="a-Cb"></a>非生非灭非见非非见见非见。<a id="a-Cc"></a>要假于慧入如如性。<a id="a-Cd"></a>是名一切诸佛菩萨本源如如自性根本真如清净大愿。<a id="a-Ce"></a>一切行名体心性无为无相。<a id="a-Cf"></a>本源性体圣行愿故。<a id="a-Cg"></a>八者护心。<a id="a-Ch"></a>菩萨发广弘深愿。<a id="a-Ci"></a>于过去未来见在世。<a id="a-Cj"></a>一切佛法悉当能护不惜身命。<a id="a-Ck"></a>菩萨更于三世如来前。<a id="a-Cl"></a>重发广大誓愿。<a id="a-Cm"></a>行菩萨道圣力净行。<a id="a-Cn"></a>悉求大乘如来圣教。<a id="a-Co"></a>僧宝法宝佛宝功德庄严一切净土。<a id="a-Cp"></a>盛行如来三宝佛事者。<a id="a-Cq"></a>或被天魔外道一切颠倒邪见。<a id="a-Cr"></a>世魔恶人非谤杀害。<a id="a-Cs"></a>娆乱正信蔽障佛法。<a id="a-Ct"></a>除灭三宝如来正法。<a id="a-Cu"></a>及一切功德者。<a id="a-Cv"></a>菩萨誓能不惜身命。<a id="a-Cw"></a>至诚荷护如来正法。<a id="a-Cx"></a>过去未来见在一切诸佛功德圣教。<a id="a-Cy"></a>菩萨亦当为一切众生。<a id="a-Cz"></a>誓求无上菩提者。<a id="a-D0"></a>如来则先度成佛。<a id="a-D1"></a>何以故为菩萨心等虚空。<a id="a-D2"></a>同诸佛慈悲荷护无尽。<a id="a-D3"></a>所以者何菩萨则能与法界众生。<a id="a-D4"></a>同观道谛入一切正性真如菩提。<a id="a-D5"></a>常在寂静圣力加持。<a id="a-D6"></a>自利利他得灭众生自性罪报。<a id="a-D7"></a>亦得除去我人执着。<a id="a-D8"></a>法执见缚一切障碍。<a id="a-D9"></a>菩萨则观照通达入无生心。<a id="a-DA"></a>不见一切法证起二谛。<a id="a-DB"></a>观心澄定圣性现前。<a id="a-DC"></a>以护根本自性清净。<a id="a-DD"></a>于本净性中实无得见。<a id="a-DE"></a>有相无相亦无所护。<a id="a-DF"></a>于无护圣性无作无受。<a id="a-DG"></a>已达正性得心慧连。<a id="a-DH"></a>心慧连达无生空。<a id="a-DI"></a>空空道智圣性菩提。<a id="a-DJ"></a>皆悉得入观照入空空空理心假空分分幻化。<a id="a-DK"></a>幻化起空入圣智性。<a id="a-DL"></a>证如如性如有如无。<a id="a-DM"></a>如性法体假空集散。<a id="a-DN"></a>不可得不可护。<a id="a-DO"></a>观一切圣性证一切法。<a id="a-DP"></a>当得解脱亦复如是故。<a id="a-DQ"></a>九者喜心。<a id="a-DR"></a>菩萨常住喜乐。<a id="a-DS"></a>于一切法界众生上广行善道。<a id="a-DT"></a>济拔一切有情众生。<a id="a-DU"></a>常得安乐既济得已。<a id="a-DV"></a>菩萨恒生喜悦心故。<a id="a-DW"></a>是名菩萨证成喜悦心已。<a id="a-DX"></a>于是得见如来法智性身。<a id="a-DY"></a>菩萨为一切有识众生。<a id="a-DZ"></a>令情性相感入佛知见。<a id="a-Da"></a>是故以诸如来无为圣性神通自在。<a id="a-Db"></a>有情法中安立世界。<a id="a-Dc"></a>圣性道力假会合成。<a id="a-Dd"></a>于一切有为诸物众生自业。<a id="a-De"></a>情性相应四大和合。<a id="a-Df"></a>有情之识相感成身。<a id="a-Dg"></a>菩萨既得身已。<a id="a-Dh"></a>世尊则令菩萨于是身心自性性中。<a id="a-Di"></a>澄心入定照寂见性。<a id="a-Dj"></a>假空观静而不入有为不入无为。<a id="a-Dk"></a>证寂灭大乐自性清净。<a id="a-Dl"></a>无合无散有受而化有法而变。<a id="a-Dm"></a>菩萨证慧空智入玄通佛心假法道空入法性平等无相一观心心行空证多闻辩才慧照心性。<a id="a-Dn"></a>令一切佛性功德海藏。<a id="a-Do"></a>等如虚空证入无相。<a id="a-Dp"></a>喜智心心性空无念。<a id="a-Dq"></a>无生而常照性入寂灭定。<a id="a-Dr"></a>不见有相一切我性。<a id="a-Ds"></a>喜乐平等体性恒明。<a id="a-Dt"></a>分分证入常乐我净。<a id="a-Du"></a>则是名为如来菩提涅槃圣性道故。<a id="a-Dv"></a>十者顶心。<a id="a-Dw"></a>菩萨起高显心救于一切众生。<a id="a-Dx"></a>常行慈行修持最上佛智。<a id="a-Dy"></a>灭我见人见众生见寿者见菩萨入静虑定中。<a id="a-Dz"></a>灭无我轮见疑身。<a id="a-E0"></a>灭一切妄想根本烦恼。<a id="a-E1"></a>除贪嗔痴等观照心寂澄定见性名证心顶如顶观连如顶观连观连如顶于心顶法界空性无有因果如如一道清净最胜上如顶。<a id="a-E2"></a>如人心顶最为高贵。<a id="a-E3"></a>非非身见如大虚空不可得见于六十二见五众生性中亦尔不可有见。<a id="a-E4"></a>若菩萨住无漏心证性寂静。<a id="a-E5"></a>不见有心则灭遍计所执性。<a id="a-E6"></a>神我主者动转屈申一切相灭。<a id="a-E7"></a>菩萨于心三昧真如性净中空无所得无捉无缚。<a id="a-E8"></a>是人尔时菩萨得证入十空门。<a id="a-E9"></a>入内外空无变异空本性空自相空共相空一切法空不可得空无性空自性空无性自性空。<a id="a-EA"></a>尔时菩萨常住十空门。<a id="a-EB"></a>菩萨即达圣性、<a id="a-EC"></a>圣道、<a id="a-ED"></a>直心、<a id="a-EE"></a>真空、<a id="a-EF"></a>无一众生性、<a id="a-EG"></a>虚妄心灭、<a id="a-EH"></a>不见缘、<a id="a-EI"></a>不见非缘、<a id="a-EJ"></a>菩萨住顶三昧照寂证灭相分、<a id="a-EK"></a>见分、<a id="a-EL"></a>入自证分、<a id="a-EM"></a>达证自证分、<a id="a-EN"></a>得住寂灭心定发根本圣行趣道实性。<a id="a-EO"></a>菩萨则于我人见缚八倒因缘不二法门无余灭尽。<a id="a-EP"></a>于世出世永不受八难。<a id="a-EQ"></a>于生死海幻化异熟业果毕竟不受。<a id="a-ER"></a>菩萨发大慈大悲心。<a id="a-ES"></a>令一切众生去来坐立。<a id="a-ET"></a>修入如来菩提圣道金刚圣性。<a id="a-EU"></a>消灭一切罪障。<a id="a-EV"></a>除去十恶生十善道。<a id="a-EW"></a>入道正性正智正行。<a id="a-EX"></a>菩萨通达实性观照现前。<a id="a-EY"></a>永不受生死轮回六道诸果。<a id="a-EZ"></a>毕竟不退无上菩提。<a id="a-Ea"></a>佛种圣性。<a id="a-Eb"></a>于菩提法中生生世世。<a id="a-Ec"></a>生住佛家入佛性地。<a id="a-Ed"></a>得同如来菩提正信正见圣智三摩地故。<a id="a-Ee"></a>是故如是如来说已。<a id="a-Ef"></a>诸菩萨众各各次第修学信受奉行。</p>
 </body>
</html>