<!doctype html>
<html id="z3IBUomjx" data-ver="501">
 <head>
  <meta charset="utf-8">
  <meta author="不空">
  <meta library="龙藏">
  <meta catalog="宋元入藏诸大小乘经">
  <meta period="唐">
 </head>
 <body>
  <h1 id="a1">大乘瑜伽金刚性海曼殊室利千臂千钵大教王经卷第二</h1>
  <h2 id="a2">二者说诸佛出现证修金刚菩提殊胜第二品</h2>
  <p id="a3">是时释迦牟尼如来。<a id="a-4"></a>告曼殊室利菩萨言。<a id="a-5"></a>吾今启请诸佛如来。<a id="a-6"></a>令圣力加持一切菩萨摩诃萨。<a id="a-7"></a>进修一切如来金刚三密三菩提法三摩地观。<a id="a-8"></a>令诸菩萨心等虚空性如法界。<a id="a-9"></a>广度有情无尽众生。<a id="a-A"></a>又令曼殊室利菩萨摩诃萨。<a id="a-B"></a>与一切菩萨一切众生。<a id="a-C"></a>作为导首。<a id="a-D"></a>是故曼殊室利菩萨。<a id="a-E"></a>对世尊大众菩萨前告言。<a id="a-F"></a>若有一切菩萨及一切有情众生。<a id="a-G"></a>志求无上菩提。<a id="a-H"></a>修持真实佛金刚圣性三摩地一切法者。<a id="a-I"></a>一切法即是一切有情心是也。<a id="a-J"></a>为有情众生心地法藏。<a id="a-K"></a>有烦恼种性。<a id="a-L"></a>烦恼种性则是菩提性者。<a id="a-M"></a>有情心处本性真净。<a id="a-N"></a>空无所得。<a id="a-O"></a>是故有情心是大圆镜智心处是也。<a id="a-P"></a>菩萨于圆镜智心作志求。<a id="a-Q"></a>用功观照大圆镜智。<a id="a-R"></a>心性觉证寂灭。<a id="a-S"></a>即得了寤心镜莹净。<a id="a-T"></a>莹净达空即心证平等性智。<a id="a-U"></a>证平等性智者。<a id="a-V"></a>通寤达性本性实空。<a id="a-W"></a>证入空中心。<a id="a-X"></a>心心性如如性体地。<a id="a-Y"></a>名入如如智。<a id="a-Z"></a>则证妙观察智也。<a id="a-a"></a>得入如如性清净圣智。<a id="a-b"></a>获得金刚成所作智者。<a id="a-c"></a>证菩提性成就圣智也。<a id="a-d"></a>是故则名四智菩提玄通观智。<a id="a-e"></a>入一切佛心金刚三摩地。<a id="a-f"></a>圣智相应则名瑜伽三密门三十支契印。<a id="a-g"></a>加持身密十支三摩地。<a id="a-h"></a>令身根清净。<a id="a-i"></a>证身体性智圣力。<a id="a-j"></a>加持口密十支三摩地。<a id="a-k"></a>心念观智清净。<a id="a-l"></a>则圣力加持意密寂静十支三摩地。<a id="a-m"></a>则意密地清净。<a id="a-n"></a>则如性真净。<a id="a-o"></a>证性印三昧不空圣智金刚喻定三摩地如来法身。<a id="a-p"></a>成就如是秘密教者。<a id="a-q"></a>是故令一切诸大菩萨摩诃萨及一切众生。<a id="a-r"></a>修学教旨入瑜伽一切法修持佛金刚三摩地三密菩提法教。<a id="a-s"></a>入圣性海无边三昧法界三摩地故。<a id="a-t"></a>其时大众会诸菩萨众中。<a id="a-u"></a>唯有大士十六仁大菩萨摩诃萨。<a id="a-v"></a>共曼殊室利菩萨。<a id="a-w"></a>同愿同行修证大乘瑜伽金刚三密菩提三摩地。<a id="a-x"></a>余诸一切十信颰陀婆罗菩萨等。<a id="a-y"></a>声闻人众舍利弗等。<a id="a-z"></a>不同曼殊心等虚空性如法界广度有情自诸菩萨声闻人等。<a id="a-10"></a>心量小智不广有限志愿下劣。<a id="a-11"></a>过八十亿俱胝那庾多百千劫。<a id="a-12"></a>修行菩萨道始满五波罗蜜。<a id="a-13"></a>是时曼殊室利共大士十六仁菩萨摩诃萨。<a id="a-14"></a>对于如来大众前。<a id="a-15"></a>再三重发广大弘愿。<a id="a-16"></a>愿我等共十六仁普贤大士菩萨等。<a id="a-17"></a>心同于虚空广度有情等若空界。<a id="a-18"></a>复愿一切众生。<a id="a-19"></a>同我无尽大愿。<a id="a-1A"></a>我当救之无有休息。<a id="a-1B"></a>复有大愿愿我等诸菩萨及我身心。<a id="a-1C"></a>通于法界同太虚空无有障碍。<a id="a-1D"></a>智身报身常愿现于六道四生胎卵湿化九类有情。<a id="a-1E"></a>众生之前常现此身。<a id="a-1F"></a>愿见我形适然障灭。<a id="a-1G"></a>令一切众生发菩提心。<a id="a-1H"></a>归向大乘瑜伽秘密。<a id="a-1I"></a>修习菩提速超佛地。<a id="a-1J"></a>是故师子勇猛菩萨。<a id="a-1K"></a>稽首如来而白世尊。<a id="a-1L"></a>向者如来所说令曼殊室利。<a id="a-1M"></a>与一切菩萨及一切众生皆为上首接引修习无上菩提。<a id="a-1N"></a>云何修持瑜伽三密门金刚三摩地观。</p>
  <p id="a1O">尔时曼殊室利菩萨。<a id="a-1P"></a>则为师子菩萨等十六大士。<a id="a-1Q"></a>说次第修行如来秘密成就一切金刚菩提观。<a id="a-1R"></a>如何十六大士修行加持菩提观者。<a id="a-1S"></a>云何亦得见闻十六菩萨曼殊普贤等。<a id="a-1T"></a>本有金刚殊胜名号秘密菩提行持传授加被。<a id="a-1U"></a>修学一切菩萨有情众生尽皆成佛。<a id="a-1V"></a>何者本是次第名号。<a id="a-1W"></a>云何闻睹十六菩萨殊胜名故。<a id="a-1X"></a>如何名大士十六菩萨。</p>
  <p id="a1Y">一者东方第一普贤菩萨摩诃萨。<a id="a-1Z"></a>名号金刚手。<a id="a-1a"></a>为一切有情稽首毗卢遮那如来。<a id="a-1b"></a>加持一切众生令入一切金刚萨埵三摩地。<a id="a-1c"></a>妙坚牢故证修入一切如来清净法身金刚实性中。<a id="a-1d"></a>转戒定慧解脱解脱知见。<a id="a-1e"></a>成金刚法轮。<a id="a-1f"></a>利益一切有情众生。<a id="a-1g"></a>令一切菩萨摩诃萨修入佛心观。</p>
  <p id="a1h">二者不空王菩萨摩诃萨。<a id="a-1i"></a>号金刚钩召。<a id="a-1j"></a>自入三昧。<a id="a-1k"></a>证入毗卢遮那佛心。<a id="a-1l"></a>出一切如来大钩召印。<a id="a-1m"></a>召请一切如来作神通力。<a id="a-1n"></a>从金刚大钩形。<a id="a-1o"></a>出现加持一切世界。<a id="a-1p"></a>菩萨摩诃萨。<a id="a-1q"></a>入微尘数诸佛如来法身菩提。<a id="a-1r"></a>令一切菩萨修入菩提真如观。</p>
  <p id="a1s">三者摩罗大菩萨摩诃萨。<a id="a-1t"></a>号名金刚弓。<a id="a-1u"></a>自入三昧。<a id="a-1v"></a>证入毗卢遮那佛心。<a id="a-1w"></a>住如来摩罗大清净业最胜悉地。<a id="a-1x"></a>成就金刚菩提箭。<a id="a-1y"></a>迅疾速入如来圣性圣力。<a id="a-1z"></a>加持一切菩萨身心性智。<a id="a-20"></a>除去诸障入迅疾金刚菩提实性观。</p>
  <p id="a21">四者极喜王大菩萨摩诃萨号名金刚喜波罗。<a id="a-22"></a>自入三昧。<a id="a-23"></a>证入毗卢遮那佛心。<a id="a-24"></a>同为一体。<a id="a-25"></a>出微尘数欢喜波罗形状。<a id="a-26"></a>加持一切菩萨。<a id="a-27"></a>入金刚菩提萨埵无我体性智空观。</p>
  <p id="a28">五者南方第一虚空藏大菩萨摩诃萨。<a id="a-29"></a>号名金刚藏王。<a id="a-2A"></a>自入三昧。<a id="a-2B"></a>证入毗卢遮那佛心金刚藏性。<a id="a-2C"></a>出一切如来虚空法界宝藏。<a id="a-2D"></a>生金刚妙宝形。<a id="a-2E"></a>出微尘数一切诸佛如来三昧光明照耀。<a id="a-2F"></a>加持一切菩萨摩诃萨。<a id="a-2G"></a>修入金刚菩提轮三摩地法空观。</p>
  <p id="a2H">六者大威德光大菩萨摩诃萨。<a id="a-2I"></a>号名金刚光明。<a id="a-2J"></a>自入三昧。<a id="a-2K"></a>证入毗卢遮那佛心。<a id="a-2L"></a>出一切如来金刚日轮三昧。<a id="a-2M"></a>加持一切菩萨摩诃萨。<a id="a-2N"></a>令修入金刚三密佛三摩地。<a id="a-2O"></a>得证日轮菩提一性观。</p>
  <p id="a2P">七者宝幢摩尼大菩萨摩诃萨。<a id="a-2Q"></a>号名金刚幢。<a id="a-2R"></a>自入三昧。<a id="a-2S"></a>证入毗卢遮那佛心。<a id="a-2T"></a>出一切如来金刚秘密法藏圣力。<a id="a-2U"></a>加持一切菩萨摩诃萨。<a id="a-2V"></a>令入金刚胜幢宝藏三摩地。<a id="a-2W"></a>令证一切菩萨。<a id="a-2X"></a>入无动地涅槃佛性无心观。</p>
  <p id="a2Y">八者常喜悦大菩萨摩诃萨。<a id="a-2Z"></a>号名金刚喜智。<a id="a-2a"></a>自入三昧。<a id="a-2b"></a>证入毗卢遮那佛心。<a id="a-2c"></a>出金刚微笑喜形。<a id="a-2d"></a>加持一切菩萨摩诃萨。<a id="a-2e"></a>修证入一切如来金刚欢悦实性三摩地。<a id="a-2f"></a>令一切菩萨。<a id="a-2g"></a>证入悦意性清净金刚实际观。</p>
  <p id="a2h">九者西方第一观自在王大菩萨摩诃萨。<a id="a-2i"></a>号名金刚眼。<a id="a-2j"></a>自入三昧已。<a id="a-2k"></a>证入毗卢遮那佛心自性清净身。<a id="a-2l"></a>出一切微尘数诸佛如来。<a id="a-2m"></a>令一切众生。<a id="a-2n"></a>住三摩地性同为一体。<a id="a-2o"></a>量等法界遍尽虚空。<a id="a-2p"></a>生大莲华金刚宝形如空法界。<a id="a-2q"></a>从彼金刚莲华形。<a id="a-2r"></a>出生一切如来金刚自性圣智三摩地神境通自在圣力。<a id="a-2s"></a>加持一切微尘数佛刹中一切菩萨摩诃萨。<a id="a-2t"></a>令入圣性自在神用诸佛慈心净土观。</p>
  <p id="a2u">十者曼殊室利大菩萨摩诃萨。<a id="a-2v"></a>号名灌顶王金刚慧。<a id="a-2w"></a>自入首楞严三昧。<a id="a-2x"></a>证入毗卢遮那如来佛心。<a id="a-2y"></a>同为一体。<a id="a-2z"></a>自在圣性。<a id="a-30"></a>生微尘数般若波罗蜜慧智。<a id="a-31"></a>出生殑伽河沙金刚慧剑般若形。<a id="a-32"></a>证入一切如来金刚智慧剑同为一性。<a id="a-33"></a>加持微尘数佛刹世界诸大菩萨摩诃萨。<a id="a-34"></a>修入一切如来金刚三摩地。<a id="a-35"></a>证金刚慧剑挥灭一切众生烦恼罪障。<a id="a-36"></a>成就一切有情众生。<a id="a-37"></a>修证无上正等菩提观。</p>
  <p id="a38">十一者妙慧法轮大菩萨摩诃萨。<a id="a-39"></a>号名金刚场。<a id="a-3A"></a>自入法性轮三昧。<a id="a-3B"></a>证入毗卢遮那佛心法轮性海三摩地。<a id="a-3C"></a>同一切如来金刚圣性一体法轮智法界金刚界三摩地。<a id="a-3D"></a>出一切佛刹微尘数微尘数诸佛如来。<a id="a-3E"></a>加持一切菩萨摩诃萨。<a id="a-3F"></a>令入大曼荼罗灌顶。<a id="a-3G"></a>证得瑜伽三密三摩地圣性相应同等神通自在圣力。<a id="a-3H"></a>修证法性法轮三摩地观。</p>
  <p id="a3I">十二者圣意无言大菩萨摩诃萨。<a id="a-3J"></a>号名金刚圣语自入一切文字般若无相三昧。<a id="a-3K"></a>证入毗卢遮那佛心金刚法性。<a id="a-3L"></a>同为一体。<a id="a-3M"></a>出一切如来秘密三摩地念诵状形。<a id="a-3N"></a>出生一切微尘数如来金刚法性身。<a id="a-3O"></a>加持一切诸大菩萨摩诃萨。<a id="a-3P"></a>令自勤。<a id="a-3Q"></a>修证三密三摩地。<a id="a-3R"></a>入法界佛性法身圣性观。</p>
  <p id="a3S">十三者北方第一毗首羯磨大菩萨摩诃萨。<a id="a-3T"></a>号名金刚毗首羯磨转法轮王。<a id="a-3U"></a>自入三昧已。<a id="a-3V"></a>证入一切如来毗卢遮那佛心一切清净摩罗大寂诸佛菩提法藏。<a id="a-3W"></a>出生微尘数佛刹世界。<a id="a-3X"></a>一切羯磨如来世尊。<a id="a-3Y"></a>同为一切诸佛毗卢遮那如来性海真如法藏。<a id="a-3Z"></a>生一切金刚萨埵毗首羯磨。<a id="a-3a"></a>成就一切菩萨摩诃萨阿耨菩提。<a id="a-3b"></a>令诸菩萨当自观照自性心地。<a id="a-3c"></a>修入证得诸佛智镜金刚瑜伽三密三菩提圆通一切金刚三摩地观。</p>
  <p id="a3d">十四者难敌精进力大菩萨摩诃萨。<a id="a-3e"></a>号名金刚慈力迅疾灌顶。<a id="a-3f"></a>自入金刚智地三昧。<a id="a-3g"></a>证入毗卢遮那佛心。<a id="a-3h"></a>住如来大金刚秘迹三密性三摩地佛坚牢甲胄性海同为一体。<a id="a-3i"></a>出百千大金刚甲胄形。<a id="a-3j"></a>住佛手掌中。<a id="a-3k"></a>从金刚甲胄形。<a id="a-3l"></a>生一切世界微尘数诸佛国土如来守护一切仪范轨则广大事业。<a id="a-3m"></a>同一切如来神通自在圣力。<a id="a-3n"></a>加持一切菩萨摩诃萨。<a id="a-3o"></a>得难敌圣力精进道行。<a id="a-3p"></a>速证疾入如来金刚甲胄体性三菩提观。</p>
  <p id="a3q">十五者摧一切魔怨大菩萨摩诃萨。<a id="a-3r"></a>号名金刚暴怒。<a id="a-3s"></a>自入三昧。<a id="a-3t"></a>证入毗卢遮那如来佛心同为一体一性。<a id="a-3u"></a>出金刚大牙器仗金刚状形。<a id="a-3v"></a>住佛掌中。<a id="a-3w"></a>从彼金刚牙形。<a id="a-3x"></a>生一切佛世界微尘数如来金刚身。<a id="a-3y"></a>作一切降伏暴怒等。<a id="a-3z"></a>为一切佛神通圣力。<a id="a-40"></a>加持一切菩萨摩诃萨。<a id="a-41"></a>成就金刚牙器仗安立世界中。<a id="a-42"></a>暴怒恐怖攞伏一切天魔。<a id="a-43"></a>及一切自性烦恼魔。<a id="a-44"></a>令一切菩萨得无碍。<a id="a-45"></a>修证如来三摩地。<a id="a-46"></a>令入圣智自性三密迅疾金刚观。</p>
  <p id="a47">十六者金刚拳法界王大菩萨摩诃萨。<a id="a-48"></a>号名坚迹金刚界。<a id="a-49"></a>自入月轮心莹净自性智镜三昧。<a id="a-4A"></a>入一切佛心如来金刚萨埵菩提地。<a id="a-4B"></a>出一切佛世界微尘数佛土一切如来。<a id="a-4C"></a>加持一切菩萨摩诃萨。<a id="a-4D"></a>令修证入一切平等性智三摩地。<a id="a-4E"></a>证金刚甚深一切法义成就菩提。<a id="a-4F"></a>速超入一切如来毗卢遮那法身智镜性。<a id="a-4G"></a>则见我身同如来形。<a id="a-4H"></a>证入金刚界性。<a id="a-4I"></a>成就一切如来法智身佛五眼观。</p>
  <p id="a4J">则是时十六大士菩萨摩诃萨。<a id="a-4K"></a>各各自说观门诸佛如来金刚悉地。<a id="a-4L"></a>成就阿耨多罗三藐三菩提。<a id="a-4M"></a>令一切菩萨摩诃萨及一切有情众生。<a id="a-4N"></a>修证入瑜伽三密门三十支三摩地金刚菩提观已。<a id="a-4O"></a>其时阎浮提世界。<a id="a-4P"></a>忽然广博严净。<a id="a-4Q"></a>现为金色世界廓清。<a id="a-4R"></a>即有微尘数千百亿佛刹世界一切诸佛如来。<a id="a-4S"></a>同时出现为作证明。<a id="a-4T"></a>总共赞叹曼殊室利为于上首。<a id="a-4U"></a>与普贤等十六大士菩萨摩诃萨。<a id="a-4V"></a>愿为一切有情众生。<a id="a-4W"></a>疾令修证。<a id="a-4X"></a>速得成就阿耨多罗三藐三菩提。</p>
  <p id="a4Y">尔时则是一切如来出现赞叹而作证明。<a id="a-4Z"></a>诸佛如来同声共说。<a id="a-4a"></a>曼殊室利当为菩萨上首。<a id="a-4b"></a>普贤十六大士等。<a id="a-4c"></a>得诸佛唱言叹深行德。<a id="a-4d"></a>善哉善哉曼殊普贤十六大士菩萨。<a id="a-4e"></a>能从往昔因地无量劫来。<a id="a-4f"></a>发弘大愿而度有情。<a id="a-4g"></a>心等虚空无有休歇。<a id="a-4h"></a>此是十六大士行菩萨行。<a id="a-4i"></a>甚深无尽之德。<a id="a-4j"></a>如来证明不可校量无有比度。<a id="a-4k"></a>殊胜之愿不可说不可说不可思议。<a id="a-4l"></a>如来说已。<a id="a-4m"></a>其时忽然出现六大金刚。<a id="a-4n"></a>亦当同声赞叹曼殊普贤十六大士深德之行而作证明。<a id="a-4o"></a>金刚力士言。<a id="a-4p"></a>曼殊普贤等不可说。<a id="a-4q"></a>皆得无碍辩才。<a id="a-4r"></a>证大法忍成就菩提。<a id="a-4s"></a>降伏魔怨制诸外道。<a id="a-4t"></a>到于如来圣性金刚智地。<a id="a-4u"></a>一生补处得陀罗尼金刚圣力。<a id="a-4v"></a>实无所畏自在神通。<a id="a-4w"></a>证如来法身一切功德一切诸佛之地。<a id="a-4x"></a>无尽大智皆悉具足。<a id="a-4y"></a>不可思议不可说尽。<a id="a-4z"></a>何者守护云何名为六大力士金刚助护佛法。<a id="a-50"></a>一者大乐二者大笑。<a id="a-51"></a>三者一髻尊四者降三世。<a id="a-52"></a>五者四足尊六者阎曼德六足尊。</p>
  <p id="a53">尔时佛告师子勇猛。<a id="a-54"></a>汝当至信如是六力士大金刚同声唱言。<a id="a-55"></a>我等六大金刚发大誓愿。<a id="a-56"></a>亦当同共曼殊普贤往昔同行同愿。<a id="a-57"></a>奉如来教令佛法常当守护。<a id="a-58"></a>勿令天魔诸恶外道恼乱搅扰。<a id="a-59"></a>当愿尽于未来之际。<a id="a-5A"></a>心等法界常当荷护。<a id="a-5B"></a>令一切众生愿到菩提成无上道。<a id="a-5C"></a>则是时大会于是菩萨众中。<a id="a-5D"></a>师子勇猛雷音菩萨。<a id="a-5E"></a>从座而起长跪合掌而白佛言。<a id="a-5F"></a>向来所说微尘数诸佛如来。<a id="a-5G"></a>从何处所来而作证明。<a id="a-5H"></a>佛告师子勇猛菩萨。<a id="a-5I"></a>如是十六大士。<a id="a-5J"></a>曼殊等往昔因地。<a id="a-5K"></a>教导有情令发大乘阿耨多罗三藐三菩提。<a id="a-5L"></a>早得成佛。<a id="a-5M"></a>亦当出现微尘数一切诸佛。<a id="a-5N"></a>往昔有因。<a id="a-5O"></a>是故当与曼殊普贤十六菩萨而作证明。<a id="a-5P"></a>是时师子勇猛菩萨在大会众中。<a id="a-5Q"></a>殷勤稽首而白世尊言。<a id="a-5R"></a>我曾往昔久远已前因地之时。<a id="a-5S"></a>早共曼殊室利菩萨。<a id="a-5T"></a>于袈裟幢世界。<a id="a-5U"></a>有佛号袈裟宝幢如来。<a id="a-5V"></a>与诸菩萨同共作声闻中出家。<a id="a-5W"></a>何故今得微尘数诸佛出现来作证明。<a id="a-5X"></a>我等大会实亦难信。<a id="a-5Y"></a>是时释迦牟尼世尊告言。<a id="a-5Z"></a>则为大会众诸大菩萨摩诃萨师子勇猛等。<a id="a-5a"></a>说曼殊室利因地往昔诸佛因缘。<a id="a-5b"></a>证明成就阿耨菩提。<a id="a-5c"></a>亦说曼殊久远已前。<a id="a-5d"></a>住佛世界作大乘菩萨。<a id="a-5e"></a>早已发无上菩提之心。<a id="a-5f"></a>经无量劫渐次修学。<a id="a-5g"></a>其时于宝幢如来佛出世时。<a id="a-5h"></a>于声闻众中出家而作沙门。<a id="a-5i"></a>方便接引声闻之众。<a id="a-5j"></a>令发无上菩提之心。<a id="a-5k"></a>归依大乘渐渐次第当自修学。<a id="a-5l"></a>其心广大等若虚空。<a id="a-5m"></a>曼殊大士志诚接引。<a id="a-5n"></a>复发大愿幽冥灵圣神道。<a id="a-5o"></a>与我证明令我誓愿。<a id="a-5p"></a>成就有情一切众生。<a id="a-5q"></a>次第修学如来圣性金刚菩提。<a id="a-5r"></a>曼殊室利菩萨后经无量贤劫佛刹世世修行。<a id="a-5s"></a>乃值佛土劫名净光。<a id="a-5t"></a>其时世界号名须弥德。<a id="a-5u"></a>于其世中虽有诸山浊恶五趣诸类杂居。<a id="a-5v"></a>然且国土众宝所成。<a id="a-5w"></a>清净严饰无诸秽恶。<a id="a-5x"></a>有百亿四天下百亿世界。<a id="a-5y"></a>其中有一四天下佛刹世界。<a id="a-5z"></a>号名师子臆世界。<a id="a-60"></a>于其世界中有八十亿王城。<a id="a-61"></a>就八十亿王城中。<a id="a-62"></a>有一王城名曰自在幢城。<a id="a-63"></a>于其城中有一转轮圣王。<a id="a-64"></a>号名大威德王。<a id="a-65"></a>其次彼王城北有一菩提道场。<a id="a-66"></a>名曰满月光明道场。<a id="a-67"></a>于其处所。<a id="a-68"></a>有一守护菩提道场之神。<a id="a-69"></a>号名慈德。<a id="a-6A"></a>其时于世界中有一菩萨。<a id="a-6B"></a>名曰离垢幢菩萨摩诃萨。<a id="a-6C"></a>坐于菩提道场欲成正觉。<a id="a-6D"></a>是故其时于此世界中。<a id="a-6E"></a>有一大国恶魔徒众。<a id="a-6F"></a>于其众中有一最大恶魔王。<a id="a-6G"></a>名曰金色光。<a id="a-6H"></a>与其眷属无量徒众。<a id="a-6I"></a>俱来至到菩萨处所。<a id="a-6J"></a>皆欲恼乱离垢菩萨。<a id="a-6K"></a>勿遣成道。<a id="a-6L"></a>其时之世于自在幢城。<a id="a-6M"></a>有一大威德转轮圣王。<a id="a-6N"></a>以获得菩萨圣性智力神通自在。<a id="a-6O"></a>化作兵众其数甚多。<a id="a-6P"></a>围绕菩提道场。<a id="a-6Q"></a>诸魔惶怖悉皆奔散。<a id="a-6R"></a>其时离垢幢菩萨摩诃萨。<a id="a-6S"></a>遂则得成正觉无上正等菩提。</p>
  <p id="a6T">尔时菩提道场神慈德。<a id="a-6U"></a>见菩萨成道已。<a id="a-6V"></a>惭愧无量欢喜无尽。<a id="a-6W"></a>将何报愿无处思量。<a id="a-6X"></a>便于彼大威德王边。<a id="a-6Y"></a>发大深愿而生子想。<a id="a-6Z"></a>其时菩提道场神慈德。<a id="a-6a"></a>则便顶礼离垢幢如来足作是愿言。<a id="a-6b"></a>愿我与此大威德转轮圣王。<a id="a-6c"></a>世世生生同愿同行。<a id="a-6d"></a>常愿修持金刚菩提圣性佛道。<a id="a-6e"></a>接引有情。<a id="a-6f"></a>在在处处于世所生之时。<a id="a-6g"></a>乃至成佛。<a id="a-6h"></a>愿我常与此王为所生之母。<a id="a-6i"></a>作是愿已其大威德转轮圣王。<a id="a-6j"></a>于此道场后更增加道场。<a id="a-6k"></a>广行供养严加守护。<a id="a-6l"></a>经于无数劫。<a id="a-6m"></a>供养道场十那由他微尘数。<a id="a-6n"></a>诸佛如来菩萨摩诃萨等。<a id="a-6o"></a>其时曼殊室利向众会之中告言。<a id="a-6p"></a>诸菩萨摩诃萨于意云何。<a id="a-6q"></a>彼菩提道场神慈德者。<a id="a-6r"></a>则我身是也。<a id="a-6s"></a>转轮威德王者。<a id="a-6t"></a>今毗卢遮那如来身是也。<a id="a-6u"></a>于是曼殊室利。<a id="a-6v"></a>其时我从往昔于彼威德转轮圣王边先世曾发诸佛深誓。<a id="a-6w"></a>广大弘愿。<a id="a-6x"></a>则尔时毗卢遮那于后向十方刹土。<a id="a-6y"></a>于一切诸佛法界之中。<a id="a-6z"></a>处处生世行菩萨道。<a id="a-70"></a>发引有情令种善根。<a id="a-71"></a>修行菩提教化成就阿耨多罗三藐三菩提。<a id="a-72"></a>于最后身成等正觉。<a id="a-73"></a>出生示现世世成佛。<a id="a-74"></a>号名毗卢遮那。<a id="a-75"></a>是故曼殊室利菩萨言。<a id="a-76"></a>如是此佛本意成道。<a id="a-77"></a>愿当与我为子。<a id="a-78"></a>我则常为其母。<a id="a-79"></a>发大愿已。<a id="a-7A"></a>于后我则常行菩萨道。<a id="a-7B"></a>化度有情一切众生遂经七十万亿阿僧企耶百千殑伽沙微尘数劫。<a id="a-7C"></a>修行菩提。<a id="a-7D"></a>喻令大千世界末成微尘。<a id="a-7E"></a>一一尘数作为众生尽皆成佛。</p>
  <p id="a7F">尔时大圣曼殊菩萨。<a id="a-7G"></a>后更乃值香云优钵罗世界。<a id="a-7H"></a>遇众香雷音王如来出世之时。<a id="a-7I"></a>于佛世界作转轮圣王。<a id="a-7J"></a>号曰名虚空王。<a id="a-7K"></a>云何得为虚空王。<a id="a-7L"></a>其王往昔因地之时。<a id="a-7M"></a>向诸佛如来前发大广愿当度有情愿。<a id="a-7N"></a>我心等虚空无有休歇。<a id="a-7O"></a>伏愿诸佛覆护加被。<a id="a-7P"></a>虚空幽冥灵圣助我。<a id="a-7Q"></a>我则于此优钵罗世界生。<a id="a-7R"></a>遂则虚空灵圣证我为虚空王。<a id="a-7S"></a>其王随心所念应圣有感。<a id="a-7T"></a>王当寿命八万四千劫。<a id="a-7U"></a>其王亲族中宫婇女王子大臣。<a id="a-7V"></a>同心发愿常务供养余无所作。<a id="a-7W"></a>常以种种乐具衣服床卧。<a id="a-7X"></a>饮食汤药房舍堂殿。<a id="a-7Y"></a>四事供侍诸佛如来一切菩萨。<a id="a-7Z"></a>经满八万四千劫。<a id="a-7a"></a>其王是时后乃独居安坐。<a id="a-7b"></a>无侣为伴作是思惟。<a id="a-7c"></a>欲求帝释梵王邪声闻缘觉邪。<a id="a-7d"></a>虚空王作是念已。<a id="a-7e"></a>空中诸天告声言曰。<a id="a-7f"></a>大王止止。<a id="a-7g"></a>勿起如是下劣小愿之心。<a id="a-7h"></a>大王所集福聚甚多无有比量。<a id="a-7i"></a>王闻是语我今决定不退无上菩提之心。<a id="a-7j"></a>何以故天来告我。<a id="a-7k"></a>尔时虚空王。<a id="a-7l"></a>则共诸国人民及自眷属。<a id="a-7m"></a>有八十亿俱胝那庾多恒河沙徒侣及一切众生。<a id="a-7n"></a>往诣众香雷音王如来边。<a id="a-7o"></a>同共向佛发广大深愿。<a id="a-7p"></a>更相供养诸佛菩萨。<a id="a-7q"></a>心等虚空无有穷尽。<a id="a-7r"></a>虚空王重发誓言。<a id="a-7s"></a>复愿徒众于当来之世。<a id="a-7t"></a>欢喜相见导引有情一切众生。<a id="a-7u"></a>同我先愿广开供养总当成佛。<a id="a-7v"></a>是故师子勇猛菩萨及诸大众。<a id="a-7w"></a>见如来说曼殊室利往昔因缘之法。<a id="a-7x"></a>惭愧无量。<a id="a-7y"></a>其师子勇猛菩萨及一切大会众等。<a id="a-7z"></a>咸断疑网。<a id="a-80"></a>师子勇猛言。<a id="a-81"></a>我等大众亦当依随曼殊室利十六大士菩萨摩诃萨等。<a id="a-82"></a>同发大愿当来接引。<a id="a-83"></a>广度有情一切苍生。<a id="a-84"></a>尽皆成佛得阿耨多罗三藐三菩提故。</p>
 </body>
</html>