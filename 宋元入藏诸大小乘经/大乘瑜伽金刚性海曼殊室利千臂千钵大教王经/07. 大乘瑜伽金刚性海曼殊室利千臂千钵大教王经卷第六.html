<!doctype html>
<html id="z3IBUouk1" data-ver="624">
 <head>
  <meta charset="utf-8">
  <meta author="不空">
  <meta library="龙藏">
  <meta catalog="宋元入藏诸大小乘经">
  <meta period="唐">
 </head>
 <body>
  <h1 id="a1">大乘瑜伽金刚性海曼殊室利千臂千钵大教王经卷第六</h1>
  <p id="a2">尔时释迦如来。<a id="a-3"></a>当与大众一切诸大菩萨摩诃萨埵。<a id="a-4"></a>次第则说如来金刚圣性平等观门。<a id="a-5"></a>第三云何次第得入平等门。<a id="a-6"></a>一者入跛字观本真无染着离垢义。<a id="a-7"></a>宝生如来说法界真如平等门。<a id="a-8"></a>就此门中演有二品。<a id="a-9"></a>一者说秘密归止观照法性决择心地第五品。<a id="a-A"></a>已上一品教法。<a id="a-B"></a>于此教法观照决择心地品者。<a id="a-C"></a>合于道场内秘授心地法。<a id="a-D"></a>不应于此经显说。<a id="a-E"></a>合在瑜伽圣性品中别说密授观门。<a id="a-F"></a>二者后演有一切菩萨修学如来三摩地圣性潜通加被第六品。<a id="a-G"></a>如来次第当且应说潜通加被品。<a id="a-H"></a>是时释迦牟尼如来。<a id="a-I"></a>在大会道场。<a id="a-J"></a>一切大众诸天等菩萨摩诃萨四部众等大梵诸天等龙神八部等善男子善女人等。<a id="a-K"></a>见如来入于真如实际清净法界三摩地。<a id="a-L"></a>放圣性三昧金色光。<a id="a-M"></a>照普贤菩萨法界性体身心相好支节身分。<a id="a-N"></a>一一毛孔中皆有不可思议。<a id="a-O"></a>不可说不可说佛刹海藏。<a id="a-P"></a>一一海藏有微尘数诸佛出兴于世。<a id="a-Q"></a>有诸大菩萨众所共围绕。<a id="a-R"></a>诸佛世尊教导苍生及一切诸大菩萨摩诃萨等。<a id="a-S"></a>又见如来入无依止毗卢遮那。<a id="a-T"></a>清净法身等如虚空。<a id="a-U"></a>以智慧身现无量身。<a id="a-V"></a>普贤菩萨从如来无量智身出现。<a id="a-W"></a>遍往十方净土承事诸佛。<a id="a-X"></a>入于诸佛法界。<a id="a-Y"></a>出无量无边不可思议自在。<a id="a-Z"></a>神通法性智身。<a id="a-a"></a>住于无量一切智门以智光明善了诸法。<a id="a-b"></a>于诸法中得无所畏。<a id="a-c"></a>随所演说穷未来际。<a id="a-d"></a>辩才无尽以大智慧开总持门。<a id="a-e"></a>慧眼清彻法眼无际。<a id="a-f"></a>入深法界达智慧境。<a id="a-g"></a>无有障碍亦无边际。<a id="a-h"></a>究竟寂静犹若虚空。<a id="a-i"></a>如是诸佛菩萨世界。<a id="a-j"></a>及兜率天宫诸大菩萨摩诃萨。<a id="a-k"></a>亦见普贤菩萨神通自在化现之相。<a id="a-l"></a>亦见彼一切佛净土一切如来神变神通及诸菩萨。<a id="a-m"></a>如此诸佛菩萨。<a id="a-n"></a>皆与毗卢遮那如来。<a id="a-o"></a>于往昔时同种善根。<a id="a-p"></a>修菩萨道行普贤行愿。<a id="a-q"></a>悉已寤入诸佛自在甚深解脱。<a id="a-r"></a>得无差别法性之身。<a id="a-s"></a>等入一切诸佛净土圣性海藏而依所住。<a id="a-t"></a>皆是如来自在圣力。<a id="a-u"></a>圣性法界神力无边。<a id="a-v"></a>功德无量不可思议。<a id="a-w"></a>是时释迦牟尼如来在大会中。<a id="a-x"></a>告诸菩萨摩诃萨四部众等及诸比丘比丘尼善男子善女人并及一切众生。<a id="a-y"></a>是故若有菩萨。<a id="a-z"></a>修于身密勤行观照者。<a id="a-10"></a>往昔普贤发广大行愿。<a id="a-11"></a>入于众生三密体性。<a id="a-12"></a>证修金刚三密门三十支三摩地观者。<a id="a-13"></a>于一一支观中。<a id="a-14"></a>入在众生根本自性。<a id="a-15"></a>法界心性真如理智。<a id="a-16"></a>奋迅速疾加被安住。<a id="a-17"></a>证寤金刚三摩地。<a id="a-18"></a>是时普贤菩萨本愿圣性金刚力智。<a id="a-19"></a>令一切众生证得菩提解脱门故。<a id="a-1A"></a>是时释迦牟尼世尊告言普贤菩萨。<a id="a-1B"></a>汝常在金刚圣性法界诸佛法身不思议甚深秘密三摩地方便法海之中。<a id="a-1C"></a>同一切如来圣性功德菩提海藏真如法界。<a id="a-1D"></a>所谓有情众生修行加持。<a id="a-1E"></a>速达三密解脱法身证身印三昧秘密三摩地。<a id="a-1F"></a>都有几种门。<a id="a-1G"></a>普贤菩萨言。<a id="a-1H"></a>比来承佛圣旨言教。<a id="a-1I"></a>修持三十秘密观门。<a id="a-1J"></a>世尊语普贤如是如是。<a id="a-1K"></a>尔时释迦如来自言。<a id="a-1L"></a>有三十秘密观门者。<a id="a-1M"></a>且就第一身密十支观门。<a id="a-1N"></a>如来一一分析令修此观。<a id="a-1O"></a>则普贤菩萨。<a id="a-1P"></a>与十大士菩萨。<a id="a-1Q"></a>重当稽首如来言。<a id="a-1R"></a>云何有十种金刚圣性秘契身密十支菩提观修证圣性三摩地门。<a id="a-1S"></a>佛言告语摩诃普贤。<a id="a-1T"></a>当与十大士菩萨为于上首。<a id="a-1U"></a>同愿修证圣性圣力加被入一切众生心性身中。<a id="a-1V"></a>与诸菩萨当为上首。<a id="a-1W"></a>引接有情寤入菩提。<a id="a-1X"></a>云何名为十种身密契印菩提三摩地观解脱门。<a id="a-1Y"></a>一者名普吉祥威力菩萨摩诃萨。<a id="a-1Z"></a>入毗卢遮那大寂清净智。<a id="a-1a"></a>从清净智出。<a id="a-1b"></a>还入众生自性三密识智。<a id="a-1c"></a>有情心地同如来。<a id="a-1d"></a>一切法界圣性诸佛菩提。<a id="a-1e"></a>调伏众生心圣性加持身印。<a id="a-1f"></a>令速证得究竟出离生死苦海智身解脱门。<a id="a-1g"></a>二者名为殊胜道场髻王菩萨摩诃萨。<a id="a-1h"></a>入佛圣力一一境界悉见诸佛如来性海净土三昧。<a id="a-1i"></a>普诣一切如来咨受所修。<a id="a-1j"></a>大乘秘密三摩地功德胜境。<a id="a-1k"></a>法界加持入身密三摩地印。<a id="a-1l"></a>成就法身无变异故得解脱门。<a id="a-1m"></a>三者名大精进金刚脐菩萨摩诃萨。<a id="a-1n"></a>入知一切如来究竟寂灭三昧。<a id="a-1o"></a>令入众生性身密菩提。<a id="a-1p"></a>得安立位一切菩萨地加持身印。<a id="a-1q"></a>入三密门金刚三摩地。<a id="a-1r"></a>普遍万行诸大愿故。<a id="a-1s"></a>证法海如性解脱门。<a id="a-1t"></a>四者名青莲华眼菩萨摩诃萨。<a id="a-1u"></a>入一切佛心成正等觉三昧。<a id="a-1v"></a>于三昧中普现微尘数法界如来无量妙法加持身印。<a id="a-1w"></a>化现法身入众生性。<a id="a-1x"></a>成菩提种无障碍解脱门。<a id="a-1y"></a>五者名菩提幢菩萨摩诃萨。<a id="a-1z"></a>证入如月莹明清净光相普现一切法界以无碍音开演寤入众生智性得入三昧。<a id="a-20"></a>演说解释微细秘密之义。<a id="a-21"></a>加持身印达令遍知法界圣性。<a id="a-22"></a>证见一切诸佛国土。<a id="a-23"></a>悉现清净不可思义无差别智。<a id="a-24"></a>自在无障解脱门。<a id="a-25"></a>六者名无垢藏菩萨摩诃萨。<a id="a-26"></a>入诸佛智光明如来境界不动不转真如智性三昧。<a id="a-27"></a>入一切诸佛微尘刹土中。<a id="a-28"></a>悉见无边诸大菩萨。<a id="a-29"></a>尽能加持入于身印。<a id="a-2A"></a>达众生体性。<a id="a-2B"></a>迅速疾证成就菩提。<a id="a-2C"></a>神通自在境界解脱门。<a id="a-2D"></a>七者名为现一切如来神变摩尼王幢网垂覆髻菩萨摩诃萨。<a id="a-2E"></a>入法界一相无差别慧光明三昧。<a id="a-2F"></a>一念圣智加持身印。<a id="a-2G"></a>现过去未来见在三世劫数成坏。<a id="a-2H"></a>微尘数善恶之事。<a id="a-2I"></a>悉皆平等真如清净解脱门。<a id="a-2J"></a>八者名寂静光菩萨摩诃萨。<a id="a-2K"></a>入如来金刚慧种种加助众生进分菩提圣道三昧。<a id="a-2L"></a>入加持身印。<a id="a-2M"></a>令入一切菩萨诸根自性性海。<a id="a-2N"></a>各入自智三昧境界神力不可说解脱门。<a id="a-2O"></a>九者名为圣智速疾自在王菩萨摩诃萨。<a id="a-2P"></a>入无尽法界虚空界大神通法身无相三昧。<a id="a-2Q"></a>能以加持身印。<a id="a-2R"></a>令圣力化现种种智身应现无量圣智入一切众生性。<a id="a-2S"></a>遍于一切诸佛国土。<a id="a-2T"></a>现诸佛如来无边法界性海圣智解脱门。<a id="a-2U"></a>十者名为法海雷音王菩萨摩诃萨。<a id="a-2V"></a>入三摩地令得一切菩萨诸地成正觉力入佛解脱三昧。<a id="a-2W"></a>显示一切菩萨修行普贤法门行持愿力。<a id="a-2X"></a>次第修行本愿秘密三摩地观。<a id="a-2Y"></a>加持身印。<a id="a-2Z"></a>入一切菩萨性智菩提三摩地。<a id="a-2a"></a>广大圣行方便愿力。<a id="a-2b"></a>令一切众生速证无上菩提解脱门。</p>
  <p id="a2c">尔时普贤菩萨。<a id="a-2d"></a>于如来前广发大愿已入于三昧。<a id="a-2e"></a>与十大士菩萨为于上首。<a id="a-2f"></a>誓当行持大愿安立菩提。<a id="a-2g"></a>同在一切众生身量佛性之中。<a id="a-2h"></a>与真如性海同为一体。<a id="a-2i"></a>加持一切菩萨摩诃萨。<a id="a-2j"></a>入身印增进菩提。<a id="a-2k"></a>是故普贤菩萨。<a id="a-2l"></a>应时对如来前。<a id="a-2m"></a>便入金刚法界性三昧海。<a id="a-2n"></a>自于法性身量海中。<a id="a-2o"></a>现微尘数佛性世界。<a id="a-2p"></a>诸大菩萨及微尘数一切众生。<a id="a-2q"></a>而教导之。<a id="a-2r"></a>复现如来在菩提树下坐师子之座。<a id="a-2s"></a>量等虚空遍周法界。<a id="a-2t"></a>金刚法海大宝莲华。<a id="a-2u"></a>如如性海之内当现示相。<a id="a-2v"></a>总在普贤菩萨身中。<a id="a-2w"></a>法性圣德慧智之中无有障碍。<a id="a-2x"></a>殊胜圣力神通自在。<a id="a-2y"></a>是时如来赞叹普贤大士菩萨。<a id="a-2z"></a>善哉善哉能示现诸佛境界不思议力甚深微妙。<a id="a-30"></a>发无尽广大行愿诸佛功德性海三摩地。<a id="a-31"></a>如来大愿故不可思议。<a id="a-32"></a>无有比量。<a id="a-33"></a>甚深金刚圣性海不可说不可说故。<a id="a-34"></a>是时如来告净德妙光菩萨摩诃萨。<a id="a-35"></a>汝当遍往诸佛法界性海菩提圣德道场。<a id="a-36"></a>咨授一切如来秘密法门口密三摩地教法。<a id="a-37"></a>净德妙光即与诸十大士菩萨摩诃萨为于上首。<a id="a-38"></a>发广大愿行普贤行。<a id="a-39"></a>得入一切众生种性身心性中。<a id="a-3A"></a>圣力加持口密证于心地。<a id="a-3B"></a>慧辩无碍大智辩才口密真言印。<a id="a-3C"></a>入十支三摩地观者。<a id="a-3D"></a>有几种门。<a id="a-3E"></a>净德妙光大士菩萨摩诃萨。<a id="a-3F"></a>则为十大士菩萨。<a id="a-3G"></a>稽首如来言。<a id="a-3H"></a>有一切十方诸佛。<a id="a-3I"></a>同声共说口密真言印契三摩地观。<a id="a-3J"></a>加持修行有十种解脱门。<a id="a-3K"></a>云何名为十种法门。<a id="a-3L"></a>得证入众生体性。<a id="a-3M"></a>疾得无上正等菩提。<a id="a-3N"></a>何者为十。</p>
  <p id="a3O">一者名广演三世一切名字音髻菩萨摩诃萨。<a id="a-3P"></a>入三摩地圣力加持口密印契。<a id="a-3Q"></a>入一切众生清净性中证普德最胜灯光焰照三昧。<a id="a-3R"></a>得入一念中现无尽法界金刚慧照普胜佛性海三摩地。<a id="a-3S"></a>速得成等正觉解脱门。<a id="a-3T"></a>二者名说一切众生菩提音菩萨摩诃萨。<a id="a-3U"></a>入三摩地圣智加持口密印契入微尘。<a id="a-3V"></a>数总持殊胜三昧得证教。<a id="a-3W"></a>化阿僧祇劫微尘数众生成熟不思议三摩地观。<a id="a-3X"></a>甚深秘密解脱门。<a id="a-3Y"></a>三者名金刚智威力王菩萨摩诃萨。<a id="a-3Z"></a>入三摩地圣慧加持口密印契。<a id="a-3a"></a>入普光师子王奋迅金刚幢三昧。<a id="a-3b"></a>证得金刚圣性加持。<a id="a-3c"></a>令修习菩萨胜福庄严诸佛净土。<a id="a-3d"></a>出生一切微尘数诸佛国土。<a id="a-3e"></a>出殑伽沙诸佛如来成就众生解脱门。<a id="a-3f"></a>四者名一切愿海音宝王髻菩萨摩诃萨。<a id="a-3g"></a>入三摩地圣性加持口密印契。<a id="a-3h"></a>证入普妙宝焰妙光三昧。<a id="a-3i"></a>得观察诸佛神通自在无碍境界。<a id="a-3j"></a>清净法性正见正智无迷惑解脱门。<a id="a-3k"></a>五者名智慧幢菩萨摩诃萨。<a id="a-3l"></a>入三摩地圣德加持口密印契证入普胜功德海幢三昧。<a id="a-3m"></a>得入于一切微尘佛刹莲华海藏菩萨众会法界道场中。<a id="a-3n"></a>示现不思议神力清净圣性。<a id="a-3o"></a>入一切众生心。<a id="a-3p"></a>令证入如来法性净土。<a id="a-3q"></a>得诸佛慧海解脱门。<a id="a-3r"></a>六者名佛种智最胜上行菩萨摩诃萨。<a id="a-3s"></a>入三摩地圣道加持口密印契。<a id="a-3t"></a>证入普智光三摩地光明照如来佛性圣智身三昧。<a id="a-3u"></a>入一切诸大菩萨摩诃萨圣性心地。<a id="a-3v"></a>证得自在神力随逐如来观照甚深法义。<a id="a-3w"></a>入广大法界藏真如实性解脱门。<a id="a-3x"></a>七者名遍一切法界音菩萨摩诃萨。<a id="a-3y"></a>入三摩地圣行加持口密印契。<a id="a-3z"></a>证入普见清净无尽福威德光三昧。<a id="a-40"></a>得普入一切世间出世间自在力出生加持。<a id="a-41"></a>一切诸大菩萨摩诃萨。<a id="a-42"></a>成就普贤大愿无边行门法界虚空解脱门。<a id="a-43"></a>八者名梵音海量菩萨摩诃萨。<a id="a-44"></a>入三摩地圣通加持口密印契。<a id="a-45"></a>证入普门最胜三昧。<a id="a-46"></a>于有相无相二种义一性平等。<a id="a-47"></a>于法界中加被一切菩萨。<a id="a-48"></a>证得一切诸佛如来神境通自性涅槃解脱门。<a id="a-49"></a>九者名说法无尽清净辩才无碍智菩萨摩诃萨。<a id="a-4A"></a>入三摩地圣境神力加持口密印契。<a id="a-4B"></a>证入普门字轮无碍智用三昧。<a id="a-4C"></a>加被一切菩萨摩诃萨。<a id="a-4D"></a>得入一切法门如来秘藏不可说。<a id="a-4E"></a>入一切众生识性无碍慧。<a id="a-4F"></a>皆得寤解辩才无有穷尽解脱门。<a id="a-4G"></a>十者名转法轮音髻菩萨摩诃萨。<a id="a-4H"></a>入三摩地圣智言音加持口密印契证入金刚顶三昧。<a id="a-4I"></a>加被一切菩萨摩诃萨。<a id="a-4J"></a>得入随顺菩提八圣道。<a id="a-4K"></a>是诸菩萨所谓行正见圣道。<a id="a-4L"></a>远离一切诸邪见故。<a id="a-4M"></a>起正思惟舍妄分别。<a id="a-4N"></a>心常随顺一切正智故。<a id="a-4O"></a>常行正语离语四过顺圣言故。<a id="a-4P"></a>常修正业教化众生令调伏故。<a id="a-4Q"></a>安住正命头陀知足。<a id="a-4R"></a>威仪圣行审正随顺。<a id="a-4S"></a>菩提道行四智圣种。<a id="a-4T"></a>入佛知见同如来佛心。<a id="a-4U"></a>世间十恶一切过失皆悉永离故。<a id="a-4V"></a>起众生心令正精进。<a id="a-4W"></a>勤修一切菩萨苦行。<a id="a-4X"></a>入佛十力无挂碍。<a id="a-4Y"></a>故心常正念悉能忆持一切正语圣智言音。<a id="a-4Z"></a>除灭世间邪行世间邪命散动心故。<a id="a-4a"></a>心常正定得三种意生身。<a id="a-4b"></a>善入诸佛菩萨不思议解脱门。<a id="a-4c"></a>是时净德妙光菩萨摩诃萨大士。<a id="a-4d"></a>稽首作礼向如来前入于三昧。<a id="a-4e"></a>即普入一切诸佛平等性法界海。<a id="a-4f"></a>同于如来虚空圣性。<a id="a-4g"></a>普能包纳微尘数十方法界。<a id="a-4h"></a>三世诸佛一切菩萨摩诃萨。<a id="a-4i"></a>同入三昧。<a id="a-4j"></a>入于众生体性加持慧力悉令解脱故。<a id="a-4k"></a>是时十方诸如来。<a id="a-4l"></a>共叹净德妙光大士菩萨。<a id="a-4m"></a>善哉善哉能善加被圣力圣性。<a id="a-4n"></a>入一切众生身心清净智性。<a id="a-4o"></a>进分菩提速成佛果故。</p>
  <p id="a4p">是时世尊告海月光大明慧菩萨摩诃萨。<a id="a-4q"></a>汝当为十大士菩萨摩诃萨为于上首。<a id="a-4r"></a>同令运度一切众生。<a id="a-4s"></a>入毗卢遮那如来体性法界海。<a id="a-4t"></a>如来于法界性海中。<a id="a-4u"></a>现百宝莲华台藏世界。<a id="a-4v"></a>其台座上周遍有千叶。<a id="a-4w"></a>一叶一世界为千世界。<a id="a-4x"></a>我化为千释迦据千世界。<a id="a-4y"></a>复就一叶世界。<a id="a-4z"></a>复有百亿须弥山百亿日月。<a id="a-50"></a>百亿四天下百亿南阎浮提百亿菩萨释迦座佛。<a id="a-51"></a>在莲华藏世界宝座上坐宝莲华。<a id="a-52"></a>尔时释迦如来。<a id="a-53"></a>共海月光大明慧十大士菩萨。<a id="a-54"></a>同共证入毗卢遮那莲华海藏法界体性三昧。<a id="a-55"></a>复令千百亿世界中微尘微尘数阿僧祇殑伽沙众生。<a id="a-56"></a>达证真如法性三摩地佛性海中。<a id="a-57"></a>如来令圣力。<a id="a-58"></a>加被增益一切众生。<a id="a-59"></a>根本自体圣性圣慧。<a id="a-5A"></a>用入三摩地般若圣慧加持。<a id="a-5B"></a>速疾证得无上正等菩提。<a id="a-5C"></a>是时一切大众。<a id="a-5D"></a>共十大士海月光大明慧菩萨摩诃萨。<a id="a-5E"></a>同共稽首世尊如来。<a id="a-5F"></a>海月光等菩萨言。<a id="a-5G"></a>入佛三摩地体性三昧者。<a id="a-5H"></a>一切众生得入此三摩地观不。<a id="a-5I"></a>佛语海月光大明慧。<a id="a-5J"></a>善男子若有一切众生。<a id="a-5K"></a>能弃舍身命深信大乘。<a id="a-5L"></a>则于此教门深当信受。<a id="a-5M"></a>则得入此金刚三密观门教法。<a id="a-5N"></a>即是时十大士海月光大明慧菩萨等。<a id="a-5O"></a>圣力潜加开寤意密。<a id="a-5P"></a>令圣性圣力入一切菩萨摩诃萨意识净性中。<a id="a-5Q"></a>速超佛地疾证菩提。<a id="a-5R"></a>云何名为入瑜伽意密印契十支佛三摩地观解脱门。<a id="a-5S"></a>一者名曰现一切大愿普智光照如来境菩萨摩诃萨。<a id="a-5T"></a>入意密印契证入三摩地观者。<a id="a-5U"></a>令此菩萨摩诃萨广修福德圣力加持。<a id="a-5V"></a>入大圆镜智明月净性三昧。<a id="a-5W"></a>证得出生大明智。<a id="a-5X"></a>入一切诸大菩萨佛地除去烦恼。<a id="a-5Y"></a>三毒大病悉皆消灭。<a id="a-5Z"></a>证大智波罗蜜多。<a id="a-5a"></a>能教化一切众生。<a id="a-5b"></a>庄严一切佛国净土。<a id="a-5c"></a>菩萨净行善巧慧辩方便解脱门。<a id="a-5d"></a>二者名为法云音海光无垢藏菩萨摩诃萨。<a id="a-5e"></a>入三摩地观圣德加被速疾增益善进巧便意密印契。<a id="a-5f"></a>令圣力性入一切菩萨摩诃萨。<a id="a-5g"></a>证入胜慧云音海光圣慧法藏三昧得入一念圣性中。<a id="a-5h"></a>普入一切众生体性种智方便般若无碍智性解脱门。<a id="a-5i"></a>三者名须弥光觉菩萨摩诃萨。<a id="a-5j"></a>入三摩地观圣力加持意密印契。<a id="a-5k"></a>速入一切性寂灭三昧。<a id="a-5l"></a>令一切菩萨摩诃萨证入大智光明。<a id="a-5m"></a>照启其心思惟观察见诸法性。<a id="a-5n"></a>得了寤一切言音陀罗尼门。<a id="a-5o"></a>得受持意密一切大寂静解脱门。<a id="a-5p"></a>四者名虚空宝藏无碍大慧菩萨摩诃萨。<a id="a-5q"></a>入三摩地观圣性加持意密印契。<a id="a-5r"></a>令一切菩萨摩诃萨。<a id="a-5s"></a>证迅疾入法界圣智性开敷莲华三昧海。<a id="a-5t"></a>得入一切菩萨疾寤证入诸法如虚空性。<a id="a-5u"></a>入如来智日三昧常照其心。<a id="a-5v"></a>于一切法无有分别。<a id="a-5w"></a>了一切佛智悉皆平等。<a id="a-5x"></a>于一切法中自在清净解脱门。<a id="a-5y"></a>五者名离染着觉菩萨摩诃萨。<a id="a-5z"></a>入三摩地观圣道加持意密印契。<a id="a-60"></a>令一切菩萨摩诃萨。<a id="a-61"></a>证清净性圣智心量。<a id="a-62"></a>疾得如来印契三昧。<a id="a-63"></a>达寤灌顶法性三摩地。<a id="a-64"></a>速达自体真如本源。<a id="a-65"></a>自性如如解脱门。<a id="a-66"></a>六者名无碍觉菩萨摩诃萨。<a id="a-67"></a>入三摩地观圣性加持意密印契。<a id="a-68"></a>令一切菩萨摩诃萨。<a id="a-69"></a>证入三密法门。<a id="a-6A"></a>令心速疾量等三摩地。<a id="a-6B"></a>达寤入一切法界性海三昧。<a id="a-6C"></a>入普贤妙行相续现前。<a id="a-6D"></a>大愿深心圆满清净。<a id="a-6E"></a>勤求佛道得大智海。<a id="a-6F"></a>摄诸众生运度成佛。<a id="a-6G"></a>能行大悲大慈大愿解脱门。<a id="a-6H"></a>七者名普觉悦意声菩萨摩诃萨。<a id="a-6I"></a>入三摩地观圣德圣性加持入意密印契三摩地。<a id="a-6J"></a>令一切菩萨摩诃萨。<a id="a-6K"></a>证入圣智迅疾入无生观门。<a id="a-6L"></a>成就福德藏三昧。<a id="a-6M"></a>得入一切诸佛境界无障碍慧。<a id="a-6N"></a>令一切菩萨普得证一切佛功德海。<a id="a-6O"></a>能入诸法实相增进圣性圣智圣慧。<a id="a-6P"></a>观照诸佛法性解脱门。<a id="a-6Q"></a>八者名普照三世等觉智菩萨摩诃萨。<a id="a-6R"></a>入三摩地观圣智加持入意密印契。<a id="a-6S"></a>心性真如实相迅疾证知一切众生心意。<a id="a-6T"></a>令一切菩萨摩诃萨及一切有情众生。<a id="a-6U"></a>得入菩提心圣行广大殊胜之愿。<a id="a-6V"></a>得神通智三昧。<a id="a-6W"></a>证入佛界入菩萨界。<a id="a-6X"></a>入四圣界入大梵天王界。<a id="a-6Y"></a>入诸天帝释界入天龙八部界。<a id="a-6Z"></a>入四部弟子界入一切众生九类有情界。<a id="a-6a"></a>入为一体。<a id="a-6b"></a>如上所说一切有情贤圣法界诸菩萨等。<a id="a-6c"></a>达寤通同一性得证入无障无碍。<a id="a-6d"></a>入佛心智慧神用自在解脱门。<a id="a-6e"></a>九者名广大力妙觉大量殊胜菩萨摩诃萨。<a id="a-6f"></a>入三摩地观照圣行加持意密印契。<a id="a-6g"></a>令一切菩萨摩诃萨。<a id="a-6h"></a>证入金刚智性。<a id="a-6i"></a>疾入一性之中。<a id="a-6j"></a>其身圣意遍证法界金刚慧焰三昧空无所得。<a id="a-6k"></a>普入如来一切法界性海身意。<a id="a-6l"></a>等于虚空无依无处。<a id="a-6m"></a>速达救摄一切众生体性本源自性海藏。<a id="a-6n"></a>令速超佛地神通圣力疾证菩提解脱门。<a id="a-6o"></a>十者名法界光明普觉圣智菩萨摩诃萨。<a id="a-6p"></a>入三摩地观圣慧力加持意密印契。<a id="a-6q"></a>令一切菩萨摩诃萨。<a id="a-6r"></a>证入真如实相。<a id="a-6s"></a>速疾智证一切如来秘密法藏三昧海性。<a id="a-6t"></a>得一念中能忆无量劫事。<a id="a-6u"></a>于一念中悉知微尘数三世一切诸众生根量智慧。<a id="a-6v"></a>令速入一切陀罗尼门一切三昧门。<a id="a-6w"></a>演说无边诸佛深妙海藏。<a id="a-6x"></a>诸法秘密常转不退清净法轮。<a id="a-6y"></a>令一切菩萨及诸众生。<a id="a-6z"></a>皆证得入诸佛境界圣性智慧光明三摩地。<a id="a-70"></a>入于殊胜圣慧甚深法藏。<a id="a-71"></a>秘密性海三昧解脱门。<a id="a-72"></a>是时海月光大明慧大士菩萨摩诃萨。<a id="a-73"></a>稽首顶礼如来足。<a id="a-74"></a>承佛神力对世尊前。<a id="a-75"></a>入一切诸佛毗卢遮那如来海藏身性三昧。<a id="a-76"></a>普得入于一切诸佛平等圣性普贤行愿。<a id="a-77"></a>于法界中示现一切菩萨摩诃萨。<a id="a-78"></a>真际法性身相无形状。<a id="a-79"></a>心同法界量体性等。<a id="a-7A"></a>虚空得同如来法身性海。<a id="a-7B"></a>五眼显照一切诸佛。<a id="a-7C"></a>大愿大行无尽法海功德解脱门。<a id="a-7D"></a>尔时释迦如来。<a id="a-7E"></a>赞叹海月光大明慧菩萨摩诃萨。<a id="a-7F"></a>善哉善哉普能示现证入毗卢遮那诸佛甚深微妙。<a id="a-7G"></a>秘密法藏性海三昧。<a id="a-7H"></a>无尽殊胜神通自在。<a id="a-7I"></a>入众生体性令得解脱。<a id="a-7J"></a>殊特最胜不思议故。<a id="a-7K"></a>是时释迦牟尼如来。<a id="a-7L"></a>则告大士曼殊室利言善男子若有行人。<a id="a-7M"></a>求一切诸佛阿耨多罗三藐三菩提者。<a id="a-7N"></a>是故诸菩萨摩诃萨。<a id="a-7O"></a>及诸声闻众四部弟子等。<a id="a-7P"></a>善男子善女人。<a id="a-7Q"></a>应当入瑜伽三摩地。<a id="a-7R"></a>有前方便。<a id="a-7S"></a>毗卢遮那五智五顶金刚界道场。<a id="a-7T"></a>除灭五盖十缠障蔽心眼。<a id="a-7U"></a>诸恶之罪者。<a id="a-7V"></a>此人则令入是道场。<a id="a-7W"></a>行道观行六时礼忏。<a id="a-7X"></a>大方等佛名经不休不歇。<a id="a-7Y"></a>阿阇黎与三时开决心地疑网。<a id="a-7Z"></a>行道礼念昼夜六时无有休息者。<a id="a-7a"></a>其人入观七日一食。<a id="a-7b"></a>得证曼殊大智普贤行愿。<a id="a-7c"></a>若有行人被着魔障昏沉缠缚。<a id="a-7d"></a>于道场内暂时迷闷休歇魔障蔽心者。<a id="a-7e"></a>其人则不成菩提道果。<a id="a-7f"></a>更不得入此道场待后别期方应得入。<a id="a-7g"></a>世尊殷勤切当告示语诸修学菩萨行人等。<a id="a-7h"></a>勿使空过徒遣罢劳。<a id="a-7i"></a>其行道行人昼夜六时不眠不睡。<a id="a-7j"></a>过满三七日者。<a id="a-7k"></a>阿阇梨则与日日三时决择心地。<a id="a-7l"></a>得见心性清净现前。<a id="a-7m"></a>则得除去身心之中。<a id="a-7n"></a>五盖十缠烦恼重障。<a id="a-7o"></a>则能堪与授法。<a id="a-7p"></a>便得入于灌顶大清净曼荼罗大道场。<a id="a-7q"></a>授大乘瑜伽三密门。<a id="a-7r"></a>金刚三摩地真如法性观。<a id="a-7s"></a>然后授法已。<a id="a-7t"></a>则不得离阿阇梨。<a id="a-7u"></a>何以故是人学道者。<a id="a-7v"></a>日日须三时渐次决择。<a id="a-7w"></a>然得成就金刚三摩地无上正等菩提圣道。<a id="a-7x"></a>如来说言是故诸菩萨众。<a id="a-7y"></a>四部弟子比丘比丘尼善男子善女人等。<a id="a-7z"></a>末法之代佛教难闻。<a id="a-80"></a>亦难值遇今时见闻。<a id="a-81"></a>早曾多劫修学所修。<a id="a-82"></a>行人一授以后更不得退转离别阿阇梨。<a id="a-83"></a>常须亲近供养如来。<a id="a-84"></a>言语诸菩萨是故应知。<a id="a-85"></a>道场教授有四种义。<a id="a-86"></a>时处相应行相应说法相应。<a id="a-87"></a>其起造道场者当欲建立应须有五重院。<a id="a-88"></a>若是地窄不堪三重亦得。<a id="a-89"></a>安置四门。<a id="a-8A"></a>各有四天神王作为护界。<a id="a-8B"></a>其道场中安本尊。<a id="a-8C"></a>其坛四角置遏伽香水瓶。<a id="a-8D"></a>并置四门香案及置香炉。<a id="a-8E"></a>亦安宝幢幡盖。<a id="a-8F"></a>四门烧香然酥香油灯。<a id="a-8G"></a>上置道场幔天宝盖。<a id="a-8H"></a>作八叶莲华。<a id="a-8I"></a>其道场内先须。<a id="a-8J"></a>日日造新饮食。<a id="a-8K"></a>于坛场内供养不绝。<a id="a-8L"></a>其供养食入道场人众僧等。<a id="a-8M"></a>并授法教主阿阇梨并不得取食其食。<a id="a-8N"></a>与不入道场人食即得。<a id="a-8O"></a>是时释迦如来告曼殊室利言。<a id="a-8P"></a>善男子如来秘密之法实难值遇。<a id="a-8Q"></a>末法之世难遇难闻。<a id="a-8R"></a>若有教主阿阇梨。<a id="a-8S"></a>不在受法道场内。<a id="a-8T"></a>与人妄说如来秘密。<a id="a-8U"></a>三摩地观秘教法藏者。<a id="a-8V"></a>此人好求名利谄谀妄说。<a id="a-8W"></a>其人说者得四重之罪。<a id="a-8X"></a>其听者生生得障道罪。<a id="a-8Y"></a>堕入地狱。<a id="a-8Z"></a>永不闻正教之法。<a id="a-8a"></a>是故四部众等比丘比丘尼善男子善女人。<a id="a-8b"></a>不应妄说如来秘密之教。<a id="a-8c"></a>若有一切菩萨四部众等。<a id="a-8d"></a>授得如来秘密妙法已。<a id="a-8e"></a>则须常应四时不阙供养。<a id="a-8f"></a>行道念诵坐观。<a id="a-8g"></a>常行精勤勿令懈怠。<a id="a-8h"></a>是时如来说诸天魔幻惑种种相貌。<a id="a-8i"></a>障修学人心眼圣道。<a id="a-8j"></a>若有诸菩萨及四部众等比丘比丘尼善男子善女人。<a id="a-8k"></a>学此瑜伽三摩地教法者。<a id="a-8l"></a>如是人等常当节食。<a id="a-8m"></a>七日一餐则得无畏。<a id="a-8n"></a>不被天魔鬼神得便。<a id="a-8o"></a>频那夜迦入行人身心而作障难。<a id="a-8p"></a>或对人目前出现种种相貌。<a id="a-8q"></a>及夜梦境界现作佛形。<a id="a-8r"></a>或作菩萨诸天梵释形像。<a id="a-8s"></a>或是龙神恶鬼形童男童女形。<a id="a-8t"></a>诸天鬼神女形。<a id="a-8u"></a>或闻空中异香。<a id="a-8v"></a>或闻念陀罗尼。<a id="a-8w"></a>或闻念佛念法赞叹音声。<a id="a-8x"></a>或闻歌唱巧妙之声。<a id="a-8y"></a>或闻念佛音乐之声。<a id="a-8z"></a>尔时炳显重当演说。<a id="a-90"></a>或令行者痴定不动。<a id="a-91"></a>或嗔或喜爱染见取分别执着。<a id="a-92"></a>或得口中美味如蜜。<a id="a-93"></a>或于闇室现明如日。<a id="a-94"></a>或现白光赤光诸恶虫辈。<a id="a-95"></a>或令人足睡或令人无睡。<a id="a-96"></a>或令人聪明或令人闇钝。<a id="a-97"></a>如此变异并是天魔鬼神入心。<a id="a-98"></a>与行人而作障道境界因缘。<a id="a-99"></a>令遣行人有进有退不成道果。<a id="a-9A"></a>死入魔宫令为眷属。<a id="a-9B"></a>是故如来说显切摽魔幻。<a id="a-9C"></a>变转动念不得正定。<a id="a-9D"></a>亦复入其人心妄作聪辩诈知宿命。<a id="a-9E"></a>令见一切幻相前后生死之事。<a id="a-9F"></a>善恶诸相魔作幻惑。<a id="a-9G"></a>非关正智唯心示变莫取外缘。<a id="a-9H"></a>修学行人必不得于梦境界。<a id="a-9I"></a>及现眼前取相执着。<a id="a-9J"></a>动转人心恐畏怕怖。<a id="a-9K"></a>则被天魔鬼神之所障碍。<a id="a-9L"></a>行人正见。<a id="a-9M"></a>须常谛观心性见性寂静。<a id="a-9N"></a>心性无物是相莫取。<a id="a-9O"></a>则无境界妄想因缘。<a id="a-9P"></a>是故行人勤行精进。<a id="a-9Q"></a>实勿退转懈怠懒堕。<a id="a-9R"></a>则得速证无上正等菩提。<a id="a-9S"></a>是时释迦牟尼如来。<a id="a-9T"></a>于舍卫国中祇园精舍大道场会中。<a id="a-9U"></a>告诸大菩萨摩诃萨。<a id="a-9V"></a>一切大梵诸天王帝释天众。<a id="a-9W"></a>龙神八部修罗鬼神夜叉众。<a id="a-9X"></a>四部弟子比丘比丘尼。<a id="a-9Y"></a>善男子善女人众。<a id="a-9Z"></a>尔时释迦如来在大众中。<a id="a-9a"></a>入金刚寂智无心定三摩地三昧。<a id="a-9b"></a>从三昧起放大慈大悲法性神光。<a id="a-9c"></a>遍照三千大千世界大梵诸天众。<a id="a-9d"></a>菩萨摩诃萨四部众等比丘比丘尼及诸天龙修罗鬼神众及一切众生等。<a id="a-9e"></a>如来告示。<a id="a-9f"></a>普令志求无上正等菩提者。<a id="a-9g"></a>是故世尊告语诸大菩萨。<a id="a-9h"></a>应是修学如来大乘瑜伽秘密金刚三摩地法教。<a id="a-9i"></a>行人更须入此道场。<a id="a-9j"></a>修入一切佛心金刚大智秘密法门观。<a id="a-9k"></a>如是一切修行菩萨四部众等比丘比丘尼等。<a id="a-9l"></a>先当持钵乞食。<a id="a-9m"></a>于四威仪详序而行次第乞已。<a id="a-9n"></a>于施主家供养食讫。<a id="a-9o"></a>还至本处澡浴清净。<a id="a-9p"></a>复入道场不得懒堕睡眠。<a id="a-9q"></a>懈怠不勤断绝休废。<a id="a-9r"></a>如是菩萨及四部众等。<a id="a-9s"></a>不依此法受师教戒者。<a id="a-9t"></a>则不得成无上菩提诸佛道果故。<a id="a-9u"></a>是时释迦牟尼如来在大众会中。<a id="a-9v"></a>告诸菩萨言。<a id="a-9w"></a>吾今说诸佛如来瑜伽金刚秘密圣性菩提三摩地法教者。<a id="a-9x"></a>如来起大悲智救摄有情。<a id="a-9y"></a>令一切菩萨修习圣性金刚菩提法观。<a id="a-9z"></a>是时一切大众诸大菩萨。<a id="a-A0"></a>四部人众天龙八部等。<a id="a-A1"></a>闻佛所说踊跃欢喜。<a id="a-A2"></a>赞叹如来演不思议教法。<a id="a-A3"></a>深生惭愧得未曾有信受奉行。</p>
 </body>
</html>