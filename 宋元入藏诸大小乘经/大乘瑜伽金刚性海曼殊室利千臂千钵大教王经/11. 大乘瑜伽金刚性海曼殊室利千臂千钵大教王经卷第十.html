<!doctype html>
<html id="z3IBUp0k5" data-ver="496">
 <head>
  <meta charset="utf-8">
  <meta author="不空">
  <meta library="龙藏">
  <meta catalog="宋元入藏诸大小乘经">
  <meta period="唐">
 </head>
 <body>
  <h1 id="a1">大乘瑜伽金刚性海曼殊室利千臂千钵大教王经卷第十</h1>
  <p id="a2">尔时释迦牟尼如来。<a id="a-3"></a>复从摩醯首罗天王宫下。<a id="a-4"></a>至南阎浮提。<a id="a-5"></a>来往说法。<a id="a-6"></a>在舍卫国中祇园精舍大道场会。<a id="a-7"></a>如来在于百宝莲华台。<a id="a-8"></a>于宝座上入师子奋迅金刚三昧从三昧。<a id="a-9"></a>起光明遍照千百亿微尘世界佛刹净土一切三世法界有顶非想非非想天一切有情大梵诸天六欲天主帝释诸天四王大神转轮四圣王等百亿阎浮提粟散国王大臣诸军统领宰执所守一切人民。<a id="a-A"></a>世尊放大慈光明。<a id="a-B"></a>悉皆普照靡不周遍。<a id="a-C"></a>一切菩萨一切众生摄入法海。<a id="a-D"></a>令修菩提圣性圣行。<a id="a-E"></a>善法增长灾障不侵。<a id="a-F"></a>一切诸罪及一阐提。<a id="a-G"></a>谤方等经尽皆消灭。<a id="a-H"></a>尔时如来从三昧起。<a id="a-I"></a>告诸菩萨大会众等。<a id="a-J"></a>普贤曼殊二大士为众上首。<a id="a-K"></a>及一切菩萨摩诃萨等。<a id="a-L"></a>吾今见于来世。<a id="a-M"></a>诸佛圣教法欲将末劫浊乱时。<a id="a-N"></a>于此世界中鬼神缭乱。<a id="a-O"></a>于意云何今正是时。<a id="a-P"></a>若有国王大臣统领宰执。<a id="a-Q"></a>不信佛法不敬师长。<a id="a-R"></a>则令国界善神不欢龙王不喜。<a id="a-S"></a>五谷不熟风雨不时。<a id="a-T"></a>如此不敬佛法之人。<a id="a-U"></a>则不信造福不修道业。<a id="a-V"></a>贪生受乐不觉不知者。<a id="a-W"></a>则被诸恶鬼神恼乱其心。<a id="a-X"></a>是人则当贪欲炽盛积聚财宝不知厌足。<a id="a-Y"></a>是故应知如是人等。<a id="a-Z"></a>当自思察火急悔责。<a id="a-a"></a>发菩提心广造修福。<a id="a-b"></a>当救其身。</p>
  <p id="ac">又有世间凡夫之人。<a id="a-d"></a>不敬三宝不信佛法者。<a id="a-e"></a>亦被鬼神惑乱入其人心。<a id="a-f"></a>当作斗竞恼害贤良。<a id="a-g"></a>如此魔人被鬼入心。<a id="a-h"></a>能出异端邪执是非。<a id="a-i"></a>说策密谋破坏良善。<a id="a-j"></a>国王大臣诸军头领。<a id="a-k"></a>迷惑心乱勿令所觉。<a id="a-l"></a>盛行颠倒逆乱之心。<a id="a-m"></a>所以者何是故世人应知。<a id="a-n"></a>切须觉察当发信心。<a id="a-o"></a>造诸福祐。<a id="a-p"></a>是故善男子若欲回心敬崇修福者。<a id="a-q"></a>法有三种云何为三。<a id="a-r"></a>一者佛宝二者法宝三者僧宝。<a id="a-s"></a>云何依此三宝如何修持有福无福。<a id="a-t"></a>若供养僧其福百倍。<a id="a-u"></a>若供养法其福千倍。<a id="a-v"></a>若供养佛其福万倍。<a id="a-w"></a>则是归依佛法僧三宝无限之福。<a id="a-x"></a>是故应知诸善男子。<a id="a-y"></a>若损僧宝鬼神入心失却人身大臣之位。<a id="a-z"></a>永入地狱无有出期。<a id="a-10"></a>若灭法宝鬼神入心损却福禄。<a id="a-11"></a>受盲聋喑哑愚痴之报。<a id="a-12"></a>常堕畜生作驼驴猪狗。<a id="a-13"></a>若除佛宝鬼神入心多淫多欲。<a id="a-14"></a>多嗔少喜心常暗昧被人惑乱。<a id="a-15"></a>失却王位人身难得。<a id="a-16"></a>死堕阿毗不得生。<a id="a-17"></a>天永沈苦海。</p>
  <p id="a18">尔时世尊语诸众生善男子等。<a id="a-19"></a>殷勤告汝。<a id="a-1A"></a>吾今不忍见于地。<a id="a-1B"></a>狱恶业众生。<a id="a-1C"></a>不信三宝消除福禄。<a id="a-1D"></a>广造诸罪堕于四趣轮回五道。<a id="a-1E"></a>或得人身还造诸罪。<a id="a-1F"></a>入于地狱无有出时。<a id="a-1G"></a>是故当知善男子等。<a id="a-1H"></a>欲得福禄欲得长寿。<a id="a-1I"></a>福庆增盛果报圆满者。<a id="a-1J"></a>应当作善莫损僧宝。<a id="a-1K"></a>不灭法宝不除佛宝。<a id="a-1L"></a>所得王位亦不动摇。<a id="a-1M"></a>所作大臣亦不损坏。<a id="a-1N"></a>所得人身延年益寿。<a id="a-1O"></a>国王大臣统领宰执。<a id="a-1P"></a>诸佛加被善神卫护。<a id="a-1Q"></a>吉庆常乐常得清净。<a id="a-1R"></a>是时世尊告诸菩萨摩诃萨等。<a id="a-1S"></a>当来于世混乱之时。<a id="a-1T"></a>欲得清吉欲得善福。<a id="a-1U"></a>集在身中延命长远者。<a id="a-1V"></a>誓当信敬一切三宝。<a id="a-1W"></a>归依如来供养于佛。<a id="a-1X"></a>供养于法供养于僧。<a id="a-1Y"></a>生生世世常得人身。<a id="a-1Z"></a>不失王位不失大臣之位。<a id="a-1a"></a>不失统领诸军宰执职位。<a id="a-1b"></a>不失福禄延年长寿。<a id="a-1c"></a>死得生天受胜快乐。<a id="a-1d"></a>不堕地狱不生四趣。<a id="a-1e"></a>常得人身遇佛闻法。<a id="a-1f"></a>正见正信渐次修学如来。<a id="a-1g"></a>正智圣行满足速证菩提成圣。<a id="a-1h"></a>解脱是时释迦牟尼如来在舍卫国中祇园精舍大道场处有外道六师尼干子等。<a id="a-1i"></a>九十五种邪见之法。<a id="a-1j"></a>外道头首须颰陀罗。<a id="a-1k"></a>将诸徒众五百余人。<a id="a-1l"></a>投佛出家。<a id="a-1m"></a>须颰陀罗启言世尊。<a id="a-1n"></a>我为年老多时幻惑。<a id="a-1o"></a>志求天眼将为出离。<a id="a-1p"></a>如今觉寤乃是邪见。<a id="a-1q"></a>不可得值如来正法圣性天眼。<a id="a-1r"></a>惟愿如来大慈大悲。<a id="a-1s"></a>纳受我意。<a id="a-1t"></a>其时释迦如来告言。<a id="a-1u"></a>善来须颰陀罗。<a id="a-1v"></a>受我教者于吾法中。<a id="a-1w"></a>当得正见圣性天眼。<a id="a-1x"></a>尔时自诸外道尼干子等共佛诤义。<a id="a-1y"></a>外道答世尊言。<a id="a-1z"></a>我本教中志求法者则得天眼。<a id="a-20"></a>外道徒众启世尊言。<a id="a-21"></a>今者众中实得天眼。<a id="a-22"></a>世尊报言外道痴人。<a id="a-23"></a>汝常诳惑邪见恶业。<a id="a-24"></a>汝从父母颠倒中生。<a id="a-25"></a>不净神识心常惑乱。<a id="a-26"></a>何得自言我证天眼。<a id="a-27"></a>如来告言愚人外道。<a id="a-28"></a>今遇正法诸佛如来。<a id="a-29"></a>如是大师是汝真大善知识。<a id="a-2A"></a>于吾法中得生正见。<a id="a-2B"></a>不堕邪网证圣天眼。<a id="a-2C"></a>外道何故自言得道我证天眼。<a id="a-2D"></a>如来报言尼干子等汝是迷人。<a id="a-2E"></a>譬如有人患其眼根。<a id="a-2F"></a>得遇良医治差眼目。<a id="a-2G"></a>便得净眼得见日月。<a id="a-2H"></a>既得见已众色俱睹。<a id="a-2I"></a>缘此正见得福如是。<a id="a-2J"></a>是故世尊语言外道若有众生不具信根。<a id="a-2K"></a>不识正法难遇难值。<a id="a-2L"></a>若见大善知识故为是无信。<a id="a-2M"></a>邪惑在心对面不识。<a id="a-2N"></a>若有众生实有深信善根之者。<a id="a-2O"></a>千里亦通则得遇见大善知识。<a id="a-2P"></a>邪惑消灭无有罪障。<a id="a-2Q"></a>肉眼得净以得净眼则证天眼。<a id="a-2R"></a>既证天眼则识诸佛。<a id="a-2S"></a>遇大善知识正信正见。<a id="a-2T"></a>不入邪网。<a id="a-2U"></a>是故汝等诸外道辈。<a id="a-2V"></a>汝等昼夜执持邪论。<a id="a-2W"></a>诳惑世间邪箭入心。<a id="a-2X"></a>未能拔出而作异见谄曲邪命。<a id="a-2Y"></a>于其非法执著作不善不可解脱。<a id="a-2Z"></a>当堕阿毗无间地狱。<a id="a-2a"></a>从地狱出先作畜生驼驴猪狗将命还他。<a id="a-2b"></a>先世供养累劫倍偿无有休歇。<a id="a-2c"></a>是相当知。<a id="a-2d"></a>从畜生没得生人间。<a id="a-2e"></a>作其人身贫穷下贱。<a id="a-2f"></a>盲聋喑哑受业如是。<a id="a-2g"></a>见者无喜。<a id="a-2h"></a>汝作不善先世报力。<a id="a-2i"></a>世尊语言外道痴人尼干子等。<a id="a-2j"></a>今生受邪劫劫不正。<a id="a-2k"></a>常行邪法自坏已身亦坏他人。<a id="a-2l"></a>如此自盲复语余盲。<a id="a-2m"></a>我将汝去总堕深坑。<a id="a-2n"></a>智者当知如此二盲。<a id="a-2o"></a>于其非路必有堕落遭其幸苦。<a id="a-2p"></a>外道盲人亦复如是。<a id="a-2q"></a>是故世尊在大众会。<a id="a-2r"></a>告语菩萨一切众生言。<a id="a-2s"></a>如是外道六师尼干子等。<a id="a-2t"></a>九十五种根本邪教不正之法总有六宗。<a id="a-2u"></a>云何名为邪教六宗根部之法。<a id="a-2v"></a>一者尼干子。<a id="a-2w"></a>修习自然之法名为天生。<a id="a-2x"></a>本自无因无缘长生不死之法。<a id="a-2y"></a>二者毗罗胝子。<a id="a-2z"></a>修习着空为道。<a id="a-30"></a>灭身无体归死不生再来之法。<a id="a-31"></a>名为得道。<a id="a-32"></a>三者鸠驮迦旃延。<a id="a-33"></a>修习五热炙身编掾卧棘名为苦行。<a id="a-34"></a>焚身祭天拟求得道归空不生之法。<a id="a-35"></a>四者富兰那迦葉末伽梨。<a id="a-36"></a>修习不净之行。<a id="a-37"></a>严持狗戒猪戒裸形涂灰。<a id="a-38"></a>于粪土中卧不解羞耻。<a id="a-39"></a>若能识羞之者名为正道。<a id="a-3A"></a>是故外道常持不净狗戒。<a id="a-3B"></a>拟求解脱成自得果。<a id="a-3C"></a>五者拘赊梨子修习。<a id="a-3D"></a>自饿忍饥不食外道口言告人自称得道不饥不渴是名自饿外道不食之法。<a id="a-3E"></a>六者尼健陀若提子等。<a id="a-3F"></a>修习邪见求天祠神。<a id="a-3G"></a>敬日敬月恭事于火。<a id="a-3H"></a>取相取梦夜看境界。<a id="a-3I"></a>口云自言求者得道。<a id="a-3J"></a>我得天眼见前后生死之事。<a id="a-3K"></a>常乐祭祠鬼神意拟求财求钱。<a id="a-3L"></a>令神灵祐助意言必得称遂。<a id="a-3M"></a>于邪道中祈求果报。<a id="a-3N"></a>如此外道六师徒党。<a id="a-3O"></a>俱行邪教都总不知是邪外道。<a id="a-3P"></a>口言自唱我得圣道。<a id="a-3Q"></a>亦向他人所说。<a id="a-3R"></a>若修我教不久当得圣道之果。<a id="a-3S"></a>如此外道之言不可有信。<a id="a-3T"></a>是故世尊语此外道如是邪见不正之教。<a id="a-3U"></a>实非可信。<a id="a-3V"></a>败坏众生本性正见外道邪谄。<a id="a-3W"></a>强为道首与人作师。<a id="a-3X"></a>实非正觉我称正觉。<a id="a-3Y"></a>实非能知出世之道。<a id="a-3Z"></a>我言能知实。<a id="a-3a"></a>非圣见我称圣见。<a id="a-3b"></a>实作能为众生之师。<a id="a-3c"></a>我言能为。<a id="a-3d"></a>如是外道非但自殃善道福果。<a id="a-3e"></a>亦失他人善道生路。<a id="a-3f"></a>是故外道实非正师总堕邪道。<a id="a-3g"></a>彼师亦堕汝亦随堕。<a id="a-3h"></a>是时如来告诸菩萨摩诃萨一切有情众生四部众等。<a id="a-3i"></a>谛听谛听善思念之。<a id="a-3j"></a>吾今为说当受因果。<a id="a-3k"></a>见存有相生长其身。<a id="a-3l"></a>举动施为皆有习气。<a id="a-3m"></a>是故外道不信如来说有因果先世业缘。<a id="a-3n"></a>云何说言当有是相。<a id="a-3o"></a>是故应知彼人若从地狱中出来生于人间。<a id="a-3p"></a>当有见相智者应知。<a id="a-3q"></a>其声[病-丙+斯]破驴骡之音。<a id="a-3r"></a>声大匆匆吼唤捩急。<a id="a-3s"></a>心常少信多饶诳妄。<a id="a-3t"></a>不令所信无人亲友。<a id="a-3u"></a>不人丑陋不敬师长不信佛法。<a id="a-3v"></a>不孝不义无惭无愧。<a id="a-3w"></a>好行杀生常造诸恶。<a id="a-3x"></a>此人短命不得长寿。<a id="a-3y"></a>见善不发菩提之心。<a id="a-3z"></a>死堕诸趣常没三涂。<a id="a-40"></a>尔时如来世尊语言。<a id="a-41"></a>外道痴人是相当知。<a id="a-42"></a>从畜生终没来生人中。<a id="a-43"></a>当有是相其人闇钝。<a id="a-44"></a>处事多愚少智无方懈怠懒堕。<a id="a-45"></a>多贪多食不拣粗细。<a id="a-46"></a>其性拗捩出语直突。<a id="a-47"></a>此人力壮常当负重。<a id="a-48"></a>常共痴人常为知友。<a id="a-49"></a>好喜踡脚。<a id="a-4A"></a>随时卧地不避秽污。<a id="a-4B"></a>欲得裸形不羞不耻。<a id="a-4C"></a>心常虚诈异言诳语。<a id="a-4D"></a>妄说他人谄曲不实。<a id="a-4E"></a>取他财物常爱抵债。<a id="a-4F"></a>此人见善不能发心不信正法。<a id="a-4G"></a>常造不善十恶之罪。<a id="a-4H"></a>流浪生死难得人身。<a id="a-4I"></a>死没苦海还堕畜生。<a id="a-4J"></a>以此思之须当发觉。<a id="a-4K"></a>是故当知外道愚人。<a id="a-4L"></a>非汝能知非愚所测。<a id="a-4M"></a>彼人若从饿鬼终没来生世间。<a id="a-4N"></a>当有是相其人黑瘦面无光色。<a id="a-4O"></a>头发短恶黄赤苍浪。<a id="a-4P"></a>褰鼻怒目眼白直视。<a id="a-4Q"></a>而常饥渴多思饮食。<a id="a-4R"></a>悭贪嫉妒怯怖于官。<a id="a-4S"></a>执着邪见回背说人。<a id="a-4T"></a>道他长短贪淫积聚。<a id="a-4U"></a>不能割舍布放众生。<a id="a-4V"></a>不乐见善惟爱信邪。<a id="a-4W"></a>所见财物其心欲取。<a id="a-4X"></a>恒常贪盗不知厌足。<a id="a-4Y"></a>得人少财便生喜悦。<a id="a-4Z"></a>若贪不得便生妒害。<a id="a-4a"></a>如此之人不肯发心。<a id="a-4b"></a>信邪倒见谄曲邪命。<a id="a-4c"></a>不修善法不敬佛法。<a id="a-4d"></a>纯信鬼神爱向祭祠。<a id="a-4e"></a>如此之人还没地狱从地狱出却作鬼身。<a id="a-4f"></a>轮还生死入于苦海。<a id="a-4g"></a>无有歇时。<a id="a-4h"></a>是故世尊告语外道。<a id="a-4i"></a>汝是邪命愚迷痴人。<a id="a-4j"></a>不知因果不识良善。<a id="a-4k"></a>如来告言吾向汝道。<a id="a-4l"></a>是事难信无量众相。<a id="a-4m"></a>外道邪见不可得知。<a id="a-4n"></a>如此之理非愚能测。<a id="a-4o"></a>是故当知若从非人修罗之身。<a id="a-4p"></a>闻佛少信没生人间。<a id="a-4q"></a>当有是相高心我慢。<a id="a-4r"></a>常乐忿怒好行斗诤。<a id="a-4s"></a>挟怨记恨憎嫉起恶。<a id="a-4t"></a>謟曲不实纯行虚诈。<a id="a-4u"></a>抵债谩人身长洪壮。<a id="a-4v"></a>眼白圆怒齿疏包露。<a id="a-4w"></a>勇猛有力心怀战阵。<a id="a-4x"></a>常好斗打嗔励不休。<a id="a-4y"></a>两舌破和。<a id="a-4z"></a>间拆良善轻蔑贤士。<a id="a-50"></a>说他长短毁谤好人。<a id="a-51"></a>虽向人间常行不善。<a id="a-52"></a>如此之行死堕地狱。<a id="a-53"></a>无有出时随业诸趣。<a id="a-54"></a>还生本身阿修罗道。<a id="a-55"></a>佛语外道谛听谛听。<a id="a-56"></a>是故当知若从人终还生世间。<a id="a-57"></a>当有是相其人贤直亲近善友。<a id="a-58"></a>性常有信有忠有孝。<a id="a-59"></a>若有恶人漫行非谤毁呰其人。<a id="a-5A"></a>终不与前人反相报恶。<a id="a-5B"></a>何以故此人常为好惜门望。<a id="a-5C"></a>识羞识耻笃厚守信。<a id="a-5D"></a>乐好名闻及以称誉。<a id="a-5E"></a>受性工巧敬重智者。<a id="a-5F"></a>具惭具愧心性柔软。<a id="a-5G"></a>识知恩荫有愿相报。<a id="a-5H"></a>于善知识心顺无违。<a id="a-5I"></a>有慈有悲孝养父母。<a id="a-5J"></a>师僧和上小心敬上。<a id="a-5K"></a>知人款急处事有方。<a id="a-5L"></a>善能和合常乐信佛。<a id="a-5M"></a>好行布施常生供养。<a id="a-5N"></a>不耐于债不负他人。<a id="a-5O"></a>少许财物。<a id="a-5P"></a>好习善事接引于人。<a id="a-5Q"></a>悉令安乐不令有苦如此之人行如是行。<a id="a-5R"></a>死得生天不入地狱。<a id="a-5S"></a>还生人间受大快乐不受众苦。<a id="a-5T"></a>生生世世常获人身。<a id="a-5U"></a>是故如来语诸外道。<a id="a-5V"></a>及是无智不善恶人。<a id="a-5W"></a>亦非愚痴之所见解。<a id="a-5X"></a>非凡所测非意挍量。<a id="a-5Y"></a>若有众生持五戒十善。<a id="a-5Z"></a>得生天上受胜妙乐。<a id="a-5a"></a>从天退没生于世间。<a id="a-5b"></a>为人端严正信正见相好殊妙。<a id="a-5c"></a>其人聪慧乐好清净。<a id="a-5d"></a>喜着华鬘熏香涂身。<a id="a-5e"></a>常爱鲜洁好择贤良。<a id="a-5f"></a>常乐音声歌舞赞叹。<a id="a-5g"></a>常乐高楼不应在下。<a id="a-5h"></a>为人作首含笑不。<a id="a-5i"></a>嗔有行有德吐言柔。<a id="a-5j"></a>美善巧方便出言诚。<a id="a-5k"></a>谛尽皆欢喜不伤前人。<a id="a-5l"></a>有大智慧常乐好衣严身之具。<a id="a-5m"></a>此人有善乐欲出家。<a id="a-5n"></a>若得为师精进修持清净律行。<a id="a-5o"></a>学习佛道志求菩提。<a id="a-5p"></a>如是之人有智有慧。<a id="a-5q"></a>多劫修行难可筹量。<a id="a-5r"></a>非心所测非眼所观。<a id="a-5s"></a>此是贤良见生受福。<a id="a-5t"></a>若修净戒不久当得无上正等菩提。<a id="a-5u"></a>是时释迦牟尼如来。<a id="a-5v"></a>告诸菩萨四部众等善男子善女人。<a id="a-5w"></a>当知如此外道尼干子等。<a id="a-5x"></a>六师头首邪见恶法。<a id="a-5y"></a>九十五种异见别部。<a id="a-5z"></a>都有六宗根本之法。<a id="a-60"></a>六师徒党尼干子等。<a id="a-61"></a>拘赊梨子。<a id="a-62"></a>毗罗胝子。<a id="a-63"></a>鸠驮迦旃延。<a id="a-64"></a>富兰那迦葉末伽梨。<a id="a-65"></a>尼健陀若提子等。<a id="a-66"></a>外道六师都有九千五百徒党皆执邪教。<a id="a-67"></a>九千外道深着邪见毒箭入心。<a id="a-68"></a>不归如来圣道正教。<a id="a-69"></a>唯有一人徒党外道。<a id="a-6A"></a>都首众中第一须颰陀罗。<a id="a-6B"></a>将诸外道五百徒众。<a id="a-6C"></a>归依如来投佛出家。<a id="a-6D"></a>而披法服修佛圣道正行正智。<a id="a-6E"></a>自诸外道尼干子若提子等。<a id="a-6F"></a>深着邪见不信正教退坐而去。<a id="a-6G"></a>是时如来在大众中。<a id="a-6H"></a>告诸菩萨摩诃萨。<a id="a-6I"></a>及诸四部弟子比丘比丘尼优婆塞优婆夷善男子善女人等。<a id="a-6J"></a>如此外道实是愚人不善之者。<a id="a-6K"></a>宿承过去恶业之因。<a id="a-6L"></a>堕于地狱未出邪见。<a id="a-6M"></a>是故若是今时不发出露之心必还流浪。<a id="a-6N"></a>是时四部弟子善男子善女人等。<a id="a-6O"></a>至诚发心归依如来。<a id="a-6P"></a>修持十善受于诸佛秘密正教清净禁戒。<a id="a-6Q"></a>不入地狱不作畜生。<a id="a-6R"></a>不生饿鬼不生诸趣。<a id="a-6S"></a>不生外道邪见之家。<a id="a-6T"></a>生生世世得值诸佛闻说正法。<a id="a-6U"></a>渐次修学如来圣教圣智圣行。<a id="a-6V"></a>成就菩提当来成佛。<a id="a-6W"></a>得阿耨多罗三藐三菩提故。<a id="a-6X"></a>是时释迦牟尼如来言。<a id="a-6Y"></a>吾于过去无量劫来。<a id="a-6Z"></a>修行如是瑜伽圣智诸佛金刚三摩地法秘密菩提甚深三密如来法教。<a id="a-6a"></a>尔时世尊于祇园精舍。<a id="a-6b"></a>向大道场众会之中。<a id="a-6c"></a>告诸菩萨摩诃萨众。<a id="a-6d"></a>及诸声闻大梵天王。<a id="a-6e"></a>并诸天梵众龙神八部。<a id="a-6f"></a>四众弟子诸善男子善女人等。<a id="a-6g"></a>吾从往昔于毗卢遮那世尊。<a id="a-6h"></a>听受瑜伽秘密金刚菩提三密三摩地法圣性之教。<a id="a-6i"></a>曼殊室利导引于吾及诸菩萨为于上首。<a id="a-6j"></a>令成佛道得阿耨菩提。<a id="a-6k"></a>是故世尊释迦如来。<a id="a-6l"></a>告示一切菩萨一切诸天大梵王等。<a id="a-6m"></a>一切天龙八部诸神鬼众。<a id="a-6n"></a>一切声闻四部弟子众。<a id="a-6o"></a>释迦牟尼言。<a id="a-6p"></a>吾曾因地往昔以前。<a id="a-6q"></a>向于曼殊室利菩萨初发菩提之心修行三摩地金刚菩提三密之行。<a id="a-6r"></a>今得成佛号为释迦牟尼如来。<a id="a-6s"></a>如是大会诸大菩萨众一切梵王诸天梵释等龙王八部四众人等。<a id="a-6t"></a>同共启请曼殊室利菩萨。<a id="a-6u"></a>与汝大众为师上首。<a id="a-6v"></a>当引大众总皆成佛。<a id="a-6w"></a>吾于当来末世之时。<a id="a-6x"></a>亦助曼殊广化群品。</p>
  <p id="a6y">尔时大会诸菩萨等。<a id="a-6z"></a>即依如来教命礼敬曼殊称为师首。<a id="a-70"></a>是时曼殊室利菩萨。<a id="a-71"></a>从坐而起稽首如来。<a id="a-72"></a>长跪合掌叉手向佛。<a id="a-73"></a>而白世尊听许于我。<a id="a-74"></a>我则敢依如来指示。<a id="a-75"></a>不敢违越世尊教命。<a id="a-76"></a>惟愿世尊加被于我我当敢受。<a id="a-77"></a>佛言许之。<a id="a-78"></a>是故四众诸大菩萨摩诃萨。<a id="a-79"></a>一切诸天梵释龙神八部大会诸众。<a id="a-7A"></a>咸皆欢喜总依世尊指授言教。<a id="a-7B"></a>当来之世修习菩提。<a id="a-7C"></a>总愿得值大圣曼殊引接于我。<a id="a-7D"></a>惟愿大圣曼殊室利菩萨。<a id="a-7E"></a>劫劫生生得遇相值。<a id="a-7F"></a>与我大会四部众等。<a id="a-7G"></a>作为导师不相舍离。<a id="a-7H"></a>渐次修学证成佛果。<a id="a-7I"></a>当来愿得阿耨多罗三藐三菩提故。<a id="a-7J"></a>是时大众咸皆信受叹美如来。<a id="a-7K"></a>与我众等指受曼殊得为导首。<a id="a-7L"></a>是我众会深生惭愧。<a id="a-7M"></a>譬喻无比不可校量。<a id="a-7N"></a>惟愿如来加被众等。<a id="a-7O"></a>是时于此大众诸菩萨摩诃萨。<a id="a-7P"></a>不敢违于世尊指示。<a id="a-7Q"></a>我等大会一切菩萨一切声闻。<a id="a-7R"></a>一切龙神八部诸众。<a id="a-7S"></a>一切四部弟子善男子善女人等深信此经。<a id="a-7T"></a>佛言若有人发菩萨心至诚。<a id="a-7U"></a>书写此经受持读诵。<a id="a-7V"></a>见世此生获得聪明利智辩才无碍。<a id="a-7W"></a>福德增盛智慧如海。<a id="a-7X"></a>所求称遂悉皆圆满。<a id="a-7Y"></a>何以故诸佛圣智加益行者。<a id="a-7Z"></a>便能精勤进修如来所说曼殊室利千臂千钵大教王秘密经。<a id="a-7a"></a>至诚修学圣行圣智三密秘契金刚菩提三摩地圣性法教。<a id="a-7b"></a>超胜疾成过于阿僧祇殑伽沙微尘数劫向前成佛。<a id="a-7c"></a>速证无上正等菩提。<a id="a-7d"></a>是故菩萨精进修行如来观照性寂者。<a id="a-7e"></a>成就金刚无漏功德。<a id="a-7f"></a>其福甚多不可称计。<a id="a-7g"></a>若算师算师弟子不可筹量。<a id="a-7h"></a>算数比喻所不能及。<a id="a-7i"></a>唯有如来应正等觉乃可知尽。<a id="a-7j"></a>是时于此大道场会。<a id="a-7k"></a>有千百亿三千大千佛刹世界中。<a id="a-7l"></a>一切微尘数诸佛。<a id="a-7m"></a>一切诸大菩萨摩诃萨。<a id="a-7n"></a>一切声闻缘觉。<a id="a-7o"></a>一切大梵诸天四禅八定六欲天帝。<a id="a-7p"></a>三十三天四大天王。<a id="a-7q"></a>转轮四圣诸龙鬼神。<a id="a-7r"></a>二十八部夜叉之众。<a id="a-7s"></a>一切诸四天下阎浮提。<a id="a-7t"></a>大国小国粟散大小王等。<a id="a-7u"></a>四部弟子比丘比丘尼优婆塞优婆夷善男子善女人等。<a id="a-7v"></a>深发惭悚愧仰如来。<a id="a-7w"></a>演说妙法叹未曾有。<a id="a-7x"></a>咸皆欢喜信受奉行。<a id="a-7y"></a>当来总得成佛速超彼岸。<a id="a-7z"></a>证成阿耨多罗三藐三菩提故。</p>
 </body>
</html>