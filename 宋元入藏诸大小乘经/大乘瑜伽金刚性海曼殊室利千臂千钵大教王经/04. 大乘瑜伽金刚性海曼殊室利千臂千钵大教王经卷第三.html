<!doctype html>
<html id="z3IBUoojy" data-ver="396">
 <head>
  <meta charset="utf-8">
  <meta author="不空">
  <meta library="龙藏">
  <meta catalog="宋元入藏诸大小乘经">
  <meta period="唐">
 </head>
 <body>
  <h1 id="a1">大乘瑜伽金刚性海曼殊室利千臂千钵大教王经卷第三</h1>
  <p id="a2">尔时如来次说无动门。<a id="a-3"></a>就此五门之中。<a id="a-4"></a>第二门。<a id="a-5"></a>云何次第得入无动门。<a id="a-6"></a>一者入罗字观本空离尘义。<a id="a-7"></a>阿閦如来说圆成实相无动门。<a id="a-8"></a>就此门中说有二品。<a id="a-9"></a>一者先说十方大菩萨出助证寤圣力第三品。<a id="a-A"></a>二者后演一切贤圣入法见道显教修持第四品。<a id="a-B"></a>今者就此无动二门中。<a id="a-C"></a>当从第一先说十方大菩萨出助证寤圣力品。</p>
  <p id="aD">是时于祇园精舍大会菩萨摩诃萨大众之中。<a id="a-E"></a>世尊释迦牟尼如来。<a id="a-F"></a>告师子勇猛菩萨等。<a id="a-G"></a>于往昔久远已前世时。<a id="a-H"></a>有师子臆世界之中。<a id="a-I"></a>作满月光明菩提道场神者。<a id="a-J"></a>名为慈德。<a id="a-K"></a>是曼殊室利身是也。<a id="a-L"></a>于其世中。<a id="a-M"></a>作转轮圣王者。<a id="a-N"></a>大威德王身是也。<a id="a-O"></a>其时大威德王供养满月光明道场诸佛菩萨摩诃萨众。<a id="a-P"></a>经无量劫。<a id="a-Q"></a>于此道场菩萨众会之中。<a id="a-R"></a>有十大士上意菩萨等。<a id="a-S"></a>后与毗卢遮那。<a id="a-T"></a>为十方世界。<a id="a-U"></a>作十方菩萨主。<a id="a-V"></a>教化修持皆经无量微尘数劫。<a id="a-W"></a>承事诸佛世尊。<a id="a-X"></a>为度有情修持如来秘密三摩地观。<a id="a-Y"></a>后乃值于众香雷音王如来出世。<a id="a-Z"></a>尔时十大菩萨上意等摩诃萨。<a id="a-a"></a>在佛道场大会之中。<a id="a-b"></a>更同共虚空转轮圣王。<a id="a-c"></a>发大誓愿向世尊前。<a id="a-d"></a>共十大菩萨言。<a id="a-e"></a>于后末世有佛出时。<a id="a-f"></a>世世我等菩萨。<a id="a-g"></a>当来但有佛出。<a id="a-h"></a>十大士上意菩萨等誓言。<a id="a-i"></a>则当出现来此佛土而作证明。<a id="a-j"></a>圣力加持十大菩萨。<a id="a-k"></a>我有本愿所学如来秘密法教殊胜圣性观门三摩地者。<a id="a-l"></a>我则自当有誓。<a id="a-m"></a>唯愿如来纳受我愿。<a id="a-n"></a>我则各各自向世尊。<a id="a-o"></a>说其本学观门。<a id="a-p"></a>唯愿如来印可此教。<a id="a-q"></a>我当修行助佛扬化。<a id="a-r"></a>广度有情一切菩萨。<a id="a-s"></a>是时师子勇猛菩萨及诸一切菩萨等。<a id="a-t"></a>启如来言而白。<a id="a-u"></a>世尊为我等菩萨及有当来一切有情众生。<a id="a-v"></a>与说十大士菩萨观门瑜伽金刚三密三摩地法教。<a id="a-w"></a>亦同此愿我当奉持。<a id="a-x"></a>来世修行广度群品。<a id="a-y"></a>是时世尊告十方大菩萨上意等菩萨摩诃萨。<a id="a-z"></a>各各则向师子勇猛菩萨等及大会众。<a id="a-10"></a>说本自修行观门学如来修持秘密瑜伽法教。<a id="a-11"></a>当自说之。</p>
  <p id="a12">是时次第则有上方妙乐欢喜世界上意菩萨菩提萨埵大摩诃萨埵。</p>
  <p id="a13">则有下方金刚界地天世界持世菩萨菩提萨埵大摩诃萨埵。</p>
  <p id="a14">则有东方无极日曜世界普明菩萨菩提萨埵大摩诃萨埵。</p>
  <p id="a15">次则东南方最胜青色琉璃世界不思议菩萨菩提萨埵大摩诃萨埵。</p>
  <p id="a16">则有南方无垢世界广意菩萨菩提萨埵大摩诃萨埵。</p>
  <p id="a17">则有西南方白色颇梨世界无边智菩萨菩提萨埵大摩诃萨埵。</p>
  <p id="a18">则有西方无量寿世界无边音声吼手菩萨菩提萨埵大摩诃萨埵。</p>
  <p id="a19">则有西北方殊妙红色世界益音菩萨菩提萨埵大摩诃萨埵。</p>
  <p id="a1A">又有北方不空宝月世界无尽慧眼菩萨菩提萨埵大摩诃萨埵。</p>
  <p id="a1B">则有东北方金色世界贤护菩萨菩提萨埵大摩诃萨埵等。</p>
  <p id="a1C">尔时释迦牟尼世尊言。<a id="a-1D"></a>告师子勇猛等诸大菩萨摩诃萨如来所言如上所说。<a id="a-1E"></a>十方大菩萨摩诃萨因地先世。<a id="a-1F"></a>俱同一行广弘大愿。<a id="a-1G"></a>故修行毗卢遮那如来本行大愿秘密法教。<a id="a-1H"></a>亦同修普贤本行愿故。<a id="a-1I"></a>是故亦同修曼殊室利本大行愿已。<a id="a-1J"></a>是时若有一切菩萨摩诃萨。<a id="a-1K"></a>求证无上菩提者。<a id="a-1L"></a>先当修入一切法如来大慈心观。<a id="a-1M"></a>云何名为修持证入如来大慈心。<a id="a-1N"></a>十种观门何者为十云何修入。<a id="a-1O"></a>一者入三摩地观。<a id="a-1P"></a>照无边十方等如虚空心性无碍量等法界。<a id="a-1Q"></a>是名本性大慈。<a id="a-1R"></a>能自护身亦护他身。<a id="a-1S"></a>自利利他名为大慈观。<a id="a-1T"></a>二者入三摩地。<a id="a-1U"></a>观察根本自性本源。<a id="a-1V"></a>最胜第一义自性慈心。<a id="a-1W"></a>能除断忿恨嗔恚烦恼根本。<a id="a-1X"></a>一切妄想永尽亦无过失。<a id="a-1Y"></a>是即名为根本大慈观。<a id="a-1Z"></a>三者入三摩地时。<a id="a-1a"></a>名为观照慈。<a id="a-1b"></a>于此大慈心自性性中。<a id="a-1c"></a>不见一切众生得失过患。<a id="a-1d"></a>常作一切清净胜相。<a id="a-1e"></a>而悉能知。<a id="a-1f"></a>不见三世众生彼有诸愆犯禁之名。<a id="a-1g"></a>是故名为见性清净入佛大慈观。<a id="a-1h"></a>四者入三摩地照见心性平等慈。<a id="a-1i"></a>能令自身暴恶之性能忍能受。<a id="a-1j"></a>亦令他一切有情众生能忍能受。<a id="a-1k"></a>是故名为心性清净内外无忍。<a id="a-1l"></a>名为见性平等慈忍性。<a id="a-1m"></a>忍力达空不见本性内外诸忍。<a id="a-1n"></a>是故名为入性大慈心观。<a id="a-1o"></a>五者入三摩地时观心见静慈。<a id="a-1p"></a>得生大慈心故。<a id="a-1q"></a>能济拔诸众生苦。<a id="a-1r"></a>令得安乐趣向菩提。<a id="a-1s"></a>菩萨证得寂静慈者。<a id="a-1t"></a>于寂静中不见苦恼。<a id="a-1u"></a>能导引苍生令入净土。<a id="a-1v"></a>得我净故则是名为如来大悲寂静大慈观。<a id="a-1w"></a>六者入三摩地时照见五蕴皆空。<a id="a-1x"></a>无所得慈故能自灭贪嗔愚痴诸恶颠倒。<a id="a-1y"></a>亦能令他一切众生除灭内外不善诸恶。<a id="a-1z"></a>皆悉远离诸见诽谤诈伪谄谀憍慢我执。<a id="a-20"></a>不求恭敬名闻利养。<a id="a-21"></a>如是等过一切不造。<a id="a-22"></a>是故名为无所得大慈心观。<a id="a-23"></a>七者入三摩地证入圣智三摩地时。<a id="a-24"></a>观察心性证法性慈。<a id="a-25"></a>以法力慈故。<a id="a-26"></a>得梵释天龙之所礼敬。<a id="a-27"></a>菩萨常自观身。<a id="a-28"></a>严持威仪戒网不以为喜。<a id="a-29"></a>威德自在人所称赞。<a id="a-2A"></a>能防护一切凡愚之心。<a id="a-2B"></a>则得自然翻恶作善见者欢喜。<a id="a-2C"></a>则是名法性圣智大慈观。<a id="a-2D"></a>八者菩萨入三摩地时。<a id="a-2E"></a>澄心证净证定证圣。<a id="a-2F"></a>了见寂静。<a id="a-2G"></a>名为殊胜寂性慈。<a id="a-2H"></a>具此慈力者。<a id="a-2I"></a>超过欲界空色二世。<a id="a-2J"></a>是名不染三界菩萨。<a id="a-2K"></a>若证入寂性慈者。<a id="a-2L"></a>能庄严报身三十二相八十种好。<a id="a-2M"></a>何以故名为菩萨证得心性寂灭慈。<a id="a-2N"></a>是故则名殊胜寂性大慈观。<a id="a-2O"></a>九者菩萨入三摩地时。<a id="a-2P"></a>证真如慈本体无变实性清净。<a id="a-2Q"></a>菩萨若修行此慈者。<a id="a-2R"></a>则得离一切相证无生三摩地。<a id="a-2S"></a>成就一切无上菩提。<a id="a-2T"></a>自利利他皆悉圆满。<a id="a-2U"></a>是故名为真如大慈观。<a id="a-2V"></a>十者菩萨入三摩地时。<a id="a-2W"></a>证得法界慈。<a id="a-2X"></a>具是慈者能普覆一切。<a id="a-2Y"></a>遍含有情总得解脱。<a id="a-2Z"></a>令证菩提圣力加持。<a id="a-2a"></a>无不成就一切菩萨摩诃萨。<a id="a-2b"></a>是故名为法界大慈观。<a id="a-2c"></a>尔时如上所说十方大士菩萨。<a id="a-2d"></a>入一切如来佛心观者。<a id="a-2e"></a>是名一切诸佛十大慈观教法也。<a id="a-2f"></a>是时则师子勇猛菩萨摩诃萨等。<a id="a-2g"></a>重启如来而白世尊言。<a id="a-2h"></a>云何名为十方大士菩萨。<a id="a-2i"></a>如来告师子勇猛。<a id="a-2j"></a>如是十方十大士菩萨。<a id="a-2k"></a>往昔因地同得毗卢遮那如来一切诸佛十大慈心观。<a id="a-2l"></a>是故普贤曼殊菩萨圣性道力加持。<a id="a-2m"></a>而相助护神通感应。<a id="a-2n"></a>未知此二大士菩萨殊胜道力云何感应。<a id="a-2o"></a>则是时释迦牟尼世尊。<a id="a-2p"></a>在大会众中。<a id="a-2q"></a>重告师子勇猛菩萨等。<a id="a-2r"></a>如是十方十大士菩萨。<a id="a-2s"></a>从往昔因地之时。<a id="a-2t"></a>同共得毗卢遮那修大慈十心。<a id="a-2u"></a>亦修证普贤行愿曼殊圣性道力神通自在圣智。<a id="a-2v"></a>运度一切众生。<a id="a-2w"></a>是故感应。<a id="a-2x"></a>是时则得一切诸佛助护毗卢遮那圣性感会。<a id="a-2y"></a>尔时众中一切菩萨摩诃萨。<a id="a-2z"></a>一切有情众生。<a id="a-30"></a>同修行普贤曼殊行愿。<a id="a-31"></a>则证入毗卢遮那如来十大慈佛心观已。<a id="a-32"></a>是时释迦牟尼。<a id="a-33"></a>又重启请毗卢遮那如来。<a id="a-34"></a>与大会众一切菩萨摩诃萨。<a id="a-35"></a>说一切诸佛菩提金刚三密。<a id="a-36"></a>普贤智日曼殊慧剑。<a id="a-37"></a>六足四足尊等金刚陀罗尼。<a id="a-38"></a>普贤大笑大乐一髻降三世等金刚陀罗尼。<a id="a-39"></a>千臂千钵曼殊陀罗尼。<a id="a-3A"></a>金刚慧剑契印。<a id="a-3B"></a>如来法轮一切总持秘密菩提三摩地大乐金刚真言。<a id="a-3C"></a>六足金刚真言。<a id="a-3D"></a>曼殊真言。<a id="a-3E"></a>增用加持一切菩萨。<a id="a-3F"></a>圣性神用菩提圣智。<a id="a-3G"></a>尔时说诸佛如来十大慈已。<a id="a-3H"></a>从毗卢遮那佛心。<a id="a-3I"></a>流出金刚三密千臂千钵曼殊大明智光明金刚慧剑陀罗尼。<a id="a-3J"></a>用加持一切修学菩萨摩诃萨。<a id="a-3K"></a>速证神力圣性菩提心。<a id="a-3L"></a>如来则说千臂千钵曼殊室利菩萨金刚三摩地秘密根本菩提真言陀罗尼曰。</p>
  <p id="a3M">娜莫三漫多吉抳夜(二合引)势洒塞颇(二合)啰拏尾秫驮没地毗喻(二合引)娜舍匿(徐翼反)萨嚩怛他(引)誐谛毗喻(二合)啰贺(二合)毗药(二合)三藐糁没第毗药(二合)娜谟(引)曼儒(粗上声)室唎(二合)曳萨迦攞么攞迦览迦(引)蹯誐哆济哆细尾么攞虞拏楞讫哩(二合)哆也阿么啰曩啰苏(上)啰步惹誐尾儞也(二合引)驮啰惹吒(引)么矩吒儞迦筛哆播娜臂姹(引)母惹(引)也娜谟(引)曼儒(粗去声)具(引)沙(引)也摩诃(引)帽地萨怛嚩(二合)也尾尾驮(引)播(引)也讷[卄/(阿-可+辛)/女]底尾娜(引)啰拏(引)也怛儞也(二合)他(引)唵(引)暴么抳噜质啰迦攞(引)播尾质怛啰(二合)母(木)讫哆(二合)娜么楞讫哩(二合)哆舍哩(引)啰跛啰么萨怛嚩(二合)暮左迦怛他(引)誐哆达么句(引)舍驮落钵啰(二合)嚩啰达么(引)腊驮尾惹也素啰哆参抱虞(引)跛捺舍迦羯丽(二合)商(去引)誐(引)啰钵啰(二合)舍么迦戍儞也(二合)多(引)娑嚩(二合)皤(引)嚩(引)弩娑(引)哩(引)摩诃(引)帽地萨怛嚩(二合)嚩[口*洛]嚩囕娜诺唵(引)摩诃(引)播(引)舍钵啰(二合)娑啰钵啰(二合)娑啰阿(上)娑(上)么娑么难(去)哆娑莫糁漫哆跋捺落(二合)三漫哆逊娜落糁漫哆(引)迦落糁漫哆钵啰(二合)娑落娑啰娑啰系系曼儒(粗上声)嚩啰嚩曰啰(二合)渴誐亲娜亲娜频娜频娜尾啰惹尾啰惹羯么(引)跋誐么迦素佉娜娜矩噜矩噜度噜度噜驮驮驮驮摩诃(引)么诃暮(引)诃也暮(引)诃也暴暴(引)鼻(引)么鼻么曩(引)娜曩(引)娜娑啰娑啰摩诃萨怛嚩(二合)慕(引)左也么(引)么曩(引)他么弩塞里(二合)惹哆(引)播(引)也褥佉素欠娜娜摩诃(引)迦(引)噜抳(宁)迦阿曩(引)葂(引)憾耨弃姤(引)憾娑噜儒(粗引)憾邬跛讷噜(二合)妒憾阿尾尾讫妒(二合)憾矩枲(引)弩(引)憾娑啰拏达慕(引)憾怛梵(二合)婆誐梵褥弃跢(引)南(引)素欠娜娜阿(上)曩(引)他南(去)萨曩(引)他迦啰娑噜惹(引)南(引)儞噜惹娑迦(二合)啰邬跛讷噜(二合)跢(引)南(引)萨帽(引)钵奈啰萨嚩(二合)耨佉舍么迦尾尾讫哆(二合引)南(引)矩舍攞达摩糁婆(上)啰跛哩布啰以哆(去引)矩徙(引)娜(引)南(引)尾(引)哩也(二合)娜跢(引)娑啰拏鼻达弭喃(引)么么卑婆誐鑁曩(引)葂(引)婆嚩舍啰南跛啰(引)也拏萨怛啰(二合)跢(引)萨嚩耨佉儞冥(引)舍么也萨嚩讫丽(二合)舍啰暂悉弭(引)阿跛曩(引)也萨嚩僧(引)娑(引)噜(引)跛奈啰(二合)萨嚩耨佉(引)儞铭(引)曩(引)舍也矩舍攞达磨跛哩布啰拏(二合)铭矩噜萨嚩羯么(引)嚩啰拏钵嚩跢(引)儞铭(去引)尾枳啰摩诃(引)帽(引)地萨怛嚩(二合)细(引)尾哆尾(引)哩也(二合)播(引)啰弭跢(引)喻(引)俨铭(引)僧(去散)儞喻(引)惹也阿啰拏达磨尾啰(引)誐尾啰惹僧(去散)惹诃钵啰(二合)惹诃(引)驮啰抳(宁)娑么佉娑么惹(引)攞儞地冥(引)噜娑么摩诃(引)帽(引)地萨怛嚩(二合)嚩啰娜娑嚩(二合引)诃(引)</p>
  <p id="a3N">千臂千钵曼殊心根本真言摄一切法神力陀罗尼曰。</p>
  <p id="a3O">曩莫萨嚩怛他(引)[卄/(阿-可+辛)/女]帝瓢(毗臾反一引)啰诃(二合)瓢(毗药反)唵俱么啰噜比抳(宁)尾湿嚩(二合)糁娑嚩(二合二)阿[卄/(阿-可+辛)/女]縒阿(引)[卄/(阿-可+辛)/女]縒洛户洛户[口*勃]哢(二合)[口*勃]哢(二合引)吽吽尔曩职(之力反)曼袒室哩(二合)曳素失唎野哆(引)啰野[牟*含]萨嚩耨契瓢(毗药反)发吒(半音下同)发吒(去)舍么野舍么野阿蜜哩(二合)妒纳婆舞纳婆嚩播半冥(引)曩(引)舍野唵嚩(引)计曳(二合)啰体惹野唵嚩(引)计曳(二合)势筛娑嚩唵嚩(引)计曳(二合)骞惹野唵嚩(引)计曳(二合)[寧*頁]瑟痴(咤曳二合)野唵嚩(引)计曳(二合)么曩(引)娑唵嚩(引)计曳(二合)娜曩莫唵渴誐萨怛嚩(二合)嚩计曳(二合)吽娑嚩(二合引)贺(引)</p>
  <p id="a3P">曼荼罗结界真言。</p>
  <p id="a3Q">梵云思(四)摩畔驮驮啰尼。</p>
  <p id="a3R">唵阿蜜[口*栗](二合)哆(上)尾卢(路)吉儞[卄/(阿-可+辛)/女][口*栗]婆(二合)僧洛叉(上)抳阿(引)迦哩沙(二合)抳吽吽泮泮吒吒吽吒娑嚩(二合引)贺(引)</p>
  <p id="a3S">曼荼罗大灌顶密言陀罗尼。</p>
  <p id="a3T">梵云阿毗晒罽迦真言。</p>
  <p id="a3U">唵阿蜜[口*栗](二合)哆嚩[口*(隸-木+士)]嚩啰嚩啰钵啰(二合)嚩啰尾秫悌吽吽泮泮吒吒吽泮吒(上)娑嚩(二合引)贺(引)</p>
  <p id="a3V">灌顶结契印真言。</p>
  <p id="a3W">梵云阿毗晒罽母奈啰(二合)陀罗尼。</p>
  <p id="a3X">唵母儜母儜母儜嚩(上)[口*(隸-木+士)]阿毗(重)诜者茗(二合)萨[口*栗]么(二合)怛他(引)[卄/(阿-可+辛)/女]哆(引)萨[口*栗]么(二合)尾儜也(二合引)毗晒罽[口*栗]莽(二合)贺么日啰(二合)迦嚩者母奈啰(二合)母怛哩(二合)带萨[口*栗]么(二合)怛他[卄/(阿-可+辛)/女]哆(上)纥哩(二合)那夜(引)地瑟耻(二合)哆么日[口*(隸-木+士)](二合)娑嚩(二合引)贺(引)</p>
  <p id="a3Y">如是次第。<a id="a-3Z"></a>如来即说金刚十大慈观者及陀罗尼已。</p>
  <p id="a3a">是时世尊如上所说。<a id="a-3b"></a>十大慈观诸佛法教及说陀罗尼者。<a id="a-3c"></a>如来具说加持僧胜圣力福德。<a id="a-3d"></a>令一切菩萨摩诃萨及一切有情众生。<a id="a-3e"></a>修入速证诸佛无上正等菩提。<a id="a-3f"></a>是故师子勇猛及一切菩萨。<a id="a-3g"></a>我等深信誓当奉持。<a id="a-3h"></a>云何名为十方十大士菩萨上意等。<a id="a-3i"></a>同得如来印可法教修行菩萨道。<a id="a-3j"></a>则各各对世尊向大会众前。<a id="a-3k"></a>与诸菩萨众。<a id="a-3l"></a>自说修证法教秘密观门。<a id="a-3m"></a>当来亦与一切菩萨。<a id="a-3n"></a>同当救度有情一切众生。<a id="a-3o"></a>是故云何名为此秘密金刚十大士法观。<a id="a-3p"></a>是时释迦牟尼如来。<a id="a-3q"></a>次第说上方上意菩萨十大士摩诃萨等。<a id="a-3r"></a>世尊令十大士菩萨。<a id="a-3s"></a>一一自说观门而为开演。</p>
  <p id="a3t">一者上方妙乐欢喜世界上意大菩萨摩诃萨埵菩提萨埵。<a id="a-3u"></a>当自陈说对如来前。<a id="a-3v"></a>令当来一切诸菩萨。<a id="a-3w"></a>修入菩提圣性圣智。<a id="a-3x"></a>证如来金刚三密三摩地照见自性。<a id="a-3y"></a>入无动涅槃无性观者。<a id="a-3z"></a>上意菩萨摩诃萨。<a id="a-40"></a>则入一切如来自在法界三摩地。<a id="a-41"></a>菩萨于自圣智眼。<a id="a-42"></a>观照意识界处入是涅槃无自性观法界金刚三摩地。<a id="a-43"></a>上意菩萨自见身中性意生身。<a id="a-44"></a>于一一毛孔中。<a id="a-45"></a>入出神用自在圣力。<a id="a-46"></a>运通深证不思议法界三昧。<a id="a-47"></a>以圣性智知三世一切佛法不可说法可说法。<a id="a-48"></a>佛刹微尘数一切菩萨摩诃萨。<a id="a-49"></a>修行教导化度苍生。<a id="a-4A"></a>行菩萨行常不休息令一切有情众生。<a id="a-4B"></a>速入涅槃无性观法界圣力菩提悉地。<a id="a-4C"></a>成就菩萨。<a id="a-4D"></a>令一切众生先修证。<a id="a-4E"></a>入十种成就金刚菩提三密大法观。<a id="a-4F"></a>云何名为十种菩提金刚三密大法。<a id="a-4G"></a>一者能令证入百千陀罗尼秘法光明。<a id="a-4H"></a>成就菩提金刚圣性三密行道大法。<a id="a-4I"></a>二者能令证入百千诸根智慧圆满成就菩提神境通。<a id="a-4J"></a>证入百千三昧佛三摩地大法。<a id="a-4K"></a>三者能令证入百千神力。<a id="a-4L"></a>成就长养百千金刚三昧耶。<a id="a-4M"></a>成就圣力菩提圆满故大法。<a id="a-4N"></a>四者能令证入百千虚空门。<a id="a-4O"></a>入一切如来三摩圣性地运动成就菩提。<a id="a-4P"></a>自在神通游历十方。<a id="a-4Q"></a>入佛净土见佛报身大法。<a id="a-4R"></a>五者能令证入百千佛三摩地门。<a id="a-4S"></a>圣性通达具足成就菩提。<a id="a-4T"></a>殊胜秘密诸波罗蜜门。<a id="a-4U"></a>入一切性智菩提无碍圆满大法。<a id="a-4V"></a>六者能令证入百千圣智神通。<a id="a-4W"></a>修入妙行理趣体性功德积集圣道成就菩提。<a id="a-4X"></a>入一切诸佛法藏大法。<a id="a-4Y"></a>七者能令证入百千辩才智慧方便演说成就如来圣行菩提。<a id="a-4Z"></a>深入秘密一切法义大法。<a id="a-4a"></a>八者能令证入百千诸佛甚深大慈圣行。<a id="a-4b"></a>成就菩提佛行圆满大法。<a id="a-4c"></a>九者能令证入如来百千圣智金刚性道。<a id="a-4d"></a>得佛灌顶入法王位成就菩提。<a id="a-4e"></a>诸佛智身大明遍照金刚菩提。<a id="a-4f"></a>成就法身令得解脱大法。<a id="a-4g"></a>十者能令证入百千诸佛解脱地成就菩提获一切如来。<a id="a-4h"></a>速入百千秘密金刚菩提佛性海藏真如三摩地。<a id="a-4i"></a>满足一切法如来圣性无尽金刚智菩提一切大法。<a id="a-4j"></a>是故上意菩萨摩诃萨埵。<a id="a-4k"></a>先自能说识之妄想如来圣性。<a id="a-4l"></a>二义和合成熟金刚圣智菩提大法者。<a id="a-4m"></a>则是名为菩萨修学如来圣性解行齐行。<a id="a-4n"></a>则能证得自体法界菩提十种大法。<a id="a-4o"></a>然后修入证得无动涅槃无性观。<a id="a-4p"></a>云何方便而得证入无性观者。<a id="a-4q"></a>菩萨先须当心观照本性寂静。<a id="a-4r"></a>寤入灭尽定。<a id="a-4s"></a>得心识性证见清净。<a id="a-4t"></a>惟清惟净证见圣性。<a id="a-4u"></a>自性如如一道寂净。<a id="a-4v"></a>悟达本源反照见静。<a id="a-4w"></a>惟照惟莹惟莹惟净惟寂惟圣。<a id="a-4x"></a>则是名为菩萨得入无动涅槃无性观。</p>
  <p id="a4y">若有一切菩萨。<a id="a-4z"></a>依此上意菩萨摩诃萨埵。<a id="a-50"></a>修学此法门者。<a id="a-51"></a>则得速证佛无上正等菩提。<a id="a-52"></a>故上意菩萨摩诃萨。<a id="a-53"></a>为三世一切法界有情众生。<a id="a-54"></a>显说演出诸佛秘密金刚菩萨成就无动涅槃无性观。<a id="a-55"></a>令未来远世一切菩萨一切众生。<a id="a-56"></a>修证速入如来圣性三摩地无性观者。<a id="a-57"></a>得佛阿耨多罗三藐三菩提故。<a id="a-58"></a>是时如来则次第。<a id="a-59"></a>而令持世菩萨。<a id="a-5A"></a>自说修习观行门。<a id="a-5B"></a>二者下方金刚界地天世界持世菩萨摩诃萨埵菩提萨埵。<a id="a-5C"></a>自对如来前。<a id="a-5D"></a>则为现在一切菩萨。<a id="a-5E"></a>陈说秘密法观。<a id="a-5F"></a>亦令当来一切菩萨及一切众生。<a id="a-5G"></a>修入萨婆若海三摩地。<a id="a-5H"></a>学诸佛金刚菩提一切秘密甚深法忍波罗蜜多实性观。<a id="a-5I"></a>若菩萨依此观门由行。<a id="a-5J"></a>证得如来金刚无边性海三昧。<a id="a-5K"></a>依此三昧得入秘密菩提金刚持地世海性三摩地。<a id="a-5L"></a>从此持世海性金刚愿力置金刚界地建立。<a id="a-5M"></a>所依金刚海性坚牢法藏相生世界。<a id="a-5N"></a>无有障碍等如虚空无差别相。<a id="a-5O"></a>皆是本源毗卢遮那如来。<a id="a-5P"></a>金刚体性坚固秘密法性海中。<a id="a-5Q"></a>安立万像大地世界。<a id="a-5R"></a>形色相好主宰神通。<a id="a-5S"></a>灵应化变一切总依。<a id="a-5T"></a>毗卢遮那如来先世大愿圣力加持一切菩萨。<a id="a-5U"></a>及一切有情修习菩提解脱圣道。<a id="a-5V"></a>成就于此世界一切众生。<a id="a-5W"></a>合同一性助佛成熟自在神力。<a id="a-5X"></a>达一切如来三摩地圣智相应。<a id="a-5Y"></a>令一切有情无不快乐。<a id="a-5Z"></a>同入菩提悉得圆满。<a id="a-5a"></a>皆是毗卢遮那如来往昔之时。<a id="a-5b"></a>于劫海之中有大愿力。<a id="a-5c"></a>修菩萨行时以四摄法及行八大供养。<a id="a-5d"></a>而曾摄受一一诸佛诸大菩萨因地之时所种善根。<a id="a-5e"></a>皆已相摄种种方便教化成就。<a id="a-5f"></a>令一切菩萨安立一切智慧道一切圣种道。<a id="a-5g"></a>一切金刚道一切解脱道。<a id="a-5h"></a>是名一切如来菩提海藏大善福利方便成就。<a id="a-5i"></a>愿海般若波罗蜜多。<a id="a-5j"></a>诸佛菩萨往昔因时所行之行。<a id="a-5k"></a>具足清净解脱圣道。<a id="a-5l"></a>以能善入诸佛三摩地。<a id="a-5m"></a>令其菩萨及一切众生。<a id="a-5n"></a>常见诸佛报身分明了了。<a id="a-5o"></a>以胜解力入于如来功德性海。<a id="a-5p"></a>得成诸佛菩萨解脱之门。<a id="a-5q"></a>游戏神通合同本愿力故。<a id="a-5r"></a>起大悲心誓度有情。<a id="a-5s"></a>悉归诸佛金刚菩提性海圆满成就故。<a id="a-5t"></a>是故如示持世菩萨摩诃萨。<a id="a-5u"></a>令诸一切菩萨。<a id="a-5v"></a>修入金刚三摩地行甚深法忍住。<a id="a-5w"></a>波罗蜜多实性观。<a id="a-5x"></a>云何疾得入此方便而证此观。<a id="a-5y"></a>是时持世菩萨。<a id="a-5z"></a>即当自心眼应当观照。<a id="a-60"></a>入自心性性体法界。<a id="a-61"></a>得见自性心体。<a id="a-62"></a>证于如来金刚圣性。<a id="a-63"></a>洞达法空无边觉智。<a id="a-64"></a>大寂慧空观其大智。<a id="a-65"></a>入心心空证空复空。<a id="a-66"></a>心如虚空同于法界。<a id="a-67"></a>了了见性名证自性圣智法体是本心性。<a id="a-68"></a>神用自在清虚一静法同法性真如实际。<a id="a-69"></a>若达此性则名本源自性真实圣智无性。<a id="a-6A"></a>是故持世菩萨摩诃萨。<a id="a-6B"></a>往昔因地当本大愿。<a id="a-6C"></a>共毗卢遮那如来令度一切菩萨及一切众生。<a id="a-6D"></a>同入此愿诸佛圣性金刚菩提大愿修行佛三藐三摩地甚深法忍波罗蜜多。<a id="a-6E"></a>住于清净法身实性观者。<a id="a-6F"></a>速成正觉无上正等菩提。<a id="a-6G"></a>当得阿耨多罗疾当成佛。<a id="a-6H"></a>是故释迦牟尼如来。<a id="a-6I"></a>深叹持世菩萨摩诃萨。<a id="a-6J"></a>汝曾久远供养诸佛菩萨。<a id="a-6K"></a>今说如来金刚秘密甚深菩提不可思议。<a id="a-6L"></a>是时诸大菩萨。<a id="a-6M"></a>见如来叹持世菩萨摩诃萨。<a id="a-6N"></a>大众欢喜信受奉行。</p>
 </body>
</html>