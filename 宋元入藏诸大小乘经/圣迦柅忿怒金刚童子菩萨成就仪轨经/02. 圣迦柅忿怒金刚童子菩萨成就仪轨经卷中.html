<!doctype html>
<html id="z3IBUrLkt" data-ver="597">
 <head>
  <meta charset="utf-8">
  <meta author="不空">
  <meta library="龙藏">
  <meta catalog="宋元入藏诸大小乘经">
  <meta period="唐">
 </head>
 <body>
  <h1 id="a1">圣迦柅忿怒金刚童子菩萨成就仪轨经卷中</h1>
  <p id="a2">我今复说作先行法。<a id="a-3"></a>于舍利塔前安本尊像。<a id="a-4"></a>于三月十五日。<a id="a-5"></a>涂坛随力供养。<a id="a-6"></a>取沉香揾酥蜜酪。<a id="a-7"></a>昼夜掷火中护摩。<a id="a-8"></a>一诵一掷炉中。<a id="a-9"></a>若道场中旛华摇动。<a id="a-A"></a>当知有效验。<a id="a-B"></a>即于晨朝供养三宝。<a id="a-C"></a>七日获得财宝荣官皆得称意。<a id="a-D"></a>及得珠玉七宝等。</p>
  <p id="aE">又欲令空中出火者。<a id="a-F"></a>视望空诵真言二十一遍。<a id="a-G"></a>意念即空中火出。</p>
  <p id="aH">又欲雨者观虚空诵二十一遍。<a id="a-I"></a>即降甘雨。<a id="a-J"></a>取雨水献佛已后所作皆成。</p>
  <p id="aK">又欲空中雨华者。<a id="a-L"></a>观虚空诵二十一遍。<a id="a-M"></a>即于空中雨种种华。</p>
  <p id="aN">又欲令若男若女欢喜者。<a id="a-O"></a>以安息香作丸诵二十一遍。<a id="a-P"></a>一称彼名投火中即得欢喜。</p>
  <p id="aQ">又加持菖蒲二十一遍。<a id="a-R"></a>口中含共人论议皆得胜。</p>
  <p id="aS">又若毗那夜迦相逼恼作障难者。<a id="a-T"></a>才忆念真言一切皆消散。<a id="a-U"></a>若常念诵不间注意。<a id="a-V"></a>于彼障者并亲族皆自灭坏。</p>
  <p id="aW">又法从黑月一日起首。<a id="a-X"></a>对像前每日三时念诵真言时别一千八遍。<a id="a-Y"></a>烧安息香丸护摩。<a id="a-Z"></a>至月末所求皆得。</p>
  <p id="aa">又对像前以莲华揾酥蜜酪。<a id="a-b"></a>诵真言一千遍一掷火中护摩即获伏藏。</p>
  <p id="ac">又求衣服者。<a id="a-d"></a>于趣海河入水立至胸。<a id="a-e"></a>取有蕊华诵真言一千八遍。<a id="a-f"></a>一遍一掷水中即得衣裳十副。</p>
  <p id="ag">又法迦腩摩华揾酥蜜酪。<a id="a-h"></a>护摩真言一千八遍。<a id="a-i"></a>一遍一投火中。<a id="a-j"></a>一切有情皆得欢喜顺伏。</p>
  <p id="ak">又法对像前。<a id="a-l"></a>取苏摩那华揾酥蜜酪护摩。<a id="a-m"></a>于七日中日三时时别诵真言一千八遍。<a id="a-n"></a>遍遍一掷火中一切人恭敬得为邑主。</p>
  <p id="ao">又欲摧伏设咄噜者。<a id="a-p"></a>取人骨为橛作彼人形。<a id="a-q"></a>或画或掜加持一百八遍。<a id="a-r"></a>钉于心上即得摧伏。</p>
  <p id="as">又欲摧彼设咄噜令么啰者。<a id="a-t"></a>取烧尸残木作橛。<a id="a-u"></a>磨紫檀香以涂橛上。<a id="a-v"></a>取尸林中帛缠橛。<a id="a-w"></a>钉彼设咄噜如前形头上。<a id="a-x"></a>彼设咄噜即母驮。<a id="a-y"></a>今复说画圣金刚童子像。<a id="a-z"></a>忿形虎皮裾。<a id="a-10"></a>右手把金刚杵。<a id="a-11"></a>左手作施头。<a id="a-12"></a>对像于舍利塔前作先行法已。<a id="a-13"></a>以香华供养此像。<a id="a-14"></a>像前作方炉。<a id="a-15"></a>作增益法取沉香可长大指节。<a id="a-16"></a>揾酥合油七日日三时。<a id="a-17"></a>时诵真言一百八遍。<a id="a-18"></a>一掷火中护摩。<a id="a-19"></a>满七日已得持明仙安怛但那。<a id="a-1A"></a>足离于地行疾如风。<a id="a-1B"></a>所闻永不忘。</p>
  <p id="a1C">又欲成就药者。<a id="a-1D"></a>取羯抳迦罗华蕊龙华水白檀香。<a id="a-1E"></a>此等细捣熟研。<a id="a-1F"></a>又取象脂(其象年二十额上自有文裂即有流脂异种极香)取此脂和上件药为丸。<a id="a-1G"></a>和药时取鬼宿日。<a id="a-1H"></a>令童女沐浴着新净衣。<a id="a-1I"></a>捣筛香药。<a id="a-1J"></a>及作七丸。<a id="a-1K"></a>丸如梧子阴干。<a id="a-1L"></a>丸药法(以大指头指捻药丸指融涂上。<a id="a-1M"></a>又取竹膜贴蜡上。<a id="a-1N"></a>意不欲上有指文印药上。<a id="a-1O"></a>若有指文药无灵验也)其药丸取生沉香作合子盛。<a id="a-1P"></a>对像前结净三时念诵。<a id="a-1Q"></a>乃至合子中作佉吒佉吒声。<a id="a-1R"></a>即取一丸供养本尊。<a id="a-1S"></a>一丸奉请。<a id="a-1T"></a>一丸供养先成就者。<a id="a-1U"></a>又一丸分与助伴。<a id="a-1V"></a>余三丸以熟金银薄重重裹之。<a id="a-1W"></a>于口中含即得安怛但那灭影藏形。</p>
  <p id="a1X">又欲破他敌者。<a id="a-1Y"></a>取华置死人身上。<a id="a-1Z"></a>然后收取烧尸残木然火。<a id="a-1a"></a>护摩七日。<a id="a-1b"></a>取月黑分或中夜或日中每时一百八遍。<a id="a-1c"></a>对三角炉前面向南坐。<a id="a-1d"></a>称彼将帅名。<a id="a-1e"></a>用前华加持一遍一掷火中彼军即破。</p>
  <p id="a1f">又欲令净行婆罗门欢喜者。<a id="a-1g"></a>取俱懒拏迦华。<a id="a-1h"></a>常称彼名七日内作护摩。<a id="a-1i"></a>诵真言投华火中即得欢喜。</p>
  <p id="a1j">又于舍利塔前。<a id="a-1k"></a>取牛黄加持一百八遍。<a id="a-1l"></a>用点额。<a id="a-1m"></a>所行履处一切见者皆敬爱欢喜。</p>
  <p id="a1n">又取骨屡草懒苗揾酥。<a id="a-1o"></a>护摩一千八遍。<a id="a-1p"></a>一遍一掷火中。<a id="a-1q"></a>即得一切灾难悉皆殄灭及增寿命。</p>
  <p id="a1r">又法先已降伏者。<a id="a-1s"></a>欲息彼苦。<a id="a-1t"></a>三时以乳护摩。<a id="a-1u"></a>彼苦则得消除。</p>
  <p id="a1v">又欲求闻持不忘日诵万言者。<a id="a-1w"></a>对圣迦柅金刚像前种种供养。<a id="a-1x"></a>于银器中盛酥。<a id="a-1y"></a>取酪法如下当明。<a id="a-1z"></a>念诵乃至相现皆得闻持不忘。</p>
  <p id="a20">又欲得延寿者。<a id="a-21"></a>饮乳食大麦。<a id="a-22"></a>诵真言十万遍。<a id="a-23"></a>对摩醯首罗像前。<a id="a-24"></a>取雄黄盛熟铜器中。<a id="a-25"></a>以七个菩提树叶如前上下覆盖。<a id="a-26"></a>兼施八方天供养粥。<a id="a-27"></a>诚心念诵。<a id="a-28"></a>或有伴无伴。<a id="a-29"></a>应护自身结甲胄印。<a id="a-2A"></a>念诵乃至三相现。<a id="a-2B"></a>若光相寿命万岁。</p>
  <p id="a2C">又欲得敬重者。<a id="a-2D"></a>以铁作轮或三戟叉。<a id="a-2E"></a>于舍利塔前安金刚手菩萨像。<a id="a-2F"></a>广大供养。<a id="a-2G"></a>置坛中。<a id="a-2H"></a>右手按上无间断念诵。<a id="a-2I"></a>乃至质质致致声。<a id="a-2J"></a>当知成就。<a id="a-2K"></a>手把叉或轮。<a id="a-2L"></a>一切天人即皆顺伏敬重彼人如佛。<a id="a-2M"></a>又取河两岸土掜作头指形安坛中。<a id="a-2N"></a>以金刚杵按上念诵。<a id="a-2O"></a>乃至金刚杵及指来近身。<a id="a-2P"></a>当知成。<a id="a-2Q"></a>已后手把此指。<a id="a-2R"></a>欲钩召天龙八部若男若女及畜生禽兽等。<a id="a-2S"></a>真言句中称彼等名。<a id="a-2T"></a>迅疾如风即至。<a id="a-2U"></a>行者所使所作皆得顺伏。</p>
  <p id="a2V">又延寿法。<a id="a-2W"></a>对像涂坛供养。<a id="a-2X"></a>于熟铜器中置牛黄。<a id="a-2Y"></a>念诵乃至光出手把即寿五千年。</p>
  <p id="a2Z">又法取七个蚯蚓粪泥。<a id="a-2a"></a>加持涂圆坛。<a id="a-2b"></a>坛上坐念诵。<a id="a-2c"></a>乃至空中有天妙药下来。<a id="a-2d"></a>才执此药身如金刚手菩萨。</p>
  <p id="a2e">又欲成就华法者。<a id="a-2f"></a>取紫檀木雕作开敷莲华。<a id="a-2g"></a>于舍利塔像前念诵。<a id="a-2h"></a>乃至光现则变为持明仙。<a id="a-2i"></a>最为尊贵。<a id="a-2j"></a>若至持明仙住洞之处。<a id="a-2k"></a>一切天龙八部皆得随顺。</p>
  <p id="a2l">又法被毒虫所啮。<a id="a-2m"></a>鬼魅所病。<a id="a-2n"></a>或疟或被毒药所中。<a id="a-2o"></a>取水加持七遍。<a id="a-2p"></a>洒彼或饮即得除愈。</p>
  <p id="a2q">又欲缚扑问字。<a id="a-2r"></a>一日一夜不食念诵。<a id="a-2s"></a>其法即成。<a id="a-2t"></a>或童子童女令澡浴着新净衣。<a id="a-2u"></a>涂拭泥圆坛令坐。<a id="a-2v"></a>缚问过去未来事皆知之。<a id="a-2w"></a>此法设令犯四重五无间罪。<a id="a-2x"></a>现生无成就分者。<a id="a-2y"></a>由入曼茶罗受灌顶。<a id="a-2z"></a>已后念诵现生得一切成就。<a id="a-30"></a>况具戒行者。</p>
  <p id="a31">又取牛黄末加持一千八遍。<a id="a-32"></a>用点额头一切人皆见欢喜若在军阵刀箭不着身。</p>
  <p id="a33">又法晨朝取水一掬。<a id="a-34"></a>加持七遍饮之。<a id="a-35"></a>食饮不求自至。</p>
  <p id="a36">又把袈裟角加持二十一遍。<a id="a-37"></a>共人论议皆得胜辞无碍。</p>
  <p id="a38">又法经过贼境。<a id="a-39"></a>一心念诵即不被劫夺伤害。</p>
  <p id="a3A">又法佉陀罗木灰散彼持诵人。<a id="a-3B"></a>彼即持诵无效。<a id="a-3C"></a>若欲解时心诵真言一遍即解。</p>
  <p id="a3D">又妇人产生。<a id="a-3E"></a>取酥一两加持二十一遍令服。<a id="a-3F"></a>即易产不受诸苦。</p>
  <p id="a3G">又欲令恶人欢喜者。<a id="a-3H"></a>取蜡掜作彼人形。<a id="a-3I"></a>安于髀上加持一千八遍。<a id="a-3J"></a>暴恶忿怒人皆得敬顺欢喜。</p>
  <p id="a3K">又对本尊像前。<a id="a-3L"></a>献白华一千八枚。<a id="a-3M"></a>即一切恭敬顺伏。</p>
  <p id="a3N">又持诵者饮乳或食大麦。<a id="a-3O"></a>取蚯蚓掜作和修吉龙王形。<a id="a-3P"></a>坐彼王上念诵。<a id="a-3Q"></a>若动摇当知法成。<a id="a-3R"></a>龙王每日供十二人食亦说过未来事。</p>
  <p id="a3S">又法从月一日乞食以自存。<a id="a-3T"></a>至白月十四日。<a id="a-3U"></a>一夜对像前广设供养念诵。<a id="a-3V"></a>乃至像动即得安怛但那。<a id="a-3W"></a>安怛但那成就中最为尊上。<a id="a-3X"></a>心念百味饮食。<a id="a-3Y"></a>则得寿五千年。</p>
  <p id="a3Z">又法入恒河立水至胸。<a id="a-3a"></a>诵真言十万遍。<a id="a-3b"></a>然后于恒河洲中。<a id="a-3c"></a>印沙塔加持。<a id="a-3d"></a>即将本尊像置河岸侧。<a id="a-3e"></a>酥蜜酪相和护摩。<a id="a-3f"></a>一切龙即来降伏。<a id="a-3g"></a>所处分事皆得成办。</p>
  <p id="a3h">又法乘船入海。<a id="a-3i"></a>诵真言十万遍。<a id="a-3j"></a>海龙王即来现身所求皆得龙献行者摩尼宝珠。<a id="a-3k"></a>受已便为持明仙。<a id="a-3l"></a>即飞腾虚空一切持明仙中为最尊。</p>
  <p id="a3m">又法令金铜匠受八戒。<a id="a-3n"></a>取熟铜作贤瓶。<a id="a-3o"></a>于中置少分谷麦等一切种子及诸灵药金银七宝等少分。<a id="a-3p"></a>涂拭曼茶罗每日三时供养。<a id="a-3q"></a>置瓶于坛中。<a id="a-3r"></a>神通月取一日起首。<a id="a-3s"></a>念诵至十五日无间断念诵。<a id="a-3t"></a>加持瓶。<a id="a-3u"></a>其瓶有光焰现。<a id="a-3v"></a>则持阏伽供养圣众敬谢。<a id="a-3w"></a>即取瓶置于净处。<a id="a-3x"></a>所须之物内手入瓶中。<a id="a-3y"></a>所须一切财宝车乘衣服玩具随所意求皆悉获得。<a id="a-3z"></a>瓶中所出物先供养本尊。<a id="a-40"></a>其瓶须加持防护。<a id="a-41"></a>不尔恐诸魔盗窃瓶将去。</p>
  <p id="a42">又法于入海河水立至胸。<a id="a-43"></a>诵真言十万遍。<a id="a-44"></a>然后印塔或泥或沙。<a id="a-45"></a>则于像前广设供养。<a id="a-46"></a>用水精作如意宝。<a id="a-47"></a>或用泥作安右掌中。<a id="a-48"></a>结跏念诵乃至放光。<a id="a-49"></a>即成如意宝得为持明仙。</p>
  <p id="a4A">又法于舍利塔前安像。<a id="a-4B"></a>于神通月十五日。<a id="a-4C"></a>像前依法广供养然灯。<a id="a-4D"></a>右手持宝幢幢上系白缯垂下。<a id="a-4E"></a>念诵乃至放光。<a id="a-4F"></a>即得如意幢为持明仙。</p>
  <p id="a4G">又法于神通月十五日。<a id="a-4H"></a>对像前广供养。<a id="a-4I"></a>取般若波罗蜜经夹。<a id="a-4J"></a>以香泥涂夹。<a id="a-4K"></a>以华鬘缠供养。<a id="a-4L"></a>置于左手跏趺坐。<a id="a-4M"></a>念诵乃至放光。<a id="a-4N"></a>则通达一切佛法无碍解辩。<a id="a-4O"></a>为持明仙遍游六趣。<a id="a-4P"></a>广利无边有情至无上菩提。</p>
  <p id="a4Q">又法饮乳食大麦。<a id="a-4R"></a>于大海岸独树下。<a id="a-4S"></a>一日三时时别诵真言一千遍。<a id="a-4T"></a>大海中所有珍宝悉皆踊出恣意取之。</p>
  <p id="a4U">又法食菉豆。<a id="a-4V"></a>于山上诵真言一千八遍。<a id="a-4W"></a>则见山中一切金恣意取之。</p>
  <p id="a4X">又法加持酥一千八遍。<a id="a-4Y"></a>与无子息女人吃即有男女。</p>
  <p id="a4Z">又法取醍醐加持一百八遍。<a id="a-4a"></a>涂身入火不烧入水不溺。<a id="a-4b"></a>若当念诵不被一切毒药所中。</p>
  <p id="a4c">又法作先行法。<a id="a-4d"></a>于黑月八日十四日。<a id="a-4e"></a>广大供养本尊。<a id="a-4f"></a>即请僧次供养。<a id="a-4g"></a>以雄黄于道场中地上。<a id="a-4h"></a>画百叶莲华。<a id="a-4i"></a>中坐念诵乃至地裂踊出莲华。<a id="a-4j"></a>于莲华叶上有十六持明仙。<a id="a-4k"></a>围绕飞腾虚空。<a id="a-4l"></a>有人若遇见成就者。<a id="a-4m"></a>亦得飞腾虚空。<a id="a-4n"></a>即此莲华变成宝庄严宫殿。<a id="a-4o"></a>寿命中劫命终得生净妙佛国。</p>
  <p id="a4p">又加持水一千八遍。<a id="a-4q"></a>用溉枯树即生华果。<a id="a-4r"></a>又于枯涸河中念诵水则盈满。<a id="a-4s"></a>又被水漂溺设令解浮。<a id="a-4t"></a>困乏无力念诵真言则得浅处。</p>
  <p id="a4u">又愿得僧大众生欢喜者。<a id="a-4v"></a>对像前献华一千八枚一诵真言献一华。<a id="a-4w"></a>则得又法取安息香丸用护摩得金千两。</p>
  <p id="a4x">又法对像前以薰陆香护摩七夜。<a id="a-4y"></a>别诵真言一千八遍。<a id="a-4z"></a>遍别一掷火中即得伏藏。</p>
  <p id="a50">又欲怨家欢喜者对像前以白芥子护摩七日。<a id="a-51"></a>日三时时别诵一千八遍。<a id="a-52"></a>遍别一掷火中。<a id="a-53"></a>即一切怨家降伏。</p>
  <p id="a54">又法加持油一千八遍。<a id="a-55"></a>涂刀箭伤疮即差。</p>
  <p id="a56">又取土块加持七遍掷于水中。<a id="a-57"></a>水中磨竭鼋鳖等皆口噤不能伤人。</p>
  <p id="a58">又法以此真言。<a id="a-59"></a>加持一切疾病皆得除愈。</p>
  <p id="a5A">又法遍身疼痛或寒热病。<a id="a-5B"></a>一日二日三日。<a id="a-5C"></a>或常患。<a id="a-5D"></a>加持油麻油一百八遍或二十一遍。<a id="a-5E"></a>用涂身即愈。</p>
  <p id="a5F">又法毗舍遮疟。<a id="a-5G"></a>部多诸鬼魅疟以真言加持白缕。<a id="a-5H"></a>结索带之即差。</p>
  <p id="a5I">又法取沉香木对本尊像前。<a id="a-5J"></a>取犊粪和酥蜜酪护摩七千遍。<a id="a-5K"></a>则有一黄牛来。<a id="a-5L"></a>又取犊子粪和酥蜜酪二万遍如前护摩。<a id="a-5M"></a>其牛必来取其乳供得千人。</p>
  <p id="a5N">又对满贤大将前。<a id="a-5O"></a>取苏摩那华日烧八千乃至六月。<a id="a-5P"></a>即得金钱千贯。</p>
  <p id="a5Q">又法供养像。<a id="a-5R"></a>从月一日至十五日。<a id="a-5S"></a>每日渐加一僧初请七僧日。<a id="a-5T"></a>满已其像出语告言。<a id="a-5U"></a>汝今成就。<a id="a-5V"></a>已后对像念诵所求皆得成就。</p>
  <p id="a5W">又法令童女澡浴着新净衣。<a id="a-5X"></a>右合五色线。<a id="a-5Y"></a>加持一百八遍。<a id="a-5Z"></a>系右臂上即除疾病福德增长。<a id="a-5a"></a>又于趣海河水中。<a id="a-5b"></a>取黑油麻以三指头撮。<a id="a-5c"></a>诵真言一遍一掷一撮于水中。<a id="a-5d"></a>满八千遍即得谷麦丰饶。</p>
  <p id="a5e">又每日取有香气华一百八枚。<a id="a-5f"></a>诵真言加持一遍。<a id="a-5g"></a>一献本尊获大福。</p>
  <p id="a5h">又法取百合茎然火。<a id="a-5i"></a>取菖蒲一千八段。<a id="a-5j"></a>揾酥护摩一诵真言一掷火中。<a id="a-5k"></a>取灰于额上点。<a id="a-5l"></a>即得安怛但那。<a id="a-5m"></a>如一遍不成至第二第三必得成就。</p>
  <p id="a5n">又于菩提树下(夜合树亦得)供养圣者像。<a id="a-5o"></a>取牛膝草揾酥蜜酪护摩一千八遍。<a id="a-5p"></a>即得象驴骡牛水牛等自来随顺驱使。<a id="a-5q"></a>又春三月黑分受八戒。<a id="a-5r"></a>于舍利塔前涂檀。<a id="a-5s"></a>香华供养日日请僧次斋。<a id="a-5t"></a>取瓦瓶底不黑者四枚。<a id="a-5u"></a>满盛水。<a id="a-5v"></a>持种种香种种药少分置于瓶中。<a id="a-5w"></a>一一瓶诵真言加持。<a id="a-5x"></a>黑分八日早朝乌未鸣时。<a id="a-5y"></a>令男女沐浴。<a id="a-5z"></a>对本尊像前取尸林烧尸火及残木。<a id="a-60"></a>取茴香华护摩。<a id="a-61"></a>诵真言十万遍一掷火中。<a id="a-62"></a>即得饮食无有穷尽。<a id="a-63"></a>广应惠施供养。</p>
  <p id="a64">又法若被囚禁枷锁。<a id="a-65"></a>才诵真言即得解脱。</p>
  <p id="a66">又于神通月对本尊像前。<a id="a-67"></a>饮乳食大麦。<a id="a-68"></a>从十三至十五日不间断念诵。<a id="a-69"></a>圣者即来。<a id="a-6A"></a>灯焰增盛地动。<a id="a-6B"></a>像动出声告行者言。<a id="a-6C"></a>汝今成就。<a id="a-6D"></a>已后对像念诵所求皆得。</p>
  <p id="a6E">又法于有舍利塔前。<a id="a-6F"></a>诵真言十万遍。<a id="a-6G"></a>所作重罪应堕恶道皆得消灭。</p>
  <p id="a6H">又法每日乌未鸣时。<a id="a-6I"></a>取胡椒七颗加持二十一遍。<a id="a-6J"></a>自吞之即得闻持。<a id="a-6K"></a>日诵一百五十遍遍别一掷火中。<a id="a-6L"></a>所求荣官财产聪慧增寿悉皆获得。</p>
  <p id="a6M">又法于河两岸。<a id="a-6N"></a>远人问捣帛杵声处。<a id="a-6O"></a>取土作方七肘坛。<a id="a-6P"></a>于坛上画千叶莲华。<a id="a-6Q"></a>于莲华上以如来一磔手(凡人一肘量)取五种金(金银铜铁锡)相和。<a id="a-6R"></a>销为一轮置于华上。<a id="a-6S"></a>用种种华供养坛四边。<a id="a-6T"></a>然酥灯七盏。<a id="a-6U"></a>四方置四瓶盛香水。<a id="a-6V"></a>瓶中置七宝少许。<a id="a-6W"></a>瓶上安俱缘果。<a id="a-6X"></a>应烧薰陆香沉香室利吠瑟吒迦香安息香。<a id="a-6Y"></a>应施四方天食。<a id="a-6Z"></a>东方施粳米酪饭。<a id="a-6a"></a>南方施水和粳米饭。<a id="a-6b"></a>西方施粳米砂糖饭。<a id="a-6c"></a>北方施乳粳米粥。<a id="a-6d"></a>对此坛前。<a id="a-6e"></a>以波罗奢木然火。<a id="a-6f"></a>取牛膝草一千段。<a id="a-6g"></a>揾酥护摩。<a id="a-6h"></a>先加持七遍。<a id="a-6i"></a>然后一遍一掷火中牛膝。<a id="a-6j"></a>满以其轮放光。<a id="a-6k"></a>手持此轮即得飞腾虚空。<a id="a-6l"></a>一切持明仙皆悉顺伏敬事如佛。</p>
  <p id="a6m">又于白月十五日月蚀时。<a id="a-6n"></a>行者受八戒。<a id="a-6o"></a>对舍利塔前一日一夜不食。<a id="a-6p"></a>取瞿摩夷未堕地者。<a id="a-6q"></a>涂一圆坛大小如一牛皮许大。<a id="a-6r"></a>取黄乳牛犊子母同色者。<a id="a-6s"></a>令童女[(殼-一)/牛]乳酪抨酥。<a id="a-6t"></a>取酥七两置于金银器中。<a id="a-6u"></a>以左手持酥。<a id="a-6v"></a>以右手无名指搅酥。<a id="a-6w"></a>诵真言加持。<a id="a-6x"></a>若暖饮之得闻持不忘日诵万言。<a id="a-6y"></a>一诵之后终身不忘。<a id="a-6z"></a>若得烟相一切人见者爱敬尊重。<a id="a-70"></a>光相现者安怛但那(分酥供养及日蚀如前法中)又若城邑聚落有疾病流行。<a id="a-71"></a>于中夜涂一小坛。<a id="a-72"></a>供养白食取乳木柴然火。<a id="a-73"></a>取酥护摩一千八遍。<a id="a-74"></a>遍别一称国王名。<a id="a-75"></a>投酥火中疾病远离国界。</p>
  <p id="a76">又欲降伏药叉者。<a id="a-77"></a>取尼拘陀树木长十指截。<a id="a-78"></a>揾酥蜜酪护摩一千八遍即伏。</p>
  <p id="a79">又欲伏癫痫鬼吸人精气鬼。<a id="a-7A"></a>取黑羊毛护摩一千八遍。<a id="a-7B"></a>彼鬼服已病者除愈。</p>
  <p id="a7C">又欲降伏摩醯首罗者。<a id="a-7D"></a>取安息香作一千八丸。<a id="a-7E"></a>揾酥护摩一千八遍。<a id="a-7F"></a>一切摩醯首罗所有使者。<a id="a-7G"></a>悉皆降伏能成办一切事。</p>
  <p id="a7H">又法取雄黄一两。<a id="a-7I"></a>随索价。<a id="a-7J"></a>用婆罗皂夹木(亦云蜜相木)柴然火。<a id="a-7K"></a>烧雄黄如火色已。<a id="a-7L"></a>欲收取置熟铜器中。<a id="a-7M"></a>以酥浇雄黄上。<a id="a-7N"></a>其酥取黄牛母子同色者。<a id="a-7O"></a>令童女[(殼-一)/牛]乳卧酪抨酥。<a id="a-7P"></a>取酪蜜酪。<a id="a-7Q"></a>各别器中盛供养本尊。<a id="a-7R"></a>收取雄黄。<a id="a-7S"></a>盛于熟铜合子中。<a id="a-7T"></a>候月蚀时。<a id="a-7U"></a>从十三日至十五日三日断食。<a id="a-7V"></a>对舍利塔前面向北坐。<a id="a-7W"></a>取菩提叶七枚。<a id="a-7X"></a>四枚敷合下三枚覆合上。<a id="a-7Y"></a>无间断念诵。<a id="a-7Z"></a>若暖相现取点额。<a id="a-7a"></a>一切人见皆悉欢喜若烟相现。<a id="a-7b"></a>则安怛但那成就。<a id="a-7c"></a>若光相现。<a id="a-7d"></a>则飞腾虚空。<a id="a-7e"></a>如是依前法。<a id="a-7f"></a>求成就雌黄牛黄安膳那法皆得。<a id="a-7g"></a>唯牛黄法少异于此。<a id="a-7h"></a>牛黄法取月十五日。<a id="a-7i"></a>于荷叶中裹牛黄。<a id="a-7j"></a>安于二手中合掌。<a id="a-7k"></a>无间念诵加持。<a id="a-7l"></a>乃至三相现。<a id="a-7m"></a>所获果报如前。</p>
  <p id="a7n">又法以五金作莲华。<a id="a-7o"></a>取郁金香牛黄龙脑香研作末。<a id="a-7p"></a>取天雨水和为七丸。<a id="a-7q"></a>于舍利塔前安像念诵。<a id="a-7r"></a>以右手按药乃至放光。<a id="a-7s"></a>则飞腾虚空为持明仙寿命一万岁。</p>
  <p id="a7t">若以真言加持头冠臂钏腰绦皆得成就如前。<a id="a-7u"></a>设令破戒坏行所为所作尚得成就。<a id="a-7v"></a>何况具戒行者。<a id="a-7w"></a>又取犊子瞿摩夷护摩七日。<a id="a-7x"></a>每夜一时诵真言一千八遍。<a id="a-7y"></a>一遍取瞿摩夷少许一掷火中得牛一百头。</p>
  <p id="a7z">又法入河中立水至胸。<a id="a-80"></a>取莲华揾檀香(香摩如泥)诵一百千遍。<a id="a-81"></a>遍别一掷水中。<a id="a-82"></a>所得伏藏积如莲华。</p>
  <p id="a83">又法取吉祥木一千八段。<a id="a-84"></a>揾酥护摩三日。<a id="a-85"></a>日三时一千八遍即得财宝丰饶。</p>
  <p id="a86">又法取乌油麻稻谷华相和。<a id="a-87"></a>对像前护摩三日。<a id="a-88"></a>日三时时别一千八遍。<a id="a-89"></a>遍别一掷火中。<a id="a-8A"></a>即得家中饮食无尽。</p>
  <p id="a8B">又欲得降伏一切龙王者。<a id="a-8C"></a>取种种华护摩三日。<a id="a-8D"></a>日三时时别一千八遍。<a id="a-8E"></a>即得一切龙降伏。</p>
  <p id="a8F">又欲降伏药叉者。<a id="a-8G"></a>对像前取安息香丸。<a id="a-8H"></a>护摩七日日三时。<a id="a-8I"></a>时别一千八遍。<a id="a-8J"></a>即得一切药叉降伏。</p>
  <p id="a8K">又法欲召药叉女者。<a id="a-8L"></a>取无忧木准前药叉护摩法。<a id="a-8M"></a>即得药叉女来恭敬承事。<a id="a-8N"></a>所须一切衣服饮食。<a id="a-8O"></a>及诸财宝随意供给。</p>
  <p id="a8P">又法对根本像前。<a id="a-8Q"></a>取沉香木揾酥。<a id="a-8R"></a>护摩三七日日三时。<a id="a-8S"></a>时别一千八遍。<a id="a-8T"></a>即得一切诸天欢喜助护。<a id="a-8U"></a>灾难消灭福德增长。</p>
  <p id="a8V">又法若被囚禁。<a id="a-8W"></a>夜时澡浴着新净衣服。<a id="a-8X"></a>诵真言一千八遍即得解脱。</p>
  <p id="a8Y">又法若被人嗔怒欲相损害者。<a id="a-8Z"></a>取油麻护摩一千八遍即彼人欢喜。</p>
  <p id="a8a">又法诵真言加持菖蒲一千八遍。<a id="a-8b"></a>系于臂上。<a id="a-8c"></a>于他人边出言所求皆得称意。<a id="a-8d"></a>又常念诵。<a id="a-8e"></a>于诸怨敌得胜不被侵陵。</p>
  <p id="a8f">又法取旗旛以真言一百八遍。<a id="a-8g"></a>以香华并酪七碗供养旗旛。<a id="a-8h"></a>及献阏伽。<a id="a-8i"></a>即持此旗引军前。<a id="a-8j"></a>彼军见旗自破。</p>
  <p id="a8k">又法若城邑被夺。<a id="a-8l"></a>应对像前取黄色华。<a id="a-8m"></a>七日护摩日日像前诵真言一千八遍。<a id="a-8n"></a>一遍一掷火中。<a id="a-8o"></a>先有城邑被他所夺即皆却得。</p>
  <p id="a8p">又法作先行法。<a id="a-8q"></a>取白芥子七日七夜护摩。<a id="a-8r"></a>一月内其宅中雨宝。</p>
  <p id="a8s">又法对像前香华供养。<a id="a-8t"></a>饮乳食大麦。<a id="a-8u"></a>取莲华茎揾酥。<a id="a-8v"></a>护摩一千八遍得金千两。</p>
  <p id="a8w">又法取赤莲华十万茎。<a id="a-8x"></a>护摩十万遍。<a id="a-8y"></a>心所愿求悉皆得之。</p>
  <p id="a8z">又法取白莲华一万枚揾酥。<a id="a-90"></a>护摩一万遍。<a id="a-91"></a>即得官禄高迁。</p>
  <p id="a92">又取白檀香揾油。<a id="a-93"></a>护摩十万遍。<a id="a-94"></a>即获金钱一千枚。</p>
  <p id="a95">又法取沉水香护摩十万遍。<a id="a-96"></a>遍别一掷火中日诵万言。<a id="a-97"></a>耳所曾闻经典乃至终身不忘。</p>
  <p id="a98">又法取黄乳牛子母同色者。<a id="a-99"></a>[(殼-一)/牛]乳成酪抨酥。<a id="a-9A"></a>于金器中盛诵真言加持十万遍。<a id="a-9B"></a>即吃。<a id="a-9C"></a>得闻持不忘日诵万言。</p>
  <p id="a9D">又法取栋子揾香油护摩十万遍。<a id="a-9E"></a>一切囚闭被禁缚人皆得解脱。</p>
  <p id="a9F">又法若见怨家心诵真言。<a id="a-9G"></a>彼起慈心不能为害。</p>
  <p id="a9H">又法一切疾病。<a id="a-9I"></a>诵真言加持杨枝。<a id="a-9J"></a>拂彼即除愈。</p>
  <p id="a9K">又法取五色线结索加持七遍。<a id="a-9L"></a>系臂。<a id="a-9M"></a>一切鬼魅悉皆远离。</p>
  <p id="a9N">又法加持净灰七遍。<a id="a-9O"></a>绕坛散之即成结界。</p>
  <p id="a9P">又法妇人不收男女者。<a id="a-9Q"></a>月经后取母子同色牛乳。<a id="a-9R"></a>加持一百八遍。<a id="a-9S"></a>令彼女人礼佛菩萨令饮。<a id="a-9T"></a>又煮乳粥和酥加持一百八遍。<a id="a-9U"></a>与服即生福德具相之男。</p>
  <p id="a9V">又法作先行法。<a id="a-9W"></a>像前香华供养。<a id="a-9X"></a>取沉香可如大拇指节。<a id="a-9Y"></a>揾酥合油护摩七日。<a id="a-9Z"></a>日三时时别诵真言一千八遍。<a id="a-9a"></a>遍别一掷火中。<a id="a-9b"></a>即得持明仙安怛但那成就。<a id="a-9c"></a>足离地疾行及得闻持不忘。</p>
 </body>
</html>