<!doctype html>
<html id="z3IBUrIks" data-ver="657">
 <head>
  <meta charset="utf-8">
  <meta author="不空">
  <meta library="龙藏">
  <meta catalog="宋元入藏诸大小乘经">
  <meta period="唐">
 </head>
 <body>
  <h1 id="a1">圣迦柅忿怒金刚童子菩萨成就仪轨经卷上(出苏悉地经大明王教中第六品)</h1>
  <p id="a2">尔时金刚手菩萨。<a id="a-3"></a>从座而起顶礼佛足。<a id="a-4"></a>退坐一面合掌向佛。<a id="a-5"></a>而白佛言。<a id="a-6"></a>世尊世尊哀愍加持于我。<a id="a-7"></a>已说苏悉地诸真言轨则律仪教法。<a id="a-8"></a>我今欲为未来有情。<a id="a-9"></a>及末法时无福德者。<a id="a-A"></a>以于前世不修善品作诸罪业。<a id="a-B"></a>致于今生招感贫匮。<a id="a-C"></a>逢遇恶人斗诤言讼杀害有情。<a id="a-D"></a>亦为未来有诸国王。<a id="a-E"></a>正法治国生清净信尊敬三宝。<a id="a-F"></a>为邻国小王侵扰国界不遵正法。<a id="a-G"></a>或有外道不信因果。<a id="a-H"></a>毁谤三宝灭坏佛教。<a id="a-I"></a>有如是等种种有情。<a id="a-J"></a>今于佛前为彼等类。<a id="a-K"></a>说以息灾增益爱敬降伏等法。<a id="a-L"></a>令知佛法有大威德神通自在。<a id="a-M"></a>知诸菩萨具一切智。<a id="a-N"></a>或复有诸修真言行者。<a id="a-O"></a>见有众生常怀恶心。<a id="a-P"></a>欲破佛法兴师害善。<a id="a-Q"></a>大悲愍念作降伏法。<a id="a-R"></a>而令彼人不逐恶业。<a id="a-S"></a>亦遮未来堕之恶趣。<a id="a-T"></a>是故说此无比大威德圣迦柅忿怒之法。<a id="a-U"></a>修此法者当于有舍利塔前。<a id="a-V"></a>或于河岸清流水侧。<a id="a-W"></a>或于空闲及天庙山间。<a id="a-X"></a>于如是处。<a id="a-Y"></a>或时饮乳食菜或复乞食。<a id="a-Z"></a>专诵真言满六十万遍。<a id="a-a"></a>即先行法皆得成就有大效验。<a id="a-b"></a>或能缚摧诸鬼魅。<a id="a-c"></a>灭除邪见毁谤正法。<a id="a-d"></a>坏国之人阐提等类。<a id="a-e"></a>真言威力悉能令彼发于善心。<a id="a-f"></a>毒虫毒药不能伤害。</p>
  <p id="ag">又复不为余部诸持诵者能破此法。<a id="a-h"></a>若持诵者设有不能依此法则。<a id="a-i"></a>或增或减亦得满足。<a id="a-j"></a>又能开诸伏藏。<a id="a-k"></a>破阿修罗关键。<a id="a-l"></a>枯竭江河回止流水。<a id="a-m"></a>又先行法取自身噜地啰。<a id="a-n"></a>及牛黄酥相和。<a id="a-o"></a>然千盏灯。<a id="a-p"></a>供养圣金刚童子。<a id="a-q"></a>空中有声言汝法已成。<a id="a-r"></a>便可取阏伽香水当额奉献。<a id="a-s"></a>从此已后所求之事无不成就。</p>
  <p id="at">又往阿修罗窟门。<a id="a-u"></a>以茅草作钩。<a id="a-v"></a>诵真言加持遍茅钩。<a id="a-w"></a>于门边空中右旋转。<a id="a-x"></a>专诵真言勿令间断。<a id="a-y"></a>窟中生大火聚。<a id="a-z"></a>彼中修罗男女等皆被烧然。<a id="a-10"></a>一一皆出现身。<a id="a-11"></a>告持诵者言。<a id="a-12"></a>惟愿尊者入我窟中恣意游戏。<a id="a-13"></a>入已住一大劫受天妙乐。<a id="a-14"></a>又欲取伏藏不择日时。<a id="a-15"></a>于彼伏藏边翘一足立诵真言。<a id="a-16"></a>右旋顾视遍于四方即成结界(作大坛亦准此法)专心翘足立诵真言一百八遍守伏藏者若作障难。<a id="a-17"></a>即被烧成火聚。<a id="a-18"></a>持诵者即告彼言。<a id="a-19"></a>汝等开此伏藏。<a id="a-1A"></a>藏中所有皆悉与我。<a id="a-1B"></a>若彼不与即作是言。<a id="a-1C"></a>梵王那罗延摩醯首罗。<a id="a-1D"></a>及斗战女神讷伽等。<a id="a-1E"></a>来厌汝伏藏。<a id="a-1F"></a>汝等应速与我此物。<a id="a-1G"></a>若不然者忿怒圣者金刚童子灭汝家族。<a id="a-1H"></a>彼等闻已皆悉顺伏。<a id="a-1I"></a>即告彼言。<a id="a-1J"></a>汝等可自开藏与我。<a id="a-1K"></a>彼则开藏恭敬持与。</p>
  <p id="a1L">又法取雌黄或雄黄安膳那眼药。<a id="a-1M"></a>置金银或熟铜器中。<a id="a-1N"></a>对有舍利塔前。<a id="a-1O"></a>以香涂一方坛。<a id="a-1P"></a>置圣金刚童子像于坛。<a id="a-1Q"></a>中以种种香华饮食阏伽。<a id="a-1R"></a>依教迎请而供养之。<a id="a-1S"></a>对此坛前诵真言八千遍加持前药。<a id="a-1T"></a>若暖相现。<a id="a-1U"></a>用点额上或涂眼中。<a id="a-1V"></a>一切人见者亲附心生欢喜。<a id="a-1W"></a>若烟相现。<a id="a-1X"></a>如前用之即得安怛但那成就。<a id="a-1Y"></a>若光相现。<a id="a-1Z"></a>亦如前即得腾空自在。<a id="a-1a"></a>又法至于恒河或入海之河。<a id="a-1b"></a>于此河侧而持诵者或净食或不食。<a id="a-1c"></a>诵真言三十万遍。<a id="a-1d"></a>至于阿修罗窟。<a id="a-1e"></a>结印契诵真言。<a id="a-1f"></a>其阿修罗关键自然而破窟门即开。<a id="a-1g"></a>阿修罗王引入宫中。<a id="a-1h"></a>食天甘露寿命一劫。</p>
  <p id="a1i">又法若于大海岸边。<a id="a-1j"></a>结印诵真言拟大海水。<a id="a-1k"></a>其水即减二十五肘。<a id="a-1l"></a>随其减处地即干燥。<a id="a-1m"></a>又于海岸间闭目。<a id="a-1n"></a>以绵塞其两耳。<a id="a-1o"></a>结印诵真言一千遍。<a id="a-1p"></a>则见自身至楞伽山顶。<a id="a-1q"></a>又诵一千遍有罗刹王微毗师那。<a id="a-1r"></a>示现端严身至任诵者驱役。<a id="a-1s"></a>若不伏使。<a id="a-1t"></a>即想彼罗刹在左足下举足踏地。<a id="a-1u"></a>其罗刹王闷绝至死。<a id="a-1v"></a>所住楞伽之城悉皆被烧如大火聚。<a id="a-1w"></a>持诵者起慈悲心。<a id="a-1x"></a>于真言句中加娑嚩贺字。<a id="a-1y"></a>其罗刹等即稣息归伏任驱使。</p>
  <p id="a1z">又于俱摩罗天前。<a id="a-20"></a>乘孔雀天不食。<a id="a-21"></a>诵真言三十万遍。<a id="a-22"></a>天当现身与行者愿。<a id="a-23"></a>行者即取阏伽加持七遍。<a id="a-24"></a>以献。<a id="a-25"></a>作言善来俱摩罗。<a id="a-26"></a>惟愿令我于俱摩罗摩醯首罗天所说真言皆得成就。<a id="a-27"></a>彼言愿汝成就。<a id="a-28"></a>语已不现。<a id="a-29"></a>从此已后一切金刚部中。<a id="a-2A"></a>及余天所说真言皆得成就。</p>
  <p id="a2B">又法至摩醯首罗天庙不食。<a id="a-2C"></a>诵真言十万遍。<a id="a-2D"></a>心所愿求皆得满足。</p>
  <p id="a2E">又于梵天那罗延天摩醯首罗天帝释天俱摩罗天日天诸余天等。<a id="a-2F"></a>形像之前诵真言十万遍心所求愿悉皆成就。</p>
  <p id="a2G">又欲降伏恶人者。<a id="a-2H"></a>取芥子共盐相和护摩。<a id="a-2I"></a>诵真言十万遍。<a id="a-2J"></a>一遍一称彼名投于火中。<a id="a-2K"></a>天修罗等尚被损坏。<a id="a-2L"></a>何况诸余人类兴恶心者而不损坏。<a id="a-2M"></a>虽先未有功业。<a id="a-2N"></a>随诵随成何况常受持者。<a id="a-2O"></a>又欲变密里得迦成为金宝者。<a id="a-2P"></a>取密里得迦。<a id="a-2Q"></a>以左脚踏头上。<a id="a-2R"></a>以手印打之。<a id="a-2S"></a>真言中并吽字。<a id="a-2T"></a>其密哩得迦即自起。<a id="a-2U"></a>用补沙铁刀剑斫之。<a id="a-2V"></a>即全身变成金。<a id="a-2W"></a>若不尔持诵者告言速吐速吐。<a id="a-2X"></a>即吐如意宝珠。<a id="a-2Y"></a>悬自颈下所思之事皆得满足。</p>
  <p id="a2Z">又法对舍利塔前。<a id="a-2a"></a>诵真言六十万遍。<a id="a-2b"></a>即先行成就。<a id="a-2c"></a>然以补沙铁作剑。<a id="a-2d"></a>长六指或八指十六指三十二指量。<a id="a-2e"></a>以五净洗之。<a id="a-2f"></a>右手把剑于道场中念诵。<a id="a-2g"></a>乃至剑现光焰。<a id="a-2h"></a>得变身为持明仙飞腾虚空。<a id="a-2i"></a>名持剑明仙。<a id="a-2j"></a>或以补沙铁作金刚杵。<a id="a-2k"></a>量如苏婆呼经说。<a id="a-2l"></a>念诵如前。<a id="a-2m"></a>则变为毗那夜迦主仙。<a id="a-2n"></a>于诸魔众而得自在。<a id="a-2o"></a>或以作轮念诵如前为持轮仙。<a id="a-2p"></a>于诸明仙得为主宰。<a id="a-2q"></a>若作钺斧念诵如前则为鬼神主仙。<a id="a-2r"></a>于诸鬼神得为主宰。<a id="a-2s"></a>若作刀子为天女主仙。<a id="a-2t"></a>于诸天女而得自在。<a id="a-2u"></a>若作罥索则为龙主仙。<a id="a-2v"></a>于诸龙中而得自在。<a id="a-2w"></a>若作烁底则得勇健大力。<a id="a-2x"></a>能敌俱摩罗天。<a id="a-2y"></a>若佉吒网迦则得如摩醯首罗天。<a id="a-2z"></a>于三界中而得自在。<a id="a-30"></a>于前诸法。<a id="a-31"></a>若一法成就则能成入一切坛场。<a id="a-32"></a>亦能成就一切诸法。<a id="a-33"></a>所有明仙共彼来往寿命一大劫。</p>
  <p id="a34">又于曾经所入修罗窟前。<a id="a-35"></a>诵真言十万遍。<a id="a-36"></a>先窟中持诵成就者。<a id="a-37"></a>出迎顶礼引入宫中。<a id="a-38"></a>若下来即至摩醯首罗天庙中。<a id="a-39"></a>并称吽字诵真言一千遍。<a id="a-3A"></a>先入宫者皆出来。</p>
  <p id="a3B">又法取所献摩醯首罗萎华。<a id="a-3C"></a>又取画摩醯首罗像。<a id="a-3D"></a>以左脚踏其头上。<a id="a-3E"></a>投萎华作护摩。<a id="a-3F"></a>则吉祥天女与修罗女。<a id="a-3G"></a>从窟而出至行者前。<a id="a-3H"></a>作如是言。<a id="a-3I"></a>终身奉事尊者。<a id="a-3J"></a>行者拍掌三遍告言。<a id="a-3K"></a>汝随顺我。<a id="a-3L"></a>师起慈心于真言句中。<a id="a-3M"></a>加娑嚩贺字。<a id="a-3N"></a>彼皆醒悟。<a id="a-3O"></a>若作此法由不入者。<a id="a-3P"></a>即闭目诵真言。<a id="a-3Q"></a>则金刚童子现身告行者言。<a id="a-3R"></a>汝来入并眷属亦得入。</p>
  <p id="a3S">又欲召罗刹使者。<a id="a-3T"></a>先入曼茶罗受灌顶。<a id="a-3U"></a>然则离怖畏心。<a id="a-3V"></a>常观念诸佛菩萨声闻缘觉。<a id="a-3W"></a>三时忏悔随喜劝请回向发愿。<a id="a-3X"></a>将像于冢间作猛利坛。<a id="a-3Y"></a>身着赤衣赤色华作鬘庄严自身。<a id="a-3Z"></a>头上安人劫波罗。<a id="a-3a"></a>诵真言无限。<a id="a-3b"></a>常以甲胄擐身于猛利坛中画四印曼茶罗。<a id="a-3c"></a>初念诵时见恶形狗牙上出。<a id="a-3d"></a>或有恶形竖鬘。<a id="a-3e"></a>或一足三足或八臂。<a id="a-3f"></a>或二头四头。<a id="a-3g"></a>或见大风雷雨。<a id="a-3h"></a>第二七日见美貌女人严身幻惑。<a id="a-3i"></a>起慈心观彼退不现。<a id="a-3j"></a>第三七日即见毗那夜伽。<a id="a-3k"></a>及见罗刹极恶形容。<a id="a-3l"></a>即降伏为使者。<a id="a-3m"></a>见余成就持明人得悉地者。<a id="a-3n"></a>所彼起少忿怒视彼人。<a id="a-3o"></a>彼人所有成就法悉皆退失。<a id="a-3p"></a>彼罗刹等立誓。<a id="a-3q"></a>所为所作一切所驱使处。<a id="a-3r"></a>皆悉成办而为使者。</p>
  <p id="a3s">又法于故园中或向一树下。<a id="a-3t"></a>或池侧或山间随所爱乐处。<a id="a-3u"></a>不语。<a id="a-3v"></a>或乞食或饮乳。<a id="a-3w"></a>或食菜或支持身命。<a id="a-3x"></a>三时忏悔像前诵真言八十万遍所为所作皆得成就。</p>
  <p id="a3y">又欲止他敌不能为害者。<a id="a-3z"></a>三日不食应画四印曼茶罗。<a id="a-40"></a>随供养。<a id="a-41"></a>于坛中一髻尊菩萨位处。<a id="a-42"></a>置竹竿青旛上。<a id="a-43"></a>取自鲁地啰和毒及白芥子。<a id="a-44"></a>画作三股底里俱金刚杵。<a id="a-45"></a>杵心画忿怒金刚童子形。<a id="a-46"></a>于竿下地上。<a id="a-47"></a>以剑波罗末和泥。<a id="a-48"></a>掜作独股金刚杵形。<a id="a-49"></a>作护摩炉。<a id="a-4A"></a>炉中又掜作一小独股金刚杵。<a id="a-4B"></a>棘刺木然火。<a id="a-4C"></a>取骨末和毒。<a id="a-4D"></a>一诵真言一称彼名掷炉中。<a id="a-4E"></a>对军阵前作法。<a id="a-4F"></a>令彼军众皆盲手中器仗自落。<a id="a-4G"></a>或于当处不动如杌。</p>
  <p id="a4H">又法彼军欲逼。<a id="a-4I"></a>且纵相近。<a id="a-4J"></a>近已如前作四印坛。<a id="a-4K"></a>余坛亦得。<a id="a-4L"></a>竖前青旛对彼军前。<a id="a-4M"></a>作护摩炉。<a id="a-4N"></a>行者裸形被发结印。<a id="a-4O"></a>被甲护身。<a id="a-4P"></a>取摩诃莽婆和毒及血。<a id="a-4Q"></a>日三时念诵各一百八遍。<a id="a-4R"></a>称彼名投火中。<a id="a-4S"></a>七日中互相杀害互相间构悉皆殒命。<a id="a-4T"></a>二七日间磨灭无余。<a id="a-4U"></a>念诵时不得语。<a id="a-4V"></a>寝息时应卧牛皮。</p>
  <p id="a4W">又法于自头上五脉处。<a id="a-4X"></a>刺血作护摩。<a id="a-4Y"></a>他敌须臾顽痴如杌任捉杀害。<a id="a-4Z"></a>若顺伏即起悲愍心。<a id="a-4a"></a>取酥和蜜。<a id="a-4b"></a>以龙华蕊掜称彼名。<a id="a-4c"></a>真言一遍一掷火中彼苦皆息。<a id="a-4d"></a>于前诸法。<a id="a-4e"></a>若一法成就。<a id="a-4f"></a>则能成入一切坛场。<a id="a-4g"></a>亦得成就。<a id="a-4h"></a>一切诸法所有明仙。<a id="a-4i"></a>共彼来往寿一大劫。</p>
  <p id="a4j">又欲帝释拥护者。<a id="a-4k"></a>取七蚯蚓粪作彼天形。<a id="a-4l"></a>以右脚踏心上。<a id="a-4m"></a>取毒药和噜地啰及白芥子。<a id="a-4n"></a>诵真言一千遍。<a id="a-4o"></a>护摩一遍一掷火中。<a id="a-4p"></a>得天帝敬爱天眷属常来拥护。</p>
  <p id="a4q">又若华果真言七遍加持。<a id="a-4r"></a>以将与人则能欢喜。<a id="a-4s"></a>此金刚童子真言对舍利塔前念诵。<a id="a-4t"></a>余处不应念诵作法不成。<a id="a-4u"></a>若常念诵不间断者。<a id="a-4v"></a>一切所求皆得成就。<a id="a-4w"></a>应发菩提心离悭吝想。<a id="a-4x"></a>远离无益世间谈话。<a id="a-4y"></a>一切胜愿皆得现前。<a id="a-4z"></a>不被诸魔之所得便。<a id="a-50"></a>不应与人治病及治鬼魅。<a id="a-51"></a>以妨大法。</p>
  <p id="a52">真言印契念诵次第法。</p>
  <p id="a53">根本印以二中指相背竖。<a id="a-54"></a>二无名指于中指中节外横交。<a id="a-55"></a>二头指钩二无名指头。<a id="a-56"></a>二大指于中指前中节头相拄。<a id="a-57"></a>二小指头相合向下竖如针。<a id="a-58"></a>真言曰。</p>
  <p id="a59">曩谟(引)啰怛曩(二合)怛啰(二合)夜(引)野(一)曩莫室战(二合)拏嚩日啰(二合)播(引)拏(上声)曳(二)摩诃药乞洒(二合)细曩(引)钵多(上声)曳(三)怛儞也(二合)他(去声引四)唵(五)迦抳度[寧*頁](六)吽(引)癹吒(半音)娑嚩(二合引)贺(七引)</p>
  <p id="a5A">又第二根本真言。<a id="a-5B"></a>开修罗宫用前根本印真言曰。</p>
  <p id="a5C">曩谟(引)啰怛曩(二合)怛啰(二合)夜(引)野(一)曩莫室战(二合)拏嚩日啰(二合)播(引)拏(上声)曳(二)摩诃药乞洒(二合)细曩(引)钵多(上声)曳(三)怛儞也(二合)他(去声引四)唵(引五)度曩尾度曩(六)迦抳矩噜(二合引)驮(七)萨嚩演怛啰(二合引)抳吽(八)</p>
  <p id="a5D">次结独股杵印。<a id="a-5E"></a>二手内相叉作拳。<a id="a-5F"></a>二大指互捻二小指。<a id="a-5G"></a>甲上头指并竖合(用前第一根本真言)</p>
  <p id="a5H">次结护身印。<a id="a-5I"></a>用前根本印印身五处。<a id="a-5J"></a>真言曰。</p>
  <p id="a5K">唵(引一)萨嚩努瑟吒(二合)嚩向(识量切)羯啰(二)迦抳矩噜(二合引)驮(三)啰乞洒(二合)[牟*含](引)娑嚩(二合引)贺(引四)</p>
  <p id="a5L">次结甲胄印。<a id="a-5M"></a>准前根本印。<a id="a-5N"></a>舒二头指相拄。<a id="a-5O"></a>二大指捻二头指下第一文。<a id="a-5P"></a>印身五处。<a id="a-5Q"></a>真言曰。</p>
  <p id="a5R">唵(引一)纥哩(入声二合引)迦抳野(二)摩诺贺吽癹吒(半音)娑嚩(二合引)贺(引三)</p>
  <p id="a5S">次结宝山印。<a id="a-5T"></a>准前杵印。<a id="a-5U"></a>二头指微屈头相拄。<a id="a-5V"></a>安头上即成。<a id="a-5W"></a>真言曰。</p>
  <p id="a5X">唵(引一)阿佐罗吽(引二)</p>
  <p id="a5Y">次结墙界印。<a id="a-5Z"></a>准前根本印。<a id="a-5a"></a>直舒二头指。<a id="a-5b"></a>头相去一寸许真言曰。</p>
  <p id="a5c">唵(引一)纥哩(二合)迦泥(二)诺贺诺贺(三)钵者钵者(四)吽(五)癹吒(六)</p>
  <p id="a5d">次结网印。<a id="a-5e"></a>准前根本印。<a id="a-5f"></a>印二大指向外散开。<a id="a-5g"></a>真言曰。</p>
  <p id="a5h">唵(引一)嚩日啰(二合)半惹啰吽癹吒(二)</p>
  <p id="a5i">次结缚毗那夜迦印。<a id="a-5j"></a>准前根本印。<a id="a-5k"></a>二头指二中指屈入掌。<a id="a-5l"></a>二大指各押二中指于掌中伸相背合为拳。<a id="a-5m"></a>真言曰。</p>
  <p id="a5n">唵(引一)度曩尾度曩怛啰(二合)娑(引)野(二)戍(引)洒野(三)萨嚩尾曩(引)野迦(引)南(引四)吽(引五)娑嚩(二合)贺(引六)</p>
  <p id="a5o">次结迎请圣者印。<a id="a-5p"></a>准前根本。<a id="a-5q"></a>以二大指向身招。<a id="a-5r"></a>真言曰。</p>
  <p id="a5s">唵(引一)度[寧*頁]癹吒(二)</p>
  <p id="a5t">次结请圣者眷属。<a id="a-5u"></a>用前印真言曰。</p>
  <p id="a5v">唵(引一)娑跛哩嚩(引)啰(二)么(引)嚩(引)贺野婆(去声)誐鑁(三)迦抳矩噜(引)驮(四)三么野么弩(鼻声)娑摩啰娑嚩(二合引)贺(引五)</p>
  <p id="a5w">次结献阏伽印。<a id="a-5x"></a>准根本印。<a id="a-5y"></a>二大指捻二头指下第一文真言曰。</p>
  <p id="a5z">唵(引一)嚩日噜(二合引)娜迦吽(引二)</p>
  <p id="a60">次结献座印。<a id="a-61"></a>准前独股杵印。<a id="a-62"></a>二大指捻二头指下文。<a id="a-63"></a>头向外出少许真言曰。</p>
  <p id="a64">唵(引一)嚩日啰(二合)尾(引)啰(引)野(二)娑嚩(二合引)贺(引三)</p>
  <p id="a65">次结献涂香印。<a id="a-66"></a>准前杵印。<a id="a-67"></a>二大指微屈捻头指下文。<a id="a-68"></a>二大指相去二寸许。<a id="a-69"></a>能满所阙仪轨。<a id="a-6A"></a>真言曰。</p>
  <p id="a6B">唵(引一)迦抳矩噜(二合引)驮(二)萨嚩萨怛嚩(二合引)娑(去声)羯啰(三)啰乞洒(二合)萨嚩产驮(引)[寧*頁]娑嚩(引)贺(引四)</p>
  <p id="a6C">次结献华印。<a id="a-6D"></a>准前杵印出右指真言曰。</p>
  <p id="a6E">唵(引一)迦抳捕涩波(二合)母纳婆(二合)嚩吽(引二)</p>
  <p id="a6F">次结烧印。<a id="a-6G"></a>准前杵印二大指面相合真言曰。</p>
  <p id="a6H">唵(引一)迦抳矩噜(二合引)驮(二)坞孽啰(二合)能(上声)瑟吒噜(三合引)得羯(二合)吒佩(引)啰嚩(三)孽啰(二合)恨拏(二合)孽啰(二合)恨拏(二合四)度奔娑嚩(二合引)贺(引五)</p>
  <p id="a6I">次结献食印。<a id="a-6J"></a>准前杵印。<a id="a-6K"></a>出二大指二小指头相拄。<a id="a-6L"></a>余六指内相叉作拳真言曰。</p>
  <p id="a6M">唵(引一)迦抳(引二)吽吽(三)娑嚩(二合引)贺(引四)</p>
  <p id="a6N">次结灯明印。<a id="a-6O"></a>准前杵印。<a id="a-6P"></a>二大指向身并竖真言曰。</p>
  <p id="a6Q">唵(引一)迦抳儞(泥以切引)跛儞跛野(二)吽(三)癹吒娑嚩(二合引)贺(引四)</p>
  <p id="a6R">次结头印。<a id="a-6S"></a>准前根本印。<a id="a-6T"></a>二大指捻二无名指甲上真言曰。</p>
  <p id="a6U">唵(引一)吽(引二)么么癹吒(三)</p>
  <p id="a6V">次结顶印。<a id="a-6W"></a>准前根本印。<a id="a-6X"></a>二头指直舒头相拄真言曰。</p>
  <p id="a6Y">唵(引一)纥哩(二合引二)战拏迦抳(三)诺贺钵者(四)吽(引五)癹吒娑嚩(二合引)贺(引六)</p>
  <p id="a6Z">次结前根本印安于心上。<a id="a-6a"></a>以心真言加持心真言曰。</p>
  <p id="a6b">唵(引一)迦[寧*頁]吽癹吒(二)</p>
  <p id="a6c">次结甲胄印如多罗菩萨印。<a id="a-6d"></a>二头微开。<a id="a-6e"></a>用前甲胄真言。</p>
  <p id="a6f">次结最胜印。<a id="a-6g"></a>二手内相叉作拳。<a id="a-6h"></a>二小指头相合。<a id="a-6i"></a>用前第二根本真言。<a id="a-6j"></a>次捧念珠当心。<a id="a-6k"></a>以随心真言加持七遍。<a id="a-6l"></a>随心真言曰。</p>
  <p id="a6m">唵(引一)迦[寧*頁]度么(二)吽(引三)癹吒(四)</p>
  <p id="a6n">次结奉送圣者印。<a id="a-6o"></a>准前根本印二大指向外拨真言曰。</p>
  <p id="a6p">唵(引一)迦抳娑嚩(二合引)贺(引二)</p>
  <p id="a6q">今复说开阿修罗窟门立印。<a id="a-6r"></a>持诵者当迅速踏地。<a id="a-6s"></a>行步喜跃恐悚频伸。<a id="a-6t"></a>蹙眉鼓其两颊。<a id="a-6u"></a>二手高举曲其十指为师子爪。<a id="a-6v"></a>二目向下如师子顾视。<a id="a-6w"></a>时时以两手两师子爪。<a id="a-6x"></a>更互上下以踏其地师子行。<a id="a-6y"></a>作阿里荼立舞而旋绕。<a id="a-6z"></a>想自身如本尊。<a id="a-70"></a>此印一切印中最胜。<a id="a-71"></a>能摧一切阿修罗宫关键。</p>
  <p id="a72">金刚手菩萨说画像法。<a id="a-73"></a>取不截白氎。<a id="a-74"></a>画又受八戒。<a id="a-75"></a>画菩萨身。<a id="a-76"></a>种种璎珞以庄严。<a id="a-77"></a>身如火色。<a id="a-78"></a>遍身流出火焰。<a id="a-79"></a>以右手持金刚杵。<a id="a-7A"></a>锋举向上。<a id="a-7B"></a>左手作施愿手。<a id="a-7C"></a>脚为里荼立踏磐石上。<a id="a-7D"></a>施愿手。<a id="a-7E"></a>下画持诵者。<a id="a-7F"></a>右膝着地手执香炉。<a id="a-7G"></a>像成已。<a id="a-7H"></a>当于像前种种供养。<a id="a-7I"></a>烧安息香无间念诵。<a id="a-7J"></a>乃至闻空中声及闻铃声。<a id="a-7K"></a>复有光现光如流星。<a id="a-7L"></a>坠下坛内声如雷震。<a id="a-7M"></a>即献阏伽。<a id="a-7N"></a>其像或动或放光当知即有功效。<a id="a-7O"></a>已后对像念诵随意皆成。</p>
  <p id="a7P">又法取白氎用水尿洗。<a id="a-7Q"></a>复用香水濯净。<a id="a-7R"></a>于闲静处对佛前或舍利塔前。<a id="a-7S"></a>不应用皮胶和彩色。<a id="a-7T"></a>画笔色盏须新者。<a id="a-7U"></a>画匠澡浴着新净衣受八斋戒。<a id="a-7V"></a>勿吐气以冲其像。<a id="a-7W"></a>亦不与画人论其价直。<a id="a-7X"></a>其像独身从海涌出。<a id="a-7Y"></a>如吠琉璃色身有六臂。<a id="a-7Z"></a>臂膊佣停相貌充满。<a id="a-7a"></a>面有三目其目赤色。<a id="a-7b"></a>首戴宝冠狗牙上出。<a id="a-7c"></a>口咬下唇颦眉威怒。<a id="a-7d"></a>又于海中画一宝山。<a id="a-7e"></a>像以左足踏于宝山。<a id="a-7f"></a>山上有妙莲华以承其足。<a id="a-7g"></a>右足在海水中立没其半膝。<a id="a-7h"></a>右第一手持底里赏但金刚杵。<a id="a-7i"></a>作直势。<a id="a-7j"></a>第二手持母娑罗棒。<a id="a-7k"></a>谓棒一头如铁杵形。<a id="a-7l"></a>第三手执钺斧。<a id="a-7m"></a>左第一手把棒。<a id="a-7n"></a>第二手如拟势。<a id="a-7o"></a>作金刚拳舒头指。<a id="a-7p"></a>第三手持剑。<a id="a-7q"></a>以大蛇于身上角络系。<a id="a-7r"></a>又以一切毒蛇。<a id="a-7s"></a>膊钏臂钏腰条璎珞及耳珰系发。<a id="a-7t"></a>又以一大蛇绕腰三匝。<a id="a-7u"></a>身背圆光火焰围绕。<a id="a-7v"></a>于火焰外有其云电。<a id="a-7w"></a>以相辅翼。<a id="a-7x"></a>画已持于河岸或向树下或天庙中。<a id="a-7y"></a>或于池侧。<a id="a-7z"></a>若念诵时常须乞食。<a id="a-80"></a>默然不与人语。<a id="a-81"></a>乃至成就常起慈心。<a id="a-82"></a>三时发露忏悔。<a id="a-83"></a>专自策励生勇健心不应怯弱。<a id="a-84"></a>常乐舍施。<a id="a-85"></a>每月受灌顶护身。<a id="a-86"></a>于念诵处应结方隅界及结曼茶罗界。<a id="a-87"></a>加持香水洒身衣服。<a id="a-88"></a>每日三时迎请圣者。<a id="a-89"></a>献阏伽及涂饮食灯烛。<a id="a-8A"></a>对像诵真言九十万遍。<a id="a-8B"></a>作先行法。<a id="a-8C"></a>正持诵时有恶人来作障难者。<a id="a-8D"></a>以忿怒诵真言而顾视。<a id="a-8E"></a>彼即癫痫狂乱。<a id="a-8F"></a>若称彼名念诵视之。<a id="a-8G"></a>其人身肉片片圮裂。<a id="a-8H"></a>或致死世医不救。<a id="a-8I"></a>须臾以右脚大指。<a id="a-8J"></a>极按其地诵真言。<a id="a-8K"></a>即空中雨火炽然烧之。<a id="a-8L"></a>若起慈心念诵。<a id="a-8M"></a>如水灭火即得惺悟。<a id="a-8N"></a>若外贼侵境。<a id="a-8O"></a>称魁师师念诵者。<a id="a-8P"></a>彼军尽皆疫病。<a id="a-8Q"></a>或波迸逃窜。<a id="a-8R"></a>或当枯死或癫痫病恼。<a id="a-8S"></a>彼若顺伏当慈念诵还得如故。<a id="a-8T"></a>又欲求成就殊胜果者。<a id="a-8U"></a>于神通日月白分。<a id="a-8V"></a>就趣海河侧印沙印泥为塔。<a id="a-8W"></a>中置缘起偈(即法身舍利偈)置像于塔前。<a id="a-8X"></a>念诵行者以水和麨食之。<a id="a-8Y"></a>取遏迦木揾酥。<a id="a-8Z"></a>投火护摩十万遍已。<a id="a-8a"></a>地动转身飞腾为忉利天主。<a id="a-8b"></a>若遍地有火炬。<a id="a-8c"></a>则为四天王主。<a id="a-8d"></a>若大云注雨大地所有伏藏一时踊出。<a id="a-8e"></a>若金色光遍现。<a id="a-8f"></a>则为菩萨寿命一劫。<a id="a-8g"></a>一切有大威力无能沮坏。<a id="a-8h"></a>若见一切有情身出光焰。<a id="a-8i"></a>即证悟一切三乘佛法。<a id="a-8j"></a>菩提心成就。<a id="a-8k"></a>若像及塔放光。<a id="a-8l"></a>则得一切持明仙中为王。<a id="a-8m"></a>若遍十方光焰。<a id="a-8n"></a>即见普贤菩萨。<a id="a-8o"></a>所求世间出世间一切胜愿悉皆满足。<a id="a-8p"></a>此法不应无智慧少悲愍者。<a id="a-8q"></a>不敬师长多口过者。<a id="a-8r"></a>掉举散乱多事务者。<a id="a-8s"></a>不入曼茶罗不受灌顶者。<a id="a-8t"></a>如是等人念诵。<a id="a-8u"></a>则招颠狂夭寿。<a id="a-8v"></a>金刚手菩萨如是说。</p>
  <p id="a8w">又若邻国侵境恶臣作乱者。<a id="a-8x"></a>对像前取人劫波罗。<a id="a-8y"></a>捣为末掜作彼人形。<a id="a-8z"></a>当于冢间或于池侧。<a id="a-90"></a>以像面北持诵者面南。<a id="a-91"></a>坐于三角坛中安像。<a id="a-92"></a>断语乞食忿怒作无悲愍心。<a id="a-93"></a>以右手作金刚拳。<a id="a-94"></a>舒小指刺彼人形心上。<a id="a-95"></a>诵真言无间断。<a id="a-96"></a>由此威力令彼得大病。<a id="a-97"></a>即于坛中忿怒王现身。<a id="a-98"></a>如大拇指节。<a id="a-99"></a>如火聚融金色。<a id="a-9A"></a>周圆流出金刚火焰。<a id="a-9B"></a>以右手头指作期克势。<a id="a-9C"></a>即迅速至于彼处。<a id="a-9D"></a>告言某甲持诵者。<a id="a-9E"></a>使我来令断汝命。<a id="a-9F"></a>汝命不存。<a id="a-9G"></a>彼闻是语即吐热血即命尽。<a id="a-9H"></a>若归顺悔过。<a id="a-9I"></a>应起慈心速加持香水洒彼头上。<a id="a-9J"></a>即离苦恼得稣息。<a id="a-9K"></a>若见余成就人得悉地者。<a id="a-9L"></a>于彼起少忿怒视彼人彼所有成就法。<a id="a-9M"></a>悉皆退失。</p>
  <p id="a9N">又法欲驱恶人令远去者。<a id="a-9O"></a>取朗伽离药诵真言。<a id="a-9P"></a>称彼名加持七遍。<a id="a-9Q"></a>埋彼人门阃下即自远逝。</p>
  <p id="a9R">又法以白檀香三指许。<a id="a-9S"></a>克作金刚童子像。<a id="a-9T"></a>右手把独股金刚杵。<a id="a-9U"></a>左手施愿手。<a id="a-9V"></a>忿怒形咬下唇。<a id="a-9W"></a>用金刚杵形以为璎珞庄严。<a id="a-9X"></a>以毗梨勒木作合盛之。<a id="a-9Y"></a>烧苏合香供养。<a id="a-9Z"></a>对合前念诵三万遍。<a id="a-9a"></a>即成就一千种大小。<a id="a-9b"></a>不择时日不限斋戒。<a id="a-9c"></a>不成就人亦得成就。<a id="a-9d"></a>若人有厄难称彼人名念诵得解脱。</p>
  <p id="a9e">又法食菜或饮乳或乞食念诵。<a id="a-9f"></a>应持禁戒一如比丘。<a id="a-9g"></a>诵三十万所为所作。<a id="a-9h"></a>对此像前如前缚扑。<a id="a-9i"></a>所问皆得应验。</p>
  <p id="a9j">又雄黄法如前画像。<a id="a-9k"></a>取雄黄置熟铜器中。<a id="a-9l"></a>持诵者取五净饮之。<a id="a-9m"></a>身即清净。<a id="a-9n"></a>置像于舍利塔前。<a id="a-9o"></a>用根本真言净其精舍。<a id="a-9p"></a>护身结方隅界。<a id="a-9q"></a>用前眷属真言加持涂香烧香时华饮食灯烛。<a id="a-9r"></a>以伸供养。<a id="a-9s"></a>或黑月八日十四日。<a id="a-9t"></a>用四角菩提叶承雄黄器。<a id="a-9u"></a>用三个菩提叶覆之。<a id="a-9v"></a>如无菩提夜合叶亦得。<a id="a-9w"></a>念诵乃至三相现。<a id="a-9x"></a>若暖相现取涂足。<a id="a-9y"></a>即离地一尺日行千里。<a id="a-9z"></a>若烟相现得安怛但那。<a id="a-A0"></a>若光相现则飞腾虚空。<a id="a-A1"></a>一切无能沮坏。<a id="a-A2"></a>若于路中所逢象马车乘自开路避之。<a id="a-A3"></a>行者作法时。<a id="a-A4"></a>应着黄衣及以黄神线角络如披袈裟。<a id="a-A5"></a>若求安膳那成就。<a id="a-A6"></a>以青泥染衣服着。<a id="a-A7"></a>或服赤衣神线亦如是。<a id="a-A8"></a>说曼茶罗用五月九月于黑分。<a id="a-A9"></a>先令念诵者殷重供养师。<a id="a-AA"></a>然后取吉祥木长十二指。<a id="a-AB"></a>加持一千八遍。<a id="a-AC"></a>为欲念诵者作护摩已。<a id="a-AD"></a>方引曼茶罗受灌顶。<a id="a-AE"></a>以其曾作先行法者。<a id="a-AF"></a>应画曼茶罗。<a id="a-AG"></a>用五色粉捻成四门。<a id="a-AH"></a>门外画标。<a id="a-AI"></a>分曼茶罗为三分。<a id="a-AJ"></a>中取半分为门。<a id="a-AK"></a>当上门以香粉画佛坐莲华。<a id="a-AL"></a>右画观自在菩萨。<a id="a-AM"></a>左画金刚手菩萨。<a id="a-AN"></a>并坐莲华上。<a id="a-AO"></a>当下门画圣迦柅忿怒金刚童子。<a id="a-AP"></a>住莲华上遍身光焰。<a id="a-AQ"></a>四角应画三股金刚杵。<a id="a-AR"></a>以蛇缠杵并有光焰。<a id="a-AS"></a>门门安贤瓶。<a id="a-AT"></a>坛中心置一瓶。<a id="a-AU"></a>满盛香水以细缯帛系瓶颈。<a id="a-AV"></a>各加持一百八遍。<a id="a-AW"></a>盛金刚水用灌弟子顶。<a id="a-AX"></a>灌已一切悉地皆得现前。<a id="a-AY"></a>从此已后才结契念诵。<a id="a-AZ"></a>顿集无量功德。<a id="a-Aa"></a>所求皆得成就。</p>
 </body>
</html>