<!doctype html>
<html id="z3IBUbKfK" data-ver="500">
 <head>
  <meta charset="utf-8">
  <meta author="施护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说白衣金幢二婆罗门缘起经卷下</h1>
  <p id="a2">复次白衣。<a id="a-3"></a>前人又于第三时中。<a id="a-4"></a>往取香稻。<a id="a-5"></a>亦复难得。<a id="a-6"></a>乃作是念。<a id="a-7"></a>我今云何能得所食。<a id="a-8"></a>云何令我养活其命。<a id="a-9"></a>我今自分香稻。<a id="a-A"></a>将尽他界。<a id="a-B"></a>虽有然彼不许。<a id="a-C"></a>我今于三盗其少分。<a id="a-D"></a>作是念已。<a id="a-E"></a>以己香稻。<a id="a-F"></a>密固护之。<a id="a-G"></a>即于他界。<a id="a-H"></a>而兴盗窃。<a id="a-I"></a>其主见彼于三来此兴盗窃已。<a id="a-J"></a>心生嗔恚。<a id="a-K"></a>复作是言。<a id="a-L"></a>咄汝盗人。<a id="a-M"></a>何故于三来此盗窃。<a id="a-N"></a>即捉双手。<a id="a-O"></a>举杖以打。<a id="a-P"></a>盗人被打。<a id="a-Q"></a>叫呼啼泣。<a id="a-R"></a>世间尔时。<a id="a-S"></a>乃生非法。<a id="a-T"></a>诸不正行。<a id="a-U"></a>由此而兴。<a id="a-V"></a>杖捶之名。<a id="a-W"></a>是初建立。<a id="a-X"></a>因彼偷盗。<a id="a-Y"></a>乃生嗔恚苦恼等事。<a id="a-Z"></a>是为非法。<a id="a-a"></a>非法生故。<a id="a-b"></a>不正行兴。<a id="a-c"></a>由此乃有三不善法。<a id="a-d"></a>首初建立。<a id="a-e"></a>所谓偷盗妄言杖捶。</p>
  <p id="af">复次白衣。<a id="a-g"></a>尔时人众。<a id="a-h"></a>见是事已。<a id="a-i"></a>又复集会。<a id="a-j"></a>共相议言。<a id="a-k"></a>我等初时。<a id="a-l"></a>身有光明。<a id="a-m"></a>随欲自在。<a id="a-n"></a>以身光故。<a id="a-o"></a>日月星宿。<a id="a-p"></a>悉不出现。<a id="a-q"></a>不分昼夜。<a id="a-r"></a>年月日时。<a id="a-s"></a>亦无差别。<a id="a-t"></a>尔时大地大水涌现。<a id="a-u"></a>其名地味。<a id="a-v"></a>我等食之。<a id="a-w"></a>久为资养。<a id="a-x"></a>乃至最后。<a id="a-y"></a>我等自起不善法故。<a id="a-z"></a>地味隐没。<a id="a-10"></a>地饼复生。<a id="a-11"></a>取以食之。<a id="a-12"></a>久为资养。<a id="a-13"></a>乃至最后。<a id="a-14"></a>我等自起不善法故。<a id="a-15"></a>地饼隐没。<a id="a-16"></a>林藤复生。<a id="a-17"></a>取以食之。<a id="a-18"></a>久为资养。<a id="a-19"></a>乃至最后。<a id="a-1A"></a>我等自起不善法故。<a id="a-1B"></a>林藤隐没。<a id="a-1C"></a>香稻复生。<a id="a-1D"></a>无糠无秕。<a id="a-1E"></a>取以食之。<a id="a-1F"></a>久为资养。<a id="a-1G"></a>乃至最后。<a id="a-1H"></a>我等自起不善法故。<a id="a-1I"></a>彼香稻中乃生糠秕。<a id="a-1J"></a>旦时刈已暮时不生。<a id="a-1K"></a>暮时刈已旦时不生。<a id="a-1L"></a>不复还活。<a id="a-1M"></a>不知其因。<a id="a-1N"></a>我等尔时。<a id="a-1O"></a>即以香稻。<a id="a-1P"></a>均分地界。<a id="a-1Q"></a>分地界已。<a id="a-1R"></a>时有一人。<a id="a-1S"></a>往取香稻。<a id="a-1T"></a>艰难而得。<a id="a-1U"></a>乃于他界。<a id="a-1V"></a>而兴盗窃。<a id="a-1W"></a>其主见已。<a id="a-1X"></a>告盗人言。<a id="a-1Y"></a>咄汝盗人。<a id="a-1Z"></a>何故来此。<a id="a-1a"></a>而为盗窃。<a id="a-1b"></a>盗人答言。<a id="a-1c"></a>我不如是。<a id="a-1d"></a>不曾窃汝界中香稻。<a id="a-1e"></a>复次前人。<a id="a-1f"></a>第二第三。<a id="a-1g"></a>窃取香稻。<a id="a-1h"></a>亦复如是。<a id="a-1i"></a>其主见已。<a id="a-1j"></a>乃生嗔恚。<a id="a-1k"></a>复作是言。<a id="a-1l"></a>咄汝盗人。<a id="a-1m"></a>何故于三来此盗窃。<a id="a-1n"></a>即捉双手。<a id="a-1o"></a>举杖以打。<a id="a-1p"></a>盗人被打。<a id="a-1q"></a>叫呼啼泣。<a id="a-1r"></a>世间尔时。<a id="a-1s"></a>乃生非法。<a id="a-1t"></a>诸不正行。<a id="a-1u"></a>杖埵之名。<a id="a-1v"></a>由此而兴。<a id="a-1w"></a>三不善法。<a id="a-1x"></a>最初建立。<a id="a-1y"></a>所谓偷盗妄言杖捶。<a id="a-1z"></a>我等今时。<a id="a-20"></a>宜共选择色相具足有大威德大智慧者。<a id="a-21"></a>立为田主。<a id="a-22"></a>我等诸人。<a id="a-23"></a>自界香稻。<a id="a-24"></a>各各当分。<a id="a-25"></a>一分与彼。<a id="a-26"></a>是人平正。<a id="a-27"></a>应调制者。<a id="a-28"></a>即调制之。<a id="a-29"></a>应摄受者。<a id="a-2A"></a>即摄受之。<a id="a-2B"></a>善护地方及护人众。<a id="a-2C"></a>我等应当各各承禀。<a id="a-2D"></a>时诸人众参议成已。<a id="a-2E"></a>即共选择色相具足有大威德大智慧者。<a id="a-2F"></a>立为田主。<a id="a-2G"></a>而作主宰。<a id="a-2H"></a>众皆承禀。</p>
  <p id="a2I">佛言。<a id="a-2J"></a>白衣。<a id="a-2K"></a>尔时田主。<a id="a-2L"></a>众许立故。<a id="a-2M"></a>由是名为众许田主。<a id="a-2N"></a>此田主名。<a id="a-2O"></a>最初堕于文字数中。<a id="a-2P"></a>又于地界。<a id="a-2Q"></a>善作守护。<a id="a-2R"></a>为主宰故。<a id="a-2S"></a>名刹帝利。<a id="a-2T"></a>此刹帝利名。<a id="a-2U"></a>第二堕于文字数中。<a id="a-2V"></a>又能于众善出和合慰安语故。<a id="a-2W"></a>名慰安者。<a id="a-2X"></a>此慰安者即名为王。<a id="a-2Y"></a>此王之名。<a id="a-2Z"></a>第三堕于文字数中。<a id="a-2a"></a>此时世间。<a id="a-2b"></a>初始建立。<a id="a-2c"></a>刹帝利境界。<a id="a-2d"></a>白衣当知。<a id="a-2e"></a>若此若彼。<a id="a-2f"></a>诸有情类。<a id="a-2g"></a>若同若异。<a id="a-2h"></a>若法若非法。<a id="a-2i"></a>虽有差别。<a id="a-2j"></a>法尔自然。<a id="a-2k"></a>最上最胜。<a id="a-2l"></a>最极高大。<a id="a-2m"></a>见如是法。<a id="a-2n"></a>如是法生。<a id="a-2o"></a>增上归趣。</p>
  <p id="a2p">复次白衣。<a id="a-2q"></a>彼时众中。<a id="a-2r"></a>后有一人。<a id="a-2s"></a>见不实法。<a id="a-2t"></a>逼迫减失。<a id="a-2u"></a>旋生厌离。<a id="a-2v"></a>弃在家法。<a id="a-2w"></a>乃于旷野寂静之处。<a id="a-2x"></a>构立草庵。<a id="a-2y"></a>系心一处。<a id="a-2z"></a>修禅寂止。<a id="a-30"></a>至日暮时。<a id="a-31"></a>为饮食故。<a id="a-32"></a>入聚落中。<a id="a-33"></a>又至旦时。<a id="a-34"></a>为饮食故。<a id="a-35"></a>还入聚落。<a id="a-36"></a>余诸人众。<a id="a-37"></a>见是人已。<a id="a-38"></a>乃起思念。<a id="a-39"></a>今此人者。<a id="a-3A"></a>见不实法。<a id="a-3B"></a>逼迫减失。<a id="a-3C"></a>旋生厌离。<a id="a-3D"></a>弃在家法。<a id="a-3E"></a>乃于旷野寂静之处。<a id="a-3F"></a>构立草庵。<a id="a-3G"></a>系心一处。<a id="a-3H"></a>修禅寂止。<a id="a-3I"></a>此乃名为修禅行者。<a id="a-3J"></a>后又立名愦闹之者。<a id="a-3K"></a>后又立名修禅愦闹者。<a id="a-3L"></a>后又立名作教授者。<a id="a-3M"></a>后又立名造不善业者。</p>
  <p id="a3N">复次白衣。<a id="a-3O"></a>彼时众中。<a id="a-3P"></a>又一类人。<a id="a-3Q"></a>初修禅已。<a id="a-3R"></a>后复还起作意思惟。<a id="a-3S"></a>止聚落中。<a id="a-3T"></a>设其场界。<a id="a-3U"></a>聚以学徒。<a id="a-3V"></a>教授典章。<a id="a-3W"></a>余诸人众。<a id="a-3X"></a>见是人已。<a id="a-3Y"></a>互相谓言。<a id="a-3Z"></a>此一类人。<a id="a-3a"></a>初于旷野。<a id="a-3b"></a>修禅寂止。<a id="a-3c"></a>后复还起作意思惟。<a id="a-3d"></a>止聚落中。<a id="a-3e"></a>设其场界。<a id="a-3f"></a>聚以学徒。<a id="a-3g"></a>教授典章。<a id="a-3h"></a>此乃不名为修禅者。<a id="a-3i"></a>是时立名为教授者。<a id="a-3j"></a>又名多说婆罗门。<a id="a-3k"></a>此婆罗门名。<a id="a-3l"></a>最初堕于文字数中。<a id="a-3m"></a>由是世间。<a id="a-3n"></a>乃有婆罗门一类境界。<a id="a-3o"></a>白衣当知。<a id="a-3p"></a>若此若彼。<a id="a-3q"></a>诸有情类。<a id="a-3r"></a>若同若异。<a id="a-3s"></a>若法若非法。<a id="a-3t"></a>虽有差别。<a id="a-3u"></a>法尔自然。<a id="a-3v"></a>最上最胜。<a id="a-3w"></a>最极高大。<a id="a-3x"></a>见如是法。<a id="a-3y"></a>如是法生。<a id="a-3z"></a>增上归趣。</p>
  <p id="a40">复次白衣。<a id="a-41"></a>彼时众中。<a id="a-42"></a>又一类人。<a id="a-43"></a>广布田种。<a id="a-44"></a>施作农事。<a id="a-45"></a>养活其命。<a id="a-46"></a>以彼营作田种事故。<a id="a-47"></a>名为毗舍。<a id="a-48"></a>此毗舍名。<a id="a-49"></a>最初堕于文字数中。<a id="a-4A"></a>山是世间。<a id="a-4B"></a>乃有毗舍一类境界。<a id="a-4C"></a>白衣当知。<a id="a-4D"></a>若此若彼。<a id="a-4E"></a>诸有情类。<a id="a-4F"></a>若同若异。<a id="a-4G"></a>若法若非法。<a id="a-4H"></a>虽有差别。<a id="a-4I"></a>法尔自然。<a id="a-4J"></a>最上最胜。<a id="a-4K"></a>最极高大。<a id="a-4L"></a>见如是法。<a id="a-4M"></a>如是法生。<a id="a-4N"></a>增上归趣。</p>
  <p id="a4O">复次白衣。<a id="a-4P"></a>彼时众中。<a id="a-4Q"></a>又一类人。<a id="a-4R"></a>巧伪渐生。<a id="a-4S"></a>营杂恶事。<a id="a-4T"></a>名为首陀。<a id="a-4U"></a>此首陀名。<a id="a-4V"></a>最初堕于文字数中。<a id="a-4W"></a>由是世间。<a id="a-4X"></a>乃有首陀一类境界。<a id="a-4Y"></a>白衣当知。<a id="a-4Z"></a>若此若彼。<a id="a-4a"></a>诸有情类。<a id="a-4b"></a>若同若异。<a id="a-4c"></a>若法若非法。<a id="a-4d"></a>虽有差别。<a id="a-4e"></a>法尔自然。<a id="a-4f"></a>最上最胜。<a id="a-4g"></a>最极高大。<a id="a-4h"></a>见如是法。<a id="a-4i"></a>如是法生。<a id="a-4j"></a>增上归趣。</p>
  <p id="a4k">复次白衣。<a id="a-4l"></a>彼刹帝利族中。<a id="a-4m"></a>有出离者。<a id="a-4n"></a>厌恶逼迫。<a id="a-4o"></a>生老病死。<a id="a-4p"></a>忧悲苦恼。<a id="a-4q"></a>艰危灾患故。<a id="a-4r"></a>舍家出家。<a id="a-4s"></a>即我沙门。<a id="a-4t"></a>最初得名此沙门者。<a id="a-4u"></a>刹帝利族中。<a id="a-4v"></a>如是修作已。<a id="a-4w"></a>彼婆罗门毗舍首陀亦复如是。<a id="a-4x"></a>若能厌恶逼迫。<a id="a-4y"></a>生老病死。<a id="a-4z"></a>忧悲苦恼。<a id="a-50"></a>艰危灾患故。<a id="a-51"></a>舍家出家。<a id="a-52"></a>悉为沙门。<a id="a-53"></a>而无差别。<a id="a-54"></a>由此世间。<a id="a-55"></a>乃有沙门一类境界。<a id="a-56"></a>最初建立。<a id="a-57"></a>白衣当知。<a id="a-58"></a>若此若彼。<a id="a-59"></a>诸有情类。<a id="a-5A"></a>若同若异。<a id="a-5B"></a>若法若非法。<a id="a-5C"></a>虽有差别。<a id="a-5D"></a>法尔自然。<a id="a-5E"></a>最上最胜。<a id="a-5F"></a>最极高大。<a id="a-5G"></a>见如是法。<a id="a-5H"></a>如是法生。<a id="a-5I"></a>增上归趣。</p>
  <p id="a5J">佛言。<a id="a-5K"></a>白衣。<a id="a-5L"></a>由是次第。<a id="a-5M"></a>有五类境界。<a id="a-5N"></a>首初于此世间建立。<a id="a-5O"></a>所谓刹帝利境界。<a id="a-5P"></a>婆罗门境界。<a id="a-5Q"></a>毗舍境界。<a id="a-5R"></a>首陀境界。<a id="a-5S"></a>沙门境界。<a id="a-5T"></a>于此五中。<a id="a-5U"></a>而沙门者。<a id="a-5V"></a>最尊最上。<a id="a-5W"></a>广大名称。<a id="a-5X"></a>无复过上。<a id="a-5Y"></a>白衣。<a id="a-5Z"></a>譬如高峰。<a id="a-5a"></a>极为高峻。<a id="a-5b"></a>或有群牛。<a id="a-5c"></a>周行彼峰。<a id="a-5d"></a>一切能往。<a id="a-5e"></a>欲奔其顶。<a id="a-5f"></a>竟不能到。<a id="a-5g"></a>而彼峰顶。<a id="a-5h"></a>法尔自然。<a id="a-5i"></a>最上最大。<a id="a-5j"></a>最极高显。<a id="a-5k"></a>彼五境界。<a id="a-5l"></a>亦复如是。<a id="a-5m"></a>而沙门境界。<a id="a-5n"></a>法尔自然。<a id="a-5o"></a>于诸世间。<a id="a-5p"></a>最上最大。<a id="a-5q"></a>最极高显。<a id="a-5r"></a>无复有上。</p>
  <p id="a5s">复次白衣。<a id="a-5t"></a>彼刹帝利族中。<a id="a-5u"></a>有造身不善业及彼语意不善业已。<a id="a-5v"></a>起邪见者。<a id="a-5w"></a>身坏命终堕于恶趣。<a id="a-5x"></a>地狱中生。<a id="a-5y"></a>而婆罗门毗舍首陀。<a id="a-5z"></a>诸族亦然。<a id="a-60"></a>有造身不善业及彼语意不善业已。<a id="a-61"></a>起邪见者。<a id="a-62"></a>身坏命终。<a id="a-63"></a>堕于恶趣。<a id="a-64"></a>地狱中生。<a id="a-65"></a>沙门亦然。<a id="a-66"></a>有造身不善业及彼语意不善业已。<a id="a-67"></a>起邪见者。<a id="a-68"></a>身坏命终。<a id="a-69"></a>堕于恶趣。<a id="a-6A"></a>地狱中生。<a id="a-6B"></a>复次白衣。<a id="a-6C"></a>彼刹帝利族中。<a id="a-6D"></a>有造身杂业及彼语意诸杂业已。<a id="a-6E"></a>起杂见者。<a id="a-6F"></a>身坏命终。<a id="a-6G"></a>生于人中。<a id="a-6H"></a>而婆罗门毗舍首陀。<a id="a-6I"></a>及彼沙门。<a id="a-6J"></a>诸类亦然。<a id="a-6K"></a>有造身杂业及彼语意诸杂业已。<a id="a-6L"></a>起杂见者。<a id="a-6M"></a>身坏命终。<a id="a-6N"></a>生于人中。</p>
  <p id="a6O">复次白衣。<a id="a-6P"></a>彼刹帝利族中。<a id="a-6Q"></a>有造身善业及彼语意诸善业已。<a id="a-6R"></a>身坏命终。<a id="a-6S"></a>生于天界。<a id="a-6T"></a>而婆罗门毗舍首陀。<a id="a-6U"></a>及彼沙门。<a id="a-6V"></a>诸类亦然。<a id="a-6W"></a>有造身善业及彼语意诸善业已。<a id="a-6X"></a>身坏命终。<a id="a-6Y"></a>生于天界。</p>
  <p id="a6Z">复次白衣。<a id="a-6a"></a>彼刹帝利。<a id="a-6b"></a>修身语意诸善业已。<a id="a-6c"></a>而起正见。<a id="a-6d"></a>于四念处。<a id="a-6e"></a>安住正心。<a id="a-6f"></a>如理修习七觉支已。<a id="a-6g"></a>自能证悟彼涅槃界。<a id="a-6h"></a>而婆罗门毗舍首陀。<a id="a-6i"></a>及彼沙门。<a id="a-6j"></a>诸类亦然。<a id="a-6k"></a>修身语意诸善业已。<a id="a-6l"></a>而起正见。<a id="a-6m"></a>于四念处。<a id="a-6n"></a>安住正心。<a id="a-6o"></a>如理修习七觉支已。<a id="a-6p"></a>自能证悟彼涅槃界。</p>
  <p id="a6q">复次白衣。<a id="a-6r"></a>彼最初时。<a id="a-6s"></a>大梵天王。<a id="a-6t"></a>说伽陀曰。</p>
  <p id="a6u">刹帝利族人中尊　　种姓真实复清净</p>
  <p id="a6v">三明诸行悉周圆　　为人天中胜尊者</p>
  <p id="a6w">白衣。<a id="a-6x"></a>彼大梵天王所说伽陀。<a id="a-6y"></a>深为善说。<a id="a-6z"></a>为善歌咏。<a id="a-70"></a>此语诚实。<a id="a-71"></a>非妄说者。<a id="a-72"></a>何以故。<a id="a-73"></a>我亦宣说。<a id="a-74"></a>刹帝利族。<a id="a-75"></a>为人中尊。<a id="a-76"></a>种姓真实。<a id="a-77"></a>又复清净。<a id="a-78"></a>三明诸行。<a id="a-79"></a>皆悉圆满。<a id="a-7A"></a>于人天中。<a id="a-7B"></a>是尊胜者。</p>
  <p id="a7C">尔时白衣金幢二婆罗门。<a id="a-7D"></a>合掌恭敬。<a id="a-7E"></a>前白佛言。<a id="a-7F"></a>世尊。<a id="a-7G"></a>我等昔时愚痴。<a id="a-7H"></a>所覆不自开晓。<a id="a-7I"></a>譬如伛者。<a id="a-7J"></a>复如痴者。<a id="a-7K"></a>又如冥暗。<a id="a-7L"></a>一切所向。<a id="a-7M"></a>不能通达。<a id="a-7N"></a>我等今日。<a id="a-7O"></a>蒙佛世尊教示义分别显说。<a id="a-7P"></a>豁然醒悟。<a id="a-7Q"></a>如伛者得伸。<a id="a-7R"></a>痴者开导冥暗得炬。<a id="a-7S"></a>今日已往。<a id="a-7T"></a>誓归依佛。<a id="a-7U"></a>归依正法。<a id="a-7V"></a>归依僧伽。<a id="a-7W"></a>近事世尊。<a id="a-7X"></a>乃至尽寿。<a id="a-7Y"></a>奉持佛法。<a id="a-7Z"></a>如护身命。<a id="a-7a"></a>常具惭愧。<a id="a-7b"></a>悲愍有情。<a id="a-7c"></a>下至蝼蚁。<a id="a-7d"></a>起护念想。<a id="a-7e"></a>我今随佛出家。<a id="a-7f"></a>受具足戒。</p>
  <p id="a7g">尔时世尊。<a id="a-7h"></a>告苾刍众言。<a id="a-7i"></a>诸苾刍。<a id="a-7j"></a>今此白衣金幢二婆罗门。<a id="a-7k"></a>归佛出家。<a id="a-7l"></a>汝诸苾刍。<a id="a-7m"></a>当为彼等受具足戒。<a id="a-7n"></a>时诸苾刍。<a id="a-7o"></a>如佛教敕。<a id="a-7p"></a>即为彼等受具足戒。<a id="a-7q"></a>白衣金幢二婆罗门。<a id="a-7r"></a>于刹那间。<a id="a-7s"></a>成苾刍相。<a id="a-7t"></a>戒行具足。</p>
  <p id="a7u">是时尊者白衣金幢二苾刍。<a id="a-7v"></a>专注一境。<a id="a-7w"></a>离诸散乱。<a id="a-7x"></a>清净身心。<a id="a-7y"></a>趣求正理。<a id="a-7z"></a>即得天眼宿住漏尽三明。<a id="a-80"></a>具三明已。<a id="a-81"></a>是正知者。<a id="a-82"></a>闻所说法。<a id="a-83"></a>得大利益。</p>
 </body>
</html>