<!doctype html>
<html id="z3IBUbJfJ" data-ver="500">
 <head>
  <meta charset="utf-8">
  <meta author="施护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说白衣金幢二婆罗门缘起经卷中</h1>
  <p id="a2">复次白衣。<a id="a-3"></a>过极久远。<a id="a-4"></a>此界坏时。<a id="a-5"></a>当界有情。<a id="a-6"></a>还复往生光音天中。<a id="a-7"></a>过极久远。<a id="a-8"></a>此界成时。<a id="a-9"></a>别界有情。<a id="a-A"></a>光音天殁。<a id="a-B"></a>而来生此。<a id="a-C"></a>是诸有情。<a id="a-D"></a>各有身光。<a id="a-E"></a>清净皎洁腾空而行。<a id="a-F"></a>随欲能往。<a id="a-G"></a>适悦快乐。<a id="a-H"></a>如意自在。<a id="a-I"></a>以彼有情身有光故。<a id="a-J"></a>世界尔时。<a id="a-K"></a>日月光明悉不出现。<a id="a-L"></a>以其日月光不现故。<a id="a-M"></a>星亦不现。<a id="a-N"></a>星不现故。<a id="a-O"></a>宿亦不现。<a id="a-P"></a>宿不现故。<a id="a-Q"></a>亦不分别昼夜殊异。<a id="a-R"></a>以其不分昼夜异故。<a id="a-S"></a>年月日时。<a id="a-T"></a>亦无差别。<a id="a-U"></a>亦复不分男女形相。<a id="a-V"></a>尔时有情。<a id="a-W"></a>法尔自然。<a id="a-X"></a>身光互照。</p>
  <p id="aY">复次白衣。<a id="a-Z"></a>彼时大地大水涌现。<a id="a-a"></a>色如酥乳。<a id="a-b"></a>味如甘蔗。<a id="a-c"></a>又或如蜜。<a id="a-d"></a>香美细妙。<a id="a-e"></a>为人所食。<a id="a-f"></a>资益诸根。<a id="a-g"></a>其名地味。<a id="a-h"></a>时一有情。<a id="a-i"></a>于是地味。<a id="a-j"></a>极生爱乐。<a id="a-k"></a>举以指端。<a id="a-l"></a>用尝其味。<a id="a-m"></a>余诸有情。<a id="a-n"></a>见已亦然。<a id="a-o"></a>起希欲想。<a id="a-p"></a>亦以指端。<a id="a-q"></a>举尝其味。<a id="a-r"></a>随生爱乐。<a id="a-s"></a>尔时有情。<a id="a-t"></a>既于地味。<a id="a-u"></a>极生爱乐。<a id="a-v"></a>而为所食。<a id="a-w"></a>资养支体。<a id="a-x"></a>由多食已。<a id="a-y"></a>诸有情身。<a id="a-z"></a>渐觉坚实。<a id="a-10"></a>旋复粗重。<a id="a-11"></a>以粗重故。<a id="a-12"></a>不能腾空。<a id="a-13"></a>随欲而往。<a id="a-14"></a>身光隐没。<a id="a-15"></a>身光没故。<a id="a-16"></a>尔时大地。<a id="a-17"></a>皆悉冥暗。<a id="a-18"></a>世间乃有日月出现。<a id="a-19"></a>日月现故。<a id="a-1A"></a>星宿亦现。<a id="a-1B"></a>始分昼夜。<a id="a-1C"></a>既分昼夜。<a id="a-1D"></a>即有年月日时差别。</p>
  <p id="a1E">复次白衣。<a id="a-1F"></a>彼时有情。<a id="a-1G"></a>初食地味。<a id="a-1H"></a>其味久时。<a id="a-1I"></a>为世资养。<a id="a-1J"></a>以彼有情贪食多者。<a id="a-1K"></a>色相瘦弱。<a id="a-1L"></a>若食少者。<a id="a-1M"></a>色相充实。<a id="a-1N"></a>时充实者。<a id="a-1O"></a>见瘦弱者。<a id="a-1P"></a>不知其故。<a id="a-1Q"></a>乃作是言。<a id="a-1R"></a>汝是瘦弱者。<a id="a-1S"></a>我是充实者。<a id="a-1T"></a>由此乃起憍慢之想。<a id="a-1U"></a>以是缘故。<a id="a-1V"></a>地味隐没。<a id="a-1W"></a>尔时有情。<a id="a-1X"></a>见彼地味既隐没已。<a id="a-1Y"></a>咸唱是言。<a id="a-1Z"></a>苦哉苦哉。<a id="a-1a"></a>今此地味。<a id="a-1b"></a>何故隐没。</p>
  <p id="a1c">复次白衣。<a id="a-1d"></a>地味既没。<a id="a-1e"></a>地饼复生。<a id="a-1f"></a>色如餐那迦。<a id="a-1g"></a>味如甘蔗。<a id="a-1h"></a>又或如蜜。<a id="a-1i"></a>香美细妙。<a id="a-1j"></a>为人所食。<a id="a-1k"></a>彼时有情。<a id="a-1l"></a>次食地饼。<a id="a-1m"></a>久为资养。<a id="a-1n"></a>以彼有情贪食多者。<a id="a-1o"></a>色相瘦弱。<a id="a-1p"></a>若食少者。<a id="a-1q"></a>色相充实。<a id="a-1r"></a>时充实者。<a id="a-1s"></a>见瘦弱者。<a id="a-1t"></a>不知其故。<a id="a-1u"></a>乃作是言。<a id="a-1v"></a>汝是瘦弱者。<a id="a-1w"></a>我是充实者。<a id="a-1x"></a>由此乃起憍慢之想。<a id="a-1y"></a>以是缘故。<a id="a-1z"></a>地饼隐没。<a id="a-20"></a>尔时有情。<a id="a-21"></a>见彼地饼既隐没已。<a id="a-22"></a>咸唱是言。<a id="a-23"></a>苦哉苦哉。<a id="a-24"></a>今此地饼。<a id="a-25"></a>何故隐没。</p>
  <p id="a26">复次白衣。<a id="a-27"></a>地饼既没。<a id="a-28"></a>林藤复生。<a id="a-29"></a>如迦笼嚩迦枝有四种色。<a id="a-2A"></a>味如甘蔗。<a id="a-2B"></a>又或如蜜。<a id="a-2C"></a>香美细妙。<a id="a-2D"></a>为人所食。<a id="a-2E"></a>彼时有情。<a id="a-2F"></a>后食林藤。<a id="a-2G"></a>久为资养。<a id="a-2H"></a>以彼有情贪食多者。<a id="a-2I"></a>色相瘦弱。<a id="a-2J"></a>若食少者。<a id="a-2K"></a>色相充实。<a id="a-2L"></a>时充实者。<a id="a-2M"></a>见瘦弱者。<a id="a-2N"></a>不知其故。<a id="a-2O"></a>乃作是言。<a id="a-2P"></a>汝是瘦弱者。<a id="a-2Q"></a>我是充实者。<a id="a-2R"></a>由此乃起憍慢之想。<a id="a-2S"></a>以是缘故。<a id="a-2T"></a>林藤隐没。<a id="a-2U"></a>尔时有情。<a id="a-2V"></a>见彼林藤既隐没已。<a id="a-2W"></a>咸唱是言。<a id="a-2X"></a>苦哉苦哉。<a id="a-2Y"></a>今此林藤。<a id="a-2Z"></a>何故隐没。<a id="a-2a"></a>白衣。<a id="a-2b"></a>如今时人。<a id="a-2c"></a>或有苦法。<a id="a-2d"></a>当触恼时。<a id="a-2e"></a>亦唱是言。<a id="a-2f"></a>苦哉苦哉。</p>
  <p id="a2g">复次白衣。<a id="a-2h"></a>林藤既没。<a id="a-2i"></a>香稻复生。<a id="a-2j"></a>而此香稻。<a id="a-2k"></a>无糠无秕。<a id="a-2l"></a>妙香可爱。<a id="a-2m"></a>依时成熟。<a id="a-2n"></a>旦时刈已。<a id="a-2o"></a>暮时还生。<a id="a-2p"></a>暮时刈已。<a id="a-2q"></a>旦时还生。<a id="a-2r"></a>取已旋活。<a id="a-2s"></a>中无间绝。<a id="a-2t"></a>旦暮二时。<a id="a-2u"></a>取其香稻。<a id="a-2v"></a>但为资养。<a id="a-2w"></a>不知本因。<a id="a-2x"></a>彼时有情。<a id="a-2y"></a>而竞贪食。<a id="a-2z"></a>以是缘故。<a id="a-30"></a>身转粗重。<a id="a-31"></a>乃有男女二相差别。<a id="a-32"></a>由此有情互起憎爱。<a id="a-33"></a>以憎爱故。<a id="a-34"></a>互相毁谤。<a id="a-35"></a>又复渐起互相染着。<a id="a-36"></a>此染着因。<a id="a-37"></a>为过失本。<a id="a-38"></a>又诸有情。<a id="a-39"></a>由毁谤故。<a id="a-3A"></a>乃以杖木瓦石。<a id="a-3B"></a>互相打击。<a id="a-3C"></a>于是世间乃生非法及不正行。<a id="a-3D"></a>白衣。<a id="a-3E"></a>如今世人。<a id="a-3F"></a>以其童女。<a id="a-3G"></a>饰以众华。<a id="a-3H"></a>严诸妙服。<a id="a-3I"></a>求其异姓而用妻之。<a id="a-3J"></a>设此非法以为正法。<a id="a-3K"></a>然于其义。<a id="a-3L"></a>都不能知。<a id="a-3M"></a>彼时有情。<a id="a-3N"></a>亦复如是。<a id="a-3O"></a>过去正法今为非法。<a id="a-3P"></a>过去律仪为非律仪。<a id="a-3Q"></a>如是渐生诸非法行。<a id="a-3R"></a>由起非法行故。<a id="a-3S"></a>渐生逼迫。<a id="a-3T"></a>减失厌离。<a id="a-3U"></a>旋增懈堕。<a id="a-3V"></a>或于一日二日三日乃至一月。<a id="a-3W"></a>不住家中。<a id="a-3X"></a>不营家业。<a id="a-3Y"></a>游行旷野。<a id="a-3Z"></a>覆藏过非。<a id="a-3a"></a>时有一人。<a id="a-3b"></a>性懒惰故。<a id="a-3c"></a>不能依时。<a id="a-3d"></a>往取香稻。<a id="a-3e"></a>乃作是念。<a id="a-3f"></a>我今何故受斯苦恼。<a id="a-3g"></a>旦时旦时去取香稻。<a id="a-3h"></a>暮时暮时还复往取。<a id="a-3i"></a>我今若能一日一往。<a id="a-3j"></a>并取旦暮二时香稻。<a id="a-3k"></a>岂非善邪。<a id="a-3l"></a>作是念已。<a id="a-3m"></a>即往并取二时香稻。<a id="a-3n"></a>复次白衣。<a id="a-3o"></a>时别一人来相谓言。<a id="a-3p"></a>汝今同我往取香稻。<a id="a-3q"></a>懒惰者言。<a id="a-3r"></a>汝怛自往。<a id="a-3s"></a>我已取来旦暮二时所食香稻。<a id="a-3t"></a>时来唤者乃作是念。<a id="a-3u"></a>日取二时所食香稻。<a id="a-3v"></a>既为善者。<a id="a-3w"></a>我今何不一往并取二日三日所食香稻。<a id="a-3x"></a>作是念已即往并取。<a id="a-3y"></a>复次白衣。<a id="a-3z"></a>时又一人来相谓言。<a id="a-40"></a>汝今同我往取香稻。<a id="a-41"></a>前人答言。<a id="a-42"></a>汝但自往。<a id="a-43"></a>我已取来二日三日所食香稻。<a id="a-44"></a>其人尔时。<a id="a-45"></a>乃作是念。<a id="a-46"></a>一往并取二日三日所食香稻。<a id="a-47"></a>既为善者。<a id="a-48"></a>我今何不一往并取四日五日所食香稻。<a id="a-49"></a>作是念已。<a id="a-4A"></a>即往并取。</p>
  <p id="a4B">复次白衣。<a id="a-4C"></a>初取香稻。<a id="a-4D"></a>无糠无秕香美妙好。<a id="a-4E"></a>一懒惰者。<a id="a-4F"></a>而为因故。<a id="a-4G"></a>其后渐次。<a id="a-4H"></a>展转多取。<a id="a-4I"></a>乃为贮积。<a id="a-4J"></a>充已受用。<a id="a-4K"></a>尔时香稻渐生糠秕。<a id="a-4L"></a>旦时刈已暮时不生。<a id="a-4M"></a>暮时刈已旦时不生。<a id="a-4N"></a>不复还活。<a id="a-4O"></a>不知其因。<a id="a-4P"></a>彼诸有情。<a id="a-4Q"></a>即共集会。<a id="a-4R"></a>互相议言。<a id="a-4S"></a>我等初时。<a id="a-4T"></a>各有身光腾空而行。<a id="a-4U"></a>快乐自在。<a id="a-4V"></a>以身光故。<a id="a-4W"></a>日月星宿。<a id="a-4X"></a>光明不现。<a id="a-4Y"></a>亦不分别昼夜殊异。<a id="a-4Z"></a>年月日时亦无差别。<a id="a-4a"></a>亦复不分男女形相。<a id="a-4b"></a>法尔有情身光互照。<a id="a-4c"></a>是时大地大水涌现。<a id="a-4d"></a>色如酥乳。<a id="a-4e"></a>味如甘蔗。<a id="a-4f"></a>又或如蜜。<a id="a-4g"></a>香美细妙。<a id="a-4h"></a>为人所食。<a id="a-4i"></a>资益诸根。<a id="a-4j"></a>其名地味。<a id="a-4k"></a>时一有情。<a id="a-4l"></a>见极生爱。<a id="a-4m"></a>举以指端。<a id="a-4n"></a>用尝其味。<a id="a-4o"></a>余诸有情。<a id="a-4p"></a>见已亦然。<a id="a-4q"></a>皆尝其味。<a id="a-4r"></a>咸生爱乐。<a id="a-4s"></a>我等尔时。<a id="a-4t"></a>用为所食。<a id="a-4u"></a>资养支体。<a id="a-4v"></a>于是地味。<a id="a-4w"></a>贪食既多。<a id="a-4x"></a>我等身支。<a id="a-4y"></a>渐觉粗重。<a id="a-4z"></a>以是缘故。<a id="a-50"></a>不能腾空随欲而往。<a id="a-51"></a>身光隐没。<a id="a-52"></a>由是世界皆悉冥暗。<a id="a-53"></a>尔时乃有日月星宿。<a id="a-54"></a>光明出现。<a id="a-55"></a>始分昼夜。<a id="a-56"></a>年月日时。<a id="a-57"></a>亦有差别。<a id="a-58"></a>是时地味。<a id="a-59"></a>我等所食。<a id="a-5A"></a>久为资养。<a id="a-5B"></a>贪食多者。<a id="a-5C"></a>色相瘦弱。<a id="a-5D"></a>若食少者。<a id="a-5E"></a>色相充实。<a id="a-5F"></a>时充实者。<a id="a-5G"></a>见瘦弱者。<a id="a-5H"></a>起憍慢想。<a id="a-5I"></a>以是缘故。<a id="a-5J"></a>地味隐没。<a id="a-5K"></a>地饼复生。<a id="a-5L"></a>甘美细妙。<a id="a-5M"></a>色香具足。<a id="a-5N"></a>我等所食。<a id="a-5O"></a>久为资养。<a id="a-5P"></a>贪食多者。<a id="a-5Q"></a>色相瘦弱。<a id="a-5R"></a>若食少者。<a id="a-5S"></a>色相充实。<a id="a-5T"></a>时充实者。<a id="a-5U"></a>见瘦弱者。<a id="a-5V"></a>起憍慢想。<a id="a-5W"></a>以是缘故。<a id="a-5X"></a>地饼隐没。<a id="a-5Y"></a>林藤复生。<a id="a-5Z"></a>甘美细妙。<a id="a-5a"></a>色香具足。<a id="a-5b"></a>我等所食。<a id="a-5c"></a>久为资养。<a id="a-5d"></a>贪食多者。<a id="a-5e"></a>色相瘦弱。<a id="a-5f"></a>若食少者。<a id="a-5g"></a>色相充实。<a id="a-5h"></a>时充实者。<a id="a-5i"></a>见瘦弱者。<a id="a-5j"></a>起憍慢想。<a id="a-5k"></a>以是缘故。<a id="a-5l"></a>林藤隐没。<a id="a-5m"></a>香稻复生。<a id="a-5n"></a>尔时香稻。<a id="a-5o"></a>无糠无秕。<a id="a-5p"></a>妙香可爱。<a id="a-5q"></a>旦时刈已暮时还生。<a id="a-5r"></a>暮时刈已旦时还生。<a id="a-5s"></a>我等所食。<a id="a-5t"></a>但为资养。<a id="a-5u"></a>不知本因。<a id="a-5v"></a>贪食既多。<a id="a-5w"></a>滓秽旋碍。<a id="a-5x"></a>尔时乃有男女相异。<a id="a-5y"></a>后起憎爱。<a id="a-5z"></a>互相毁谤。<a id="a-60"></a>又复渐生互相染着。<a id="a-61"></a>此染着因。<a id="a-62"></a>为过失本。<a id="a-63"></a>我等尔时。<a id="a-64"></a>互毁谤故。<a id="a-65"></a>杖木瓦石。<a id="a-66"></a>互相打击。<a id="a-67"></a>于是世间。<a id="a-68"></a>乃生非法。<a id="a-69"></a>起非法故。<a id="a-6A"></a>渐生逼迫。<a id="a-6B"></a>减失厌离。<a id="a-6C"></a>旋增懈惰。<a id="a-6D"></a>一日二日乃至一月。<a id="a-6E"></a>不住家中。<a id="a-6F"></a>不营家业。<a id="a-6G"></a>游行旷野。<a id="a-6H"></a>覆藏过非。<a id="a-6I"></a>时有一人。<a id="a-6J"></a>性懒惰故。<a id="a-6K"></a>不能依时往取香稻。<a id="a-6L"></a>乃作是念。<a id="a-6M"></a>我今何故受斯苦恼。<a id="a-6N"></a>旦时旦时去取香稻。<a id="a-6O"></a>暮时暮时还复往取。<a id="a-6P"></a>我今宜应一日一往并取旦暮二时香稻。<a id="a-6Q"></a>作是念已。<a id="a-6R"></a>即往并取。<a id="a-6S"></a>时别一人。<a id="a-6T"></a>来相谓言。<a id="a-6U"></a>汝今同我。<a id="a-6V"></a>往取香稻。<a id="a-6W"></a>懒惰者言。<a id="a-6X"></a>汝但自往。<a id="a-6Y"></a>我已取来二时香稻。<a id="a-6Z"></a>其人尔时。<a id="a-6a"></a>乃作是念。<a id="a-6b"></a>二时香稻取为善者。<a id="a-6c"></a>我今一往。<a id="a-6d"></a>当取二日三日香稻。<a id="a-6e"></a>作是念已。<a id="a-6f"></a>即往并取。<a id="a-6g"></a>时又一人。<a id="a-6h"></a>来相谓言。<a id="a-6i"></a>汝今同我。<a id="a-6j"></a>往取香稻。<a id="a-6k"></a>前人答言。<a id="a-6l"></a>汝但自往。<a id="a-6m"></a>我已取来三日香稻。<a id="a-6n"></a>其人尔时。<a id="a-6o"></a>乃作是念。<a id="a-6p"></a>三日香稻取为善者。<a id="a-6q"></a>我今一往。<a id="a-6r"></a>当取四日五日香稻。<a id="a-6s"></a>作是念已即往并取。<a id="a-6t"></a>汝等当知。<a id="a-6u"></a>初取香稻。<a id="a-6v"></a>无糠无秕。<a id="a-6w"></a>后渐多取。<a id="a-6x"></a>以为贮积。<a id="a-6y"></a>尔时香稻。<a id="a-6z"></a>渐生糠秕。<a id="a-70"></a>旦时刈已暮时不生。<a id="a-71"></a>暮时刈已旦时不生。<a id="a-72"></a>不复还活。<a id="a-73"></a>不知其因。<a id="a-74"></a>我等今时。<a id="a-75"></a>宜应普以一切地界。<a id="a-76"></a>均布分擘。<a id="a-77"></a>各为齐限。<a id="a-78"></a>此是汝地界。<a id="a-79"></a>此是我地界。<a id="a-7A"></a>彼诸人众。<a id="a-7B"></a>互相议已。<a id="a-7C"></a>即分地界。<a id="a-7D"></a>立为齐限。</p>
  <p id="a7E">佛言。<a id="a-7F"></a>白衣。<a id="a-7G"></a>尔时人众。<a id="a-7H"></a>分地界已。<a id="a-7I"></a>时有一人。<a id="a-7J"></a>往取香稻。<a id="a-7K"></a>艰难所得。<a id="a-7L"></a>即作是念。<a id="a-7M"></a>我今云何能得所食。<a id="a-7N"></a>云何令我养活其命。<a id="a-7O"></a>我今自分香稻。<a id="a-7P"></a>将尽他界。<a id="a-7Q"></a>虽有然彼不许。<a id="a-7R"></a>我今须往盗其少分。<a id="a-7S"></a>作是念已。<a id="a-7T"></a>以己香稻。<a id="a-7U"></a>密固护之。<a id="a-7V"></a>即往他界。<a id="a-7W"></a>窃取香稻。<a id="a-7X"></a>其主见已。<a id="a-7Y"></a>告盗人言。<a id="a-7Z"></a>咄汝盗人。<a id="a-7a"></a>何故来此。<a id="a-7b"></a>窃我香稻。<a id="a-7c"></a>盗人答言。<a id="a-7d"></a>我不如是。<a id="a-7e"></a>不曾取汝界中香稻。</p>
  <p id="a7f">复次前人。<a id="a-7g"></a>于第二时。<a id="a-7h"></a>往取香稻。<a id="a-7i"></a>亦复难得。<a id="a-7j"></a>又生前念。<a id="a-7k"></a>我今云何能得所食。<a id="a-7l"></a>云何令我养活其命。<a id="a-7m"></a>我今自分香稻。<a id="a-7n"></a>将尽他界。<a id="a-7o"></a>虽有然彼不许。<a id="a-7p"></a>我今须往盗其少分。<a id="a-7q"></a>作是念已。<a id="a-7r"></a>以己香稻密固护之。<a id="a-7s"></a>即往他界。<a id="a-7t"></a>窃取香稻。<a id="a-7u"></a>其主复见。<a id="a-7v"></a>于第二时。<a id="a-7w"></a>还来盗已。<a id="a-7x"></a>又复告言。<a id="a-7y"></a>咄汝盗人。<a id="a-7z"></a>何故复来。<a id="a-80"></a>窃我香稻。<a id="a-81"></a>盗人答言。<a id="a-82"></a>我不如是。<a id="a-83"></a>不曾取汝界中香稻。</p>
 </body>
</html>