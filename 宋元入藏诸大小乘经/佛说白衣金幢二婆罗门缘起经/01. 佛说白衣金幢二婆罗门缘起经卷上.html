<!doctype html>
<html id="z3IBUbHfI" data-ver="513">
 <head>
  <meta charset="utf-8">
  <meta author="施护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说白衣金幢二婆罗门缘起经卷上</h1>
  <p id="a2">如是我闻。<a id="a-3"></a>一时世尊。<a id="a-4"></a>在舍卫国故废园林鹿母堂中。<a id="a-5"></a>是时彼处。<a id="a-6"></a>有白衣金幢二婆罗门。<a id="a-7"></a>去佛近住。<a id="a-8"></a>乐求出家。<a id="a-9"></a>成苾刍相。</p>
  <p id="aA">尔时世尊。<a id="a-B"></a>日后分时。<a id="a-C"></a>自房而出。<a id="a-D"></a>诣鹿母堂。<a id="a-E"></a>旋复经行。<a id="a-F"></a>时白衣婆罗门。<a id="a-G"></a>见佛世尊诣鹿母堂旋复经行已。<a id="a-H"></a>即谓金幢婆罗门言。<a id="a-I"></a>金幢。<a id="a-J"></a>世间嬉戏。<a id="a-K"></a>诸所乐法悉是悉戏论。<a id="a-L"></a>我虽所作。<a id="a-M"></a>竟无其实。<a id="a-N"></a>若身若心。<a id="a-O"></a>旋生懈倦。<a id="a-P"></a>以其身心有懈倦故。<a id="a-Q"></a>即起失念。<a id="a-R"></a>此失念因。<a id="a-S"></a>即是无常。<a id="a-T"></a>是不坚牢。<a id="a-U"></a>是不究竟。<a id="a-V"></a>是散坏法。<a id="a-W"></a>汝今不应如是修作戏乐法者。<a id="a-X"></a>谓即施设事火之法。<a id="a-Y"></a>金幢婆罗门言。<a id="a-Z"></a>汝云何知。<a id="a-a"></a>白衣答言。<a id="a-b"></a>我从尊者瞿昙所闻。<a id="a-c"></a>而彼瞿昙。<a id="a-d"></a>有大辩才。<a id="a-e"></a>善知是义。<a id="a-f"></a>彼所说言。<a id="a-g"></a>事火之法。<a id="a-h"></a>谓从古仙之所传习。<a id="a-i"></a>乃至所有事火法教。<a id="a-j"></a>彼亦皆知。<a id="a-k"></a>彼有一类仙人。<a id="a-l"></a>于沙门婆罗门所。<a id="a-m"></a>起过失意。<a id="a-n"></a>故作火事。<a id="a-o"></a>其过失者。<a id="a-p"></a>谓互相憎嫉。<a id="a-q"></a>伺求其短。<a id="a-r"></a>由此互起过失因故。<a id="a-s"></a>而诸有情。<a id="a-t"></a>寿命灭没。<a id="a-u"></a>又复有情。<a id="a-v"></a>于别界中。<a id="a-w"></a>寿命尽已。<a id="a-x"></a>而来生此。<a id="a-y"></a>若能清净。<a id="a-z"></a>舍家出家。<a id="a-10"></a>若行增修。<a id="a-11"></a>真实相应。<a id="a-12"></a>正善作意。<a id="a-13"></a>如其色心。<a id="a-14"></a>入三摩地。<a id="a-15"></a>随等引心。<a id="a-16"></a>即能记念。<a id="a-17"></a>彼宿住事。<a id="a-18"></a>是等有情。<a id="a-19"></a>不乐互相憎嫉伺短。<a id="a-1A"></a>由不起彼过失因故。<a id="a-1B"></a>是即常住。<a id="a-1C"></a>是即坚牢。<a id="a-1D"></a>是即究竟。<a id="a-1E"></a>是不散坏法。<a id="a-1F"></a>若复有情。<a id="a-1G"></a>互相伺短。<a id="a-1H"></a>由彼互起过失因故。<a id="a-1I"></a>是即无常。<a id="a-1J"></a>是不坚牢。<a id="a-1K"></a>是不究竟。<a id="a-1L"></a>是散坏法。<a id="a-1M"></a>是故诸婆罗门。<a id="a-1N"></a>不应如是修作。<a id="a-1O"></a>勿起过失意。<a id="a-1P"></a>施设事火法。<a id="a-1Q"></a>金幢。<a id="a-1R"></a>汝可知不此佛世尊。<a id="a-1S"></a>日后分时。<a id="a-1T"></a>自房而出。<a id="a-1U"></a>诣鹿母堂。<a id="a-1V"></a>旋复经行。<a id="a-1W"></a>汝今可能同。<a id="a-1X"></a>我往诣佛世尊所。<a id="a-1Y"></a>头面礼足。<a id="a-1Z"></a>佛经行时。<a id="a-1a"></a>随从经行。<a id="a-1b"></a>彼佛世尊。<a id="a-1c"></a>必为我等。<a id="a-1d"></a>随宜说法。<a id="a-1e"></a>时金幢婆罗门言。<a id="a-1f"></a>善哉我往。</p>
  <p id="a1g">尔时白衣金幢二婆罗门。<a id="a-1h"></a>互言议已。<a id="a-1i"></a>同诣佛所。<a id="a-1j"></a>到已俱时头面礼足。<a id="a-1k"></a>随佛经行。</p>
  <p id="a1l">尔时世尊。<a id="a-1m"></a>告白衣金幢二婆罗门言。<a id="a-1n"></a>汝等当知。<a id="a-1o"></a>诸婆罗门。<a id="a-1p"></a>自谓了达三明。<a id="a-1q"></a>名称上族。<a id="a-1r"></a>种姓清净。<a id="a-1s"></a>从事火天胜族中生。<a id="a-1t"></a>父净母净。<a id="a-1u"></a>善生善种。<a id="a-1v"></a>乃至七世。<a id="a-1w"></a>父母尊高。<a id="a-1x"></a>种族殊胜。<a id="a-1y"></a>无罪无谤。<a id="a-1z"></a>是等皆因种姓净故。<a id="a-20"></a>又谓洞达明了五种记论。<a id="a-21"></a>一本母法等究竟三明。<a id="a-22"></a>二诸物定名。<a id="a-23"></a>三该吒婆那。<a id="a-24"></a>四文字章句。<a id="a-25"></a>五戏笑妙言。<a id="a-26"></a>是等记论。<a id="a-27"></a>诸围陀典。<a id="a-28"></a>本师婆罗门。<a id="a-29"></a>悉善了知。<a id="a-2A"></a>白衣诸婆罗门。<a id="a-2B"></a>于三明中。<a id="a-2C"></a>岂无轻毁凌辱及讥谤邪。<a id="a-2D"></a>白衣金幢二婆罗门。<a id="a-2E"></a>俱白佛言。<a id="a-2F"></a>世尊。<a id="a-2G"></a>诸婆罗门。<a id="a-2H"></a>于三明中。<a id="a-2I"></a>云何得无轻毁凌辱及诸讥谤。<a id="a-2J"></a>而婆罗门。<a id="a-2K"></a>三明典中。<a id="a-2L"></a>作如是言。<a id="a-2M"></a>诸婆罗门。<a id="a-2N"></a>如是清净。<a id="a-2O"></a>是真婆罗门。<a id="a-2P"></a>是梵王子。<a id="a-2Q"></a>清净口生。<a id="a-2R"></a>梵王种类。<a id="a-2S"></a>梵王所化。<a id="a-2T"></a>梵王所授。<a id="a-2U"></a>是故诸婆罗门。<a id="a-2V"></a>如是清净。<a id="a-2W"></a>是真婆罗门。<a id="a-2X"></a>世尊。<a id="a-2Y"></a>而我白衣金幢。<a id="a-2Z"></a>亦以眷属所缠。<a id="a-2a"></a>不得解脱。<a id="a-2b"></a>减失善法。<a id="a-2c"></a>增长恶法。<a id="a-2d"></a>世尊此亦是为我婆罗门三明典中轻毁凌辱讥谤等事。<a id="a-2e"></a>佛告白衣金幢二婆罗门言。<a id="a-2f"></a>汝等当知。<a id="a-2g"></a>诸婆罗门。<a id="a-2h"></a>于三明中。<a id="a-2i"></a>所招轻毁及讥谤者。<a id="a-2j"></a>为以婆罗门有如是言。<a id="a-2k"></a>诸婆罗门。<a id="a-2l"></a>如是清净。<a id="a-2m"></a>是真婆罗门是梵王子。<a id="a-2n"></a>清净口生。<a id="a-2o"></a>梵王种类。<a id="a-2p"></a>梵王所化。<a id="a-2q"></a>梵王所授。<a id="a-2r"></a>是故诸婆罗门。<a id="a-2s"></a>如是清净。<a id="a-2t"></a>是真婆罗门。<a id="a-2u"></a>白衣。<a id="a-2v"></a>彼诸婆罗门。<a id="a-2w"></a>虽作是说。<a id="a-2x"></a>返为破坏。<a id="a-2y"></a>劣弱自身而复损失。<a id="a-2z"></a>彼婆罗门。<a id="a-30"></a>所破坏者。<a id="a-31"></a>为以不实起诸执着。<a id="a-32"></a>返于正法而生诃厌。<a id="a-33"></a>由是即起互相诤论。<a id="a-34"></a>何以故。<a id="a-35"></a>白衣。<a id="a-36"></a>或有婆罗门。<a id="a-37"></a>谓所生时。<a id="a-38"></a>时分别异。<a id="a-39"></a>胎中亦异。<a id="a-3A"></a>执彼所见。<a id="a-3B"></a>生时异故。<a id="a-3C"></a>乃为清净。<a id="a-3D"></a>而诸婆罗门。<a id="a-3E"></a>亦同如是清净所生。<a id="a-3F"></a>是故作如是言。<a id="a-3G"></a>诸婆罗门。<a id="a-3H"></a>是梵王子。<a id="a-3I"></a>清净口生。<a id="a-3J"></a>梵王种类。<a id="a-3K"></a>梵王所化。<a id="a-3L"></a>梵王所授。<a id="a-3M"></a>是故诸婆罗门。<a id="a-3N"></a>如是清净。<a id="a-3O"></a>是真婆罗门。<a id="a-3P"></a>白衣。<a id="a-3Q"></a>当知有四种类。<a id="a-3R"></a>即为四族。<a id="a-3S"></a>何等为四。<a id="a-3T"></a>所谓刹帝利族。<a id="a-3U"></a>婆罗门族。<a id="a-3V"></a>毗舍族。<a id="a-3W"></a>首陀族。<a id="a-3X"></a>白衣。<a id="a-3Y"></a>于是四族中。<a id="a-3Z"></a>造黑业者。<a id="a-3a"></a>感黑业报。<a id="a-3b"></a>非胜所作。<a id="a-3c"></a>智者诃厌。<a id="a-3d"></a>死堕恶趣。<a id="a-3e"></a>又四族中。<a id="a-3f"></a>有造白业者。<a id="a-3g"></a>感白业报。<a id="a-3h"></a>是胜所作。<a id="a-3i"></a>智者称赞。<a id="a-3j"></a>死生天趣。<a id="a-3k"></a>白衣。<a id="a-3l"></a>云何黑业。<a id="a-3m"></a>所谓杀生偷盗邪染妄言绮语两舌恶口贪嗔邪见。<a id="a-3n"></a>此是黑业。<a id="a-3o"></a>云何白业。<a id="a-3p"></a>谓不杀生不偷盗不邪染不妄言不绮语不两舌不恶口不贪不嗔正见。<a id="a-3q"></a>是此白业。</p>
  <p id="a3r">复次白衣。<a id="a-3s"></a>汝勿起是意。<a id="a-3t"></a>谓杀生等。<a id="a-3u"></a>此诸黑业。<a id="a-3v"></a>感黑业报。<a id="a-3w"></a>非胜所作。<a id="a-3x"></a>智者诃厌。<a id="a-3y"></a>彼刹帝利毗舍首陀。<a id="a-3z"></a>诸族类中。<a id="a-40"></a>皆有是事。<a id="a-41"></a>而婆罗门。<a id="a-42"></a>独无是事。<a id="a-43"></a>白衣金幢二婆罗门白佛言。<a id="a-44"></a>世尊。<a id="a-45"></a>云何作此说。<a id="a-46"></a>是事不然。<a id="a-47"></a>若造黑业者。<a id="a-48"></a>感黑业报。<a id="a-49"></a>诸刹帝利婆罗门毗舍首陀。<a id="a-4A"></a>皆有是事。<a id="a-4B"></a>而婆罗门。<a id="a-4C"></a>何独无邪。</p>
  <p id="a4D">佛言。<a id="a-4E"></a>白衣。<a id="a-4F"></a>汝又勿起是意。<a id="a-4G"></a>谓诸黑业。<a id="a-4H"></a>婆罗门无。<a id="a-4I"></a>余三族有。<a id="a-4J"></a>此说即为三明典中相应之语。<a id="a-4K"></a>以婆罗门是梵王子。<a id="a-4L"></a>清净口生。<a id="a-4M"></a>梵王种类。<a id="a-4N"></a>梵王所化。<a id="a-4O"></a>梵王所授。<a id="a-4P"></a>本生清净。<a id="a-4Q"></a>故是真婆罗门。</p>
  <p id="a4R">白衣。<a id="a-4S"></a>汝又勿起是意。<a id="a-4T"></a>若四族中皆有黑业。<a id="a-4U"></a>此说即为三明典中不相应语。<a id="a-4V"></a>复次白衣。<a id="a-4W"></a>汝勿起是意。<a id="a-4X"></a>谓不杀生等。<a id="a-4Y"></a>此诸白业。<a id="a-4Z"></a>感白业报。<a id="a-4a"></a>是胜所作。<a id="a-4b"></a>智者称赞。<a id="a-4c"></a>彼刹帝利毗舍首陀。<a id="a-4d"></a>诸族类中。<a id="a-4e"></a>皆无是事。<a id="a-4f"></a>而婆罗门。<a id="a-4g"></a>独有是事。<a id="a-4h"></a>白衣金幢二婆罗门白佛言。<a id="a-4i"></a>世尊。<a id="a-4j"></a>云何作此说。<a id="a-4k"></a>是事不然。<a id="a-4l"></a>若造白业者。<a id="a-4m"></a>感白业报。<a id="a-4n"></a>诸刹帝利婆罗门毗舍首陀。<a id="a-4o"></a>皆有是事。<a id="a-4p"></a>而婆罗门。<a id="a-4q"></a>何独有邪。</p>
  <p id="a4r">佛言。<a id="a-4s"></a>白衣。<a id="a-4t"></a>汝又勿起是意。<a id="a-4u"></a>谓诸白业。<a id="a-4v"></a>婆罗门有。<a id="a-4w"></a>余三族无。<a id="a-4x"></a>此说即为三明典中相应之语。<a id="a-4y"></a>以婆罗门是梵王子。<a id="a-4z"></a>清净口生。<a id="a-50"></a>梵王种类。<a id="a-51"></a>梵王所化。<a id="a-52"></a>梵王所授。<a id="a-53"></a>本生清净。<a id="a-54"></a>故是真婆罗门。</p>
  <p id="a55">白衣。<a id="a-56"></a>汝又勿起是意。<a id="a-57"></a>若四族中。<a id="a-58"></a>皆有白业。<a id="a-59"></a>此说即为三明典中不相应语。<a id="a-5A"></a>复次白衣。<a id="a-5B"></a>汝勿起是意。<a id="a-5C"></a>谓刹帝利毗舍首陀。<a id="a-5D"></a>诸族类中。<a id="a-5E"></a>造杀生等诸黑业故。<a id="a-5F"></a>身坏命终。<a id="a-5G"></a>堕于地狱。<a id="a-5H"></a>而婆罗门。<a id="a-5I"></a>独无是事。<a id="a-5J"></a>白衣金幢二婆罗门白佛言。<a id="a-5K"></a>世尊。<a id="a-5L"></a>云何作此说。<a id="a-5M"></a>是事不然。<a id="a-5N"></a>诸刹帝利婆罗门毗舍首陀。<a id="a-5O"></a>造黑业者。<a id="a-5P"></a>身坏命终皆堕地狱。<a id="a-5Q"></a>而婆罗门。<a id="a-5R"></a>何独无邪。</p>
  <p id="a5S">佛言。<a id="a-5T"></a>白衣。<a id="a-5U"></a>汝又勿起是意。<a id="a-5V"></a>谓造黑业。<a id="a-5W"></a>堕于地狱。<a id="a-5X"></a>婆罗门无。<a id="a-5Y"></a>余三族有。<a id="a-5Z"></a>此说即为三明典中相应之语。<a id="a-5a"></a>以婆罗门是梵王子。<a id="a-5b"></a>清净口生。<a id="a-5c"></a>梵王种类。<a id="a-5d"></a>梵王所化。<a id="a-5e"></a>梵王所授。<a id="a-5f"></a>本生清净。<a id="a-5g"></a>故是真婆罗门。</p>
  <p id="a5h">白衣。<a id="a-5i"></a>汝又勿起是意。<a id="a-5j"></a>若四族中。<a id="a-5k"></a>有黑业故。<a id="a-5l"></a>皆堕地狱。<a id="a-5m"></a>此说即为三明典中不相应语。</p>
  <p id="a5n">复次白衣。<a id="a-5o"></a>汝勿起是意。<a id="a-5p"></a>谓造不杀生等诸白业故。<a id="a-5q"></a>身坏命终。<a id="a-5r"></a>生于天趣。<a id="a-5s"></a>彼刹帝利毗舍首陀。<a id="a-5t"></a>皆无是事。<a id="a-5u"></a>而婆罗门。<a id="a-5v"></a>独有是事。<a id="a-5w"></a>白衣金幢二婆罗门白佛言。<a id="a-5x"></a>世尊。<a id="a-5y"></a>云何作此说。<a id="a-5z"></a>是事不然。<a id="a-60"></a>诸刹帝利婆罗门毗舍首陀。<a id="a-61"></a>造白业者。<a id="a-62"></a>身坏命终。<a id="a-63"></a>皆生天趣。<a id="a-64"></a>而婆罗门。<a id="a-65"></a>何独有邪。<a id="a-66"></a>佛言。<a id="a-67"></a>白衣。<a id="a-68"></a>汝又勿起是意。<a id="a-69"></a>谓造白业生于天趣。<a id="a-6A"></a>婆罗门有。<a id="a-6B"></a>余三族无。<a id="a-6C"></a>此说即为三明典中相应之语。<a id="a-6D"></a>以婆罗门是梵王子。<a id="a-6E"></a>清净口生。<a id="a-6F"></a>梵王种类。<a id="a-6G"></a>梵王所化。<a id="a-6H"></a>梵王所授。<a id="a-6I"></a>本生清净。<a id="a-6J"></a>故是真婆罗门。</p>
  <p id="a6K">白衣。<a id="a-6L"></a>汝又勿起是意。<a id="a-6M"></a>若四族中。<a id="a-6N"></a>有白业故。<a id="a-6O"></a>皆生天趣。<a id="a-6P"></a>此说即为三明典中不相应语。<a id="a-6Q"></a>复次白衣。<a id="a-6R"></a>我向所说。<a id="a-6S"></a>是等法中。<a id="a-6T"></a>若善若不善若黑若白。<a id="a-6U"></a>若有罪若无罪。<a id="a-6V"></a>若净分若染分。<a id="a-6W"></a>若胜若劣。<a id="a-6X"></a>若宽若狭。<a id="a-6Y"></a>如是诸法。<a id="a-6Z"></a>随应转时。<a id="a-6a"></a>诸婆罗门。<a id="a-6b"></a>一向坚执。<a id="a-6c"></a>我说是人真实痴者。<a id="a-6d"></a>以自识心。<a id="a-6e"></a>而为知解。<a id="a-6f"></a>白衣。<a id="a-6g"></a>又诸婆罗门。<a id="a-6h"></a>或起种姓言论。<a id="a-6i"></a>或族氏言论。<a id="a-6j"></a>或自教言论。<a id="a-6k"></a>又起是意。<a id="a-6l"></a>他人所应。<a id="a-6m"></a>为我设座。<a id="a-6n"></a>汲水献供。<a id="a-6o"></a>前起承迎。<a id="a-6p"></a>合掌问讯。<a id="a-6q"></a>我即不应。<a id="a-6r"></a>于其他人。<a id="a-6s"></a>作如是事。<a id="a-6t"></a>起是意者。<a id="a-6u"></a>我说是人不见正法。</p>
  <p id="a6v">复次白衣。<a id="a-6w"></a>或有沙门。<a id="a-6x"></a>或婆罗门。<a id="a-6y"></a>计着种姓族氏言论。<a id="a-6z"></a>或复计着自教言论者。<a id="a-70"></a>我说此为非真出离沙门。<a id="a-71"></a>非真出离婆罗门。<a id="a-72"></a>白衣。<a id="a-73"></a>或有沙门。<a id="a-74"></a>或婆罗门。<a id="a-75"></a>不计着彼种姓言论。<a id="a-76"></a>亦不计着族氏言论。<a id="a-77"></a>又不计着自教言论。<a id="a-78"></a>我说此为真得出离正了知者沙门婆罗门。</p>
  <p id="a79">复次白衣。<a id="a-7A"></a>彼憍萨罗主胜军大王。<a id="a-7B"></a>见释种子沙门瞿昙。<a id="a-7C"></a>从释族中。<a id="a-7D"></a>舍家出家。<a id="a-7E"></a>彼胜军王。<a id="a-7F"></a>于其释子。<a id="a-7G"></a>欢喜慰安。<a id="a-7H"></a>恭敬礼拜前起承迎。<a id="a-7I"></a>合掌问讯。<a id="a-7J"></a>白衣。<a id="a-7K"></a>彼憍萨罗主胜军大王。<a id="a-7L"></a>于佛如来。<a id="a-7M"></a>欢喜慰安。<a id="a-7N"></a>恭敬礼拜。<a id="a-7O"></a>前起承迎。<a id="a-7P"></a>合掌问讯者。<a id="a-7Q"></a>其王不以沙门瞿昙是高胜族。<a id="a-7R"></a>王亦不起。<a id="a-7S"></a>高胜族意。<a id="a-7T"></a>不以沙门瞿昙相好端严。<a id="a-7U"></a>王亦不起相好之意。<a id="a-7V"></a>不以沙门瞿昙有大名称。<a id="a-7W"></a>王亦不起名称之意。<a id="a-7X"></a>由此应知。<a id="a-7Y"></a>法尔如是。<a id="a-7Z"></a>白衣。<a id="a-7a"></a>是法本来。<a id="a-7b"></a>最上最大。<a id="a-7c"></a>最极高胜。<a id="a-7d"></a>如是正见。<a id="a-7e"></a>诸法本母。<a id="a-7f"></a>是即增上。<a id="a-7g"></a>毕竟归趣。<a id="a-7h"></a>复次白衣。<a id="a-7i"></a>若人于我。<a id="a-7j"></a>安住正信。<a id="a-7k"></a>是人即得坚固增长。<a id="a-7l"></a>根本出生。<a id="a-7m"></a>不坏净信。<a id="a-7n"></a>何以故。<a id="a-7o"></a>谓若沙门。<a id="a-7p"></a>若婆罗门。<a id="a-7q"></a>若天魔梵。<a id="a-7r"></a>三界一切。<a id="a-7s"></a>悉是我子。<a id="a-7t"></a>皆同一法。<a id="a-7u"></a>而无差别。<a id="a-7v"></a>正法口生。<a id="a-7w"></a>同一法种。<a id="a-7x"></a>从法所化。<a id="a-7y"></a>是真法子。<a id="a-7z"></a>白衣。<a id="a-80"></a>或有问言。<a id="a-81"></a>汝等一切。<a id="a-82"></a>各各父母。<a id="a-83"></a>种姓族氏。<a id="a-84"></a>何故弃舍。<a id="a-85"></a>返作是言。<a id="a-86"></a>我等皆是。<a id="a-87"></a>沙门释子。<a id="a-88"></a>白衣当知。<a id="a-89"></a>法尔如是。<a id="a-8A"></a>是法本来。<a id="a-8B"></a>最上最大。<a id="a-8C"></a>最极高胜。<a id="a-8D"></a>如是正见。<a id="a-8E"></a>诸法本母。<a id="a-8F"></a>是即增上。<a id="a-8G"></a>毕竟归趣。</p>
 </body>
</html>