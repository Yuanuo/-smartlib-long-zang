<!doctype html>
<html id="z3IBUpZkD" data-ver="440">
 <head>
  <meta charset="utf-8">
  <meta author="法贤">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说大乘观想曼拏罗净诸恶趣经卷上</h1>
  <p id="a2">归命净诸恶趣王　　如来应供正等觉</p>
  <p id="a3">一心敬礼释师子　　说曼拏罗灭恶趣</p>
  <p id="a4">我今为利益诸众生故。<a id="a-5"></a>于如来所说根本大教。<a id="a-6"></a>演说观想净诸恶趣大曼拏罗法。<a id="a-7"></a>阿阇梨欲作法时。<a id="a-8"></a>先择静处安坐澄心。<a id="a-9"></a>观法无我得现前已。<a id="a-A"></a>然后想自颈上出大莲花。<a id="a-B"></a>于莲花上现出◇阿字。<a id="a-C"></a>复想阿字变成月轮。<a id="a-D"></a>又想月轮变成◇吽字。<a id="a-E"></a>吽字变成五股金刚杵。<a id="a-F"></a>又想此杵移于舌上。<a id="a-G"></a>方得名为金刚舌。<a id="a-H"></a>此后方得自在持诵。<a id="a-I"></a>次于二手中亦想◇阿字。<a id="a-J"></a>阿字变成月轮。<a id="a-K"></a>月轮变成◇吽字。<a id="a-L"></a>吽字变为白色五股金刚杵。<a id="a-M"></a>如是观想得现前已。<a id="a-N"></a>方得名为坚固金刚手。<a id="a-O"></a>然后得用此手结一切印。<a id="a-P"></a>用金刚陪啰嚩法而作拥护。<a id="a-Q"></a>用金刚室珂啰等而作金刚界。<a id="a-R"></a>以金刚围绕如此结界利益众生。<a id="a-S"></a>又观想虚空亦复作结界。<a id="a-T"></a>中作曼拏罗。<a id="a-U"></a>于曼拏罗中有无数佛身。<a id="a-V"></a>量如芥子相好端严一一分明。<a id="a-W"></a>时阿阇梨即想涂香烧香名花及灯。<a id="a-X"></a>乃至上妙种种饮食而作供养。<a id="a-Y"></a>又想虚空曼拏罗外。<a id="a-Z"></a>复有天龙夜叉罗刹摩睺罗伽部多必隶多必舍左等。<a id="a-a"></a>皆来随喜亦受供养。<a id="a-b"></a>如是作供养已。<a id="a-c"></a>将此功德忏悔回向发愿利乐众生。<a id="a-d"></a>复以妙言赞于佛德。<a id="a-e"></a>即说偈曰。</p>
  <p id="af">我佛最上尊　　天人之大师</p>
  <p id="ag">善哉以法力　　能净诸恶趣</p>
  <p id="ah">众生离恶趣　　修行证菩提</p>
  <p id="ai">天龙夜叉等　　合掌礼于佛</p>
  <p id="aj">各各礼佛已　　隐身而不现</p>
  <p id="ak">如是观想一一分明得成就已。<a id="a-l"></a>次于心中观想月轮于月轮上想有曼拏罗。<a id="a-m"></a>得现前已。<a id="a-n"></a>然后复想空中曼拏罗。<a id="a-o"></a>亦复分明已。<a id="a-p"></a>即结金刚钩印摄入心中。<a id="a-q"></a>想二曼拏罗相合为一。<a id="a-r"></a>又结印安住。<a id="a-s"></a>即成毕竟相应曼拏罗。<a id="a-t"></a>于此曼拏罗中。<a id="a-u"></a>观想本身为释迦佛。<a id="a-v"></a>于佛心中复现圆月。<a id="a-w"></a>而于月中想有本尊微妙真言。<a id="a-x"></a>名净诸恶。<a id="a-y"></a>趣此妙真言才心念时。<a id="a-z"></a>于刹那顷放大光明。<a id="a-10"></a>普照一切众生之界。<a id="a-11"></a>下至地狱饿鬼畜生之趣。<a id="a-12"></a>而彼光明所照众生。<a id="a-13"></a>应有罪业以光威力灭尽无余。<a id="a-14"></a>又想光明灭恶趣已。<a id="a-15"></a>召彼众生来入相应曼拏罗中。<a id="a-16"></a>时阿阇梨口诵灌顶微妙真言。<a id="a-17"></a>以法净水与灌其顶。<a id="a-18"></a>令诸众生悉成佛子。<a id="a-19"></a>又想以上妙供具普供养之时。<a id="a-1A"></a>阿阇梨手持铃杵。<a id="a-1B"></a>于曼拏罗前而说赞言。</p>
  <p id="a1C">稽首释师子　　善转妙法轮</p>
  <p id="a1D">能灭三界中　　一切诸恶趣</p>
  <p id="a1E">稽首金刚顶　　法界真言理</p>
  <p id="a1F">演出第一义　　利益诸众生</p>
  <p id="a1G">稽首宝生顶　　等观众生界</p>
  <p id="a1H">遍三界有情　　悉施与灌顶</p>
  <p id="a1I">稽首莲花顶　　妙观察自性</p>
  <p id="a1J">怜愍诸众生　　降甘露法雨</p>
  <p id="a1K">稽首羯磨顶　　自性所作受</p>
  <p id="a1L">善作种种业　　息众生苦恼</p>
  <p id="a1M">稽首光明顶　　能普照三界</p>
  <p id="a1N">恶趣中众生　　善能为救护</p>
  <p id="a1O">稽首宝幢顶　　持如意宝幢</p>
  <p id="a1P">财施诸众生　　能满一切愿</p>
  <p id="a1Q">稽首利佛顶　　能断诸烦恼</p>
  <p id="a1R">降伏四魔军　　利生成正觉</p>
  <p id="a1S">稽首白伞盖　　诸相具足身</p>
  <p id="a1T">遍周三界中　　唯佛一法王</p>
  <p id="a1U">戏鬘与歌舞　　香花及灯涂</p>
  <p id="a1V">常奉觐如来　　今至诚稽首</p>
  <p id="a1W">护门诸贤圣　　钩索与锁铃</p>
  <p id="a1X">各住本方位　　今至诚稽首</p>
  <p id="a1Y">稽首欢喜地　　乃至法云等</p>
  <p id="a1Z">十地大菩萨　　今至诚稽首</p>
  <p id="a1a">梵王与帝释　　摩诃自在天</p>
  <p id="a1b">日月及火风　　罗刹部多等</p>
  <p id="a1c">悉能护十方　　我一心稽首</p>
  <p id="a1d">作赞叹已。<a id="a-1e"></a>又复观想尽三界空。<a id="a-1f"></a>于风与水际中间化成金轮。<a id="a-1g"></a>于金轮上想现◇宋字。<a id="a-1h"></a>宋字变成妙高山。<a id="a-1i"></a>四宝所成四方广阔。<a id="a-1j"></a>于彼山上想现◇勃龙(二合)字。<a id="a-1k"></a>变成大曼拏罗名净诸恶趣。<a id="a-1l"></a>其曼拏罗四方四门。<a id="a-1m"></a>门上各有楼阁。<a id="a-1n"></a>以四绳为界。<a id="a-1o"></a>四门四隅有金刚宝种种严饰。<a id="a-1p"></a>复有众宝璎珞及宝铃铎处处悬挂。<a id="a-1q"></a>宝幢幡盖四边围绕。<a id="a-1r"></a>于曼拏罗中想有八辐轮。<a id="a-1s"></a>于轮中心有莲花花中有师子宝座。<a id="a-1t"></a>座上有月轮。<a id="a-1u"></a>于月轮中有释迦佛。<a id="a-1v"></a>以大慈悲智慧方便。<a id="a-1w"></a>利益众生故现出真言相。<a id="a-1x"></a>真言曰。</p>
  <p id="a1y">唵(引)母儞(引)母儞(引一)摩贺(引)母儞(引)娑嚩(二合引)贺(引二)</p>
  <p id="a1z">时阿阇梨即复入三摩地。<a id="a-20"></a>名除盖障净诸恶趣。<a id="a-21"></a>从三摩地出已。<a id="a-22"></a>诵前真言王及结法轮印。<a id="a-23"></a>印以二手作金刚拳。<a id="a-24"></a>却从檀慧次第而开。<a id="a-25"></a>当诵真言结印之时。<a id="a-26"></a>能断一切众生轮回之业又复说偈喻曰。</p>
  <p id="a27">譬如众蜂采莲花　　遇夜花合不能出</p>
  <p id="a28">明旦日出其花开　　彼采花蜂方得脱</p>
  <p id="a29">众生轮回亦复然　　常受禁缚于三有</p>
  <p id="a2A">释迦师子大慈悲　　与解禁缚令解脱</p>
  <p id="a2B">阿阇梨说此喻已。<a id="a-2C"></a>复想心中月轮现前。<a id="a-2D"></a>即起首持诵从金刚大佛顶。<a id="a-2E"></a>至金刚钩等真言曰。</p>
  <p id="a2F">唵(引)那莫萨哩嚩(二合)讷哩誐(二合)底波哩输达那啰(引)惹野(一)怛他(引)誐多(引)野(二)阿啰贺(二合)帝(引)三藐讫三(二合)没驮(引)野(三)怛[寧*也](切身下同)他(引四)输达儞(引五)尾输达儞(引)尾输达儞(引六)萨哩嚩(二合引)嚩啰拏尾输达儞(引)娑嚩(二合引)贺(引七)</p>
  <p id="a2G">诵此真言已。<a id="a-2H"></a>复说真言曰。</p>
  <p id="a2I">唵(引)嚩日啰(二合)吽(引)发吒(半音一)</p>
  <p id="a2J">诵此真言时。<a id="a-2K"></a>想本心中生五色光。<a id="a-2L"></a>与真言同从口出。<a id="a-2M"></a>普照一切世间。<a id="a-2N"></a>其中众生所有苦恼悉皆息灭。<a id="a-2O"></a>光与真言合而为一。<a id="a-2P"></a>其光还复入于本心。<a id="a-2Q"></a>复从心中出生金刚大佛顶如来。<a id="a-2R"></a>相好具足。<a id="a-2S"></a>其身白色光焰炽盛。<a id="a-2T"></a>手作触地印。<a id="a-2U"></a>安曼拏罗轮东辐之位。</p>
  <p id="a2V">复诵真言曰。</p>
  <p id="a2W">唵(引)啰怛那(二合)满怛囕(二合引一)</p>
  <p id="a2X">诵此真言时。<a id="a-2Y"></a>同前口门出光与真言。<a id="a-2Z"></a>普照一切世间。<a id="a-2a"></a>息灭众生苦恼已。<a id="a-2b"></a>还复入于本心。<a id="a-2c"></a>复从心中化出宝生顶如来。<a id="a-2d"></a>身大青色相好具足光明炽盛。<a id="a-2e"></a>手作施愿印。<a id="a-2f"></a>能与三界一切众生授其灌顶。<a id="a-2g"></a>安曼拏罗轮南辐之位。</p>
  <p id="a2h">复诵真言曰。</p>
  <p id="a2i">唵(引)钵讷谟(二合引)怛摩纥陵(二合一)</p>
  <p id="a2j">诵此真言时。<a id="a-2k"></a>同前于口门出光与真言。<a id="a-2l"></a>普照三界一切世间。<a id="a-2m"></a>息灭众生苦恼已。<a id="a-2n"></a>还复入于本心。<a id="a-2o"></a>复化出莲花顶如来。<a id="a-2p"></a>身赤色相好具足光焰炽盛。<a id="a-2q"></a>手作禅定印。<a id="a-2r"></a>怜愍三界一切众生。<a id="a-2s"></a>安曼拏罗轮西辐之位。<a id="a-2t"></a>复诵真言曰。</p>
  <p id="a2u">唵(引)尾沙舞(二合引)怛摩恶(一)</p>
  <p id="a2v">诵此真言时。<a id="a-2w"></a>同前于口门出光与真言。<a id="a-2x"></a>同照三界一切世间。<a id="a-2y"></a>息灭众生苦恼已。<a id="a-2z"></a>还入本心。<a id="a-30"></a>化出羯磨顶如来。<a id="a-31"></a>身绿色相好具足光焰炽盛。<a id="a-32"></a>手作施无畏印。<a id="a-33"></a>能成就种种事业。<a id="a-34"></a>救度众生解脱轮回。<a id="a-35"></a>安于曼拏罗轮北辐之位。</p>
  <p id="a36">复次从心想出◇唵字。<a id="a-37"></a>从唵字出生光明顶如来。<a id="a-38"></a>身赤白色相好具足。<a id="a-39"></a>光焰炽盛照于三界。<a id="a-3A"></a>右手持日轮左手安腰侧。<a id="a-3B"></a>安曼拏罗轮东南隅辐位。</p>
  <p id="a3C">复次从心想出◇吽字。<a id="a-3D"></a>从吽字出生宝幢顶如来。<a id="a-3E"></a>身赤黑色相好具足。<a id="a-3F"></a>光焰炽盛照于三界。<a id="a-3G"></a>手持如意宝幢。<a id="a-3H"></a>能净众生贪嫉之垢。<a id="a-3I"></a>安于曼拏罗轮西南隅辐位。</p>
  <p id="a3J">复次从心想出◇提字。<a id="a-3K"></a>从提字出生利佛顶如来。<a id="a-3L"></a>身如虚空色。<a id="a-3M"></a>相好具足光焰炽盛。<a id="a-3N"></a>照于三界利益众生。<a id="a-3O"></a>右手持剑左手持经。<a id="a-3P"></a>安曼拏罗轮西北隅辐位。</p>
  <p id="a3Q">复次从心想出◇讫陵(二合)字。<a id="a-3R"></a>从讫陵字出生白伞盖顶如来。<a id="a-3S"></a>身纯白色相好具足。<a id="a-3T"></a>光焰炽盛照于三界。<a id="a-3U"></a>手持白伞盖。<a id="a-3V"></a>安曼拏罗轮东北隅辐位。</p>
  <p id="a3W">如是轮辐之位。<a id="a-3X"></a>诸如来皆坐众宝莲华座。<a id="a-3Y"></a>复次从心想出◇吽(引)◇怛囕(二合)◇纥陵(二合)◇恶真言。<a id="a-3Z"></a>从此真言出生四亲近菩萨。<a id="a-3a"></a>其身色仪相及手印相。<a id="a-3b"></a>并依法则。<a id="a-3c"></a>安于轮外四隅之位莲华月上座。</p>
  <p id="a3d">复次从心想出香花灯涂戏鬘歌舞八菩萨等。<a id="a-3e"></a>于曼拏罗轮外。<a id="a-3f"></a>次第各依本位莲华座上坐。<a id="a-3g"></a>如是安已次诵真言曰。</p>
  <p id="a3h">唵(引)萨哩嚩(二合)僧塞哥(二合)啰(一)波哩秫驮达哩摩(二合)帝(引二)誐誐那三母讷誐(二合)帝(引三)摩贺(引)那野(四)波哩嚩哩(引)娑嚩(二合引)贺(引五)</p>
  <p id="a3i">诵此真言时。<a id="a-3j"></a>又复观想。<a id="a-3k"></a>出生慈氏等十六大菩萨。<a id="a-3l"></a>是菩萨等于曼拏罗四方。<a id="a-3m"></a>各安四位。<a id="a-3n"></a>从初起首于曼拏罗东门。<a id="a-3o"></a>第一先安慈氏菩萨。<a id="a-3p"></a>身作黄色光焰炽盛。<a id="a-3q"></a>右手执龙花树枝左手执军持。<a id="a-3r"></a>于莲华月上跏趺而坐。<a id="a-3s"></a>第二位安不空见菩萨。<a id="a-3t"></a>身黄色。<a id="a-3u"></a>右手执莲华左手安腰侧。<a id="a-3v"></a>于莲华上跏趺而坐。<a id="a-3w"></a>第三位安除一切罪障菩萨。<a id="a-3x"></a>身白色光焰炽盛。<a id="a-3y"></a>右手执钩左手执军持。<a id="a-3z"></a>于莲华月上跏趺而坐。<a id="a-40"></a>第四位安破一切忧闇菩萨。<a id="a-41"></a>身黄白色光焰炽盛。<a id="a-42"></a>右手持宝杖左手作拳安腰侧。<a id="a-43"></a>于莲华月上跏趺而坐。</p>
  <p id="a44">复次于曼拏罗南门安四菩萨。<a id="a-45"></a>第一位安香象菩萨。<a id="a-46"></a>身白绿色光焰炽盛。<a id="a-47"></a>右手擎香象左手安腰侧。<a id="a-48"></a>第二位安勇猛菩萨。<a id="a-49"></a>身白玻璃月色。<a id="a-4A"></a>右手持剑左手作拳安腰侧。<a id="a-4B"></a>第三位安虚空藏菩萨。<a id="a-4C"></a>身如虚空色及黄白色。<a id="a-4D"></a>右手持莲华华上有妙法藏。<a id="a-4E"></a>左手安腰侧能持虚空性。<a id="a-4F"></a>第四位安智幢菩萨。<a id="a-4G"></a>身大青色。<a id="a-4H"></a>右手持如意宝幢。<a id="a-4I"></a>左手作拳安腰侧。<a id="a-4J"></a>是四菩萨皆于莲华上跏趺而坐。</p>
  <p id="a4K">复次于曼拏罗西门安四菩萨。<a id="a-4L"></a>第一位安甘露光菩萨。<a id="a-4M"></a>身如月色。<a id="a-4N"></a>右手持甘露瓶。<a id="a-4O"></a>左手作拳安腰侧。<a id="a-4P"></a>第二位安月光菩萨。<a id="a-4Q"></a>身白色。<a id="a-4R"></a>右手持开敷莲华。<a id="a-4S"></a>华上有月。<a id="a-4T"></a>左手作拳安腰侧。<a id="a-4U"></a>第三位安贤护菩萨。<a id="a-4V"></a>身赤白色。<a id="a-4W"></a>右手持炽盛光明宝。<a id="a-4X"></a>左手作拳安腰侧。<a id="a-4Y"></a>第四位安炽盛光菩萨。<a id="a-4Z"></a>身赤色。<a id="a-4a"></a>二手持金刚半惹啰。<a id="a-4b"></a>是四菩萨皆于莲华月上跏趺而坐。</p>
  <p id="a4c">复次于曼拏罗北门安四菩萨。<a id="a-4d"></a>第一位安金刚藏菩萨身青白色。<a id="a-4e"></a>右手执优钵罗花。<a id="a-4f"></a>花上有金刚杵。<a id="a-4g"></a>左手安腰侧。<a id="a-4h"></a>第二位安无尽意菩萨。<a id="a-4i"></a>身如军那花及如月色。<a id="a-4j"></a>二手持知阏伽瓶调伏诸众生。<a id="a-4k"></a>第三位安辩积菩萨。<a id="a-4l"></a>身浅绿色。<a id="a-4m"></a>右手持莲华华上有宝积。<a id="a-4n"></a>左手作拳安腰侧。<a id="a-4o"></a>第四位安普贤菩萨身黄色。<a id="a-4p"></a>右手执宝树枝。<a id="a-4q"></a>左手作拳安腰侧。<a id="a-4r"></a>是四菩萨皆于莲华月上跏趺而坐。<a id="a-4s"></a>此十六大菩萨。<a id="a-4t"></a>具大慈悲能利益众生。</p>
  <p id="a4u">复次观想四护门菩萨。<a id="a-4v"></a>初想◇[口*弱]字。<a id="a-4w"></a>出生金刚钩菩萨身。<a id="a-4x"></a>如军那花及如月色。<a id="a-4y"></a>安曼拏罗东门位。<a id="a-4z"></a>次想◇吽字。<a id="a-50"></a>出生金刚索菩萨。<a id="a-51"></a>身黄色。<a id="a-52"></a>手持金刚索安曼拏罗南门位。<a id="a-53"></a>次想◇网字。<a id="a-54"></a>出生金刚锁菩萨。<a id="a-55"></a>身赤色。<a id="a-56"></a>手持金刚锁。<a id="a-57"></a>安曼拏罗西门位。<a id="a-58"></a>次想◇呼字。<a id="a-59"></a>出生金刚铃菩萨。<a id="a-5A"></a>身如玻璃色。<a id="a-5B"></a>手持金刚铃。<a id="a-5C"></a>安曼拏罗北门位。<a id="a-5D"></a>此四菩萨具大慈悲皆于莲华月上跏趺而坐。</p>
  <p id="a5E">如是观想法。<a id="a-5F"></a>名为最上曼拏罗王三摩地亦名羯磨王三摩地。<a id="a-5G"></a>释迦师子现前。<a id="a-5H"></a>安住一切曼拏罗净诸恶趣为见众生处于众苦。<a id="a-5I"></a>以本来法故分别说。</p>
  <p id="a5J">复次演说印相及真言仪轨。<a id="a-5K"></a>欲结印作法事时。<a id="a-5L"></a>先诵此真言曰。</p>
  <p id="a5M">唵(引)那莫萨哩嚩(二合)讷哩誐(二合)底(一)波哩输驮那啰(引)惹野(二)怛他(引)誐多(引)野阿啰曷(二合)帝(引三)三藐讫三(二合)没驮(引)野(四)怛[寧*也](切身下同)他(引五)唵(引)输达儞(引)输达儞(引六)萨哩嚩(二合)播(引)波尾输达儞(引七)秫提(引八)萨哩嚩(二合)羯哩摩(二合引)嚩啰拏(九)尾秫提(引)娑嚩(二合引)贺(引十)</p>
  <p id="a5N">释迦师子三昧印。<a id="a-5O"></a>以二手作禅定相内心想真实成印。</p>
  <p id="a5P">金刚佛顶印亦名金刚坚牢印。<a id="a-5Q"></a>以二手紧作金刚缚。<a id="a-5R"></a>以中指头相着成印。</p>
  <p id="a5S">金刚光明佛顶印。<a id="a-5T"></a>不改前印以二中指如宝形。<a id="a-5U"></a>又改如莲华。<a id="a-5V"></a>如前复如金刚形。<a id="a-5W"></a>余指如炽盛光。<a id="a-5X"></a>又改作合掌成印法。<a id="a-5Y"></a>印不改前相。<a id="a-5Z"></a>以二无名指与小指立竖。<a id="a-5a"></a>二头指作莲华形。<a id="a-5b"></a>竖二中指如金刚半惹啰。<a id="a-5c"></a>金刚杵安心。<a id="a-5d"></a>又观想于颈上出莲华月想印在月上成印。</p>
  <p id="a5e">作此法印时诵前真言同用。</p>
  <p id="a5f">转法轮印是释迦佛印。<a id="a-5g"></a>触地印施愿印禅定印无畏印。<a id="a-5h"></a>如是四印依法次第用。<a id="a-5i"></a>光明光佛顶印亦名三摩地印。<a id="a-5j"></a>以右手如持杖势安心。<a id="a-5k"></a>左手如持剑势。<a id="a-5l"></a>又改以左手头指竖立。<a id="a-5m"></a>右手头指展舒。<a id="a-5n"></a>复以二手相合如伞盖成印。<a id="a-5o"></a>以前真言各各随印同用。</p>
  <p id="a5p">大菩提印。<a id="a-5q"></a>依金刚观想法及根本教。<a id="a-5r"></a>香花灯涂戏鬘歌舞等八菩萨。<a id="a-5s"></a>及四护门菩萨。<a id="a-5t"></a>各依法用印。</p>
  <p id="a5u">复次十六大菩萨印。</p>
  <p id="a5v">慈氏菩萨印。<a id="a-5w"></a>以二手作金刚拳相合。<a id="a-5x"></a>改舒二头指。<a id="a-5y"></a>中指微屈如持花成印。</p>
  <p id="a5z">不空见菩萨印。<a id="a-60"></a>以左手作拳安腰侧。<a id="a-61"></a>右手头指中指展舒。<a id="a-62"></a>如目形成印。</p>
  <p id="a63">除一切罪障菩萨印。<a id="a-64"></a>以二手作金刚拳。<a id="a-65"></a>舒二头指微屈如钩成印。</p>
  <p id="a66">破一切忧闇菩萨印。<a id="a-67"></a>以左手作拳安腰侧。<a id="a-68"></a>右手如持宝杖势成印。</p>
  <p id="a69">香象菩萨印以左手作拳安脐轮。<a id="a-6A"></a>右手如持莲花势成印。</p>
  <p id="a6B">勇猛菩萨印。<a id="a-6C"></a>以左手作金刚拳安腰侧。<a id="a-6D"></a>右手如持剑势成印。</p>
  <p id="a6E">虚空藏菩萨印。<a id="a-6F"></a>以左手作金刚拳安心上。<a id="a-6G"></a>右手亦作金刚拳。<a id="a-6H"></a>于虚空右旋成印。</p>
  <p id="a6I">智幢菩萨印。<a id="a-6J"></a>以二手作金刚拳。<a id="a-6K"></a>复改右手如持幢势成印。</p>
  <p id="a6L">甘露光菩萨印。<a id="a-6M"></a>以二手如持阏伽瓶势成印。</p>
  <p id="a6N">月光菩萨印。<a id="a-6O"></a>以左手作金刚拳安髀上。<a id="a-6P"></a>右手亦作金刚拳安胁。<a id="a-6Q"></a>复改舒右拳。<a id="a-6R"></a>以拇指小指相捻。<a id="a-6S"></a>如月轮成印。</p>
  <p id="a6T">贤护菩萨印。<a id="a-6U"></a>以二手相向于心上。<a id="a-6V"></a>如开敷莲花相成印。</p>
  <p id="a6W">炽盛光菩萨印。<a id="a-6X"></a>以二手作金刚拳。<a id="a-6Y"></a>复改如甲胄安胸前成印。</p>
  <p id="a6Z">金刚藏菩萨印。<a id="a-6a"></a>以左手作金刚拳安腰侧。<a id="a-6b"></a>右手亦作金刚拳安心上。<a id="a-6c"></a>复舒右手中指竖立成印。</p>
  <p id="a6d">无尽意菩萨印。<a id="a-6e"></a>以左手作金刚拳安心上。<a id="a-6f"></a>右手作施愿相成印。<a id="a-6g"></a>辩积菩萨印。<a id="a-6h"></a>以左手作金刚拳安脐轮。<a id="a-6i"></a>右手作弹指相成印。</p>
  <p id="a6j">普贤菩萨印。<a id="a-6k"></a>以左手作金刚拳安腰侧。<a id="a-6l"></a>右手作拳如宝形成印。</p>
  <p id="a6m">如是诸印皆与前真言同用。<a id="a-6n"></a>或用幖帜若无幖帜用羯磨印。<a id="a-6o"></a>当如是了知诸大印相。</p>
  <p id="a6p">复次若初入曼拏罗时。<a id="a-6q"></a>当先二手结金刚印并诵真言。<a id="a-6r"></a>净身中诸罪。<a id="a-6s"></a>真言曰。</p>
  <p id="a6t">唵(引)萨哩嚩(二合)尾咄(半音呼一句)嚩日啰(二合)阿提瑟吒(二合引)那(二)三摩曳(引)吽(引三)</p>
  <p id="a6u">诵此真言时。<a id="a-6v"></a>以印印心颈两目眉间鼻耳腰膝腨二足及隐处。<a id="a-6w"></a>以为拥护。</p>
  <p id="a6x">复诵真言钩取身中一切罪业。<a id="a-6y"></a>真言曰。</p>
  <p id="a6z">唵(引)输驮儞(引一)萨哩嚩(二合)播(引)播(引)那野吽(引二)</p>
  <p id="a70">复诵净身中一切罪。<a id="a-71"></a>真言曰。</p>
  <p id="a72">唵(引)萨哩嚩(二合)尾咄(半音一)萨哩嚩(二合)播(引)野尾输(引)驮儞吽(引)发吒(半音二)</p>
  <p id="a73">复诵净一切恶趣。<a id="a-74"></a>真言曰。</p>
  <p id="a75">唵(引)萨哩嚩(二合)尾咄(半音一)咄噜(二合引)吒吽(引二)</p>
 </body>
</html>