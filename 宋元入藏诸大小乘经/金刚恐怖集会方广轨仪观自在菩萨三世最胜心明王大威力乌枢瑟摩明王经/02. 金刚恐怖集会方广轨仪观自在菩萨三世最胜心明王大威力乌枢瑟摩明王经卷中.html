<!doctype html>
<html id="z3IBUpBkB" data-ver="724">
 <head>
  <meta charset="utf-8">
  <meta author="阿质达霰">
  <meta library="龙藏">
  <meta catalog="宋元入藏诸大小乘经">
  <meta period="unknown">
 </head>
 <body>
  <h1 id="a1">金刚恐怖集会方广轨仪观自在菩萨三世最胜心明王大威力乌枢瑟摩明王经卷中</h1>
  <p id="a2">若粳米和牛苏。<a id="a-3"></a>进火中十万遍生有相之子。<a id="a-4"></a>若杉木脂和酥。<a id="a-5"></a>进火中十万遍增七宝财。<a id="a-6"></a>若以饮食香华供养像。<a id="a-7"></a>像前地上画人或王。<a id="a-8"></a>行者形心上坐诵十万遍彼并族贵敬。</p>
  <p id="a9">若白芥子郁金华和。<a id="a-A"></a>进迦赦若火中。<a id="a-B"></a>日三时时一千八满七日王族贵敬。</p>
  <p id="aC">若么沙末芥子油和。<a id="a-D"></a>塑为啰形。<a id="a-E"></a>从初夜割进钵啰奢薪火中令尽。<a id="a-F"></a>彼贵敬。</p>
  <p id="aG">若乌油麻粳米和煮。<a id="a-H"></a>又以乌麻油和。<a id="a-I"></a>进火中日三时时一千八满七日首陀贵敬。</p>
  <p id="aJ">若乌麻柤进火中一千八迦那贵敬。</p>
  <p id="aK">若粳米粉成舍睹噜。<a id="a-L"></a>取脂俱吒枝为橛。<a id="a-M"></a>加持一千八遍钉口不能语。</p>
  <p id="aN">若寒林炭尽梵罗刹。<a id="a-O"></a>诵一万令舍睹噜么罗宁。<a id="a-P"></a>若解彼咒法者。<a id="a-Q"></a>以香华饮食供养像。<a id="a-R"></a>像面向北人对之。<a id="a-S"></a>芥子毒药血和。<a id="a-T"></a>进味达迦多薪火中一千八。<a id="a-U"></a>彼当失验。</p>
  <p id="aV">复次羯磨坛。<a id="a-W"></a>先对像面东念诵毕。<a id="a-X"></a>便作此坛。<a id="a-Y"></a>于大河海侧或大寒林中或高山上。<a id="a-Z"></a>如法摩地讫。<a id="a-a"></a>准前画院。<a id="a-b"></a>开一门正方八肘。<a id="a-c"></a>当中画大威力乌刍瑟么明王。<a id="a-d"></a>于右画若棱多者哩咛明王。<a id="a-e"></a>怒形斜目。<a id="a-f"></a>右于左画阿吒吒僧伽明王。<a id="a-g"></a>入门门右角。<a id="a-h"></a>内画大自在天王并妃。<a id="a-i"></a>又于门左角内。<a id="a-j"></a>画那罗延天王。<a id="a-k"></a>四臂皆执器杖。<a id="a-l"></a>又于北方画伽那。<a id="a-m"></a>一角内金刚杵。<a id="a-n"></a>西方赤索。<a id="a-o"></a>一角阿跛逻攞龙王印(画一小阶。<a id="a-p"></a>阶上画一蛇头。<a id="a-q"></a>蒙出项以来)南方一口黑色剑。<a id="a-r"></a>坛内诸尊并坐。<a id="a-s"></a>以心密言加持灰。<a id="a-t"></a>于坛外正方作梵界道。<a id="a-u"></a>以饮食香华供养。<a id="a-v"></a>凡入坛物皆以心密言加持之。<a id="a-w"></a>取雄黄以石研成粉。<a id="a-x"></a>牛乳和为丸。<a id="a-y"></a>五布阿说他叶于坛中。<a id="a-z"></a>以药丸置上。<a id="a-10"></a>行者以忿怒形加持之。<a id="a-11"></a>焰起取一丸施与诸天。<a id="a-12"></a>以一丸施与先成持明者。<a id="a-13"></a>以一丸施给侍者。<a id="a-14"></a>余丸研涂额上喉及心。<a id="a-15"></a>成天明仙身生璎珞。<a id="a-16"></a>其发右旋婉转绀色。<a id="a-17"></a>异常貌同诸天寿一千岁。<a id="a-18"></a>若烟生王诸隐形仙。<a id="a-19"></a>若热能令一切众生喜见柔伏。<a id="a-1A"></a>供给财宝寿年百岁。<a id="a-1B"></a>若三相不现涂额众人贵敬。</p>
  <p id="a1C">若以雌黄或牛黄。<a id="a-1D"></a>代雄黄亦得验。</p>
  <p id="a1E">若黄丹和己身血。<a id="a-1F"></a>置净髑髅中安前坛上加持。<a id="a-1G"></a>焰起取少涂额。<a id="a-1H"></a>王一切天仙余相准前。</p>
  <p id="a1I">若沐浴衣。<a id="a-1J"></a>逻结差啰细曩绁熏香。<a id="a-1K"></a>坛中坐持明。<a id="a-1L"></a>身上焰或起烟生热等功力准前。</p>
  <p id="a1M">若取红莲须龙华须末之。<a id="a-1N"></a>酥蜜和之。<a id="a-1O"></a>金碗盛置坛中加持焰起药成甘露。<a id="a-1P"></a>服之成自在天。<a id="a-1Q"></a>身寿远劫不复饥渴。<a id="a-1R"></a>烟生藏形。<a id="a-1S"></a>热总持不忘。<a id="a-1T"></a>寿千岁无病一切众生贵敬。</p>
  <p id="a1U">若月蚀时立坛。<a id="a-1V"></a>赤铜碗盛羖羊乳加持之。<a id="a-1W"></a>焰起服之王一切天仙寿如日月。<a id="a-1X"></a>焰不起寿一百岁得大胜。</p>
  <p id="a1Y">若补沙铁作三股叉。<a id="a-1Z"></a>或佉驮啰木长十二指作。<a id="a-1a"></a>行者澡浴遍体涂灰禁语。<a id="a-1b"></a>加持叉三十万。<a id="a-1c"></a>候月蚀以置坛中加持。<a id="a-1d"></a>焰起持叉身成大自在天王。<a id="a-1e"></a>面有三目威力亦等。<a id="a-1f"></a>烟生之王诸隐形仙热有大威力。</p>
  <p id="a1g">若补沙铁作杵长十六指。<a id="a-1h"></a>以紫檀遍涂之。<a id="a-1i"></a>黑月八日或十四日。<a id="a-1j"></a>月蚀时。<a id="a-1k"></a>立前坛。<a id="a-1l"></a>于道路取少净草布中。<a id="a-1m"></a>置杵于草上。<a id="a-1n"></a>取黄牛酥一加持一浇杵上。<a id="a-1o"></a>满一千八诸鬼神及毗那夜迦。<a id="a-1p"></a>并阿吒吒诃僧见。<a id="a-1q"></a>勿畏。<a id="a-1r"></a>结那拏印持明彼皆退散。<a id="a-1s"></a>然执之加持。<a id="a-1t"></a>焰起持之得帝释位。<a id="a-1u"></a>具足千目王三十三天。<a id="a-1v"></a>阿修罗众皆来顶礼。<a id="a-1w"></a>纳其女子力伏魔王。<a id="a-1x"></a>烟生王隐形仙。<a id="a-1y"></a>热寿百年天龙顺伏。<a id="a-1z"></a>若作三金轮。<a id="a-20"></a>大寒林中立前坛。<a id="a-21"></a>准前置轮。<a id="a-22"></a>浇酥一千八。<a id="a-23"></a>坛中右手执轮加持。<a id="a-24"></a>焰起成诸仙轮王。<a id="a-25"></a>威力倍胜首罗及帝释。<a id="a-26"></a>神仙归仰命终生阿拏迦嚩典宫。<a id="a-27"></a>若佉驮啰木作剑。<a id="a-28"></a>以三金鍱裹三处。<a id="a-29"></a>山顶布前坛。<a id="a-2A"></a>以右手持之加持之。<a id="a-2B"></a>加持令剑作青色。<a id="a-2C"></a>便住立其地。<a id="a-2D"></a>先布少净灰。<a id="a-2E"></a>以剑头当灰中拄之。<a id="a-2F"></a>一切隐身诸仙并现作礼旋绕而去。<a id="a-2G"></a>取其灰少少分布与人。<a id="a-2H"></a>彼得灰者皆成天仙。</p>
  <p id="a2I">若佉驮罗木作伽那。<a id="a-2J"></a>以赤色华鬘挂于伽那上。<a id="a-2K"></a>准前置执加持。<a id="a-2L"></a>焰起成毗沙门天王大力夜叉之主。<a id="a-2M"></a>无量鬼神而为给侍。<a id="a-2N"></a>便往阿拏嚩典宫寿一大劫。<a id="a-2O"></a>若素噜(二合)但(引)战曩末。<a id="a-2P"></a>以么啰(二合)颔铭(二合花及叶掌中和末候乾和捣津又泮满一千遍)和之(又捣为末)以金碗盛之。<a id="a-2Q"></a>又以金碗盖之。<a id="a-2R"></a>准前浇酥满千。<a id="a-2S"></a>乃置碗于掌中加持。<a id="a-2T"></a>焰起末涂目中。<a id="a-2U"></a>飞腾自在诸天围绕给侍寿远劫。</p>
  <p id="a2V">复次阿毗遮噜迦法。<a id="a-2W"></a>大寒林中立坛。<a id="a-2X"></a>以心密言加持己血。<a id="a-2Y"></a>一遍洒其地。<a id="a-2Z"></a>候干又洒清水。<a id="a-2a"></a>又以寒林灰涂之。<a id="a-2b"></a>寒林灰界坛院。<a id="a-2c"></a>三角三肘开北门。<a id="a-2d"></a>门外画罗刹发上竖怒形。<a id="a-2e"></a>以人骨庄严之。<a id="a-2f"></a>右手掌一髑髅盛血。<a id="a-2g"></a>作向口饮势。<a id="a-2h"></a>坛心昼娜拏印。<a id="a-2i"></a>焰起。<a id="a-2j"></a>三角各画佉吒望伽及毗舍遮众。<a id="a-2k"></a>以犬肉祀罗刹毗舍遮。<a id="a-2l"></a>前置酒。<a id="a-2m"></a>行者裸形被发以头中无名三指。<a id="a-2n"></a>涂己血于额两肩心喉。<a id="a-2o"></a>大怒心左绕坛行一匝立。<a id="a-2p"></a>称乌刍瑟么名。<a id="a-2q"></a>更洒己血于坛。<a id="a-2r"></a>以华鬘绕坛院一匝。<a id="a-2s"></a>粳米饭和血。<a id="a-2t"></a>置髑髅中安坛中。<a id="a-2u"></a>人骨和发为焚香。<a id="a-2v"></a>又一髑髅满盛血。<a id="a-2w"></a>赤华鬘缠之。<a id="a-2x"></a>又以三髑髅坛前支缠华者煎之。<a id="a-2y"></a>行者蹲踞坐。<a id="a-2z"></a>持人胫骨搅血。<a id="a-30"></a>仍咬牙啮齿大怒形持密言。<a id="a-31"></a>血中焰起有无量声喧空。<a id="a-32"></a>必不损人慎勿怖。<a id="a-33"></a>其阿吒吒诃僧及诸鬼神。<a id="a-34"></a>身皆焰起以种种恶形来现。<a id="a-35"></a>云须何愿随意乞之。<a id="a-36"></a>若国家有大阵敌。<a id="a-37"></a>或恶人毁除三宝。<a id="a-38"></a>令系之皆大丧败。</p>
  <p id="a39">若不择时日。<a id="a-3A"></a>依前作三角坛。<a id="a-3B"></a>唯除华鬘缠髑髅并支者。<a id="a-3C"></a>以建吒迦(唐言棘也)薪作火坛。<a id="a-3D"></a>髑髅末毒药末和血。<a id="a-3E"></a>进火中一千八舍睹噜摩啰宁。</p>
  <p id="a3F">复次寒林衣应肘量者。<a id="a-3G"></a>寒林中或路上作坛。<a id="a-3H"></a>以血洒之坛北布之。<a id="a-3I"></a>以己血画之。<a id="a-3J"></a>发上竖怒形四臂。<a id="a-3K"></a>一手掌髑髅。<a id="a-3L"></a>第二手娜拏。<a id="a-3M"></a>第三手人头。<a id="a-3N"></a>第四手杵衣虎皮裈。<a id="a-3O"></a>黑月八日大寒林中布像。<a id="a-3P"></a>以黑饮食赤花供养。<a id="a-3Q"></a>行者蹲踞坐。<a id="a-3R"></a>以灰画舍睹噜。<a id="a-3S"></a>血和芥子置一髑髅中。<a id="a-3T"></a>行者于舍睹噜上蹲踞坐。<a id="a-3U"></a>以建吒迦薪棘也作火坛。<a id="a-3V"></a>进血芥子于中昼夜。<a id="a-3W"></a>非支么啰宁。<a id="a-3X"></a>三夜作一家。<a id="a-3Y"></a>七夜作七族。<a id="a-3Z"></a>一月夜尾晒也。</p>
  <p id="a3a">若墓田或殡宫布之。<a id="a-3b"></a>蹲踞坐。<a id="a-3c"></a>进盐和血于建吒迦火中。<a id="a-3d"></a>一千八摩啰宁。</p>
  <p id="a3e">若布像。<a id="a-3f"></a>像前以灰或炭或稻糠灰。<a id="a-3g"></a>画彼形。<a id="a-3h"></a>心上坐。<a id="a-3i"></a>进血和灰于寒林残薪火中。<a id="a-3j"></a>昼夜。<a id="a-3k"></a>家摩啰宁惹七夜。</p>
  <p id="a3l">若寒林中布像。<a id="a-3m"></a>取其炭末和水。<a id="a-3n"></a>作舍睹噜。<a id="a-3o"></a>佉驮罗木橛长两握涂血。<a id="a-3p"></a>于钉花仡哩娜。<a id="a-3q"></a>乃坐橛上持明一千八。<a id="a-3r"></a>日三时满三日摩罗宁。</p>
  <p id="a3s">若行者内衣于血中披之。<a id="a-3t"></a>水立至脐。<a id="a-3u"></a>持明血干。<a id="a-3v"></a>披亦然。</p>
  <p id="a3w">若寒林中布像。<a id="a-3x"></a>犬肉芥子油和。<a id="a-3y"></a>进火中一千八经十五日摩啰宁。</p>
  <p id="a3z">复次扇底迦坛。<a id="a-40"></a>于净室或河岸作方四肘。<a id="a-41"></a>准前坛样图之。<a id="a-42"></a>当中画金刚部母。<a id="a-43"></a>右画金刚拳明妃。<a id="a-44"></a>左画金刚锁明妃。<a id="a-45"></a>部母前一角内。<a id="a-46"></a>大威力乌刍瑟么明王。<a id="a-47"></a>一角内金刚手菩萨。<a id="a-48"></a>四角内及坛心。<a id="a-49"></a>皆布阿枢迦葉。<a id="a-4A"></a>叶上各安一水瓶。<a id="a-4B"></a>以香花饮食供养。<a id="a-4C"></a>用钵罗奢薪作火坛进酥。<a id="a-4D"></a>称么鸡明满一千八。<a id="a-4E"></a>又进牛乳。<a id="a-4F"></a>每遍称乌刍瑟么莎嚩诃一千八。<a id="a-4G"></a>官事散病愈矣。</p>
  <p id="a4H">若准前七日作。<a id="a-4I"></a>国内疫差。<a id="a-4J"></a>若坛前油麻油酪蜜酥和进前火中。<a id="a-4K"></a>日一千八七日病差事散。</p>
  <p id="a4L">若依前立坛布像。<a id="a-4M"></a>取像内牛乳中。<a id="a-4N"></a>出之又布。<a id="a-4O"></a>进牛酥于前薪火中一千八。<a id="a-4P"></a>瓶盛少香水加持七遍。<a id="a-4Q"></a>将瓶就彼病人处以洒彼面。<a id="a-4R"></a>云愿汝即差。<a id="a-4S"></a>其瓶满盛清水置坛中。<a id="a-4T"></a>持一千八令浴之差矣。<a id="a-4U"></a>若乌昙跛罗木作匙。<a id="a-4V"></a>先三诵三策酥。<a id="a-4W"></a>乃进阿说他薪火中。<a id="a-4X"></a>次一诵一进称彼病者名一千八差矣。</p>
  <p id="a4Y">若加持粳米饭和乳。<a id="a-4Z"></a>与食经七日差矣。</p>
  <p id="a4a">若依前布坛像。<a id="a-4b"></a>截乌昙跛罗枝一内乳。<a id="a-4c"></a>进审铭薪火中一千八经七日彼差。</p>
  <p id="a4d">若布像。<a id="a-4e"></a>取油麻油酥蜜酪和。<a id="a-4f"></a>进审铭薪火中。<a id="a-4g"></a>一日一千八经七日摩啰宁。</p>
  <p id="a4h">若进乳于审铭薪火中满万摩啰宁。</p>
  <p id="a4i">若内像于乳或酥布之。<a id="a-4j"></a>进乳审铭火中。<a id="a-4k"></a>又加持香水洒彼面差。</p>
  <p id="a4l">若酥煎美饼及酪蜜酥乳等供养像。<a id="a-4m"></a>以粳米饭和酪。<a id="a-4n"></a>或酥乳蜜和。<a id="a-4o"></a>进阿说他火中。<a id="a-4p"></a>日三时时一千八满七日致富。</p>
  <p id="a4q">若佛殿或神庙中。<a id="a-4r"></a>依前供养像。<a id="a-4s"></a>进龙脑香于谷木火中。<a id="a-4t"></a>日三时时一百八。<a id="a-4u"></a>满七日七宝六畜增长。</p>
  <p id="a4v">复次以白檀香木。<a id="a-4w"></a>刻本尊长六指。<a id="a-4x"></a>行者顶戴水中立至项。<a id="a-4y"></a>尽日持密言。<a id="a-4z"></a>家内行疫鬼死。<a id="a-50"></a>三日作。<a id="a-51"></a>城内疫差鬼去。<a id="a-52"></a>七日作。<a id="a-53"></a>境内差鬼去。<a id="a-54"></a>若以阿说他木。<a id="a-55"></a>与前坛像作座。<a id="a-56"></a>以牛粪于路上作坛安像供养。<a id="a-57"></a>然牛酥灯。<a id="a-58"></a>像面向西行者面东。<a id="a-59"></a>坐草团上捧白檀香水以奉请。<a id="a-5A"></a>密言加持七遍。<a id="a-5B"></a>迎本尊降入像中。<a id="a-5C"></a>惹底华(一名苏末那)一内乳中。<a id="a-5D"></a>进火中昼夜。<a id="a-5E"></a>当庄内疫差。<a id="a-5F"></a>七夜作。<a id="a-5G"></a>国内差。</p>
  <p id="a5H">复次以郁金画本尊。<a id="a-5I"></a>行者受八戒持斋。<a id="a-5J"></a>顶戴像设幡花烧香供养。<a id="a-5K"></a>引之右绕庄一匝疫差。</p>
  <p id="a5L">复次按俱咤木或阿说他木刻本尊。<a id="a-5M"></a>于四衢路以香花饮食供养。<a id="a-5N"></a>人发并骨末之。<a id="a-5O"></a>进按俱咤火中。<a id="a-5P"></a>日三时时一百八遍当庄疫差。</p>
  <p id="a5Q">复次补沙宿直日(唐云鬼宿)饮食香花供养。<a id="a-5R"></a>阿说他树用取其北引根。<a id="a-5S"></a>牛五净和少清水。<a id="a-5T"></a>持茎草揩洗之。<a id="a-5U"></a>或鬼宿直日市紫檀木依前洗之。<a id="a-5V"></a>日日初摩一方坛。<a id="a-5W"></a>置木及所刻像刀斧等。<a id="a-5X"></a>于中以根本密言加持紫坛木。<a id="a-5Y"></a>香水七遍洗之。<a id="a-5Z"></a>行者八戒十善。<a id="a-5a"></a>坛西进酥于火中七遍。<a id="a-5b"></a>结根本及娜拏印。<a id="a-5c"></a>令匠于坛中速刻本尊。<a id="a-5d"></a>左手持杵右执娜拏。<a id="a-5e"></a>怒形右视如立势。<a id="a-5f"></a>如立根本印行者在侧持明勿绝。<a id="a-5g"></a>令白月毕。<a id="a-5h"></a>以檀香水浴之。<a id="a-5i"></a>以饮食香花供养。<a id="a-5j"></a>以彩色严之。<a id="a-5k"></a>像额间点赤或黄至来月一日开目立坛。<a id="a-5l"></a>以饮食安悉香花供养三宝。<a id="a-5m"></a>其日于坛像前起首持明十万。<a id="a-5n"></a>乃候月蚀立坛布像。<a id="a-5o"></a>像面西。<a id="a-5p"></a>饮食紫檀香花供养之。<a id="a-5q"></a>烧安悉香结娜拏印加持之。<a id="a-5r"></a>印焰起入行者顶。<a id="a-5s"></a>持明王有声见用。<a id="a-5t"></a>若或河侧供养本像。<a id="a-5u"></a>作佛手一磔量(佛手一磔今人之三磔以二尺四寸准也)制帝十万。<a id="a-5v"></a>诵密言三十万遍。<a id="a-5w"></a>乃以黑月八日或十四日供养加持。<a id="a-5x"></a>焰起为明王。</p>
  <p id="a5y">复次黑月八日。<a id="a-5z"></a>依仪供养按俱咤树。<a id="a-60"></a>取其根本尊。<a id="a-61"></a>右手舒五指以掌拓心。<a id="a-62"></a>左手持杵。<a id="a-63"></a>左足踏毗那夜迦。<a id="a-64"></a>右足踏娜拏。<a id="a-65"></a>令娜拏一头押毗那夜迦。<a id="a-66"></a>取按俱咤花和芥子油。<a id="a-67"></a>进按俱咤火中。<a id="a-68"></a>昼夜令满一万遍。<a id="a-69"></a>夜半作大声现。<a id="a-6A"></a>候至午。<a id="a-6B"></a>佉驮罗木和芥子油中。<a id="a-6C"></a>进按俱咤火中一千八。<a id="a-6D"></a>满七日毗那夜迦死。<a id="a-6E"></a>若进乳于火中一千八寂灾。</p>
  <p id="a6F">若以蚁坟土作毗那夜迦形。<a id="a-6G"></a>应肘量。<a id="a-6H"></a>大寒林中立坛。<a id="a-6I"></a>置形于佉驮罗木长十指。<a id="a-6J"></a>和毒药及血。<a id="a-6K"></a>进佉驮罗木火中。<a id="a-6L"></a>满万遍。<a id="a-6M"></a>夜半形作大声得其悉地。<a id="a-6N"></a>后作毗那夜迦法皆成就不被恼乱。</p>
  <p id="a6O">复次于应肘量绁上。<a id="a-6P"></a>画大威力明王。<a id="a-6Q"></a>左上手掌髑髅。<a id="a-6R"></a>下手竖头指拟势。<a id="a-6S"></a>右上手持那拏。<a id="a-6T"></a>下手执杵。<a id="a-6U"></a>像前画一毗那夜迦胡跪合掌。<a id="a-6V"></a>左足下踏一毗那夜迦。<a id="a-6W"></a>立坛布像。<a id="a-6X"></a>以赤花饮食紫檀香供养。<a id="a-6Y"></a>取一内进苦练火。<a id="a-6Z"></a>当乃诸恶鬼神以种种形。<a id="a-6a"></a>见作吒诃吒诃声。<a id="a-6b"></a>慎勿惧。<a id="a-6c"></a>毗那夜迦启言。<a id="a-6d"></a>有何事唤我。<a id="a-6e"></a>勿与语。<a id="a-6f"></a>得毗那夜迦悉地。<a id="a-6g"></a>后无畏难。<a id="a-6h"></a>若被毗那夜迦作障难者。<a id="a-6i"></a>像前诵一千八。<a id="a-6j"></a>难止。<a id="a-6k"></a>若水立至项。<a id="a-6l"></a>结娜拏印诵一千八彼众退散。</p>
  <p id="a6m">若取五谷及新果并名香。<a id="a-6n"></a>置一瓶中。<a id="a-6o"></a>满盛清水以庵罗叶塞口。<a id="a-6p"></a>牛粪摩坛。<a id="a-6q"></a>置瓶于中加持一百八遍。<a id="a-6r"></a>若毗那夜迦为病。<a id="a-6s"></a>或遭鬼魅。<a id="a-6t"></a>或年十六已下人。<a id="a-6u"></a>诸鬼神所中者。<a id="a-6v"></a>浴差。<a id="a-6w"></a>妇人过月不生。<a id="a-6x"></a>浴之即产。<a id="a-6y"></a>薄福之人浴之罪灭致富。</p>
  <p id="a6z">若加持菖蒲根一千八。<a id="a-70"></a>口含诉讼得理。</p>
  <p id="a71">若进阿钵罗指多花火中。<a id="a-72"></a>满一万辟兵。<a id="a-73"></a>若诵密言七遍。<a id="a-74"></a>以顶上少发作一结辟兵若童女合绁花作七结。<a id="a-75"></a>系臂不为诸毒所中。</p>
  <p id="a76">若鬼魅所中加持水洒其面。<a id="a-77"></a>结娜拏印持明差矣。</p>
  <p id="a78">若治毒加持清水洒彼面差。<a id="a-79"></a>或加持苦练叶七遍扫彼身差。</p>
  <p id="a7A">若为诸龙所伤者。<a id="a-7B"></a>加持清水一百八令服之差。</p>
  <p id="a7C">若恶疮丁疮加持土七遍。<a id="a-7D"></a>和水涂之差。</p>
  <p id="a7E">若遇怨敌结娜拏印明一百八。<a id="a-7F"></a>彼发善心相向。<a id="a-7G"></a>若止恶官亦尔。</p>
  <p id="a7H">若为人抵犯者。<a id="a-7I"></a>结娜拏印彼不能语。</p>
  <p id="a7J">若恒忆念此密言者。<a id="a-7K"></a>本尊随逐众魔不近。<a id="a-7L"></a>止盗贼水火辟五兵延年。</p>
  <p id="a7M">若欲食先加持之七遍服之辟众毒。</p>
  <p id="a7N">若人患心狂或为人厌令尔者。<a id="a-7O"></a>结娜拏印彼耳边诵七遍。</p>
  <p id="a7P">若疗前狂病。<a id="a-7Q"></a>以二瓦碗相合结娜拏印。<a id="a-7R"></a>彼耳边诵七遍扑破其碗差。</p>
  <p id="a7S">若疗痃癖。<a id="a-7T"></a>加持乌麻油七遍涂腹差。</p>
  <p id="a7U">若加持净水散于十方。<a id="a-7V"></a>一诵一结练线满七系臂自护护他。</p>
  <p id="a7W">若自经秽但诵之解矣。</p>
  <p id="a7X">若加持右大母指七遍。<a id="a-7Y"></a>以其印额诵一遍次右肩次左肩次心次喉成护身。<a id="a-7Z"></a>辟师子虎狼及诸怖畏。</p>
  <p id="a7a">若晨朝沐浴以华供养本尊。<a id="a-7b"></a>诵一百八辟兵灾横见欢喜。</p>
  <p id="a7c">若有官事或怖畏。<a id="a-7d"></a>依前供养持明止矣。</p>
  <p id="a7e">若国家大兵敌者。<a id="a-7f"></a>布像内阿波末哩迦(牛膝)子。<a id="a-7g"></a>酥蜜酪中进阿波末哩迦薪火中。<a id="a-7h"></a>满万敌退。</p>
  <p id="a7i">若疗药毒牛粪作坛布像。<a id="a-7j"></a>截佉驮罗木二十一枚加持七遍点芥子油进火中。</p>
  <p id="a7k">若中鬼魅。<a id="a-7l"></a>加持一瓶清水一百八。<a id="a-7m"></a>令浴差。</p>
  <p id="a7n">若被禁系。<a id="a-7o"></a>持密言枷锁解脱。</p>
  <p id="a7p">若疗癞。<a id="a-7q"></a>加持紫檀香一千八涂之差。</p>
  <p id="a7r">若菖蒲根末和蜜。<a id="a-7s"></a>加持一千八服之疗冷症。</p>
  <p id="a7t">若患疟。<a id="a-7u"></a>加持恒山花一千八令顶戴差。</p>
  <p id="a7v">若患癞痫或及恶风者。<a id="a-7w"></a>进萎花于佉驮罗木火中一千八差。</p>
  <p id="a7x">若令童子沐浴涂紫檀香。<a id="a-7y"></a>衣以新衣璎珞。<a id="a-7z"></a>牛粪涂坛。<a id="a-80"></a>遍散赤花令头戴赤花鬘。<a id="a-81"></a>加持赤花七遍令捧而掩目。<a id="a-82"></a>焚安悉香结娜拏印加持。<a id="a-83"></a>本尊降问事。</p>
  <p id="a84">若步多鬼中者。<a id="a-85"></a>素啰娑药和香烧。<a id="a-86"></a>结娜拏印加持彼。<a id="a-87"></a>被缚赦之差。</p>
  <p id="a88">若芥子末塑彼形。<a id="a-89"></a>割进火中。<a id="a-8A"></a>令形支七日摩啰宁。</p>
  <p id="a8B">若寒林灰于髑髅上画彼人。<a id="a-8C"></a>寒林柴火炙之。<a id="a-8D"></a>持明如火七日内摩罗宁诸术不解。</p>
  <p id="a8E">若寒林炭和水塑彼形。<a id="a-8F"></a>或以其炭画之。<a id="a-8G"></a>以钉钉口加持二十一遍或一百八不能语。</p>
  <p id="a8H">若依前塑画。<a id="a-8I"></a>口上烧苦练火。<a id="a-8J"></a>心上坐。<a id="a-8K"></a>毒药血盐芥子和进火中一百八同前。</p>
  <p id="a8L">若准前塑画。<a id="a-8M"></a>头上坐心上烧火摩罗宁。</p>
  <p id="a8N">若依前塑画。<a id="a-8O"></a>钉心脚上坐。<a id="a-8P"></a>浇水于钉上满一百八。<a id="a-8Q"></a>水病摩罗宁。<a id="a-8R"></a>若去钉加持乳一百八与之浴复。</p>
  <p id="a8S">若加持素尾烂战(此药青色似铁生)末一百八涂目见者贵敬。</p>
  <p id="a8T">若加持清水一百八洗面。<a id="a-8U"></a>谒王贵敬。</p>
  <p id="a8V">若加持清水一百八洗面。<a id="a-8W"></a>诉讼得理。</p>
  <p id="a8X">若蛇皮进苦练根火中。<a id="a-8Y"></a>或佉驮啰木火中。<a id="a-8Z"></a>日三时亦一千八满七日摩啰宁。</p>
  <p id="a8a">若于净室或四衢路中或寒林中。<a id="a-8b"></a>日午截鸦翅进摩诃迦罗火中一千八如鸦飞。</p>
  <p id="a8c">若进乳于火中一千八复。</p>
  <p id="a8d">若离合三日绝食。<a id="a-8e"></a>午时进蛇肋骨于迦赦惹火中。<a id="a-8f"></a>一千八满七日。</p>
  <p id="a8g">若已血毒药。<a id="a-8h"></a>夜半进寒林薪火中一千八。<a id="a-8i"></a>经七夜摩啰宁。</p>
  <p id="a8j">若诵部母密言。<a id="a-8k"></a>进酥火中一千八。<a id="a-8l"></a>又诵根本密言。<a id="a-8m"></a>进牛乳于火中一千八。</p>
  <p id="a8n">若先三日不食。<a id="a-8o"></a>大自在天王庙中(有名相处)布像。<a id="a-8p"></a>先广设供养。<a id="a-8q"></a>便眠梦本尊告诸。<a id="a-8r"></a>某处有伏藏可取之。</p>
  <p id="a8s">若黑月八日夜半。<a id="a-8t"></a>净室或寒林中。<a id="a-8u"></a>血和毒药。<a id="a-8v"></a>一内摩咄啰子。<a id="a-8w"></a>进摩咄啰火中一千八满七夜。<a id="a-8x"></a>乌嗟娜曩若进酥于火中一千八复。</p>
  <p id="a8y">复次像前先诵十万遍三日勿食。<a id="a-8z"></a>第四日二时入水中立至喉。<a id="a-90"></a>结娜拏印或打车棒印。<a id="a-91"></a>或杵印或罥索印或剑印。<a id="a-92"></a>持明王至夜半出于岸侧。<a id="a-93"></a>以莽度迦薪(唐云甘草)充火坛先以莽度迦木刻其印。<a id="a-94"></a>一内木印于酥蜜中烧之。<a id="a-95"></a>至止后以印。<a id="a-96"></a>印山山碎印海海竭。</p>
  <p id="a97">若蛇咬印之彼求哀赦之瘥。</p>
  <p id="a98">若印人彼被缚。</p>
  <p id="a99">若印枷锁即得解脱。</p>
  <p id="a9A">若印毒药服之无苦。</p>
  <p id="a9B">若欲作一切法以印助之速验。</p>
  <p id="a9C">若恶人相向。<a id="a-9D"></a>作嗔心印之。<a id="a-9E"></a>彼吐血或失心。</p>
  <p id="a9F">若患鬼魅及风痫。<a id="a-9G"></a>加持黄芥子七遍打面差。</p>
  <p id="a9H">若进虎爪火中七遍不被虎伤。</p>
  <p id="a9I">若加持苦练根一千八系臂无一切畏。</p>
  <p id="a9J">若加持摩诃迦罗根一千八。<a id="a-9K"></a>置门颊上一切鬼病不入。</p>
  <p id="a9L">若加持顶上少发作一结。<a id="a-9M"></a>一切处无怖畏。</p>
  <p id="a9N">若绝食一日。<a id="a-9O"></a>黑月八日或十四日。<a id="a-9P"></a>制底立坛安像供养。<a id="a-9Q"></a>于金刚部母前烧安悉香诵一千八。<a id="a-9R"></a>便敷草根吉凶具告。</p>
  <p id="a9S">复次止雨。<a id="a-9T"></a>以紫檀作坛。<a id="a-9U"></a>布像香花饮食供养。<a id="a-9V"></a>持明止矣。</p>
  <p id="a9W">若恶雨雪雷雹。<a id="a-9X"></a>结杵或娜拏印。<a id="a-9Y"></a>持明止矣。</p>
  <p id="a9Z">若祈雨黑月十四日。<a id="a-9a"></a>大河侧以蚁坟土塑龙。<a id="a-9b"></a>笼叶芥子油和遍傅之。<a id="a-9c"></a>以足加龙首。<a id="a-9d"></a>结娜拏印加持之。<a id="a-9e"></a>尽日止雨足。</p>
  <p id="a9f">若以牛皮白月五日。<a id="a-9g"></a>寒林炭末和水傅皮。<a id="a-9h"></a>白土作龙笼前一日三时时一千八。<a id="a-9i"></a>进苦练叶于火中。<a id="a-9j"></a>经七日雨足。</p>
  <p id="a9k">若前法不验者。<a id="a-9l"></a>寒林中以其炭画作四肘方坛。<a id="a-9m"></a>开南门。<a id="a-9n"></a>于中画大威力明王。<a id="a-9o"></a>前画三五头龙。<a id="a-9p"></a>龙皆首北。<a id="a-9q"></a>次南画一池。<a id="a-9r"></a>池中青莲华。<a id="a-9s"></a>次池南又三五个龙。<a id="a-9t"></a>龙亦首北。<a id="a-9u"></a>四角内各画一池。<a id="a-9v"></a>池内青莲华并三两个。<a id="a-9w"></a>龙门内画一龙。<a id="a-9x"></a>七首首北。<a id="a-9y"></a>以毒药末和血。<a id="a-9z"></a>内绁花子于中。<a id="a-A0"></a>进火中满一千八。<a id="a-A1"></a>诸龙以蛇形而现宛转于地。<a id="a-A2"></a>语令急下雨。<a id="a-A3"></a>加持水七遍洒龙赦去雨足。</p>
  <p id="aA4">若诵金刚部母密言一千八。<a id="a-A5"></a>白月七日于制帝布根本像。<a id="a-A6"></a>以饮食香花供养。<a id="a-A7"></a>芥子和酥进火中一千八。<a id="a-A8"></a>罪障清净。</p>
  <p id="aA9">若以秽处土和水成彼形。<a id="a-AA"></a>行者每小遗。<a id="a-AB"></a>其上一遗。<a id="a-AC"></a>加持一百八满七日。<a id="a-AD"></a>彼贫贱。<a id="a-AE"></a>若勃哩孕迦花摩勒迦末及清水置瓶中。<a id="a-AF"></a>勃哩孕迦葉塞口。<a id="a-AG"></a>加持一千八今浴复。</p>
  <p id="aAH">若加持花或果一千八赠人贵敬。</p>
  <p id="aAI">复次应肘量绁。<a id="a-AJ"></a>画夜叉女勿用胶美白净色璎珞铛钏天衣严饰。<a id="a-AK"></a>右手施愿左手执阿枢迦葉。<a id="a-AL"></a>布此像于阿枢迦树下。<a id="a-AM"></a>面北立坛。<a id="a-AN"></a>以惹底花或勃哩孕迦花并饮食供养。<a id="a-AO"></a>心密言加持香烧之。<a id="a-AP"></a>行者面南。<a id="a-AQ"></a>草团或花叶上坐加持。<a id="a-AR"></a>阿枢迦花一遍。<a id="a-AS"></a>掷像上。<a id="a-AT"></a>满七日。<a id="a-AU"></a>以第七日夜半。<a id="a-AV"></a>于像前一内阿枢迦花酥蜜酪中。<a id="a-AW"></a>进阿枢火中一千八。<a id="a-AX"></a>现献紫檀阏伽如愿(母打额姊妹打喉娄打心)</p>
  <p id="aAY">若一日不食。<a id="a-AZ"></a>黑月八日或十四日午时。<a id="a-Aa"></a>寒林中芥子末成彼咒师所尊形。<a id="a-Ab"></a>遍涂毒药于刀子刃。<a id="a-Ac"></a>加持一千八遍。<a id="a-Ad"></a>称彼尊名。<a id="a-Ae"></a>因截形为两段彼失验。</p>
  <p id="aAf">若准前成形。<a id="a-Ag"></a>加持乳一千八俗之如故。</p>
  <p id="aAh">若寒林中以生酥成彼尊形。<a id="a-Ai"></a>加持五钉各一百八。<a id="a-Aj"></a>称彼尊名。<a id="a-Ak"></a>于额及两肩喉心各钉一钉。<a id="a-Al"></a>彼失验。<a id="a-Am"></a>去钉如故。</p>
  <p id="aAn">若瓦碗中以寒林炭画彼形尊形。<a id="a-Ao"></a>又以一瓦碗盖之。<a id="a-Ap"></a>取黑羊毛线缠碗。<a id="a-Aq"></a>加持一千八遍。<a id="a-Ar"></a>彼咒师身如被缚失验。</p>
  <p id="aAs">若有诸咒师能为大神通者。<a id="a-At"></a>寒林中寒林炭和毒药末之。<a id="a-Au"></a>进其薪火中一千八遍。<a id="a-Av"></a>称彼名失验。</p>
  <p id="aAw">若诵金刚部母密言。<a id="a-Ax"></a>进酥于火中一百八。<a id="a-Ay"></a>称彼名如故。</p>
  <p id="aAz">若先三日不食。<a id="a-B0"></a>寒林中或净室或四衢中。<a id="a-B1"></a>紫檀香青木香末和水。<a id="a-B2"></a>塑迦那。<a id="a-B3"></a>以寒林炭和毒药。<a id="a-B4"></a>充火炙形加持一百八。<a id="a-B5"></a>相亲彼。<a id="a-B6"></a>障患癞。<a id="a-B7"></a>依前加持水瓶令浴差。</p>
  <p id="aB8">若旗旛上写密言持之入阵辟兵。</p>
  <p id="aB9">若以桦皮写密言置髻中入阵。<a id="a-BA"></a>刀箭及身犹如散花有何患也。</p>
  <p id="aBB">若紫矿末和水。<a id="a-BC"></a>一内勃罗得迦子于中。<a id="a-BD"></a>进竹火中一千八诸咒师钦伏。</p>
  <p id="aBE">若以人骨代勃罗得迦绁准前行者身安宁。</p>
  <p id="aBF">若纸或树皮写密言头戴辟兵。</p>
  <p id="aBG">若加持土块一百八。<a id="a-BH"></a>掷于水中然涉之。<a id="a-BI"></a>水性之属不能伤人。</p>
  <p id="aBJ">若加持绁花线一百八。<a id="a-BK"></a>次诵一结满七系臂。<a id="a-BL"></a>路行辟劫盗。</p>
  <p id="aBM">若以木刻金刚杵一千八。<a id="a-BN"></a>先一日不食进火中令尽。<a id="a-BO"></a>一切金刚部法成验。</p>
  <p id="aBP">若霹雳木刻作三股杵。<a id="a-BQ"></a>有大雪雷雹降。<a id="a-BR"></a>右手持杵降山或他境雪等移往其处。</p>
  <p id="aBS">若以摩咄罗茎刻杵。<a id="a-BT"></a>立坛置中。<a id="a-BU"></a>人发供养之。<a id="a-BV"></a>取一树果一千八颗。<a id="a-BW"></a>以其树充薪进果令尽。<a id="a-BX"></a>炬瑟吒。</p>
  <p id="aBY">若以猫粪。<a id="a-BZ"></a>代进摩咄罗花于草麻火中。<a id="a-Ba"></a>一千八去白佃风。</p>
  <p id="aBb">若卤土酪和置枪。<a id="a-Bc"></a>用摩娜那薪火煮之。<a id="a-Bd"></a>去枪进粥于枪下火中一千八。<a id="a-Be"></a>留残粥后取少分和食。<a id="a-Bf"></a>与之同前。</p>
 </body>
</html>