<!doctype html>
<html id="z3IBUpVkC" data-ver="810">
 <head>
  <meta charset="utf-8">
  <meta author="阿质达霰">
  <meta library="龙藏">
  <meta catalog="宋元入藏诸大小乘经">
  <meta period="unknown">
 </head>
 <body>
  <h1 id="a1">金刚恐怖集会方广轨仪观自在菩萨三世最胜心明王大威力乌枢瑟摩明王经卷下</h1>
  <h2 id="a2">大威力乌枢瑟摩明王经心密言事法</h2>
  <p id="a3">复次求心密言成验法。<a id="a-4"></a>行者不拘净秽。<a id="a-5"></a>食与不食持满十万当得悉地。</p>
  <p id="a6">若取线一加持一结一千八遍。<a id="a-7"></a>戴之自护护他。<a id="a-8"></a>若加持黄芥子或灰或水。<a id="a-9"></a>散十方辟魔。<a id="a-A"></a>若加持顶上发作髻。<a id="a-B"></a>所至之处皆获胜利。<a id="a-C"></a>若加持衣角。<a id="a-D"></a>七遍作一结诉讼得理。</p>
  <p id="aE">若遭囚闭枷锁。<a id="a-F"></a>心诵真言即得解脱。<a id="a-G"></a>若良田土及灰。<a id="a-H"></a>以蜜和之加持。<a id="a-I"></a>涂一切疮生肌。</p>
  <p id="aJ">若梵罗刹中人至困者。<a id="a-K"></a>结心印持明差。</p>
  <p id="aL">若旃陀罗家灰满盛钵中。<a id="a-M"></a>毒药末和水加持。<a id="a-N"></a>洒灰上置地加持之旋转捕盗。</p>
  <p id="aO">若黑月八日鱼肉及血。<a id="a-P"></a>祀摩醯首罗右边夜叉面。<a id="a-Q"></a>执人骨橛加持一千八遍称彼名。<a id="a-R"></a>捣红蓝花汁涂橛。<a id="a-S"></a>用钉入地乌蹉娜曩。</p>
  <p id="aT">若加持鸦胫骨一百八遍。<a id="a-U"></a>钉彼门下如鸦飞。</p>
  <p id="aV">若绝食三日。<a id="a-W"></a>黑月八日或十四日。<a id="a-X"></a>寒林中以其灰布彼形。<a id="a-Y"></a>佉驮罗木橛五枚。<a id="a-Z"></a>各加持一百八遍。<a id="a-a"></a>钉额喉心及两肩摩啰宁。<a id="a-b"></a>不者以一橛钉支节。<a id="a-c"></a>少沙。</p>
  <p id="ad">若离合黑月八日日方午或夜半。<a id="a-e"></a>进寒林灰于苦练树皮火中一千八遍。<a id="a-f"></a>若夜半蛇脱皮鼠狼肉。<a id="a-g"></a>一内芥子油中。<a id="a-h"></a>进摩阿迦罗火中。<a id="a-i"></a>经七夜尾娜末沙曩。</p>
  <p id="aj">若离合进俱奢得鸡果于勃罗得迦火中。<a id="a-k"></a>一日三时时一千八遍至满七日。</p>
  <p id="al">若寒林中或净室中。<a id="a-m"></a>进勃罗得迦果于冰拏迦火中。<a id="a-n"></a>一千八遍辟大力鬼神。</p>
  <p id="ao">若勃罗得迦子青木香和油麻油。<a id="a-p"></a>进勃罗得迦火中一千八遍。<a id="a-q"></a>至满七日矩瑟吒加持紫檀香一千八遍涂之复。<a id="a-r"></a>若灰盐毒药末和。<a id="a-s"></a>进火中一千八遍痃辟。</p>
  <p id="at">若一日不食。<a id="a-u"></a>黑月八日寒林灰和鱼胆作人形。<a id="a-v"></a>割进佉驮罗火中。<a id="a-w"></a>夜半起贵敬。</p>
  <p id="ax">若三日不食。<a id="a-y"></a>黑月十四日寒林立坛以香赤华赤饮食供养。<a id="a-z"></a>以己血于髑髅上画迦那。<a id="a-10"></a>寒林炭火炙之仍加持一千八遍自至。</p>
  <p id="a11">若夜半进稻谷末于火中。<a id="a-12"></a>一千八遍乌柘吒曩。</p>
  <p id="a13">若寒林中花鬘蛇皮和。<a id="a-14"></a>进火中一千八遍入嚩啰。</p>
  <p id="a15">若进胡椒于火中一千八遍悉多哩贵敬。</p>
  <p id="a16">若微赦迦及摩那果。<a id="a-17"></a>内芥子油中。<a id="a-18"></a>黑月八日寒林中进其火中。<a id="a-19"></a>日以三时时一千八遍。<a id="a-1A"></a>至满七日彼即贵敬。</p>
  <p id="a1B">若夜半被发。<a id="a-1C"></a>苦练叶并子和牛尿。<a id="a-1D"></a>进火中一千八遍三遍乌柘吒曩。</p>
  <p id="a1E">若黑月八日。<a id="a-1F"></a>寒林灰塑人形。<a id="a-1G"></a>本尊前割。<a id="a-1H"></a>进佉驮啰火中即至。<a id="a-1I"></a>加持果七遍赠之转贵敬矣。</p>
  <p id="a1J">若么沙己血和盐。<a id="a-1K"></a>进经用齿木火中一千八遍啰拏贵敬。</p>
  <p id="a1L">若每晨诵一千八遍常得安宁。</p>
  <p id="a1M">若芥子盐血和。<a id="a-1N"></a>进经用齿木火中一千八遍啰拏贵敬。</p>
  <p id="a1O">若午时薰胡翅和芥子油。<a id="a-1P"></a>进苦练木火中一千八遍乌柘吒曩。</p>
  <p id="a1Q">若寒林中禁语。<a id="a-1R"></a>诵十万遍讫。<a id="a-1S"></a>三日不食白月八日或九日。<a id="a-1T"></a>以人左肋骨。<a id="a-1U"></a>用红蓝花汁画彼形。<a id="a-1V"></a>寒林火炙之加持彼自空而来。</p>
  <p id="a1W">若净室或寒林。<a id="a-1X"></a>已指甲蛇皮薰胡毛和作香。<a id="a-1Y"></a>烧供养跛吒写。<a id="a-1Z"></a>诵经七日乌柘吒曩。</p>
  <p id="a1a">若水中立至膝或腰。<a id="a-1b"></a>一内薰胡毛于人脂中。<a id="a-1c"></a>日时三千八遍。<a id="a-1d"></a>经一七日乌柘吒曩。</p>
  <p id="a1e">若芥子脂遍己身涂之。<a id="a-1f"></a>以芥子末拭取成彼形。<a id="a-1g"></a>寒林中割进其火中。<a id="a-1h"></a>经一七日矩瑟吒。</p>
  <p id="a1i">若钵罗奢子及么娜子和。<a id="a-1j"></a>进火中一百八遍矩瑟吒。</p>
  <p id="a1k">若得莽啰叶嚩啰伽得嚩称。<a id="a-1l"></a>及咄噜瑟剑(苏合香也)为末。<a id="a-1m"></a>和芥子油。<a id="a-1n"></a>进火中一千八遍令众人贵敬。</p>
  <p id="a1o">若于寒林中以紫檀作坛供养。<a id="a-1p"></a>行者坐髑髅上。<a id="a-1q"></a>犬肉和芥子油。<a id="a-1r"></a>进寒林火中一千八遍。<a id="a-1s"></a>毗舍遮众见隐。<a id="a-1t"></a>及长生药一切所索。</p>
  <p id="a1u">若寒林灰和犬脂成形。<a id="a-1v"></a>一髑髅中着犬脂置形头上。<a id="a-1w"></a>行者坐髑髅上。<a id="a-1x"></a>进尸发于火中一千八遍摩啰宁。</p>
  <p id="a1y">若一切大怖畏逼身。<a id="a-1z"></a>忆念此密言止之。<a id="a-20"></a>若日诵一千八遍者。<a id="a-21"></a>辟官事及大力鬼神虎狼师子。</p>
  <p id="a22">若路行日诵一百八遍。<a id="a-23"></a>免劫盗。<a id="a-24"></a>若遭官事。<a id="a-25"></a>诵一万遍枷锁解脱长吏相容。<a id="a-26"></a>若被囚禁。<a id="a-27"></a>但诵此密言即得解脱。<a id="a-28"></a>若疫病以粳米饭和酥。<a id="a-29"></a>进火中一千八遍止。</p>
  <p id="a2A">若加持牛黄一千八遍。<a id="a-2B"></a>涂额见者贵敬。</p>
  <p id="a2C">若进安悉香火中十万遍。<a id="a-2D"></a>罗刹贵敬所求皆遂。</p>
  <p id="a2E">若安悉香和松胶。<a id="a-2F"></a>进火中十万遍。<a id="a-2G"></a>大圣金刚手菩萨随心所愿。</p>
  <p id="a2H">若红莲华须青木香酥蜜和。<a id="a-2I"></a>于独树下进火中满十万遍。<a id="a-2J"></a>大威力明王现其人前随心满愿。</p>
  <p id="a2K">若寒林中犬骨和犬脂。<a id="a-2L"></a>进火中一千八遍摩啰宁。</p>
  <p id="a2M">若鸦翅薰胡翅和。<a id="a-2N"></a>进火中一千八遍尾娜末沙曩。</p>
  <p id="a2O">若摩怛曩子和蛇脂。<a id="a-2P"></a>进火中一千八遍乌蹉娜曩。</p>
  <p id="a2Q">若供养本尊黄芥子和乌油麻。<a id="a-2R"></a>进火中一日三时时一千八遍。<a id="a-2S"></a>经一七日即贵敬。</p>
  <p id="a2T">若盐和芥子。<a id="a-2U"></a>进火中日三时时一千八遍。<a id="a-2V"></a>经一七日国王贵敬。</p>
  <p id="a2W">若髑髅末和寒林灰作形。<a id="a-2X"></a>割进火中入嚩啰。</p>
  <p id="a2Y">若髑髅末薰胡毛和。<a id="a-2Z"></a>进火中每日一千八遍。<a id="a-2a"></a>经一七日尾娜末沙曩。</p>
  <p id="a2b">若髑髅末郁金香和芥子油。<a id="a-2c"></a>进火中一千八遍入嚩啰。</p>
  <p id="a2d">若鸦肉和雌黄。<a id="a-2e"></a>进火中一千八遍乌蹉娜曩。</p>
  <p id="a2f">若内钵啰奢子于满拏迦脂。<a id="a-2g"></a>进火中一千八遍矩瑟姹。</p>
  <p id="a2h">若独树下。<a id="a-2i"></a>进回香花于乌昙钵啰火中十万遍。<a id="a-2j"></a>得金钱一千文。</p>
  <p id="a2k">若以惹底花准前烧。<a id="a-2l"></a>为持明王。</p>
  <p id="a2m">若烧萆麻子一千八遍啰拏贵敬。</p>
  <p id="a2n">若审铭花和酥蜜酪。<a id="a-2o"></a>进火中一千八遍当家疫散。</p>
  <p id="a2p">若勃哩孕迦花和酥蜜。<a id="a-2q"></a>进火中一千八遍当家疫散。</p>
  <p id="a2r">若截杉木进火中成扇底迦。</p>
  <p id="a2s">若进迦罗尾花于大河水中。<a id="a-2t"></a>满十万遍。<a id="a-2u"></a>候月蚀时布像。<a id="a-2v"></a>以饮食迦罗尾花供养。<a id="a-2w"></a>又进其花于水中月复止。<a id="a-2x"></a>其夜勿睡至晓后。</p>
  <p id="a2y">有蛇伤。<a id="a-2z"></a>纵已终者但加持之再生益寿。<a id="a-30"></a>若令其蛇转伤人不得。</p>
  <p id="a31">若月蚀时于本尊前。<a id="a-32"></a>加持么沙令焰起。<a id="a-33"></a>若人中毒。<a id="a-34"></a>以么沙于病者前。<a id="a-35"></a>掉三两遍病差延年。</p>
  <p id="a36">若鬼疟时气等。<a id="a-37"></a>依前掉么沙差。</p>
  <p id="a38">若取众名花和清水置瓶中。<a id="a-39"></a>加持一千八遍。<a id="a-3A"></a>浴之增福破魔护身。<a id="a-3B"></a>毗那夜迦为障者差。</p>
  <p id="a3C">若以紫檀香涂坛。<a id="a-3D"></a>加持童子本尊降问事。<a id="a-3E"></a>若白芥子以身血相和。<a id="a-3F"></a>进火中一日三时时别一千八遍。<a id="a-3G"></a>称彼名贵敬。</p>
  <p id="a3H">若以盐作彼形。<a id="a-3I"></a>后右脚稔。<a id="a-3J"></a>进火中一日三时时一千一百八遍。<a id="a-3K"></a>满一七日王者贵敬。</p>
  <p id="a3L">若但称彼名。<a id="a-3M"></a>一日三时时一千八遍满一七日。<a id="a-3N"></a>欲召帝释犹尚得至。</p>
  <p id="a3O">若盐和己身血。<a id="a-3P"></a>进火中一日三时时一千八遍遍。<a id="a-3Q"></a>称彼名满一七日贵敬。<a id="a-3R"></a>若进油麻于火中。<a id="a-3S"></a>一日三时时一千八遍。<a id="a-3T"></a>遍称彼名满一七日贵敬。</p>
  <p id="a3U">尔时薄伽梵金刚手菩萨摩诃萨。<a id="a-3V"></a>告诸众言。<a id="a-3W"></a>我此广大坛法。<a id="a-3X"></a>三世诸佛皆所传说。<a id="a-3Y"></a>我今复陈此法。<a id="a-3Z"></a>能利益人天及诸有情。<a id="a-3a"></a>若登其坛皆成大验。<a id="a-3b"></a>不择时日任建立之。</p>
  <p id="a3c">尔时天龙八部人及非人。<a id="a-3d"></a>咸皆叹言。<a id="a-3e"></a>此坛功力量等虚空。<a id="a-3f"></a>难可筹量无以比喻。<a id="a-3g"></a>唯愿慈悲为我等说。</p>
  <p id="a3h">尔时薄伽梵知众乐闻。<a id="a-3i"></a>告言欲立此坛。<a id="a-3j"></a>其阿阇梨相身须清洁柔和质直。<a id="a-3k"></a>具忍辱行深信大乘及陀罗尼。<a id="a-3l"></a>戒珠无缺聪明利智。<a id="a-3m"></a>起慈悲心仍好供养。<a id="a-3n"></a>乃于山林或大海侧。<a id="a-3o"></a>或泉或河大池等侧。<a id="a-3p"></a>牛栏独树或寒林制帝及花林中。<a id="a-3q"></a>若在城隍近东南角或西北隅。<a id="a-3r"></a>如是等处取便而作。<a id="a-3s"></a>以牛五净和洒其地。<a id="a-3t"></a>或用香水又以牛尿和粪摩之。<a id="a-3u"></a>其坛四肘或八十四或二十肘。<a id="a-3v"></a>作四门。<a id="a-3w"></a>西门北门是往来道。<a id="a-3x"></a>阶高四指。<a id="a-3y"></a>四角内画金刚杵皆焰起。<a id="a-3z"></a>坛中首东画佛。<a id="a-40"></a>当结跏趺处莲花座。<a id="a-41"></a>两肩及光皆有焰起。<a id="a-42"></a>左手大指头指把少袈裟。<a id="a-43"></a>余三指微拳。<a id="a-44"></a>其掌向外以手近胁。<a id="a-45"></a>右手扬掌。<a id="a-46"></a>佛右画大力乌刍瑟么明王。<a id="a-47"></a>四臂。<a id="a-48"></a>右手佛。<a id="a-49"></a>下手执娜拏。<a id="a-4A"></a>左上手并舒五指。<a id="a-4B"></a>侧手近额。<a id="a-4C"></a>微低其头作礼佛势。<a id="a-4D"></a>不手赤索。<a id="a-4E"></a>目赤色。<a id="a-4F"></a>次右金刚手菩萨。<a id="a-4G"></a>次右素婆明王。<a id="a-4H"></a>于菩萨左阿蜜哩多军茶利明王。<a id="a-4I"></a>次金刚剑明妃次金刚锁明妃。<a id="a-4J"></a>于素婆明王左磨么鸡。<a id="a-4K"></a>于金刚手后画明王等心。<a id="a-4L"></a>心即半月也。<a id="a-4M"></a>所谓计里吉攞明王。<a id="a-4N"></a>娜啰尾拏明王。<a id="a-4O"></a>啰迦当伽明王。<a id="a-4P"></a>嚩日啰尾娜啰明王。<a id="a-4Q"></a>嚩日啰噜娜啰明王。<a id="a-4R"></a>波啰摩缬哩乃耶明王。<a id="a-4S"></a>摩诃战拏舍者明王。<a id="a-4T"></a>佛左观自在菩萨。<a id="a-4U"></a>次右波拏啰嚩细宁。<a id="a-4V"></a>次后多啰及毗俱胝明妃菩萨。<a id="a-4W"></a>左马头王大怒形。<a id="a-4X"></a>次左大吉祥天女。<a id="a-4Y"></a>次左摩诃湿吠帝绕佛住画诸大菩萨。<a id="a-4Z"></a>西门里左右各画一忿怒。<a id="a-4a"></a>南边者一手执打车棒。<a id="a-4b"></a>北边者一手杵一手娜拏。<a id="a-4c"></a>东门内北边青金刚一手竖拟之。<a id="a-4d"></a>南边阿吒吒诃索笑势。<a id="a-4e"></a>南门内东边惹澜多者噜。<a id="a-4f"></a>西边波娜宁估厕波。<a id="a-4g"></a>北门内东边讷驮啰沙。<a id="a-4h"></a>西边讷惹庾。<a id="a-4i"></a>此门内并是忿怒者。<a id="a-4j"></a>外坛东北角伊舍那天王以伽那众围绕。<a id="a-4k"></a>东方日月天及提头赖吒并帝释等。<a id="a-4l"></a>东南隅火天以苦行仙围绕。<a id="a-4m"></a>南方阎罗王及那罗延。<a id="a-4n"></a>西南隅宁李帝罗刹围绕。<a id="a-4o"></a>西方龙王以诸龙众围绕。<a id="a-4p"></a>西北隅风天以风天众围绕。<a id="a-4q"></a>北方毗沙门天王以药叉众围绕。<a id="a-4r"></a>于佛前置灌顶瓶。<a id="a-4s"></a>阿阇梨洗手讫。<a id="a-4t"></a>三度抄水向口。<a id="a-4u"></a>又以名香涂手。<a id="a-4v"></a>结请佛印并密言。<a id="a-4w"></a>又请诸尊。<a id="a-4x"></a>以饮食香华。<a id="a-4y"></a>供养宁李帝。<a id="a-4z"></a>通用么娑。<a id="a-50"></a>坛西以乳木作火坛。<a id="a-51"></a>阿阇梨先请火天。<a id="a-52"></a>于火炉中安置讫。<a id="a-53"></a>乃以苏蜜酪和油麻。<a id="a-54"></a>一加持一进火中。<a id="a-55"></a>供养二十一遍或一百八遍。<a id="a-56"></a>心念火天。<a id="a-57"></a>于火坛侧东南。<a id="a-58"></a>方坐乃请佛于火炉中坐。<a id="a-59"></a>进准前物二十一遍或一百八遍。<a id="a-5A"></a>次请佛却归本位。<a id="a-5B"></a>佛部毕。<a id="a-5C"></a>次供养莲华部众。</p>
  <p id="a5D">一请尊。<a id="a-5E"></a>次金刚部一一请尊。<a id="a-5F"></a>次大自在天王。<a id="a-5G"></a>次一一诸天依次而请。<a id="a-5H"></a>烧准前物而供养之。<a id="a-5I"></a>又请火天就炉供养。<a id="a-5J"></a>乃请火天归其本位。<a id="a-5K"></a>其行者当先洗沐衣新净衣。<a id="a-5L"></a>受戒忏悔发菩提心。<a id="a-5M"></a>以帛掩目。<a id="a-5N"></a>阿阇梨加持香水洒行者顶。<a id="a-5O"></a>引入西门令结金刚三昧耶印。<a id="a-5P"></a>置华于印上。<a id="a-5Q"></a>阿阇梨诵金刚三昧耶密言七遍。<a id="a-5R"></a>令行者耳闻。<a id="a-5S"></a>便使散花。<a id="a-5T"></a>华所至处阿阇梨告言。<a id="a-5U"></a>着某尊。<a id="a-5V"></a>汝与彼尊有缘。<a id="a-5W"></a>阿阇梨准法为请行者本尊。<a id="a-5X"></a>就火炉。<a id="a-5Y"></a>令行者在阿阇梨右跪坐。<a id="a-5Z"></a>执其手令以右手。<a id="a-5a"></a>进酥等于火中七遍充供养。<a id="a-5b"></a>阿阇梨奉送本尊归本位。<a id="a-5c"></a>以行者拟授密言。<a id="a-5d"></a>加持灌顶瓶一百八遍。<a id="a-5e"></a>令行者结本尊印。<a id="a-5f"></a>印顶口诵密言。<a id="a-5g"></a>阿阇梨与灌顶告言。<a id="a-5h"></a>灌顶已毕各依本法而作事业。<a id="a-5i"></a>乃示之种种印契及诸法要。<a id="a-5j"></a>阿阇梨乃赞叹诸佛菩萨功德。<a id="a-5k"></a>又以饮食香华供养诸尊。<a id="a-5l"></a>发愿忏悔。<a id="a-5m"></a>次依前先请火天。<a id="a-5n"></a>烧准前物供养。<a id="a-5o"></a>次供养佛部二圣众。<a id="a-5p"></a>次莲华部次金刚部次诸天。<a id="a-5q"></a>乃奉送佛部。<a id="a-5r"></a>次莲华部次金刚部次诸天。<a id="a-5s"></a>阿阇梨举烛。<a id="a-5t"></a>引诸行者照坛内示佛菩萨及天等位。<a id="a-5u"></a>乃泥扫之。<a id="a-5v"></a>凡作坛日未出前毕住。<a id="a-5w"></a>若登此坛即如入一切灌顶坛讫。<a id="a-5x"></a>同功罪灭福生辟诸业轮。<a id="a-5y"></a>降伏人天所作皆验。</p>
  <p id="a5z">时薄伽梵说此大威力明尾[馬/衣]多铭坛已。<a id="a-60"></a>一切大众咸共赞言。<a id="a-61"></a>善哉善哉威德无过饶益我等故今说斯要。</p>
  <p id="a62">复次薄伽梵金刚手说大威力密言相。<a id="a-63"></a>大威力根本密言曰。</p>
  <p id="a64">唵(一)吽吽吽(二)颇吒(半音下同)颇吒颇吒(三)邬仡啰(二合)戍攞播宁(四)吽[合*牛][合*牛](五)颇吒颇吒颇吒(六)扰羝宁啰曩(二合一)娜(七)[合*牛][合*牛][合*牛](八)颇吒颇吒颇吒(九)沙嚩(二合引)诃(十)</p>
  <p id="a65">心密言曰。</p>
  <p id="a66">唵(一)吽(二)颇吒(吒字半音与颇字合呼诸准此)颇吒颇吒(吒半音呼三)邬仡啰(二合)戍攞播宁(四)[合*牛][合*牛][合*牛](五)颇吒颇吒颇吒(吒半音呼六)唵(七)优羝宁啰曩(二合)娜(八)[合*牛][合*牛][合*牛](九)颇吒(吒半音呼下同)颇吒颇吒(十)唵唵唵(十一)摩诃么攞(十二)娑嚩(二合引)诃(引十三)</p>
  <p id="a67">此密言凡五唵七吽九颇吒梵文十七字娑嚩诃不入数。</p>
  <p id="a68">复陈教法能作一切事。<a id="a-69"></a>以三金作莲华。<a id="a-6A"></a>往山顶加持三十万遍当得悉地。<a id="a-6B"></a>手持其悉地莲华。<a id="a-6C"></a>身成大威力。<a id="a-6D"></a>若作轮或杵或三股叉或加那。<a id="a-6E"></a>准前加持七十万遍。<a id="a-6F"></a>能游四天下。<a id="a-6G"></a>加持一百万遍游三十三天。<a id="a-6H"></a>二百万遍成持明轮王。<a id="a-6I"></a>夜摩兜率及与诸天皆大顺伏。<a id="a-6J"></a>能作一切事法有大威力。</p>
  <p id="a6K">复次画像。<a id="a-6L"></a>市绁勿经截割者。<a id="a-6M"></a>不用皮胶。<a id="a-6N"></a>于中画像佛。<a id="a-6O"></a>处师子座手说法相。<a id="a-6P"></a>其右金刚手左持杵。<a id="a-6Q"></a>右问法相通身青色。<a id="a-6R"></a>佛左威力一手执拂。<a id="a-6S"></a>其次施愿。<a id="a-6T"></a>于下画行者。<a id="a-6U"></a>右执香炉左持华笼。<a id="a-6V"></a>瞻仰大威力。<a id="a-6W"></a>于此像前每日诵二十一遍。<a id="a-6X"></a>经六个月遂成先行。<a id="a-6Y"></a>悉地所愿皆遂。</p>
  <p id="a6Z">复次薄伽梵金刚手无比勇健前密言相。<a id="a-6a"></a>所谓头顶甲胄顶髻坐等。<a id="a-6b"></a>奉请密言曰。</p>
  <p id="a6c">归命三宝及金刚手。</p>
  <p id="a6d">唵(一)缚日啰(二合)俱路(二合)驮(二)摩诃战拏(三)诃曩娜诃跛者(四)尾驮望(二合)娑也(五)曀系曳(二合)呬(六若除曀系曳呬安[薜/女]车[薜/女]车成奉送密言)薄伽嚩(引七)诃曩诃曩(八)娜诃娜诃(九)跛者跛者(十)尾驮望(二合)娑也(十一)苨嚩乃殿(睹见反)娜啰(二合十二)布尔多(十三)萨嚩(引)多么(二合)耳多(十四)萨嚩(引)多么(二合)惹(十五)苏(上)噜苏(上)噜(十六)矩噜矩噜(十七)母噜母噜(十八)屈嚩屈嚩(十九)摩诃屈嚩摩诃屈嚩(二十)矩曩知矩曩知(二十一)曩知曩知(二十二)赐儞赐儞(二十三)吉儞吉儞(二十四)佉佉(二十五)佉(去)奚佉(去)奚(二十六)区(上)啰区(上)啰(二十七)睹吒睹吒(二十八)诃曩诃曩(二十九)步多跛帝(三十)阿苏(上)啰补啰(三十一)尾驮望(二合)娑曩迦啰(三十二)乌枢瑟么(二合)俱路(二合)驮(三十三)摩诃么攞(三十四)驮么驮么(三十五)迦罗迦罗(三十六)矩噜矩噜(三十七)吽颇吒(三十八)苏(上)噜苏噜(三十九)[合*牛]颇吒(四十)诃曩诃曩(四十一)[合*牛]颇吒(四十二)娜诃娜诃(四十三)[合*牛]颇吒(四十四)跛者跛者(四十五)[合*牛]颇吒(四十六)缬哩(二合四十七)[合*牛][合*牛][合*牛](四十八)颇吒(四十九)娑嚩(二合引)诃(引五十)</p>
  <p id="a6e">心密言曰。</p>
  <p id="a6f">归命毕。</p>
  <p id="a6g">唵(一)嚩日啰(二合)俱路(二合)驮(二)摩诃么攞(三)诃曩娜诃跛者(四)尾驮望(二合)娑也(五)乌枢瑟么(二合)俱路(二合)驮(六)吽(七)颇吒(八)</p>
  <p id="a6h">甲胄密言曰。</p>
  <p id="a6i">唵(一)萨望伽髯(二)摩诃帝髯(三)嚩日啰(二合)舍宁(四)嚩日啰(二合)播舍(五)么那钵尾蛇(六)萨嚩弩瑟碱(二合七)娑担(二合)娑担(二合八)婆也婆也(九)吽(十)颇吒(十一)</p>
  <p id="a6j">器仗密言曰。</p>
  <p id="a6k">唵(一)苏(上)噜苏(上)噜(二)乌枢瑟么(二合)俱路(二合)驮(三)诃曩诃曩(四)吽(五)颇吒(六)</p>
  <p id="a6l">顶髻密言曰。</p>
  <p id="a6m">唵(一)始哩始啰(二)摩里宁(三)始儞(四)始儞始儞(五)始儞(六)吽(七)颇吒(八)</p>
  <p id="a6n">顶密言曰。</p>
  <p id="a6o">唵(一)入嚩(二合)攞(二)入嚩(二合)攞(三)萨嚩努瑟碱(二合四)婆担(合)波也(五)娑担(二合)婆也(六)努啰柘罗(七)努瑟碱(二合八)宁嚩啰也(九)啰讫叉(二合)啰讫叉(二合十)满(引十一)馺嚩(二合)诃(十二)</p>
  <p id="a6p">坐密言曰。</p>
  <p id="a6q">归命毕。</p>
  <p id="a6r">唵(一)娜难(上)多尾惹也(二)摩诃战拏(三)吽(四)颇吒(五)</p>
  <p id="a6s">心中心根本明曰。</p>
  <p id="a6t">唵(一)嚩日啰(二合)俱[口*路](二合)驮(二)摩诃摩攞(三)诃曩娜诃跛者(四)尾驮望(二合)娑也(二合五)尾驮望(二合)娑也(二合六)惹智攞滥耄娜啰(七)乌枢瑟么(二合)俱路(二合)驮(八)吽(九)颇吒(十)唵(十一)地哩迦(迦字半音以上三字合呼之十二)</p>
  <p id="a6u">复次薄伽梵无量广大力难踰越契相。<a id="a-6v"></a>薄伽梵根本印。<a id="a-6w"></a>先以手背相着乃交指。<a id="a-6x"></a>小指及大指自相合如针。<a id="a-6y"></a>大开掌。<a id="a-6z"></a>根本印二大指双招之。<a id="a-70"></a>奉送印改请印大指向外弹。<a id="a-71"></a>剪刀印先并二手。<a id="a-72"></a>屈小指。<a id="a-73"></a>以大指押甲上如环。<a id="a-74"></a>乃二环乃相拘握之。<a id="a-75"></a>头中指并舒。<a id="a-76"></a>右中指押左头指侧。<a id="a-77"></a>如剪刀股形。<a id="a-78"></a>徐动其股右转三遍。<a id="a-79"></a>并诵密言成结界。<a id="a-7A"></a>若左转三匝成解界。<a id="a-7B"></a>用大心真言。</p>
  <p id="a7C">制止印右手作拳直竖大指。<a id="a-7D"></a>若有忿怒者。<a id="a-7E"></a>诵密言以印降之彼被制止。<a id="a-7F"></a>用大心真言。</p>
  <p id="a7G">棒印二手各以大指押中名小甲成环。<a id="a-7H"></a>二环极力相握。<a id="a-7I"></a>舒头指如针用大心真言。</p>
  <p id="a7J">头印次前棒印。<a id="a-7K"></a>舒二头指屈中节。<a id="a-7L"></a>乃以头相拄。</p>
  <p id="a7M">顶印如前头印。<a id="a-7N"></a>舒开二头指用大心真言。</p>
  <p id="a7O">甲印准前顶印。<a id="a-7P"></a>各屈头指用印五处即同被甲。</p>
  <p id="a7Q">墙院印次前甲印舒二头指。<a id="a-7R"></a>即同以墙院绕。<a id="a-7S"></a>钩印次前墙院印各屈二头指如钩。<a id="a-7T"></a>徐招之。<a id="a-7U"></a>此印能呼召二足四类用大心真言。</p>
  <p id="a7V">惊怖印如钩印乃舒左中指。<a id="a-7W"></a>一切鬼魅悉皆惊恐用大心真言。</p>
  <p id="a7X">顶髻印次前惊怖印二头指相交入掌。<a id="a-7Y"></a>二中指微屈第一节头相拄。<a id="a-7Z"></a>此印持诵时用之。<a id="a-7a"></a>能除难调伏者用心中心真言。</p>
  <p id="a7b">普焰印外交指。<a id="a-7c"></a>以小指相合如针。<a id="a-7d"></a>微屈大指各捻头指甲侧。<a id="a-7e"></a>微举余指如焰形。</p>
  <p id="a7f">杵印双手内相交为拳。<a id="a-7g"></a>舒左中指。<a id="a-7h"></a>右头指如针用大心真言。</p>
  <p id="a7i">打车棒印右手掘大指为拳。<a id="a-7j"></a>徐步右转以左足顿地。<a id="a-7k"></a>向左亚身忿怒顾视。<a id="a-7l"></a>一切卒忤退散。<a id="a-7m"></a>阿修罗关键开辟用大心真言。</p>
  <p id="a7n">重杵印外交指合掌。<a id="a-7o"></a>头名指各为股。<a id="a-7p"></a>散舒大小指如五股重杵形。<a id="a-7q"></a>置顶即同灌顶。<a id="a-7r"></a>亦令贵敬亦能摄召。<a id="a-7s"></a>亦可举印于顶以水灌之。<a id="a-7t"></a>能满一切欲用大心真言。</p>
  <p id="a7u">罥索印右手左拳。<a id="a-7v"></a>以大指与头指相捻如环。<a id="a-7w"></a>以左手握右腕。</p>
  <p id="a7x">钺斧印舒二手五指。<a id="a-7y"></a>覆左掌仰右掌。<a id="a-7z"></a>以右小指拘左小指。<a id="a-80"></a>其无名中指亦然。<a id="a-81"></a>乃转腕向合拳。<a id="a-82"></a>左大指入右虎口中。<a id="a-83"></a>以右大指押左大指侧。<a id="a-84"></a>正立以右足顿地。<a id="a-85"></a>向右亚身。<a id="a-86"></a>辟一切卒忤开阿修罗关键。</p>
  <p id="a87">复次画像法。<a id="a-88"></a>用应肘量绁。<a id="a-89"></a>画大威力明王。<a id="a-8A"></a>通身黑色焰起忿怒形。<a id="a-8B"></a>左目碧色。<a id="a-8C"></a>发黄色上竖。<a id="a-8D"></a>咬下唇狗牙上出。<a id="a-8E"></a>衣虎皮裈蛇为璎珞。<a id="a-8F"></a>四臂。<a id="a-8G"></a>左上手持杵。<a id="a-8H"></a>下罥索。<a id="a-8I"></a>右上手并屈竖头指拟势。<a id="a-8J"></a>下手施愿。<a id="a-8K"></a>眉间颦蹙其目可怖。<a id="a-8L"></a>置象黑月八日或十四日。<a id="a-8M"></a>以赤华饮食供养。<a id="a-8N"></a>置雄黄等药加持。<a id="a-8O"></a>取三种验功力同前。</p>
  <p id="a8P">若于山顶布像诵十万遍。<a id="a-8Q"></a>后有业轮称吽字止矣。<a id="a-8R"></a>关锁开解。<a id="a-8S"></a>摧山竭海。</p>
  <p id="a8T">若于吉祥门首布像。<a id="a-8U"></a>芥子和己血。<a id="a-8V"></a>进火中一千八遍修罗女出。<a id="a-8W"></a>执行者入其宫。</p>
  <p id="a8X">若以牛五净洗么沙。<a id="a-8Y"></a>月蚀勿看月。<a id="a-8Z"></a>口含持明。<a id="a-8a"></a>复止。<a id="a-8b"></a>么沙生牙。<a id="a-8c"></a>后以掷人相敬。<a id="a-8d"></a>不生牙掷人尾娜末沙曩。</p>
  <p id="a8e">若黑狗舌捣安悉香和丸。<a id="a-8f"></a>以三金绁裹之。<a id="a-8g"></a>勃罗得迦木(天漆此漆通)合子盛之。<a id="a-8h"></a>黑月八日或十四日。<a id="a-8i"></a>持金刚像前加持一千八遍。<a id="a-8j"></a>药有佉吒声。<a id="a-8k"></a>后口含藏形寿千岁。</p>
  <p id="a8l">若油麻素悉多哩形。<a id="a-8m"></a>从左足割进火中令尽贵敬。</p>
  <p id="a8n">若盐为彼形。<a id="a-8o"></a>从右脚割进火中贵敬。</p>
  <p id="a8p">若加持华或果或香赠人贵敬。</p>
  <p id="a8q">若加持眼药一千八遍涂目见者贵敬。</p>
  <p id="a8r">若进遏伽华于火中一千八遍。<a id="a-8s"></a>日三时满七日能召夜叉女。</p>
  <p id="a8t">复次素皤明王密言门及诸法要密言曰。</p>
  <p id="a8u">曩慕啰　怛曩(二合)怛啰(二合)夜也(一)曩慕室战(二合)拏嚩日啰(二合)播拏曳(二)摩诃药乞叉(二合)细曩(引)跛多(上)曳(三)唵(四)素(苏噜反下同)婆(上五)儞素婆(上六)仡哩(二合)恨拏(二合七)吽(八)仡哩(二合)恨拏(二合引)播也(九)[合*牛](十)阿曩也(十一)縠(十二)薄誐鑁(十三)尾儞也(二合)逻惹(十四)[合*牛](十五)颇吒(十六)娑嚩(二合引)诃(十七)</p>
  <p id="a8v">若人于此密言求成验者。<a id="a-8w"></a>依求大威力明悉地法。<a id="a-8x"></a>用功当获成验。</p>
  <p id="a8y">若人为鬼神所忤。<a id="a-8z"></a>行者到彼当即自差。</p>
  <p id="a90">若加持灰黄芥子或清水二十一遍可以护身。<a id="a-91"></a>若取十一块土各加持二十一遍。<a id="a-92"></a>掷十方余一成护身。<a id="a-93"></a>路行作此法者盗贼不劫。</p>
  <p id="a94">若加持绁线作结。<a id="a-95"></a>满二十一带之护身。<a id="a-96"></a>小男女为鬼魅所中作此法差。</p>
  <p id="a97">若七色种子名香和水。<a id="a-98"></a>盛瓶中加持一百八遍。<a id="a-99"></a>浴之增福众人乐见。</p>
  <p id="a9A">若疗鬼魅立方坛。<a id="a-9B"></a>以香水洒之。<a id="a-9C"></a>烧安悉香坐病人加持之。<a id="a-9D"></a>又加持水七遍洒彼面。<a id="a-9E"></a>彼大叫彼扑如不语。<a id="a-9F"></a>又洒之语矣。<a id="a-9G"></a>如诳即蚁坟土塑病者形。<a id="a-9H"></a>加持七遍以杵击形首。<a id="a-9I"></a>实说。<a id="a-9J"></a>若言不舍此人。<a id="a-9K"></a>即小五金之类和作刀子。<a id="a-9L"></a>从形脚段段割令尽。<a id="a-9M"></a>空中血下鬼死病差。<a id="a-9N"></a>或进盐于火中一百八遍。<a id="a-9O"></a>称病者名鬼死病差。<a id="a-9P"></a>或苦练木截进火中一百八遍鬼死病愈。<a id="a-9Q"></a>或芥子油和芥子。<a id="a-9R"></a>进火中一百八遍鬼族灭。</p>
  <p id="a9S">若七色种子和。<a id="a-9T"></a>进火中每日三时时二十五遍加那贵敬。</p>
  <p id="a9U">若加持迦罗尾茎七遍。<a id="a-9V"></a>击伏藏七下宝自涌出。</p>
  <p id="a9W">若人门上骨或泥作杵。<a id="a-9X"></a>以辟恶及业轮者。<a id="a-9Y"></a>准前茎击之杵成微尘。</p>
  <p id="a9Z">若一切怖畏逼身。<a id="a-9a"></a>诵一千八遍止矣。</p>
  <p id="a9b">若遏伽华和酥密酪。<a id="a-9c"></a>进火中每日三时时一百八遍王及大臣贵敬。</p>
  <p id="a9d">若进苦练叶于火中一百八遍。<a id="a-9e"></a>尾娜末沙曩。</p>
  <p id="a9f">若油麻稻谷华酥蜜酪和。<a id="a-9g"></a>进火中一百八遍贵敬。</p>
  <p id="a9h">若除油麻余依前。<a id="a-9i"></a>一切迦那见者贵敬。</p>
  <p id="a9j">若大敌来伐此国者。<a id="a-9k"></a>阿噜奚得迦杖。<a id="a-9l"></a>截内酥蜜酪中。<a id="a-9m"></a>进火中一千八遍兵敌退散。<a id="a-9n"></a>若一一依前。<a id="a-9o"></a>称己名夜半起论讼得理。</p>
  <p id="a9p">若进么蹉于火中一百八遍。<a id="a-9q"></a>尾娜末沙曩。</p>
  <p id="a9r">若进鼠狼薰胡毛于火中。<a id="a-9s"></a>一百八遍离合。</p>
  <p id="a9t">若进猴毛于稻谷[禾*會]火中。<a id="a-9u"></a>一百八遍家斗。</p>
  <p id="a9v">若鸦毛野猪或鹿毛。<a id="a-9w"></a>和进火中一百八遍美女失容。</p>
  <p id="a9x">若三日不食。<a id="a-9y"></a>步多木合子盛白芥子。<a id="a-9z"></a>寒林中掌而加持芥子。<a id="a-A0"></a>涌出土落地者。<a id="a-A1"></a>不涌出别贮之。<a id="a-A2"></a>后以涌者掷打人缚扑。<a id="a-A3"></a>以不涌者击之如故。</p>
  <p id="aA4">若进阿啰噜。<a id="a-A5"></a>迦华或灰于火中。<a id="a-A6"></a>一百八遍摩啰宁。<a id="a-A7"></a>若童子合绁线。<a id="a-A8"></a>一加持一结一百八结。<a id="a-A9"></a>缚彼咒师悉地。</p>
  <p id="aAA">若依前线作十一结。<a id="a-AB"></a>又一加持称彼名。<a id="a-AC"></a>一截满十一段彼七生不成悉地。</p>
  <p id="aAD">若一日不食。<a id="a-AE"></a>旋覆华饷迦华白胡椒和末之。<a id="a-AF"></a>制帝前加持二十一遍。<a id="a-AG"></a>和蜜服之得大聪明利智。</p>
  <p id="aAH">若先亡日不食。<a id="a-AI"></a>于制帝供养。<a id="a-AJ"></a>乃净室中独坐诵一百遍。<a id="a-AK"></a>先亡来现如生。</p>
  <p id="aAL">若三日不食。<a id="a-AM"></a>于制帝布金刚手像。<a id="a-AN"></a>诵一百八遍。<a id="a-AO"></a>夜静草上首东而睡。<a id="a-AP"></a>金刚手见种种身满愿众人贵敬。</p>
  <p id="aAQ">若加持菖蒲根二十一遍。<a id="a-AR"></a>口含论讼得理。<a id="a-AS"></a>若迦罗尾罗末敷华。<a id="a-AT"></a>和酥蜜酪。<a id="a-AU"></a>进火中每日三时时一百八遍。<a id="a-AV"></a>经七日得好婚。</p>
  <p id="aAW">若安悉香和酥蜜酪。<a id="a-AX"></a>进火中一百八遍。<a id="a-AY"></a>当家饮食谷麦无竭。</p>
  <p id="aAZ">若大河中立水至腰。<a id="a-Aa"></a>进华于火中象其华色得衣一事。</p>
  <p id="aAb">若欲知三世未然。<a id="a-Ac"></a>心念而睡。<a id="a-Ad"></a>本尊梦中为说。</p>
  <p id="aAe">若孕过月加持水一百八遍令服产矣。</p>
  <p id="aAf">若蚁坟土塑杵。<a id="a-Ag"></a>摩诃么娑二十一脔。<a id="a-Ah"></a>脔一加持烧熏杵。<a id="a-Ai"></a>乌蹉娜曩。<a id="a-Aj"></a>以炒稻谷华酥蜜酪。<a id="a-Ak"></a>和进火中一百八遍复。</p>
  <p id="aAl">若进寒林灰于火中。<a id="a-Am"></a>称毗那夜迦名一百八遍。<a id="a-An"></a>夜迦死。</p>
  <p id="aAo">若截审铭枝。<a id="a-Ap"></a>进火中一百八遍增福得财。</p>
  <p id="aAq">若截勃罗得迦枝。<a id="a-Ar"></a>进火中一百八遍大富。</p>
  <p id="aAs">若患热。<a id="a-At"></a>进红莲华须于火中一百八遍差。</p>
  <p id="aAu">若龙作病以龙华须进火中一百八遍差。</p>
  <p id="aAv">若有咒师被夺却悉地者。<a id="a-Aw"></a>画彼尊于金刚手像前室中。<a id="a-Ax"></a>以香华供养一日夜得本验。</p>
  <p id="aAy">若加持华一百八遍。<a id="a-Az"></a>依前供养同上。<a id="a-B0"></a>若遭霜雹雨雪。<a id="a-B1"></a>心念此密言止矣。</p>
  <p id="aB2">若加持素噜(二合)但(引)战曩末一百八遍涂目中隐。</p>
  <p id="aB3">若月蚀加持酥或剑或雄黄复止。<a id="a-B4"></a>又加持一百八遍贮之忆食即至。</p>
  <p id="aB5">若酥蜜酪油麻油相和。<a id="a-B6"></a>内惹底华。<a id="a-B7"></a>进火中每日三时时一百八遍。<a id="a-B8"></a>满七日人天夜叉或阿修罗女呼名即至。</p>
  <p id="aB9">若三金杵于山顶加持三十万遍。<a id="a-BA"></a>持之大威力。<a id="a-BB"></a>若六十万遍游四天下。<a id="a-BC"></a>一百万遍游于诸天。<a id="a-BD"></a>二百万遍为持明轮王。<a id="a-BE"></a>六百万遍进本尊宫。</p>
  <p id="aBF">若诵此密言。<a id="a-BG"></a>作诸家事法皆验。</p>
  <p id="aBH">复次以应肘量绁。<a id="a-BI"></a>画佛像。<a id="a-BJ"></a>处师子座手作说法相。<a id="a-BK"></a>以观自在及金刚手为侍者。<a id="a-BL"></a>金刚手通身青色。<a id="a-BM"></a>右持杵左作问法相。<a id="a-BN"></a>对此像前每日三时时诵二十一遍。<a id="a-BO"></a>满六个月得成就。</p>
  <p id="aBP">复次乌刍瑟么明王教法。<a id="a-BQ"></a>不拘净秽恒示忿怒相。<a id="a-BR"></a>诵满三十万遍得验。</p>
  <p id="aBS">若进炒稻谷华于火中。<a id="a-BT"></a>一千八遍王及大臣贵敬。</p>
  <p id="aBU">若进芥子于罗惹火中(唐云皂荚)一千八遍彼人贵敬。</p>
  <p id="aBV">若将帅足下土。<a id="a-BW"></a>左手持进火中一千八遍。<a id="a-BX"></a>大将大师并军人贵敬。</p>
  <p id="aBY">若盐塑彼形。<a id="a-BZ"></a>左手持刀割进火中一千八遍人天贵敬。</p>
  <p id="aBa">若粳米末捻彼形。<a id="a-Bb"></a>割一百八段进火中一切迦那贵敬。</p>
  <p id="aBc">若胡椒荜茇末进。<a id="a-Bd"></a>寒林火或旃陀罗家火中一千八遍啰拏贵敬。</p>
  <p id="aBe">若进妇人萎华鬘火中。<a id="a-Bf"></a>一千八遍一切迦那贵敬。</p>
  <p id="aBg">若加持牛黄或雄黄一千八遍。<a id="a-Bh"></a>涂身恶人贵敬入阵辟兵。</p>
  <p id="aBi">若制帝前置素噜但战曩。<a id="a-Bj"></a>或牛黄于阿说他叶上。<a id="a-Bk"></a>加持一千八遍涂目中。<a id="a-Bl"></a>见者贵敬所至胜利。</p>
  <p id="aBm">若大麦龙华须。<a id="a-Bn"></a>和进火中一千八遍丈夫贵敬。</p>
  <p id="aBo">复次不拘净秽诵三十万。<a id="a-Bp"></a>乌油麻和酥。<a id="a-Bq"></a>进火中一千八遍得验。</p>
  <p id="aBr">若盐塑彼形。<a id="a-Bs"></a>从右足割进火中。<a id="a-Bt"></a>令尽丈夫贵敬。</p>
  <p id="aBu">若芥子和其油。<a id="a-Bv"></a>进火中一千八遍国王大臣贵敬。</p>
  <p id="aBw">若加持华果或香七遍赠人贵敬。</p>
  <p id="aBx">若加持眼药涂之见者贵敬。</p>
  <p id="aBy">若进苦练叶于火中一千八遍乌柘吒曩。</p>
  <p id="aBz">若进油麻于火中一千八遍尾娜末沙曩。<a id="a-C0"></a>若寒林灰伴水。<a id="a-C1"></a>进火中一千八遍乌蹉娜曩。</p>
  <p id="aC2">若截俱吒迦和油。<a id="a-C3"></a>进火中一千八遍乌蹉娜曩。</p>
  <p id="aC4">若水湿衣披之而日中立。<a id="a-C5"></a>持密言衣干步沙曩。</p>
  <p id="aC6">若自在天王庙中以手覆石陵加持明摩啰宁。</p>
  <p id="aC7">若于圣金刚手菩萨前持密言。<a id="a-C8"></a>仍弹指勿绝摩啰宁。</p>
  <p id="aC9">若怨敌相向。<a id="a-CA"></a>先诵密言乃称吽或颇吒。<a id="a-CB"></a>彼失心或碎首。</p>
  <p id="aCC">若芥子毒药及血。<a id="a-CD"></a>进火中一千八遍乌柘吒曩。<a id="a-CE"></a>或尾娜末沙曩。<a id="a-CF"></a>或乌嗟曩。<a id="a-CG"></a>或小曩或摩啰宁。</p>
  <p id="aCH">若安悉香末和黑狗舌为丸。<a id="a-CI"></a>三金鍱裹。<a id="a-CJ"></a>勃罗得迦木染木是合子盛之。<a id="a-CK"></a>黑月八日或十四日。<a id="a-CL"></a>金刚像前加持一千八遍。<a id="a-CM"></a>药有佉吒佉吒声。<a id="a-CN"></a>口含藏形寿千岁。</p>
  <p id="aCO">若于山顶诵十万遍。<a id="a-CP"></a>复有一切枷锁及业轮但称吽或颇吒皆开止之。<a id="a-CQ"></a>亦摧山裂地竭海。</p>
  <p id="aCR">若吉祥门首己身血芥子和。<a id="a-CS"></a>进火中一千八遍阿修罗女出。<a id="a-CT"></a>执行者手同入其宫。</p>
  <p id="aCU">若加持素噜但战曩一千八遍置瓦碗中。<a id="a-CV"></a>以一瓦碗盖之。<a id="a-CW"></a>进酥于碗上月复止。<a id="a-CX"></a>涂目藏形寿千岁。</p>
  <p id="aCY">若诵一万遍彼如僮仆。<a id="a-CZ"></a>欲令摩啰宁亦随意。</p>
  <p id="aCa">复次密言曰。</p>
  <p id="aCb">曩慕啰怛曩(二合)怛啰(二合)夜也(一)唵(二)嚩日啰(二合)俱路(二合)驮(三)摩诃么攞(四)诃曩娜诃跛者(五)尾驮望(二合)娑也(六)乌刍瑟么(二合)俱路(二合)驮(七)吽(八)颇吒(吒半音呼之九)娑嚩(二合)诃(十)</p>
  <p id="aCc">复次画像法。<a id="a-Cd"></a>用应肘量绁。<a id="a-Ce"></a>画大威力明王。<a id="a-Cf"></a>通身黑色露出狗牙。<a id="a-Cg"></a>发黄上冲。<a id="a-Ch"></a>忿怒举身焰起。<a id="a-Ci"></a>左持杵右掷拏。<a id="a-Cj"></a>黑月八日或十四日布像。<a id="a-Ck"></a>以赤华赤食饮供养。<a id="a-Cl"></a>加持雄黄新绁披神线(天竺净行以绁线循环合为绳粗如三指名神线络膊之)或木屧杵轮钺斧剑等类。<a id="a-Cm"></a>若焰起成就持明仙。<a id="a-Cn"></a>烟生藏形。<a id="a-Co"></a>变热当善行。</p>
  <p id="aCp">复次大威力明王守护密言曰。</p>
  <p id="aCq">曩慕啰怛曩(二合)怛啰(二合)夜也(一)曩慕室战(二合)拏嚩日啰(二合)播拏裔(二)摩诃药乞叉(二合)细曩(引)跛多(上)裔(三)怛儞也(二合)他(引四)唵(五)嚩日啰(二合)俱[口*路](二合)驮(六)摩诃么攞(七)诃曩娜诃跛者么他(八)尾吉罗拏尾驮望(二合)娑也(九)乌刍瑟么(二合)俱路(二合)驮(十)吽(十一)[合*牛](十二)[合*牛](十三)颇吒(十四)颇吒(十五)颇吒(十六)馺嚩(二合引)诃(十七)</p>
  <p id="aCr">若以净器盛牛乳。<a id="a-Cs"></a>加持一华一掷于中满二十一遍成验。</p>
  <p id="aCt">复次观门法。<a id="a-Cu"></a>以指拄额。<a id="a-Cv"></a>想唵字在中作赤色。<a id="a-Cw"></a>次拄心吽字在中作青色。<a id="a-Cx"></a>后拄足发吒字在中作洁白色。<a id="a-Cy"></a>想己身同本尊。<a id="a-Cz"></a>诵守护密言二十一遍。<a id="a-D0"></a>随意至处为界。<a id="a-D1"></a>成护持魔众不近。<a id="a-D2"></a>欲眠为之梦想清净。<a id="a-D3"></a>此三字观门亦通诸金刚部念诵时用。</p>
 </body>
</html>