<!doctype html>
<html id="z3IBUgBgj" data-ver="902">
 <head>
  <meta charset="utf-8">
  <meta author="般若">
  <meta library="龙藏">
  <meta catalog="宋元入藏诸大小乘经">
  <meta period="唐">
 </head>
 <body>
  <h1 id="a1">大乘理趣六波罗蜜多经卷第三</h1>
  <h2 id="a2">不退转品第四</h2>
  <p id="a3">尔时慈氏菩萨摩诃萨。<a id="a-4"></a>头面着地礼佛双足。<a id="a-5"></a>面白佛言大圣世尊。<a id="a-6"></a>已说菩萨五种发心。<a id="a-7"></a>修行大乘得不退转。<a id="a-8"></a>然大悲心云何发起云何修行。<a id="a-9"></a>唯愿如来哀愍有情广为宣说。<a id="a-A"></a>利益安乐诸众生故。</p>
  <p id="aB">尔时薄伽梵告慈氏菩萨摩诃萨言。<a id="a-C"></a>善哉善哉善男子快问斯义。<a id="a-D"></a>汝今谛听善思念之。<a id="a-E"></a>吾当为汝分别解说断汝疑网。<a id="a-F"></a>所言五种心者。<a id="a-G"></a>第一大悲心。<a id="a-H"></a>当持此心坚固不舍。<a id="a-I"></a>念彼恶趣地狱众生。<a id="a-J"></a>复思其苦如契经说。<a id="a-K"></a>汝应知之今于此经重为汝说。<a id="a-L"></a>观诸有情皆是宿世。<a id="a-M"></a>父母宗亲所尊重境。<a id="a-N"></a>今在地狱现受众苦。<a id="a-O"></a>为十三火之所缠绕。<a id="a-P"></a>有二火焰从足而入彻顶而出复有二焰从顶而入通足而出。<a id="a-Q"></a>复有二焰自背而入从胸而出。<a id="a-R"></a>复有二焰从胸而入自背而出。<a id="a-S"></a>复有二焰从左胁入穿右胁出。<a id="a-T"></a>复有二焰从右胁入穿左胁出。<a id="a-U"></a>复有一焰从首而缠下至于足。<a id="a-V"></a>然此地狱诸众生身。<a id="a-W"></a>其形软弱犹如熟酥。<a id="a-X"></a>为彼众火交络焚热。<a id="a-Y"></a>其地狱火烧人间火。<a id="a-Z"></a>如烧氎花无复余烬。<a id="a-a"></a>或有众生为火所烧。<a id="a-b"></a>东西驰走以求救护莫知所为。<a id="a-c"></a>复有众生逃形无地却来赴火。<a id="a-d"></a>复有众生忽被掷置粪秽深坑。<a id="a-e"></a>坑中有虫其觜钴利。<a id="a-f"></a>纯是铜铁长十六指。<a id="a-g"></a>啄啖众生皮骨髓脑。<a id="a-h"></a>复有众生处煻煨中而被烧煮。<a id="a-i"></a>或有众生在碱水中而被漂溺。<a id="a-j"></a>是时狱卒以大铁网。<a id="a-k"></a>从中漉出犹若捕鱼。<a id="a-l"></a>置彼众生热铁地上偃卧烧炙。<a id="a-m"></a>次以铁钳镊取其舌。<a id="a-n"></a>复以洋铜灌注其口。<a id="a-o"></a>闷绝而死良久乃稣。<a id="a-p"></a>即欲奔驰意求免离终无得脱。<a id="a-q"></a>复有铁狗寻即逐之。<a id="a-r"></a>铁鸟铁觜随飞而啄。<a id="a-s"></a>骨肉分裂而啖食之。<a id="a-t"></a>遥见园林即欲攀上望得免脱。<a id="a-u"></a>其林树上皆生铁刺其一一刺长十六指其刺炎热。<a id="a-v"></a>众生欲上刺锋垂下。<a id="a-w"></a>从胸而入彻背而出。<a id="a-x"></a>受苦无量求脱无由。<a id="a-y"></a>乌鹫飞来啄取双眼。<a id="a-z"></a>复劈其脑取髓食之。<a id="a-10"></a>从此欲下刺锋向上。<a id="a-11"></a>眼耳鼻舌身肉手足。<a id="a-12"></a>及十指节悉皆分散。<a id="a-13"></a>随挂树上免脱无由。<a id="a-14"></a>狱卒收取盛铁囊中。<a id="a-15"></a>以热铁棒反覆捶打。<a id="a-16"></a>复有众生手足头髻。<a id="a-17"></a>五处磔裂以锯解之。<a id="a-18"></a>复有众生内铁臼中。<a id="a-19"></a>以其铁杵从头而捣。<a id="a-1A"></a>复有众生在于镬汤。<a id="a-1B"></a>铁杈翻转煮之糜烂。<a id="a-1C"></a>唯有骨在其命犹存。<a id="a-1D"></a>复有众生处于地狱。<a id="a-1E"></a>而以紫矿将为屋舍。<a id="a-1F"></a>纵火焚燎其焰洞然。<a id="a-1G"></a>紫矿镕流滴如热箭。<a id="a-1H"></a>复有地狱四面铁山。<a id="a-1I"></a>众生处中二山相拶。<a id="a-1J"></a>或时南北或复东西。<a id="a-1K"></a>二山合时其中众生脓血流出。<a id="a-1L"></a>复有地狱而有铁蛇。<a id="a-1M"></a>缠众生身从足至首而衔其头。<a id="a-1N"></a>尽力缚束髓血集顶。<a id="a-1O"></a>吸而食之唯残皮骨。<a id="a-1P"></a>复有地狱诸众生等。<a id="a-1Q"></a>而被狱卒三股铁叉而叉其身从两足入至顶及肩三处通出。<a id="a-1R"></a>其火随叉猛焰俱发。<a id="a-1S"></a>眼耳鼻口火出亦然。<a id="a-1T"></a>复有地狱以诸众生。<a id="a-1U"></a>卧热铁地或偃仆侧。<a id="a-1V"></a>次黑铁绳随身而拼。<a id="a-1W"></a>复以斤斧而[(尸@(非/蜀))*斤]斫之。<a id="a-1X"></a>如工匠师治诸湿木。<a id="a-1Y"></a>复有众生被诸狱卒。<a id="a-1Z"></a>从足至头[利-禾+皮]取其皮。<a id="a-1a"></a>[利-禾+皮]已作绳用充缰辔。<a id="a-1b"></a>衔勒众生上高山顶。<a id="a-1c"></a>其山热铁驱迫令登。<a id="a-1d"></a>鞭挞万般苦不可说。<a id="a-1e"></a>此等众生从无始来。<a id="a-1f"></a>皆我父母内外宗亲。<a id="a-1g"></a>今者流转在于地狱。<a id="a-1h"></a>经无量劫常受苦恼如已舍宅。<a id="a-1i"></a>恶业尽故暂生人天。<a id="a-1j"></a>于此造罪还堕地狱。<a id="a-1k"></a>菩萨摩诃萨观此众生受诸苦已起大悲心。<a id="a-1l"></a>次观鬼趣复起悲心。<a id="a-1m"></a>见诸众生处饿鬼中。<a id="a-1n"></a>一日一夜如人一月。<a id="a-1o"></a>以日计月十二为年。<a id="a-1p"></a>于鬼趣中寿五百岁。<a id="a-1q"></a>同于人间万五千岁。<a id="a-1r"></a>常受饥渴耳初不闻浆水之名何况眼见。<a id="a-1s"></a>然彼饿鬼身如大山。<a id="a-1t"></a>头如穹庐咽细如针。<a id="a-1u"></a>其发皮下垂覆两肩。<a id="a-1v"></a>犹如利刀割切形体。<a id="a-1w"></a>变为猛焰烧烂其身。<a id="a-1x"></a>如火燎薪苦痛难忍。<a id="a-1y"></a>其两腋毛下覆腰腹。<a id="a-1z"></a>次隐处毛下垂膝踝。<a id="a-20"></a>刀割火烧亦复如是。<a id="a-21"></a>经无量岁受如斯苦。<a id="a-22"></a>或遥见水奔赴求之。<a id="a-23"></a>及到其傍面仆而倒。<a id="a-24"></a>以恶业力其水变为脓血粪秽或作热砂。<a id="a-25"></a>其水两岸复有狱卒。<a id="a-26"></a>执持弓箭刀棒钺斧。<a id="a-27"></a>枪槊斫刺种种捶楚。<a id="a-28"></a>饥火所烧热渴迷乱。<a id="a-29"></a>寻返驰走猛火焚热莫知所之。<a id="a-2A"></a>狱卒随逐挝打斫截。<a id="a-2B"></a>手足支节悉皆损折。<a id="a-2C"></a>复有饿鬼朝产五子随产食之。<a id="a-2D"></a>夜生五子随生随食。<a id="a-2E"></a>由怀饥饿未曾暂饱。<a id="a-2F"></a>或遇天雨仰口承之。<a id="a-2G"></a>由业力故一滴入口。<a id="a-2H"></a>流入腹中变成猛火直过而出。<a id="a-2I"></a>或遇夏月热风起时。<a id="a-2J"></a>吹诸饿鬼堕砂碛中。<a id="a-2K"></a>下热砂烧上为日炙。<a id="a-2L"></a>饥渴热逼望见树林。<a id="a-2M"></a>欲取荫凉奔走至彼。<a id="a-2N"></a>荫避饿鬼随至皆移。<a id="a-2O"></a>何以故昔于人间或设施会。<a id="a-2P"></a>见有乞人悭惜不与。<a id="a-2Q"></a>非理打骂而驱遣之。<a id="a-2R"></a>以是业缘今受斯报。<a id="a-2S"></a>复有饿鬼于夜月时。<a id="a-2T"></a>净无云翳流光照触。<a id="a-2U"></a>毒热烁身如盛夏时复有饿鬼于盛冬时有大风起。<a id="a-2V"></a>由业力故吹诸饿鬼犹若飞尘。<a id="a-2W"></a>置冰山中受诸寒苦。<a id="a-2X"></a>从是受苦经无量时。<a id="a-2Y"></a>于此命终还堕地狱。<a id="a-2Z"></a>如是往来经无量岁。<a id="a-2a"></a>恶业尽已希得人身。<a id="a-2b"></a>生贫贱家悭吝不施。<a id="a-2c"></a>以乞自活转增贪惜。<a id="a-2d"></a>以贫穷故造十不善种种诸罪。<a id="a-2e"></a>从此命终复堕地狱受种种苦。<a id="a-2f"></a>其苦毕已生饿鬼中。<a id="a-2g"></a>如是往返经无数劫受如斯苦。<a id="a-2h"></a>此等众生亦于过去无量无边生死劫中。<a id="a-2i"></a>恒为父母六亲眷属。<a id="a-2j"></a>常为我故造不善业。<a id="a-2k"></a>今在饿鬼受斯苦报。<a id="a-2l"></a>菩萨摩诃萨观是苦已起大悲心。<a id="a-2m"></a>复次慈氏鬼趣既然。<a id="a-2n"></a>次观。<a id="a-2o"></a>傍生亦复如是。<a id="a-2p"></a>有诸獐鹿野干狐兔虎豹豺狼种种诸兽。<a id="a-2q"></a>及诸飞鸟野鸡鹅鸭。<a id="a-2r"></a>凫雁鸳鸯如是等类。<a id="a-2s"></a>若行若住栖止飞浮。<a id="a-2t"></a>恒畏于人大力鸟兽。<a id="a-2u"></a>若饮若食未曾暂安。<a id="a-2v"></a>昼夜之中常怀怖惧。<a id="a-2w"></a>复有傍生鼋鼍龟鳖鱼蚌虾蟆。<a id="a-2x"></a>室兽摩罗水族之类。<a id="a-2y"></a>恒被网捕生死水中。<a id="a-2z"></a>复有傍生蛇虺蝪蜥蚰蜒鼠狼。<a id="a-30"></a>此类傍生闇中而生闇中而死。<a id="a-31"></a>复有傍生虮虱蚤等。<a id="a-32"></a>依人身生还依人死。<a id="a-33"></a>复有傍生或依死尸。<a id="a-34"></a>或依粪湿或依草木。<a id="a-35"></a>当处而生还当处死。<a id="a-36"></a>或变化生还变化死。<a id="a-37"></a>所谓蛆虫螟蛤蟊螣[虫*阜]螽蛱蝶之类。<a id="a-38"></a>复有傍生恒食脓血。<a id="a-39"></a>及诸不净以为甘味。<a id="a-3A"></a>所谓猪狗蜣螂蝇虻之类。<a id="a-3B"></a>遥闻臭气以为香美。<a id="a-3C"></a>飞走驰赴恐不得餐。<a id="a-3D"></a>复有傍生不食美草唯食棘刺。<a id="a-3E"></a>不饮清流唯饮浊水。<a id="a-3F"></a>复有傍生非依草生而恒食草。<a id="a-3G"></a>所谓象马牛驴骆驼骡等畜生之类。<a id="a-3H"></a>或以铁钩钩斲其脑。<a id="a-3I"></a>令使调伏得已乘之。<a id="a-3J"></a>或穿鼻中或以辔勒。<a id="a-3K"></a>笼系其首负重而行。<a id="a-3L"></a>常被鞭挞种种呵骂迟疾须行。<a id="a-3M"></a>或有尪羸起已复倒。<a id="a-3N"></a>捶楚无限力不能前。<a id="a-3O"></a>皆由宿因今受斯苦。<a id="a-3P"></a>或食信施无复精勤。<a id="a-3Q"></a>偿他宿债遭此艰苦。<a id="a-3R"></a>如是驱役种种鞭打。<a id="a-3S"></a>尚未还足或取杀之。<a id="a-3T"></a>苦切万端陈告无所。<a id="a-3U"></a>生乏水草病无医药。<a id="a-3V"></a>死已[利-禾+皮]剥为人啖食。<a id="a-3W"></a>如是死已堕于地狱。<a id="a-3X"></a>何以故由心愚痴不知善恶。<a id="a-3Y"></a>不念父母生育劬劳。<a id="a-3Z"></a>不识因果不闻正法。<a id="a-3a"></a>亦无布施持戒善根。<a id="a-3b"></a>但念水草余无所知。<a id="a-3c"></a>此等傍生人所畜养。<a id="a-3d"></a>除畜养外余类傍生。<a id="a-3e"></a>所谓师子虎豹豺狼。<a id="a-3f"></a>及上所说水陆傍生。<a id="a-3g"></a>互相残害更相啖食。<a id="a-3h"></a>由是业故生地狱中。<a id="a-3i"></a>经无量劫受诸剧苦。<a id="a-3j"></a>地狱罪毕复趣傍生。<a id="a-3k"></a>如是往来经无量劫。<a id="a-3l"></a>此等傍生亦于过去。<a id="a-3m"></a>无量无边生死劫来。<a id="a-3n"></a>恒为父母六亲眷属。<a id="a-3o"></a>常为我故造不善业。<a id="a-3p"></a>今在傍生受斯苦报。<a id="a-3q"></a>菩萨摩诃萨观此苦已起大悲心。<a id="a-3r"></a>傍生既然次观人趣。<a id="a-3s"></a>有诸众生虽生人道多受贫穷。<a id="a-3t"></a>饥饿长时裸形露体。<a id="a-3u"></a>泥行雨宿霜获暑耘。<a id="a-3v"></a>日夜驱驰手足皴劈头发蓬乱羸步而前。<a id="a-3w"></a>乞白巡门未曾一饱。<a id="a-3x"></a>至于日暮偃卧饥眠。<a id="a-3y"></a>取给于他无相济者。<a id="a-3z"></a>虽有言行人不信从。<a id="a-40"></a>虽有姿容反遭轻贱。<a id="a-41"></a>恒行忍辱饶益于人。<a id="a-42"></a>而被嫌呵云自怯惧。<a id="a-43"></a>或有文艺人不录之。<a id="a-44"></a>省觐宗亲猜嫌求食。<a id="a-45"></a>或归信三宝谤谓邀名。<a id="a-46"></a>或赞叹于人便云谄曲。<a id="a-47"></a>或生下贱恒不自安。<a id="a-48"></a>系属于人进退唯命。<a id="a-49"></a>常冒寒热不知温凉。<a id="a-4A"></a>汲水采薪不辞劳倦。<a id="a-4B"></a>郎主之意都无愍心。<a id="a-4C"></a>小有差迟寻被鞭挞。<a id="a-4D"></a>自作自得非天与人。<a id="a-4E"></a>薄福所招过于死苦。<a id="a-4F"></a>譬如枯树枝叶皆无。<a id="a-4G"></a>一切飞禽不来栖托薄福之人亦复如是。<a id="a-4H"></a>尔时薄伽梵重说颂言</p>
  <p id="a4I">。</p>
  <p id="a4J">无言称痴闇　　有语谓风狂</p>
  <p id="a4K">亲近嫌谄谀　　远离云恐怖</p>
  <p id="a4L">忍辱言怯弱　　归信谓邀名</p>
  <p id="a4M">贫贱在人间　　实过于死苦</p>
  <p id="a4N">复次慈氏当知贫穷极为大苦。<a id="a-4O"></a>虽常亲近赞叹于人。<a id="a-4P"></a>以无福故过患随生。<a id="a-4Q"></a>以贫穷故恒遭凌辱。<a id="a-4R"></a>转造恶业堕捺落迦。<a id="a-4S"></a>复有豪贵族姓之人。<a id="a-4T"></a>多有仆使象马牛羊。<a id="a-4U"></a>亲戚眷属前后围绕。<a id="a-4V"></a>受胜妙乐犹若诸天。<a id="a-4W"></a>五欲迷荒转增贪恚。<a id="a-4X"></a>恒起我慢凌蔑于人。<a id="a-4Y"></a>尔时薄伽梵说伽他曰</p>
  <p id="a4Z">。</p>
  <p id="a4a">不摄五根多放逸　　贪财害己若怨家</p>
  <p id="a4b">耽荒五欲如醉人　　贵贱皆招生死苦</p>
  <p id="a4c">佛告慈氏菩萨摩诃萨。<a id="a-4d"></a>一切众生不知现在及与未来。<a id="a-4e"></a>自所造业如影随形。<a id="a-4f"></a>诸苦所因贪欲为本。<a id="a-4g"></a>更不修习善法津梁。<a id="a-4h"></a>烧灭宿因白法皆尽。<a id="a-4i"></a>从此没已复堕三涂。<a id="a-4j"></a>所以者何以贪欲故恒断生命。<a id="a-4k"></a>恃己势力劫夺他财。<a id="a-4l"></a>种种方便侵他妻妾。<a id="a-4m"></a>恣欲邪行不择亲疏。<a id="a-4n"></a>恒起希求作诸妄语。<a id="a-4o"></a>诡诈良善绮饰文词。<a id="a-4p"></a>诃毁有情作粗恶语。<a id="a-4q"></a>传说彼此离间他人。<a id="a-4r"></a>眷属诸亲不令和睦。<a id="a-4s"></a>恒怀贪嫉侮慢自高。<a id="a-4t"></a>嗔火所烧善业都尽。<a id="a-4u"></a>赞诸外道谤佛法僧。<a id="a-4v"></a>祠祀天神以求福祐。<a id="a-4w"></a>不知宿世三宝深恩。<a id="a-4x"></a>无量劫来为我勤苦。<a id="a-4y"></a>修习胜行菩提资粮。<a id="a-4z"></a>具一切智号之为佛。<a id="a-50"></a>而于生死长夜闇中。<a id="a-51"></a>为作灯明为归为救。<a id="a-52"></a>为船为筏拯济生灵。<a id="a-53"></a>置于人天大涅槃岸。<a id="a-54"></a>众生邪见我慢贡高犹如醉人。<a id="a-55"></a>五欲缠缚不修善法。<a id="a-56"></a>从此命终堕于地狱傍生鬼趣。<a id="a-57"></a>或在人中下贱贫穷。<a id="a-58"></a>受诸苦恼如被毒箭中于身心。<a id="a-59"></a>善法不修受斯苦报。<a id="a-5A"></a>菩萨摩诃萨观是苦已起大悲心。<a id="a-5B"></a>次观天趣观彼诸天。<a id="a-5C"></a>寿命长远无诸苦恼。<a id="a-5D"></a>将命终时五衰相现。<a id="a-5E"></a>一者头上花鬘悉皆萎悴。<a id="a-5F"></a>二者天衣尘垢所著。<a id="a-5G"></a>三者腋下自然汗出。<a id="a-5H"></a>四者两目数多眴动。<a id="a-5I"></a>五者不乐本居。<a id="a-5J"></a>此相现时新生天女。<a id="a-5K"></a>皆悉远离弃之如草。<a id="a-5L"></a>旧侍天女爱恋情深围绕而观。<a id="a-5M"></a>如欲舍命哽咽悲哭。<a id="a-5N"></a>各各就前哀号问讯。<a id="a-5O"></a>时天报曰彼新天女。<a id="a-5P"></a>我亦怜愍无有二心。<a id="a-5Q"></a>云何今者弃我如草。<a id="a-5R"></a>汝等于今悲哀惜我。<a id="a-5S"></a>以是因缘于旧生爱新者生嗔。<a id="a-5T"></a>五相现前必知死至。<a id="a-5U"></a>离天宫处美妙音声。<a id="a-5V"></a>天上色香悦意欲乐。<a id="a-5W"></a>迷乱失念离此宫耶。<a id="a-5X"></a>诸天会中不得久住。<a id="a-5Y"></a>我于今日命将尽耶如是苦恼。<a id="a-5Z"></a>犹箭中心。<a id="a-5a"></a>我等无依无怙无亲无主。<a id="a-5b"></a>无归无救失声悲叹。<a id="a-5c"></a>诸天快乐而舍我耶。<a id="a-5d"></a>又思善见宫城于今将绝。<a id="a-5e"></a>帝释宝座朝谒无由。<a id="a-5f"></a>殊胜殿中永断瞻望。<a id="a-5g"></a>释天宝象何日同乘。<a id="a-5h"></a>众花苑中无复能见。<a id="a-5i"></a>粗恶苑内介胄长辞。<a id="a-5j"></a>杂林苑中宴会无日。<a id="a-5k"></a>喜林园苑游止无期。<a id="a-5l"></a>波利质多及劫波树。<a id="a-5m"></a>白玉软石更无坐时。<a id="a-5n"></a>善法堂中集议长隔。<a id="a-5o"></a>曼陀枳尼殊胜池水沐浴无由。<a id="a-5p"></a>四种甘露亦难得食。<a id="a-5q"></a>五妙音乐顿绝听闻。<a id="a-5r"></a>咄哉大苦无常迅速。<a id="a-5s"></a>令我此身独婴此苦。<a id="a-5t"></a>刹那生灭而至死耶。<a id="a-5u"></a>诸天寿命乃如幻梦。<a id="a-5v"></a>脱衣弃地痛割身心。<a id="a-5w"></a>如被蛇螫极大苦恼。<a id="a-5x"></a>瞻仰余天愿垂慈愍。<a id="a-5y"></a>济我寿命。<a id="a-5z"></a>更延少日不亦乐乎。<a id="a-60"></a>能为我身除五衰相。<a id="a-61"></a>勿令堕彼马头山处沃焦海中。<a id="a-62"></a>虽有是言诸天闻之无能救者。<a id="a-63"></a>此天见已作是思惟。<a id="a-64"></a>彼等诸天不能相救延我寿命。<a id="a-65"></a>以是定知将死不久。<a id="a-66"></a>临命终时其天自见当生之处。<a id="a-67"></a>堕于地狱傍生鬼趣。<a id="a-68"></a>见是相已哽咽悲号闷绝躃地。<a id="a-69"></a>角眼相视寻即命终。<a id="a-6A"></a>随业而生堕三恶趣。<a id="a-6B"></a>以是当知天中大苦。<a id="a-6C"></a>流转不绝无有尽期。<a id="a-6D"></a>菩萨摩诃萨观是苦已起大悲心。<a id="a-6E"></a>慈氏当知譬如有人。<a id="a-6F"></a>以角弓弰滴大海水。<a id="a-6G"></a>弓所得水与大海水何者为多。<a id="a-6H"></a>慈氏菩萨摩诃萨白佛言。<a id="a-6I"></a>世尊其弓弰水极为微少。<a id="a-6J"></a>如何以此比大海乎。<a id="a-6K"></a>以是大海极为深广。<a id="a-6L"></a>云何方比弓弰水耶。</p>
  <p id="a6M">尔时薄伽梵告慈氏菩萨摩诃萨言。<a id="a-6N"></a>善男子从人天没堕三恶趣如大海水。<a id="a-6O"></a>复生人天如弓弰水。<a id="a-6P"></a>堕三涂者受苦无量。<a id="a-6Q"></a>不可称说不可思量如上略说三恶趣苦。<a id="a-6R"></a>如殑伽河而得一沙。<a id="a-6S"></a>其未说者如殑伽沙。<a id="a-6T"></a>寿命亦尔如人间寿经于百年。<a id="a-6U"></a>帝释天中为一昼夜。<a id="a-6V"></a>以此昼夜三十为月。<a id="a-6W"></a>十二为年寿一千年。<a id="a-6X"></a>如人间岁总三俱胝余六十亿。<a id="a-6Y"></a>以此寿量为彼黑绳大地狱中一日一夜。<a id="a-6Z"></a>以此日夜三十为月十二月为年。<a id="a-6a"></a>满一千年而为寿量。<a id="a-6b"></a>以此千年而于众合大地狱中为一日夜。<a id="a-6c"></a>以此日夜三十为月十二月为年。<a id="a-6d"></a>满二千年以为寿量。<a id="a-6e"></a>乃至阿鼻大地狱中寿一中劫。<a id="a-6f"></a>以是当知地狱众生寿命长远。<a id="a-6g"></a>诸天临终以天眼观。<a id="a-6h"></a>皆悉能知极怀忧恼。<a id="a-6i"></a>所有欲乐一时皆失。<a id="a-6j"></a>以其苦乐各十六分。<a id="a-6k"></a>一分苦生能灭天中十六分乐。<a id="a-6l"></a>是为菩萨摩诃萨。<a id="a-6m"></a>观见诸天临命终时。<a id="a-6n"></a>受如是苦起大悲心。<a id="a-6o"></a>慈氏当知此即菩萨摩诃萨第一大慈悲心。<a id="a-6p"></a>复次应起大精进心拔济有情置于涅槃安乐之处如彼商主作是思惟。<a id="a-6q"></a>父母宗亲咸悉贫匮。<a id="a-6r"></a>如何方便得免艰难。<a id="a-6s"></a>如是思已更无异方。<a id="a-6t"></a>唯有入海采如意珠。<a id="a-6u"></a>得已还归色养给侍。<a id="a-6v"></a>作是念已入海求之。<a id="a-6w"></a>得如意珠置高幢上。<a id="a-6x"></a>能雨一切种种珍宝。<a id="a-6y"></a>衣服饮食香花妓乐。<a id="a-6z"></a>父母宗亲随意所须悉令充足。<a id="a-70"></a>菩萨摩诃萨发菩提心。<a id="a-71"></a>求一切智亦复如是。<a id="a-72"></a>作是思惟一切众生。<a id="a-73"></a>皆我宿世父母亲属。<a id="a-74"></a>流转生死现受诸苦。<a id="a-75"></a>以何方便而得免离。<a id="a-76"></a>如是思已更无异方。<a id="a-77"></a>唯有入于六波罗蜜法海之中。<a id="a-78"></a>求一切智如意宝珠以济斯苦。<a id="a-79"></a>作是念已入法海中。<a id="a-7A"></a>而求种智如意宝珠置法幢上。<a id="a-7B"></a>布大慈云普雨一切神通功德陀罗尼门。<a id="a-7C"></a>惭愧衣服施为舍宅。<a id="a-7D"></a>净戒之香忍辱花鬘。<a id="a-7E"></a>精进之膳禅定为床。<a id="a-7F"></a>智慧甘露以为其食。<a id="a-7G"></a>诸法空寂而为其座。<a id="a-7H"></a>以大涅槃而为宝城。<a id="a-7I"></a>诸佛菩萨为善知识。<a id="a-7J"></a>降霔如是妙宝衣服香花妓乐。<a id="a-7K"></a>如是宝珠一切种智。<a id="a-7L"></a>唯除无上调御大师。<a id="a-7M"></a>无能拔济诸苦难者。<a id="a-7N"></a>永得安乐究竟涅槃。<a id="a-7O"></a>菩萨摩诃萨思惟是已决定自知得不退转。<a id="a-7P"></a>复发是愿愿我所生有苦难处。<a id="a-7Q"></a>代诸众生受诸苦恼。<a id="a-7R"></a>不愿自证解脱涅槃舍彼众生自求安乐。<a id="a-7S"></a>所以者何。<a id="a-7T"></a>一切声闻及辟支佛。<a id="a-7U"></a>自求解脱已入涅槃。<a id="a-7V"></a>无量无边不可胜数。<a id="a-7W"></a>不能利乐一切众生。<a id="a-7X"></a>不能称扬佛身功德。<a id="a-7Y"></a>菩萨摩诃萨设在三涂。<a id="a-7Z"></a>能令有情舍不善业。<a id="a-7a"></a>修习善法免离众苦。<a id="a-7b"></a>而得解脱况于人中。<a id="a-7c"></a>以是因缘菩萨摩诃萨。<a id="a-7d"></a>利乐十方一切有情。<a id="a-7e"></a>由此义故忉利诸天。<a id="a-7f"></a>大梵天王大自在天诸仙外道。<a id="a-7g"></a>恭敬供养皆悉容受。<a id="a-7h"></a>而此菩萨得不退心。<a id="a-7i"></a>三世诸佛所共称赞与授记别。<a id="a-7j"></a>菩萨摩诃萨修大乘者。<a id="a-7k"></a>自在无畏如师子王。<a id="a-7l"></a>一切众生随逐而行。<a id="a-7m"></a>永无怖畏直至菩提声闻缘觉诸阿罗汉。<a id="a-7n"></a>闻菩萨教深入岩窟。<a id="a-7o"></a>以衣覆头而趣涅槃。<a id="a-7p"></a>岂同大乘修菩萨行。<a id="a-7q"></a>自利利他无不蒙益。<a id="a-7r"></a>以是因缘转加精进。<a id="a-7s"></a>宁于三涂受无量苦。<a id="a-7t"></a>终不自利而取涅槃。<a id="a-7u"></a>过现未来一切有情所造恶业。<a id="a-7v"></a>应堕恶趣受诸苦者。<a id="a-7w"></a>愿集我身而代受之。<a id="a-7x"></a>我于过去及现在世。<a id="a-7y"></a>所修胜行一切善品诸功德法。<a id="a-7z"></a>愿皆回施一切有情速证涅槃。<a id="a-80"></a>所有珍财我愿悉舍。<a id="a-81"></a>打骂凌辱终不加报皆忍受之。<a id="a-82"></a>愿彼众生悉无罪累。<a id="a-83"></a>无量无边阿僧祇劫难行苦行。<a id="a-84"></a>我愿尽行而为众生。<a id="a-85"></a>誓求无上正等菩提。<a id="a-86"></a>精进修行禅定解脱得不退转。<a id="a-87"></a>又如过去无量无边菩萨摩诃萨。<a id="a-88"></a>精勤修习一切智智我亦当作如是修行。<a id="a-89"></a>所以者何。<a id="a-8A"></a>为度一切流转有情。<a id="a-8B"></a>安置涅槃无上解脱。<a id="a-8C"></a>复愿一切众生之类。<a id="a-8D"></a>若卵生若胎生。<a id="a-8E"></a>若湿生若化生。<a id="a-8F"></a>若有色若无色。<a id="a-8G"></a>若有想若无想。<a id="a-8H"></a>若非有想非无想。<a id="a-8I"></a>我皆令入大般涅槃。<a id="a-8J"></a>一切众生皆令圆满六波罗蜜。<a id="a-8K"></a>具足成就无上佛身百福庄严。<a id="a-8L"></a>三十二相八十种好。<a id="a-8M"></a>项背圆光过百千日。<a id="a-8N"></a>众生乐见瞻仰无厌。<a id="a-8O"></a>复愿十方世界一切众生。<a id="a-8P"></a>功德庄严悉皆如佛。<a id="a-8Q"></a>复发是愿愿舍此身。<a id="a-8R"></a>为于法界一切众生打骂诃责。<a id="a-8S"></a>或时系缚苦切凌辱欲断命根。<a id="a-8T"></a>种种役使承顺无违。<a id="a-8U"></a>愿彼众生悉无罪累。<a id="a-8V"></a>发是愿已复更思惟。<a id="a-8W"></a>愿我速得成满此愿。<a id="a-8X"></a>复愿此身住于五趣。<a id="a-8Y"></a>利益安乐一切有情。<a id="a-8Z"></a>无依怙者为作依怙。<a id="a-8a"></a>游他国者为作示导。<a id="a-8b"></a>入海之者为作船筏。<a id="a-8c"></a>涉沟涧者为作桥梁。<a id="a-8d"></a>处旷野者为作泉井。<a id="a-8e"></a>寒冻之者为作柴薪。<a id="a-8f"></a>盛暑炎毒为作清凉。<a id="a-8g"></a>处黑闇者为作灯明。<a id="a-8h"></a>疲乏之者作软敷具。<a id="a-8i"></a>饥饿之者作甘美膳。<a id="a-8j"></a>渴乏之者化作甜浆。<a id="a-8k"></a>为裸露者而作衣服。<a id="a-8l"></a>亢旱饥馑为雨五谷。<a id="a-8m"></a>病苦之者为作良医。<a id="a-8n"></a>令疾除愈寿命延长。<a id="a-8o"></a>孤茕鳏寡而为侍者。<a id="a-8p"></a>诸贫穷者为作伏藏。<a id="a-8q"></a>随彼行住不相舍离。<a id="a-8r"></a>若远行者为作伴侣。<a id="a-8s"></a>并作车马令达所至。<a id="a-8t"></a>若邪见者为说正法令住正见。<a id="a-8u"></a>地狱苦者我誓入彼。<a id="a-8v"></a>地狱之中拔济令出。<a id="a-8w"></a>堕饿鬼者为作清凉甘美饮食除热饥渴。<a id="a-8x"></a>堕傍生类虎豹豺狼熊罴师子。<a id="a-8y"></a>化作肉山以充食啖。<a id="a-8z"></a>复发是愿食我肉者。<a id="a-90"></a>悉得充饱不相食啖。<a id="a-91"></a>象马牛羊獐鹿等兽。<a id="a-92"></a>我为彼作肥腻软草。<a id="a-93"></a>若诸众生食肉啖草五谷饮食。<a id="a-94"></a>随意所须悉令充足。<a id="a-95"></a>处人趣者随所乐欲。<a id="a-96"></a>我悉供给。<a id="a-97"></a>令无所乏复发是愿愿我悉得成就一切陀罗尼身。<a id="a-98"></a>随诸众生所在之处。<a id="a-99"></a>皆为救护作如意树。<a id="a-9A"></a>及作贤瓶出无尽财。<a id="a-9B"></a>给施一切具足圆满。<a id="a-9C"></a>或作医王除其疾病。<a id="a-9D"></a>以大悲手执法关钥。<a id="a-9E"></a>开涅槃城示佛知见。<a id="a-9F"></a>三僧祇劫难行苦行。<a id="a-9G"></a>救诸众生安住涅槃真实解脱。<a id="a-9H"></a>于所生处。<a id="a-9I"></a>常勤精进无有懈怠。<a id="a-9J"></a>利益安乐一切有情。<a id="a-9K"></a>为救众生处捺落迦。<a id="a-9L"></a>受苦无量如涅槃乐。<a id="a-9M"></a>复发是愿若一切众生未得解脱。<a id="a-9N"></a>我愿常居地狱不证菩提。<a id="a-9O"></a>慈氏当知即是菩萨摩诃萨第二精进勤求一切智智。<a id="a-9P"></a>复次慈氏行此行已。<a id="a-9Q"></a>应当更发三种胜心求不退转。<a id="a-9R"></a>乃至三无数劫精进修行。<a id="a-9S"></a>于一刹那无令间断。<a id="a-9T"></a>或有众魔作沙门形。<a id="a-9U"></a>或婆罗门形苦行之者种种异形。<a id="a-9V"></a>于大乘中求诸过失。<a id="a-9W"></a>勤修行者令其退转。<a id="a-9X"></a>作如是言佛道悬远。<a id="a-9Y"></a>经百千劫难行苦行。<a id="a-9Z"></a>难舍能舍国城妻子。<a id="a-9a"></a>象马七珍奴婢僮仆。<a id="a-9b"></a>身肉手足无所吝惜。<a id="a-9c"></a>如是布施经千万劫方证菩提。<a id="a-9d"></a>无量众生如是修习。<a id="a-9e"></a>皆未成佛悉已退转自取涅槃。<a id="a-9f"></a>设成佛果亦入涅槃。<a id="a-9g"></a>一种涅槃何须勤苦。<a id="a-9h"></a>汝求利益修二种事。<a id="a-9i"></a>一求现生常受快乐。<a id="a-9j"></a>人天种种胜妙五欲随意所作。<a id="a-9k"></a>小有苦者亦勿须怖。<a id="a-9l"></a>何以故。<a id="a-9m"></a>譬如农夫。<a id="a-9n"></a>岂惧虫鹿不营种耶。<a id="a-9o"></a>人天快乐亦复如是。<a id="a-9p"></a>虽有小苦快乐无穷。<a id="a-9q"></a>但自修持何忧何怖。<a id="a-9r"></a>二者自求涅槃。<a id="a-9s"></a>此生三生得阿罗汉自当解脱。<a id="a-9t"></a>何用勤苦求佛果耶。<a id="a-9u"></a>若复不能趣二乘者。<a id="a-9v"></a>且受人天种种快乐。<a id="a-9w"></a>设后厌离疾入涅槃。<a id="a-9x"></a>譬如有人用功虽少获利乃多。<a id="a-9y"></a>复有一人功力极多事不成办。<a id="a-9z"></a>设汝布施种种艰劳。<a id="a-A0"></a>都无所成自为欺诳。<a id="a-A1"></a>汝今与我行住共俱。<a id="a-A2"></a>出世涅槃进止同处。<a id="a-A3"></a>慈氏当知菩萨摩诃萨修大乘者。<a id="a-A4"></a>闻斯语已都不信从。<a id="a-A5"></a>作是思惟此是恶魔娆乱我耳。<a id="a-A6"></a>而作障碍欲诱诳我令退菩提。<a id="a-A7"></a>既知是已复发是心。<a id="a-A8"></a>我今不应违不誓愿。<a id="a-A9"></a>受如斯语决定进求无上佛果。<a id="a-AA"></a>而于大乘誓不退转。<a id="a-AB"></a>发三种心。<a id="a-AC"></a>云何为三。<a id="a-AD"></a>一者一切有情皆我宿世父母亲友。<a id="a-AE"></a>从无始际生死轮回受大艰苦。<a id="a-AF"></a>于八寒八热十六地狱受诸苦恼。<a id="a-AG"></a>复于饿鬼傍生趣中。<a id="a-AH"></a>及于人天亦复如是。<a id="a-AI"></a>况是我之宿世父母内外亲属而无悲恋。<a id="a-AJ"></a>是故我今誓取菩提不应退屈。<a id="a-AK"></a>慈氏当知此即菩萨摩诃萨。<a id="a-AL"></a>不退转中第一心也二者一切有情从无始来既为父母。<a id="a-AM"></a>一一生处在母腹中。<a id="a-AN"></a>寝食睡眠不得安止生育劬劳。<a id="a-AO"></a>以大悲心血变成乳长时不倦。<a id="a-AP"></a>咽苦吐甘。<a id="a-AQ"></a>功德日修愿我成长。<a id="a-AR"></a>自我薄祐夭寿而终。<a id="a-AS"></a>父母悲号自拔头发。<a id="a-AT"></a>推胸堕泪食旨不甘。<a id="a-AU"></a>一一生中皆有斯苦。<a id="a-AV"></a>所出目泪其量浅深过四大海。<a id="a-AW"></a>所饮母乳过四大河。<a id="a-AX"></a>复次一切有情无始至今。<a id="a-AY"></a>以恩爱故为我父母。<a id="a-AZ"></a>种种因缘为我舍命。<a id="a-Aa"></a>以是至今流转未息。<a id="a-Ab"></a>若此有情勤苦修习无上菩提。<a id="a-Ac"></a>即此有情悉合成佛。<a id="a-Ad"></a>由为我故生死无穷。<a id="a-Ae"></a>复次一切有情从无始来。<a id="a-Af"></a>怜愍我故造不善业心无改悔。<a id="a-Ag"></a>若此恶业可立形相。<a id="a-Ah"></a>计量积集过妙高山。<a id="a-Ai"></a>积业既然堕三恶趣于今不绝。<a id="a-Aj"></a>以是义故如何背恩。<a id="a-Ak"></a>自取涅槃而求解脱。<a id="a-Al"></a>譬如众人同犯王法。<a id="a-Am"></a>系在囹圄逃刑无路。<a id="a-An"></a>中有一人见墙小穴。<a id="a-Ao"></a>设诸方便自脱而行。<a id="a-Ap"></a>以是因缘免离苦难。<a id="a-Aq"></a>二乘之人亦复如是。<a id="a-Ar"></a>昔与众生同为痴爱。<a id="a-As"></a>系在三界生死囹圄求出无由。<a id="a-At"></a>中有一人见四谛门。<a id="a-Au"></a>知苦断集证灭修道。<a id="a-Av"></a>获阿罗汉自证涅槃。<a id="a-Aw"></a>修大乘者则不如是。<a id="a-Ax"></a>愿共众生同得解脱。<a id="a-Ay"></a>以戒定为双手智慧为呋钺大悲为钩钥。<a id="a-Az"></a>破烦恼贼摧生死军。<a id="a-B0"></a>开涅槃城升智慧殿。<a id="a-B1"></a>慈氏当知此即菩萨摩诃萨。<a id="a-B2"></a>修大乘者第二不退转心三者菩萨摩诃萨作是思惟。<a id="a-B3"></a>从无始际流转至今。<a id="a-B4"></a>一一有情互相系属。<a id="a-B5"></a>身口意业苦恼他人。<a id="a-B6"></a>作扰乱心发彼嗔恚。<a id="a-B7"></a>劫夺财宝种种贪求。<a id="a-B8"></a>断他命根食他血肉。<a id="a-B9"></a>如是杀害无量无边。<a id="a-BA"></a>设彼未终日夜思想。<a id="a-BB"></a>以何方便断彼命根。<a id="a-BC"></a>持其血肉充我饮啖。<a id="a-BD"></a>又怀憍慢恃己凌他说。<a id="a-BE"></a>彼为非自言。<a id="a-BF"></a>我是闻他胜事嫉妒心生。<a id="a-BG"></a>不耐他人中毒令死。<a id="a-BH"></a>见苦难者无有悲心。<a id="a-BI"></a>喜不自胜何当早逝。<a id="a-BJ"></a>见富贵者意不欲之愿犯刑名贬黜贫贱。<a id="a-BK"></a>愿他苦恼自受荣华。<a id="a-BL"></a>愿他财宝日夜销亡。<a id="a-BM"></a>愿我资财日日增长。<a id="a-BN"></a>愿彼忧苦我恒安乐。<a id="a-BO"></a>彼受憎嫌我纳爱敬。<a id="a-BP"></a>他作怨家自为亲友。<a id="a-BQ"></a>彼恒堕落我得超升。<a id="a-BR"></a>愿他贫穷我唯富有。<a id="a-BS"></a>我得智慧愿彼愚痴。<a id="a-BT"></a>无始生死日夜思惟。<a id="a-BU"></a>以如是心自求安乐。<a id="a-BV"></a>利益向己苦恼属他。<a id="a-BW"></a>无一众生不被侵害。<a id="a-BX"></a>名闻善事皆不愿他。<a id="a-BY"></a>口许心违常行如是。<a id="a-BZ"></a>种种迫胁令彼不安。<a id="a-Ba"></a>无量无边不可备说。<a id="a-Bb"></a>复以恶教示导他人。<a id="a-Bc"></a>现在未来堕于险道。<a id="a-Bd"></a>诈作知见辩证他人。<a id="a-Be"></a>令损珍财失其官爵。<a id="a-Bf"></a>以离间语斗乱亲疏。<a id="a-Bg"></a>巧诈多端令心相恨。<a id="a-Bh"></a>堕于地狱无有出期。<a id="a-Bi"></a>以粗恶言于他毁骂。<a id="a-Bj"></a>如以热箭中彼身心。<a id="a-Bk"></a>乃至。<a id="a-Bl"></a>命终何时暂忘。<a id="a-Bm"></a>假立名字毁訾多端。<a id="a-Bn"></a>损恼众生种种异语。<a id="a-Bo"></a>或作外道邪见仙人。<a id="a-Bp"></a>恚火烧心说邪恶法。<a id="a-Bq"></a>嗔恚炽盛坠陷有情。<a id="a-Br"></a>蛊道咒术妖魅符书。<a id="a-Bs"></a>令诸众生皆去修习。<a id="a-Bt"></a>互相损害疾病流行。<a id="a-Bu"></a>壮者衰羸少变令老。<a id="a-Bv"></a>明眼令瞽聪耳使聋。<a id="a-Bw"></a>端正之者而现丑容贡高之者而获癞病。<a id="a-Bx"></a>修善之者而令作恶。<a id="a-By"></a>智慧之者使令痴狂。<a id="a-Bz"></a>长寿之者而令夭丧。<a id="a-C0"></a>富贵之者而令贫贱。<a id="a-C1"></a>乃至今日未绝流行。<a id="a-C2"></a>复念我昔为外道师邪见教人。<a id="a-C3"></a>非法说法法说非法。<a id="a-C4"></a>令无量无边诸有情类退菩提心。<a id="a-C5"></a>堕于邪见非法之中。<a id="a-C6"></a>从此命终堕捺落迦傍生鬼趣。<a id="a-C7"></a>复有众生于往世中受我邪教。<a id="a-C8"></a>后崄峻山投身而下。<a id="a-C9"></a>入阎牟那河便取命终。<a id="a-CA"></a>云得生天于今不绝。<a id="a-CB"></a>复有无量众生。<a id="a-CC"></a>往殑伽河南阎牟河北二水中间。<a id="a-CD"></a>有大神树名尼拘陀。<a id="a-CE"></a>其树端正茂叶含翠扶疏荫映。<a id="a-CF"></a>地平广博此为施场。<a id="a-CG"></a>树下多立三钴铁戟。<a id="a-CH"></a>彼诸众生求生天者。<a id="a-CI"></a>于彼场中先行布施。<a id="a-CJ"></a>次剃髭发入河沐浴。<a id="a-CK"></a>望除罪垢然后上树。<a id="a-CL"></a>当铁戟上投身而下自取命终。<a id="a-CM"></a>从此死已云得生天。<a id="a-CN"></a>无始至今流行未绝。<a id="a-CO"></a>复有众生受我邪教。<a id="a-CP"></a>常自悭惜不行惠施。<a id="a-CQ"></a>若见施者起大嗔心。<a id="a-CR"></a>见受施人复生恚怒。<a id="a-CS"></a>何以故。<a id="a-CT"></a>我见施者及受施人。<a id="a-CU"></a>由此业缘俱堕地狱。<a id="a-CV"></a>以是见故无量劫中。<a id="a-CW"></a>受锇鬼苦于今未脱。<a id="a-CX"></a>复有众生受我邪教。<a id="a-CY"></a>多杀牛羊以血祀天。<a id="a-CZ"></a>何以故。<a id="a-Ca"></a>如是牛羊天赐与我。<a id="a-Cb"></a>我食其肉血应祭天。<a id="a-Cc"></a>无始至今受行其教。<a id="a-Cd"></a>已命终者堕恶趣中。<a id="a-Ce"></a>残害未宁互相食啖。<a id="a-Cf"></a>以愚痴故不得涅槃。<a id="a-Cg"></a>复有众生受我邪教。<a id="a-Ch"></a>于佛法僧常行诽谤。<a id="a-Ci"></a>复有众生受我邪教。<a id="a-Cj"></a>不信三世善恶因果。<a id="a-Ck"></a>言无布施亦无供养。<a id="a-Cl"></a>亦无其果无护魔法。<a id="a-Cm"></a>无善行无恶行亦无业果。<a id="a-Cn"></a>无此世无他世无地狱无饿鬼无傍生。<a id="a-Co"></a>无天无人无父无母。<a id="a-Cp"></a>一切众生犹如酒醉。<a id="a-Cq"></a>造酒之人而以麴米。<a id="a-Cr"></a>温凉调适遂有酒名饮则醉人。<a id="a-Cs"></a>此醉岂从父母生耶。<a id="a-Ct"></a>众生亦尔。<a id="a-Cu"></a>父母和合本由染爱而有我生我命终已更无有生。<a id="a-Cv"></a>譬如斫树烧已成灰种。<a id="a-Cw"></a>此灰者岂有树生。<a id="a-Cx"></a>我身亦尔死已无生。<a id="a-Cy"></a>以是故知定无因果。<a id="a-Cz"></a>由此而于父母师长。<a id="a-D0"></a>无有恭敬常毁骂之。<a id="a-D1"></a>无量生中教此邪法。<a id="a-D2"></a>令诸有情堕于地狱。<a id="a-D3"></a>或有外道以火烧身。<a id="a-D4"></a>或投水中自溺而死。<a id="a-D5"></a>或利戟上宛转而终。<a id="a-D6"></a>或修狗行以口食粪而求生天。<a id="a-D7"></a>或修牛戒如牛行李。<a id="a-D8"></a>饮水啖草裸露而行。<a id="a-D9"></a>不辨六亲而作淫乱。<a id="a-DA"></a>或有外道自饿不食。<a id="a-DB"></a>尽日而立夜后方食。<a id="a-DC"></a>或有外道五热炙身随日而转。<a id="a-DD"></a>或有外道常翘一足。<a id="a-DE"></a>或有外道常奉事月。<a id="a-DF"></a>白月一日啖食一口。<a id="a-DG"></a>二日二口乃至满月食十五口。<a id="a-DH"></a>黑月初日减食一口。<a id="a-DI"></a>二日二口至黑月尽但食一口。<a id="a-DJ"></a>或都不食。<a id="a-DK"></a>或有外道常持鸡戒。<a id="a-DL"></a>散食在地以足拨取。<a id="a-DM"></a>口拾而食知时而鸣或有外道裸形而行无有羞耻。<a id="a-DN"></a>燖去毛发日中而立随日而转于盛寒际处阴影中当风而立。<a id="a-DO"></a>或有外道断人命已。<a id="a-DP"></a>而取髑髅盛其饮食。<a id="a-DQ"></a>或有外道裸形无耻以灰涂身。<a id="a-DR"></a>或有外道炭墨涂身。<a id="a-DS"></a>以人髑髅支节诸骨。<a id="a-DT"></a>以为璎珞花鬘镮钏身首庄严。<a id="a-DU"></a>或有外道马尾鬃髦织为衣服。<a id="a-DV"></a>或有外道树皮为衣。<a id="a-DW"></a>或有外道鹫毛作衣。<a id="a-DX"></a>或有外道鸡毛为衣。<a id="a-DY"></a>以如是等外道邪法教诸众生。<a id="a-DZ"></a>以口业故无数众生。<a id="a-Da"></a>至今愚迷不得解脱。<a id="a-Db"></a>复从无始乃至于今。<a id="a-Dc"></a>以身恶业苦恼众生。<a id="a-Dd"></a>作狱卒身手执铁钳磔众生舌灌注洋铜。<a id="a-De"></a>又以铁槌打碎其骨。<a id="a-Df"></a>又以铁锯解诸众生。<a id="a-Dg"></a>又驱迫众生上于剑树。<a id="a-Dh"></a>抽出肠胃五藏而食。<a id="a-Di"></a>又以铁索缚束众生。<a id="a-Dj"></a>掷灰河中使受诸苦。<a id="a-Dk"></a>旋即曳出置热铁上。<a id="a-Dl"></a>如鱼在[金*敖]宛转受苦。<a id="a-Dm"></a>又逼起坐以热铁杓。<a id="a-Dn"></a>盛以洋铜灌口令饮。<a id="a-Do"></a>又以铁钳拔出其舌。<a id="a-Dp"></a>曳令长广铁犁耕之。<a id="a-Dq"></a>如上所说地狱苦中。<a id="a-Dr"></a>无始劫来我为此事。<a id="a-Ds"></a>种种身业苦恼众生。<a id="a-Dt"></a>又作师子虎豹豺狼熊罴等兽。<a id="a-Du"></a>残害众生饮血啖肉。<a id="a-Dv"></a>又作人王宰官士庶。<a id="a-Dw"></a>长者居士尊位之中。<a id="a-Dx"></a>抂法科税非理捶楚。<a id="a-Dy"></a>不行王法损害有情。<a id="a-Dz"></a>以是思惟无始至今。<a id="a-E0"></a>五趣众生无不恼害。<a id="a-E1"></a>斫头剜眼刵耳劓鼻。<a id="a-E2"></a>截舌啖肉敲骨出髓。<a id="a-E3"></a>斩其手足乃至断命。<a id="a-E4"></a>又在人中不。<a id="a-E5"></a>作余业而为魁脍。<a id="a-E6"></a>畋猎渔捕罘网矰缴夺众生命。<a id="a-E7"></a>所谓牛羊獐鹿狐兔鸡猪。<a id="a-E8"></a>鱼鳖等身分割支节。<a id="a-E9"></a>成大积聚而以贩鬻如是杀害无量无边。<a id="a-EA"></a>经于无量俱胝劫中。<a id="a-EB"></a>如是炫卖以自活命。<a id="a-EC"></a>复次慈氏菩萨摩诃萨。<a id="a-ED"></a>修大乘者应发是心如是思惟。<a id="a-EE"></a>我以贪嗔痴故。<a id="a-EF"></a>造作如是身口意业。<a id="a-EG"></a>诱诳损害一切众生。<a id="a-EH"></a>现堕地狱饿鬼畜生受诸苦恼。<a id="a-EI"></a>我今惭愧深自悔责。<a id="a-EJ"></a>作何方便以酬报之。<a id="a-EK"></a>如是思惟更无方便能偿斯愆。<a id="a-EL"></a>唯有志求阿耨多罗三藐三菩提。<a id="a-EM"></a>更无有能偿此债者。<a id="a-EN"></a>我得无上正等觉已。<a id="a-EO"></a>于此流转旷野碛中。<a id="a-EP"></a>广度众生置涅槃城安乐之处。<a id="a-EQ"></a>以一切智智如意宝珠。<a id="a-ER"></a>用酬无始所有深愆。<a id="a-ES"></a>慈氏当知此即菩萨摩诃萨第三不退转心也。<a id="a-ET"></a>如上三心发起修行精勤不怠。<a id="a-EU"></a>此心三心于大乘中。<a id="a-EV"></a>一心修行得不退转。</p>
  <p id="aEW">复次慈氏菩萨摩诃萨以此五种发菩提心修行大乘。<a id="a-EX"></a>速能成就一切智智。</p>
 </body>
</html>