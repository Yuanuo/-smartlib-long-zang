<!doctype html>
<html id="z3IBUg7gi" data-ver="658">
 <head>
  <meta charset="utf-8">
  <meta author="般若">
  <meta library="龙藏">
  <meta catalog="宋元入藏诸大小乘经">
  <meta period="唐">
 </head>
 <body>
  <h1 id="a1">大乘理趣六波罗蜜多经卷第二</h1>
  <h2 id="a2">陀罗尼护持国界品第二</h2>
  <p id="a3">尔时世尊欲说甚深理趣决定了义菩萨摩诃萨六波罗蜜多。<a id="a-4"></a>时即于东方有大光明。<a id="a-5"></a>金色晃耀照王舍大城迦兰多竹林精舍。<a id="a-6"></a>乃至三千大千世界皆作金色。<a id="a-7"></a>而此世界所有诸天。<a id="a-8"></a>护世四王释提桓因。<a id="a-9"></a>乃至他化自在天王大梵天王。<a id="a-A"></a>及日月星辰末尼灯烛。<a id="a-B"></a>所有光明皆不能及。<a id="a-C"></a>除佛世尊及彼灌顶受职菩萨二种光已。<a id="a-D"></a>余一切光皆悉映弊无复显现。<a id="a-E"></a>又此三千大千世界。<a id="a-F"></a>日月威光所不照处。<a id="a-G"></a>如是日月有大威德有大光明。<a id="a-H"></a>不能照彼幽瞑众生。<a id="a-I"></a>由佛光明令彼有情各得相见。<a id="a-J"></a>此诸世界所有宫殿。<a id="a-K"></a>屋舍墙壁山林草木。<a id="a-L"></a>种种诸物亦不能障如是光明。<a id="a-M"></a>所有诸山香山宝山黑山雪山。<a id="a-N"></a>及妙高山铁围山大铁围山。<a id="a-O"></a>目真邻陀山摩诃目真邻陀山。<a id="a-P"></a>如是等山遇斯光已。<a id="a-Q"></a>影透内外无所障碍。<a id="a-R"></a>下至阿鼻地狱上至非想非非想天。<a id="a-S"></a>悉亦蒙光靡不照耀。<a id="a-T"></a>如是三千大千世界所有诸光。<a id="a-U"></a>合成一光而无二相。<a id="a-V"></a>其中众生遇斯光者。<a id="a-W"></a>罪垢烦恼皆得销除。<a id="a-X"></a>身心安乐各作是念。<a id="a-Y"></a>我等蒙光得是安乐。<a id="a-Z"></a>尔时会中忽然而有六十俱胝七宝莲华。<a id="a-a"></a>犹如车轮从地涌出。<a id="a-b"></a>香气芬馥其色美妙。<a id="a-c"></a>种种杂色令人乐见。<a id="a-d"></a>其一一华复有无量无边百千万叶。<a id="a-e"></a>其众会上虚空之中。<a id="a-f"></a>自然而有微妙宝盖珠网交络遍覆大众。<a id="a-g"></a>如迦遮邻底迦柔软妙服触之悦意。<a id="a-h"></a>其莲华中所出香气。<a id="a-i"></a>周遍三千大千世界。<a id="a-j"></a>诸世界中所有天香龙神等香。<a id="a-k"></a>及余草木种种诸香。<a id="a-l"></a>此香及处无复香气。<a id="a-m"></a>又此三千大千世界。<a id="a-n"></a>种种有情蒙香所熏。<a id="a-o"></a>喜不自胜皆悉发心。<a id="a-p"></a>烦恼罪垢一切消灭。<a id="a-q"></a>尔时阿难陀。<a id="a-r"></a>见是光明希有之相。<a id="a-s"></a>奇特殊妙得未曾有。<a id="a-t"></a>即从座起整理衣服。<a id="a-u"></a>偏袒右肩长跪合掌而白佛言世尊以何因缘。<a id="a-v"></a>现此光明奇特之相。<a id="a-w"></a>此之光明及宝花香。<a id="a-x"></a>昔未闻见从何所来而现斯瑞。<a id="a-y"></a>唯愿世尊分别解说。<a id="a-z"></a>令此众会咸悉闻知。<a id="a-10"></a>尔时世尊告阿难陀。<a id="a-11"></a>汝今当知从此东方。<a id="a-12"></a>有世界名曰不眴。<a id="a-13"></a>彼有菩萨摩诃萨名无尽藏。<a id="a-14"></a>与六十俱胝大菩萨众恭敬围绕。<a id="a-15"></a>发意欲来故现斯瑞。<a id="a-16"></a>尔时世尊说是语时。<a id="a-17"></a>而此大地六种震动。<a id="a-18"></a>彼无尽藏菩萨放大光明现大神变。<a id="a-19"></a>威德自在雨妙香花。<a id="a-1A"></a>无量诸天以种种音乐。<a id="a-1B"></a>迎彼菩萨而为供养。<a id="a-1C"></a>彼无尽藏菩萨与六十俱胝菩萨摩诃萨众。<a id="a-1D"></a>而来至此迦兰多迦竹林精舍。<a id="a-1E"></a>住虚空中高七多罗树。<a id="a-1F"></a>皆悉恭敬合掌向佛。<a id="a-1G"></a>异口同音声遍三千大千世界。<a id="a-1H"></a>赞叹如来无量功德以微妙音而说颂曰</p>
  <p id="a1I">。</p>
  <p id="a1J">大哉大悟无染着　　无碍妙智清净眼</p>
  <p id="a1K">断除三毒无明习　　我礼无等大悲尊</p>
  <p id="a1L">远离怖畏诸疑网　　十力辩才无所畏</p>
  <p id="a1M">异道邪徒皆战栗　　自在犹如师子王</p>
  <p id="a1N">如来慧日大光明　　普照十方无挂碍</p>
  <p id="a1O">无明闇障惑已尽　　如日舒光照世间</p>
  <p id="a1P">无恃无依苦厄者　　生老病死久漂流</p>
  <p id="a1Q">真实悲愍大慈尊　　能拔轮回苦海难</p>
  <p id="a1R">无明颠倒生死源　　种种妄想为波浪</p>
  <p id="a1S">二障已除智自在　　游行不染如莲花</p>
  <p id="a1T">诸法无我本空寂　　犹如谷响性皆虚</p>
  <p id="a1U">无造无受如幻化　　救世大悲恒演说</p>
  <p id="a1V">佛了诸法如浮云　　亦如瀑水速流注</p>
  <p id="a1W">世法不坚愚所集　　圣智能观永断除</p>
  <p id="a1X">佛眼犹若青莲花　　超过日月百千倍</p>
  <p id="a1Y">三世人天共称赞　　我礼调御难思议</p>
  <p id="a1Z">佛具如是无边德　　广度群品若恒沙</p>
  <p id="a1a">无漏功德妙庄严　　是故我今头面礼</p>
  <p id="a1b">尔时无尽藏菩萨。<a id="a-1c"></a>与六十俱胝菩萨摩诃萨众。<a id="a-1d"></a>以是微妙伽他赞如来已。<a id="a-1e"></a>从空而下头面礼足右绕七匝。<a id="a-1f"></a>承佛圣旨各就莲花跏趺而坐。</p>
  <p id="a1g">尔时阿难陀以佛神力。<a id="a-1h"></a>从座而起偏袒右肩。<a id="a-1i"></a>长跪合掌而白佛言。<a id="a-1j"></a>此无尽藏菩萨从何所来。<a id="a-1k"></a>彼世界中佛号何等去此几何唯愿世尊分别解说。</p>
  <p id="a1l">尔时世尊告阿难陀。<a id="a-1m"></a>汝自问之彼无尽藏菩萨当为汝说。<a id="a-1n"></a>时阿难陀即问无尽藏菩萨摩诃萨言。<a id="a-1o"></a>族姓子从何所来。<a id="a-1p"></a>彼世界中佛号何等去此远近唯愿分别。<a id="a-1q"></a>时无尽藏菩萨言。<a id="a-1r"></a>汝今犹有去来之相而未除耶。<a id="a-1s"></a>阿难陀言我已久知此义。<a id="a-1t"></a>无尽藏菩萨言。<a id="a-1u"></a>汝若已知云何更问。<a id="a-1v"></a>乃生二种分别之心。<a id="a-1w"></a>若言来者是缘起义。<a id="a-1x"></a>若言去者是缘灭义。<a id="a-1y"></a>何处无此生灭相耶。<a id="a-1z"></a>然我国土无有去来生灭之相。<a id="a-20"></a>若无去来即是圣智所行之处。<a id="a-21"></a>若有去来即是世间生灭之相。<a id="a-22"></a>若有音声文字。<a id="a-23"></a>亦是世间生灭起尽之相。<a id="a-24"></a>然我国土本无文字。<a id="a-25"></a>亦无言说起尽之相。<a id="a-26"></a>若无起尽。<a id="a-27"></a>即是自觉圣智所行之境。<a id="a-28"></a>离文字相是则解脱。<a id="a-29"></a>尔时阿难陀白无尽藏菩萨言。<a id="a-2A"></a>圣者我不敢问辩才大士如是深妙之义。<a id="a-2B"></a>唯问圣者所居世界去此远近。<a id="a-2C"></a>及佛名字所未闻事。<a id="a-2D"></a>譬如关塞收税之人但有往来。<a id="a-2E"></a>不拣财宝多少有无皆合问之。<a id="a-2F"></a>今我声闻亦复如是。<a id="a-2G"></a>从他闻说正法之声。<a id="a-2H"></a>胜解修行自求涅槃是名声闻。<a id="a-2I"></a>今见圣者法应问之。<a id="a-2J"></a>我若闻已乐欲修习得安乐故。<a id="a-2K"></a>为欲增广大乘法故。<a id="a-2L"></a>又一切声闻独觉。<a id="a-2M"></a>悉从大乘出故。<a id="a-2N"></a>所以我问圣者。<a id="a-2O"></a>从何所来去此远近佛号何等。<a id="a-2P"></a>时无尽藏菩萨答阿难陀言。<a id="a-2Q"></a>如来应正等觉。<a id="a-2R"></a>现在不远何不问之。<a id="a-2S"></a>佛当为汝记别此事。<a id="a-2T"></a>于此众会悉得无疑。<a id="a-2U"></a>时阿难陀从座而起。<a id="a-2V"></a>整理衣服偏露右肩。<a id="a-2W"></a>长跪合掌而白佛言。<a id="a-2X"></a>唯愿大圣世尊为我说之。<a id="a-2Y"></a>唯愿善逝为我说之。<a id="a-2Z"></a>此会无量无边有情。<a id="a-2a"></a>因闻此法皆欲被精进甲修菩萨行。</p>
  <p id="a2b">尔时薄伽梵告阿难陀曰。<a id="a-2c"></a>汝今谛听善思念之。<a id="a-2d"></a>吾当为汝分别解说彼佛世界远近之事。<a id="a-2e"></a>及佛名号功德庄严。<a id="a-2f"></a>彼佛如来应正等觉。<a id="a-2g"></a>无碍无著一切智智。<a id="a-2h"></a>汝等大众皆应信受勿生惊疑。<a id="a-2i"></a>时阿难陀白佛言。<a id="a-2j"></a>大圣世尊我于今者愿乐欲闻。</p>
  <p id="a2k">尔时薄伽梵告阿难陀。<a id="a-2l"></a>去此东方过十殑伽沙微尘等世界。<a id="a-2m"></a>有世界名曰不眴。<a id="a-2n"></a>彼世界中有薄伽梵。<a id="a-2o"></a>名曰普贤如来应正等觉明行圆满善逝世间解无上士调御丈夫天人师佛世尊。<a id="a-2p"></a>今现在彼说大乘法。<a id="a-2q"></a>无尽藏菩萨从彼世界而来至此。<a id="a-2r"></a>彼佛世尊唯以诸大菩萨而为其众。<a id="a-2s"></a>无有声闻辟支佛名。<a id="a-2t"></a>何况有实。<a id="a-2u"></a>而彼菩萨久积净业。<a id="a-2v"></a>布施调伏善御六根。<a id="a-2w"></a>常行忍辱无所障碍。<a id="a-2x"></a>坚固菩提勤行精进。<a id="a-2y"></a>成就善巧静虑解脱。<a id="a-2z"></a>及三摩地三摩钵底。<a id="a-30"></a>游戏神通大智光明。<a id="a-31"></a>自在无碍文字巧妙。<a id="a-32"></a>慈悲喜舍犹若虚空。<a id="a-33"></a>悉能摧伏异道邪论。<a id="a-34"></a>降魔劳怨勇猛不退。<a id="a-35"></a>成就佛智微妙甚深。<a id="a-36"></a>如来十力四无所畏。<a id="a-37"></a>辩才不断智慧无碍。<a id="a-38"></a>深入缘起能离有无。<a id="a-39"></a>行于中道离我我所。<a id="a-3A"></a>有情寿命养育士夫。<a id="a-3B"></a>补特伽罗意生儒童。<a id="a-3C"></a>作者受者知者见者断见常见。<a id="a-3D"></a>远离一切妄执诸见。<a id="a-3E"></a>得陀罗尼素呾缆王。<a id="a-3F"></a>以如来印之所印也。<a id="a-3G"></a>普观众生坚固不舍。<a id="a-3H"></a>等如一子无有二心。<a id="a-3I"></a>演甘露法犹狮子吼。<a id="a-3J"></a>上中下类一切有情。<a id="a-3K"></a>闻斯法已无不获益。<a id="a-3L"></a>速疾安住涅槃正路。<a id="a-3M"></a>三明六通具八解脱。<a id="a-3N"></a>绍三宝种无有断绝。<a id="a-3O"></a>灌顶受职当作法王。<a id="a-3P"></a>能了有情度未度者。<a id="a-3Q"></a>诣菩提树坐于道场。<a id="a-3R"></a>处师子座自在无畏。<a id="a-3S"></a>降伏魔怨能现佛身。<a id="a-3T"></a>相好具足能转无上清净法轮。<a id="a-3U"></a>纯以大菩萨僧而为眷属。<a id="a-3V"></a>围绕说法利益有情。<a id="a-3W"></a>尔时会中一切众生。<a id="a-3X"></a>闻佛说彼诸大菩萨功德法已。<a id="a-3Y"></a>欢喜踊跃不能自胜。<a id="a-3Z"></a>即以无量天嗢钵罗华钵特摩华。<a id="a-3a"></a>拘牟头华奔茶利迦华曼荼罗华摩诃曼荼罗华。<a id="a-3b"></a>及余种种杂华。<a id="a-3c"></a>而散佛上及无尽藏菩萨等。<a id="a-3d"></a>六十俱胝菩萨大众之上而为供养。<a id="a-3e"></a>欢喜自庆而作是言。<a id="a-3f"></a>我等今日获大善利。<a id="a-3g"></a>得见如是大菩萨众。<a id="a-3h"></a>若余国土一切众生。<a id="a-3i"></a>闻我供养得亲近者亦获善利。<a id="a-3j"></a>闻彼菩萨功德法者。<a id="a-3k"></a>皆发无上正等觉心。<a id="a-3l"></a>时此会中三十六亿众生。<a id="a-3m"></a>皆发阿耨多罗三藐三菩提心。</p>
  <p id="a3n">尔时薄伽梵复告具寿阿难陀言。<a id="a-3o"></a>彼不眴世界无诸苦难。<a id="a-3p"></a>及三恶趣亦不闻名。<a id="a-3q"></a>亦无五众犯禁之名。<a id="a-3r"></a>亦无烦恼劳虑等声。<a id="a-3s"></a>亦无女人嫉妒悭吝懈怠嗔恚乱意愚痴。<a id="a-3t"></a>亦无障盖并诸习气。<a id="a-3u"></a>亦无种种上中下等杂类之名。<a id="a-3v"></a>亦无三乘差别之号。<a id="a-3w"></a>佛法僧宝平等一相。<a id="a-3x"></a>亦无魔及魔民异道邪见。<a id="a-3y"></a>亦无饥渴寒热等事。<a id="a-3z"></a>及我我所男女等相。<a id="a-40"></a>互相摄受种种异名。<a id="a-41"></a>而彼世界广博严净。<a id="a-42"></a>以六十万亿俱胝佛刹为一佛土。<a id="a-43"></a>亦无日月唯以菩萨愿力光明而为照耀。<a id="a-44"></a>地平如掌纯以帝青。<a id="a-45"></a>及吠琉璃末尼珠等。<a id="a-46"></a>种种杂宝间错庄严。<a id="a-47"></a>又以众宝莲花而散其上。<a id="a-48"></a>其花鲜明柔软第一。<a id="a-49"></a>如天妙触迦遮邻底迦衣。<a id="a-4A"></a>八重宝树交映蓊郁。<a id="a-4B"></a>周匝围绕以为垣墙。<a id="a-4C"></a>种种杂花而为严饰。<a id="a-4D"></a>亦无沙砾坑坎丘陵。<a id="a-4E"></a>土石黑山荆棘毒刺。<a id="a-4F"></a>唯有无量妙宝高山。<a id="a-4G"></a>虽有天人无别异相。<a id="a-4H"></a>不假杂食而用资身。<a id="a-4I"></a>亦无便利秽污不净。<a id="a-4J"></a>常以法喜禅悦为味。<a id="a-4K"></a>国土严净唯佛法王化诸菩萨。<a id="a-4L"></a>无有文字亦无言说。<a id="a-4M"></a>彼诸菩萨受化之时。<a id="a-4N"></a>来诣佛所恭敬合掌。<a id="a-4O"></a>目不蹔眴瞻仰如来。<a id="a-4P"></a>念佛三昧自然成就。<a id="a-4Q"></a>故彼世界名为不眴。<a id="a-4R"></a>念佛三昧云何是耶。<a id="a-4S"></a>所谓非色相生。<a id="a-4T"></a>亦非受想行识生。<a id="a-4U"></a>非前后边际智慧生。<a id="a-4V"></a>亦非现在见闻所生。<a id="a-4W"></a>佛告阿难其念佛三摩地不可思议。<a id="a-4X"></a>于诸法无所行。<a id="a-4Y"></a>而观诸法如实相。<a id="a-4Z"></a>无说无示无相无名。<a id="a-4a"></a>此即名为念佛三昧。</p>
  <p id="a4b">尔时曼殊室利菩萨摩诃萨。<a id="a-4c"></a>即从座起偏袒右肩。<a id="a-4d"></a>右膝着地合掌恭敬。<a id="a-4e"></a>而白佛言大圣世尊。<a id="a-4f"></a>若有善男子善女人。<a id="a-4g"></a>受持此六波罗蜜多经深妙理趣。<a id="a-4h"></a>得几所福。<a id="a-4i"></a>佛告曼殊室利菩萨摩诃萨。<a id="a-4j"></a>若有善男子善女人。<a id="a-4k"></a>于九十亿殑伽沙俱胝那庾多百千佛所。<a id="a-4l"></a>供养恭敬尊重赞叹。<a id="a-4m"></a>于意云何。<a id="a-4n"></a>此善男子善女人所得功德宁为多不。<a id="a-4o"></a>曼殊室利白佛言。<a id="a-4p"></a>甚多世尊甚多善逝。<a id="a-4q"></a>佛告曼殊室利菩萨摩诃萨。<a id="a-4r"></a>我今为汝分别演说。<a id="a-4s"></a>若有善男子善女人。<a id="a-4t"></a>能于此六波罗蜜多经甚深理趣大乘法宝。<a id="a-4u"></a>乃至一颂一句受持读诵。<a id="a-4v"></a>书写解说如说修行。<a id="a-4w"></a>而此功德胜前功德。<a id="a-4x"></a>所以者何此六波罗蜜多大乘理趣甚深法门。<a id="a-4y"></a>乃是一切诸佛之母。<a id="a-4z"></a>一切如来从此生故。</p>
  <p id="a50">尔时曼殊室利菩萨摩诃萨。<a id="a-51"></a>白佛言大圣世尊。<a id="a-52"></a>我今为欲拥护国界及受持此经典者。<a id="a-53"></a>常为守护为欲涤除一切障难。<a id="a-54"></a>说陀罗尼秘密文句。</p>
  <p id="a55">第一根本身真言曰　南谟萨嚩尾泥(一)唵(二)嚩(平声引)移(倪以反)湿嚩(二合)啰。</p>
  <p id="a56">第二心真言曰　唵(一)穆。</p>
  <p id="a57">第三头真言曰　唵(一)母(鼻音)穆。</p>
  <p id="a58">第四头髻真言曰　唵(一)庵暗穆。</p>
  <p id="a59">第五甲胄真言曰　唵(一)叆(引)穆莎诃。</p>
  <p id="a5A">第六器仗真言曰　唵(一)鏖(懊高反合口呼)穆。</p>
  <p id="a5B">大圣世尊此陀罗尼文句。<a id="a-5C"></a>是三世诸佛法身肢节。<a id="a-5D"></a>过去未来现在诸佛之所宣说。<a id="a-5E"></a>若有善男子善女人。<a id="a-5F"></a>于闲静处着新净衣。<a id="a-5G"></a>发大殷重无分别心诵百千遍。<a id="a-5H"></a>必得闻持永无忘失。<a id="a-5I"></a>若有善男子善女人持是经者。<a id="a-5J"></a>当知此人即是法师若有人轻毁违犯此法师者。<a id="a-5K"></a>当知即是轻毁违犯过去未来现在诸佛。</p>
  <p id="a5L">尔时薄伽梵赞曼殊室利菩萨摩诃萨言。<a id="a-5M"></a>善哉善哉汝今说是诸佛真言作大利益。<a id="a-5N"></a>拥护慈愍一切众生涤除障难。</p>
  <p id="a5O">尔时普贤菩萨摩诃萨。<a id="a-5P"></a>即从座起偏袒右肩。<a id="a-5Q"></a>右膝着地合掌恭敬。<a id="a-5R"></a>而白佛言大圣世尊。<a id="a-5S"></a>我亦为欲拥护国界及受持此经典者。<a id="a-5T"></a>常作守护为欲涤除障难。<a id="a-5U"></a>说陀罗尼秘密文句。</p>
  <p id="a5V">南谟啰纥(二合)旦(一)南谟悉驮南(二)南谟阿利也南(三)南莫娑(去)怒南(四)怛地(儞也反)他(五)唵(六)止哩止哩尼(七)悉哩悉哩尼(八)呬哩呬哩尼(九)呬吒呬吒(十)翳醯兮(十一)陀啰尼三靡(十二)莎诃。</p>
  <p id="a5W">世尊此陀罗尼秘密文句。<a id="a-5X"></a>乃是三世诸佛之所宣说。<a id="a-5Y"></a>若有善男子善女人持是经者。<a id="a-5Z"></a>当知此人即是法师。<a id="a-5a"></a>若有人轻毁此法师者。<a id="a-5b"></a>当知即是违犯过去未来现在三世诸佛。</p>
  <p id="a5c">尔时大圣观自在菩萨摩诃萨。<a id="a-5d"></a>即从座起偏袒右肩。<a id="a-5e"></a>右膝着地合掌恭敬。<a id="a-5f"></a>而白佛言大圣世尊。<a id="a-5g"></a>我亦为欲拥护彼善男子善女人持是经者。<a id="a-5h"></a>常作守护及所住国土。<a id="a-5i"></a>为欲涤除一切诸难。<a id="a-5j"></a>说陀罗尼秘密文句。</p>
  <p id="a5k">南谟娑满多没驮南(一)怛地(儞也反)他(二)唵(三)哩弭嚟(四)哩弭嚟(五)誐攞哩弭嚟(六)简侘(丑加反)哩弭嚟(七)尾止嚟(八)莎诃。</p>
  <p id="a5l">世尊此陀罗尼。<a id="a-5m"></a>乃是三世诸佛之所宣说。<a id="a-5n"></a>若有人能持是经者。<a id="a-5o"></a>当知此人即是法师。<a id="a-5p"></a>若人轻毁此法师者。<a id="a-5q"></a>当知即是轻毁三世诸佛。<a id="a-5r"></a>尔时曼荼罗诸天菩萨皆悉集会。<a id="a-5s"></a>其名曰。</p>
  <p id="a5t">金刚萨埵　金刚王　金刚染　金刚善哉　金刚宝　金刚威　金刚幢　金刚爱　金刚法　金刚利　金刚因　金刚语　金刚羯磨　金刚护　金刚药叉　金刚拳　金刚萨埵　金刚宝　金刚法　金刚羯磨　金刚嬉戏　金刚鬘　金刚歌　金刚舞　金刚香　金刚华　金刚灯　金刚涂香　金刚钩　金刚索　金刚锁　金刚铃。</p>
  <p id="a5u">金刚阿尾奢等异口同音共说法身种子陀罗尼曰。</p>
  <p id="a5v">唵慕欠阿(引声)吽怛阑(二合)纥哩(二合)恶。</p>
  <p id="a5w">此等大士诸大菩萨。<a id="a-5x"></a>恭敬合掌前白佛言。<a id="a-5y"></a>大圣世尊我等若见有人受持此经乃至一颂一句。<a id="a-5z"></a>我等恭敬供养尊重是人。<a id="a-60"></a>如毗卢遮那如来等无有异。</p>
  <p id="a61">尔时六波罗蜜多菩萨。<a id="a-62"></a>具足威仪而于佛前。<a id="a-63"></a>各各自说陀罗尼秘密文句。</p>
  <p id="a64">第一布施波罗蜜多菩萨说真言曰南谟薄伽伐谛曳(二合一)怛哩(二合)瑟拏(二合)哩(二)摩诃拨[少/兔]迷(三)吽索(苏各反)</p>
  <p id="a65">第二净戒波罗蜜多菩萨说真言曰。</p>
  <p id="a66">南谟薄伽伐谛曳(二合)贺啰贺啰獶施略(上乃刀反下卢遮反)乃以羝曷嚟拨啰(二合)没驮吽发吒。</p>
  <p id="a67">第三安忍波罗蜜多菩萨说真言曰。</p>
  <p id="a68">南谟薄伽伐谛曳(二合一)苏啰拨底(丁里反二)乃以羝(三)[尾*黑](尾黑反)吽儞(入声尔吉反)儞吠(二合)洒(四)索(桑各反)</p>
  <p id="a69">第四精进波罗蜜多菩萨说真言曰。</p>
  <p id="a6A">唵南谟薄伽伐谛曳(二合一)告思儞耶(二)末蓝微毛贺耶(三)吽发叱(半余声四)</p>
  <p id="a6B">第五静虑波罗蜜多菩萨说真言曰　南谟薄伽伐谛曳(二合一)呬里呬里(二)枳里枳里(三)弭里弭里(四)矩杀吒(二合)矩杀吒(二合五)唵(六)慕(引)哩(七)慕哩(二合)嚩(平声)莎诃。</p>
  <p id="a6C">第六智慧波罗蜜多菩萨说真言曰　南谟薄伽伐谛曳(一合二)揭谛揭谛(二)波罗揭谛(三)波罗僧揭谛(四)冒地莎诃。</p>
  <p id="a6D">时六波罗蜜多菩萨天等。<a id="a-6E"></a>皆白佛言大圣世尊。<a id="a-6F"></a>我等亦为拥护持是经者。<a id="a-6G"></a>说此陀罗尼秘密文句。<a id="a-6H"></a>若有善男子善女人。<a id="a-6I"></a>受持此经乃至一颂一句。<a id="a-6J"></a>我等供养恭敬尊重赞叹。<a id="a-6K"></a>如佛无异。</p>
  <p id="a6L">尔时毗沙门天王。<a id="a-6M"></a>亦为拥护国界受持经者。<a id="a-6N"></a>说自心真言。</p>
  <p id="a6O">怛地(尔也反)他(一)拘那里(二)阿羝[革*(卄/(ㄇ@人)/戊)]羝捺羝(三)阿娜羝(四)拘那里(五)莎诃。</p>
  <p id="a6P">尔时毗楼勒叉天王。<a id="a-6Q"></a>亦为拥护国界及受持经者。<a id="a-6R"></a>说真言曰　怛地(儞也反)他(一)阿誐儜(二)誐儜(三)敖哩(四)岸(平声)那(去声)哩(五)旃拏里(六)摩邓耆(七)卜羯斯(八)僧(去声)矩黎(九)没嚧(二合)洒黎莎诃。</p>
  <p id="a6S">尔时提头赖吒天王。<a id="a-6T"></a>亦为拥护国界及受持经者。<a id="a-6U"></a>说真言曰。</p>
  <p id="a6V">怛地(儞也反)他(一)[醫-酉+王]黎(二)怒米黎(三)怒闭奶(平声反)怒[醫-酉+耳]黎(五)闭黎(平声六)闭奶(平声七)莎诃。</p>
  <p id="a6W">尔时毗楼博叉天王。<a id="a-6X"></a>亦为拥护国界及受持经者。<a id="a-6Y"></a>说真言曰。</p>
  <p id="a6Z">恒地(儞也反)他(一)阿尼嚩尼(二)窘而(上去声三)怒拏(去声)迷(四)怒矩黎(五)悉哩怒哩(六)弭哩(七)怒莎诃。</p>
  <p id="a6a">时四天王白佛言大圣世尊。<a id="a-6b"></a>我等亦为拥护国土及善男子善女人受持经者。<a id="a-6c"></a>说此陀罗尼秘密文句。<a id="a-6d"></a>若有轻毁受持经者。<a id="a-6e"></a>即为轻毁三世诸佛。</p>
  <p id="a6f">尔时执金刚菩萨。<a id="a-6g"></a>亦为拥护受持经者。<a id="a-6h"></a>说真言曰。</p>
  <p id="a6i">南谟啰怛曩(二合)怛啰(二合)也耶(一)南谟矢战(二合平声)拏(二)袜日啰(二合上声)播拏(上声)曳(平声三)么诃药颂叉(二合)迻(上)那簸戴(上声)曳(平声四)宁(上)羝耶(二合五)拨啰(二合)入嚩(二合上声)履多(六)拘噜(二合)驮耶(七)讫栗(二合)多(八)比(入声频[山/密]反)俱胝目佉耶(九)噜么曷哩沙拏昧孕羯啰耶(十)的乞儭(二合)那(十一)难(上声)瑟鵽噜(二合)羯吒耶(十二)拨啰(二合)捻(入声)勃多(二合)袜日啰(二合)贺萨多耶(十三)萨嚩(平声)尾垽那(十四)微那夜迦尾特问(二合)娑那羯啰(引声)耶(十五此上十五句起请真言下三句正说真言)怛地(儞也反)他(一)吽袜日罗(二合)矩噜(二)那(去声)怛喇吒(三合)</p>
  <p id="a6j">尔时铃铎耳微那夜迦等。<a id="a-6k"></a>亦为拥护受持经者。<a id="a-6l"></a>说真言曰。</p>
  <p id="a6m">怛地(儞也反)他(一)唵(二)必致必致(三)摩必致摩必致(四)摩尾奢摩尾奢(五)摩入嚩(二合上)啰摩入啰(二合)啰(六)莎诃。</p>
  <p id="a6n">尔时阎魔罗王。<a id="a-6o"></a>亦欲拥护受持经者。<a id="a-6p"></a>说真言曰。</p>
  <p id="a6q">怛地(儞也反)他(一)悉哩(二)尾悉哩尼(三)质哩(四)尾质哩尼(五)儞呎儞呎(六)医醯兮(七)慕(上)多拨底(八)莎诃。</p>
  <p id="a6r">尔时诃哩底爱子母。<a id="a-6s"></a>亦为拥护受持经者。<a id="a-6t"></a>说真言曰。</p>
  <p id="a6u">怛地(儞也反)他(一)娜奶(儞谐反下准之)娜奶(二)顿奶顿奶(三)萨尾山微那夜迦喃(四)目佉髯磨喃(五)铄讫底(二合)悉担磨南(六)磨嚩都(七)莎诃。</p>
  <p id="a6v">尔时摩利支天。<a id="a-6w"></a>亦为拥护受持经者说真言曰。</p>
  <p id="a6x">怛底嚟(二合)磨宁(一)满怛啰(二合二)拨娜宁(三)么挽底(丁伊反平声四)怛地(儞也反)他(一)遏迦末斯(二)末迦末斯(三)頞怛那(去声)南末斯(四)拨吐迷洛叉(五)嗢拨吐迷洛叉(六)萨嚩昧以瓢(入声七)萨武拨萨倪(上声)瓢(八)曷洛叉(九)莎诃。</p>
  <p id="a6y">尔时迦噜拏王。<a id="a-6z"></a>为欲拥护国王大臣及受持经者。<a id="a-70"></a>说迦噜拏王理趣真言曰　乞史(二合)簸(一)唵(二)莎诃。</p>
  <p id="a71">尔时真实迦噜啰王。<a id="a-72"></a>为欲拥护国界及受持经者。<a id="a-73"></a>说真言曰。</p>
  <p id="a74">南谟萨哆埵(二合一)誐嚧拏耶(二)没孽啰摩诃没孽啰(三)缦惹(平声)缦惹(平四)萨嚩(上声)娜岸(平五)摩啰耶尾沙入索(六)嗢涅苏(上)哩耶(二合七)儞袍(八)慕(上)[貝*番](去)誐么哩补(九)铄讫多(二合)萨那(十)窣睹缦宁(上十一)萨莽[口*栗]多(十二)尾摇(十三)贺哩多(引)罗(十四)简底(顶伊反十五)噜质啰(十六)僧屹啰(二合)铭(十七)捺里与捺啰(二合十八)儞迦啰(十九)扯耶(二十)萨么曩(二十一)泥廋底(丁里反二十二)商佉(二十三)乞史(二合)啰(平声二十四)没哩(二合)娜罗(二十五)窘多(二十六)那嚩(去声)罗(二十七)三藐佉(二十八)尾洒(二十九)乞史(二合)跋宁(三十)</p>
  <p id="a75">时迦噜啰王才说是真言已。<a id="a-76"></a>一切恶龙毒气。<a id="a-77"></a>皆悉摧灭国土安宁。</p>
  <p id="a78">尔时大自在天王为欲拥护受持经者。<a id="a-79"></a>说真言曰。</p>
  <p id="a7A">怛地(儞也反)他(一)唵(二)怛吒耶(三)莎诃(四)悉怛吒耶(五)莎诃(六)嚩吒耶(七)莎诃(八)勿吒耶(九)莎诃(十)舍咄噜(二合)儞屹辇(二合)怛曩耶(十一)莎诃(十二)南谟迦吒(十三)尾迦吒(十四)羯胒(平声引)迦(去)罗(十五)播吒罗(上)耶褥多啰(十六)儞瑟吒(二合)简儞瑟吒(二合十七)简儞瑜惹难(上)羝(十八)誐罗(十九)儞尾(二合)誐罗(二十)尾舍拨啰(二合)尾舍(二十一)阿尾舍(二十二)噜捺啰(二合二十三)唠捺嚟(二合)那(二十四)汗囊汗囊(二十五)诺贺诺贺(二十六)跛者跛者(二十七)莽他莽他(二十八)尾特问(二合)娑也(二十九)尾特问(二合)婆也(三十)瑜倪始嚩(二合)啰(三十一)摩醯始缚(二合)啰(三十二)南谟悉谛窣睹(三十三)播摩醯(三十四)讶(颜忧反)慈(三十五)南谟始战(二合)拏耶(三十六)莎诃(三十七)拨啰(二合)战拏耶(三十八)莎诃(三十九)[泛-之+友]屹啰(二合引)耶(四十)莎诃(四十一)拔屹啰(二合)谛惹耶(四十二)莎诃(四十三)戍罗耶(短声下准此四十四)莎诃(四十五)戍罗匿(乃职反)贺嚩(二合)耶(四十六)莎诃(四十七)冰(并孕反)誐(上)耶(四十八)莎诃(四十九)冰誐佶洒(二合去声)耶(五十)莎诃(五十一)[卄/(阿-可+辛)/女]啰耶(五十二)莎诃(五十三)[卄/(阿-可+辛)/女]啰噜播耶(五十四)莎诃(五十五)佉(去声)啰耶(五十六)莎诃(五十七)佉啰噜播耶(五十八)莎诃(五十九)祢怛多啰耶(六十)莎诃(六十一)嗢特缚(去声二合)耶(六十二)莎诃(六十三)嗢特嚩(二合)系舍耶(六十四)莎诃(六十五)诺贺那(去)耶(六十六)莎诃(六十七)拨者那(去)耶(六十八)莎诃(六十九)阿目佉(去)耶(七十)莎诃(七十一)阿宁(上声)袜多迦耶(七十二)莎诃(七十三)鸟刍谶摩耶(七十四)莎诃(七十五)鸟刍谶摩噜涅啰(二合)耶(七十六)莎诃(七十七)瑜(上声)满(七十八)儞尾(二合)瑟底(七十九)也失者迦失质(八十)阿寐捺啰(二合)袜底(八十一)[卄/(阿-可+辛)/子]底末底(八十二)播那(八十三)壤誐(平八十四)污嚧(八十五)茗拏啰(八十六)谷乞史(二合八十七)纥[口*栗]奈监(八十八)摩呼(八十九)塞建(二合)那(九十)屹哩(二合)嚩(平声九十一)贺努(九十二)邬瑟佗(二合九十三)匿(乃职反)贺嚩(二合九十四)娜娑(九十五)室噜(二合)怛啰(二合九十六)罗逻(上)吒(九十七)室哩山(九十八)诺贺弥(九十九)莎诃(一百)发吒(二合一百一)</p>
  <p id="a7B">尔时毗沙门天王及诸天等。<a id="a-7C"></a>各说如是陀罗尼已俱白佛言大圣世尊。<a id="a-7D"></a>我等若见如是法师。<a id="a-7E"></a>受持读诵乃至一颂一句。<a id="a-7F"></a>常作拥护涤除一切灾难苦厄。<a id="a-7G"></a>及诸毒气呵骂捶打。<a id="a-7H"></a>种种疾患魑魅魍魉。<a id="a-7I"></a>不吉祥事皆悉消灭。<a id="a-7J"></a>佛告诸大士及毗沙门天王。<a id="a-7K"></a>汝等善能守护如是持经法师。<a id="a-7L"></a>此经名字尚不可闻。<a id="a-7M"></a>何况尽能受持读诵。<a id="a-7N"></a>恭敬供养尊重赞叹。<a id="a-7O"></a>以种种涂香末香烧香。<a id="a-7P"></a>华鬘衣服及妙宝盖。<a id="a-7Q"></a>缯彩幢幡香油酥灯。<a id="a-7R"></a>以如是等百千万种。<a id="a-7S"></a>供养法师应先发愿。<a id="a-7T"></a>闻此经已如说修行。<a id="a-7U"></a>我今以此持经法师。<a id="a-7V"></a>付嘱汝等应当拥护。<a id="a-7W"></a>乃至亲属亦当守护。<a id="a-7X"></a>令无衰患使得安乐。</p>
  <p data-pb></p>
  <h2 id="a7Y">发菩提心品第三</h2>
  <p id="a7Z">尔时薄伽梵作师子吼显明秘密总持门已。<a id="a-7a"></a>时慈氏菩萨摩诃萨即从座起。<a id="a-7b"></a>偏袒右肩右膝着地。<a id="a-7c"></a>一心合掌而白佛言。<a id="a-7d"></a>善哉善哉大圣世尊。<a id="a-7e"></a>能以大悲赞说如是秘密甘露胜陀罗尼守护法师。<a id="a-7f"></a>唯愿世尊哀愍众生。<a id="a-7g"></a>宣说阿耨多罗三藐三菩提法。<a id="a-7h"></a>令诸有情未发心者。<a id="a-7i"></a>云何发心。<a id="a-7j"></a>已发心者云何修行。<a id="a-7k"></a>复何因缘于大乘心得不退转。</p>
  <p id="a7l">尔时薄伽梵告慈氏菩萨摩诃萨言。<a id="a-7m"></a>若有善男子善女人。<a id="a-7n"></a>欲为有情修大乘行。<a id="a-7o"></a>欲度有情置大涅槃。<a id="a-7p"></a>应当先发五种胜心。<a id="a-7q"></a>云何为五。<a id="a-7r"></a>一者于诸有情普发平等大慈悲心。<a id="a-7s"></a>二者于一切种智心不退转。<a id="a-7t"></a>三者于诸有情起亲友想。<a id="a-7u"></a>于险难中誓当救护。<a id="a-7v"></a>四者常于有情起负债想。<a id="a-7w"></a>五者恒怀惭愧何时偿毕。<a id="a-7x"></a>能发如是五种心者。<a id="a-7y"></a>速能证得阿耨多罗三藐三菩提。</p>
  <p id="a7z">复次慈氏菩萨摩诃萨。<a id="a-80"></a>云何于大乘中。<a id="a-81"></a>一心修行得不退转。<a id="a-82"></a>如往昔时有一商人。<a id="a-83"></a>聪慧明达常行仁孝。<a id="a-84"></a>恒见父母宗亲贫苦。<a id="a-85"></a>常怀忧恼逼切身心。<a id="a-86"></a>以何方便而能给济。<a id="a-87"></a>作是思惟无过入海采如意宝。<a id="a-88"></a>而供给之得离贫苦。<a id="a-89"></a>以是因缘发勇猛心。<a id="a-8A"></a>不惜躯命从家而出。<a id="a-8B"></a>种种方便求觅资粮。<a id="a-8C"></a>及诸善伴船及船师。<a id="a-8D"></a>于其中路遇一异人从海而还。<a id="a-8E"></a>乃问此人如是忩遽欲何所之。<a id="a-8F"></a>商人具答如上因缘。<a id="a-8G"></a>为救贫穷今欲入海。<a id="a-8H"></a>求如意宝以相资给。<a id="a-8I"></a>彼异人言我昔离家亦复如是。<a id="a-8J"></a>为济亲族贫穷诸苦。<a id="a-8K"></a>既发家已路经旷野。<a id="a-8L"></a>度大砂碛绝无水草。<a id="a-8M"></a>多有野象虎豹豺狼毒蛇师子。<a id="a-8N"></a>或遇劫贼大山大河。<a id="a-8O"></a>饥渴寒热惊惧怖畏种种危难。<a id="a-8P"></a>与彼船师方至大海。<a id="a-8Q"></a>又遇恶风大鱼恶龙。<a id="a-8R"></a>雷电雹雨鼓浪洄澓。<a id="a-8S"></a>多有留难不可具说。<a id="a-8T"></a>虽受如是种种诸苦。<a id="a-8U"></a>尚不能获如意宝珠。<a id="a-8V"></a>但得资身粗自供足。<a id="a-8W"></a>犹未能济贫乏之亲。<a id="a-8X"></a>今劝仁者勿强艰苦徒自疲劳。<a id="a-8Y"></a>吾欲与仁别为经理。<a id="a-8Z"></a>所以者何然彼大海有种种难黑风黑山药叉罗刹。<a id="a-8a"></a>摩竭蛟龙众难非一。<a id="a-8b"></a>但曾闻有如意珠名。<a id="a-8c"></a>往者千万获无一二。<a id="a-8d"></a>以是因缘劝于仁者宜速回还。<a id="a-8e"></a>尔时商主闻是语已。<a id="a-8f"></a>倍复增进发三胜心入海不退。<a id="a-8g"></a>云何为三。<a id="a-8h"></a>一者父母兄弟宗亲贫苦。<a id="a-8i"></a>若斯如何空归不相救济。<a id="a-8j"></a>二者我之亲属昔时富有。<a id="a-8k"></a>惠我衣食怜愍于我。<a id="a-8l"></a>今者贫穷命不全济。<a id="a-8m"></a>如何放舍而欲退还。<a id="a-8n"></a>三者我在家时处理家务。<a id="a-8o"></a>策役驱使大小僮仆种种呵责。<a id="a-8p"></a>如何贫苦不相赈恤。<a id="a-8q"></a>令彼欢喜而欲退还。<a id="a-8r"></a>以是因缘念酬恩德。<a id="a-8s"></a>发大勇猛决定前进。<a id="a-8t"></a>要当入海求如意宝。<a id="a-8u"></a>得已还家济于亲属。<a id="a-8v"></a>恣其所用永离艰穷。<a id="a-8w"></a>菩萨摩诃萨亦复如是。<a id="a-8x"></a>发菩提心观于十方。<a id="a-8y"></a>六趣四生皆是我之宿世父母。<a id="a-8z"></a>怜愍我故造诸恶业。<a id="a-90"></a>堕于地狱饿鬼畜生受诸苦恼。<a id="a-91"></a>以是因缘而自思惟。<a id="a-92"></a>以何方便济斯苦难。<a id="a-93"></a>作是念已唯有入于六波罗蜜多大法海中。<a id="a-94"></a>求佛种智拯济有情生死之苦。<a id="a-95"></a>如是思已发大勇猛无退屈心。<a id="a-96"></a>精进勤求无有懈倦种种方便求觅资粮。<a id="a-97"></a>菩提善伴法及法师。<a id="a-98"></a>行至中路遇一魔王。<a id="a-99"></a>领诸眷属或现天身。<a id="a-9A"></a>或显人身婆罗门身。<a id="a-9B"></a>或作商主苾刍苾刍尼身。<a id="a-9C"></a>或余种种异类之身。<a id="a-9D"></a>而彼魔王问菩萨言。<a id="a-9E"></a>汝今忩忙欲诣何所。<a id="a-9F"></a>菩萨答言我为一切苦恼众生。<a id="a-9G"></a>今欲入于六度大海。<a id="a-9H"></a>求佛种智如意宝珠。<a id="a-9I"></a>以救一切贫乏众生。<a id="a-9J"></a>魔王复云我初发心亦复如是。<a id="a-9K"></a>为度一切苦恼众生。<a id="a-9L"></a>出生死家度大流转。<a id="a-9M"></a>旷野砂碛备受饥渴。<a id="a-9N"></a>盗贼恐怖众难非一。<a id="a-9O"></a>方至六度大法海中。<a id="a-9P"></a>或遇乞头或逢乞眼。<a id="a-9Q"></a>耳鼻舌身手足支节。<a id="a-9R"></a>心肺肠胃肝胆脾肾。<a id="a-9S"></a>国城妻子奴婢仆使。<a id="a-9T"></a>如是种种随乞而施。<a id="a-9U"></a>不生悭吝勤求智宝。<a id="a-9V"></a>经无量劫生死流转。<a id="a-9W"></a>在于苦海虽受种种诸苦难事。<a id="a-9X"></a>犹不能获无上菩提。<a id="a-9Y"></a>而但回求阿罗汉果。<a id="a-9Z"></a>出离三界寂灭涅槃。<a id="a-9a"></a>我今劝汝勿强劳苦。<a id="a-9b"></a>应自修持吾欲与汝共阶此果。<a id="a-9c"></a>所以者何我念三涂常受饥苦。<a id="a-9d"></a>心思吞啖仰面向空。<a id="a-9e"></a>谁来入口充我一饱。<a id="a-9f"></a>种种苦难逼切身心。<a id="a-9g"></a>人命无常过于山水。<a id="a-9h"></a>善知识者难遭难遇。<a id="a-9i"></a>若不信受后悔何追生死海中流转不定心如水月何有实耶。<a id="a-9j"></a>恶知识者易见易逢。<a id="a-9k"></a>恒乐劝人行菩萨道。<a id="a-9l"></a>舍财舍命望趣菩提。<a id="a-9m"></a>况诸佛出兴时乃一显。<a id="a-9n"></a>求者千万得无一二。<a id="a-9o"></a>以是劝仁不须劳苦。<a id="a-9p"></a>应求解脱自取涅槃。<a id="a-9q"></a>又三无数劫受诸勤苦。<a id="a-9r"></a>方能获得佛果菩提。<a id="a-9s"></a>此生三生证阿罗汉。<a id="a-9t"></a>一种无学何用苦为。<a id="a-9u"></a>无智愚人心希佛果备历艰苦经无量劫。<a id="a-9v"></a>尚未闻证阿罗汉果。<a id="a-9w"></a>何况能得无上菩提。<a id="a-9x"></a>譬如有人获一小鸟。<a id="a-9y"></a>更见有一迦噜啰王。<a id="a-9z"></a>即放手中已所执鸟。<a id="a-A0"></a>便前捕捉迦噜啰王。<a id="a-A1"></a>大者飞翔小者复失。<a id="a-A2"></a>愚求佛果亦复如是。<a id="a-A3"></a>弃此求余二果俱失既知是已愿早回心。<a id="a-A4"></a>于此生中必证罗汉。<a id="a-A5"></a>尔时菩萨闻是语已。<a id="a-A6"></a>转增勇猛发三种心。<a id="a-A7"></a>云何为三。<a id="a-A8"></a>一者一切众生从无始际生死已来皆我所亲。<a id="a-A9"></a>或为朋友现受苦恼。<a id="a-AA"></a>未得免离如何退还。<a id="a-AB"></a>二者一切众生从无始已来。<a id="a-AC"></a>给我衣食怜愍我深。<a id="a-AD"></a>今受轮回苦难非一云何未报乃生退心。<a id="a-AE"></a>三者一切众生从无始际皆我眷属。<a id="a-AF"></a>策役驱使转相呵责。<a id="a-AG"></a>未曾少分酬报彼恩。<a id="a-AH"></a>以是因缘不应退屈。<a id="a-AI"></a>更增勇猛求证菩提。<a id="a-AJ"></a>若证菩提一切智宝。<a id="a-AK"></a>用济生死苦难众生。<a id="a-AL"></a>是名菩萨摩诃萨于大乘中。<a id="a-AM"></a>一心修行得不退转。</p>
  <p id="aAN">复次慈氏当知即是菩萨摩诃萨。<a id="a-AO"></a>修大乘行发五种心。<a id="a-AP"></a>此五心中。<a id="a-AQ"></a>一者于诸有情起大悲心。<a id="a-AR"></a>二者为诸有情求一切智心无退转。<a id="a-AS"></a>此二心者于大乘法精进修行。<a id="a-AT"></a>三者一切有情皆我亲友。<a id="a-AU"></a>四者一切有情于我有恩。<a id="a-AV"></a>未有毫厘用相酬报。<a id="a-AW"></a>五者一切有情皆我眷属。<a id="a-AX"></a>我曾于彼起不善业。<a id="a-AY"></a>种种呵骂非理责罚。<a id="a-AZ"></a>深心惭愧何时偿毕。<a id="a-Aa"></a>此之三心令诸菩萨勇猛不退。<a id="a-Ab"></a>乃至证得阿耨多罗三藐三菩提。</p>
 </body>
</html>