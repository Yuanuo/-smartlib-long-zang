<!doctype html>
<html id="z3IBUgDgl" data-ver="605">
 <head>
  <meta charset="utf-8">
  <meta author="般若">
  <meta library="龙藏">
  <meta catalog="宋元入藏诸大小乘经">
  <meta period="唐">
 </head>
 <body>
  <h1 id="a1">大乘理趣六波罗蜜多经卷第五</h1>
  <h2 id="a2">净戒波罗蜜多品第六</h2>
  <p id="a3">尔时佛薄伽梵。<a id="a-4"></a>于大众中作师子吼。<a id="a-5"></a>广说布施波罗蜜多已。<a id="a-6"></a>时慈氏菩萨摩诃萨。<a id="a-7"></a>合掌恭敬而白佛言。<a id="a-8"></a>大圣世尊已说修大乘者兴大悲心。<a id="a-9"></a>行布施波罗蜜多。<a id="a-A"></a>以何方便而能圆满净戒波罗蜜多。<a id="a-B"></a>何名净戒防何过失。<a id="a-C"></a>云何护持而得清净。<a id="a-D"></a>设护净戒现在未来有何果报。<a id="a-E"></a>云何守护当证阿耨多罗三藐三菩提。<a id="a-F"></a>唯愿世尊分别广说。<a id="a-G"></a>利益安乐一切有情。<a id="a-H"></a>尔时如来应供正遍知明行圆满善逝世间解无上士调御丈夫天人师佛世尊。<a id="a-I"></a>赞慈氏菩萨摩诃萨言。<a id="a-J"></a>善哉善哉汝于无量百千亿劫奉持净戒。<a id="a-K"></a>普为利益安乐有情问如是义。<a id="a-L"></a>汝今谛听善思念之。<a id="a-M"></a>吾当为汝分别解说。<a id="a-N"></a>若有善男子善女人修大乘者。<a id="a-O"></a>若欲圆满净戒波罗蜜多。<a id="a-P"></a>应当如是发广大心。<a id="a-Q"></a>普为怜愍一切众生。<a id="a-R"></a>所谓不怖地狱不求生天。<a id="a-S"></a>不为已身自求解脱护持禁戒。<a id="a-T"></a>复作如是正念思惟。<a id="a-U"></a>我于昔时已发誓愿。<a id="a-V"></a>若见有情毁禁戒者。<a id="a-W"></a>誓当劝令坚持净戒。<a id="a-X"></a>以佛净戒而为璎珞庄严其身。<a id="a-Y"></a>若我不能护持戒者。<a id="a-Z"></a>云何以戒摄护有情。<a id="a-a"></a>以是因缘劝令持戒。<a id="a-b"></a>若不如是云何能置一切有情于阿耨多罗三藐三菩提。<a id="a-c"></a>所以者何若诸凡夫自不清净。<a id="a-d"></a>为毁戒者虽说正法劝他持戒。<a id="a-e"></a>终不信从反被轻呵。<a id="a-f"></a>若欲教他护持净戒。<a id="a-g"></a>何不自护而毁犯耶。<a id="a-h"></a>以是思之汝应持戒。<a id="a-i"></a>汝若不持汝口虽说自耳不闻。<a id="a-j"></a>如是种种被他讥毁。<a id="a-k"></a>何能劝人守护净戒。<a id="a-l"></a>以是当知先自检身。<a id="a-m"></a>离诸放逸坚持净戒波罗蜜多。<a id="a-n"></a>然后为人说正法要。<a id="a-o"></a>有情闻已便能信受。<a id="a-p"></a>既信受已护持佛戒。<a id="a-q"></a>具足清白乃至得成阿耨多罗三藐三菩提。</p>
  <p id="ar">复次慈氏若有众生发菩提心。<a id="a-s"></a>普为一切五趣四生。<a id="a-t"></a>乃至护持一禁戒者。<a id="a-u"></a>亦得名为入佛净戒波罗蜜多。<a id="a-v"></a>能得无上正等菩提。</p>
  <p id="aw">复次慈氏菩萨摩诃萨修大乘者。<a id="a-x"></a>见诸有情堕于恶趣。<a id="a-y"></a>应当修习净戒波罗蜜多。<a id="a-z"></a>拔济令出置于涅槃。<a id="a-10"></a>然修行时有三大障。<a id="a-11"></a>一者嗔恚二者悭贪三者染欲。<a id="a-12"></a>其嗔恚者能退悲心。<a id="a-13"></a>大悲心者一切菩提行之根本。<a id="a-14"></a>以悲力故于梦寐中不生杀想。<a id="a-15"></a>况[寤-吾+告]寤时断命食肉。<a id="a-16"></a>其悭贪者不能舍施。<a id="a-17"></a>于己财物常生悭惜。<a id="a-18"></a>于他财宝恒起贪求。<a id="a-19"></a>是故菩萨摩诃萨。<a id="a-1A"></a>见他财物如睹毒蛇不生贪着。<a id="a-1B"></a>其染欲者非清净行。<a id="a-1C"></a>应当远离五欲淤泥。<a id="a-1D"></a>然此贪欲诸苦根本。<a id="a-1E"></a>六波罗蜜之大障也。<a id="a-1F"></a>复能烧灭菩提之心。<a id="a-1G"></a>尔时薄伽梵而说颂言</p>
  <p id="a1H">。</p>
  <p id="a1I">女性妖媚幻惑人　　如怨诈亲不可近</p>
  <p id="a1J">贪欲迷荒坏清净　　如水瀑流摧石壁</p>
  <p id="a1K">女人之性多谄曲　　如水随流性不定</p>
  <p id="a1L">恒怀异志背其夫　　智者谛思应远离</p>
  <p id="a1M">譬如灵山白象王　　鼻有力能拔大树</p>
  <p id="a1N">及见母象心昏醉　　引入陷阱被调伏</p>
  <p id="a1O">如鹿食草饮清流　　复能远陟诸山谷</p>
  <p id="a1P">猎师能为诱鹿声　　彼鹿寻声来就死</p>
  <p id="a1Q">如鱼沉潜深隐处　　游泳水中难可见</p>
  <p id="a1R">为求其食吞钩饵　　贪欲丧身亦复然</p>
  <p id="a1S">譬如黑蜂贪其香　　醉象污流发香气</p>
  <p id="a1T">贪嗅此香集象身　　象耳摇动扑皆死</p>
  <p id="a1U">如灯无风焰炽燃　　飞蛾为明竞投赴</p>
  <p id="a1V">由斯入火自焚烧　　贪爱亡躯亦如是</p>
  <p id="a1W">五尘遍触众生身　　一一害人如毒药</p>
  <p id="a1X">受者如是谛思惟　　众苦积聚非安乐</p>
  <p id="a1Y">炎火炽然犹可触　　旋岚猛风或能系</p>
  <p id="a1Z">嗔恚毒蛇易调伏　　女人之心难可禁</p>
  <p id="a1a">无热池中功德水　　流入大海不堪饮</p>
  <p id="a1b">八味皆失同碱苦　　亲近女人善法尽</p>
  <p id="a1c">佛告慈氏以是因缘。<a id="a-1d"></a>当知女人不应亲近。<a id="a-1e"></a>乃至梦中不应思想。<a id="a-1f"></a>况觉悟时而行欲事。</p>
  <p id="a1g">复次菩萨摩诃萨离三障已。<a id="a-1h"></a>应当修习十种净戒。<a id="a-1i"></a>云何为十。<a id="a-1j"></a>所谓身三净戒口四净戒意三净戒。<a id="a-1k"></a>言身三者离杀盗淫。<a id="a-1l"></a>云何不杀。<a id="a-1m"></a>若见有情被损害时应以悲心往救其命。<a id="a-1n"></a>或以资财赎令得脱。<a id="a-1o"></a>设不免者以身代之。<a id="a-1p"></a>何况自杀。<a id="a-1q"></a>不偷盗者。<a id="a-1r"></a>菩萨摩诃萨于他财物。<a id="a-1s"></a>乃至梦中不生盗想。<a id="a-1t"></a>况于[寤-吾+告]寤而起盗心。<a id="a-1u"></a>应于自财以清净心。<a id="a-1v"></a>无所吝惜常行惠施。<a id="a-1w"></a>亦劝他人离不与取。<a id="a-1x"></a>恒行布施波罗蜜多。<a id="a-1y"></a>离染欲者。<a id="a-1z"></a>菩萨摩诃萨应当远离五欲境界。<a id="a-20"></a>亦为有情说欲过失。<a id="a-21"></a>复令众生离欲邪行。<a id="a-22"></a>赞说出家无量功德。<a id="a-23"></a>令多众生舍家出家。<a id="a-24"></a>拔济有情离贪爱狱。<a id="a-25"></a>是则名为身三善也。<a id="a-26"></a>言口四者。<a id="a-27"></a>谓离虚诳离间粗恶及无义语。<a id="a-28"></a>云何虚诳。<a id="a-29"></a>谓不见言见见言不见。<a id="a-2A"></a>闻觉知等亦复如是于此虚诳皆舍离之。<a id="a-2B"></a>作真实语名离妄语。<a id="a-2C"></a>复次言离间者。<a id="a-2D"></a>于彼说此于此说彼令生乖诤。<a id="a-2E"></a>若能离此常和合语。<a id="a-2F"></a>是则名为远离间语。<a id="a-2G"></a>粗恶语者。<a id="a-2H"></a>谓出恶言令彼热恼。<a id="a-2I"></a>所不欲闻而令闻之。<a id="a-2J"></a>若能离此常以软语令彼适悦。<a id="a-2K"></a>是则名为离粗恶语言。<a id="a-2L"></a>无义语者以染欲心戏弄谈谑。<a id="a-2M"></a>乃至邪论皆无义利。<a id="a-2N"></a>若能离此为益有情实语时语。<a id="a-2O"></a>是则名为离无义语。<a id="a-2P"></a>菩萨如是若能离口四过。<a id="a-2Q"></a>修习如来四种善语。<a id="a-2R"></a>常为有情说于妙语。<a id="a-2S"></a>令闻法者欢喜信受。<a id="a-2T"></a>如水清珠能清浊水。<a id="a-2U"></a>闻法信受亦复如是。</p>
  <p id="a2V">复次慈氏意不善业。<a id="a-2W"></a>亦有三种谓贪嗔痴。<a id="a-2X"></a>离贪嫉者。<a id="a-2Y"></a>见他尊贵多饶财宝起嫉妒心。<a id="a-2Z"></a>应正思惟作如是念。<a id="a-2a"></a>愿一切有情得大富贵无所乏少。<a id="a-2b"></a>是诸有情勤苦艰难今乃获得。<a id="a-2c"></a>云何于彼生嫉妒心。<a id="a-2d"></a>我于己财皆应奉彼。<a id="a-2e"></a>况彼自获我应随喜。<a id="a-2f"></a>云何乃反生嫉妒耶。<a id="a-2g"></a>以是因缘于彼有情。<a id="a-2h"></a>不应嫉妒但生随喜。<a id="a-2i"></a>若能如是除贪嫉者。<a id="a-2j"></a>是名菩萨持心净戒。<a id="a-2k"></a>复次离嗔害者。<a id="a-2l"></a>若菩萨摩诃萨被诸有情诸恶诬谤。<a id="a-2m"></a>无故打骂断截支节。<a id="a-2n"></a>菩萨于彼离嗔害心。<a id="a-2o"></a>作是思惟我已发愿。<a id="a-2p"></a>于诸有情不起嗔害。<a id="a-2q"></a>云何今日乃发是心。<a id="a-2r"></a>又我昔愿常以法药。<a id="a-2s"></a>蠲除有情嗔害之病。<a id="a-2t"></a>若于众生起嗔害者。<a id="a-2u"></a>自疾不能救何能救彼一切有情。<a id="a-2v"></a>复次若诸有情嗔菩萨时深自克责以我有过。<a id="a-2w"></a>福德鲜薄令他生嗔。<a id="a-2x"></a>我若无过彼必不嗔。</p>
  <p id="a2y">复次若菩萨摩诃萨。<a id="a-2z"></a>见二有情互相嗔恨结怨不舍。<a id="a-30"></a>菩萨见已生悲愍心。<a id="a-31"></a>此之有情不舍嗔恨。<a id="a-32"></a>当堕地狱火烧其身受大苦恼。<a id="a-33"></a>是我之咎。<a id="a-34"></a>应持法药疗此嗔病。<a id="a-35"></a>我昔誓愿愿与一切众生除嗔恚病。<a id="a-36"></a>云何今日不为断除此等众生。<a id="a-37"></a>常为恚魔之所执缚不自觉知。<a id="a-38"></a>以大猛火之所焚烧既被魔执。<a id="a-39"></a>设持利刀来杀害我。<a id="a-3A"></a>我知魔鬼不应生嗔。<a id="a-3B"></a>当于是人生大悲愍。<a id="a-3C"></a>复次离邪见者。<a id="a-3D"></a>一切众生皆有邪见极为深厚。<a id="a-3E"></a>菩萨大悲以正见炬。<a id="a-3F"></a>作大照明令见三宝又于佛法众僧所有功德深生信乐。<a id="a-3G"></a>一切外道一切众魔作障碍者。<a id="a-3H"></a>不能破坏正见之心。<a id="a-3I"></a>于大乘行无能退屈。</p>
  <p id="a3J">复次慈氏。<a id="a-3K"></a>菩萨摩诃萨行大乘者。<a id="a-3L"></a>欲令众生离不善行。<a id="a-3M"></a>先当自身远离十恶修行十善。<a id="a-3N"></a>何以故若诸菩萨自行十善。<a id="a-3O"></a>所有言教人皆信受。<a id="a-3P"></a>若自不行而教人者。<a id="a-3Q"></a>譬如有人为水漂溺。<a id="a-3R"></a>语岸上人我能救汝。<a id="a-3S"></a>无有是处。<a id="a-3T"></a>造十恶者亦复如是。<a id="a-3U"></a>自被十恶瀑流所漂。<a id="a-3V"></a>语诸众生我当度汝亦无是处。<a id="a-3W"></a>菩萨如是于十善戒具足修习复教他人如是展转。<a id="a-3X"></a>名为修习净戒波罗蜜多。<a id="a-3Y"></a>时慈氏菩萨摩诃萨复白佛言。<a id="a-3Z"></a>世尊如是有情。<a id="a-3a"></a>除断十恶修十善者。<a id="a-3b"></a>当获何果。<a id="a-3c"></a>尔时佛薄伽梵赞慈氏菩萨摩诃萨言。<a id="a-3d"></a>善哉善哉善男子。<a id="a-3e"></a>汝今谛听善思念之。<a id="a-3f"></a>吾当为汝次第解说。<a id="a-3g"></a>此十善业一一皆感四种果报。<a id="a-3h"></a>云何为四。<a id="a-3i"></a>一现在安乐。<a id="a-3j"></a>二烦恼怨贼势力羸劣。<a id="a-3k"></a>三于当来世常得尊贵无所乏少。<a id="a-3l"></a>四精勤修习当得无上正等菩提。<a id="a-3m"></a>离杀四者。<a id="a-3n"></a>一者菩萨摩诃萨。<a id="a-3o"></a>于一切众生不起害心。<a id="a-3p"></a>能施无畏亦不恐怖。<a id="a-3q"></a>以无怖故一切众生。<a id="a-3r"></a>亲近供养尊重赞叹。<a id="a-3s"></a>菩萨于彼生怜愍心。<a id="a-3t"></a>由慈心故过去所有。<a id="a-3u"></a>一切怨恨自然心息。<a id="a-3v"></a>二者嗔恚害心悉皆羸劣。<a id="a-3w"></a>以慈甘露用涂其心。<a id="a-3x"></a>而能蠲除嗔等热恼。<a id="a-3y"></a>睡眠安隐恒无恶梦。<a id="a-3z"></a>以慈心故药叉诸鬼。<a id="a-40"></a>食血肉者舍离害心。<a id="a-41"></a>及诸恶兽常相守护。<a id="a-42"></a>三者于未来世获三种果。<a id="a-43"></a>一者寿命长远常无中夭。<a id="a-44"></a>二者所生之处常无病苦。<a id="a-45"></a>三者大富饶财恒得自在。<a id="a-46"></a>四者以不杀故得佛法分。<a id="a-47"></a>于五趣中所生之处。<a id="a-48"></a>于世自在随意能住。<a id="a-49"></a>乃至坐于菩提树下。<a id="a-4A"></a>诸魔鬼神不能为障成等正觉。<a id="a-4B"></a>无量圣众之所围绕。<a id="a-4C"></a>慈氏此即离杀四种果报。<a id="a-4D"></a>复次离不与取亦四果报。<a id="a-4E"></a>一者于现生中得离贪嫉身心安乐。<a id="a-4F"></a>二者以离贪嫉。<a id="a-4G"></a>一切众生之所信向。<a id="a-4H"></a>委寄任用无复疑惑。<a id="a-4I"></a>与诸有情而作伏藏。<a id="a-4J"></a>三者于未来世得大富饶豪贵自在。<a id="a-4K"></a>所有珍财王贼水火无能侵夺。<a id="a-4L"></a>四者能与殑伽沙等一切诸佛主功德藏。<a id="a-4M"></a>所谓十八不共法等清净法财。<a id="a-4N"></a>二乘之人耳尚不闻何况得见。<a id="a-4O"></a>慈氏当知此即名为离偷盗业四种果报。<a id="a-4P"></a>复次离欲邪行亦四种报。<a id="a-4Q"></a>一者于现生中一切人天之所称赞。<a id="a-4R"></a>亦无疑阻人所敬重远离恶名。<a id="a-4S"></a>二者六根调善令染欲火势力微劣。<a id="a-4T"></a>三者于未来世所生之处。<a id="a-4U"></a>父母宗亲妻子眷属。<a id="a-4V"></a>孝友贞顺纯一无杂。<a id="a-4W"></a>离于女人所有过失。<a id="a-4X"></a>令诸众生无复爱染。<a id="a-4Y"></a>四者为离邪行而得马王阴藏之相。<a id="a-4Z"></a>乃至成就阿耨多罗三藐三菩提。<a id="a-4a"></a>慈氏当知此即名为离于邪行。<a id="a-4b"></a>四种果报。<a id="a-4c"></a>复次离虚诳语亦四种报。<a id="a-4d"></a>一者于现在世常行实语离虚诳语。<a id="a-4e"></a>诸天怜念常共守护。<a id="a-4f"></a>二者既无虚诳一切众生信受其语。<a id="a-4g"></a>若说法时人皆谛受无劳功力自然信行。<a id="a-4h"></a>设复有人自虽虚诳憎诳语人。<a id="a-4i"></a>见实语者心亦欢喜。<a id="a-4j"></a>以自妄语不信他实。<a id="a-4k"></a>若知真实深生敬重。<a id="a-4l"></a>当知实语为大利益。<a id="a-4m"></a>断妄语者一切恶业不复造作。<a id="a-4n"></a>何以故以他问时如实答故。<a id="a-4o"></a>若在闲静不起妄念。<a id="a-4p"></a>何以故若人问我汝闲居时生妄念不。<a id="a-4q"></a>若言无者是虚诳语。<a id="a-4r"></a>若言有者羞愧他人。<a id="a-4s"></a>以是因缘能令妄心渐渐微薄。<a id="a-4t"></a>三者所生之处口中常出青莲花香苏曼那香。<a id="a-4u"></a>一切有情之所爱敬。<a id="a-4v"></a>自实语者不疑他人有虚诳语。<a id="a-4w"></a>亦令他人信己实语。<a id="a-4x"></a>能令众生永断疑网。<a id="a-4y"></a>四者所出言词人皆信受。<a id="a-4z"></a>能令众生闻法欢喜。<a id="a-50"></a>乃至当得无上菩提。<a id="a-51"></a>慈氏当知此即离虚诳语四种果报。<a id="a-52"></a>复次不离间语亦四种报。<a id="a-53"></a>一者现在世中能令自他和合无诤所在安乐。<a id="a-54"></a>二者以和合故众人爱敬。<a id="a-55"></a>过去所有离间语罪悉得销灭。<a id="a-56"></a>于三恶趣心无忧惧。<a id="a-57"></a>三者于未来世得五种果。<a id="a-58"></a>一者能获金刚不坏之身。<a id="a-59"></a>世间刀杖无能损坏。<a id="a-5A"></a>二者于所生处得善眷属。<a id="a-5B"></a>无诸乖诤不相舍离。<a id="a-5C"></a>三者于所生处设不遭遇善友知识为说法者。<a id="a-5D"></a>自然觉悟无二法门。<a id="a-5E"></a>于佛法僧深生信向无有退转。<a id="a-5F"></a>四者令诸有情一心一事欢喜相向。<a id="a-5G"></a>速能证得慈三摩地。<a id="a-5H"></a>五者而能劝发一切有情修习大乘令不退转。<a id="a-5I"></a>四者远离间语常和合语。<a id="a-5J"></a>得善眷属随顺调伏。<a id="a-5K"></a>乃至涅槃不相舍离。<a id="a-5L"></a>慈氏当知此即名为离两舌语四种果报。<a id="a-5M"></a>复次离粗恶语亦四种报。<a id="a-5N"></a>一者现在世中离粗染垢心常清净。<a id="a-5O"></a>若于尘境妄起贪欲嗔恚风尘集诸藏识。<a id="a-5P"></a>菩萨摩诃萨兴大悲云。<a id="a-5Q"></a>降慈心雨灭妄贪欲。<a id="a-5R"></a>止恚风尘令得清净。<a id="a-5S"></a>二者软语之人一切爱乐赞叹随顺。<a id="a-5T"></a>令粗恶者渐令调伏。<a id="a-5U"></a>六根清净三业无染。<a id="a-5V"></a>三者以清净故。<a id="a-5W"></a>于当来世所生之处。<a id="a-5X"></a>永离三涂常生善处。<a id="a-5Y"></a>四者渐次能得无上菩提具梵音声。<a id="a-5Z"></a>说法之时随其类音各解其义。<a id="a-5a"></a>而生念言。<a id="a-5b"></a>今薄伽梵为我说法不为余人。<a id="a-5c"></a>所说妙法皆契我心。<a id="a-5d"></a>除我身心烦恼习气。<a id="a-5e"></a>慈氏当知此即名为离粗恶语四种果报。<a id="a-5f"></a>复次离无义语亦四种报。<a id="a-5g"></a>一者现在世中智人赞叹。<a id="a-5h"></a>心无卒暴而得安乐。<a id="a-5i"></a>二者所出言教人皆信受粗恶微薄。<a id="a-5j"></a>三者于未来世所生之处。<a id="a-5k"></a>恒闻种种如意音声。<a id="a-5l"></a>四者渐次能得无上菩提获无碍辩。<a id="a-5m"></a>设彼三千大千世界。<a id="a-5n"></a>所有一切天龙人非人等。<a id="a-5o"></a>来诣佛所同于一时。<a id="a-5p"></a>各各别问自所疑事。<a id="a-5q"></a>时薄伽梵于一刹那。<a id="a-5r"></a>以一言音悉能詶对。<a id="a-5s"></a>皆契本心断除疑网。<a id="a-5t"></a>慈氏当知此即名为离无义语四种果报。<a id="a-5u"></a>复次离贪嫉者亦四种报。<a id="a-5v"></a>一者现在世中见他富贵不生贪嫉。<a id="a-5w"></a>作是思惟彼人富贵皆宿福生。<a id="a-5x"></a>以我贪嫉岂能侵夺。<a id="a-5y"></a>以是因缘应永断除悭贪嫉妒。<a id="a-5z"></a>若不除断常受贫穷无复威力。<a id="a-60"></a>以是义故菩萨观之除其贪嫉。<a id="a-61"></a>于他富贵生随喜心。<a id="a-62"></a>不舍毫厘获大功德。<a id="a-63"></a>二者一切爱敬身心安乐无复忧恼。<a id="a-64"></a>威德自在能净心中。<a id="a-65"></a>贪欲云翳犹如夜月众星围绕。<a id="a-66"></a>贪嫉之心由斯微薄。<a id="a-67"></a>三者所生之处常得端严。<a id="a-68"></a>六根圆满财宝丰足。<a id="a-69"></a>众人爱敬常行惠施。<a id="a-6A"></a>无碍辩才处众无畏。<a id="a-6B"></a>四者乃至证得无上菩提。<a id="a-6C"></a>众圣围绕功德最上。<a id="a-6D"></a>一切众生同受教命。<a id="a-6E"></a>慈氏当知此即名为离贪嫉者四种果报。<a id="a-6F"></a>复次离嗔恚者亦四种报。<a id="a-6G"></a>一者于现在世六根聪利。<a id="a-6H"></a>仪容可观人所亲附。<a id="a-6I"></a>嗔恚之人犹如枯树心中火然。<a id="a-6J"></a>所有枝叶悉皆干尽。<a id="a-6K"></a>众生亦尔被嗔恚火熏习五根。<a id="a-6L"></a>仪相枯槁人所恶见。<a id="a-6M"></a>二者心无嗔恚一切恼害。<a id="a-6N"></a>打骂诃责尽皆不起。<a id="a-6O"></a>譬如有人持迦噜罗咒。<a id="a-6P"></a>一切诸毒无能害之。<a id="a-6Q"></a>以无恚怒增长慈心。<a id="a-6R"></a>以慈真言令三十六俱胝天魔鬼神悉皆摧伏。<a id="a-6S"></a>奉慈真言无所损害。<a id="a-6T"></a>三者于未来世以慈心梯。<a id="a-6U"></a>上生梵天一劫安乐。<a id="a-6V"></a>令诸众生断恶修善。<a id="a-6W"></a>四者渐次能得无上菩提。<a id="a-6X"></a>具足庄严三十二相八十种好炽然炳着。<a id="a-6Y"></a>无量功德蕴集其身。<a id="a-6Z"></a>慈氏当知此即名为离嗔恚人四种果报。<a id="a-6a"></a>复次离邪见者亦四种报。<a id="a-6b"></a>一者若离邪见修行正见。<a id="a-6c"></a>于现世中离恶知识。<a id="a-6d"></a>亲近善友闻法信受。<a id="a-6e"></a>未生不善令永不生。<a id="a-6f"></a>已生不善令尽除断。<a id="a-6g"></a>未生善法修习令生。<a id="a-6h"></a>已生善法修令增长。<a id="a-6i"></a>此正见者一切善法之根本也。<a id="a-6j"></a>二者能闭不善行门。<a id="a-6k"></a>于大众中名称普闻心无疑悔。<a id="a-6l"></a>三者于未来世所生之处遇善知识。<a id="a-6m"></a>得善伴侣顺于正见。<a id="a-6n"></a>归佛法僧更无异向。<a id="a-6o"></a>于菩萨行无退转心。<a id="a-6p"></a>除灭罪愆增长福聚。<a id="a-6q"></a>有漏无漏生死涅槃。<a id="a-6r"></a>过患利益能善分别。<a id="a-6s"></a>了达诸法无我我所无有执着住法性空。<a id="a-6t"></a>正见力能究竟清净。<a id="a-6u"></a>四者所有三乘胜妙功德人不能测。<a id="a-6v"></a>正见之力皆悉圆满。<a id="a-6w"></a>能为众生作归依处。<a id="a-6x"></a>度脱有情出生死苦。<a id="a-6y"></a>悉皆安置无上大乘。<a id="a-6z"></a>乃至处于法王之位。<a id="a-70"></a>慈氏当知此即名为离邪见人四种果报。</p>
  <p id="a71">复次菩萨摩诃萨非唯护持十善净戒功德无尽。<a id="a-72"></a>乃至受持微细禁戒。<a id="a-73"></a>清净功德亦无有尽。<a id="a-74"></a>何以故凡夫众生受持禁戒。<a id="a-75"></a>取相果报一切有尽。<a id="a-76"></a>外道诸仙所有禁戒失通亦尽人间十善舍十善时戒亦随失。<a id="a-77"></a>欲界诸天寿尽戒失。<a id="a-78"></a>色界诸天四静虑中。<a id="a-79"></a>无色界天三摩钵底。<a id="a-7A"></a>舍生失定戒亦随尽。<a id="a-7B"></a>二乘无学入涅槃时戒亦随尽。<a id="a-7C"></a>若菩萨摩诃萨所受禁戒六十五种。<a id="a-7D"></a>随一一戒究竟清净功德无尽。<a id="a-7E"></a>云何名为六十五种。<a id="a-7F"></a>谓不害众生。<a id="a-7G"></a>不行偷盗。<a id="a-7H"></a>不侵他妻。<a id="a-7I"></a>不诳惑他。<a id="a-7J"></a>不两舌语。<a id="a-7K"></a>忍粗恶言。<a id="a-7L"></a>不作绮语。<a id="a-7M"></a>不生贪嫉见他安乐生欢喜心。<a id="a-7N"></a>不起嗔恚恶言骂辱悉能忍受。<a id="a-7O"></a>不起邪见尊重如来不师外道。<a id="a-7P"></a>复次归信佛戒心无疑浊故。<a id="a-7Q"></a>归信法戒离欲真实故。<a id="a-7R"></a>归信僧戒和合最胜故。<a id="a-7S"></a>尊重父戒生我身故。<a id="a-7T"></a>尊重母戒养育我故。<a id="a-7U"></a>尊重和尚戒生我法身故。<a id="a-7V"></a>尊重阿阇梨戒教我轨则故。<a id="a-7W"></a>尊重大弟子戒成我法身故。<a id="a-7X"></a>一心戒轻重无差故。<a id="a-7Y"></a>无破戒于重不犯故。<a id="a-7Z"></a>不缺戒于轻不毁故。<a id="a-7a"></a>不习三乘戒不求声闻果故。<a id="a-7b"></a>不习二乘戒不求独觉果故。<a id="a-7c"></a>离恶生处戒不生邪见外道家故。<a id="a-7d"></a>增长白法戒。<a id="a-7e"></a>以净戒力随愿生故。<a id="a-7f"></a>富贵相戒智者不嫌故。<a id="a-7g"></a>端严戒其心不乱故。<a id="a-7h"></a>无毁呰戒于一切处不被讥诃故。<a id="a-7i"></a>善护五根戒勤不放逸故。<a id="a-7j"></a>名称戒善解诸法故。<a id="a-7k"></a>少欲戒无所希求故。<a id="a-7l"></a>端直戒众善随心故。<a id="a-7m"></a>如说修行戒不违教命故。<a id="a-7n"></a>大慈戒救度一切众生故。<a id="a-7o"></a>大悲戒拔一切众生苦故。<a id="a-7p"></a>大喜戒庆彼得乐故。<a id="a-7q"></a>大舍戒离憎爱故。<a id="a-7r"></a>知己过戒省察自心故。<a id="a-7s"></a>不见他过戒护彼意故。<a id="a-7t"></a>布施戒救贫乏故。<a id="a-7u"></a>摄持戒摄一切善法故。<a id="a-7v"></a>忍辱戒不害众生故。<a id="a-7w"></a>精进戒勇猛不退故。<a id="a-7x"></a>禅定戒定支增长故。<a id="a-7y"></a>智慧戒闻法无厌故。<a id="a-7z"></a>多闻戒求法无倦故。<a id="a-80"></a>近善知识戒修集觉分故。<a id="a-81"></a>离恶知识戒避险恶道故。<a id="a-82"></a>不惜身分戒刹那无常故。<a id="a-83"></a>不惜寿命戒如救头然故。<a id="a-84"></a>不追悔戒性本清净故。<a id="a-85"></a>不虚假戒无变动故。<a id="a-86"></a>无热恼戒内外清凉故。<a id="a-87"></a>无人我戒心谦下故。<a id="a-88"></a>不掉举戒性安静故。<a id="a-89"></a>不谄曲戒常质直故。<a id="a-8A"></a>知众生心戒善识物机故。<a id="a-8B"></a>调伏心戒不浊乱故寂静戒离諠杂故。<a id="a-8C"></a>右绕戒顺理行故。<a id="a-8D"></a>救拔众生戒行四摄法故。<a id="a-8E"></a>护正法戒守护法财故。<a id="a-8F"></a>圆满诸愿戒弘誓清净故。<a id="a-8G"></a>如来戒随顺如相故。<a id="a-8H"></a>佛三昧戒圆满一切佛法故。<a id="a-8I"></a>慈氏当知此即菩萨摩诃萨六十五种清净戒身。</p>
  <p id="a8J">佛告慈氏若诸菩萨持一一戒。<a id="a-8K"></a>能得如是无量功德。<a id="a-8L"></a>乃至舍所爱命不得缺犯佛之禁戒。<a id="a-8M"></a>应持此戒如护眼睛。<a id="a-8N"></a>守慎此戒如护贤瓶。<a id="a-8O"></a>不以五欲利斧而斩坏故。<a id="a-8P"></a>护微小戒如五逆罪。<a id="a-8Q"></a>轻重等护心若金刚。<a id="a-8R"></a>不得起于贡高我慢。<a id="a-8S"></a>虽持此戒清净如是。<a id="a-8T"></a>比于无始所造恶业。<a id="a-8U"></a>如大千界所有微尘。<a id="a-8V"></a>此持戒善比彼恶业如一微尘。<a id="a-8W"></a>既知如是云何持戒而生我慢。</p>
  <p id="a8X">复次慈氏菩萨。<a id="a-8Y"></a>见诸众生毁破禁戒不生轻慢。<a id="a-8Z"></a>而于自身更增持护。<a id="a-8a"></a>复作是念我昔誓愿。<a id="a-8b"></a>令诸众生坚住净戒。<a id="a-8c"></a>虽诸众生难可化度。<a id="a-8d"></a>我当勤加精进。<a id="a-8e"></a>以净戒船度破戒者。<a id="a-8f"></a>出生死海到涅槃岸。<a id="a-8g"></a>复次慈氏若诸众生有此身者。<a id="a-8h"></a>须四种物云何为四。<a id="a-8i"></a>一者饮食二者衣服。<a id="a-8j"></a>三者房舍四者医药。<a id="a-8k"></a>菩萨摩诃萨于此四事如法营求。<a id="a-8l"></a>不以非法不自矜高多求无厌。<a id="a-8m"></a>应当少欲知足支身。<a id="a-8n"></a>譬如有人身患疮苦求善良医。<a id="a-8o"></a>以药涂附用衣裹之。<a id="a-8p"></a>处深密室卧软敷具。<a id="a-8q"></a>但为治疮非爱身故。<a id="a-8r"></a>菩萨如是以八苦身。<a id="a-8s"></a>虽求良药涂以饮食。<a id="a-8t"></a>假以衣服处于房舍。<a id="a-8u"></a>不乐此身色力寿命。<a id="a-8v"></a>为修胜法安乐众生。<a id="a-8w"></a>除断生死烦恼痈疮。<a id="a-8x"></a>菩萨如是处大众中常省己过不毁他人。<a id="a-8y"></a>远离名誉。<a id="a-8z"></a>若有赞叹之者。<a id="a-90"></a>皆自思之如是名闻我皆无分。<a id="a-91"></a>我今自测多诸[億-音+(夫*夫)]犯。<a id="a-92"></a>功德法中我无少分。<a id="a-93"></a>众生妄见言我有之。<a id="a-94"></a>菩萨以大悲心而为依止。<a id="a-95"></a>以净戒波罗蜜多而为伴侣。<a id="a-96"></a>复次慈氏有是净戒非波罗蜜多取相持戒。<a id="a-97"></a>不为最胜之所摄受。<a id="a-98"></a>但名净戒非波罗蜜多。<a id="a-99"></a>何以故但获三界有漏果报。<a id="a-9A"></a>寿尽无故。<a id="a-9B"></a>若普为一切众生护持禁戒。<a id="a-9C"></a>观第一义空无我人相。<a id="a-9D"></a>而为有情护持禁戒。<a id="a-9E"></a>是则名为净戒波罗蜜多。<a id="a-9F"></a>能令众生速得无上正等菩提。<a id="a-9G"></a>又此净戒波罗蜜多。<a id="a-9H"></a>与诸有情而为示导。<a id="a-9I"></a>复与一切无信有情生净信故。<a id="a-9J"></a>能与有情作伏藏故。<a id="a-9K"></a>复与一切有情。<a id="a-9L"></a>作无价宝珠璎珞严身故。<a id="a-9M"></a>复与一切有情作上妙涂香故。<a id="a-9N"></a>复与一切有情作大名闻故。<a id="a-9O"></a>又此净戒波罗蜜多。<a id="a-9P"></a>能与在家出家一切有情。<a id="a-9Q"></a>若老若少平等端严故。<a id="a-9R"></a>不起我慢增上慢。<a id="a-9S"></a>离诸过患威仪清净无诸怖畏。<a id="a-9T"></a>能得阿耨多罗三藐三菩提最胜法王。<a id="a-9U"></a>云何能知戒为第一。<a id="a-9V"></a>若有众生能持净戒。<a id="a-9W"></a>虽处卑贱而非族姓豪贵尊严。<a id="a-9X"></a>亦非自力能益他人。<a id="a-9Y"></a>以是净戒波罗蜜多能令一切天龙药叉人非人等。<a id="a-9Z"></a>国王大臣刹帝利婆罗门长者居士。<a id="a-9a"></a>悉皆归敬礼拜供养尊重赞叹。<a id="a-9b"></a>厮下之人受持佛戒。<a id="a-9c"></a>尚得如是恭敬尊重。<a id="a-9d"></a>况余尊贵之人护持禁戒。<a id="a-9e"></a>成就圆满净戒波罗蜜多。<a id="a-9f"></a>当知护净戒者。<a id="a-9g"></a>行住坐卧及经行处其地吉祥。<a id="a-9h"></a>一切人天应取其土顶戴供养。<a id="a-9i"></a>以是当知持净戒者。<a id="a-9j"></a>于诸众中而为第一最高最上。<a id="a-9k"></a>是则名为净戒波罗蜜多究竟圆满。</p>
 </body>
</html>