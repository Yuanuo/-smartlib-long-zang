<!doctype html>
<html id="z3IBUgGgm" data-ver="606">
 <head>
  <meta charset="utf-8">
  <meta author="般若">
  <meta library="龙藏">
  <meta catalog="宋元入藏诸大小乘经">
  <meta period="唐">
 </head>
 <body>
  <h1 id="a1">大乘理趣六波罗蜜多经卷第六</h1>
  <h2 id="a2">安忍波罗蜜多品第七</h2>
  <p id="a3">尔时佛薄伽梵。<a id="a-4"></a>显说如是净戒波罗蜜多已。<a id="a-5"></a>时慈氏菩萨即从座起。<a id="a-6"></a>偏袒右肩右膝着地。<a id="a-7"></a>顶礼佛足而白佛言。<a id="a-8"></a>世尊菩萨修行安忍波罗蜜多。<a id="a-9"></a>云何进求而得圆满。<a id="a-A"></a>然此安忍复有几种。<a id="a-B"></a>若修行者功用如何。<a id="a-C"></a>唯愿开示我等乐闻。</p>
  <p id="aD">尔时佛薄伽梵。<a id="a-E"></a>赞慈氏菩萨摩诃萨言。<a id="a-F"></a>善哉善哉。<a id="a-G"></a>汝今为欲利益安乐一切众生。<a id="a-H"></a>能问如是甚深义趣。<a id="a-I"></a>汝今谛听善思念之。<a id="a-J"></a>吾今为汝分别解说。<a id="a-K"></a>善男子当知生死涅槃。<a id="a-L"></a>悉皆平等以无分别。<a id="a-M"></a>是名安忍波罗蜜多。<a id="a-N"></a>复次若有愚下狂乱众生。<a id="a-O"></a>来骂辱者安忍受之。<a id="a-P"></a>譬如醉象难可禁制。<a id="a-Q"></a>应以铁钩而调伏之。<a id="a-R"></a>嗔心醉象亦复如是。<a id="a-S"></a>以忍辱钩而制御之。<a id="a-T"></a>令其调伏名为安忍波罗蜜多。<a id="a-U"></a>复次若诸有情。<a id="a-V"></a>为彼三十六俱胝天魔鬼神药叉罗刹。<a id="a-W"></a>而来侵害菩萨。<a id="a-X"></a>唯将安忍波罗蜜多能破彼军。<a id="a-Y"></a>乃至八万四千烦恼怨贼欲摧伏者。<a id="a-Z"></a>亦以安忍而除灭之。<a id="a-a"></a>非唯如是天魔大军烦恼怨贼。<a id="a-b"></a>乃至极下微小怨贼。<a id="a-c"></a>亦以安忍而调伏之。<a id="a-d"></a>是名安忍波罗蜜多。<a id="a-e"></a>复次譬如王子善习王法。<a id="a-f"></a>父王崩已次绍王位。<a id="a-g"></a>当以正法颁告四方。<a id="a-h"></a>率土之内悉皆奉行五种正法。<a id="a-i"></a>云何为五。<a id="a-j"></a>一不断生命二不行盗窃三离欲邪行四不虚诳语五不分外赋税财物。<a id="a-k"></a>若王境内有犯杀者。<a id="a-l"></a>其王便获第六分罪。<a id="a-m"></a>偷盗邪行及以妄语亦复如是。<a id="a-n"></a>何以故若法非法王为根本。<a id="a-o"></a>于罪于福第六一分皆属于王。<a id="a-p"></a>菩萨摩诃萨亦复如是。<a id="a-q"></a>心为国土大悲为王。<a id="a-r"></a>以五忍法宣布境内。<a id="a-s"></a>所谓打骂忿恚戏弄。<a id="a-t"></a>如是五法皆安忍之。<a id="a-u"></a>若违犯者获大重罪。<a id="a-v"></a>复次慈氏譬如农夫欲种植时。<a id="a-w"></a>为引水故先理沟渠。<a id="a-x"></a>兴功之次中遇山石。<a id="a-y"></a>穿掘无由于斯便止。<a id="a-z"></a>菩萨摩诃萨则不如是。<a id="a-10"></a>于生死流转大旷野中。<a id="a-11"></a>欲穿智渠引甘露水。<a id="a-12"></a>既修习次遇嗔恚石无方除遣。<a id="a-13"></a>唯有安忍审谛观察而穿破之。<a id="a-14"></a>复次一切国王大臣长者居士。<a id="a-15"></a>恒以璎珞而为庄严。<a id="a-16"></a>诸佛法王大菩萨等。<a id="a-17"></a>常以安忍璎珞而自严身。<a id="a-18"></a>若遇众生非理欺负。<a id="a-19"></a>大悲安忍而救护之。<a id="a-1A"></a>又此安忍与苾刍苾刍尼而为师。<a id="a-1B"></a>范。<a id="a-1C"></a>以信进念定慧而为树林。<a id="a-1D"></a>以净戒为枝叶。<a id="a-1E"></a>于此林内嗔火欻起。<a id="a-1F"></a>焚戒枝叶无由扑灭。<a id="a-1G"></a>以安忍雨而得灭除。<a id="a-1H"></a>现在未来一切苦难永无忧患。<a id="a-1I"></a>无安忍者于现世中。<a id="a-1J"></a>行住坐卧无有安乐。<a id="a-1K"></a>于未来世岂有乐耶。<a id="a-1L"></a>菩萨摩诃萨以安忍力而为甲胄。<a id="a-1M"></a>彼造罪人为旃荼罗。<a id="a-1N"></a>以嗔恚手执妄想弓。<a id="a-1O"></a>放粗语箭射安忍甲。<a id="a-1P"></a>而彼弓箭自然摧折。<a id="a-1Q"></a>安忍甲胄一无损坏。<a id="a-1R"></a>其碎弓箭变为莲花。<a id="a-1S"></a>当知菩萨如是修行。<a id="a-1T"></a>是则名为安忍波罗蜜多。<a id="a-1U"></a>复次譬如世间阿伽陀药。<a id="a-1V"></a>能除自他一切毒病。<a id="a-1W"></a>菩萨亦尔忍伽陀药。<a id="a-1X"></a>能治自他一切嗔恚烦恼毒病。<a id="a-1Y"></a>是名安忍波罗蜜多。<a id="a-1Z"></a>譬如世间明月宝珠商主持行度大旷野。<a id="a-1a"></a>砂碛之中绝无水处。<a id="a-1b"></a>于夜月中持珠向月。<a id="a-1c"></a>以器承之水即随出。<a id="a-1d"></a>商主饮之得度旷野。<a id="a-1e"></a>菩萨亦尔持此安忍明月宝珠。<a id="a-1f"></a>度于生死旷野碛中。<a id="a-1g"></a>绝无智水烦恼之处。<a id="a-1h"></a>于佛智月持忍辱珠。<a id="a-1i"></a>承佛法水菩萨饮之。<a id="a-1j"></a>出于生死至涅槃岸。<a id="a-1k"></a>复次慈氏譬如大地。<a id="a-1l"></a>一切草木依之得生。<a id="a-1m"></a>一切有情依之而住。<a id="a-1n"></a>安忍亦尔一切菩萨摩诃萨。<a id="a-1o"></a>于十地中修习六种波罗蜜多。<a id="a-1p"></a>依之生长由斯而住。<a id="a-1q"></a>复次如有梯蹬极为高大。<a id="a-1r"></a>众生登陟直至梵天。<a id="a-1s"></a>安忍之梯高大亦尔。<a id="a-1t"></a>菩萨登陟至天中天。<a id="a-1u"></a>复次如巧画师画种种像庄彩成就。<a id="a-1v"></a>安忍画师亦复如是。<a id="a-1w"></a>庄严功德圆满成就。<a id="a-1x"></a>复次譬如虚空起大密云。<a id="a-1y"></a>降注洪雨瀑水泛涨。<a id="a-1z"></a>漂荡一切草木花果。<a id="a-20"></a>入殑伽河转至大海。<a id="a-21"></a>菩萨亦尔心如虚空。<a id="a-22"></a>能起一切大悲密云。<a id="a-23"></a>降大法雨安忍瀑流。<a id="a-24"></a>漂荡一切嗔恚草木愚痴华果。<a id="a-25"></a>流入智河转至涅槃清净大海。<a id="a-26"></a>复次菩萨虽见生死流转诸苦。<a id="a-27"></a>以安忍力代为受之。<a id="a-28"></a>经无量劫不辞厌倦。<a id="a-29"></a>亦无弃舍而取涅槃。<a id="a-2A"></a>复次菩萨摩诃萨以安忍力。<a id="a-2B"></a>能舍一切头目髓脑身肉手足。<a id="a-2C"></a>及与身命心无吝惜。<a id="a-2D"></a>凡夫无智闻之惊怖。<a id="a-2E"></a>身毛皆竖何能舍之。<a id="a-2F"></a>菩萨如是以安忍力。<a id="a-2G"></a>所生之处容貌端正。<a id="a-2H"></a>一切众生之所乐见。<a id="a-2I"></a>于大会中常为诸佛之所称叹。</p>
  <p id="a2J">复次菩萨摩诃萨。<a id="a-2K"></a>安住忍力坚固不动。<a id="a-2L"></a>如妙高山旋岚猛风所不能动。<a id="a-2M"></a>忍妙高山亦复如是。<a id="a-2N"></a>嗔恚猛风所不能动。<a id="a-2O"></a>复次一切外道因恶知识。<a id="a-2P"></a>生邪见心修诸苦行。<a id="a-2Q"></a>裸形自饿五热炙身投岩赴火。<a id="a-2R"></a>谓得生天不信正法。<a id="a-2S"></a>菩萨见已起大悲心。<a id="a-2T"></a>示同苦行倍过于彼。<a id="a-2U"></a>是诸外道尊敬菩萨以为师范。<a id="a-2V"></a>然后导之示以正法。<a id="a-2W"></a>今彼邪徒住于正见。<a id="a-2X"></a>复有外道而作是言。<a id="a-2Y"></a>此身有我住在心中。<a id="a-2Z"></a>如大母指而无障碍亦无形相。<a id="a-2a"></a>唯天眼者方得见之。<a id="a-2b"></a>而此眼根为我侍者。<a id="a-2c"></a>眼既得已寻报我知。<a id="a-2d"></a>耳鼻舌身意亦如是。<a id="a-2e"></a>以此因缘若有众生毁骂我者。<a id="a-2f"></a>人能杀之得生天上。<a id="a-2g"></a>忍受骂者死堕三涂。<a id="a-2h"></a>譬如多人同事一将。<a id="a-2i"></a>若毁我将众共杀之。<a id="a-2j"></a>若不杀者众人有罪。<a id="a-2k"></a>菩萨以安忍力。<a id="a-2l"></a>愍彼邪见皆忍受之。<a id="a-2m"></a>以种种方便除彼邪见。<a id="a-2n"></a>譬如时雨随彼草木。<a id="a-2o"></a>而能滋润增长成实。<a id="a-2p"></a>菩萨安忍亦复如是。<a id="a-2q"></a>尔时薄伽梵而说颂言</p>
  <p id="a2r">。</p>
  <p id="a2s">如天欲雨蚁出穴　　聚土为封作穴居</p>
  <p id="a2t">父母不净集成身　　妄识于中执为我</p>
  <p id="a2u">相续色力恃豪强　　智者谛观如幻焰</p>
  <p id="a2v">一念之顷作微尘　　如象蹈封皆散坏</p>
  <p id="a2w">眴息刹那速生灭　　行住坐卧皆为苦</p>
  <p id="a2x">若了色身苦无常　　智人于此何贪着</p>
  <p id="a2y">诸天梵住苦行者　　毒蛇视触无能害</p>
  <p id="a2z">设有中伤咒药解　　无常毒螫谁为救</p>
  <p id="a30">善法易修悉弃舍　　欲乐败类苦贪求</p>
  <p id="a31">智者观之无所成　　犹如垢衣郁金染</p>
  <p id="a32">菩萨摩诃萨应为外道说无我法。<a id="a-33"></a>汝所执我为在内耶为在外耶。<a id="a-34"></a>前际来耶后际去耶。<a id="a-35"></a>汝言有者汝命终时应不能救。<a id="a-36"></a>既不能救明知无我。<a id="a-37"></a>譬如忠臣一心奉主。<a id="a-38"></a>若在危难主必救之。<a id="a-39"></a>今既不能定知无我。<a id="a-3A"></a>若有我者应得自在。<a id="a-3B"></a>云何乃被无常坏耶。<a id="a-3C"></a>而诸众生被无常鬼众苦所逼。<a id="a-3D"></a>肢节分离奄然而逝。<a id="a-3E"></a>若有我者应得免之。<a id="a-3F"></a>既不免离故知无我。<a id="a-3G"></a>以是因缘汝诸外道。<a id="a-3H"></a>从无始来奉事于我。<a id="a-3I"></a>造诸恶业受苦无穷。<a id="a-3J"></a>当知此我无少恩分。<a id="a-3K"></a>汝久事他舍汝而去。<a id="a-3L"></a>遂将汝身付诸恶兽豺狼虎豹而为啖食。<a id="a-3M"></a>然我弃汝别觅余身。<a id="a-3N"></a>从无始来捐弃汝等。<a id="a-3O"></a>若计其数无量无边。<a id="a-3P"></a>现在未来亦复如是。<a id="a-3Q"></a>复次汝若谓心即是神。<a id="a-3R"></a>我身为僮仆。<a id="a-3S"></a>当知此身即是我所。<a id="a-3T"></a>从无始来受身无量莫知其数。<a id="a-3U"></a>如是诸身为一我耶为多我耶。<a id="a-3V"></a>若我多者即是无常。<a id="a-3W"></a>以无常故我义不成。<a id="a-3X"></a>若我是一即应常住。<a id="a-3Y"></a>恒守一身不应移去。<a id="a-3Z"></a>以不住故一亦不成。<a id="a-3a"></a>由此因缘汝应思察。<a id="a-3b"></a>多我一我义并不成。<a id="a-3c"></a>以是当知心非是我。<a id="a-3d"></a>复当观察身非我所亦非僮仆。<a id="a-3e"></a>身若属我行住坐卧。<a id="a-3f"></a>生老病死须我处分。<a id="a-3g"></a>我未教敕相次而来明不属我。<a id="a-3h"></a>若属我者生应常生不应老死。<a id="a-3i"></a>行住坐卧亦复如是。<a id="a-3j"></a>改易非常定非我所。<a id="a-3k"></a>以此定知无我我所。<a id="a-3l"></a>复次当知所执我者汝之大怨。<a id="a-3m"></a>何以故汝于前世积集善根。<a id="a-3n"></a>五欲果报今世受尽。<a id="a-3o"></a>现在造作种种恶业。<a id="a-3p"></a>以业力故付与狱卒。<a id="a-3q"></a>若有我者何不相救。<a id="a-3r"></a>菩萨摩诃萨以安忍力于我我所恶鬼之中。<a id="a-3s"></a>救拔有情置正见处离。<a id="a-3t"></a>我我所见一切法本性空寂。<a id="a-3u"></a>是名菩萨修习安忍波罗蜜多。<a id="a-3v"></a>复次慈氏犹如有人。<a id="a-3w"></a>为护子故造作咒术。<a id="a-3x"></a>令诸恶鬼不得侵害。<a id="a-3y"></a>菩萨亦尔用安忍咒护诸众生。<a id="a-3z"></a>嗔等怨贼无能损害。<a id="a-40"></a>复次慈氏譬如有人为刺刺脚欲以诸皮遍覆大地。<a id="a-41"></a>于上游行免有忧患。<a id="a-42"></a>智者问曰汝所求皮欲作何事。<a id="a-43"></a>此人具报如上因缘。<a id="a-44"></a>智者诃云咄哉愚人不应如是。<a id="a-45"></a>但以少皮用充革屣。<a id="a-46"></a>足得行李不被损伤。<a id="a-47"></a>何用多皮覆于大地。<a id="a-48"></a>凡夫众生亦复如是。<a id="a-49"></a>遍造怨害。<a id="a-4A"></a>持刀欲杀大地怨家。<a id="a-4B"></a>菩萨见之深生悲愍。<a id="a-4C"></a>但以安忍而为革屣护汝身心。<a id="a-4D"></a>何有众怨持刀遍害。<a id="a-4E"></a>是则名为安忍波罗蜜多。<a id="a-4F"></a>譬如有人以毒恶言种种毁骂。<a id="a-4G"></a>菩萨闻之不应卒暴而起嗔心。<a id="a-4H"></a>当观察之如是骂者为是谁耶。<a id="a-4I"></a>受毁骂者复是谁耶。<a id="a-4J"></a>彼此二身各十二处。<a id="a-4K"></a>眼处见色耳处闻声。<a id="a-4L"></a>鼻处嗅香舌处尝味。<a id="a-4M"></a>身处觉触意处知法。<a id="a-4N"></a>而是眼处实非是我。<a id="a-4O"></a>若非我者自他眼处谁过失耶。<a id="a-4P"></a>若有过者应须治罚。<a id="a-4Q"></a>如是观察俱无过失。<a id="a-4R"></a>既无过失谁受谁骂而嗔恚耶。<a id="a-4S"></a>如是观察乃至法处亦复如是。<a id="a-4T"></a>十二处外更无一物。<a id="a-4U"></a>骂者受者二俱是空。<a id="a-4V"></a>以此思惟嗔心顿息。<a id="a-4W"></a>若闻粗语应谛观察。<a id="a-4X"></a>如是语言何者是粗。<a id="a-4Y"></a>粗语二字生不同时。<a id="a-4Z"></a>粗时非语语时非粗。<a id="a-4a"></a>刹那生灭各不相待。<a id="a-4b"></a>二字尚无况多毁骂。<a id="a-4c"></a>以是观察百千劫中。<a id="a-4d"></a>作是粗言不成骂辱。<a id="a-4e"></a>又复观察能骂之人及所骂法。<a id="a-4f"></a>二俱无常刹那不住何有嗔耶。<a id="a-4g"></a>以是当知过去已灭未来未至现在不住。<a id="a-4h"></a>骂法既空我身亦尔。<a id="a-4i"></a>同彼无常生灭不住。<a id="a-4j"></a>以不住故一切皆空。<a id="a-4k"></a>作是观时无量怨贼一时消灭。<a id="a-4l"></a>若离此观取相分别。<a id="a-4m"></a>但名安忍不得名为波罗蜜多。<a id="a-4n"></a>五蕴无我乃至十八界等。<a id="a-4o"></a>悉亦无我如幻如化。<a id="a-4p"></a>毁赞平等本性空寂亦复如是。</p>
  <p id="a4q">复次慈氏。<a id="a-4r"></a>菩萨摩诃萨见毁骂者当生怜愍。<a id="a-4s"></a>如是之人嗔魔所持烦恼所覆作是毁骂。<a id="a-4t"></a>我今为欲辟除此魔。<a id="a-4u"></a>应善修学忍陀罗尼不生嗔恨。<a id="a-4v"></a>无令嗔恚及余烦恼损害众生。<a id="a-4w"></a>我若嗔者鬼魅我身。<a id="a-4x"></a>由此因缘于彼骂者。<a id="a-4y"></a>生大悲愍而安忍之。<a id="a-4z"></a>虽能如是但名安忍。<a id="a-50"></a>若离分别是则名曰波罗蜜多。</p>
  <p id="a51">复次慈氏。<a id="a-52"></a>菩萨摩诃萨行安忍时。<a id="a-53"></a>若见有人执持利刀断其手足。<a id="a-54"></a>当于是人生欣慰心善知识想。<a id="a-55"></a>犹如有人施已欢悦。<a id="a-56"></a>我于今者得大福报。<a id="a-57"></a>于彼受者常怀恩德。<a id="a-58"></a>傍人见之皆生随喜。<a id="a-59"></a>菩萨亦尔见割截者生大庆慰。<a id="a-5A"></a>除我罪业施我法财。<a id="a-5B"></a>由为我故。<a id="a-5C"></a>受恶名称失于人天解脱之乐受三涂苦。<a id="a-5D"></a>以是因缘为我善友作我良伴。<a id="a-5E"></a>成我安忍波罗蜜多。<a id="a-5F"></a>我于彼人应生敬重。<a id="a-5G"></a>乃至菩提不忘恩德。<a id="a-5H"></a>况反生嗔。<a id="a-5I"></a>若起嗔恚是负恩德。<a id="a-5J"></a>由是缘故倍生敬心作善师想。<a id="a-5K"></a>虽能如是难忍能忍。<a id="a-5L"></a>由于自他未亡分别。<a id="a-5M"></a>但名安忍不得名为波罗蜜多。</p>
  <p id="a5N">复次菩萨住闲寂处。<a id="a-5O"></a>而有人来谤菩萨言。<a id="a-5P"></a>汝不与取作淫欲行打骂治罚。<a id="a-5Q"></a>菩萨摩诃萨而安忍之作是思惟。<a id="a-5R"></a>非他过失是我宿世。<a id="a-5S"></a>曾谤于他打骂治罚。<a id="a-5T"></a>以我余殃招彼治责。<a id="a-5U"></a>彼因害我当堕恶趣。<a id="a-5V"></a>应于是人生大悲愍。<a id="a-5W"></a>复自思惟我今此心极为姧诈。<a id="a-5X"></a>畏堕地狱生安忍心。<a id="a-5Y"></a>又欲自成忍波罗蜜。<a id="a-5Z"></a>令割截者当堕三涂。<a id="a-5a"></a>如是思惟深生惭愧。<a id="a-5b"></a>菩萨是时见已过已。<a id="a-5c"></a>于割截者生愧恶心。<a id="a-5d"></a>善知识想深生尊重。<a id="a-5e"></a>但名安忍非波罗蜜多。<a id="a-5f"></a>何以故由于自他有分别故。</p>
  <p id="a5g">复次菩萨了嗔恚法诸苦所因。<a id="a-5h"></a>知行安忍万行根本。<a id="a-5i"></a>以是因缘而行安忍。<a id="a-5j"></a>但名安忍非波罗蜜多。<a id="a-5k"></a>何以故由于善恶生分别故。</p>
  <p id="a5l">复次菩萨观五蕴身五种过失。<a id="a-5m"></a>众苦所集刹那无常。<a id="a-5n"></a>五种不净三十六物。<a id="a-5o"></a>无我我所一切皆空。<a id="a-5p"></a>外道邪见执身安乐。<a id="a-5q"></a>常住无变是清净法有我我所。<a id="a-5r"></a>菩萨谛观此五种法。<a id="a-5s"></a>一切有情亦复如是。<a id="a-5t"></a>既知是已。<a id="a-5u"></a>闻骂不嗔赞誉不喜。<a id="a-5v"></a>但名安忍非波罗蜜多。</p>
  <p id="a5w">复次慈氏略说菩萨安忍三十二种。<a id="a-5x"></a>所谓无贪是安忍不害是安忍。<a id="a-5y"></a>无热恼是安忍无嗔是安忍。<a id="a-5z"></a>无恨是安忍无忿是安忍。<a id="a-60"></a>无诤论是安忍不染欲境是安忍。<a id="a-61"></a>能护自他是安忍顺菩提心是安忍。<a id="a-62"></a>无分别心是安忍不着生死是安忍。<a id="a-63"></a>顺业果是安忍身清净是安忍。<a id="a-64"></a>口意清净是安忍坚固不退是安忍。<a id="a-65"></a>言说自在是安忍无遍计是安忍。<a id="a-66"></a>自觉圣智是安忍将护彼意是安忍。<a id="a-67"></a>修四梵行不随禅生是安忍于人天乐得自在是安忍。<a id="a-68"></a>相好圆满是安忍梵音深妙是安忍。<a id="a-69"></a>灭除诸恶是安忍远离悭垢是安忍。<a id="a-6A"></a>除断嫉妒是安忍舍诸怨贼是安忍。<a id="a-6B"></a>近菩提分是安忍离诸不善是安忍。<a id="a-6C"></a>乐处寂静是安忍获诸佛法是安忍。<a id="a-6D"></a>慈氏如是三十二种安忍波罗蜜多。<a id="a-6E"></a>菩萨修行能得无生法忍。<a id="a-6F"></a>速成阿耨多罗三藐三菩提。</p>
  <p id="a6G">复次慈氏云何名为安忍波罗蜜多。<a id="a-6H"></a>若人恶骂当观此声犹如谷响。<a id="a-6I"></a>若被打时当观此身犹如镜像。<a id="a-6J"></a>若被嗔时当观此心犹如幻化。<a id="a-6K"></a>若见忿怒当观此心性无諠动。<a id="a-6L"></a>若得利养当观此心自性调伏不生欢喜。<a id="a-6M"></a>若失利养当观此心善妙寂静不生嗔恚。<a id="a-6N"></a>若遭毁谤当观此身犹如虚空不应加报。<a id="a-6O"></a>若遇赞誉当观自身性无我慢而不高举。<a id="a-6P"></a>若得称叹当观心性本来空寂不生忻慰。<a id="a-6Q"></a>若被讥嫌当观本心性离怖畏不生忧戚。<a id="a-6R"></a>若遇苦时当观法性本无逼迫不见苦相。<a id="a-6S"></a>若受乐时当观实性常住不变无苦乐相。<a id="a-6T"></a>菩萨摩诃萨住安忍时。<a id="a-6U"></a>如是八风不能动转。<a id="a-6V"></a>何以故以菩提心住真实相。<a id="a-6W"></a>离于彼我见法身故。<a id="a-6X"></a>复次有不安事皆忍受之。<a id="a-6Y"></a>为欲降伏诸魔怨故。<a id="a-6Z"></a>当行一切难行苦行。<a id="a-6a"></a>为调外道诸邪见故。<a id="a-6b"></a>慈氏当知我今略说安忍波罗蜜多。</p>
  <p id="a6c">复次慈氏若观无常离彼我相。<a id="a-6d"></a>心得安忍非真实忍。<a id="a-6e"></a>若观诸法善不善相。<a id="a-6f"></a>心得安忍非真实忍。<a id="a-6g"></a>若复谛观十二处忍。<a id="a-6h"></a>于诸根尘离恚骂相。<a id="a-6i"></a>而得安忍非真实忍。<a id="a-6j"></a>若观恚骂以为颠倒忍为真正。<a id="a-6k"></a>辩邪正忍。<a id="a-6l"></a>非真实忍。<a id="a-6m"></a>复次见忍有理恚骂无理。<a id="a-6n"></a>此取相忍非真实忍。</p>
  <p id="a6o">复次住八正忍离八邪忍。<a id="a-6p"></a>道非道忍非真实忍。<a id="a-6q"></a>复次不观诸法无常无我不净苦忍。<a id="a-6r"></a>唯观诸法常乐我净无生法忍。<a id="a-6s"></a>此相违忍非真实忍。<a id="a-6t"></a>复次于空法忍诸见不忍。<a id="a-6u"></a>无相法忍有相不忍。<a id="a-6v"></a>无愿法忍有愿不忍。<a id="a-6w"></a>无行法忍有行不忍。<a id="a-6x"></a>无烦恼法忍有烦恼不忍。<a id="a-6y"></a>诸善法忍非善不忍。<a id="a-6z"></a>出世法忍世间不忍。<a id="a-70"></a>无过法忍有过不忍。<a id="a-71"></a>无漏法忍有漏不忍。<a id="a-72"></a>涅槃法忍生死不忍。<a id="a-73"></a>如是诸忍是对治忍非究竟忍。</p>
  <p id="a74">尔时慈氏菩萨摩诃萨。<a id="a-75"></a>白佛言世尊如是忍者既非究竟。<a id="a-76"></a>云何名曰究竟忍耶。<a id="a-77"></a>唯愿如来分别解说。<a id="a-78"></a>尔时薄伽梵告慈氏菩萨摩诃萨言。<a id="a-79"></a>善男子真实忍者。<a id="a-7A"></a>以正智慧了一切法本性皆空。<a id="a-7B"></a>即此空性与一切法本性无二故。<a id="a-7C"></a>一切法性空性正智本性清净。<a id="a-7D"></a>无二无二分无别无断故。<a id="a-7E"></a>以是当知世间法即是空。<a id="a-7F"></a>空即是世间法。<a id="a-7G"></a>二法本性不相离故。<a id="a-7H"></a>如是忍者名究竟忍。<a id="a-7I"></a>复次以正智慧了一切法性即无相性。<a id="a-7J"></a>无相性即一切法。<a id="a-7K"></a>本性无二故。<a id="a-7L"></a>一切法性本无相性正智本性清净。<a id="a-7M"></a>无二无二分无别无断故。<a id="a-7N"></a>以是当知一切法即无相。<a id="a-7O"></a>无相即一切法。<a id="a-7P"></a>二法本性不相离故。<a id="a-7Q"></a>如是忍者名为究竟忍。</p>
  <p id="a7R">复次以正智慧了一切法性即无愿性。<a id="a-7S"></a>无愿性即一切法性。<a id="a-7T"></a>本性无二故。<a id="a-7U"></a>无愿性一切法性正智本性清净。<a id="a-7V"></a>无二无二分无别无断故。<a id="a-7W"></a>是以当知一切法即无愿。<a id="a-7X"></a>无愿即一切法。<a id="a-7Y"></a>二法本性不相离故。<a id="a-7Z"></a>如是忍者名究竟忍。</p>
  <p id="a7a">复次以正智慧了一切行性即无行性。<a id="a-7b"></a>此无行性与一切行性。<a id="a-7c"></a>本性无二故。<a id="a-7d"></a>一切行性无行性正智本性清净。<a id="a-7e"></a>无二无二分无别无断故。<a id="a-7f"></a>乃至如是忍者是究竟忍。<a id="a-7g"></a>复次以正智慧了烦恼性即无烦恼性。<a id="a-7h"></a>无烦恼性则烦恼性。<a id="a-7i"></a>本性无二故。<a id="a-7j"></a>烦恼性无烦恼性正智本性清净。<a id="a-7k"></a>无二无二分无别无断故。<a id="a-7l"></a>乃至如是忍者是究竟忍。</p>
  <p id="a7m">复次以正智慧了一切善性即不善性。<a id="a-7n"></a>不善性即一切善性。<a id="a-7o"></a>本性无二故。<a id="a-7p"></a>善性不善性正智本性清净。<a id="a-7q"></a>无二无二分无别无断故。<a id="a-7r"></a>乃至如是忍者是究竟忍。</p>
  <p id="a7s">复次以正智慧了出世法性即世间法性。<a id="a-7t"></a>世间法性即出世间法性。<a id="a-7u"></a>本性无二故。<a id="a-7v"></a>出世法性世间法性正智本性清净。<a id="a-7w"></a>无二无二分无别无断故。<a id="a-7x"></a>乃至如是忍者是究竟忍。<a id="a-7y"></a>复次以正智慧了无过失性即过失性。<a id="a-7z"></a>过失性即无过失性。<a id="a-80"></a>本性无二故。<a id="a-81"></a>无过失性过失性正智本性清净。<a id="a-82"></a>无二无二分无别无断故。<a id="a-83"></a>乃至如是忍者是究竟忍。</p>
  <p id="a84">复次以正智慧了无漏法性即有漏法性。<a id="a-85"></a>有漏法性即无漏法性。<a id="a-86"></a>本性无二故。<a id="a-87"></a>无漏法性有漏法性正智本性清净。<a id="a-88"></a>无二无二分无别无断故。<a id="a-89"></a>乃至如是忍者是究竟忍。<a id="a-8A"></a>复次以正智慧了涅槃性即生死性。<a id="a-8B"></a>生死性即涅槃性。<a id="a-8C"></a>本性无二故涅槃性生死性正智本性清净无二无二分无别无断故乃至如是忍者是究竟忍佛告慈氏如是真实究竟安忍。<a id="a-8D"></a>于一切法非自非他非有非无。<a id="a-8E"></a>非生非不生非灭非不灭。<a id="a-8F"></a>获此忍者名真究竟无生法忍。<a id="a-8G"></a>是名安忍波罗蜜多。<a id="a-8H"></a>佛说此安忍波罗蜜多时。<a id="a-8I"></a>慈氏菩萨而为上首。<a id="a-8J"></a>与无量诸大菩萨摩诃萨众及此大会。<a id="a-8K"></a>异口同音赞薄伽梵言。<a id="a-8L"></a>善哉善哉希有善逝甚奇世尊。<a id="a-8M"></a>即以无量珍妙供具而供养之。<a id="a-8N"></a>所谓种种妙香瞻卜。<a id="a-8O"></a>花香烧香涂香末香。<a id="a-8P"></a>种种花鬘衣服缯彩幢幡宝盖。<a id="a-8Q"></a>掷虚空中以为供养。<a id="a-8R"></a>种种音乐而为娱乐。<a id="a-8S"></a>种种歌颂赞叹如来。<a id="a-8T"></a>是诸众生闻佛说此安忍波罗蜜多。<a id="a-8U"></a>不惊不惧不怖不畏。<a id="a-8V"></a>悉得如来真实法忍。<a id="a-8W"></a>所散香花种种供养。<a id="a-8X"></a>在虚空中遍满三千大千世界。</p>
  <p id="a8Y">尔时薄伽梵告慈氏菩萨摩诃萨言。<a id="a-8Z"></a>善男子汝应安置如是种种花香衣服乃至幡盖。<a id="a-8a"></a>时慈氏菩萨摩诃萨。<a id="a-8b"></a>白佛言世尊。<a id="a-8c"></a>我已安置如是香花种种衣服。<a id="a-8d"></a>各各置在诸菩萨等天龙众会。<a id="a-8e"></a>本身之中而为处所。<a id="a-8f"></a>尔时慈氏菩萨说是语已。<a id="a-8g"></a>即入一切色身三昧。<a id="a-8h"></a>入是定已所有三千大千世界。<a id="a-8i"></a>遍满虚空种种花香。<a id="a-8j"></a>衣服缯彩乃至幡盖。<a id="a-8k"></a>以定力故悉入慈氏脐轮之中不相障碍。<a id="a-8l"></a>而诸供具亦不减小。<a id="a-8m"></a>菩萨之身亦不广大。</p>
  <p id="a8n">尔时无尽藏菩萨摩诃萨。<a id="a-8o"></a>问慈氏菩萨摩诃萨言。<a id="a-8p"></a>善男子此三昧名字何等。<a id="a-8q"></a>住此定中能令如是诸供养具悉入脐中。<a id="a-8r"></a>汝身不增众物不减。<a id="a-8s"></a>慈氏菩萨言。<a id="a-8t"></a>善男子此三昧名普入一切色身三昧。<a id="a-8u"></a>无尽藏菩萨复言。<a id="a-8v"></a>大士此三昧神变境界其事云何。<a id="a-8w"></a>慈氏菩萨言。<a id="a-8x"></a>仁者三千大千世界。<a id="a-8y"></a>一切所有入我脐轮。<a id="a-8z"></a>我身不增彼像不减。<a id="a-90"></a>何以故法性如是。<a id="a-91"></a>尔时会中或有菩萨天龙鬼神人非人等窃作是念。<a id="a-92"></a>我等欲见是三昧境界神变不知云何。<a id="a-93"></a>尔时薄伽梵。<a id="a-94"></a>知诸菩萨天龙大众心之所念。<a id="a-95"></a>告慈氏菩萨摩诃萨言。<a id="a-96"></a>善男子汝当现此三昧神变令众同知。<a id="a-97"></a>时慈氏菩萨久已修习如是三昧。<a id="a-98"></a>善得纯熟无诸障碍。<a id="a-99"></a>令诸菩萨他方大众。<a id="a-9A"></a>及在此会诸苾刍僧及佛世尊。<a id="a-9B"></a>一切悉入慈氏身中。<a id="a-9C"></a>而诸有情亦无惊怖。<a id="a-9D"></a>得未曾有身心安乐。<a id="a-9E"></a>譬如东方过无量阿僧企耶世界。<a id="a-9F"></a>有世界名宝璎珞庄严。<a id="a-9G"></a>而彼众生所受用物。<a id="a-9H"></a>皆以种种珍宝而为庄严受诸快乐。<a id="a-9I"></a>而此身中天人大众所受快乐。<a id="a-9J"></a>如彼世界等无有异。<a id="a-9K"></a>此诸大会皆悉了知在慈氏身都无障碍。</p>
  <p id="a9L">尔时慈氏菩萨还摄神力。<a id="a-9M"></a>时诸大众及佛世尊。<a id="a-9N"></a>各复本座俨然而住。<a id="a-9O"></a>是诸大众一切有情。<a id="a-9P"></a>都不觉知有往来相。</p>
  <p id="a9Q">尔时无尽藏菩萨白慈氏菩萨言。<a id="a-9R"></a>希有大士此三摩地神变之事。<a id="a-9S"></a>得未曾有昔所未见。<a id="a-9T"></a>慈氏菩萨言仁者。<a id="a-9U"></a>非但此会一切大众入我身中。<a id="a-9V"></a>设以三千大千世界诸妙高山。<a id="a-9W"></a>及十宝山大铁围山大海江河日月星辰天宫龙宫诸尊神宫。<a id="a-9X"></a>五趣四生人非人等。<a id="a-9Y"></a>悉内身中亦无妨碍。<a id="a-9Z"></a>我身不增彼亦无减。<a id="a-9a"></a>是诸众生亦不觉知有往来相。<a id="a-9b"></a>法性如是况此会耶。<a id="a-9c"></a>时薄伽梵说此安忍波罗蜜多及现大神变时。<a id="a-9d"></a>会中有七十六那庾多人天。<a id="a-9e"></a>皆发阿耨多罗三藐三菩提心。<a id="a-9f"></a>三万二千菩萨皆得无生法忍。<a id="a-9g"></a>佛告慈氏若有善男子善女人。<a id="a-9h"></a>暂闻此安忍波罗蜜多名能生信心。<a id="a-9i"></a>是人决定不堕地狱鬼趣傍生。<a id="a-9j"></a>于阿耨多罗三藐三菩提永无退转。<a id="a-9k"></a>我今说是安忍波罗蜜多。<a id="a-9l"></a>究竟圆满利益安乐一切众生。</p>
 </body>
</html>