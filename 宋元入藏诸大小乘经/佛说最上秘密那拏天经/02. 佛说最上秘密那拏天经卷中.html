<!doctype html>
<html id="z3IBUn6jN" data-ver="358">
 <head>
  <meta charset="utf-8">
  <meta author="法贤">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说最上秘密那拏天经卷中</h1>
  <h2 id="a2">成就仪轨分第二</h2>
  <p id="a3">尔时那拏天复说大明曰。</p>
  <p id="a4">那谟(引)啰怛那(二合)怛啰(二合)夜(引)野(一)那谟吠设啰(二合)嚩拏写(二)摩贺(引)啰(引)惹写(三)那谟那拏酤钵啰写(四)虞呬也(二合)哥地钵帝(五)那拏酤钵啰摩(引)嚩[口*栗]多(二合)拽沙也(二合引)蜜(六)噜半阿耨钵末噜半苏噜半(七)那拏酤钵囕酤钵啰(八)赞捺噜(二合)刚那[口*栗]多(二合)刚(九)呬末刚勃啰(二合引)末刚(十)那拏那拏(十一)那拏酤钵囕(十二)嚩啰嚩啰酤钵啰(十三)摩贺(引)虞呬也(二合)刚(十四)嚩[(曷-人+乂)*頁]嚩(二合)朗嚩[(曷-人+乂)*頁]嚩(二合)朗(十五)布卢布卢(十六)母布卢母布卢(十七)酤钵啰那拏酤钵啰娑嚩(二合引)贺(引十八)</p>
  <p id="a5">是时那拏天说大明已。<a id="a-6"></a>复白佛言。<a id="a-7"></a>世尊我此大明是最上大无畏。<a id="a-8"></a>善能调伏诸夜叉所作成就法。<a id="a-9"></a>决定悉皆成一念此大明圆满最上事。<a id="a-A"></a>若有行人诵此大明得精熟已。<a id="a-B"></a>然后乃作种种之事。<a id="a-C"></a>若人欲离散设咄噜者。<a id="a-D"></a>当用佉祢啰木作橛长八指。<a id="a-E"></a>以此大明加持一遍已。<a id="a-F"></a>于设咄噜挼啰钉之。<a id="a-G"></a>即速离散若欲解除者当出彼橛即得除解。<a id="a-H"></a>又法若欲令设咄噜嗢讷摩多者。<a id="a-I"></a>当用白芥子诵大明加持一遍已。<a id="a-J"></a>掷彼屹哩诃中。<a id="a-K"></a>彼即得嗢讷摩多。<a id="a-L"></a>若欲除解者当用安悉香。<a id="a-M"></a>诵大明一遍加持已。<a id="a-N"></a>于彼屹哩诃中烧即得除解。</p>
  <p id="aO">又法若欲复作离散者。<a id="a-P"></a>当用摩努沙阿悉帝作橛长八指。<a id="a-Q"></a>诵大明加持一遍。<a id="a-R"></a>烧安悉香熏。<a id="a-S"></a>复以此橛钉彼挼啰。<a id="a-T"></a>于三夜中彼即离散。</p>
  <p id="aU">又法若欲破坏设咄噜者。<a id="a-V"></a>当用阿欲末野没捺誐啰。<a id="a-W"></a>同彼名字诵大明加持一遍已。<a id="a-X"></a>钉于地中彼即破坏。<a id="a-Y"></a>若欲解除当出没捺誐啰。<a id="a-Z"></a>即得除解。<a id="a-a"></a>或钉湿摩舍那中。<a id="a-b"></a>彼设咄噜即部多执持。<a id="a-c"></a>若出没捺誐啰即得除解。<a id="a-d"></a>或钉舜儞也誐啰中。<a id="a-e"></a>彼得毗舍左屹啰贺执持。<a id="a-f"></a>出即除解。<a id="a-g"></a>或钉屹啰摩挼啰前。<a id="a-h"></a>彼印捺哩野即得禁缚。<a id="a-i"></a>出即除解。<a id="a-j"></a>或钉野中彼即离于本处。<a id="a-k"></a>奔入山野犹如獐鹿。<a id="a-l"></a>出即除解。<a id="a-m"></a>如是等法诵大明加持一遍。<a id="a-n"></a>烧安悉香皆速成就。</p>
  <p id="ao">又法若欲辟除夜叉罗刹者。<a id="a-p"></a>当作四方曼拏罗烧安悉香。<a id="a-q"></a>以没捺誐啰打曼拏罗。<a id="a-r"></a>彼夜叉罗刹并诸眷属皆悉远去。</p>
  <p id="as">又法若欲驱使夜叉罗刹者。<a id="a-t"></a>当塑画彼形像。<a id="a-u"></a>然后诵大明。<a id="a-v"></a>加持没捺誐啰一遍已。<a id="a-w"></a>用打形像。<a id="a-x"></a>彼夜叉罗刹即现本身。<a id="a-y"></a>随行人意作种种事。<a id="a-z"></a>或有伏藏皆悉引示。<a id="a-10"></a>乃至财谷悉皆供给。<a id="a-11"></a>一切侍奉犹如僮仆。</p>
  <p id="a12">又法若欲求毗沙门供给者。<a id="a-13"></a>当塑画彼像。<a id="a-14"></a>烧安悉香熏诵大明。<a id="a-15"></a>以没捺誐啰打之。<a id="a-16"></a>彼毗沙门即现本身。<a id="a-17"></a>当施行人一切所愿。<a id="a-18"></a>财谷等事悉皆供给。</p>
  <p id="a19">又法若欲求毗沙门成就法者。<a id="a-1A"></a>当往有毗沙门像处。<a id="a-1B"></a>烧安悉香。<a id="a-1C"></a>以手按毗沙门足。<a id="a-1D"></a>诵大明七遍彼像即起。<a id="a-1E"></a>若不速起头破七分。<a id="a-1F"></a>又加持白芥子打掷像面。<a id="a-1G"></a>彼像即语行人。<a id="a-1H"></a>所问随意皆说。<a id="a-1I"></a>乃至引示有伏藏处。<a id="a-1J"></a>又复用白芥子及灰相和。<a id="a-1K"></a>诵大明加持七遍。<a id="a-1L"></a>安毗沙门像顶烧安悉香。<a id="a-1M"></a>复诵大明一遍。<a id="a-1N"></a>彼毗沙门天与百眷属。<a id="a-1O"></a>持诸财宝现行人前。<a id="a-1P"></a>所欲之事皆得成就。</p>
  <p id="a1Q">又法若欲求那罗延天成就法者。<a id="a-1R"></a>当就有那罗延天像处。<a id="a-1S"></a>行人烧安悉香。<a id="a-1T"></a>手按像足诵念大明像即行动。<a id="a-1U"></a>复诵大明加持白芥子打掷彼像。<a id="a-1V"></a>时像即语当施行人。<a id="a-1W"></a>一切所愿皆得成就。<a id="a-1X"></a>及能成就一切仪轨。</p>
  <p id="a1Y">又法若欲求大自在天法成就者。<a id="a-1Z"></a>当择一葛波罗具法者。<a id="a-1a"></a>用白芥子诵大明加持七遍已。<a id="a-1b"></a>盛于葛波罗内安大自在天像顶。<a id="a-1c"></a>是时彼天当与行人一切成就。<a id="a-1d"></a>复于像前烧安悉香。<a id="a-1e"></a>诵此大明天像即语。<a id="a-1f"></a>告行人言汝所欲事我皆为作。<a id="a-1g"></a>乃至所须一切供给。</p>
  <p id="a1h">又法若欲求梵天成就者。<a id="a-1i"></a>行人往有梵天像处。<a id="a-1j"></a>当用牛乳浴天像身。<a id="a-1k"></a>烧安悉香诵此大明。<a id="a-1l"></a>时彼梵天现于本相。<a id="a-1m"></a>立行人前谓行人言。<a id="a-1n"></a>随汝所求。<a id="a-1o"></a>一切仪轨成就之法皆悉与汝。<a id="a-1p"></a>所有浴天像乳行人自食。<a id="a-1q"></a>从此之后未闻之法皆悉得闻。<a id="a-1r"></a>多闻深广譬如大海。<a id="a-1s"></a>具微妙音如紧那罗。<a id="a-1t"></a>三业清净增寿千岁。<a id="a-1u"></a>乃至一切成就仪轨皆得成就。</p>
  <p id="a1v">又法若行人欲降龙者。<a id="a-1w"></a>当塑作龙身安曼拏罗中。<a id="a-1x"></a>以香花供养。<a id="a-1y"></a>用葛啰尾啰枝诵大明加持一遍打彼龙身。<a id="a-1z"></a>复诵大明加持彼龙。<a id="a-20"></a>即现本身降大甘雨。<a id="a-21"></a>乃至承受一切事。</p>
  <p id="a22">又法若欲止雷雹者。<a id="a-23"></a>当塑作龙身。<a id="a-24"></a>用石榴枝诵大明。<a id="a-25"></a>加持一遍已。<a id="a-26"></a>打彼龙身雷雹即止。</p>
  <p id="a27">又法若欲止风者。<a id="a-28"></a>当用扫帚诵大明加持已。<a id="a-29"></a>安楼阁上其风即止。</p>
  <p id="a2A">又法若破设咄噜者。<a id="a-2B"></a>当用葛啰尾啰枝烧安悉香熏。<a id="a-2C"></a>诵大明加持一遍打葛波罗。<a id="a-2D"></a>彼设咄噜即破。<a id="a-2E"></a>以此法破一切部多夜叉罗刹等亦得随意。</p>
  <p id="a2F">如是大明所作成就法。<a id="a-2G"></a>皆须烧安悉香加持悉得成就。</p>
  <p data-pb></p>
  <h2 id="a2H">最上成就仪轨分第三</h2>
  <p id="a2I">尔时那拏天复说大明曰。</p>
  <p id="a2J">那谟吠设啰(二合)嚩拏苏跢野(一)那拏酤钵啰(引)野(二)儞尾也(二合)尾摩(引)那拶哩跢野(三)呬末摩(引)攞毗拏罗设利啰(引)野(四)药叉啰(引)叉娑曼儞跢野(五)怛网(二合)婆誐鑁阿(引)嚩[口*栗]多(二合)拽沙也(二合)蜜(六)怛[寧*也](切身)他(引)末尼末尼(七)骨吒骨吒(八)骨吒骨吒(九)骨骨骨骨(十)钵啰钵啰(十一)布啰布啰(十二)酤钵啰酤钵啰(十三)那拏酤钵啰(十四)儞尾也(二合)尾摩(引)那昆拏梨(十五)咄致咄致娑嚩(二合引)贺(引十六)</p>
  <p id="a2K">是时那拏天说此大明已。<a id="a-2L"></a>复说成就法若有行人欲求诸夜叉成就者。<a id="a-2M"></a>当用尼拘陀树木作板。<a id="a-2N"></a>用上好彩色。<a id="a-2O"></a>于板上画彼所求夜叉像。<a id="a-2P"></a>如菉豆色面大恶相。<a id="a-2Q"></a>利牙出口众宝严身。<a id="a-2R"></a>左手持葛波罗。<a id="a-2S"></a>右手作施愿。<a id="a-2T"></a>如是画像已。<a id="a-2U"></a>然后行人当自洁净唯食白食。<a id="a-2V"></a>于此像前诵大明八千遍。<a id="a-2W"></a>得数满已。<a id="a-2X"></a>夜叉现身立行人前。<a id="a-2Y"></a>行人即献白食及阏伽等。<a id="a-2Z"></a>夜叉即言所求何事。<a id="a-2a"></a>行人报言我求某事。<a id="a-2b"></a>夜叉即言令汝随意。<a id="a-2c"></a>乃至腾空自在随意行住。<a id="a-2d"></a>寿五百岁。</p>
  <p id="a2e">又法若行人欲求罗刹成就者。<a id="a-2f"></a>先当择取湿摩舍那地。<a id="a-2g"></a>然后行人沐浴洁净依法着衣。<a id="a-2h"></a>于所择地置出生食及阏伽钵等。<a id="a-2i"></a>以噜地啰作护摩十二昼夜。<a id="a-2j"></a>满是日已。<a id="a-2k"></a>即彼罗刹出现本身。<a id="a-2l"></a>具大恶相而有四臂。<a id="a-2m"></a>手执三叉钺斧捣杵铃等。<a id="a-2n"></a>乘于师子住行人前。<a id="a-2o"></a>告行人言我今欲食。<a id="a-2p"></a>行人若见勿得怖畏。<a id="a-2q"></a>即手持食告罗刹言。<a id="a-2r"></a>此食依那拏天旨。<a id="a-2s"></a>当如法食。<a id="a-2t"></a>作是言已即献食及阏伽。<a id="a-2u"></a>罗刹受已告行人言。<a id="a-2v"></a>汝何所求。<a id="a-2w"></a>行人答言为我作一切事。<a id="a-2x"></a>罗刹即言如是如是。<a id="a-2y"></a>汝所欲事我皆为作。</p>
  <p id="a2z">又法若行人欲求圣药成就者。<a id="a-30"></a>当用雄黄以噜提啰相和。<a id="a-31"></a>盛于依法葛波罗内。<a id="a-32"></a>诵大明加持八百遍。<a id="a-33"></a>随诵明时。<a id="a-34"></a>以葛啰尾啰枝搅药若得葛波罗暖热炽盛。<a id="a-35"></a>圣药即成。<a id="a-36"></a>行人若用此药点额。<a id="a-37"></a>成持明天腾空自在。<a id="a-38"></a>点于心即得隐身。<a id="a-39"></a>随意行住无有障碍。<a id="a-3A"></a>若点于眼一切伏藏皆悉得见。<a id="a-3B"></a>乃至得入阿修罗窟及入龙宫。<a id="a-3C"></a>若服此药延寿百千劫。<a id="a-3D"></a>变其身相如转轮王。<a id="a-3E"></a>具微妙音如紧那罗及如梵音。<a id="a-3F"></a>若用涂身身即坚固犹如金刚。</p>
  <p id="a3G">又法行人欲成就圣药者。<a id="a-3H"></a>当用羖羊酥及黄牛酥相和。<a id="a-3I"></a>依法然灯。<a id="a-3J"></a>取其灯煤与搔尾啰药相和已。<a id="a-3K"></a>诵大明加持二十一遍即成圣药。<a id="a-3L"></a>若用此药点眼。<a id="a-3M"></a>是人获大威力睹者爱重。</p>
  <p id="a3N">又法若求圣药成就者。<a id="a-3O"></a>当用牛黄诵此大明加持二十一遍。<a id="a-3P"></a>其药即成。<a id="a-3Q"></a>若人以此圣药点于额者。<a id="a-3R"></a>是人获大威力睹者爱重。<a id="a-3S"></a>若服此药是人于一切论义得胜。<a id="a-3T"></a>乃至得成就一切事。</p>
  <p id="a3U">又法行人若欲调伏设咄噜者。<a id="a-3V"></a>先当择得湿摩舍那地。<a id="a-3W"></a>于黑月十四日。<a id="a-3X"></a>坐于彼地作句召法。<a id="a-3Y"></a>句召夜叉罗刹部多毗舍左等。<a id="a-3Z"></a>烧安悉香诵大明二十一遍。<a id="a-3a"></a>数满足已。<a id="a-3b"></a>彼即现身立行人前。<a id="a-3c"></a>行人复诵大明。<a id="a-3d"></a>彼夜叉等告行人言。<a id="a-3e"></a>汝召我何作。<a id="a-3f"></a>行人报言汝等执某设咄噜。<a id="a-3g"></a>彼夜叉等即速往彼执设咄噜。<a id="a-3h"></a>若此执者无有能解。<a id="a-3i"></a>若行人为解亦自得病。</p>
  <p id="a3j">又法若行人欲除设咄噜者。<a id="a-3k"></a>当烧湿摩舍那灰。<a id="a-3l"></a>熏那拏天足。<a id="a-3m"></a>以此灰作彼设咄噜像。<a id="a-3n"></a>以那啰阿悉帝橛。<a id="a-3o"></a>钉设咄噜纥哩捺野。<a id="a-3p"></a>复以左足踏彼形像。<a id="a-3q"></a>作忿怒心诵此大明。<a id="a-3r"></a>所有设咄噜伺其便者速得辟除。</p>
  <p id="a3s">又法若行人欲降雷雹者。<a id="a-3t"></a>当用赤色葛啰尾啰木。<a id="a-3u"></a>依法作橛。<a id="a-3v"></a>诵明加持已钉于树下。<a id="a-3w"></a>彼所钉处当降雷雹。<a id="a-3x"></a>若欲止者出橛即止。</p>
  <p id="a3y">如是诸法皆用安悉香加持焚烧。<a id="a-3z"></a>即一切法皆得成就。</p>
  <p data-pb></p>
  <h2 id="a40">最上曼拏罗仪轨成就法分第四</h2>
  <p id="a41">尔时那拏天复说最上大曼拏罗法。<a id="a-42"></a>此曼拏罗能成一切天。<a id="a-43"></a>乃至梵王那罗延天大自在天常来归依。<a id="a-44"></a>乃至诸仙亦常称赞。<a id="a-45"></a>诸佛菩萨皆为摄受。<a id="a-46"></a>所有夜叉罗刹等皆得三昧。<a id="a-47"></a>所有明言及一切仪轨皆悉得成。<a id="a-48"></a>若有行人欲作此曼拏罗者。<a id="a-49"></a>先当依法选择吉祥成就之地。<a id="a-4A"></a>然后于白月分吉曜直日。<a id="a-4B"></a>然可起首。<a id="a-4C"></a>行人先自沐浴洁净着新白衣。<a id="a-4D"></a>食白饮食已。<a id="a-4E"></a>然后用不堕地瞿摩夷作三重曼拏罗。<a id="a-4F"></a>外第一重纵广三十二肘。<a id="a-4G"></a>具足分量四方四门。<a id="a-4H"></a>其曼拏罗周遍圆满。<a id="a-4I"></a>内第二重以白檀香。<a id="a-4J"></a>作纵广八肘。<a id="a-4K"></a>内第三重用龙脑及恭俱摩香作纵广四肘。<a id="a-4L"></a>于此内第三重曼拏罗中心。<a id="a-4M"></a>画释迦佛。<a id="a-4N"></a>执金刚杵及轮等。<a id="a-4O"></a>于佛前画那拏天。<a id="a-4P"></a>具端严相有十六臂。<a id="a-4Q"></a>持诸器伏众宝庄严。<a id="a-4R"></a>内第二重依法画诸大天。<a id="a-4S"></a>大梵王那罗延天大自在天等。<a id="a-4T"></a>于四隅画四大天王。<a id="a-4U"></a>外第一重画大夜叉主。<a id="a-4V"></a>于四门画满贤天宝贤天力天难儞计说啰天。<a id="a-4W"></a>如是画像已。<a id="a-4X"></a>然后先于佛前安四金钵。<a id="a-4Y"></a>于外曼拏罗南方。<a id="a-4Z"></a>依法安二十五阏伽瓶二十五香炉八银钵。<a id="a-4a"></a>乃至西北东方亦复如是。<a id="a-4b"></a>次安种种花果出生饮食等。<a id="a-4c"></a>花果各八百饤。<a id="a-4d"></a>燃灯八百盏。<a id="a-4e"></a>出生食八百分。<a id="a-4f"></a>别出生食三十二分。<a id="a-4g"></a>复献六十四味食一百八分。<a id="a-4h"></a>复安种种幖帜。<a id="a-4i"></a>又与幖帜相间安八百钵。<a id="a-4j"></a>次安剑三十二口幡一百八首。<a id="a-4k"></a>次安八没捺誐啰八三叉四轮四螺四设讫底三十二金刚杵四捣杵四铃四睹摩啰。<a id="a-4l"></a>及种种香花等。<a id="a-4m"></a>然后于四门四隅。<a id="a-4n"></a>各立一人身被甲胄手持器仗。<a id="a-4o"></a>于外四面用五彩。<a id="a-4p"></a>种种陈设装严。<a id="a-4q"></a>复排种种伎乐。<a id="a-4r"></a>每献食时动乐供养。<a id="a-4s"></a>如是仪则依法安布已。<a id="a-4t"></a>然后行人依法。<a id="a-4u"></a>一日三时献食出生。<a id="a-4v"></a>其食并须加持七遍方献贤圣。<a id="a-4w"></a>行人然后用安悉香白芥子香油相和。<a id="a-4x"></a>于曼拏罗前依法作护摩。<a id="a-4y"></a>彼那拏天即现本身。<a id="a-4z"></a>如前曼拏罗中相。<a id="a-50"></a>礼世尊已告行人言。<a id="a-51"></a>我今善来汝所愿求我今当与。<a id="a-52"></a>即时行人奉献阏伽已。<a id="a-53"></a>即说所愿。<a id="a-54"></a>彼那拏天言随行人意。<a id="a-55"></a>如汝所欲。<a id="a-56"></a>为持明天或天帝释或护世转轮之位。<a id="a-57"></a>乃至梵王大自在天那罗延天等。<a id="a-58"></a>行人乃至欲求如那拏天亦得随意何况求世间长寿多闻珍宝财谷。<a id="a-59"></a>一切众生崇重之事。<a id="a-5A"></a>或制伏邪法辩傍生声音。<a id="a-5B"></a>或取伏藏并得随意。<a id="a-5C"></a>乃至降龙入龙宫入阿修罗宫。<a id="a-5D"></a>或求圣药或隐身法。<a id="a-5E"></a>乃至天眼宿命之智。<a id="a-5F"></a>及夜叉罗刹等。<a id="a-5G"></a>如是种种成就之法皆悉随意。<a id="a-5H"></a>或不作曼拏罗者。<a id="a-5I"></a>行人但起上品勇猛坚固之心。<a id="a-5J"></a>持诵大明数满千遍所作皆成。<a id="a-5K"></a>行人如是得愿满已。<a id="a-5L"></a>即虔至劳谢一切贤圣已。<a id="a-5M"></a>即诵大明发送那拏天回还本处。<a id="a-5N"></a>大明曰。</p>
  <p id="a5O">那谟(引)吠设啰(二合)嚩拏苏多(引)野(一)那拏酤钵啰(引)野(二)唵娑啰娑啰(三)尾娑啰尾娑啰(四)那吒(引)那吒(引五)[薛/女]蹉[薛/女]蹉莎婆嚩曩(六)那拏酤钵啰野他(引)苏珂萨怛网(三合七)药偁捺啰(二合)莎贺(引八)</p>
  <p id="a5P">行人用花诵此大明加持一遍。<a id="a-5Q"></a>焚烧安悉香熏花献。<a id="a-5R"></a>那拏天即隐身不现。</p>
  <p data-pb></p>
  <h2 id="a5S">最上成就画像仪轨分第五</h2>
  <p id="a5T">尔时那拏天复说画像法。<a id="a-5U"></a>若行人欲画那拏天像者。<a id="a-5V"></a>当用新好素帛具茸头者。<a id="a-5W"></a>量方四肘。<a id="a-5X"></a>得此帛已。<a id="a-5Y"></a>复依法选择殊胜处所。<a id="a-5Z"></a>当令画人斋戒清净。<a id="a-5a"></a>然可作[巾*(穴/登)]起首。<a id="a-5b"></a>当用新净器内调和彩色。<a id="a-5c"></a>于[巾*(穴/登)]中心画那拏天作端严相。<a id="a-5d"></a>有十六臂各执器仗。<a id="a-5e"></a>于左右画大梵天那罗延天大自在天毗沙门天宝贤天满贤天力天大力天吉祥天大辩天。<a id="a-5f"></a>次下画诸天子及诸天仙。<a id="a-5g"></a>次外画大夜叉主。<a id="a-5h"></a>如是等依法画已。<a id="a-5i"></a>然后依法种种供养。<a id="a-5j"></a>行人欲作诸成就法者。<a id="a-5k"></a>于此像前诵大明一千遍。<a id="a-5l"></a>所作皆得成就。</p>
 </body>
</html>