<!doctype html>
<html id="z3IBUn3jM" data-ver="321">
 <head>
  <meta charset="utf-8">
  <meta author="法贤">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说最上秘密那拏天经卷上</h1>
  <h2 id="a2">最上成就仪轨分第一</h2>
  <p id="a3">如是我闻。<a id="a-4"></a>一时佛在毗沙门宫。<a id="a-5"></a>与大菩萨摩诃萨众俱。<a id="a-6"></a>大秘密主金刚手菩萨而为上首。<a id="a-7"></a>及无数天龙夜叉乾闼婆阿修罗迦楼罗紧那罗摩睺罗伽。<a id="a-8"></a>及释梵护世那罗延天大自在天。<a id="a-9"></a>宝贤天满贤天力天大力天。<a id="a-A"></a>难儞计说啰天摩贺迦罗天医主天。<a id="a-B"></a>及诸天后等。<a id="a-C"></a>各有无数百千眷属俱。<a id="a-D"></a>复有大罗刹众。<a id="a-E"></a>所谓金色罗刹主十头罗刹主。<a id="a-F"></a>尾毗沙拏罗刹主宝密罗刹主。<a id="a-G"></a>行密罗刹主无边密罗刹主。<a id="a-H"></a>普遍密罗刹主上授罗刹主。<a id="a-I"></a>恶牙罗刹主利牙罗刹主。<a id="a-J"></a>乌姹播捺罗刹主象头罗刹主。<a id="a-K"></a>如是等罗刹主各领百千俱胝眷属而来集会。<a id="a-L"></a>复有大夜叉众。<a id="a-M"></a>所谓人仙夜叉主阿吒嚩夜叉主。<a id="a-N"></a>善调夜叉主发光夜叉主。<a id="a-O"></a>善容夜叉主妙光夜叉主。<a id="a-P"></a>妙目夜叉主尾瑟努夜叉主。<a id="a-Q"></a>妙发夜叉主恶相夜叉主。<a id="a-R"></a>得胜夜叉主炽盛夜叉主。<a id="a-S"></a>火顶夜叉主名称夜叉主。<a id="a-T"></a>半唧迦夜叉主花授夜叉主。<a id="a-U"></a>花髻夜叉主宝髻夜叉主。<a id="a-V"></a>广财夜叉主善觉夜叉主。<a id="a-W"></a>善行夜叉主妙臂夜叉主。<a id="a-X"></a>妙严夜叉主珠牙夜叉主。<a id="a-Y"></a>酥哩野夜叉主日光夜叉主。<a id="a-Z"></a>日喜夜叉主露齿夜叉主。<a id="a-a"></a>炽盛光夜叉主畏面夜叉主普照夜叉主。<a id="a-b"></a>如是等夜叉主。<a id="a-c"></a>具大威力腾空自在。<a id="a-d"></a>各领无数百千俱胝。<a id="a-e"></a>眷属而来集会。<a id="a-f"></a>复有大持明天众。<a id="a-g"></a>乃至诸大仙众皆来集会。<a id="a-h"></a>大毗沙门天王与百千俱胝眷属围绕世尊。<a id="a-i"></a>是时有天名曰那拏。<a id="a-j"></a>色相殊妙面现微笑。<a id="a-k"></a>手持日月及诸器杖。<a id="a-l"></a>众宝严饰光踰日月。<a id="a-m"></a>以难陀乌波难陀二龙而为络腋。<a id="a-n"></a>得叉迦龙以为腰绦。<a id="a-o"></a>有大威力如那罗延。<a id="a-p"></a>亦来集会坐于佛前。</p>
  <p id="aq">尔时毗沙门天王从座而起。<a id="a-r"></a>以诸宝华及钵讷摩华。<a id="a-s"></a>俱母捺华奔拏利迦华。<a id="a-t"></a>优钵罗华搔巘提迦华。<a id="a-u"></a>嚩哩始迦华瞻卜迦华。<a id="a-v"></a>曼陀罗华摩诃曼陀罗华。<a id="a-w"></a>以如是等水陆诸华供养于佛。<a id="a-x"></a>旋绕千匝礼佛足已。<a id="a-y"></a>而白佛言世尊。<a id="a-z"></a>我见此会大夜叉众大罗刹众。<a id="a-10"></a>现种种相食啖人者。<a id="a-11"></a>复见大菩萨众大持明天众及大仙众。<a id="a-12"></a>乃至天龙夜叉罗刹阿修罗迦楼罗紧那罗摩睺罗伽如是等众皆来集会围绕世尊。<a id="a-13"></a>此大祥瑞我未曾见。<a id="a-14"></a>世尊今者欲说何法。<a id="a-15"></a>为说秘密曼拏罗法。<a id="a-16"></a>为说三昧之法。<a id="a-17"></a>世尊今正是时愿广宣说。</p>
  <p id="a18">尔时世尊受毗沙门天王请已。<a id="a-19"></a>而即告言。<a id="a-1A"></a>天王我见世间一切众生。<a id="a-1B"></a>于昼夜中有大惊怖。<a id="a-1C"></a>盖为无量大恶夜叉罗刹。<a id="a-1D"></a>伺求其便而作侵害。<a id="a-1E"></a>天王彼等大恶夜叉罗刹。<a id="a-1F"></a>今归依我于我教中。<a id="a-1G"></a>受三归依及受戒法。<a id="a-1H"></a>于诸有情不复侵害。</p>
  <p id="a1I">尔时世尊如是。<a id="a-1J"></a>安慰毗沙门天王已。<a id="a-1K"></a>即入调伏夜叉炽盛普光三摩地。<a id="a-1L"></a>于其定中身放大光。<a id="a-1M"></a>其光普照三千大千世界。<a id="a-1N"></a>所有一切大恶夜叉。<a id="a-1O"></a>罗刹毗舍左部多。<a id="a-1P"></a>及诸恶龙乃至宿曜等。<a id="a-1Q"></a>佛光照已悉皆警觉。<a id="a-1R"></a>其光回还绕佛三匝入于佛顶。<a id="a-1S"></a>复从面门出七色光入那拏天顶。<a id="a-1T"></a>时那拏天光入顶已。<a id="a-1U"></a>即现大身如须弥山。<a id="a-1V"></a>面忿怒相复大笑相。<a id="a-1W"></a>而有千臂。<a id="a-1X"></a>手持葛波罗及诸器仗。<a id="a-1Y"></a>以虎皮络腋葛波罗而为庄严。<a id="a-1Z"></a>光明炽盛具大威力。<a id="a-1a"></a>是那拏天现此身时。<a id="a-1b"></a>大地震动睹者皆怖。<a id="a-1c"></a>时那拏天合掌向佛。<a id="a-1d"></a>白言世尊我有心明。<a id="a-1e"></a>善能调伏阿修罗众。<a id="a-1f"></a>及一切夜叉罗刹部多毗舍左等。<a id="a-1g"></a>乃至大梵天王那罗延天大自在天咸令归伏。<a id="a-1h"></a>亦能句召一切天龙之众。<a id="a-1i"></a>世尊我此心明。<a id="a-1j"></a>是一切持明者最上成就之法。<a id="a-1k"></a>是故我今于此会中。<a id="a-1l"></a>欲对如来广大宣说。<a id="a-1m"></a>为诸持明者令得成就。<a id="a-1n"></a>速满一切众生心中所愿。<a id="a-1o"></a>世尊又此心明。<a id="a-1p"></a>于一切处念诵皆得成就。<a id="a-1q"></a>乃至得入一切曼拏罗及诸三昧。<a id="a-1r"></a>所有如来部金刚部宝部莲华部羯磨部。<a id="a-1s"></a>于此诸部所有一切曼拏罗。<a id="a-1t"></a>诵我心明皆得成就。<a id="a-1u"></a>及一切三昧曼拏罗印法皆悉得入。<a id="a-1v"></a>乃至得大总持。<a id="a-1w"></a>世尊于此诸部平等三昧曼拏罗法明言印相。<a id="a-1x"></a>惟愿世尊哀愍摄受听许宣说。</p>
  <p id="a1y">尔时世尊告那拏天言。<a id="a-1z"></a>所有诸部平等三昧曼拏罗法明言印相。<a id="a-20"></a>我亦随喜。<a id="a-21"></a>汝那拏天为一切持明者速当宣说。<a id="a-22"></a>时那拏天承佛圣旨。<a id="a-23"></a>为利益故绕佛三匝。<a id="a-24"></a>住立佛前即说心大明曰。</p>
  <p id="a25">阿他(引)都(引)入嚩(二合)里多忽跢嚩呼必(一)怛钵多(二合)葛那葛末尼室攞(二)翳呬曳(二合)呬酤必多阿吒吒贺(引)娑(三)末尼钵啰(二合)朗嚩贺(引)啰(引)嘌驮(二合)贺(引)啰啰唧当(四)[(曷-人+乂)*頁](许葛切)栗跢罗赞捺那(引)[薛/女]噜咄噜瑟哥(二合五)萨讫哩(二合)多散那桵设离囕(六)摩贺(引)弥噜曼捺啰驮啰(七)嚩啰严毗啰(引)苏啰[薛/女]拏儞苏捺囊(八)驮啰驮啰驮啰尼驮啰(九)严毗啰提啰毗啰毗啰(十)末毗啰末毗啰(十一)阿苏啰[薛/女]拏儞苏捺赧(十二)末哩捺(二合)囊怛哩惹(二合)囊(十三)尾萨普(二合)陵[薛/女]阿(引)儞爹吉啰拏(引十四)钵啰(二合)婆(引)耨啰唧多曼拏罗(十五)葛播攞嚩嚩唐(十六)惹吒(引)吒贺(引)娑酤朗(十七)儞哩末(二合)朗三勃啰(二合)忙(十八)娑[薛/女]啰苏迷噜钵哩嚩(二合)多(十九)多致多囕[薛/女](二十)萨[口*(隸-木+士)]罗室阿啰(二十一)驮睹晒罗播捺那葛囕(二十二)散祖兰拏(二合)那葛囕(二十三)阿谟伽挼(引)捺舍儞爹曼拏罗(二十四)设室吉啰拏毛[口*(隸-木+士)]驮啰(二十五)阿左罗尾末罗(二十六)萨葛罗儒萨那(二合引)捺讫哩(二合)多(二十七)阿嚩婆(引)娑酤朗(二十八)钵啰(二合)末他囊(二十九)阿苏啰婆嚩那酤罗那(引)设囊(三十)没啰(二合)[(曷-人+乂)*頁]民(二合)捺啰(二合)噜捺啰(二合)那末塞讫哩(三合)当(三十一)曼祢当布[口*爾]当阿哩唧当(三十二)萨哩嚩(二合)尾儞也(二合引)驮啰那莫塞讫哩(二合)当(三十三)[口*栗]沙摇沙地(三十四)悉驮巘驮哩嚩(二合)布[口*爾]当(三十五)摩贺(引)迷噜毗拏罗驮囕(三十六)嚩啰野虞钵微多驮囕(三十七)部穰[薛/女]多叉葛(三十八)嚩(引)苏吉娑[薛/女]啰(三十九)难奴钵难捺曼驮葛播罗(四十)迷珂攞朗讫哩(二合)多葛致(四十一)萨捺喻(二合)提哩(二合)多葛播攞朗讫哩(二合)多设离朗(四十二)室嚩钵啰(二合)拶[口*(隸-木+士)]多毛[口*(隸-木+士)]驮囕(四十三)嚩(引)喻钵嚩那微[薛/女]惹嚩(引)哩刚(二合四十四)拶睹囕[薛/女]作葛啰(二合)拶啰赧(四十五)珂[薛/女]拶啰赧(四十六)阿钵啰(二合)迷野嚩啰嚩日啰(二合)母萨罗(四十七)频尼朅捺誐(二合)妒末罗作讫啰(二合四十八)阿悉母娑罗怛哩(二合)戍罗(四十九)母捺誐(二合)啰钵啰(二合)贺(引)啰赧(五十)那拏酤钵囕(五十一)嚩啰酤钵囕(五十二)苏微商苏儞怛囕(五十三)苏嚩葛怛囕(三合五十四)苏虞呬也(二合)刚(五十五)悉驮细那(引)钵钉(五十六)那拏酤钵囕(五十七)摩(引)嚩[口*栗]怛(二合)拽设也(二合引)蜜(五十八)怛[寧*也](切身)他(引)唵翳呬曳(二合)呬婆誐鑁(引五十九)那拏酤钵啰(六十)[(曷-人+乂)*頁]娑[(曷-人+乂)*頁]娑(六十一)末娑末娑(六十二)酤噜酤噜(六十三)咄噜咄噜(六十四)祖噜祖噜(六十五)尾哩尾哩(六十六)唧致唧致(六十七)尾唧致尾唧致(六十八)嚩日朗(二合)嚩日啰(二合)嚩嚩日朗(二合六十九)吽吽吽(七十)虎多[(曷-人+乂)*頁]那[(曷-人+乂)*頁]那(七十一)尾特网(一合)萨野尾特网(二合)萨野(七十二)尾捺啰(二合引)钵野尾捺啰(二合引)钵野(七十三)嗢蹉(引)捺野嗢蹉(引)捺野(七十四)酤钵啰酤钵啰(七十五)那拏酤钵啰(七十六)嚩啰酤钵啰(七十七)酤钵啰酤钵啰(七十八)虞呬也(二合)酤钵啰(七十九)输婆酤钵啰(八十)药叉酤钵啰(八十一)虞呬也(二合)酤钵啰(八十二)末哩捺(二合)末哩捺(二合八十三)[薛/女]哩惹(二合)[薛/女]哩惹(二合八十四)那哩左(二合)那哩左(二合八十五)[(曷-人+乂)*頁]哩阿(引)那野[(曷-人+乂)*頁]那(八十六)[(曷-人+乂)*頁]哩[(曷-人+乂)*頁]哩路左那(八十七)啰讫多(二合)路左那(八十八)儞罗路左那(八十九)悉多路左那啰讫多(二合)路左那(九十)讫哩(二合)瑟拏(二合)路左那(九十一)尾讫哩(二合)多路左那(九十二)祢嚩也(二合)路左那(九十三)苏嚩兰拏(二合)路左那(九十四)悉地路左那(九十五)迷伽瞿数努婆(二合)嚩母努婆(二合)嚩(九十六)贺攞[(曷-人+乂)*頁]罗设没捺(二合)葛罗(引)钵野(九十七)呬呬那拏酤钵啰(九十八)系系那拏酤钵啰酤钵啰(九十九)萨啰酤钵啰(一百)阿(引)尾舍阿(引)尾舍酤钵啰酤钵啰(一百一)嚩啰酤钵啰(一百二)拶罗拶罗(一百三)毛[口*(隸-木+士)]驮啰(一百四)左(引)罗野左(引)罗野嚩日朗(二合一百五)罗仵罗仵朅捺昂(二合一百六)俱噜俱噜(一百七)阿吒吒贺(引)娑(引)俱朗(一百八)三俱罗俱朗(一百九)葛罗葛罗(一百十)吉[口*(隸-木+士)]吉[口*(隸-木+士)](一百一十一)俱路俱路(一百一十二)扪左扪左(一百一十三)设没捺(二合引)俱朗(一百一十四)那拏母捺誐(二合)啰(一百一十五)那拏酤钵啰(一百一十六)嚩啰嚩啰嚩日啰(二合)驮啰(一百一十七)钵捺摩(二合)驮啰(一百一十八)母娑罗驮啰(一百一十九)作讫啰(二合)驮啰(一百二十)朗虞罗驮啰(一百二十一)钵啰戍驮啰(一百二十二)播设驮啰(一百二十三)阿喻母娑罗钵啰(二合)贺(引)啰拏驮啰(一百二十四)驮啰尼驮啰(一百二十五)赞捺啰(二合)苏哩也(二合)摩(引)攞驮啰(一百二十六)诺叉怛啰(三合)跢啰(引)誐啰(二合)[(曷-人+乂)*頁]曼拏罗驮啰(一百二十七)挼捺舍(引)祢爹入嚩(二合引)攞帝惹葛啰(一百二十八)钵啰(二合)婆(引)耨啰唧多曼拏罗(一百二十九)娑(引)[薛/女]啰萨啰尾输杀拏葛啰(一百三十)末且末葛啰室戍摩(引)啰(一百三十一)讫哩(二合)多播(引)设驮啰(一百三十二)阿苏啰[薛/女]拏(引)囊(一百三十三)末哩捺(二合)那葛啰(一百三十四)供伴(引)拏药叉啰叉娑(一百三十五)纥哩(二合)捺喻那末(二合)捺那葛囕(一百三十六)萨怛鑁(三合)婆誐鑁那拏酤钵啰酤钵啰(一百三十七)那哩左(二合)那哩左(二合一百三十八)[(曷-人+乂)*頁]哩[(曷-人+乂)*頁]哩(一百三十九)[(曷-人+乂)*頁]哩路左那(一百四十)嚩啰路左那(一百四十一)路左那(一百四十二)尾讫哩(二合)多路左那(一百四十三)苏嚩兰拏(二合)路左那(一百四十四)悉驮路左那(一百四十五)阿(引)尾舍阿(引)尾舍(一百四十六)尸伽囕(二合)悉殿睹满怛啰(二合)钵捺娑嚩(二合引)贺(引一百四十七)</p>
  <p id="a26">尔时那拏天说此明已。<a id="a-27"></a>复白佛言。<a id="a-28"></a>世尊我此心明。<a id="a-29"></a>若有行人依法持诵得精熟已。<a id="a-2A"></a>悉能成就千种之事。<a id="a-2B"></a>若有行人欲止雷雹者。<a id="a-2C"></a>当用刀剑或石榴枝。<a id="a-2D"></a>或羯啰尾啰枝或水或灰。<a id="a-2E"></a>如是等物。<a id="a-2F"></a>以此明加持一遍。<a id="a-2G"></a>然可用之即得止息。</p>
  <p id="a2H">又法若有行人。<a id="a-2I"></a>为彼诸恶夜叉罗刹所执持者。<a id="a-2J"></a>若遣除者当用安悉香。<a id="a-2K"></a>以此明加持一遍。<a id="a-2L"></a>然后焚烧熏彼执者。<a id="a-2M"></a>闻此香已彼即说事便得止息。</p>
  <p id="a2N">又法若复行人。<a id="a-2O"></a>欲句召一切天龙夜叉乾闼婆阿修罗迦楼罗紧那罗摩睺罗伽。<a id="a-2P"></a>及罗刹部多毗舍左等。<a id="a-2Q"></a>当用安悉香。<a id="a-2R"></a>诵此明加持一遍。<a id="a-2S"></a>烧之句召即至。<a id="a-2T"></a>若欲发遣者。<a id="a-2U"></a>亦用安悉香诵此明。<a id="a-2V"></a>加持一遍如前焚之。<a id="a-2W"></a>发遣即去。</p>
  <p id="a2X">又法若欲令钵说事及举动者。<a id="a-2Y"></a>当用钵满盛烧瓦灰。<a id="a-2Z"></a>安曼拏罗中诵此明。<a id="a-2a"></a>加持安悉香焚烧。<a id="a-2b"></a>复诵此明一遍。<a id="a-2c"></a>其钵作人言。<a id="a-2d"></a>为行人说事及能举动。</p>
  <p id="a2e">又法若欲令阏伽瓶说事及举动者。<a id="a-2f"></a>当选纯白阏伽瓶洁净新好者。<a id="a-2g"></a>用白檀及恭俱摩香等。<a id="a-2h"></a>作涂香涂之。<a id="a-2i"></a>满盛净水及插妙华。<a id="a-2j"></a>诵心明加持一遍。<a id="a-2k"></a>安曼拏罗中烧安悉香。<a id="a-2l"></a>诵心明一遍。<a id="a-2m"></a>其瓶同前说事。<a id="a-2n"></a>复诵心明加持白芥子打瓶。<a id="a-2o"></a>其瓶即举离地八指。<a id="a-2p"></a>随意复还曼拏罗中。</p>
  <p id="a2q">又法若欲令萨担婆举动者。<a id="a-2r"></a>先用白檀及恭俱摩香等。<a id="a-2s"></a>作涂香涂之。<a id="a-2t"></a>然后烧安悉香。<a id="a-2u"></a>弹指诵心明加持。<a id="a-2v"></a>其萨担婆自然举动复还本处。</p>
  <p id="a2w">又法若欲令傍生说事者。<a id="a-2x"></a>当烧安悉香熏灰及白芥子。<a id="a-2y"></a>诵心明加持二十一遍已。<a id="a-2z"></a>然后复诵心明。<a id="a-30"></a>以灰芥子掷傍生身彼即说事。</p>
  <p id="a31">又法若欲令童女说事者。<a id="a-32"></a>当用不堕地瞿摩夷。<a id="a-33"></a>涂四方曼拏罗已。<a id="a-34"></a>然择一童女相貌端严肢体具足者。<a id="a-35"></a>沐浴洁净着新白衣。<a id="a-36"></a>坐曼拏罗中。<a id="a-37"></a>以众华供养烧安悉香。<a id="a-38"></a>彼即能说过现未来之事。</p>
  <p id="a39">又法若欲令童子说事者。<a id="a-3A"></a>当用白芥子与唧帝灰相和。<a id="a-3B"></a>诵心明加持一遍。<a id="a-3C"></a>烧安悉香熏已掷童子顶。<a id="a-3D"></a>彼即说事。</p>
  <p id="a3E">又法若欲制火不热者。<a id="a-3F"></a>当用木柴诵心明。<a id="a-3G"></a>加持一遍。<a id="a-3H"></a>烧安悉香熏已内于火中。<a id="a-3I"></a>火即冷如雪。</p>
  <p id="a3J">又法若欲制诸邪咒者。<a id="a-3K"></a>当用洁净白线。<a id="a-3L"></a>诵心明加持一遍。<a id="a-3M"></a>烧安悉香熏已。<a id="a-3N"></a>系行人左臂。<a id="a-3O"></a>一切邪咒悉皆制伏。</p>
  <p id="a3P">又法若欲令没讷誐啰作成就法者。<a id="a-3Q"></a>当用不堕地瞿摩夷涂曼拏罗。<a id="a-3R"></a>以没讷誐啰安曼拏罗中。<a id="a-3S"></a>用众华供养烧安悉香熏。<a id="a-3T"></a>诵心明加持一遍。<a id="a-3U"></a>此没讷誐啰能作成就之事。<a id="a-3V"></a>复能令随意举动。<a id="a-3W"></a>此没讷誐啰若入战阵自然得胜。<a id="a-3X"></a>乃至树林山石亦能摧坏。<a id="a-3Y"></a>凡是行人所作之事悉皆成就。</p>
  <p id="a3Z">又法若欲令弓作成就法者。<a id="a-3a"></a>当用安悉香诵心明加持一遍。<a id="a-3b"></a>焚烧熏之。<a id="a-3c"></a>即能随意作成就事。</p>
  <p id="a3d">又法若欲令三叉作成就法。<a id="a-3e"></a>同前作曼拏罗。<a id="a-3f"></a>然后诵心明一遍。<a id="a-3g"></a>加持安悉香焚烧熏三叉已。<a id="a-3h"></a>安曼拏罗中复诵心明一遍。<a id="a-3i"></a>时彼三叉即放光炽盛。<a id="a-3j"></a>举动离地向于四方。<a id="a-3k"></a>然后回还入曼拏罗中。<a id="a-3l"></a>作成就法随行人意。</p>
  <p id="a3m">又法若欲令剑作成就法者。<a id="a-3n"></a>亦用安悉香诵心明。<a id="a-3o"></a>加持一遍焚烧熏之。<a id="a-3p"></a>亦能作一切成就之事。</p>
  <p id="a3q">又法若欲令朅桩誐作成就法者。<a id="a-3r"></a>当用唧帝灰诵心明。<a id="a-3s"></a>加持一遍涂朅桩誐。<a id="a-3t"></a>即能作一切成就之事。</p>
  <p id="a3u">又法若欲令葛波罗作成就法者。<a id="a-3v"></a>先依法涂曼拏罗己。<a id="a-3w"></a>即依法择取葛波罗洁净者。<a id="a-3x"></a>用白檀香涂之。<a id="a-3y"></a>安曼拏罗中。<a id="a-3z"></a>烧安悉香诵心明一遍加持。<a id="a-40"></a>即所作成就能令举动。<a id="a-41"></a>复能说三世之事。</p>
  <p id="a42">又法当用利剑诵心明。<a id="a-43"></a>加持一遍烧安悉香熏。<a id="a-44"></a>然后行人高声诵吽字加持彼剑。<a id="a-45"></a>剑即出光腾空而起。<a id="a-46"></a>复还本处。<a id="a-47"></a>若入战阵彼敌退败。</p>
  <p id="a48">又法若欲令天祠形像迁动者。<a id="a-49"></a>于彼像前烧安悉香。<a id="a-4A"></a>诵心明一遍。<a id="a-4B"></a>时彼天像随意迁动。</p>
  <p id="a4C">又法若随方处地。<a id="a-4D"></a>行人疑有伏藏当欲取者。<a id="a-4E"></a>即于彼地作曼拏罗。<a id="a-4F"></a>烧安悉香诵心明一遍。<a id="a-4G"></a>伏藏出现。</p>
  <p id="a4H">又法或用白芥子诵心明加持一遍。<a id="a-4I"></a>以此芥子随处掷之。<a id="a-4J"></a>或聚落中或空舍中。<a id="a-4K"></a>或天祠像前或塔庙之处。<a id="a-4L"></a>乃至山岩龙潭等处。<a id="a-4M"></a>随所掷处烧安悉香诵心明一遍。<a id="a-4N"></a>彼有伏藏皆悉出现。</p>
  <p id="a4O">又法用白芥子诵心明加持一遍。<a id="a-4P"></a>以此芥子掷于象身。<a id="a-4Q"></a>及烧安悉香熏。<a id="a-4R"></a>复诵心明一遍。<a id="a-4S"></a>彼象随行人意善能作事。<a id="a-4T"></a>或令破设咄噜亦得随意。</p>
  <p id="a4U">又法若欲为人除疟病及作拥护者。<a id="a-4V"></a>用灰及白芥子水和。<a id="a-4W"></a>诵心明一遍加持。<a id="a-4X"></a>烧安悉香熏已戴于身上。<a id="a-4Y"></a>疟病即差及得拥护。</p>
  <p id="a4Z">又法若欲止一切怖者。<a id="a-4a"></a>当用白线烧安悉香熏。<a id="a-4b"></a>诵心明加持一遍。<a id="a-4c"></a>戴于颈上诸怖即除。</p>
  <p id="a4d">又法若欲除诸病者。<a id="a-4e"></a>当用安悉香诵心明加持一遍。<a id="a-4f"></a>焚烧熏病者身诸病即除。</p>
  <p id="a4g">又法若欲设咄噜令得入嚩啰者。<a id="a-4h"></a>当用安悉香诵心明加持一遍。<a id="a-4i"></a>即可令千数设咄噜皆得入嚩啰。</p>
  <p id="a4j">又法若欲令设咄噜左都哩他哥入嚩啰生者。<a id="a-4k"></a>当用忤摩娑与安悉香相和。<a id="a-4l"></a>诵心明加持一遍。<a id="a-4m"></a>称设咄噜名作护摩七遍即得左都哩他哥入嚩啰。<a id="a-4n"></a>若欲令止息者。<a id="a-4o"></a>亦用安悉香诵心明加持一遍。<a id="a-4p"></a>作护摩七遍即得止息。</p>
  <p id="a4q">又法若欲令设咄噜。<a id="a-4r"></a>得屹啰贺执持者。<a id="a-4s"></a>当用安悉香。<a id="a-4t"></a>将设咄噜名与心明同诵。<a id="a-4u"></a>加持七遍已。<a id="a-4v"></a>掷入火内。<a id="a-4w"></a>即得屹啰贺执持。<a id="a-4x"></a>若欲令止息者。<a id="a-4y"></a>当用灰加持一遍。<a id="a-4z"></a>戴于顶上即得止息。</p>
  <p id="a50">又法若欲除诸疟病者。<a id="a-51"></a>当用黑线诵心明加持一遍。<a id="a-52"></a>系臂即差。</p>
  <p id="a53">又法若欲除诸疾病者。<a id="a-54"></a>当用七种谷及白芥子相和。<a id="a-55"></a>揾酥诵心明作护摩即差。</p>
  <p id="a56">又法若欲解诸毒药所中者。<a id="a-57"></a>当用孔雀尾诵心明。<a id="a-58"></a>加持已拂于彼身毒即解除。<a id="a-59"></a>如上诸法皆用安悉香。<a id="a-5A"></a>诵心明加持悉得成就。</p>
 </body>
</html>