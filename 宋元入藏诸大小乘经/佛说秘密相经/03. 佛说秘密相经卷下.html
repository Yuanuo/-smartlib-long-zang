<!doctype html>
<html id="z3IBUkgio" data-ver="302">
 <head>
  <meta charset="utf-8">
  <meta author="施护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说秘密相经卷下</h1>
  <p id="a2">尔时金刚手菩萨摩诃萨。<a id="a-3"></a>复于世尊大毗卢遮那如来本来无性法中。<a id="a-4"></a>以寻求慧而请问言。<a id="a-5"></a>世尊胜三摩地当云何修。</p>
  <p id="a6">尔时世尊大毗卢遮那如来。<a id="a-7"></a>赞金刚手菩萨摩诃萨。<a id="a-8"></a>即说颂曰。</p>
  <p id="a9">善哉金刚大萨埵　　善哉金刚众妙宝</p>
  <p id="aA">善哉金刚正法门　　善哉金刚胜事业</p>
  <p id="aB">善说此经秘密义　　是即无上金刚乘</p>
  <p id="aC">一切如来秘密中　　大乘现证法皆摄</p>
  <p id="aD">佛言金刚手欲修三摩地者。<a id="a-E"></a>先以金刚钩印及大明钩摄前住。<a id="a-F"></a>次以金刚索印及大明而为引入。<a id="a-G"></a>然以金刚锁印及大明坚牢而住。<a id="a-H"></a>后以金刚铃印及大明而为警觉。<a id="a-I"></a>作阿吠舍。<a id="a-J"></a>彼彼大明曰。</p>
  <p id="aK">嚩日囕(二合引)酤舍[口*弱](一句)嚩日啰(二合)播(引)舍吽(引)(二)嚩日啰(二合引)塞普(二合引)吒鑁(三)嚩日啰(二合引)吠(引)舍阿(四)</p>
  <p id="aL">然后结本尊三昧邪印。<a id="a-M"></a>应当谛心观想彼彼种子文字所谓。</p>
  <p id="aN">[口*弱](入)吽(引)鑁呼(引)</p>
  <p id="aO">此即是修三摩地法。</p>
  <p id="aP">尔时金刚手菩萨摩诃萨。<a id="a-Q"></a>复住世尊大毗卢遮那如来前说。<a id="a-R"></a>此颂曰。</p>
  <p id="aS">快哉一切正觉尊　　我说即是金刚手</p>
  <p id="aT">而彼一切佛如来　　既金刚乘无有上</p>
  <p id="aU">尔时金刚手菩萨摩诃萨。<a id="a-V"></a>普遍观察一切如来。<a id="a-W"></a>皆悉同一真实住已。<a id="a-X"></a>即于世尊大毗卢遮那如来右边而住作是白言。<a id="a-Y"></a>世尊云何。<a id="a-Z"></a>是金刚杵。</p>
  <p id="aa">尔时世尊大毗卢遮那如来。<a id="a-b"></a>告金刚手菩萨摩诃萨言。<a id="a-c"></a>即汝金刚手是为金刚杵。</p>
  <p id="ad">尔时会中圣观自在菩萨摩诃萨。<a id="a-e"></a>前白世尊大毗卢遮那如来言。<a id="a-f"></a>世尊云何是莲华。</p>
  <p id="ag">尔时世尊大毗卢遮那如来。<a id="a-h"></a>告圣观自在菩萨摩诃萨言。<a id="a-i"></a>即汝莲华手是名为莲华。</p>
  <p id="aj">是时会中一切如来。<a id="a-k"></a>皆悉合掌俱白世尊大毗卢遮那如来言。<a id="a-l"></a>所说莲华及金刚杵是义云何。</p>
  <p id="am">尔时世会大毗卢遮那如来。<a id="a-n"></a>普谓一切如来言。<a id="a-o"></a>当知秘密四种供养是为莲华。<a id="a-p"></a>彼莲华上依法住者即金刚杵。</p>
  <p id="aq">尔时金刚手菩萨摩诃萨。<a id="a-r"></a>为欲开示如是所说本来无性法故。<a id="a-s"></a>复白世尊大毗卢遮那如来言。<a id="a-t"></a>世尊云何是秘密四种供养。</p>
  <p id="au">尔时世尊大毗卢遮那如来。<a id="a-v"></a>告金刚手菩萨摩诃萨言。<a id="a-w"></a>秘密四种供养者。<a id="a-x"></a>谓金刚嬉戏本部大菩萨。<a id="a-y"></a>彼于一切佛作大敬爱事。<a id="a-z"></a>即彼如是出生金刚宝鬘。<a id="a-10"></a>彼复出生金刚妙歌。<a id="a-11"></a>彼复出生金刚旋舞。<a id="a-12"></a>供养而住。<a id="a-13"></a>从是四秘密中。<a id="a-14"></a>出生一切佛菩萨等。<a id="a-15"></a>复次应当观想金刚嬉戏等本部大菩萨种子文字。<a id="a-16"></a>所谓。</p>
  <p id="a17">罗(引)摩(引)诣(引)涅哩(二合)度(引)布(引)吽(引)阿(引)阿睹啰(引)萨室哩(二合引)诣(引)吽(引)纥哩(二合引)勿[口*籠](二合)宎[口*籠](二合)[亢*欠]弥(引)邪罗摩。</p>
  <p id="a18">作是观想时。<a id="a-19"></a>即同一体性自身金刚杵。<a id="a-1A"></a>住于莲华上而作敬爱事。<a id="a-1B"></a>作是敬爱时。<a id="a-1C"></a>得成无上佛菩提果。<a id="a-1D"></a>或成金刚手尊。<a id="a-1E"></a>或莲华部大菩萨。<a id="a-1F"></a>或余一切踰始多众。<a id="a-1G"></a>当作和合相应法时。<a id="a-1H"></a>此菩萨等悉离一切罪垢染着。<a id="a-1I"></a>如是当知彼金刚部大菩萨入莲华部中。<a id="a-1J"></a>与如来部而作敬爱。<a id="a-1K"></a>如是诸部大菩萨等。<a id="a-1L"></a>作是法时得妙快乐无灭无尽。<a id="a-1M"></a>然于所作法中无所欲想。<a id="a-1N"></a>何以故金刚手菩萨摩诃萨。<a id="a-1O"></a>以金刚杵破诸欲故。<a id="a-1P"></a>是故获得一切踰始多无上秘密莲华成就。<a id="a-1Q"></a>复次颂曰。</p>
  <p id="a1R">或于空中或余方　　观想莲华妙等引</p>
  <p id="a1S">莲华无上成就门　　于现生中得成就</p>
  <p id="a1T">尔时世尊大毗卢遮那如来。<a id="a-1U"></a>又复宣说金刚嬉戏等秘密供养。<a id="a-1V"></a>颂曰。</p>
  <p id="a1W">诸菩萨中胜菩萨　　金刚嬉戏大名称</p>
  <p id="a1X">宝鬘妙歌胜亦然　　金刚旋舞妙等引</p>
  <p id="a1Y">如是秘密四菩萨　　是即金刚密供养</p>
  <p id="a1Z">供养一切佛如来　　依法常作敬爱事</p>
  <p id="a1a">复次依法。<a id="a-1b"></a>安想秘密菩萨种子文字。<a id="a-1c"></a>所谓。</p>
  <p id="a1d">多阿(引)罗嚩摩(引)誐摩涅哩(二合)摩(引)度(引)阿(引)嚩日囕(二合)</p>
  <p id="a1e">复次颂曰。</p>
  <p id="a1f">想时当结三叉印　　金刚杵安莲华上</p>
  <p id="a1g">金刚嬉戏等法门　　成就故得无尽乐</p>
  <p id="a1h">复次当知秘密供养法者。<a id="a-1i"></a>是即观自在菩萨三摩地门。<a id="a-1j"></a>于是门中。<a id="a-1k"></a>即摄金刚嬉戏菩萨所有多罗菩萨及颦眉菩萨。<a id="a-1l"></a>即同一体而无差别。<a id="a-1m"></a>左现爱相哆罗菩萨于左边住。<a id="a-1n"></a>右现爱相颦眉菩萨于右边住。<a id="a-1o"></a>是诸菩萨于一切处同一相应。<a id="a-1p"></a>最上敬爱秘密成就。</p>
  <p id="a1q">尔时金刚手菩萨摩诃萨。<a id="a-1r"></a>即入一切如来莲华金刚部三摩地。<a id="a-1s"></a>从是三摩地出已。<a id="a-1t"></a>向诸如来说此颂曰。</p>
  <p id="a1u">大哉最上秘密法　　所谓莲华中安住</p>
  <p id="a1v">一切成就刹那成　　乃至无上菩提果</p>
  <p id="a1w">尔时圣观自在菩萨摩诃萨。<a id="a-1x"></a>说此颂曰。</p>
  <p id="a1y">大哉一切佛如来　　清净莲华爱无上</p>
  <p id="a1z">于无我中我手持　　莲华中住莲华相</p>
  <p id="a20">尔时世尊大毗卢遮那如来。<a id="a-21"></a>为诸如来说此颂曰。</p>
  <p id="a22">谛听一切诸如来　　诸佛大智无有上</p>
  <p id="a23">秘密供养法相应　　利益众生作成就</p>
  <p id="a24">金刚嬉戏相应行　　我心坚固无所动</p>
  <p id="a25">金刚宝鬘及妙歌　　旋舞供养亦如是</p>
  <p id="a26">所有秘密敬爱事　　如是法仪胜无上</p>
  <p id="a27">此秘密中依法行　　即得诸佛施欢喜</p>
  <p id="a28">复说秘密种子文字所谓。</p>
  <p id="a29">唵(引)野(引)阿啰誐睹婆嚩日哩(二合引)摩尼钵讷摩(二合)</p>
  <p id="a2A">尔时金刚手菩萨摩诃萨。<a id="a-2B"></a>复白世尊大毗卢遮那如来言。<a id="a-2C"></a>世尊戏鬘歌舞四种秘密行相云何。</p>
  <p id="a2D">尔时世尊大毗卢遮那如来。<a id="a-2E"></a>赞金刚手菩萨摩诃萨言。<a id="a-2F"></a>善哉善哉金刚手。<a id="a-2G"></a>汝今善问秘密行相。<a id="a-2H"></a>我今为汝如理开示。<a id="a-2I"></a>或有大士爱乐嬉戏秘密行相。<a id="a-2J"></a>或有大士爱乐宝鬘秘密行相。<a id="a-2K"></a>或有大士爱乐妙歌秘密行相。<a id="a-2L"></a>或有大士爱乐旋舞秘密行相。<a id="a-2M"></a>或有大士普遍爱乐戏鬘歌舞秘密行相。<a id="a-2N"></a>如是一切秘密行相中起爱乐时。<a id="a-2O"></a>随所乐心即入如来三摩地金刚莲华相应法中。<a id="a-2P"></a>获得无上秘密成就。</p>
  <p id="a2Q">尔时金刚手菩萨摩诃萨。<a id="a-2R"></a>前诣佛所右膝着地。<a id="a-2S"></a>恭敬顶礼而白佛言。<a id="a-2T"></a>世尊若有正士大法器者。<a id="a-2U"></a>应当于是秘密供养相应法中如理修学。<a id="a-2V"></a>彼能成就一切事业。<a id="a-2W"></a>乃至得成佛无上智。<a id="a-2X"></a>况复余法有不成者。</p>
  <p id="a2Y">尔时世尊大毗卢遮那如来。<a id="a-2Z"></a>即入诸佛大智三昧加持安住三摩地。<a id="a-2a"></a>从是三摩地出已。<a id="a-2b"></a>即结金刚嬉戏大菩萨秘密智印。<a id="a-2c"></a>复为摄集。<a id="a-2d"></a>令金刚手菩萨摩诃萨。<a id="a-2e"></a>表示秘密神通行相。<a id="a-2f"></a>谓本所有一真法性。<a id="a-2g"></a>从是出生诸菩萨等。<a id="a-2h"></a>从吽字等而为大智。<a id="a-2i"></a>由此即生金刚嬉戏秘密菩萨。<a id="a-2j"></a>及持明藏一切贤圣。<a id="a-2k"></a>是诸贤圣皆悉同本一真法性。</p>
  <p id="a2l">尔时金刚手菩萨摩诃萨。<a id="a-2m"></a>受世尊大毗卢遮那如来教敕已。<a id="a-2n"></a>即说秘密行相。<a id="a-2o"></a>所谓依如来部金刚印成就广大仪轨中法用。<a id="a-2p"></a>若作持诵时。<a id="a-2q"></a>当不动舌端。<a id="a-2r"></a>唇齿二相合离诸音声。<a id="a-2s"></a>但以金刚语音而为持诵。<a id="a-2t"></a>即能成就一切仪轨。<a id="a-2u"></a>此说即是金刚语菩萨法。<a id="a-2v"></a>复次金刚部秘密印成就广大仪轨中法用。<a id="a-2w"></a>谓以自身金刚杵。<a id="a-2x"></a>入一切相应贤圣真法性中。<a id="a-2y"></a>秘密行人作是法时。<a id="a-2z"></a>即得一切事业成就。<a id="a-30"></a>此说即是金刚萨埵菩萨法。<a id="a-31"></a>复次金刚部秘密印成就广大仪轨中法用。<a id="a-32"></a>谓诸所欲得佛世尊究竟真常。<a id="a-33"></a>常施一切众生妙乐。<a id="a-34"></a>复能成就一切事业。<a id="a-35"></a>此说即是金刚手菩萨法。</p>
  <p id="a36">尔时金刚手菩萨摩诃萨。<a id="a-37"></a>复白一切如来言。<a id="a-38"></a>如来善听此秘密智胜无有上。<a id="a-39"></a>若欲得成诸佛身者。<a id="a-3A"></a>应当寂静住等引心。<a id="a-3B"></a>入一切如来智三摩地。<a id="a-3C"></a>从是三摩地出已得成佛身。<a id="a-3D"></a>即能成就诸三摩地法。<a id="a-3E"></a>所谓剑成就三摩地。<a id="a-3F"></a>药叱尼成就三摩地。<a id="a-3G"></a>一切执曜阿吠舍成就三摩地。<a id="a-3H"></a>遣除一切执曜三摩地。<a id="a-3I"></a>破一切恶三摩地。<a id="a-3J"></a>持明人三摩地。<a id="a-3K"></a>神通成就三摩地。<a id="a-3L"></a>财宝成就三摩地。<a id="a-3M"></a>入修罗宫成就三摩地。<a id="a-3N"></a>常得国王及王眷属爱念成就三摩地。<a id="a-3O"></a>此如是等有无数种三摩地法。<a id="a-3P"></a>及秘密章句中今此四种秘密供养。<a id="a-3Q"></a>而为最上金刚部大菩萨。<a id="a-3R"></a>与菩萨嬉戏等如理相应。<a id="a-3S"></a>金刚嬉戏者。<a id="a-3T"></a>此说即是和合出生之义。<a id="a-3U"></a>而此菩萨一切所欲。<a id="a-3V"></a>得诸如来常施欢喜。<a id="a-3W"></a>即此金刚嬉戏菩萨为增胜主常。<a id="a-3X"></a>于一切如来而生欢喜。</p>
  <p id="a3Y">复次秘密种子文字所谓。</p>
  <p id="a3Z">野部(引)骨噜(二合)卒鲁(二合)阿(引)莎(引)刹呼(引)[口*弱]吽(引)鑁[牟*含](引)</p>
  <p id="a3a">此等文字。<a id="a-3b"></a>即是金刚嬉戏本部大菩萨。<a id="a-3c"></a>与金刚莲华二法相应。<a id="a-3d"></a>即此金刚而为警觉。<a id="a-3e"></a>所有莲华即观自在菩萨三摩地门。<a id="a-3f"></a>而彼莲华离诸所著。<a id="a-3g"></a>以金刚锁坚牢而住。<a id="a-3h"></a>于诸所动相应平等。<a id="a-3i"></a>而常不离三摩呬多。<a id="a-3j"></a>然后同一真实吽字智门出敬爱事而能成就一切事业。<a id="a-3k"></a>此说即是金刚手菩萨法。</p>
  <p id="a3l">尔时圣观自在菩萨摩诃萨白诸如来言。<a id="a-3m"></a>所有金刚杵住于莲华上。<a id="a-3n"></a>彼金刚杵及与莲华。<a id="a-3o"></a>二法和合相应成就。<a id="a-3p"></a>获得妙乐无灭无尽。</p>
  <p id="a3q">尔时金刚手菩萨摩诃萨。<a id="a-3r"></a>住于世尊大毗卢遮那如来前作是白言。<a id="a-3s"></a>世尊彼金刚杵云何能住于莲华上。<a id="a-3t"></a>此金刚杵及与莲华。<a id="a-3u"></a>作用行相复云何说。<a id="a-3v"></a>世尊此理甚深。<a id="a-3w"></a>我于是义不能解了。</p>
  <p id="a3x">尔时世尊大毗卢遮那如来。<a id="a-3y"></a>赞金刚手菩萨摩诃萨言。<a id="a-3z"></a>善哉善哉金刚手。<a id="a-40"></a>汝今当知彼金刚杵住莲华上者。<a id="a-41"></a>为欲利乐广大饶益。<a id="a-42"></a>施作诸佛最胜事业。<a id="a-43"></a>是故于彼清净莲华之中。<a id="a-44"></a>而金刚杵住于其上。<a id="a-45"></a>乃入彼中发起金刚真实持诵。<a id="a-46"></a>然后金刚及彼莲华二事相击。<a id="a-47"></a>成就二种清净乳相。<a id="a-48"></a>一谓金刚乳相。<a id="a-49"></a>二谓莲华乳相。<a id="a-4A"></a>于二相中出生一大菩萨善妙之相。<a id="a-4B"></a>次复出生一大菩萨猛恶之相。<a id="a-4C"></a>菩萨所现二种相者。<a id="a-4D"></a>但为调伏利益一切众生。<a id="a-4E"></a>由此出生一切贤圣。<a id="a-4F"></a>成就一切殊胜事业。</p>
  <p id="a4G">尔时金刚手菩萨摩诃萨复白佛言。<a id="a-4H"></a>世尊何者是乳相。<a id="a-4I"></a>复从何生起。<a id="a-4J"></a>唯愿世尊显明开示。</p>
  <p id="a4K">尔时世尊告金刚手菩萨摩诃萨言。<a id="a-4L"></a>即汝金刚手所有最胜秘密供养。<a id="a-4M"></a>是即乳相从是生起。<a id="a-4N"></a>金刚手菩萨摩诃萨复白佛言。<a id="a-4O"></a>世尊我不解佛所说义。<a id="a-4P"></a>佛言金刚手当知乳相者即是本真相。<a id="a-4Q"></a>如秘密降三世教中所说。</p>
  <p id="a4R">尔时世尊大毗卢遮那如来。<a id="a-4S"></a>普摄金刚手等一切菩萨。<a id="a-4T"></a>同一真实同一出生。<a id="a-4U"></a>都成为一金刚萨埵之身。<a id="a-4V"></a>告诸如来言。<a id="a-4W"></a>今此所说秘密供养等秘密行相。<a id="a-4X"></a>但为警觉邪外之众故。<a id="a-4Y"></a>佛菩萨隐密而说。<a id="a-4Z"></a>是时所现金刚萨埵身与本部菩萨。<a id="a-4a"></a>同住正见出生敬爱。<a id="a-4b"></a>唯以金刚缚而普摄已。<a id="a-4c"></a>所有本部大菩萨等。<a id="a-4d"></a>同处于左根本之位住莲华中。<a id="a-4e"></a>以金刚杵开觉莲华。<a id="a-4f"></a>而悉同一三昧相应。</p>
  <p id="a4g">尔时本部大菩萨众。<a id="a-4h"></a>得开觉已即说颂曰。</p>
  <p id="a4i">快哉一切正觉尊　　我所敬爱施妙乐</p>
  <p id="a4j">唯此妙乐外无余　　而能成就秘密法</p>
  <p id="a4k">尔时世尊大毗卢遮那如来。<a id="a-4l"></a>即说颂曰。</p>
  <p id="a4m">快哉妙乐无有上　　诸有正士应当修</p>
  <p id="a4n">今此秘密妙法门　　有罪染者不应受</p>
  <p id="a4o">秘密莲华此无上　　金刚嬉戏即彼法</p>
  <p id="a4p">金刚莲华教亦然　　总摄毗卢遮那智</p>
  <p id="a4q">世尊大毗卢遮那如来说是颂时。<a id="a-4r"></a>有无数百千殊妙瑞相一时出现。</p>
 </body>
</html>