<!doctype html>
<html id="z3IBUkein" data-ver="233">
 <head>
  <meta charset="utf-8">
  <meta author="施护">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说秘密相经卷中</h1>
  <p id="a2">尔时金刚手菩萨摩诃萨。<a id="a-3"></a>复白世尊大毗卢遮那如来言。<a id="a-4"></a>世尊云何是金刚杵。<a id="a-5"></a>复云何是莲华。</p>
  <p id="a6">尔时世尊大毗卢遮那如来。<a id="a-7"></a>告金刚手菩萨摩诃萨言。<a id="a-8"></a>金刚手一切如来安住之智即金刚杵。<a id="a-9"></a>本部贤圣和合相应是谓莲华。<a id="a-A"></a>而彼金刚杵住于莲华上。<a id="a-B"></a>由是出生一切如来。<a id="a-C"></a>彼诸如来身即毗卢遮那。<a id="a-D"></a>如是作已。<a id="a-E"></a>然后乃从金刚语言。<a id="a-F"></a>安布大明秘密文字。</p>
  <p id="aG">所谓。</p>
  <p id="aH">勃[口*籠](二合引)</p>
  <p id="aI">其字先于自心净月曼拏罗中。<a id="a-J"></a>想安住已。<a id="a-K"></a>然后想成大妙高山。<a id="a-L"></a>于其山上想现是字。<a id="a-M"></a>其字复成金刚宝峰广大楼阁。<a id="a-N"></a>大摩尼宝所共庄严。<a id="a-O"></a>悬铃珠宝缯幡璎珞。<a id="a-P"></a>微风吹动出和雅音。<a id="a-Q"></a>如是种种殊妙校饰。<a id="a-R"></a>吉祥胜上堪所称赞。<a id="a-S"></a>而彼楼阁一切如来所共安住。<a id="a-T"></a>于楼阁中复想五股金刚杵轮。<a id="a-U"></a>广略相应。<a id="a-V"></a>即想其杵复成金刚萨埵大士影像。<a id="a-W"></a>胜相具足身如月色现光明而复安处月轮之上。<a id="a-X"></a>顶戴五佛殊妙宝冠。<a id="a-Y"></a>金刚相光焰鬘庄严。<a id="a-Z"></a>左右皆现高举之相。<a id="a-a"></a>安住诸法本来无性大三昧邪真实理中。<a id="a-b"></a>若情若器诸性自性。<a id="a-c"></a>以是二种合为一相。<a id="a-d"></a>是故观想己身成就金刚萨埵。<a id="a-e"></a>如是观已。<a id="a-f"></a>即此本尊等诸法用然后施作。<a id="a-g"></a>尔时金刚手菩萨摩诃萨。<a id="a-h"></a>复于世尊大毗卢遮那如来前月曼拏罗中。<a id="a-i"></a>依止而住作是白言。<a id="a-j"></a>世尊云何是本尊。</p>
  <p id="ak">尔时世尊大毗卢遮那如来。<a id="a-l"></a>为金刚手菩萨摩诃萨。<a id="a-m"></a>次第宣说本尊等法。<a id="a-n"></a>诸修瑜伽行者。<a id="a-o"></a>先当依法于自心月曼拏罗中。<a id="a-p"></a>观想吽字。<a id="a-q"></a>从是文字。<a id="a-r"></a>想出普门巧业众相大金刚杵。<a id="a-s"></a>作是观时当结密印。<a id="a-t"></a>其印先作金刚缚后。<a id="a-u"></a>散开诸指作摄入势。<a id="a-v"></a>成印诵此本心大明曰。</p>
  <p id="aw">嚩日啰(二合)满驮怛啰(二合)吒(一句)</p>
  <p id="ax">诵是大明结是印已。<a id="a-y"></a>然后乃可结一切印。<a id="a-z"></a>及作本尊等法。<a id="a-10"></a>乃至金刚阿吠舍并钩召等余诸成就法。<a id="a-11"></a>从自身语心金刚加持作用。<a id="a-12"></a>即得敬爱成就。</p>
  <p id="a13">然后乃结金刚阿吠舍印。<a id="a-14"></a>诵彼心明。<a id="a-15"></a>其明所谓。</p>
  <p id="a16">恶(入)</p>
  <p id="a17">由是心明。<a id="a-18"></a>普遍摄入本尊等法。<a id="a-19"></a>乃至诸余成就之法。<a id="a-1A"></a>悉得善友敬爱而住。<a id="a-1B"></a>其金刚阿吠舍印者。<a id="a-1C"></a>先作金刚掌次作金刚缚。<a id="a-1D"></a>后结金刚阿吠舍印。<a id="a-1E"></a>金刚掌者坚实掌心诸指不缚。<a id="a-1F"></a>而复紧密成金刚掌。<a id="a-1G"></a>即转此掌善结其缚成金刚缚。<a id="a-1H"></a>复开此缚作金刚拳二头相并即成金刚阿吠舍三昧邪印。<a id="a-1I"></a>然后从自心中。<a id="a-1J"></a>安想金刚萨埵文字之相。<a id="a-1K"></a>复想其字即成五股白色净妙周匝光焰大金刚杵复次如前依法安想秘密文字。<a id="a-1L"></a>然后乃结萨埵金刚印。<a id="a-1M"></a>当结印时。<a id="a-1N"></a>先当诵是心大明曰。</p>
  <p id="a1O">唵(引)三摩邪萨怛网(三合一句)</p>
  <p id="a1P">其萨埵金刚印者谓以二手作圆月相。<a id="a-1Q"></a>二中指相离。<a id="a-1R"></a>余指面相着。<a id="a-1S"></a>如金刚杵相成印。<a id="a-1T"></a>结是印时诵此大明曰。</p>
  <p id="a1U">唵(引)底瑟姹(二合)嚩日啰(二合)捺哩(二合)除(引)弥(引)婆嚩(一句)苏睹(引)沙踰(二合引)弥(引)婆嚩(二)阿努啰讫睹(二合引)弥(引)婆嚩(三)舍(引)说睹(引)弥(引)婆嚩(四)苏布(引)沙踰(二合引)弥(引)婆嚩(五)纥哩(二合)捺炀弥(引)提底瑟吒(二合)(六)萨哩嚩(二合)悉提孕(二合)弥(引)钵啰(二合)野蹉(七)萨哩嚩(二合)羯哩弥(二合引)数左(八)尔唧多室哩(二合引)野俱噜吽(引)(九)诃诃诃诃呼(引)(十)</p>
  <p id="a1V">如是大明即本尊法此中具有四礼敬印。<a id="a-1W"></a>所谓心印誓诫心印。<a id="a-1X"></a>大乘现前三昧心印。<a id="a-1Y"></a>妙金刚智天眼智等五通心印。<a id="a-1Z"></a>是诸印门总摄如来坚固之性。<a id="a-1a"></a>金刚加持离诸怖畏能成一切最上成就。<a id="a-1b"></a>所有一切适悦快乐诸正受等一切总持门等。<a id="a-1c"></a>乃至一切如来真实性等。<a id="a-1d"></a>总摄自心。<a id="a-1e"></a>悉得安住金刚加持身语心业。<a id="a-1f"></a>然后取以缯帛而为其鬘。<a id="a-1g"></a>安自顶上诵此心明曰。</p>
  <p id="a1h">钵啰(二合)帝(引)蹉嚩日啰(二合)呼(引一句)</p>
  <p id="a1i">诵是心明而加持已。<a id="a-1j"></a>即于顶上作系鬘相。<a id="a-1k"></a>旋覆其面。<a id="a-1l"></a>当系鬘时随应法仪。<a id="a-1m"></a>即阿阇梨为作是言。<a id="a-1n"></a>汝今受是秘密心明。<a id="a-1o"></a>此即勇猛大力世尊本来无性之法。<a id="a-1p"></a>得阿阇梨真实加持。<a id="a-1q"></a>而能善作一切事业。<a id="a-1r"></a>此即世尊大毗卢遮那如来所说。<a id="a-1s"></a>乃至诸佛及执金刚等所共摄受。<a id="a-1t"></a>授是言已除其缯帛。<a id="a-1u"></a>诵此大明曰。</p>
  <p id="a1v">唵(引)嚩日啰(二合)萨埵莎炀帝(引)祢野(二合一句)作刍讷伽(二合引)吒那怛咄钵(二合)啰(二)嗢讷伽(二合引)吒野底萨哩嚩(二合引)刍(引)(三)嚩日啰(二合)作刍啰努多囕(四)系(引)嚩日啰(二合)钵舍(五)</p>
  <p id="a1w">尔时金刚手菩萨摩诃萨。<a id="a-1x"></a>复于世尊大毗卢遮那如来右月曼拏罗中。<a id="a-1y"></a>依止住已。<a id="a-1z"></a>说是伽陀伸赞叹曰。</p>
  <p id="a20">快哉一切正觉尊　　三摩地智无有上</p>
  <p id="a21">所有一切诸众生　　由斯二法得成佛</p>
  <p id="a22">金刚手菩萨摩诃萨作是赞已。<a id="a-23"></a>复白佛言世尊最初开目行相云何。</p>
  <p id="a24">尔时世尊大毗卢遮那如来。<a id="a-25"></a>告金刚手菩萨摩诃萨言。<a id="a-26"></a>金刚手最初开目者。<a id="a-27"></a>谓于自身大曼拏罗。<a id="a-28"></a>如次观视。<a id="a-29"></a>当其观是曼拏罗时。<a id="a-2A"></a>即得一切如来威力加持。<a id="a-2B"></a>于金刚萨埵心中如理而住。<a id="a-2C"></a>亦复得见种种光明胜曼拏罗。<a id="a-2D"></a>又复得睹广大神通变化事等。<a id="a-2E"></a>由得如来所加持故。<a id="a-2F"></a>乃能见彼金刚手身。<a id="a-2G"></a>或复得见诸如来身。</p>
  <p id="a2H">尔时会中无动菩萨摩诃萨。<a id="a-2I"></a>前诣世尊大毗卢遮那根本无性如来。<a id="a-2J"></a>右旋绕已作是白言。<a id="a-2K"></a>世尊云何是大曼拏罗。<a id="a-2L"></a>我于是中复云何行。</p>
  <p id="a2M">尔时世尊大毗卢遮那如来。<a id="a-2N"></a>告无动菩萨摩诃萨言。<a id="a-2O"></a>大曼拏罗者。<a id="a-2P"></a>所谓即观自身曼拏罗。<a id="a-2Q"></a>如是观已。<a id="a-2R"></a>即取金刚加持清净香水。<a id="a-2S"></a>而为灌顶诵是心明曰。</p>
  <p id="a2T">嚩日啰(二合引)毗诜左(一句)</p>
  <p id="a2U">然后结系鬘印。<a id="a-2V"></a>戴诸佛冠灌自心顶。<a id="a-2W"></a>系鬘印者。<a id="a-2X"></a>先以二大指盘结于掌心。<a id="a-2Y"></a>然后屈中指。<a id="a-2Z"></a>与大指面合成印。<a id="a-2a"></a>此是如来部印。<a id="a-2b"></a>余四部印亦然同用。<a id="a-2c"></a>其五部大明次第如是。<a id="a-2d"></a>大明曰。</p>
  <p id="a2e">唵(引)嚩日啰(二合)驮(引)怛尾(二合引)说哩吽(引)嚩日哩(二合)尼(一句)</p>
  <p id="a2f">唵(引)嚩日啰(二合)嚩日哩(二合)尼吽(引一句)</p>
  <p id="a2g">唵(引)啰怛那(二合)嚩日哩(二合)尼吽(引一句)</p>
  <p id="a2h">唵(引)钵讷摩(二合)嚩日哩(二合)尼吽(引一句)</p>
  <p id="a2i">唵(引)迦哩摩(二合)嚩日哩(二合)尼吽(引一句)</p>
  <p id="a2j">如前所说作灌顶已。<a id="a-2k"></a>不改前印以二头指。<a id="a-2l"></a>旋转二度作萦绕相。<a id="a-2m"></a>即成四种系鬘之印。<a id="a-2n"></a>于顶额喉及彼顶后四处系鬘。<a id="a-2o"></a>次至两耳还从顶后旋转于前。<a id="a-2p"></a>徐徐而下即解其印。<a id="a-2q"></a>如和合音声教中法仪坚固而作。<a id="a-2r"></a>又彼和合音声教中说云。<a id="a-2s"></a>次当阿阇梨执金刚杵。<a id="a-2t"></a>依法安住已。<a id="a-2u"></a>乃为弟子发誓诫言。</p>
  <p id="a2v">汝今得受此　　一切佛如来</p>
  <p id="a2w">胜秘密法中　　金刚灌顶已</p>
  <p id="a2x">授汝金刚杵　　善作诸成就</p>
  <p id="a2y">而彼诸如来　　由此得成佛</p>
  <p id="a2z">复授大明曰。</p>
  <p id="a30">唵(引)嚩日啰(二合引)提钵底埵(引一句)末毗诜左(引)弥(二)底瑟姹(二合)嚩日啰(二合)三摩邪萨怛鑁(三合三)</p>
  <p id="a31">尔时金刚手菩萨摩诃萨。<a id="a-32"></a>复于世尊大毗卢遮那如来右月曼拏罗中。<a id="a-33"></a>依止住已作是白言。<a id="a-34"></a>世尊云何是自金刚杵。</p>
  <p id="a35">尔时世尊大毗卢遮那如来。<a id="a-36"></a>告金刚手菩萨摩诃萨言。<a id="a-37"></a>金刚手自金刚杵者。<a id="a-38"></a>即是如来金刚杵。<a id="a-39"></a>十二指量五股而作善妙之相。<a id="a-3A"></a>无其光焰金等所成。<a id="a-3B"></a>其金刚萨埵金刚杵者。<a id="a-3C"></a>不定分量五股而作。<a id="a-3D"></a>有其威猛炽盛光焰钵讷摩啰誐等诸宝所成。<a id="a-3E"></a>其金刚王等大执金刚者。<a id="a-3F"></a>及金刚忿怒金刚药叉等。<a id="a-3G"></a>如是诸杵皆十二指量三分亭等。<a id="a-3H"></a>五股而作锐利之相。<a id="a-3I"></a>此等杵相。<a id="a-3J"></a>如大乘现证三昧教中及降三世教中广说。<a id="a-3K"></a>此中略指。<a id="a-3L"></a>瑜伽行者知杵相已。<a id="a-3M"></a>然后乃名已受金刚大灌顶者。<a id="a-3N"></a>复次大明曰。</p>
  <p id="a3O">唵(引)嚩日啰(二合)萨埵末毗诜左(引)弥(引一句)嚩日啰(二合)那(引)莫毗施(引)迦多(二)呬(引)嚩日啰(二合)那(引)莫(三)拽写拽他(引)那(引)莫帝(引)那(四)怛吐(引)佐(引)啰曳[惺-生+土]咩(五)</p>
  <p id="a3P">受灌顶已。<a id="a-3Q"></a>然可得受诸佛成就大金刚杵。<a id="a-3R"></a>复次颂曰。</p>
  <p id="a3S">汝常持此金刚杵　　即金刚手坚固戒</p>
  <p id="a3T">金刚萨埵胜修中　　一切由斯得成佛</p>
  <p id="a3U">复次大明曰。</p>
  <p id="a3V">唵(引)萨哩嚩(二合)怛他(引)誐多悉提(一句)嚩日啰(二合)三摩曳(引)底瑟姹(二合)(二)伊沙埵(引)驮(引)啰夜(引)弥嚩日啰(二合)萨埵(三)呬呬呬呬吽(引)(四)</p>
  <p id="a3W">然后从普贤心安布大印三昧。<a id="a-3X"></a>随说如是心大明曰。</p>
  <p id="a3Y">摩贺(引)三摩邪萨埵三摩邪萨怛鑁(三合一句)摩贺(引)三摩邪萨都(引)[亢*欠](二)摩贺(引)三摩邪萨埵(引)提底瑟姹(二合)莎[牟*含](引)(三)</p>
  <p id="a3Z">如是印明。<a id="a-3a"></a>执金刚等诸菩萨众。<a id="a-3b"></a>皆悉于彼诸印真实大三昧中同一成就。</p>
  <p id="a3c">复次身语心金刚所成心大明曰。</p>
  <p id="a3d">唵(引)嚩日啰(二合)萨埵三摩邪末努播(引)罗邪(一句)嚩日啰(二合)萨埵堆(引)奴(引)钵底瑟姹(二合)(二)捺哩(二合)除(引)弥(引)婆嚩(三)苏睹(引)沙踰(二合引)弥(引)婆嚩(四)阿努啰讫睹(二合引)弥(引)婆嚩(五)苏布(引)沙踰(二合引)弥(引)婆嚩(六)萨哩嚩(二合)悉提孕(二合)弥(引)钵啰(二合)野蹉(七)萨哩嚩(二合)葛哩摩(二合引)苏左弥(引)唧多室利(二合引)炀酤噜吽(八)诃诃诃诃呼(引)(九)婆誐鑁萨哩嚩(二合)怛他(引)誐多(十)嚩日啰(二合)摩(引)弥(引)扪左嚩日哩(二合引)婆嚩(十一)摩贺(引)三摩邪萨埵阿(引)(十二)</p>
  <p id="a3e">如是身语心金刚所成心明章句。<a id="a-3f"></a>若诵一遍。<a id="a-3g"></a>即得自身语心金刚三业一切密印坚固成就。<a id="a-3h"></a>所有本尊等诸法用。<a id="a-3i"></a>于三部中或复二部当得成就。<a id="a-3j"></a>于现生中即得成佛。<a id="a-3k"></a>或成金刚手尊。</p>
 </body>
</html>