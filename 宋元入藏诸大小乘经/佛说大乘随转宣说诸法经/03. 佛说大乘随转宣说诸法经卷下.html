<!doctype html>
<html id="z3IBUhghf" data-ver="496">
 <head>
  <meta charset="utf-8">
  <meta author="绍德">
  <meta library="龙藏">
  <meta catalog="宋元入藏诸大小乘经">
  <meta period="宋">
 </head>
 <body>
  <h1 id="a1">佛说大乘随转宣说诸法经卷下</h1>
  <p id="a2">尔时莲华游戏天子与十千天子。<a id="a-3"></a>皆来供养世尊及文殊师利菩萨。<a id="a-4"></a>各持上妙名华。<a id="a-5"></a>优昙钵罗华。<a id="a-6"></a>青色莲华。<a id="a-7"></a>白色莲华。<a id="a-8"></a>曼陀罗华。<a id="a-9"></a>摩诃曼陀罗华。<a id="a-A"></a>曼殊沙华。<a id="a-B"></a>摩诃曼殊沙华。<a id="a-C"></a>发恭敬心。<a id="a-D"></a>种种语言欢喜赞叹世尊文殊师利。<a id="a-E"></a>不好世乐超出三界。<a id="a-F"></a>心无烦恼亦无诸恶。<a id="a-G"></a>语言真实甚深真实。<a id="a-H"></a>法界吉祥。<a id="a-I"></a>真实吉祥。<a id="a-J"></a>微妙吉祥。<a id="a-K"></a>无数最上第一吉祥。<a id="a-L"></a>天子。<a id="a-M"></a>如是赞叹世尊文殊师利。<a id="a-N"></a>尔时佛告莲华游戏天子。<a id="a-O"></a>诸天子中汝得第一。<a id="a-P"></a>天子于身内外心无分别。<a id="a-Q"></a>得最上第一法。<a id="a-R"></a>众中最上第一。<a id="a-S"></a>微妙第一。<a id="a-T"></a>极妙第一。<a id="a-U"></a>真实心处大众中。<a id="a-V"></a>能最上供养而得第一佛言。<a id="a-W"></a>天子。<a id="a-X"></a>汝无贪嗔痴。<a id="a-Y"></a>不生烦恼。<a id="a-Z"></a>若有如是与愚夫不异。<a id="a-a"></a>若天子。<a id="a-b"></a>不得学斗战失菩提路。<a id="a-c"></a>若爱乐一切法菩提萨埵佛法。<a id="a-d"></a>乐修十地行。<a id="a-e"></a>如是天子。<a id="a-f"></a>宿种善根恭敬供养诸佛菩萨。<a id="a-g"></a>远离诸恶心放光明。<a id="a-h"></a>勤学佛法。<a id="a-i"></a>于十地行妙安住故示现光明。<a id="a-j"></a>学佛教法勇猛爱乐。<a id="a-k"></a>若不如是好乐佛法多诸诤讼。<a id="a-l"></a>不生供养心智慧鲜薄。<a id="a-m"></a>如是天子。<a id="a-n"></a>心高我慢。<a id="a-o"></a>不爱乐一切法。<a id="a-p"></a>不亲近善友。<a id="a-q"></a>此天子。<a id="a-r"></a>为众所嫌。<a id="a-s"></a>于菩提而不和合。<a id="a-t"></a>无恭敬心轻慢三宝。<a id="a-u"></a>不学教法愚夫无异。<a id="a-v"></a>菩提道场甚深恭敬。<a id="a-w"></a>求一切智具足。<a id="a-x"></a>得天子行于善众安住。<a id="a-y"></a>彼诸天子。<a id="a-z"></a>不住贪。<a id="a-10"></a>不住嗔。<a id="a-11"></a>不住痴。<a id="a-12"></a>不恋资生。<a id="a-13"></a>不行邪见。<a id="a-14"></a>恭敬问讯世尊文殊师利。<a id="a-15"></a>礼拜供养。<a id="a-16"></a>于贪嗔痴悉皆远离。<a id="a-17"></a>世尊如义而说。<a id="a-18"></a>天子爱乐如义而住。<a id="a-19"></a>是时世尊赞叹文殊师利。<a id="a-1A"></a>安住大乘不行邪行。<a id="a-1B"></a>亦无邪见。<a id="a-1C"></a>诸天子闻佛说已往诣文殊师利所。<a id="a-1D"></a>称赞供养学一切法。<a id="a-1E"></a>圆满无分别无有邪行。<a id="a-1F"></a>尔时十千天子。<a id="a-1G"></a>闻佛于大众中说无生忍辱法安住。<a id="a-1H"></a>于此皆修文殊行得最上妙法。<a id="a-1I"></a>于金刚句。<a id="a-1J"></a>秘密句。<a id="a-1K"></a>橛句。<a id="a-1L"></a>了色本空。<a id="a-1M"></a>体性不邪。<a id="a-1N"></a>无有诤讼。<a id="a-1O"></a>得菩提解脱法已。<a id="a-1P"></a>恭敬供养修习禅定。<a id="a-1Q"></a>任持读诵宣说书写。<a id="a-1R"></a>如是熏习五法。<a id="a-1S"></a>人皆欢喜三业清净。<a id="a-1T"></a>于一切法一切佛法。<a id="a-1U"></a>圆满宣说得安乐行。<a id="a-1V"></a>尔时佛告莲华游戏天子言。<a id="a-1W"></a>如是声色。<a id="a-1X"></a>今世后世无智菩萨。<a id="a-1Y"></a>不乐佛法贪恋外声外色。<a id="a-1Z"></a>不怕不怖。<a id="a-1a"></a>于一切声爱着迷惑无有福德。<a id="a-1b"></a>世尊如是说。<a id="a-1c"></a>莲华游戏天子赞叹。<a id="a-1d"></a>于虚空中往来。<a id="a-1e"></a>种种变化诸妙音声。<a id="a-1f"></a>宿世善根福业所作。<a id="a-1g"></a>得佛菩提生上种姓。<a id="a-1h"></a>礼貌具足圆满福业。<a id="a-1i"></a>了悟色声一切具足。<a id="a-1j"></a>世尊记言。<a id="a-1k"></a>汝当生天子。<a id="a-1l"></a>菩萨摩诃萨真实殑伽沙劫。<a id="a-1m"></a>尊重法师恭敬供养。<a id="a-1n"></a>一切安乐衣食卧具饮食汤药。<a id="a-1o"></a>如是种种上妙香华灯涂。<a id="a-1p"></a>昼夜不绝一切具足。<a id="a-1q"></a>安住法中决定求得上妙福报无诸忿怒。<a id="a-1r"></a>如是天子。<a id="a-1s"></a>了悟色声速得往诣。<a id="a-1t"></a>菩萨殑伽沙劫一切安乐。<a id="a-1u"></a>彼天子。<a id="a-1v"></a>于殑伽沙劫不生烦恼心无轻慢。<a id="a-1w"></a>圆满言说法味真实。<a id="a-1x"></a>如是天子。<a id="a-1y"></a>生决定心闻佛法音。<a id="a-1z"></a>了悟声色无诸苦恼亦无毁谤。<a id="a-20"></a>欢喜赞叹得一切最上安乐。<a id="a-21"></a>佛言。<a id="a-22"></a>天子。<a id="a-23"></a>今一切人不求佛法。<a id="a-24"></a>贪恋资生不怕不怖。<a id="a-25"></a>不似娑罗王世人善根成熟。<a id="a-26"></a>世尊如是说已。<a id="a-27"></a>莲华游戏天子闻是法音。<a id="a-28"></a>了色体性深入佛慧。<a id="a-29"></a>若诸众生。<a id="a-2A"></a>不学佛法不修禅定。<a id="a-2B"></a>于一切法不好不问非菩萨行。<a id="a-2C"></a>常作恶想不学正智。<a id="a-2D"></a>闻女人声爱乐贪着不怖罪业。<a id="a-2E"></a>世尊说已。<a id="a-2F"></a>莲华游戏天子言。<a id="a-2G"></a>诸菩萨天子。<a id="a-2H"></a>身心散乱不受世尊教学。<a id="a-2I"></a>三业不善毁谤听法。<a id="a-2J"></a>贪声住。<a id="a-2K"></a>嗔声住。<a id="a-2L"></a>痴声住。<a id="a-2M"></a>不近善友不学佛法。<a id="a-2N"></a>贪着女人无有厌足。<a id="a-2O"></a>不学欢喜声。<a id="a-2P"></a>爱乐欲乐声。<a id="a-2Q"></a>喜听恶人声。<a id="a-2R"></a>不学好人声。<a id="a-2S"></a>不学书写声。<a id="a-2T"></a>不学佛声。<a id="a-2U"></a>贪着女色常如醉人。<a id="a-2V"></a>不学安乐声。<a id="a-2W"></a>不学出家声。<a id="a-2X"></a>爱乐无佛慧声。<a id="a-2Y"></a>喜闻外道声。<a id="a-2Z"></a>恋女人声。<a id="a-2a"></a>不学佛法布施声。<a id="a-2b"></a>不学佛法持戒声。<a id="a-2c"></a>不学佛法忍辱声。<a id="a-2d"></a>不学佛法精进声。<a id="a-2e"></a>不学佛法禅定声。<a id="a-2f"></a>不学佛法智慧声。<a id="a-2g"></a>恋女人声。<a id="a-2h"></a>远寻放逸亲近恶友不学善人声。<a id="a-2i"></a>恋世间声。<a id="a-2j"></a>昼夜不舍不得涅槃。<a id="a-2k"></a>恋着女人不学佛法不得解脱。<a id="a-2l"></a>转寻乡村聚落从生恋着。<a id="a-2m"></a>常与女人共相娱乐。<a id="a-2n"></a>不亲善友。<a id="a-2o"></a>不行大乘行。<a id="a-2p"></a>不行比丘行。<a id="a-2q"></a>不行在家正行。<a id="a-2r"></a>唯行邪道。<a id="a-2s"></a>只于女人路行。<a id="a-2t"></a>听女人声心生欢喜。<a id="a-2u"></a>闻佛音声不生敬仰。<a id="a-2v"></a>不修梵行安住烦恼。<a id="a-2w"></a>娆乱众人修外道行。<a id="a-2x"></a>无福果报。<a id="a-2y"></a>不学持戒行。<a id="a-2z"></a>恋破戒行。<a id="a-30"></a>体性下劣。<a id="a-31"></a>恋下劣体性。<a id="a-32"></a>不亲善友不学佛法。<a id="a-33"></a>恋着贪不学佛法。<a id="a-34"></a>恋着嗔不学佛法。<a id="a-35"></a>恋着痴不学佛法。<a id="a-36"></a>愚昧不会不受教诲。<a id="a-37"></a>其心壅塞不能领解。<a id="a-38"></a>不学诸佛行。<a id="a-39"></a>不学菩萨行。<a id="a-3A"></a>不学声闻行。<a id="a-3B"></a>于佛菩萨法不问不学。<a id="a-3C"></a>业障深重远离而去造不善业。<a id="a-3D"></a>贪恋女色心迷自作烦恼憔悴。<a id="a-3E"></a>不信真实菩提。<a id="a-3F"></a>展转远离。<a id="a-3G"></a>一切人嫌。<a id="a-3H"></a>如是之人贪着女色不得安乐。<a id="a-3I"></a>亦不寂静。<a id="a-3J"></a>不礼拜不恭敬。<a id="a-3K"></a>自不觉知不得菩提。<a id="a-3L"></a>若菩萨天子。<a id="a-3M"></a>勤修十善真实圆满。<a id="a-3N"></a>积集善根心中欢喜。<a id="a-3O"></a>此菩萨天子。<a id="a-3P"></a>往诣博学多闻菩萨天子所。<a id="a-3Q"></a>修一切善根圆满具足。<a id="a-3R"></a>离除业障心得清净。<a id="a-3S"></a>除业障已。<a id="a-3T"></a>身心轻安远离诸欲。<a id="a-3U"></a>昼夜更无女人想。<a id="a-3V"></a>安住法性。<a id="a-3W"></a>尔时文殊师利童真菩萨白佛言。<a id="a-3X"></a>世尊。<a id="a-3Y"></a>诸佛法海无有边际。<a id="a-3Z"></a>不可观见微妙色相。<a id="a-3a"></a>不可听闻微妙音声。<a id="a-3b"></a>欢喜微妙音声。<a id="a-3c"></a>极喜微妙音声。<a id="a-3d"></a>一心专住修微妙佛性。<a id="a-3e"></a>远离障染。<a id="a-3f"></a>到于彼岸安住于法。<a id="a-3g"></a>不住涅槃不住聚落。<a id="a-3h"></a>不去不来。<a id="a-3i"></a>无布施持戒忍辱精进禅定智慧。<a id="a-3j"></a>无有忿怒无贪嗔痴。<a id="a-3k"></a>悉皆平等。<a id="a-3l"></a>世尊。<a id="a-3m"></a>如义而说真实微妙法门。<a id="a-3n"></a>佛言。<a id="a-3o"></a>莲华游戏具大智慧天子。<a id="a-3p"></a>文殊师利童真菩萨。<a id="a-3q"></a>是二大士宿种善根。<a id="a-3r"></a>于过去无量无数阿僧祇劫诸佛国土。<a id="a-3s"></a>听受教法修大乘行。<a id="a-3t"></a>断诸业障宿福深厚。<a id="a-3u"></a>积集功德无量无边。<a id="a-3v"></a>过去因缘获斯福报。<a id="a-3w"></a>今此会中实无有对。<a id="a-3x"></a>如是莲华游戏天子。<a id="a-3y"></a>远离色声用真实心。<a id="a-3z"></a>以上妙种种香华灯烛珍妙饮食供养。<a id="a-40"></a>人皆不及。<a id="a-41"></a>亲近佛声。<a id="a-42"></a>听文殊师利演说甚深平等真实法门。<a id="a-43"></a>尔时佛告文殊师利童真菩萨言。<a id="a-44"></a>汝往昔劫于我法中。<a id="a-45"></a>了如是色声最上色相。<a id="a-46"></a>一切业障悉皆远离。<a id="a-47"></a>安住福业万德圆备。<a id="a-48"></a>余皆不及。<a id="a-49"></a>乃至过去菩萨亦皆不及。<a id="a-4A"></a>文殊师利言。<a id="a-4B"></a>如是色业障嗔业障。<a id="a-4C"></a>一切恶业障我已了知。<a id="a-4D"></a>悉当远离决定守护。<a id="a-4E"></a>亲近世尊如是说离一切染法。<a id="a-4F"></a>得清净福业心无烦恼。<a id="a-4G"></a>是我宿生于无量无边阿僧祇劫。<a id="a-4H"></a>发广大心修作福业。<a id="a-4I"></a>思惟圆满善行具足。<a id="a-4J"></a>乃过去修习今时受报。<a id="a-4K"></a>得值师子鼓音自在王如来应供正遍知明行足善逝世间解无上士调御丈夫天人师佛世尊。<a id="a-4L"></a>彼佛寿命无量百千那庾多岁。<a id="a-4M"></a>三界众生了知圆满。<a id="a-4N"></a>世界名曰大光。<a id="a-4O"></a>其佛国土多诸宝树。<a id="a-4P"></a>金绳界道宝树行列。<a id="a-4Q"></a>香风吹动枝叶掁触出妙音声。<a id="a-4R"></a>其声演说空声无相声无愿声。<a id="a-4S"></a>不生声不灭声。<a id="a-4T"></a>无色声无自性声。<a id="a-4U"></a>如是音声众生闻已皆得解脱。<a id="a-4V"></a>时彼如来有二十七俱胝声闻众。<a id="a-4W"></a>皆来听法。<a id="a-4X"></a>大比丘众断诸烦恼去除重担。<a id="a-4Y"></a>得慧解脱心解脱。<a id="a-4Z"></a>是比丘心不散乱。<a id="a-4a"></a>往来听法求佛菩提。<a id="a-4b"></a>彼如来复有二十七俱胝众及大比丘众皆来听受荷担如来尊重教法。<a id="a-4c"></a>得慧解脱心解脱。<a id="a-4d"></a>如是他方菩萨皆来听法。<a id="a-4e"></a>各各得一切忍辱法具足安乐。<a id="a-4f"></a>如是十方诸佛国土。<a id="a-4g"></a>无数百千俱胝佛皆来听法。<a id="a-4h"></a>闻阿难多目佉陀罗尼三摩地。<a id="a-4i"></a>无数百千那庾多众生。<a id="a-4j"></a>得寂静安乐心生欢喜共相论议。<a id="a-4k"></a>乃至宿世今生无有他求。<a id="a-4l"></a>决定安住菩萨摩诃萨。<a id="a-4m"></a>是时如来于彼国土宣说妙法。<a id="a-4n"></a>一切毕已。<a id="a-4o"></a>正法住世六十百千岁。<a id="a-4p"></a>时彼如来复为寂静诸根菩萨。<a id="a-4q"></a>说一切菩萨法。<a id="a-4r"></a>人所赞叹心无外缘。<a id="a-4s"></a>此菩萨往昔劫中。<a id="a-4t"></a>修菩萨法净道行住。<a id="a-4u"></a>不乐世间一切法。<a id="a-4v"></a>诸根不乱甚深解脱。<a id="a-4w"></a>真实最上妙法了知。<a id="a-4x"></a>色相言说欢喜踊跃。<a id="a-4y"></a>专心书写。<a id="a-4z"></a>与善知识共相论议。<a id="a-50"></a>非人不言恐生诽谤。<a id="a-51"></a>然彼众生。<a id="a-52"></a>贪体性一切法住着。<a id="a-53"></a>嗔体性一切法住着。<a id="a-54"></a>痴体性一切法住着。<a id="a-55"></a>此菩萨唯爱乐一切佛法。<a id="a-56"></a>不乐世间一切法。<a id="a-57"></a>非众生方便爱乐。<a id="a-58"></a>唯乐菩提行。<a id="a-59"></a>种种善行。<a id="a-5A"></a>无分别心。<a id="a-5B"></a>常行忍辱。<a id="a-5C"></a>无贪无嗔。<a id="a-5D"></a>无是无非。<a id="a-5E"></a>安住如来甚深法界。<a id="a-5F"></a>尔时复有比丘。<a id="a-5G"></a>名曰胜意。<a id="a-5H"></a>爱乐菩提。<a id="a-5I"></a>是时世尊。<a id="a-5J"></a>为说一切妙法。<a id="a-5K"></a>得四禅定四无色定。<a id="a-5L"></a>十二头陀功德。<a id="a-5M"></a>常行是行。<a id="a-5N"></a>尔时佛告胜意比丘。<a id="a-5O"></a>寂静诸根菩萨。<a id="a-5P"></a>了知一切最上行。<a id="a-5Q"></a>胜意比丘闻佛所说。<a id="a-5R"></a>合掌听受。<a id="a-5S"></a>远离远处寂静安住。<a id="a-5T"></a>修一切最上行。<a id="a-5U"></a>尔时寂静诸根菩萨。<a id="a-5V"></a>发广大无边心。<a id="a-5W"></a>王城持钵引导众生循门教化。<a id="a-5X"></a>乞食诣长者居士善友门化。<a id="a-5Y"></a>有智慧人心生欢喜供养赞叹。<a id="a-5Z"></a>或有居士善友恶言毁谤。<a id="a-5a"></a>不生恶念少语知足真实言行。<a id="a-5b"></a>心不嗔人和颜悦色。<a id="a-5c"></a>彼居士善友赞叹。<a id="a-5d"></a>时寂静诸根菩萨说诸色法。<a id="a-5e"></a>诸比丘僧多不了知。<a id="a-5f"></a>入诸邪见僻居小处。<a id="a-5g"></a>贪慢障安住。<a id="a-5h"></a>嗔慢障安住。<a id="a-5i"></a>痴慢障安住。<a id="a-5j"></a>一切法爱乐障。<a id="a-5k"></a>不听真实言行。<a id="a-5l"></a>寂静诸根菩萨。<a id="a-5m"></a>复劝在家居士善友。<a id="a-5n"></a>不得贪烦恼。<a id="a-5o"></a>不得造诸恶业。<a id="a-5p"></a>居士善友。<a id="a-5q"></a>不能行得忍辱行。<a id="a-5r"></a>自往诣贪处。<a id="a-5s"></a>自往诣多贪处。<a id="a-5t"></a>往诣东西南北方四维上下方。<a id="a-5u"></a>生五种毁谤。<a id="a-5v"></a>云何谓爱乐贪嗔痴。<a id="a-5w"></a>心多烦恼故。<a id="a-5x"></a>时寂静诸根菩萨。<a id="a-5y"></a>于王城中游行教化。<a id="a-5z"></a>与居士善友言。<a id="a-60"></a>赞叹胜意比丘。<a id="a-61"></a>是真实僧人皆供养。<a id="a-62"></a>今不住王城归寂静处安住。<a id="a-63"></a>及不乐寺院香华供养。<a id="a-64"></a>诸比丘僧多不喜见。<a id="a-65"></a>此胜意比丘真善知识。<a id="a-66"></a>诸比丘僧深入邪见。<a id="a-67"></a>贪心障嗔心障痴心障。<a id="a-68"></a>不能远离诸恶业障。<a id="a-69"></a>复次寂静诸根菩萨言。<a id="a-6A"></a>诸比丘僧不学善法。<a id="a-6B"></a>不习一切观想。<a id="a-6C"></a>不学甚深妙法。<a id="a-6D"></a>不求菩提。<a id="a-6E"></a>尔时寂静诸根菩萨。<a id="a-6F"></a>为比丘僧。<a id="a-6G"></a>而说伽陀曰。</p>
  <p id="a6H">若有贪嗔痴　　不修菩提行</p>
  <p id="a6I">菩提无贪性　　一切当远离</p>
  <p id="a6J">愚夫不觉知　　耽着诸欲乐</p>
  <p id="a6K">非寂静禅那　　不能趣佛国</p>
  <p id="a6L">高傲于放逸　　功德无少分</p>
  <p id="a6M">诸佛清净戒　　而生疑惑心</p>
  <p id="a6N">贪恋造诸恶　　无佛法僧宝</p>
  <p id="a6O">设若学文字　　心中多巧妙</p>
  <p id="a6P">于真实菩提　　云何得解脱</p>
  <p id="a6Q">丈夫学菩提　　无烦恼分别</p>
  <p id="a6R">亲近佛观想　　得正见具足</p>
  <p id="a6S">于法不能解　　众生堕邪见</p>
  <p id="a6T">远离佛教法　　安住贪嗔痴</p>
  <p id="a6U">不恭敬礼拜　　不亲近法师</p>
  <p id="a6V">苦恼生分别　　无有忍辱心</p>
  <p id="a6W">迷惑不自知　　愚痴作诸恶</p>
  <p id="a6X">去佛道甚远　　不受人劝化</p>
  <p id="a6Y">疾速得菩提　　若人有忍辱</p>
  <p id="a6Z">平等解脱界　　超出世间眼</p>
  <p id="a6a">一切悉智见　　观想忍辱法</p>
  <p id="a6b">而得佛菩提　　于此安住故</p>
  <p id="a6c">决定无魔事　　禅定力现前</p>
  <p id="a6d">如是解脱已　　趣佛涅槃界</p>
  <p id="a6e">众生勤学法　　实不可称量</p>
  <p id="a6f">得不生不灭　　无贪嗔痴故</p>
  <p id="a6g">历游诸聚落　　亦无分别心</p>
  <p id="a6h">若有人毁谤　　不生嗔恨故</p>
  <p id="a6i">或遇人赞叹　　亦无欢喜故</p>
  <p id="a6j">安住佛菩提　　一切悉平等</p>
  <p id="a6k">佛法如虚空　　不可称量故</p>
  <p id="a6l">无上佛菩提　　愚夫不了悟</p>
  <p id="a6m">不修寂静观　　于此不解脱</p>
  <p id="a6n">众生贪放逸　　无心学圣道</p>
  <p id="a6o">驰骋诸欲乐　　与狂人无异</p>
  <p id="a6p">愚痴不寂静　　不肯学菩提</p>
  <p id="a6q">云何离业障　　众生若了知</p>
  <p id="a6r">远离诸欲乐　　专心习禅那</p>
  <p id="a6s">众中为上首　　晓解一切法</p>
  <p id="a6t">而行于正道　　常念佛菩提</p>
  <p id="a6u">更无分别想　　真实心爱乐</p>
  <p id="a6v">最上菩提道　　龙天皆欢喜</p>
  <p id="a6w">安住佛功德　　于微妙法中</p>
  <p id="a6x">不生诸恶想　　唯求佛菩提</p>
  <p id="a6y">更不学余事　　故于此会中</p>
  <p id="a6z">德行为上首　　我闻佛所说</p>
  <p id="a70">种种学外道　　营务作事业</p>
  <p id="a71">不如佛法中　　熏习诸善本</p>
  <p id="a72">彼爱乐眷属　　及贪恋资生</p>
  <p id="a73">不求佛菩提　　好世间荣贵</p>
  <p id="a74">无有刹那顷　　学如来正法</p>
  <p id="a75">多生分别心　　安住诸欲乐</p>
  <p id="a76">欲性本虚妄　　如阳焰空谷</p>
  <p id="a77">愚痴都不觉　　心常生我慢</p>
  <p id="a78">不赞佛菩提　　实无有知见</p>
  <p id="a79">不了法空义　　坚固执为有</p>
  <p id="a7A">有为及无为　　一切悉平等</p>
  <p id="a7B">众生若晓了　　勤修大乘行</p>
  <p id="a7C">趣佛菩提道　　此非是凡夫</p>
  <p id="a7D">安住于法中　　得诸佛心印</p>
  <p id="a7E">圆满功德业　　与佛无有异</p>
  <p id="a7F">一念贪心起　　犯波罗夷罪</p>
  <p id="a7G">贪心若不断　　为之所缠缚</p>
  <p id="a7H">不肯护尸罗　　无禅定观想</p>
  <p id="a7I">见佛不欢喜　　长夜造诸恶</p>
  <p id="a7J">堕入地狱中　　受俱胝劫罪</p>
  <p id="a7K">由是破戒故　　少法亦不解</p>
  <p id="a7L">云何得菩提　　与愚夫无异</p>
  <p id="a7M">说若修福业　　其心不淳净</p>
  <p id="a7N">不修大乘行　　无禅定观想</p>
  <p id="a7O">此人如何得　　无上法王印</p>
  <p id="a7P">尔时寂静诸根菩萨。<a id="a-7Q"></a>为比丘僧说此偈已。<a id="a-7R"></a>三千二百天人得忍辱法。<a id="a-7S"></a>八万比丘闻法各得解脱。<a id="a-7T"></a>彼胜意比丘。<a id="a-7U"></a>得三业清净离除业障。<a id="a-7V"></a>尔时文殊师利白佛言。<a id="a-7W"></a>世尊。<a id="a-7X"></a>如来宣说甚深法义。<a id="a-7Y"></a>昼夜思惟。<a id="a-7Z"></a>如来一切法十号功德愚夫难可称量。<a id="a-7a"></a>如来无生忍辱法亦难可称量。<a id="a-7b"></a>如来所说法义不可思议。<a id="a-7c"></a>与我心法义都是一说。<a id="a-7d"></a>尔时文殊师利菩萨。<a id="a-7e"></a>慈氏菩萨摩诃萨白佛言。<a id="a-7f"></a>世尊。<a id="a-7g"></a>如来真实法义。<a id="a-7h"></a>后五百岁人多不信不怕不怖。<a id="a-7i"></a>乃至诸天亦复如是。<a id="a-7j"></a>我决定亲近供养如来法义。<a id="a-7k"></a>以身命布施如殑伽沙数。<a id="a-7l"></a>赞叹咏歌三时供养。<a id="a-7m"></a>于殑伽沙世界法义安住复说。<a id="a-7n"></a>如殑伽沙众生声闻得忍辱法安住法义。<a id="a-7o"></a>尔时尊者阿难。<a id="a-7p"></a>闻佛一切法义。<a id="a-7q"></a>信受任持誓愿展转为人宣说。<a id="a-7r"></a>时文殊师利菩萨。<a id="a-7s"></a>慈氏菩萨。<a id="a-7t"></a>师子游戏菩萨。<a id="a-7u"></a>莲华游戏菩萨。<a id="a-7v"></a>真实大菩萨众。<a id="a-7w"></a>与无数比丘僧尊者阿难。<a id="a-7x"></a>一切世间天人阿修罗乾闼婆等。<a id="a-7y"></a>闻佛所说。<a id="a-7z"></a>皆大欢喜作礼而退。</p>
 </body>
</html>