<!DOCTYPE html>
<html>
<head>
  <meta charset="utf-8"/>
  <meta name="author" content="金刚智/唐"/>
  <meta name="library" content="龙藏"/>
  <meta name="catalog" content="龙藏/宋元入藏诸大小乘经"/>
  <title>金刚峰楼阁一切瑜伽瑜只经卷上</title>
</head>
<body>
  <h1 class="head">金刚峰楼阁一切瑜伽瑜只经卷上</h1>
  <h2>序品第一</h2>
  <p>如是我闻。一时薄伽梵金刚界遍照如来。以五智所成四种法身。于本有金刚界自在大三昧耶自觉本初大菩提心普贤满月不坏金刚光明心殿中。与自性所成眷属金刚手等十六大菩萨及四摄行天女使金刚内外八供养金刚天女使。各各以本誓加持。自住金刚月轮。持本三摩地幖帜。皆以微细法身秘密心地。越过十地身语心金刚。各以五智光明峰杵。出现五亿俱胝微细金刚。遍满虚空法界。诸地菩萨无有能见。俱不觉知。炽然光明自在威力。常于三世。不坏化身利乐有情。无时暂息。以金刚自性光明遍照清净不染种种业用。方便加持救度有情。演金刚乘。惟一金刚能断烦恼。以此甚深秘密心地普贤自性常住法身。摄诸菩萨。唯此佛利。尽以金刚自性清净所成密严华严。以诸大悲行愿圆满。有情福智资粮之所成就。以五智光照。常住三世。无有暂息平等智身。尔时普贤金刚手等十六大菩萨。从定而起遍照虚空。金刚自性成办清净光明。同声以偈赞曰。</p>
  <p class="l-js-5c">大日金刚峰　　微细住自然</p>
  <p class="l-js-5c">光明常遍照　　不坏清净业</p>
  <p>说此赞已。时金刚手菩萨。以右手五峰金刚。掷于虚空。寂然一体还住手中。说此金刚曰。</p>
  <p>◇</p>
  <p>吽(引)</p>
  <p>时金刚王菩萨。以所持钩掷于虚空。寂然一体还住手中。说此摩尼曰。</p>
  <p>◇。</p>
  <p>怛[口*洛](二合)</p>
  <p>时金刚染菩萨以金刚白莲掷于虚空。寂然一体还住手中。说此莲花曰。</p>
  <p>◇</p>
  <p>纥哩以(三合)</p>
  <p>时金刚称菩萨以金刚箜篌掷于虚空。寂然一体还住手中。说此羯磨曰。</p>
  <p>◇</p>
  <p>恶。</p>
  <p>时四大菩萨。同声告金刚界如来言。我今现此神通。为动一切有情本性。开显钩召彼愚童。令染爱诸佛妙法。成熟本有法身故。时虚空藏菩萨。复以手中宝瓶掷于虚空。寂然一体还来手中。说此金刚藏曰。</p>
  <p>◇</p>
  <p>惹。</p>
  <p>时金光菩萨。以手中日轮掷于虚空。寂然一体还来手中。说此金刚光曰。</p>
  <p>◇</p>
  <p>吽(引)</p>
  <p>时虚空旗菩萨。以手中幢旗掷于虚空。寂然一体还来手中。说此金刚旗曰。</p>
  <p>◇</p>
  <p>鑁。</p>
  <p>时虚空笑菩萨。以手中金刚旛掷于虚空。寂然一体还来手中。说此金刚旛曰。</p>
  <p>◇</p>
  <p>鹄。</p>
  <p>时四大菩萨。同声告金刚界如来言。我今现此神通。为欲钩召一切有情。令入法界。以索引至金刚场。以锁坚诸藏誐。以铃适悦彼性。令快乐故。时观自在菩萨。以手中镜掷于虚空。寂然一体还住手中。说此金刚智曰。</p>
  <p>◇</p>
  <p>阿(上声)</p>
  <p>时妙吉祥菩萨。以手中钵惹夹掷于虚空。寂然一体还住手中。说摩尼行曰。</p>
  <p>◇</p>
  <p>阿(引)</p>
  <p>时转法轮菩萨。以手中轮掷于虚空。寂然一体还住手中。说莲花定曰。</p>
  <p>◇</p>
  <p>暗(引)</p>
  <p>时金刚言菩萨。以手中螺掷于虚空。寂然一体还住手中。说此羯磨曰。</p>
  <p>◇</p>
  <p>恶(引)</p>
  <p>时四大菩萨。同声告金刚界如来言。我今现此神通。为欲开一切有情本有不生性故。令修行万行满足故。令成就大菩提故。入不动如如智故。</p>
  <p>时金刚业菩萨。以手中绿宝掷于虚空。寂然一体还住手中。说此瑜伽曰。</p>
  <p>◇</p>
  <p>伊(去声引)</p>
  <p>时金刚护菩萨。以手中伞盖掷于虚空。寂然一体还住手中。说此瑜伽曰。</p>
  <p>◇。</p>
  <p>伊(引)</p>
  <p>时金刚盖菩萨。以手中羯磨首掷于虚空。寂然一体还住手中。说此瑜伽曰。</p>
  <p>◇</p>
  <p>污。</p>
  <p>时金刚持菩萨。以手中月掷于虚空。寂然一体还住手中。说此瑜伽曰。</p>
  <p>◇</p>
  <p>奥(上声)</p>
  <p>时四大菩萨。同声告金刚界如来言。我今现此神通。为欲出生一切法。令一切有情随其受用。为欲成就如来三身。为欲成就遍周法界一切有情身。为欲于生死中。得自在之乐故。</p>
  <p>时四方如来。为欲现证一切如来本有金刚(性故)同声说四种一字心密言曰。</p>
  <p>◇</p>
  <p>吽(引)</p>
  <p>时四波罗蜜菩萨。为欲利益一切有情。修行大悲行愿故。同声说四种一字心方便瑜伽曰。</p>
  <p>◇</p>
  <p>唵。</p>
  <p>时内修供养天女使者。为欲显如来内神通游戏喜鬘歌舞等供养。同声说此四种一字金刚心。</p>
  <p>◇</p>
  <p>鹄。</p>
  <p>时外供养天女使者。为欲令一切有情。诸行速得圆满故。说此四种一字心。</p>
  <p>◇。</p>
  <p>吽(引)</p>
  <p>时四门使者天女。为欲摄入一切有情。至法界宫故。同声说此四种一字心。</p>
  <p>◇</p>
  <p>吽(引)</p>
  <p>时金刚界如来。复说窣睹波法界普贤一字心密言曰。</p>
  <p>◇</p>
  <p>鑁。</p>
  <p>尔时金刚界如来。复告金刚手言。若有善男子善女人。受持此深密瑜伽金刚一切如来大胜金刚心瑜伽。成就三十七尊自觉圣智者。应用金刚界中三十七羯磨印成就。常当持普贤菩萨一字心明。与此出入息。随气相应。身语意金刚智。当速获之。速证普贤菩萨之身。此名普贤菩萨金刚萨埵三昧耶三十七智深密相应。大阿阇梨应作此法。若诸阿阇梨。曾入金刚界大灌顶。及受金刚界阿阇梨位。应修此法。常以一字齐运三业。当获得大普贤萨埵之身。尔时金刚界普贤如来。以偈赞曰。</p>
  <p class="l-js-5c">大有金刚性　　光明遍照王</p>
  <p class="l-js-5c">清净妙莲染　　无为而作业</p>
  <p class="l-js-5c">金刚钩召起　　炽盛威三界</p>
  <p class="l-js-5c">决除无智闇　　被金刚甲铠</p>
  <p class="l-js-5c">染欲诸有情　　安乐行余益</p>
  <p class="l-js-5c">随机转法轮　　尽除诸盖障</p>
  <p class="l-js-5c">称赞令欢喜　　戏笑或悦意</p>
  <p class="l-js-5c">离言我所能　　三业持常寂</p>
  <p class="l-js-5c">持明阿阇梨　　思惟十六义</p>
  <p class="l-js-5c">诵一字心密　　三十七圆满</p>
  <p class="l-js-5c">常持此赞王　　结大羯磨印</p>
  <p class="l-js-5c">若作漫荼罗　　及画瑜伽像</p>
  <p class="l-js-5c">结窣睹波印　　诵明如四处</p>
  <p class="l-js-5c">普贤三昧耶　　屈进力如钩</p>
  <p class="l-js-5c">檀慧禅智合　　是名彼大印</p>
  <p class="l-js-5c">次诵一字明　　结大羯磨印</p>
  <p class="l-js-5c">时时不间断　　三十七圆满</p>
  <h2>一切如来金刚最胜王义利坚固染爱王心品第二</h2>
  <p>尔时世尊。复入马阴藏三摩地。一切如来幽隐玄深。寂静炽然。光明勇猛忿怒威峻。师子吼音。振动电掣。天鼓鸣。香象王声。大金刚声。大商佉声。作如是等声。时金刚手及金刚持等菩萨。见如是相已。齐声赞曰。</p>
  <p class="l-js-5c">诸佛甚奇特　　金刚振吼音</p>
  <p class="l-js-5c">欲说何法教　　愿如来敷演</p>
  <p>时金刚界如来。告金刚手等言。金刚手有真言。名一切如来金刚最胜王义利坚固染爱王心真言。于一切瑜伽中。最尊最胜。速获悉地。能令一切见者。皆生父母妻子之想。所作之业皆得成就。所持诸余真言。若佛顶部。及诸如来部。莲花部。金刚部。羯磨部等。皆能持罚彼等真言。令速成就。若真言行人。持经三十万。遍一切真言主。及金刚界大漫拏罗王。皆悉集会。一时与成就。速得大金刚位乃至普贤菩萨位。尔时世尊即说明曰。</p>
  <p>【◇】。</p>
  <p>唵　摩　诃(引)　啰　誐　嚩　日啰(二合)　瑟抳(二合)　沙</p>
  <p>【◇】</p>
  <p>嚩　日啰(二合)　萨　怛嚩(二合)　惹(引)　吽(引)　鑁　斛(引)</p>
  <p>尔时世尊复说颂曰。</p>
  <p class="l-js-5c">二手金刚拳　　相叉内为缚</p>
  <p class="l-js-5c">直竖忍愿针　　相交即成染</p>
  <p class="l-js-5c">是名根本印　　若持此真言</p>
  <p class="l-js-5c">及以密印力　　印心额喉顶</p>
  <p class="l-js-5c">如金刚顶身　　一切诸罪垢</p>
  <p class="l-js-5c">才结即当灭　　若息灾增益</p>
  <p class="l-js-5c">爱敬与降伏　　随其所爱者</p>
  <p class="l-js-5c">才诵此真言　　彼即当获得</p>
  <p class="l-js-5c">若毒若相憎　　才结诵当息</p>
  <p class="l-js-5c">加持食七遍　　我当降甘露</p>
  <h2>摄一切如来大阿阇梨位品第三</h2>
  <p>尔时金刚界如来。复入一切如来眼色如明照三摩地。复说摄一切阿阇梨行位真言曰。</p>
  <p>【◇】</p>
  <p>唵(引)　嚩　日啰(二合)　素　讫叉么(三合)　□</p>
  <p>【◇】</p>
  <p>□　萨　怛嚩(二合)　吽　吽。</p>
  <p>若真言行者。持此明日日诵持。经一月所。是一切阿阇梨所修行法事。一切智慧。通达义利。善巧方便速当获得。一切如来常应覆护。金刚萨埵常为亲友。常住行人心中。所忆处便至。更不劳请召及以印契真言等。若常持此真言。一切诸明悉皆成就。诸持明仙常为小使。焰魔王水天火天风天主藏天大自在天那罗延天帝释天等。常为使者供给所须。一切意愿速获不久当得大金刚阿阇梨位法性大日之身。一切见者皆悉礼足。降伏欢喜。其印以定慧手。屈肘向上合掌。与肩齐。各屈戒方忍愿入掌。或坐或立皆成就。</p>
  <h2>金刚萨埵冒地心品第四</h2>
  <p>尔时世尊。复说一切有情本有金刚光明遍照。清净不染本来寂静。常恒三世无有休息。金刚坚固萨埵。真实大觉本来寂然炽盛。观一切有情金刚平等性。即说金刚萨埵菩提心明曰。</p>
  <p>【◇】</p>
  <p>唵　嚩(引)　日啰(二合)　句　舍　没　驮</p>
  <p>【◇】</p>
  <p>涅　哆　吽(引)</p>
  <p>金刚手若有持此真言者。即当亲近诸佛为长子。于普贤中亦为上首。若日日持此真言七遍。即当见世替诸佛。现生救度有情。名大金刚萨埵。亦名大觉本有金刚。若有侧近置金刚界道场。及大悲胎藏。并诸部道场者。若诵此真言。彼诸漫拏罗王。悉皆亲近。尊近持明行者。何以故以能修于诸如来行愿力故。替诸佛行行救度有情故。以能供诸佛。同行行愿。于一切法。平等萨埵。其印二羽内相叉。各以禅智捻进力。</p>
  <h2>爱染王品第五</h2>
  <p>尔时金刚手复白佛言。世尊我今更说爱染王。一切如来共成就杂法悉地。及画像法。</p>
  <p>扇底迦(息灾)布瑟置(二合)迦(增益)嚩始迦啰拏伽多耶阿(敬爱)毗左噜迦法等(降伏)</p>
  <p>尔时遍照薄伽梵。告金刚手言。我已说于一切如来所。曾修学。汝今为诸末法世中善男子善女人等。广说利乐。时金刚手以偈颂曰。</p>
  <p class="l-js-5c">于白月鬼宿　　取净白素氎</p>
  <p class="l-js-5c">画爱染金刚　　身色如日晖</p>
  <p class="l-js-5c">住于炽盛轮　　三目威怒视</p>
  <p class="l-js-5c">首髻师子冠　　利毛忿怒形</p>
  <p class="l-js-5c">又安五钴钩　　在于师子顶</p>
  <p class="l-js-5c">五色华髻垂　　天带覆于耳</p>
  <p class="l-js-5c">左手持金铃　　右执五峰杵</p>
  <p class="l-js-5c">仪形如萨埵　　安立众生界</p>
  <p class="l-js-5c">次左金刚弓　　右执金刚箭</p>
  <p class="l-js-5c">如射众星光　　能成大染法</p>
  <p class="l-js-5c">左下手持彼　　右莲如打势</p>
  <p class="l-js-5c">一切恶心众　　速灭无有疑</p>
  <p class="l-js-5c">以诸华鬘索　　绞结以严身</p>
  <p class="l-js-5c">作结跏趺坐　　住于赤色莲</p>
  <p class="l-js-5c">莲下有宝瓶　　两畔吐诸宝</p>
  <p class="l-js-5c">造像安于西　　行人面西对</p>
  <p class="l-js-5c">结大羯磨印　　及诵根本明</p>
  <p class="l-js-5c">兼示三昧耶　　一字心密语</p>
  <p class="l-js-5c">能成能断灭　　一切恶心众</p>
  <p class="l-js-5c">又结金刚界　　三十七羯磨</p>
  <p class="l-js-5c">及以本业明　　速成百千事</p>
  <p class="l-js-5c">萨嚩讷瑟吒　　及诸誐啰诃</p>
  <p class="l-js-5c">加忿怒降伏　　一夜当终竟</p>
  <p class="l-js-5c">诵本根本明　　结三昧耶印</p>
  <p class="l-js-5c">又令伽跢耶　　取红莲花蕊</p>
  <p class="l-js-5c">一百八护摩　　一宿即敬爱</p>
  <p class="l-js-5c">又令彼摄伏　　取白檀香刻</p>
  <p class="l-js-5c">金刚爱染王　　五指为量等</p>
  <p class="l-js-5c">长带于身藏　　一切有情类</p>
  <p class="l-js-5c">及诸刹利王　　摄伏如奴仆</p>
  <p class="l-js-5c">常结羯磨印　　诵大根本明</p>
  <p class="l-js-5c">增益一切福　　坚固如金刚</p>
  <p class="l-js-5c">若七曜凌逼　　命业胎等宿</p>
  <p class="l-js-5c">画彼形那摩　　置于师子口</p>
  <p class="l-js-5c">念诵一千八　　速灭不复生</p>
  <p class="l-js-5c">乃至释梵尊　　水火风焰魔</p>
  <p class="l-js-5c">顶行之恶类　　夜走无边方</p>
  <p class="l-js-5c">一切恶种惹　　净行苾刍众</p>
  <p class="l-js-5c">难调毒恶龙　　那罗延自在</p>
  <p class="l-js-5c">护世四天王　　速除令失命</p>
  <p>复说爱染王</p>
  <p>一字心明曰。</p>
  <p>【◇】</p>
  <p>吽(引)　吒　枳　吽(引)　惹(入声)</p>
  <p class="l-js-5c">复说根本印　　二手金刚缚</p>
  <p class="l-js-5c">忍愿竖相合　　进力如钩形</p>
  <p class="l-js-5c">檀慧与禅智　　竖合如五峰</p>
  <p class="l-js-5c">名羯磨印契　　亦名三昧耶</p>
  <p class="l-js-5c">若才结一遍　　及诵本真言</p>
  <p class="l-js-5c">能灭无量罪　　能生无量福</p>
  <p class="l-js-5c">扇底迦等法　　四事速圆满</p>
  <p class="l-js-5c">三世三界中　　一切无能越</p>
  <p class="l-js-5c">此名金刚王　　顶中最胜名</p>
  <p class="l-js-5c">金刚萨埵定　　一切诸佛母</p>
  <p class="l-js-5c">复说扇底迦　　五种印相应</p>
  <p class="l-js-5c">戒方入掌交　　禅智相钩结</p>
  <p class="l-js-5c">檀慧合如针　　忍愿竖相捻</p>
  <p class="l-js-5c">进力各偃竖　　是名寂灾印</p>
  <p class="l-js-5c">进力捻忍愿　　四指头并齐</p>
  <p class="l-js-5c">是布瑟置迦　　母捺罗大印</p>
  <p class="l-js-5c">进力如莲叶　　印名伽跢耶</p>
  <p class="l-js-5c">进力捻忍愿　　上节蹙三角</p>
  <p class="l-js-5c">阿毗左噜迦　　当用此密印</p>
  <p class="l-js-5c">进力屈如钩　　随诵而招召</p>
  <p class="l-js-5c">金刚央俱施　　一切时作业</p>
  <p class="l-js-5c">大染金刚顶　　五密印说竟</p>
  <h2>一切佛顶最上遍照王胜义难摧摧邪一切处瑜伽四行摄法品第六</h2>
  <p>尔时金刚手。复说一切处无不相应真言曰。</p>
  <p>【◇】</p>
  <p>唵　嚩　日啰(二合)　萨　怛嚩(二合)　惹</p>
  <p>【◇】</p>
  <p>吽(引)　鑁　斛。</p>
  <p>复白佛言。世尊此四行摄法。于一切处一切事世间染爱及世间一切法。皆生四摄行想。起慈钩悲引喜缚舍等。但于一切事处。皆生此四摄行法。于一切声闻独觉乘中。常起此等四行。诵四摄真言。结四种钩印。所谓四种钩以眼起慈于一切。以眼起悲于一切。以眼起喜于一切。以眼起舍于一切。真言行者常起四种心。但作世间一切事无违速证无上菩提。现生于一切法。证得平等无二无染无净无违无碍身。常住金刚萨埵三昧。以此四摄法。广作利乐一切有情。但于一切事处。生无违相。用此四种眼法。常于一切时。起坏二乘心。诵此坏二乘心真言曰。</p>
  <p>【◇】</p>
  <p>唵　摩　诃(引)　野　怛那(二合)　嚩　日啰(二合)</p>
  <p>【◇】</p>
  <p>萨　怛嚩(二合)　萨　嚩　达　磨　尾　戍　驮</p>
  <p>◇</p>
  <p>吽。</p>
  <p>常诵此真言。于一切时。观察自心。坏一切执著。观一切法本来清净。由此福德增长。于现生获得一切法清净金刚乘金刚性。增长一切福德。一切如来常所加护。一切金刚常以破业。令于现生证大金刚位处。</p>
  <h2>一切如来大胜金刚心瑜伽成就品第七</h2>
  <p>尔时金刚手。复说成就金刚萨埵。一字心大胜心相应。说此真言曰。</p>
  <p>【◇】</p>
  <p>吽(引)　苏悉　地。</p>
  <p>复次真言。若常诵持。得一切天人爱敬降伏。能令一切人见者欢喜。能成就一切心愿。悉皆圆满。速得成就金刚萨埵身悉地。现生世间。获得一切法平等金刚心。时会中诸地菩萨。各各以神力以福德威光。叹金刚手说偈言。</p>
  <p class="l-js-5c">一切诸菩萨　　所不能见闻</p>
  <p class="l-js-5c">今演此法教　　善解我心密</p>
  <p class="l-js-5c">诸法无自性　　无愿无染净</p>
  <p class="l-js-5c">金刚一为乘　　不坏诸法教</p>
  <p>时会中忽有一障不从空生。亦不从他方而来。亦不从地出忽然而现。诸菩萨各如醉不知所从来处。时薄伽梵面门微笑。告金刚手及诸菩萨等言。此障从何而来。从一切众生本有障无始无觉中来。本有俱生障自我所生障。无始无初际。本有俱本轮。时障者忽然现身。作金刚萨埵形。于顶上现一金刚轮。足下现一金刚轮。两手中各现一金刚轮。又于心上现一金刚轮。遍身放光。照触会中诸大菩萨。时金刚手白言。遍照薄伽梵。我今欲说此自生障金刚顶法。唯愿许我解说。时金刚手承佛圣旨。而说颂曰。</p>
  <p class="l-js-5c">若诸真言师　　持诵真言法</p>
  <p class="l-js-5c">于一散乱心　　此障即为便</p>
  <p class="l-js-5c">能夺真言师　　所修功德业</p>
  <p class="l-js-5c">若持爱染王　　根本一字心</p>
  <p class="l-js-5c">此障速除灭　　不得少亲近</p>
  <p class="l-js-5c">常于自心中　　观一吽字声</p>
  <p class="l-js-5c">出入随命息　　不见身与心</p>
  <p class="l-js-5c">但观字因起　　等同于大空</p>
  <p class="l-js-5c">坚住金刚性　　全成金刚体</p>
  <p class="l-js-5c">速转自身分　　便同坚固身</p>
  <p class="l-js-5c">如秋八月雾　　微细清净光</p>
  <p class="l-js-5c">常住此等持　　是名微细定</p>
  <p class="l-js-5c">自性所生障　　无得此方便</p>
  <p class="l-js-5c">决定同金刚　　三界无能越</p>
  <p>时自性障闻此语已。忽然不现。</p>
  <h2>一切如来大胜金刚顶最胜真实大三昧耶品第八</h2>
  <p>尔时遍照薄伽梵。复现种种光明。于顶上放金刚威怒光明。照诸菩萨。金刚手等皆各默然。复现身手。具十二臂。持智拳印。复持五山峰金刚莲华摩尼羯磨钩索锁铃智剑法轮十二大印。身住千叶大白莲花。身色如日。五髻光明。其光无主遍于十方。面门微笑。即说大胜金刚顶最胜真实大三昧耶真言曰。</p>
  <p>【◇】</p>
  <p>唵　摩　诃(引)　嚩　日啰(二合)　瑟抳(二合)　洒</p>
  <p>【◇】</p>
  <p>吽　怛[口*洛](二合)　纥哩(二合)　恶　吽(引)</p>
  <p>说此明已复说颂曰。</p>
  <p class="l-js-5c">十方净妙国　　三世及三界</p>
  <p class="l-js-5c">最尊独无比　　此大转轮王</p>
  <p class="l-js-5c">能摧诸佛顶　　能摄诸等觉</p>
  <p class="l-js-5c">亲近为眷属　　速成大悲地</p>
  <p class="l-js-5c">若末法世人　　长诵此真言</p>
  <p class="l-js-5c">刀兵不能害　　水火不焚漂</p>
  <p class="l-js-5c">莲华金刚手　　翼从而侍卫</p>
  <p class="l-js-5c">若诵一百八　　能灭百劫罪</p>
  <p class="l-js-5c">若诵一千遍　　能成满意愿</p>
  <p class="l-js-5c">若诵一洛叉　　得大金刚身</p>
  <p class="l-js-5c">若诵一俱胝　　得成遍照尊</p>
  <p class="l-js-5c">千佛来共护　　决定无有疑</p>
  <p class="l-js-5c">我今更说印　　金刚最胜心</p>
  <p class="l-js-5c">内坚十度缚　　忍愿屈如顶</p>
  <p class="l-js-5c">是名根本心　　最胜转轮印</p>
  <p class="l-js-5c">若常结此印　　金刚萨埵尊</p>
  <p class="l-js-5c">莲华摩尼王　　毗首羯磨尊</p>
  <p class="l-js-5c">一切诸圣尊　　咸来增覆护</p>
  <p class="l-js-5c">此人如金刚　　诸恶不能坏</p>
  <p class="l-js-5c">此身如光聚　　能破三界冥</p>
  <p class="l-js-5c">此人如莲华　　诸尘不能染</p>
  <p class="l-js-5c">此身如羯磨　　大作诸佛事</p>
  <p class="l-js-5c">身如遍照尊　　诸佛不能舍</p>
  <p class="l-js-5c">身如妙吉祥　　能成无尽慧</p>
  <p class="l-js-5c">身如金刚轮　　能转理趣轮</p>
  <p class="l-js-5c">持此真言印　　能成如是事</p>
  <p class="l-js-5c">如依触净处　　但结最胜印</p>
  <p class="l-js-5c">及诵根本心　　一切无不为</p>
  <p class="l-js-5c">随作皆成就　　一切愿皆满</p>
  <p class="l-js-5c">成就最胜尊　　金刚顶明曰</p>
  <p>【◇】</p>
  <p>唵　嚩　日啰(二合)　萨　怛嚩(二合)　句　舍</p>
  <p>◇</p>
  <p>吽(引)</p>
  <p class="l-js-5c">成就金刚手　　最胜摩尼曰</p>
  <p>【◇】</p>
  <p>唵　嚩　日啰(二合)　啰　怛那(二合)　句　舍　怛[口*洛](二合)</p>
  <p class="l-js-5c">成就金刚手　　莲华最胜心</p>
  <p>【◇】</p>
  <p>唵　嚩　日啰(二合)　达　摩　句　舍　纥哩(二合)</p>
  <p class="l-js-5c">成就金刚手　　巧业最胜心</p>
  <p>【◇】唵　嚩　日啰(二合)　羯　磨　句　舍　恶(入声)。</p>
  <p class="l-js-5c">成就金刚钩　　最胜者能钩</p>
  <p>【◇】</p>
  <p>唵　嚩　日啰(二合)　萨　怛鑁　句　舍　惹(入声)</p>
  <p class="l-js-5c">成就金刚索　　最胜者能引</p>
  <p>【◇】</p>
  <p>唵　嚩　日啰(二合)　啰　怛那(二合)　播　舍　吽(引)</p>
  <p class="l-js-5c">成就金刚锁　　最胜者能缚</p>
  <p>【◇】</p>
  <p>唵　嚩　日啰(二合)　钵　纳么(二合)　娑破(二合)　吒</p>
  <p>◇</p>
  <p>鑁。</p>
  <p class="l-js-5c">成就金刚铃　　最胜者能喜</p>
  <p>【◇】</p>
  <p>唵　嚩　日啰(二合)　羯　磨　欠　吒　斛。</p>
  <p class="l-js-5c">由持八大明　　能成百千事</p>
  <p class="l-js-5c">印如金刚界　　真言者当知</p>
  <p class="l-js-5c">一切难胜者　　应用此印明</p>
  <p class="l-js-5c">复次金刚剑　　密语应当知</p>
  <p>【◇】</p>
  <p>唵　嚩　日啰(二合)　萨　怛嚩(二合)　底　讫叉拏(三合)</p>
  <p>◇</p>
  <p>吽(引)</p>
  <p class="l-js-5c">能坏无智城　　能生诸佛慧</p>
  <p class="l-js-5c">印同妙吉祥　　羯磨三昧耶</p>
  <p class="l-js-5c">复次金刚轮　　密语应当听</p>
  <p>【◇】</p>
  <p>唵　嚩　日啰(二合)　斫　讫啰(二合)　吽(引)　惹</p>
  <p>【◇】吽(引)　鑁　斛　吽。</p>
  <p class="l-js-5c">二羽金刚拳　　檀慧与进力</p>
  <p class="l-js-5c">四度互钩结　　是名彼密印</p>
  <p class="l-js-5c">若真言行者　　不作曼拏罗</p>
  <p class="l-js-5c">但持此印明　　即同大安立</p>
  <p class="l-js-5c">一切漫拏罗　　自身一切支</p>
  <p class="l-js-5c">悉成诸佛聚　　无比不思议</p>
  <p class="l-js-5c">更无过上味　　复次四摄明</p>
  <p>密语应当说</p>
  <p>【◇】</p>
  <p>唵　萨　嚩　怛　他(引)　誐　担　句　始　吽(引)</p>
  <p>◇</p>
  <p>惹(入声)。</p>
  <p>【◇】</p>
  <p>唵　萨　嚩　怛　他(引)　誐　多　播　舍　吽(引)</p>
  <p>◇</p>
  <p>吽(引)。</p>
  <p>【◇】</p>
  <p>唵　萨　嚩　怛　他(引)　誐　多(引)　娑普(二合)</p>
  <p>【◇】</p>
  <p>致　吽　鑁。</p>
  <p>【◇】</p>
  <p>唵　萨　嚩　怛　他(引)　誐　多(引)　尾　舍　吽　斛。</p>
  <p class="l-js-5c">才诵此密言　　十六大菩萨</p>
  <p class="l-js-5c">从法界出生　　各持本幖帜</p>
  <p class="l-js-5c">次诵八供养　　及以四摄明</p>
  <p class="l-js-5c">即成大圆坛　　次诵本尊句</p>
  <p class="l-js-5c">八供及四摄　　密言次当说</p>
  <p>【◇】唵　萨　嚩　布　惹　惹(入声)　吽(引)　鑁　斛。</p>
  <p class="l-js-5c">复次秘密主　　我此心最心</p>
  <p class="l-js-5c">更说秘密法　　佛名五瑜伽</p>
  <p class="l-js-5c">当观遍照主　　自身悉同等</p>
  <p class="l-js-5c">复当于自前　　观胜金刚宝</p>
  <p class="l-js-5c">住于炽盛日　　执妙大宝幢</p>
  <p class="l-js-5c">次右复当观　　金刚莲花钩</p>
  <p class="l-js-5c">住于黄色轮　　执钩大微笑</p>
  <p class="l-js-5c">次左复当知　　金刚宝大库</p>
  <p class="l-js-5c">住于绿色轮　　执持大圆镜</p>
  <p class="l-js-5c">次当复于后　　金刚大染莲</p>
  <p class="l-js-5c">住于红色轮　　执妙大红莲</p>
  <p class="l-js-5c">是名五瑜伽　　秘密最上味</p>
  <p class="l-js-5c">一切所希愿　　皆悉得圆满</p>
  <p class="l-js-5c">常作此瑜伽　　诵前八大明</p>
  <p class="l-js-5c">及以密印力　　皆悉成所愿</p>
  <p class="l-js-5c">不假请召印　　及诵香花明</p>
  <p class="l-js-5c">得最上成就　　现世速获之</p>
  <p class="l-js-5c">时会诸菩萨　　一切执金刚</p>
  <p class="l-js-5c">一心观佛心　　欢喜而安住</p>
</body></html>