<!doctype html>
<html id="z3IBUf1gQ" data-ver="749">
 <head>
  <meta charset="utf-8">
  <meta author="般若">
  <meta library="龙藏">
  <meta catalog="宋元入藏诸大小乘经">
  <meta period="唐">
 </head>
 <body>
  <h1 id="a1">守护国界主陀罗尼经卷第二</h1>
  <h2 id="a2">陀罗尼品第二之二</h2>
  <p id="a3">尔时世尊如象王回普观大众。<a id="a-4"></a>复告一切法自在王菩萨摩诃萨言。<a id="a-5"></a>善男子此会之中有二种人。<a id="a-6"></a>一者成就二未成就。<a id="a-7"></a>我今重为未成就者。<a id="a-8"></a>以善方便随顺世谛。<a id="a-9"></a>譬喻言词说一乘法。<a id="a-A"></a>如世有法名迦楼罗。<a id="a-B"></a>欲修此法应先图画迦楼罗像审谛观察观行纯熟。<a id="a-C"></a>然去画像手结印契。<a id="a-D"></a>想其自身成迦楼罗。<a id="a-E"></a>作五大观。<a id="a-F"></a>一者观地作白色观。<a id="a-G"></a>二者观水作绿色观。<a id="a-H"></a>三者观火作黄赤色观。<a id="a-I"></a>四者观风作黑色观。<a id="a-J"></a>五者观空作青色观。<a id="a-K"></a>此观成已一切诸毒皆成非毒。<a id="a-L"></a>谓若有情毒若非情毒。<a id="a-M"></a>或令回互或取或舍纵任自在。<a id="a-N"></a>善男子菩萨摩诃萨亦复如是。<a id="a-O"></a>若欲入观。<a id="a-P"></a>先当默念此前回向陀罗尼门。<a id="a-Q"></a>然后当入毗卢遮那如来三昧。<a id="a-R"></a>谓观此身体成金刚坚不可坏。<a id="a-S"></a>当以身作金刚结跏。<a id="a-T"></a>谓以右脚压左髀上。<a id="a-U"></a>端身正坐舌根微动。<a id="a-V"></a>唇齿相合作金刚语。<a id="a-W"></a>金刚语者谓无言声但心默念。<a id="a-X"></a>以坚牢智谛观自心以为月轮。<a id="a-Y"></a>当于鼻端不令驰散。<a id="a-Z"></a>清净圆满色如凝雪牛乳水精。<a id="a-a"></a>而此月轮为菩提心。<a id="a-b"></a>此菩提心本无色相。<a id="a-c"></a>为未成就诸众生故说如月轮。<a id="a-d"></a>应以右手作金刚拳。<a id="a-e"></a>当心握于左手头指。<a id="a-f"></a>此名能与无上菩提最尊胜印。<a id="a-g"></a>即是本师毗卢遮那如来之印。<a id="a-h"></a>尔时世尊即说陀罗尼曰。</p>
  <p id="ai">唵吽惹护(平)娑。</p>
  <p id="aj">云何观察此陀罗尼。<a id="a-k"></a>当以唵字安前所观月轮之中。<a id="a-l"></a>置于顶上。<a id="a-m"></a>观此唵字色如珂雪。<a id="a-n"></a>此想成已。<a id="a-o"></a>即见自身坐月轮中。<a id="a-p"></a>便得成就毗卢遮那。<a id="a-q"></a>以如是等无量无边微尘数智成就此身。<a id="a-r"></a>是即名为具一切智。<a id="a-s"></a>亦得名为具金刚智。<a id="a-t"></a>是修观者瑜伽之智。<a id="a-u"></a>亦是般若波罗蜜多。<a id="a-v"></a>亦即名为诸菩萨果。<a id="a-w"></a>此果能得三种真实。<a id="a-x"></a>何等为三。<a id="a-y"></a>一者得前真实不可思议一切智智诸佛境界三昧。<a id="a-z"></a>二者得前真实秘密真言。<a id="a-10"></a>三者得前真实秘密印契。<a id="a-11"></a>前观成已。<a id="a-12"></a>便想顶上出白光明。<a id="a-13"></a>复以百千万亿光明而为眷属。<a id="a-14"></a>下至阿鼻地狱。<a id="a-15"></a>上至阿迦尼吒天。<a id="a-16"></a>其中所有一切众生。<a id="a-17"></a>无始生死无明黑闇盲无智眼。<a id="a-18"></a>以此般若波罗蜜灯开彼佛眼。<a id="a-19"></a>如深山谷幽闇之处。<a id="a-1A"></a>日月光明所不能照。<a id="a-1B"></a>若然一灯久远闇瞑一切皆除。<a id="a-1C"></a>何以故法如是故。<a id="a-1D"></a>毗卢遮那如来三昧放白色光亦复如是。<a id="a-1E"></a>复次善男子。<a id="a-1F"></a>行者从此三昧起已。<a id="a-1G"></a>次复入于不动三昧。<a id="a-1H"></a>面向西方。<a id="a-1I"></a>亦作如前金刚结跏端身正坐。<a id="a-1J"></a>应以左手所被衣服。<a id="a-1K"></a>两角交过绕其手腕。<a id="a-1L"></a>以拳执之上出两角。<a id="a-1M"></a>右手按地。<a id="a-1N"></a>此即名为能摧伏印。<a id="a-1O"></a>一切众魔及诸外道。<a id="a-1P"></a>诸惑业等皆不能动。<a id="a-1Q"></a>即是阿閦如来之印。<a id="a-1R"></a>次亦默诵如上所说毗卢遮那如来真言。<a id="a-1S"></a>应以吽字处月轮中置于顶上。<a id="a-1T"></a>观此吽字以为青色。<a id="a-1U"></a>观想成已。<a id="a-1V"></a>次观遍身皆作青色。<a id="a-1W"></a>此身即成阿閦如来。<a id="a-1X"></a>此观成已即从顶上放青色光。<a id="a-1Y"></a>亦以无数百千亿光而为眷属。<a id="a-1Z"></a>一一光中。<a id="a-1a"></a>皆有无量青色金刚菩萨而现。<a id="a-1b"></a>各作此印。<a id="a-1c"></a>光照东方恒河沙数世界之中。<a id="a-1d"></a>其中众生遇斯光者。<a id="a-1e"></a>所有欺夺杀害恶心。<a id="a-1f"></a>皆悉舍离寂静不动。</p>
  <p id="a1g">善男子行者从此三昧起已。<a id="a-1h"></a>复于南方面向北坐。<a id="a-1i"></a>亦作如上金刚结跏端身正坐。<a id="a-1j"></a>左手如前执衣两角。<a id="a-1k"></a>右手仰掌名满愿印。<a id="a-1l"></a>此即宝生如来之印。<a id="a-1m"></a>次亦诵前毗卢遮那如来真言。<a id="a-1n"></a>作惹字观。<a id="a-1o"></a>当以此字处月轮中置于顶上如融金色。<a id="a-1p"></a>观想成已渐观遍身皆融金色。<a id="a-1q"></a>此身即成宝生如来。<a id="a-1r"></a>此观成已即从顶上放金色光。<a id="a-1s"></a>亦以无数百千亿光而为眷属。<a id="a-1t"></a>一一光中皆有无量金色金刚菩萨而现。<a id="a-1u"></a>各为此印。<a id="a-1v"></a>一一菩萨各各手中雨如意宝。<a id="a-1w"></a>光照南方恒沙世界。<a id="a-1x"></a>其中众生遇斯光者。<a id="a-1y"></a>所有愿求皆得满足。<a id="a-1z"></a>复于西方面向东坐。<a id="a-20"></a>亦作如上金刚结跏端身正坐。<a id="a-21"></a>左手仰掌当于脐上。<a id="a-22"></a>右手仰掌重左手上。<a id="a-23"></a>以大母指令头相拄。<a id="a-24"></a>此印名为第一最胜三昧之印。<a id="a-25"></a>能灭狂乱一切妄念令心一境。<a id="a-26"></a>即阿弥陀如来之印。<a id="a-27"></a>亦诵如上毗卢遮那如来真言作护(平声)字观。<a id="a-28"></a>当以此字处月轮中置于顶上。<a id="a-29"></a>如红莲华色。<a id="a-2A"></a>观想成已渐观遍身皆红莲华色。<a id="a-2B"></a>此身即成阿弥陀如来。<a id="a-2C"></a>此观成已即从顶上放红莲华色光。<a id="a-2D"></a>亦以无数百千亿光而为眷属。<a id="a-2E"></a>一一光中皆有无量红莲华色菩萨而现。<a id="a-2F"></a>各为此印入深三昧。<a id="a-2G"></a>光照西方恒沙世界。<a id="a-2H"></a>彼中众生遇斯光者皆入三昧。</p>
  <p id="a2I">复于北方面向南坐。<a id="a-2J"></a>亦作如上金刚结跏端身正坐。<a id="a-2K"></a>左手如前执衣两角。<a id="a-2L"></a>右手展掌竖其五指。<a id="a-2M"></a>当肩向外名施无畏。<a id="a-2N"></a>此印能施一切众生安乐无畏。<a id="a-2O"></a>一切恶人不能恼害。<a id="a-2P"></a>即不空成就如来之印。<a id="a-2Q"></a>次亦诵上毗卢遮那如来真言。<a id="a-2R"></a>作娑(上)字观当以此字处月轮中置于顶上。<a id="a-2S"></a>具于五色。<a id="a-2T"></a>观想成已渐观遍身皆作五色。<a id="a-2U"></a>成于不空成就如来。<a id="a-2V"></a>此观成已即从顶上放五色光。<a id="a-2W"></a>亦以无数百千亿光而为眷属。<a id="a-2X"></a>一一光中皆有无量五色光明菩萨而现。<a id="a-2Y"></a>各作此印皆施无畏。<a id="a-2Z"></a>光照北方恒沙世界。<a id="a-2a"></a>其中众生遇斯光者悉得无畏。</p>
  <p id="a2b">佛复告一切法自在王菩萨言。<a id="a-2c"></a>如上所说自证之法。<a id="a-2d"></a>唯自证知非言能说离诸见相。<a id="a-2e"></a>为未成就诸众生故。<a id="a-2f"></a>于无相中以相显示。<a id="a-2g"></a>于无言说假以言宣。<a id="a-2h"></a>譬如空中乾闼婆城。<a id="a-2i"></a>非实现实。</p>
  <p id="a2j">尔时佛复告一切法自在王菩萨。<a id="a-2k"></a>及诸大众言。<a id="a-2l"></a>诸佛子十方一切诸世界中。<a id="a-2m"></a>无量无数百千万亿异类众生。<a id="a-2n"></a>或有众生诸根不具。<a id="a-2o"></a>或复具足五无间业。<a id="a-2p"></a>屠儿魁脍栴陀罗等。<a id="a-2q"></a>于一切皆不可思议三昧之中。<a id="a-2r"></a>修习趣入悉皆有分。<a id="a-2s"></a>除五种人何等为五。<a id="a-2t"></a>一者不信二者断见三者常见四者邪见五者怀疑。<a id="a-2u"></a>此五众生不能趣入。<a id="a-2v"></a>何以故此深三昧。<a id="a-2w"></a>以大慈悲而为根本。<a id="a-2x"></a>如是五人无慈悲故。<a id="a-2y"></a>善男子若复有人。<a id="a-2z"></a>能暂修习此三昧者。<a id="a-30"></a>身心轻安。<a id="a-31"></a>即能生于五种三昧。<a id="a-32"></a>何等为五。<a id="a-33"></a>一者刹那三昧二者微尘三昧。<a id="a-34"></a>三者渐现三昧四者起伏三昧五者安住三昧。<a id="a-35"></a>云何名为刹那三昧。<a id="a-36"></a>谓观月轮刹那刹那。<a id="a-37"></a>暂持相应寻复还失。<a id="a-38"></a>是故名为刹那三昧。<a id="a-39"></a>云何名为微尘三昧。<a id="a-3A"></a>谓于三昧少分相应。<a id="a-3B"></a>譬如有人不识蜜味。<a id="a-3C"></a>得微尘许在其舌根。<a id="a-3D"></a>爱乐安乐都忘饥渴疾病之念。<a id="a-3E"></a>但更专心希求多得。<a id="a-3F"></a>此三昧心亦复如是。<a id="a-3G"></a>少分相应悉忘一切烦恼饥渴。<a id="a-3H"></a>心得安乐转更求之。<a id="a-3I"></a>云何名为渐现三昧。<a id="a-3J"></a>谓由少得爱乐安乐渐渐增胜。<a id="a-3K"></a>身毛皆竖悲泣流泪。<a id="a-3L"></a>如黑物中见一白缕。<a id="a-3M"></a>此亦如是由观月轮。<a id="a-3N"></a>得少分住于无明闇烦恼之中。<a id="a-3O"></a>见少定心微分显现。<a id="a-3P"></a>云何名为起伏三昧。<a id="a-3Q"></a>谓观行未纯或起或灭。<a id="a-3R"></a>如秤低昂观成惑灭观失惑生。<a id="a-3S"></a>云何名为安住三昧。<a id="a-3T"></a>由前四定心得安住。<a id="a-3U"></a>悉能守护一切善法。<a id="a-3V"></a>增长新善身心安乐。<a id="a-3W"></a>如盛夏中远涉砂碛。<a id="a-3X"></a>热渴日久忽得雪山清冷美水。<a id="a-3Y"></a>所有热渴忧苦皆除。<a id="a-3Z"></a>此亦如是得此三昧。<a id="a-3a"></a>业惑苦恼一切皆遣。<a id="a-3b"></a>是为无上菩提芽生。<a id="a-3c"></a>善男子如上所说诸根不具。<a id="a-3d"></a>五无间业诸恶众生。<a id="a-3e"></a>尚于此中修入有分。<a id="a-3f"></a>何况一切比丘比丘尼优婆塞优婆夷而不趣入善男子今此大众无数众生闻此法已。<a id="a-3g"></a>皆于阿耨多罗三藐三菩提得不退转。<a id="a-3h"></a>神通十力四无所畏念念增进。<a id="a-3i"></a>无数三昧皆悉现前。<a id="a-3j"></a>所谓厌离一切法三昧超过一切法三昧。<a id="a-3k"></a>一切法平等三昧离诸见稠林三昧。<a id="a-3l"></a>远离无明闇三昧一切法离相三昧。<a id="a-3m"></a>解脱一切着三昧离一切懈怠三昧。<a id="a-3n"></a>甚深法发光三昧。<a id="a-3o"></a>如须弥山三昧。<a id="a-3p"></a>永无失坏三昧摧坏魔军三昧。<a id="a-3q"></a>不着三界三昧出生光明三昧。<a id="a-3r"></a>常见如来三昧。<a id="a-3s"></a>以如是等而为上首。<a id="a-3t"></a>无数三昧皆现在前。<a id="a-3u"></a>复有无量种种众生。<a id="a-3v"></a>得于无数陀罗尼门。<a id="a-3w"></a>所谓观诸法性陀罗尼门发菩提心陀罗尼门。<a id="a-3x"></a>生菩提芽陀罗尼门了金刚性陀罗尼门。<a id="a-3y"></a>得佛平等陀罗尼门一切法本性清净陀罗尼门。<a id="a-3z"></a>一切法本性摄受陀罗尼门一切法本性不可得陀罗尼门。<a id="a-40"></a>一切法出生智慧陀罗尼门一切法皆悉成就陀罗尼门。<a id="a-41"></a>一切法转变自在陀罗尼门一切法大光普照陀罗尼门一切法远离痴闇陀罗尼门一切法心智清净陀罗尼门。<a id="a-42"></a>一切法皆不可得陀罗尼门普散一切众宝妙花陀罗尼门。<a id="a-43"></a>本性显现出生诸法陀罗尼门远离一切诸幻化法陀罗尼门。<a id="a-44"></a>如镜圆明出生影像陀罗尼门出生一切众生音声陀罗尼门。<a id="a-45"></a>令诸众生最极欢喜陀罗尼门巧顺一切众生音声陀罗尼门。<a id="a-46"></a>出生种种音声字句陀罗尼门无有障碍陀罗尼门。<a id="a-47"></a>本性巧便陀罗尼门解脱烦恼陀罗尼门。<a id="a-48"></a>离一切尘陀罗尼门分别字义陀罗尼门。<a id="a-49"></a>解了诸法陀罗尼门一切法无碍际陀罗尼门。<a id="a-4A"></a>犹如虚空陀罗尼门犹如金刚陀罗尼门。<a id="a-4B"></a>近色光王陀罗尼门得最尊胜陀罗尼门。<a id="a-4C"></a>不退转眼陀罗尼门法界出生陀罗尼门。<a id="a-4D"></a>常施安慰陀罗尼门如师子吼陀罗尼门。<a id="a-4E"></a>超众生福德陀罗尼门离诸忧恼陀罗尼门。<a id="a-4F"></a>离诸过恶陀罗尼门妙花庄严陀罗尼门破诸疑网陀罗尼门诸法顺如陀罗尼门。<a id="a-4G"></a>出现诸法陀罗尼门大声清净自在王陀罗尼门。<a id="a-4H"></a>无尽宝箧陀罗尼门无边漩澓陀罗尼门。<a id="a-4I"></a>海印陀罗尼门莲华庄严陀罗尼门。<a id="a-4J"></a>能入无著陀罗尼门渐渐深入四无碍智陀罗尼门。<a id="a-4K"></a>一切诸佛护持庄严陀罗尼门。<a id="a-4L"></a>如是等法而为上首。<a id="a-4M"></a>无量无数陀罗尼门皆悉现前。</p>
  <p id="a4N">尔时一切法自在王菩萨摩诃萨。<a id="a-4O"></a>白佛言世尊。<a id="a-4P"></a>如是无数陀罗尼门。<a id="a-4Q"></a>何等陀罗尼门。<a id="a-4R"></a>能令菩萨总持诸佛所说妙法而不失坏。<a id="a-4S"></a>何等陀罗尼门。<a id="a-4T"></a>能令菩萨说此法时辩才无尽。<a id="a-4U"></a>何等陀罗尼门。<a id="a-4V"></a>能令菩萨说此法时一切众生爱乐欢喜。</p>
  <p id="a4W">佛告一切法自在王菩萨言。<a id="a-4X"></a>善男子有八陀罗尼门。<a id="a-4Y"></a>若受持者能令菩萨总持佛法。<a id="a-4Z"></a>辩才无尽众生乐闻。<a id="a-4a"></a>何等为八。<a id="a-4b"></a>所谓大声清净自在王陀罗尼门。<a id="a-4c"></a>无尽宝箧陀罗尼门。<a id="a-4d"></a>无边漩澓陀罗尼门。<a id="a-4e"></a>海印陀罗尼门。<a id="a-4f"></a>莲华庄严陀罗尼门。<a id="a-4g"></a>能入无著陀罗尼门。<a id="a-4h"></a>渐渐深入四无碍智陀罗尼门。<a id="a-4i"></a>一切诸佛护持庄严陀罗尼门。<a id="a-4j"></a>菩萨若能于此八种陀罗尼门受持修习。<a id="a-4k"></a>即能总持一切如来所说妙法。<a id="a-4l"></a>辩才无尽亦令众生爱乐欢喜。</p>
  <p id="a4m">尔时一切法自在王菩萨。<a id="a-4n"></a>白佛言世尊。<a id="a-4o"></a>唯愿如来哀愍我等。<a id="a-4p"></a>广分别说如此八种陀罗尼门。<a id="a-4q"></a>菩萨得闻则能于此勤求趣入。</p>
  <p id="a4r">尔时世尊告一切法自在王菩萨言。<a id="a-4s"></a>善哉善哉善男子。<a id="a-4t"></a>谛听谛听善思念之今当为汝广分别说。<a id="a-4u"></a>令诸菩萨得入此门。</p>
  <p id="a4v">善男子云何名为大声清净陀罗尼门。<a id="a-4w"></a>若有菩萨修习于此陀罗尼门。<a id="a-4x"></a>应以无著清净妙念安住真实。<a id="a-4y"></a>心绝动摇威仪凝静。<a id="a-4z"></a>以决定心说微妙法。<a id="a-50"></a>令一佛刹所有众生。<a id="a-51"></a>随其类音普闻其声悉解其义。<a id="a-52"></a>如是或二佛刹。<a id="a-53"></a>或三佛刹或十佛刹。<a id="a-54"></a>或百佛刹或千佛刹。<a id="a-55"></a>二千百千乃至十方。<a id="a-56"></a>无量无边俱胝那由侘百千佛刹。<a id="a-57"></a>其中众生亦各随类。<a id="a-58"></a>普闻其声悉解其义。<a id="a-59"></a>善男子若此菩萨。<a id="a-5A"></a>于众会中处师子座。<a id="a-5B"></a>其座量。<a id="a-5C"></a>高一俱卢舍。<a id="a-5D"></a>以师子王威力所持众宝严饰。<a id="a-5E"></a>如是或复半由旬量一由旬量千由旬量。<a id="a-5F"></a>或复量等须弥山王。<a id="a-5G"></a>或复其量高至梵天。<a id="a-5H"></a>随诸众生心之所乐。<a id="a-5I"></a>令其各见身座大小而为说法。<a id="a-5J"></a>正说法时十方诸佛悉现其前。<a id="a-5K"></a>为此菩萨演说妙法。<a id="a-5L"></a>菩萨闻已。<a id="a-5M"></a>即能以此陀罗尼力。<a id="a-5N"></a>一时听闻总持不忘。<a id="a-5O"></a>深入义理现证相应身心怡畅。<a id="a-5P"></a>一一法中成一境性。<a id="a-5Q"></a>一一字句闻无所闻。<a id="a-5R"></a>即于如是听闻法时。<a id="a-5S"></a>而常演说无有障碍。<a id="a-5T"></a>若诸菩萨深入如是一字声门。<a id="a-5U"></a>一切诸法悉入此门。<a id="a-5V"></a>即从此门出生。<a id="a-5W"></a>演说一切诸法。<a id="a-5X"></a>且初第一说婀(上短呼下皆准之)字门出生无边无数法门。<a id="a-5Y"></a>所谓阿者一切法无来。<a id="a-5Z"></a>以一切法体无来故。<a id="a-5a"></a>又阿字者一切法无去。<a id="a-5b"></a>以一切法体无去故。<a id="a-5c"></a>又阿字者一切法无行。<a id="a-5d"></a>体无行故又阿字者一切法无住。<a id="a-5e"></a>体无住故。<a id="a-5f"></a>又阿字者一切法无本性。<a id="a-5g"></a>体本清净故。<a id="a-5h"></a>又阿字者一切法无根本。<a id="a-5i"></a>体初未生故。<a id="a-5j"></a>又阿字者一切法无终。<a id="a-5k"></a>体无初故。<a id="a-5l"></a>又阿字者一切法无尽。<a id="a-5m"></a>体无去处故又。<a id="a-5n"></a>阿字者一切法无生。<a id="a-5o"></a>体无行故。<a id="a-5p"></a>又阿字者一切法无出。<a id="a-5q"></a>体无作者故。<a id="a-5r"></a>又阿字者一切法无求。<a id="a-5s"></a>体无相故。<a id="a-5t"></a>又阿字者一切法无碍。<a id="a-5u"></a>体相涉入故。<a id="a-5v"></a>又阿字者一切法无灭。<a id="a-5w"></a>体无主宰故。<a id="a-5x"></a>又阿字者一切法无行处。<a id="a-5y"></a>体无愿故又阿字者一切法无生死。<a id="a-5z"></a>体离分别无分别故。<a id="a-60"></a>又阿字者一切法无言说。<a id="a-61"></a>体极声入故。<a id="a-62"></a>又阿字者一切法不可说。<a id="a-63"></a>体无声故。<a id="a-64"></a>又阿字者一切法无差别。<a id="a-65"></a>体无处所故。<a id="a-66"></a>又阿字者一切法无分别。<a id="a-67"></a>体清净故。<a id="a-68"></a>又阿字者一切法无心意。<a id="a-69"></a>体不可求故。<a id="a-6A"></a>又阿字者一切法无高下。<a id="a-6B"></a>体本平等故。<a id="a-6C"></a>又阿字者一切法不可解。<a id="a-6D"></a>体如虚空故。<a id="a-6E"></a>又阿字者一切法不可说。<a id="a-6F"></a>体过言道故。<a id="a-6G"></a>又阿字者一切法无限量。<a id="a-6H"></a>体无处所故。<a id="a-6I"></a>又阿字者一切法无生。<a id="a-6J"></a>体无生处故。<a id="a-6K"></a>又阿字者一切法无本净。<a id="a-6L"></a>体本无相故。<a id="a-6M"></a>又阿字者一切法无我。<a id="a-6N"></a>体即我性故。<a id="a-6O"></a>又阿字者一切法无众生。<a id="a-6P"></a>体本清净故。<a id="a-6Q"></a>又阿字者一切法无寿者。<a id="a-6R"></a>体无命根故。<a id="a-6S"></a>又阿字者一切法无补特伽罗。<a id="a-6T"></a>体离所取故。<a id="a-6U"></a>又阿字者一切法无本空。<a id="a-6V"></a>体性寂静故。<a id="a-6W"></a>又阿字者一切法无相。<a id="a-6X"></a>体性实无际故。<a id="a-6Y"></a>又阿字者一切法无和合。<a id="a-6Z"></a>体性无生故。<a id="a-6a"></a>又阿字者一切法无行。<a id="a-6b"></a>体本无为故。<a id="a-6c"></a>又阿字者一切法无为。<a id="a-6d"></a>体过行无行故。<a id="a-6e"></a>又阿字者一切法不共。<a id="a-6f"></a>体无能解人故。<a id="a-6g"></a>又阿字者一切法无聚会。<a id="a-6h"></a>体无积集故。<a id="a-6i"></a>又阿字者一切法无出。<a id="a-6j"></a>体无出处故。<a id="a-6k"></a>又阿字者一切法无本性。<a id="a-6l"></a>体本无身故。<a id="a-6m"></a>又阿字者一切法无相。<a id="a-6n"></a>体相本净故。<a id="a-6o"></a>又阿字者一切法无业。<a id="a-6p"></a>体无作者故。<a id="a-6q"></a>又阿字者一切法无果。<a id="a-6r"></a>体无业道故。<a id="a-6s"></a>又阿字者一切法无种植。<a id="a-6t"></a>体无种子故。<a id="a-6u"></a>又阿字者一切法无境界。<a id="a-6v"></a>体不可取故。<a id="a-6w"></a>又阿字者一切法无地界。<a id="a-6x"></a>体无诸结故。<a id="a-6y"></a>又阿字者一切法无缚。<a id="a-6z"></a>体本散灭故。<a id="a-70"></a>又阿字者一切法无聚散。<a id="a-71"></a>体本无为故。<a id="a-72"></a>又阿字者一切法无漏。<a id="a-73"></a>体惑不生故。<a id="a-74"></a>又阿字者一切法无自生。<a id="a-75"></a>体初无生故。<a id="a-76"></a>又阿字者一切法无浊。<a id="a-77"></a>体无有对故。<a id="a-78"></a>又阿字者一切法无对。<a id="a-79"></a>体本无作故。<a id="a-7A"></a>又阿字者一切法无色。<a id="a-7B"></a>体无大种故。<a id="a-7C"></a>又阿字者一切法无受。<a id="a-7D"></a>体无受者故。<a id="a-7E"></a>又阿字者一切法无想。<a id="a-7F"></a>体过诸相故。<a id="a-7G"></a>又阿字者一切法无行。<a id="a-7H"></a>体离有爱故。<a id="a-7I"></a>又阿字者一切法无识。<a id="a-7J"></a>体无分别故。<a id="a-7K"></a>又阿字者一切法无界。<a id="a-7L"></a>体空平等故。<a id="a-7M"></a>又阿字者一切法无入。<a id="a-7N"></a>体过境界门故。<a id="a-7O"></a>又阿字者一切法无境界。<a id="a-7P"></a>体无去处故。<a id="a-7Q"></a>又阿字者一切法无欲。<a id="a-7R"></a>体离分别故。<a id="a-7S"></a>又阿字者一切法无色。<a id="a-7T"></a>体无根本故。<a id="a-7U"></a>又阿字者一切法无无色。<a id="a-7V"></a>体难思见故。<a id="a-7W"></a>又阿字者一切法无乱。<a id="a-7X"></a>体无可乱故。<a id="a-7Y"></a>又阿字者一切法不思议。<a id="a-7Z"></a>体不可得故。<a id="a-7a"></a>又阿字者一切法无意。<a id="a-7b"></a>体本无二故。<a id="a-7c"></a>又阿字者一切法不可执受。<a id="a-7d"></a>体过境界道故。<a id="a-7e"></a>又阿字者一切法无阿赖邪。<a id="a-7f"></a>体无因缘故。<a id="a-7g"></a>又阿字者一切法无常。<a id="a-7h"></a>体本无因故。<a id="a-7i"></a>又阿字者一切法无断。<a id="a-7j"></a>体不碍因故。<a id="a-7k"></a>又阿字者一切法无名。<a id="a-7l"></a>体无相貌故。<a id="a-7m"></a>又阿字者一切法无离。<a id="a-7n"></a>体不相入故。<a id="a-7o"></a>又阿字者一切法无住。<a id="a-7p"></a>体无住处故。<a id="a-7q"></a>又阿字者一切法无热恼。<a id="a-7r"></a>体无烦恼故。<a id="a-7s"></a>又阿字者一切法无忧恼。<a id="a-7t"></a>体无恶业故。<a id="a-7u"></a>又阿字者一切法无习气。<a id="a-7v"></a>体本无垢故。<a id="a-7w"></a>又阿字者一切法无垢。<a id="a-7x"></a>体本清净故。<a id="a-7y"></a>又阿字者一切法无本清净。<a id="a-7z"></a>体无形质故又阿字者一切法无体。<a id="a-80"></a>体无依止故。<a id="a-81"></a>又阿字者一切法无依止。<a id="a-82"></a>体无动作故。<a id="a-83"></a>又阿字者一切法无动。<a id="a-84"></a>体离执着故。<a id="a-85"></a>又阿字者一切法无障碍。<a id="a-86"></a>体同虚空故。<a id="a-87"></a>又阿字者一切法同虚空。<a id="a-88"></a>体无分别故。<a id="a-89"></a>又阿字者一切法无色相体无境界因故。<a id="a-8A"></a>又阿字者一切法无显示。<a id="a-8B"></a>体皆相似故。<a id="a-8C"></a>又阿字者一切法无相似。<a id="a-8D"></a>体无境界故。<a id="a-8E"></a>又阿字者一切法无境界。<a id="a-8F"></a>体如虚空常平等故。<a id="a-8G"></a>又阿字者一切法无闇。<a id="a-8H"></a>体无明故。<a id="a-8I"></a>又阿字者一切法无明。<a id="a-8J"></a>体无对故。<a id="a-8K"></a>又阿字者一切法无过。<a id="a-8L"></a>体妙善故。<a id="a-8M"></a>又阿字者一切法无是。<a id="a-8N"></a>体无妄故。<a id="a-8O"></a>又阿字者一切法无开解。<a id="a-8P"></a>体无动故。<a id="a-8Q"></a>又阿字者一切法无见。<a id="a-8R"></a>体无色故。<a id="a-8S"></a>又阿字者一切法无闻。<a id="a-8T"></a>体无声故。<a id="a-8U"></a>又阿字者一切法无嗅。<a id="a-8V"></a>体无香故。<a id="a-8W"></a>又阿字者一切法无尝。<a id="a-8X"></a>体无味故。<a id="a-8Y"></a>又阿字者一切法无触。<a id="a-8Z"></a>体无所触故。<a id="a-8a"></a>又阿字者一切法无知。<a id="a-8b"></a>体本无法故。<a id="a-8c"></a>又阿字者一切法无念。<a id="a-8d"></a>体离心意识故。<a id="a-8e"></a>又阿字者一切法不思议。<a id="a-8f"></a>体性菩提平等平等无高下故。<a id="a-8g"></a>又阿字者一切法寂静。<a id="a-8h"></a>体本不生亦不灭故。<a id="a-8i"></a>善男子菩萨如是。<a id="a-8j"></a>得此大声清净陀罗尼门。<a id="a-8k"></a>入第一阿字时演说诸法。<a id="a-8l"></a>或经一年或复十年。<a id="a-8m"></a>百年千年或百千年。<a id="a-8n"></a>或一小劫或一大劫。<a id="a-8o"></a>乃至无量无数大劫。<a id="a-8p"></a>说此法时不离阿字。<a id="a-8q"></a>如说阿字义无有尽。<a id="a-8r"></a>说余诸字亦复如是不可穷尽。<a id="a-8s"></a>如是建立开示法眼。<a id="a-8t"></a>其义深远其语巧妙具足清白。<a id="a-8u"></a>又善男子菩萨住此陀罗尼故得身清净。<a id="a-8v"></a>威仪寂静故。<a id="a-8w"></a>得语清净。<a id="a-8x"></a>辩才无碍故。<a id="a-8y"></a>得意清净。<a id="a-8z"></a>慈悲观察故。<a id="a-90"></a>得施清净。<a id="a-91"></a>财法无吝随喜他施故。<a id="a-92"></a>得戒清净。<a id="a-93"></a>无破无穿无缺漏故。<a id="a-94"></a>得忍清净。<a id="a-95"></a>无怨无对无障碍故。<a id="a-96"></a>得勤清净。<a id="a-97"></a>于妙事业无退转故。<a id="a-98"></a>得禅清净。<a id="a-99"></a>无著无慢亦无味故。<a id="a-9A"></a>得慧清净。<a id="a-9B"></a>开智慧眼决痴膜故。<a id="a-9C"></a>得业清净。<a id="a-9D"></a>普修一切胜善业故。<a id="a-9E"></a>得眼清净。<a id="a-9F"></a>天眼远见一切色故。<a id="a-9G"></a>得耳清净。<a id="a-9H"></a>天耳远闻诸佛法故。<a id="a-9I"></a>得鼻清净。<a id="a-9J"></a>普嗅如来净戒香故。<a id="a-9K"></a>得舌清净。<a id="a-9L"></a>获得随心清净味故。<a id="a-9M"></a>得身清净。<a id="a-9N"></a>虽现处胎胎不染故。<a id="a-9O"></a>得意清净。<a id="a-9P"></a>善能分别微细法故。<a id="a-9Q"></a>得色清净。<a id="a-9R"></a>所有色相妙庄严故。<a id="a-9S"></a>得声清净所闻皆是顺法声故。<a id="a-9T"></a>得香清净。<a id="a-9U"></a>施戒闻香之所熏故。<a id="a-9V"></a>得味清净。<a id="a-9W"></a>获大丈夫上味相故。<a id="a-9X"></a>得触清净。<a id="a-9Y"></a>身手所触妙柔软故。<a id="a-9Z"></a>得法清净。<a id="a-9a"></a>所知皆获法明门故。<a id="a-9b"></a>得念清净。<a id="a-9c"></a>所闻忆持无疑忘故。<a id="a-9d"></a>得心清净。<a id="a-9e"></a>超越一切魔境界故。<a id="a-9f"></a>得行清净。<a id="a-9g"></a>出过所解甚深法故。<a id="a-9h"></a>善男子菩萨得此最胜不共大声清净陀罗尼故。<a id="a-9i"></a>大声普遍十方世界。<a id="a-9j"></a>光明普照。<a id="a-9k"></a>为彼一切世界众生。<a id="a-9l"></a>分别演说一切如来所说妙法。<a id="a-9m"></a>令彼一切法眼开明。<a id="a-9n"></a>善男子我今略说此大声清净陀罗尼门初入次第一门之中少分之德。<a id="a-9o"></a>若广说者。<a id="a-9p"></a>复有无数无量无边不可说义。<a id="a-9q"></a>如说于此一阿字门无量无边不可穷尽。<a id="a-9r"></a>余一一字亦复如是。<a id="a-9s"></a>皆以无著智慧之门渐渐修入。</p>
  <p id="a9t">复次善男子云何名为无尽宝箧陀罗尼门。<a id="a-9u"></a>善男子谓一字中说一切法皆无穷尽。<a id="a-9v"></a>何等一切法无有穷尽。<a id="a-9w"></a>所谓说色。<a id="a-9x"></a>无尽故。<a id="a-9y"></a>如是说色无常。<a id="a-9z"></a>无尽故。<a id="a-A0"></a>说色是苦。<a id="a-A1"></a>无尽故。<a id="a-A2"></a>说色无我。<a id="a-A3"></a>无尽故。<a id="a-A4"></a>说色寂灭无尽故。<a id="a-A5"></a>说色寂静无尽故。<a id="a-A6"></a>说色如聚沫无尽故。<a id="a-A7"></a>说色如幻无尽故说色如焰无尽故。<a id="a-A8"></a>说色如水中月无尽故。<a id="a-A9"></a>说色如梦无尽故。<a id="a-AA"></a>说色如响无尽故。<a id="a-AB"></a>说色如镜中像无尽故。<a id="a-AC"></a>说色无本性无尽故。<a id="a-AD"></a>说色本无无尽故。<a id="a-AE"></a>说色无缘会无尽故。<a id="a-AF"></a>说色空门无尽故。<a id="a-AG"></a>说色无相无尽故。<a id="a-AH"></a>说色无愿无尽故。<a id="a-AI"></a>说色无行无尽故。<a id="a-AJ"></a>说色生法无尽故。<a id="a-AK"></a>说色无生无尽故。<a id="a-AL"></a>说色前际无尽故。<a id="a-AM"></a>说色中际无尽故。<a id="a-AN"></a>说色后际无尽故。<a id="a-AO"></a>说色寂灭无尽故。<a id="a-AP"></a>说色亲近寂静无尽故。<a id="a-AQ"></a>说色无心行处无尽故。<a id="a-AR"></a>说色无言语道无尽故。<a id="a-AS"></a>说色不可思议无尽故。<a id="a-AT"></a>说色不可度量无尽故。<a id="a-AU"></a>说色无我无尽故。<a id="a-AV"></a>说色无众生无尽故。<a id="a-AW"></a>说色无寿者无尽故。<a id="a-AX"></a>说色无养育者无尽故。<a id="a-AY"></a>说色无补特伽罗无尽故。<a id="a-AZ"></a>说色无知无尽故。<a id="a-Aa"></a>说色无造作无尽故。<a id="a-Ab"></a>说色如草木瓦砾石壁无尽故。<a id="a-Ac"></a>说色无求得无尽故。<a id="a-Ad"></a>说色大种所生无尽故。<a id="a-Ae"></a>说色无声无尽故。<a id="a-Af"></a>说色无表无尽故。<a id="a-Ag"></a>说色不可说无尽故。<a id="a-Ah"></a>说色本味清净无尽故。<a id="a-Ai"></a>说色从因缘生无尽故。<a id="a-Aj"></a>说色无断无尽故。<a id="a-Ak"></a>说色无声无尽故。<a id="a-Al"></a>说色无造者无尽故。<a id="a-Am"></a>说色无受者无尽故。<a id="a-An"></a>说色无业果无尽故。<a id="a-Ao"></a>说色法界平等无尽故。<a id="a-Ap"></a>说色住真如无尽故。<a id="a-Aq"></a>说色住实际无尽故。<a id="a-Ar"></a>说色无我所无尽故。<a id="a-As"></a>说色无主宰无尽故。<a id="a-At"></a>说色无执受无尽故。<a id="a-Au"></a>说色不可思无尽故。<a id="a-Av"></a>说色不可称无尽故。<a id="a-Aw"></a>说色不可量无尽故。<a id="a-Ax"></a>说色无有边无尽故。<a id="a-Ay"></a>说色即菩提性无尽故。<a id="a-Az"></a>说色如空平等无尽故。<a id="a-B0"></a>说色即涅槃性无尽故。<a id="a-B1"></a>如是广说界处等法名句文身一切佛法。<a id="a-B2"></a>皆悉入于此一字声智慧之门。<a id="a-B3"></a>如以四大同一身箧。<a id="a-B4"></a>此亦如是一字声闻包摄出生无尽智宝甚深法门。<a id="a-B5"></a>是故名为无尽宝箧。<a id="a-B6"></a>我上略说此一门中少分之义。<a id="a-B7"></a>如地一尘。<a id="a-B8"></a>若广说者。<a id="a-B9"></a>无量无边阿僧祇劫不可穷尽。</p>
  <p id="aBA">复次善男子。<a id="a-BB"></a>云何名为无边旋澓陀罗尼门。<a id="a-BC"></a>善男子所言边者。<a id="a-BD"></a>谓断及常。<a id="a-BE"></a>十二因缘谓无明缘行行缘识。<a id="a-BF"></a>识缘名色名色缘六入。<a id="a-BG"></a>六入缘触触缘受。<a id="a-BH"></a>受缘爱爱。<a id="a-BI"></a>缘取。<a id="a-BJ"></a>取缘有有缘生。<a id="a-BK"></a>生缘老死忧悲苦恼。<a id="a-BL"></a>言无边者。<a id="a-BM"></a>即秘密界无断常等。<a id="a-BN"></a>趣入甚深名为旋澓。<a id="a-BO"></a>是故名为无边旋澓陀罗尼门。<a id="a-BP"></a>又复边者。<a id="a-BQ"></a>说名取舍。<a id="a-BR"></a>所言旋者说不取舍故。<a id="a-BS"></a>又复边者说有生灭。<a id="a-BT"></a>旋者说无生灭故。<a id="a-BU"></a>又复边者烦恼生死。<a id="a-BV"></a>旋者本性清净故。<a id="a-BW"></a>边者有相无相。<a id="a-BX"></a>旋者都无所行故。<a id="a-BY"></a>边者粗细思惟。<a id="a-BZ"></a>旋者无寻无伺故。<a id="a-Ba"></a>边者因及诸见。<a id="a-Bb"></a>旋者智了因见故。<a id="a-Bc"></a>边者谓名及色。<a id="a-Bd"></a>旋者无有表示故。<a id="a-Be"></a>边者有为无为。<a id="a-Bf"></a>旋者三轮清净故。<a id="a-Bg"></a>边者说内及外。<a id="a-Bh"></a>旋者识体无住故。<a id="a-Bi"></a>边者谓业及果。<a id="a-Bj"></a>旋者无业果体故。<a id="a-Bk"></a>边者善及不善。<a id="a-Bl"></a>旋者无有行体故。<a id="a-Bm"></a>边者过及无过。<a id="a-Bn"></a>旋者体无有二故。<a id="a-Bo"></a>边者谓业烦恼。<a id="a-Bp"></a>旋者体性光明故。<a id="a-Bq"></a>边者我及无我。<a id="a-Br"></a>旋者体性清净故。<a id="a-Bs"></a>边者生死涅槃。<a id="a-Bt"></a>旋者诸法本性即涅槃故。<a id="a-Bu"></a>善男子如是略说。<a id="a-Bv"></a>若广说者说边有无量门。<a id="a-Bw"></a>说旋亦无量门。<a id="a-Bx"></a>若诸菩萨住此旋澓陀罗尼门。<a id="a-By"></a>随顺无边一切深法。<a id="a-Bz"></a>智无穷尽或字或义亦无穷尽。<a id="a-C0"></a>渐次趣入无边旋澓陀罗尼门。<a id="a-C1"></a>以能随顺智光明故。<a id="a-C2"></a>随顺觉性本清净故。<a id="a-C3"></a>开智慧明决痴膜故。<a id="a-C4"></a>随顺解脱觉体性故。</p>
 </body>
</html>