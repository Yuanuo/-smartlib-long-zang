<!doctype html>
<html id="z3IBUezgP" data-ver="716">
 <head>
  <meta charset="utf-8">
  <meta author="般若">
  <meta library="龙藏">
  <meta catalog="宋元入藏诸大小乘经">
  <meta period="唐">
 </head>
 <body>
  <h1 id="a1">守护国界主陀罗尼经卷第一</h1>
  <h2 id="a2">序品第一</h2>
  <p id="a3">如是我闻。<a id="a-4"></a>一时薄伽梵住伽耶城。<a id="a-5"></a>去城不远菩萨树下。<a id="a-6"></a>与大比丘众七千人俱。<a id="a-7"></a>皆是大阿罗汉。<a id="a-8"></a>诸漏已尽无复烦恼。<a id="a-9"></a>已作所作已办所办。<a id="a-A"></a>心善解脱慧善解脱。<a id="a-B"></a>犹如大龙得宿住智。<a id="a-C"></a>已舍重担逮得己利。<a id="a-D"></a>尽三有结无复后有。<a id="a-E"></a>于一切法得真实智。<a id="a-F"></a>深入法性到于彼岸。<a id="a-G"></a>于法善巧从法化生。<a id="a-H"></a>于顺于违心无染着。<a id="a-I"></a>发言和悦先意问讯。<a id="a-J"></a>梵行清净正念明洁。<a id="a-K"></a>于解脱道已得圆满。<a id="a-L"></a>唯有阿难住于学地。<a id="a-M"></a>复有菩萨摩诃萨八万四千人。<a id="a-N"></a>皆于一生当得菩提。<a id="a-O"></a>于一切智任运深入至于源底十方诸佛常现在前。<a id="a-P"></a>得无染着陀罗尼门。<a id="a-Q"></a>住首楞严诸三昧门。<a id="a-R"></a>得大自在游戏神通。<a id="a-S"></a>诸解脱门。<a id="a-T"></a>已离一切烦恼障碍。<a id="a-U"></a>以大慈悲普覆十方一切世界。<a id="a-V"></a>遍游法界无边刹海。<a id="a-W"></a>以无住相入虚空性。<a id="a-X"></a>常勤利益一切众生。<a id="a-Y"></a>于佛境界已得善巧。<a id="a-Z"></a>心意智慧广大无量。<a id="a-a"></a>犹如虚空。<a id="a-b"></a>甚深无际犹如大海。<a id="a-c"></a>安住不动如须弥山。<a id="a-d"></a>无所染着犹如莲华。<a id="a-e"></a>内外清净如摩尼宝。<a id="a-f"></a>光明炽盛如镕真金。<a id="a-g"></a>具如是等无量无边诸功德聚。<a id="a-h"></a>其名曰普贤菩萨摩诃萨普眼菩萨摩诃萨。<a id="a-i"></a>普观菩萨摩诃萨普光菩萨摩诃萨。<a id="a-j"></a>普焰菩萨摩诃萨。<a id="a-k"></a>胜意菩萨摩诃萨。<a id="a-l"></a>增长意菩萨摩诃萨无边意菩萨。<a id="a-m"></a>方广意菩萨广大意菩萨。<a id="a-n"></a>无尽意菩萨持地意菩萨。<a id="a-o"></a>持众生意菩萨得胜意菩萨。<a id="a-p"></a>善分别意菩萨陀罗尼自在王菩萨。<a id="a-q"></a>执宝炬菩萨宝印手菩萨。<a id="a-r"></a>宝冠菩萨宝髻菩萨。<a id="a-s"></a>宝积菩萨宝生菩萨。<a id="a-t"></a>宝峰菩萨宝幢菩萨。<a id="a-u"></a>金刚藏菩萨吉祥藏菩萨。<a id="a-v"></a>无垢藏菩萨清净藏菩萨。<a id="a-w"></a>如来藏菩萨智藏菩萨。<a id="a-x"></a>日藏菩萨三昧藏菩萨。<a id="a-y"></a>莲华藏菩萨解脱月菩萨。<a id="a-z"></a>普月菩萨大势至菩萨。<a id="a-10"></a>普见菩萨莲华眼菩萨。<a id="a-11"></a>广严眼菩萨普威仪菩萨。<a id="a-12"></a>普端严菩萨普行意菩萨。<a id="a-13"></a>智慧意菩萨法意菩萨。<a id="a-14"></a>金刚意菩萨师子游戏菩萨。<a id="a-15"></a>大云自在王菩萨师子威猛音菩萨。<a id="a-16"></a>广大深妙声菩萨无染着菩萨。<a id="a-17"></a>离诸垢菩萨月光焰菩萨。<a id="a-18"></a>日光焰菩萨智光焰菩萨。<a id="a-19"></a>智吉祥菩萨月吉祥菩萨。<a id="a-1A"></a>莲华吉祥菩萨贤吉祥菩萨。<a id="a-1B"></a>宝吉祥菩萨妙吉祥童子菩萨。<a id="a-1C"></a>观自在菩萨弥勒菩萨等而为上首。<a id="a-1D"></a>皆于贤劫当得菩提。<a id="a-1E"></a>与如是等菩萨摩诃萨八万四千人。</p>
  <p id="a1F">复有无量四大王众天。<a id="a-1G"></a>四大天王而为上首。<a id="a-1H"></a>复有无量忉利天子。<a id="a-1I"></a>释提桓因而为上首。<a id="a-1J"></a>复有无量须夜摩天子。<a id="a-1K"></a>夜摩天王而为上首。<a id="a-1L"></a>复有无量兜率天子。<a id="a-1M"></a>兜率天王而为上首。<a id="a-1N"></a>复有无量化乐天子。<a id="a-1O"></a>妙化乐天王而为上首。<a id="a-1P"></a>复有无量他化自在天子。<a id="a-1Q"></a>他化自在天王而为上首。<a id="a-1R"></a>复有日光天子满月天子商主天子。<a id="a-1S"></a>各与无量天子眷属俱。<a id="a-1T"></a>复有大梵天王。<a id="a-1U"></a>与无量梵众俱。<a id="a-1V"></a>复有净居诸天摩醯首罗天王。<a id="a-1W"></a>各与无量眷属俱。<a id="a-1X"></a>如是无量天龙夜叉乾闼婆阿修罗迦楼罗紧那罗摩睺罗伽。<a id="a-1Y"></a>各与无量百千眷属俱。<a id="a-1Z"></a>复有无量比丘比丘尼优婆塞优婆夷。<a id="a-1a"></a>各与眷属俱。<a id="a-1b"></a>如是无边一切众会。<a id="a-1c"></a>各至佛所顶礼佛足。<a id="a-1d"></a>退坐一而恭敬围绕。</p>
  <p id="a1e">尔时如来处于众会坐金刚座。<a id="a-1f"></a>威德巍巍超过一切。<a id="a-1g"></a>如须弥山出于大海。<a id="a-1h"></a>光相炳曜映夺一切。<a id="a-1i"></a>譬如朗日高升虚空。<a id="a-1j"></a>见者清凉如秋满月。<a id="a-1k"></a>身心寂静如大梵王。<a id="a-1l"></a>众所敬畏如天帝释。<a id="a-1m"></a>具七圣宝如转轮王。<a id="a-1n"></a>决定宣说法空无我如师子吼。<a id="a-1o"></a>光明照彻一切世界。<a id="a-1p"></a>如夜暗中而然大火。<a id="a-1q"></a>放种种光普照十方一切世界。<a id="a-1r"></a>如天摩尼及众宝聚。<a id="a-1s"></a>无所分别降伏魔怨摧诸异见如大象王。<a id="a-1t"></a>于顺于违心无垢浊如清净池。<a id="a-1u"></a>处众无畏犹如师子。<a id="a-1v"></a>智慧深广无量无边。<a id="a-1w"></a>无能至底能生一切功德宝聚犹如大海。<a id="a-1x"></a>普雨法雨润洽一切生长成熟犹如大龙。<a id="a-1y"></a>具如是等无量功德。</p>
  <p id="a1z">尔时一切众会一心合掌。<a id="a-20"></a>瞻仰如来生难遭想。<a id="a-21"></a>如来大悲慈眼普观身光普照。<a id="a-22"></a>当尔之时菩提树王。<a id="a-23"></a>于其四面各七由旬。<a id="a-24"></a>地上虚空天龙八部。<a id="a-25"></a>一切众会周匝遍满。<a id="a-26"></a>无有微尘毛端量处而无圣众。<a id="a-27"></a>如来所处金刚之座高一由旬。<a id="a-28"></a>纵广正等各半由旬。<a id="a-29"></a>以无量种百千万亿微妙天衣而敷其上。<a id="a-2A"></a>悬众宝盖垂诸网铎众宝缯彩以为幢幡。<a id="a-2B"></a>罗列建立周匝垂挂于座四周。<a id="a-2C"></a>皆以金刚而为其地。<a id="a-2D"></a>平坦如掌清净润泽香洁柔软。<a id="a-2E"></a>蹈则没足举则还复。<a id="a-2F"></a>众生见者欣乐无厌。</p>
  <p id="a2G">尔时诸天为供养佛雨天妙花。<a id="a-2H"></a>所谓瞻博迦花阿提目多伽花婆利师迦花。<a id="a-2I"></a>曼陀罗花摩诃曼陀罗花曼殊沙花摩诃曼殊沙花。<a id="a-2J"></a>以如是等种种天花。<a id="a-2K"></a>而散佛上及诸大众遍覆其地。<a id="a-2L"></a>微风吹动出殊妙香飘涤诸秽。<a id="a-2M"></a>忽于其地涌出无数百宝莲华。<a id="a-2N"></a>大如车轮真金为叶。<a id="a-2O"></a>各百千万以吠琉璃而为其茎。<a id="a-2P"></a>帝青摩尼以为其台。<a id="a-2Q"></a>阿湿摩竭磨宝以为其须。<a id="a-2R"></a>发众妙香出过诸天。<a id="a-2S"></a>其花柔软光净细滑。<a id="a-2T"></a>众生见者情无厌足。<a id="a-2U"></a>若有触者能除热恼身心清凉。<a id="a-2V"></a>如是皆为供养如来故现斯瑞。<a id="a-2W"></a>当尔之时去金刚座。<a id="a-2X"></a>于其四隅不近不远。<a id="a-2Y"></a>各有宝树从地涌出。<a id="a-2Z"></a>其树各以七宝所成。<a id="a-2a"></a>树身高耸二由旬半枝叶。<a id="a-2b"></a>周布覆一由旬。</p>
  <p id="a2c">尔时文殊师利法王子菩萨摩诃萨。<a id="a-2d"></a>于众会中瞻仰如来处金刚座。<a id="a-2e"></a>威德特尊光明炳着。<a id="a-2f"></a>蔽于大众逾百千日。<a id="a-2g"></a>映余光辉一切众会。<a id="a-2h"></a>观无厌足发清净心。<a id="a-2i"></a>即从座起胡跪合掌。<a id="a-2j"></a>以妙伽他而赞佛言。</p>
  <p id="a2k">如来威容不可量　　超出人天及众圣</p>
  <p id="a2l">譬如满月澄空界　　一切星宿夺光晖</p>
  <p id="a2m">佛处慈悲大海中　　放百千光而照耀</p>
  <p id="a2n">譬如须弥出巨海　　诸天依住放光明</p>
  <p id="a2o">当住解脱禅定中　　自在光明照一切</p>
  <p id="a2p">譬如三千大梵主　　寂静光超诸梵天</p>
  <p id="a2q">功德智慧以严心　　宝相严身光普照</p>
  <p id="a2r">如帝释光及智慧　　超过一切忉利天</p>
  <p id="a2s">大慈悲意自庄严　　安立众生于圣道</p>
  <p id="a2t">如四天王能护世　　慰喻教化诸众生</p>
  <p id="a2u">佛日恒放法光明　　普照众生灭邪见</p>
  <p id="a2v">譬如千日光明照　　映夺摩尼火等光</p>
  <p id="a2w">佛面圆满相端严　　见者欢悦心清净</p>
  <p id="a2x">譬如中宵圆净月　　众生乐见得清凉</p>
  <p id="a2y">大仙恒放智光明　　灭除一切无明暗</p>
  <p id="a2z">如夜高山大火聚　　无远不照发光耀</p>
  <p id="a30">佛说无我诸法空　　一切外道皆惊怖</p>
  <p id="a31">如山窟中师子吼　　百兽闻者丧精光</p>
  <p id="a32">佛身如镕紫金山　　光明映蔽于大众</p>
  <p id="a33">亦如摩尼宝光曜　　超夺一切宝光明</p>
  <p id="a34">福德智慧方便门　　精勤一切皆善巧</p>
  <p id="a35">遍观世界无伦匹　　况复能过于世尊</p>
  <p id="a36">我见大雄哀世间　　智慧大海光明照</p>
  <p id="a37">五体投于佛足下　　踊跃欢喜难自持</p>
  <p id="a38">我赞如来世间灯　　能生功德最胜智</p>
  <p id="a39">以此福聚利含识　　一切速证大菩提</p>
  <p id="a3A">尔时文殊师利童子菩萨摩诃萨。<a id="a-3B"></a>说此伽他称赞佛已。<a id="a-3C"></a>合掌恭敬瞻仰如来目不暂舍一心思惟如来所住。<a id="a-3D"></a>微妙法性甚深难入。<a id="a-3E"></a>非可见相难见难解。<a id="a-3F"></a>非是凡愚外道境界。<a id="a-3G"></a>微妙寂静不可思议。<a id="a-3H"></a>能生诸佛无等等智不可思议。<a id="a-3I"></a>流出法界差别教法不可思议。<a id="a-3J"></a>唯有如来究尽明了。<a id="a-3K"></a>住无所住虚空境界。<a id="a-3L"></a>现证诸法本性清净真实之际。<a id="a-3M"></a>得于诸佛无碍解脱。<a id="a-3N"></a>常住不变安乐寂静。<a id="a-3O"></a>其身充满一切刹土。<a id="a-3P"></a>普现一切众生之前。<a id="a-3Q"></a>入于三际平等源底。<a id="a-3R"></a>非是心识称量境界。<a id="a-3S"></a>于无量劫思惟宣说不可穷尽。<a id="a-3T"></a>文殊师利如是审谛。<a id="a-3U"></a>微细观察深法性已默然而住。</p>
  <p data-pb></p>
  <h2 id="a3V">陀罗尼品第二之一</h2>
  <p id="a3W">尔时世尊。<a id="a-3X"></a>常住三世平等法性而入三昧。<a id="a-3Y"></a>名普随顺众生心行。<a id="a-3Z"></a>以三昧力于时会中。<a id="a-3a"></a>所应调伏一切大众。<a id="a-3b"></a>各各见佛种种不同。<a id="a-3c"></a>所谓或有众生见于如来相好之身。<a id="a-3d"></a>或有众生见声闻身。<a id="a-3e"></a>或有众生见菩萨身。<a id="a-3f"></a>或有众生见梵天身。<a id="a-3g"></a>或有众生见大自在天身。<a id="a-3h"></a>或有众生见那罗延天身。<a id="a-3i"></a>如是乃至天龙八部人非人等种种差别。<a id="a-3j"></a>其无信者都无所见。<a id="a-3k"></a>犹如生盲不见日月。<a id="a-3l"></a>其得见者随其种类。<a id="a-3m"></a>而见其身种种威仪。<a id="a-3n"></a>随其类音闻种种声。<a id="a-3o"></a>随其所乐闻种种法。<a id="a-3p"></a>随其力能生种种解。<a id="a-3q"></a>虽随众生如是知见。<a id="a-3r"></a>而如来身一味无二。<a id="a-3s"></a>所谓一解脱味。<a id="a-3t"></a>犹如虚空离于一切粗细分别及无分别。<a id="a-3u"></a>亦如大地能为一切世出世间。<a id="a-3v"></a>天龙八部依持而住。<a id="a-3w"></a>生长成熟而无厌倦。<a id="a-3x"></a>又如火大能烧众生诸烦恼薪无有厌倦。<a id="a-3y"></a>亦如风大能飘一切烦恼尘垢亦无厌倦。<a id="a-3z"></a>又如水大悉能滋长一切众生所有善根。<a id="a-40"></a>除烦恼热得清凉乐亦无厌倦。</p>
  <p id="a41">尔时世尊忽于顶上肉髻之中。<a id="a-42"></a>肤骨毛孔放大光明。<a id="a-43"></a>其光鲜白。<a id="a-44"></a>复以无量百千光明而为眷属普照世间。<a id="a-45"></a>下至阿鼻地狱上至阿迦尼吒天。<a id="a-46"></a>一切所有皆同白色。<a id="a-47"></a>其中众生皆见一切山林河海情非情物。<a id="a-48"></a>皆同鲜白犹如乳色。<a id="a-49"></a>亦如雪山。<a id="a-4A"></a>又从口中放大光明如帝青色。<a id="a-4B"></a>亦以无量百千光明而为眷属。<a id="a-4C"></a>照于东方。<a id="a-4D"></a>从金刚座东尽恒河沙世界。<a id="a-4E"></a>其中所有山河石壁草木丛林。<a id="a-4F"></a>情非情境皆帝青色。<a id="a-4G"></a>彼中众生皆见一切如帝青色。<a id="a-4H"></a>复于右肩放大光明如镕金色。<a id="a-4I"></a>亦以无量百千光明而为眷属。<a id="a-4J"></a>照于南方。<a id="a-4K"></a>从金刚座南尽于南方恒沙世界。<a id="a-4L"></a>其中所有皆镕金色。<a id="a-4M"></a>彼诸众生亦见一切皆镕金色。<a id="a-4N"></a>复于背上放大光明红颇梨色。<a id="a-4O"></a>亦以无量百千光明而为眷属。<a id="a-4P"></a>照于西方。<a id="a-4Q"></a>从金刚座西尽于西方恒沙世界。<a id="a-4R"></a>其中所有皆红颇梨色。<a id="a-4S"></a>彼中众生亦见一切皆颇梨色。<a id="a-4T"></a>复于左肩放五色光。<a id="a-4U"></a>所谓青黄赤白及于绿色。<a id="a-4V"></a>亦以无量百千光明而为眷属。<a id="a-4W"></a>照于此方。<a id="a-4X"></a>从金刚座北尽于北方恒沙世界。<a id="a-4Y"></a>其中所有悉皆五色。<a id="a-4Z"></a>彼中众生亦见一切皆具五色。<a id="a-4a"></a>如是所照一切世界。<a id="a-4b"></a>一一下至阿鼻地狱。<a id="a-4c"></a>上至阿迦尼吒天照诸世界。<a id="a-4d"></a>作佛事已收光归本。<a id="a-4e"></a>其白色光还从上下。<a id="a-4f"></a>来至佛所右绕如来。<a id="a-4g"></a>经三匝已从佛顶入。<a id="a-4h"></a>帝青色光还从东方。<a id="a-4i"></a>来至佛所右绕三匝从佛口入。<a id="a-4j"></a>镕金色光还从南方。<a id="a-4k"></a>来至佛所右绕三匝入佛右肩。<a id="a-4l"></a>红颇梨色光还从西方。<a id="a-4m"></a>来至佛所右绕三匝入如来背。<a id="a-4n"></a>五色光明还从北方。<a id="a-4o"></a>来至佛所右绕三匝入佛左肩。<a id="a-4p"></a>虽此光明展照还收。<a id="a-4q"></a>而如来身体无增减。<a id="a-4r"></a>譬如月光遍照虚空无有增减。<a id="a-4s"></a>亦如油水及以融酥。<a id="a-4t"></a>投沙聚中亦无增减。<a id="a-4u"></a>又如雪山腾出浮云遍满虚空须臾卷摄还归雪山纤毫无迹。<a id="a-4v"></a>尔其雪山体无增减。</p>
  <p id="a4w">尔时世尊复入三昧。<a id="a-4x"></a>而此三昧无有名字。<a id="a-4y"></a>无言无说不可思议。<a id="a-4z"></a>即一切智智诸佛境界。<a id="a-50"></a>入三昧已。<a id="a-51"></a>时此大地六种震动。<a id="a-52"></a>所谓东涌西没西涌东没南涌北没北涌南没中涌边没边涌中没。</p>
  <p id="a53">尔时会中有一菩萨摩诃萨。<a id="a-54"></a>名一切法自在王。<a id="a-55"></a>承佛神力即从座起。<a id="a-56"></a>整身威仪偏袒右肩。<a id="a-57"></a>顶礼佛足胡跪合掌。<a id="a-58"></a>而白佛言世尊何因何缘。<a id="a-59"></a>放大光明地六震动。</p>
  <p id="a5A">尔时佛告一切法自在王菩萨言。<a id="a-5B"></a>善哉善哉善男子。<a id="a-5C"></a>汝今善能启发斯问。<a id="a-5D"></a>吾当为汝分别解说。<a id="a-5E"></a>善男子有四因缘放斯光明大地震动。<a id="a-5F"></a>何等为四。<a id="a-5G"></a>一者三世诸佛皆因入此胜三昧故。<a id="a-5H"></a>得阿耨多罗三藐三菩提。<a id="a-5I"></a>我亦如是三无数劫具修诸度。<a id="a-5J"></a>六年苦行不证菩提。<a id="a-5K"></a>由入此定便得无上正等菩提。<a id="a-5L"></a>以是因缘故现斯瑞。<a id="a-5M"></a>二者由此三昧既无言说。<a id="a-5N"></a>体性寂灭不可宣示。<a id="a-5O"></a>欲以方便善巧力故为众生说。<a id="a-5P"></a>故现斯瑞。<a id="a-5Q"></a>三者我昔于此菩提树下。<a id="a-5R"></a>得是三昧成等正觉。<a id="a-5S"></a>为报恩故今于是处说此三昧。<a id="a-5T"></a>三世诸佛亦复如是。<a id="a-5U"></a>皆于此处说此三昧。<a id="a-5V"></a>故现斯瑞。<a id="a-5W"></a>四者欲为十方恒沙世界。<a id="a-5X"></a>无数诸来菩萨摩诃萨。<a id="a-5Y"></a>及摩伽陀国主阿阇世王。<a id="a-5Z"></a>比丘比丘尼优婆塞优婆夷。<a id="a-5a"></a>天龙夜叉。<a id="a-5b"></a>此诸众会及与法界一切众生。<a id="a-5c"></a>说此三昧。<a id="a-5d"></a>以是因缘故现斯瑞。</p>
  <p id="a5e">尔时大众闻此说已。<a id="a-5f"></a>踊跃欢喜身心清凉。<a id="a-5g"></a>悲感欣慕不能自持。<a id="a-5h"></a>譬如有人毒箭中心。<a id="a-5i"></a>更无所思唯思良医。<a id="a-5j"></a>拔除毒箭令我安乐。<a id="a-5k"></a>诸菩萨众亦复如是。<a id="a-5l"></a>不思议法唯希如来说此三昧。<a id="a-5m"></a>拔诸有情生死大夜。<a id="a-5n"></a>无明黑暗无所知见。<a id="a-5o"></a>破诸烦恼开正法眼得智光明。<a id="a-5p"></a>时此众会虽生此念。<a id="a-5q"></a>佛威德故不敢咨问。</p>
  <p id="a5r">尔时一切法自在王菩萨摩诃萨。<a id="a-5s"></a>承佛神力。<a id="a-5t"></a>五体投地顶礼佛足。<a id="a-5u"></a>胡跪合掌而白佛言。<a id="a-5v"></a>世尊彼不可思议一切智智诸佛境界三昧。<a id="a-5w"></a>为以何法而为其因。<a id="a-5x"></a>复以何法而为根本。<a id="a-5y"></a>云何修习云何究竟。</p>
  <p id="a5z">尔时世尊告一切法自在王菩萨摩诃萨言。<a id="a-60"></a>善哉善哉善男子。<a id="a-61"></a>汝今善能咨问斯义。<a id="a-62"></a>于未来世多所利益多所安乐一切众生。<a id="a-63"></a>谛听谛听善思念之当为汝说。<a id="a-64"></a>善男子此深三昧。<a id="a-65"></a>以菩提心而为其因。<a id="a-66"></a>以大慈悲而为根本。<a id="a-67"></a>方便修习无上菩提以为究竟。<a id="a-68"></a>善男子此中何者名为菩提。<a id="a-69"></a>善男子欲知菩提当了自心。<a id="a-6A"></a>若了自心即了菩提。<a id="a-6B"></a>何以故心与菩提真实之相。<a id="a-6C"></a>毕竟推求俱不可得。<a id="a-6D"></a>同于虚空故。<a id="a-6E"></a>菩提相即虚空相。<a id="a-6F"></a>是故菩提无所证相无能证相。<a id="a-6G"></a>亦无能所契合之相。<a id="a-6H"></a>何以故菩提毕竟无诸相故。<a id="a-6I"></a>善男子以一切法即虚空相。<a id="a-6J"></a>是故菩提毕竟无相。</p>
  <p id="a6K">尔时一切法自在王菩萨。<a id="a-6L"></a>复白佛言。<a id="a-6M"></a>世尊若此菩提相同虚空。<a id="a-6N"></a>一切智体当何所求。<a id="a-6O"></a>云何证得菩提现前。<a id="a-6P"></a>一切智智当于何生。</p>
  <p id="a6Q">佛告一切法自在王菩萨言。<a id="a-6R"></a>善男子一切智体当于心求。<a id="a-6S"></a>一切智智及与菩提。<a id="a-6T"></a>从心而生。<a id="a-6U"></a>何以故心之实性本清净故。<a id="a-6V"></a>善男子此心之性。<a id="a-6W"></a>不在内不在外不在中间。<a id="a-6X"></a>善男子一切如来说此心相。<a id="a-6Y"></a>非青非黄非赤非白。<a id="a-6Z"></a>非红非紫亦非金色。<a id="a-6a"></a>非长非短非圆非方。<a id="a-6b"></a>非明非暗非男非女。<a id="a-6c"></a>非非男女亦复非是亦男亦女。<a id="a-6d"></a>善男子此心非欲界性非色界性非无色界性。<a id="a-6e"></a>非天非龙非夜叉非乾闼婆。<a id="a-6f"></a>非阿修罗非迦楼罗非紧那罗非摩睺罗伽。<a id="a-6g"></a>人非人等一切同类。<a id="a-6h"></a>善男子此心不住于眼。<a id="a-6i"></a>亦复不住耳鼻舌身意。<a id="a-6j"></a>于三世中亦不可见。<a id="a-6k"></a>何以故此心同于虚空相故。<a id="a-6l"></a>以是义故远离一切粗细分别。<a id="a-6m"></a>何以故此虚空性即心性故。<a id="a-6n"></a>如其心性即菩提性。<a id="a-6o"></a>如菩提性即陀罗尼性。<a id="a-6p"></a>善男子是故此心虚空菩提陀罗尼。<a id="a-6q"></a>性无二无二分无别无断。<a id="a-6r"></a>如是一切皆以大慈大悲而为根本。<a id="a-6s"></a>方便波罗蜜之所摄受。<a id="a-6t"></a>善男子是故当知。<a id="a-6u"></a>我今于此诸菩萨等大众之中。<a id="a-6v"></a>说如是法。<a id="a-6w"></a>为净广大菩提心故。<a id="a-6x"></a>为令一切了自心故。<a id="a-6y"></a>是故一切法自在王。<a id="a-6z"></a>若有善男子善女人。<a id="a-70"></a>欲知菩提真实性者。<a id="a-71"></a>当了自心。<a id="a-72"></a>如其心性即菩提性。<a id="a-73"></a>云何而能了知心性。<a id="a-74"></a>谓此心性于一切相。<a id="a-75"></a>若形若显若复色蕴受想行识。<a id="a-76"></a>若复色尘声香味触。<a id="a-77"></a>若有执受若无执受。<a id="a-78"></a>若十二入若十八界。<a id="a-79"></a>如是等法观察推求竟不可得。<a id="a-7A"></a>善男子若诸菩萨如是了知。<a id="a-7B"></a>即得成就第一清净法光明门。<a id="a-7C"></a>住此门已。<a id="a-7D"></a>任运得此不可思议一切智智诸佛境界甚深三昧。<a id="a-7E"></a>菩萨获得此三昧已。<a id="a-7F"></a>与一切佛平等平等。<a id="a-7G"></a>及得一切众生语言陀罗尼三昧。<a id="a-7H"></a>复得随顺诸众生心陀罗尼门。<a id="a-7I"></a>常能无间利益众生。<a id="a-7J"></a>于无为界具足圆满。<a id="a-7K"></a>远离断常六十二等一切邪见。<a id="a-7L"></a>正见圆明。<a id="a-7M"></a>善男子若诸菩萨住是三昧。<a id="a-7N"></a>一切佛法不作功用任运成就。<a id="a-7O"></a>善男子我今略说。<a id="a-7P"></a>若有能住此三昧者。<a id="a-7Q"></a>无量无边无数功德皆悉圆满。</p>
  <p id="a7R">尔时一切法自在王菩萨。<a id="a-7S"></a>复白佛言世尊。<a id="a-7T"></a>如佛所说如虚空性即是心性。<a id="a-7U"></a>如于心性即菩提性。<a id="a-7V"></a>如菩提性即陀罗尼性。<a id="a-7W"></a>其虚空性心性菩提性陀罗尼性。<a id="a-7X"></a>无二无别者。<a id="a-7Y"></a>如是之义甚深甚深。<a id="a-7Z"></a>难可通达难得趣入。<a id="a-7a"></a>不可思议超过心地。<a id="a-7b"></a>非是凡愚劣解所知。<a id="a-7c"></a>于此会中有二种人。<a id="a-7d"></a>一者满足菩萨位人。<a id="a-7e"></a>则得利益。<a id="a-7f"></a>二者未得成就菩萨功德。<a id="a-7g"></a>谓摩伽陀国主阿阇世王。<a id="a-7h"></a>及比丘比丘尼优婆塞优婆夷等无量众生。<a id="a-7i"></a>则无利益。<a id="a-7j"></a>此诸凡愚犹如生盲不见灯光。<a id="a-7k"></a>又如聋人不闻细语。<a id="a-7l"></a>如砂卤地不生莲华。<a id="a-7m"></a>世尊如有国王大臣长者。<a id="a-7n"></a>于饥俭世食众甘美天诸珍膳。<a id="a-7o"></a>升高楼阁告于无量饥饿众生作如是言。<a id="a-7p"></a>我食如是种种上味。<a id="a-7q"></a>虽作是言于诸饥人都无所益。<a id="a-7r"></a>今佛所说于此众会。<a id="a-7s"></a>未成就者亦复如是都无利益。</p>
  <p id="a7t">尔时佛告一切法自在王菩萨言。<a id="a-7u"></a>善哉善哉善男子。<a id="a-7v"></a>善能咨问如是深法。<a id="a-7w"></a>多所利乐一切众生。<a id="a-7x"></a>谛听谛听善思念之。<a id="a-7y"></a>吾当为汝及此众会。<a id="a-7z"></a>以诸方便示教汝等。<a id="a-80"></a>令汝得解不可思议一切智智诸佛境界甚深三昧。<a id="a-81"></a>善男子若诸佛子。<a id="a-82"></a>欲得成就阿耨多罗三藐三菩提者。<a id="a-83"></a>若欲善能知自心者。<a id="a-84"></a>若有欲以大慈悲手于生死泥拔众生者。<a id="a-85"></a>应先发起大慈悲心。<a id="a-86"></a>普为众生归依三宝。<a id="a-87"></a>受菩萨戒发菩提心。<a id="a-88"></a>至诚忏悔作如是言。<a id="a-89"></a>唯愿十方一切诸佛。<a id="a-8A"></a>及与住地得金刚智诸大菩萨。<a id="a-8B"></a>当证知我当忆念我。<a id="a-8C"></a>我某甲等发菩提心未住妙道。<a id="a-8D"></a>今将身命归依十方一切三宝。<a id="a-8E"></a>唯愿诸佛诸大菩萨。<a id="a-8F"></a>起慈悲心哀愍摄受。<a id="a-8G"></a>我某甲等自从无始流转已来。<a id="a-8H"></a>处在三界生死轮中沉溺恶趣。<a id="a-8I"></a>入苦笼槛颠坠诸恶。<a id="a-8J"></a>无明罗刹有大力势。<a id="a-8K"></a>诸烦恼怨长夜逼迫。<a id="a-8L"></a>无主无救无归无依。<a id="a-8M"></a>无有所趣无有教导。<a id="a-8N"></a>住于邪见险恶道中。<a id="a-8O"></a>趣向生死背舍涅槃。<a id="a-8P"></a>入三恶道不能自出。<a id="a-8Q"></a>堕于险恶广大深坑。<a id="a-8R"></a>追逐恶友随顺恶教。<a id="a-8S"></a>远离一切诸善知识。<a id="a-8T"></a>都不觉知。<a id="a-8U"></a>何者为损何者为益。<a id="a-8V"></a>何者是善何者是恶。<a id="a-8W"></a>为不善法系着不舍。<a id="a-8X"></a>弃背一切三乘圣人。<a id="a-8Y"></a>长夜常为生老病死忧悲苦恼种种惑业之所罗网。<a id="a-8Z"></a>忧迫恐怖恒失本心自性寂静。<a id="a-8a"></a>远离种种三摩地门陀罗尼门。<a id="a-8b"></a>诸地诸忍般若波罗蜜多甚深住处。<a id="a-8c"></a>亦复远离慈悲喜舍诸菩萨戒。<a id="a-8d"></a>四无碍智六通。<a id="a-8e"></a>十力四无所畏无忘失法无住涅槃。<a id="a-8f"></a>一切随眠我身具足。<a id="a-8g"></a>一切功德我身空无。<a id="a-8h"></a>七菩提分八圣道分。<a id="a-8i"></a>如是等法百千万种悉皆远离。<a id="a-8j"></a>无数苦恼障碍留难恒所恼害。<a id="a-8k"></a>唯愿诸佛诸大菩萨。<a id="a-8l"></a>起大慈悲哀愍护念。<a id="a-8m"></a>与我为主为救为归为依为趣。<a id="a-8n"></a>愿令我等速得圆满大菩提道。<a id="a-8o"></a>及于无量菩提眷属。<a id="a-8p"></a>如来十力四无所畏四无碍解。<a id="a-8q"></a>十八不共四摄三昧。<a id="a-8r"></a>解脱总持六通诸度福德智慧。<a id="a-8s"></a>如是一切诸功德海。<a id="a-8t"></a>愿令我等皆得满足。<a id="a-8u"></a>又复十方一切诸佛诸大菩萨。<a id="a-8v"></a>当证知我当哀愍我受我供养。<a id="a-8w"></a>愿令供具积集圆满。<a id="a-8x"></a>及与我身充遍十方一切世界。<a id="a-8y"></a>及摄十方无有主宰。<a id="a-8z"></a>广大庄严无量供具。<a id="a-90"></a>现前供养诸佛菩萨。<a id="a-91"></a>所谓种种妙宝诸天宫殿。<a id="a-92"></a>各以妙宝而为庄严。<a id="a-93"></a>众宝栏楯分布行列。<a id="a-94"></a>宝树宝山以为映带。<a id="a-95"></a>宝座宝盖宝幢宝幡。<a id="a-96"></a>宝器宝珠宝铃宝网。<a id="a-97"></a>宝光宝焰及宝功德。<a id="a-98"></a>一一无量无数宝洲。<a id="a-99"></a>摩尼宝聚充满其中。<a id="a-9A"></a>诸宝灯树种种妙宝。<a id="a-9B"></a>间错庄严。<a id="a-9C"></a>金焰发辉宝网罗覆。<a id="a-9D"></a>复有无数妙宝莲华。<a id="a-9E"></a>阎浮檀金以为其台。<a id="a-9F"></a>真金为叶菡萏敷荣。<a id="a-9G"></a>兴天宝云雨天宝雨。<a id="a-9H"></a>降天宝树散天宝花。<a id="a-9I"></a>发众宝光开众宝藏。<a id="a-9J"></a>复有无数阎浮檀金。<a id="a-9K"></a>诸天宫殿众宝庄严。<a id="a-9L"></a>妙宝廊宇金刚为墙。<a id="a-9M"></a>众宝拦楯周匝围绕。<a id="a-9N"></a>种种天仙众妙园苑。<a id="a-9O"></a>花林香草芬敷布濩。<a id="a-9P"></a>无数龙宫阿修罗宫。<a id="a-9Q"></a>各有种种林木殿堂香花宝器。<a id="a-9R"></a>以如是等无量无边。<a id="a-9S"></a>曾未受用众宝供具。<a id="a-9T"></a>悉将回向供养十方诸佛菩萨。<a id="a-9U"></a>复摄十方一切世界种种妙药。<a id="a-9V"></a>及天甘露天诸珍膳。<a id="a-9W"></a>色香美味皆悉具足。<a id="a-9X"></a>又摄十方一切世界。<a id="a-9Y"></a>诸妙香树龙脑香树。<a id="a-9Z"></a>栴檀香树随时香树大叶香树。<a id="a-9a"></a>其树四时花敷相续香气美妙。<a id="a-9b"></a>若有嗅者沉寂虚凝。<a id="a-9c"></a>如是无量种种香树。<a id="a-9d"></a>芬芳郁烈能夺人心。<a id="a-9e"></a>复有种种无有主宰如意等树。<a id="a-9f"></a>随心所愿皆得满足。<a id="a-9g"></a>大海之中种种摩尼及如意宝。<a id="a-9h"></a>复有种种宝迷卢山摩诃迷卢山。<a id="a-9i"></a>羯逻斯山健驮末陀山。<a id="a-9j"></a>摩罗耶山尾儞耶山。<a id="a-9k"></a>民陀罗山摩诃民陀罗山。<a id="a-9l"></a>目真邻陀山摩诃目真邻陀山。<a id="a-9m"></a>金刚山等如是山顶。<a id="a-9n"></a>种种宝庄严种种宝楼阁。<a id="a-9o"></a>种种宝岩窟种种宝帐盖。<a id="a-9p"></a>种种宝堂宇种种宝阶陛。<a id="a-9q"></a>种种宝窗牖种种宝涂饰。<a id="a-9r"></a>种种宝梁柱种种宝库藏。<a id="a-9s"></a>吠琉璃等种种宝墙。<a id="a-9t"></a>复有奇妙种种色类。<a id="a-9u"></a>无有主宰诸天宫殿。<a id="a-9v"></a>复有种种俱苏摩等天诸妙花。<a id="a-9w"></a>见者无厌清凉悦乐。<a id="a-9x"></a>复有种种诸妙音声。<a id="a-9y"></a>能令闻者身心安乐。<a id="a-9z"></a>无诸热恼而得清凉。<a id="a-A0"></a>断伏贪嗔散灭痴毒。<a id="a-A1"></a>摧坏恶业令无有余。<a id="a-A2"></a>所谓天帝释声梵天王声种种天声。<a id="a-A3"></a>诸大仙女歌咏之声。<a id="a-A4"></a>天诸乐器不因拊击出微妙声。<a id="a-A5"></a>箫笛箜篌琵琶琴瑟螺贝等声。<a id="a-A6"></a>忉利天鼓声牟陀罗鼓声。<a id="a-A7"></a>复有种种诸天鸟声。<a id="a-A8"></a>及于山林泉流鸟声。<a id="a-A9"></a>所谓白鹤孔雀凫雁鸳鸯。<a id="a-AA"></a>拘枳罗鸟命命之鸟。<a id="a-AB"></a>迦陵频伽种种好鸟鸣啭之声。<a id="a-AC"></a>及鹿王等诸妙音声。<a id="a-AD"></a>复有种种云声。<a id="a-AE"></a>地声水声火声风声。<a id="a-AF"></a>大海波涛声如是等声。<a id="a-AG"></a>若人闻者悉能解了爱乐无厌。<a id="a-AH"></a>耳根安静其声深远。<a id="a-AI"></a>谛实清彻能生善根。<a id="a-AJ"></a>文字名句悉皆具足。<a id="a-AK"></a>与义相应契深法理善合时宜。<a id="a-AL"></a>所谓三乘平等声。<a id="a-AM"></a>演说三明声。<a id="a-AN"></a>庄严檀那波罗蜜声。<a id="a-AO"></a>清净尸罗波罗蜜声。<a id="a-AP"></a>能生羼提波罗蜜声。<a id="a-AQ"></a>勤修精进波罗蜜声。<a id="a-AR"></a>成就禅那波罗蜜声。<a id="a-AS"></a>广大般若波罗蜜声。<a id="a-AT"></a>与心和合大慈声。<a id="a-AU"></a>与觉和合大悲声。<a id="a-AV"></a>光影和合大喜声。<a id="a-AW"></a>同于虚空大舍声。<a id="a-AX"></a>出生三乘声不断三宝声。<a id="a-AY"></a>分别三聚声清净三空声。<a id="a-AZ"></a>观察四谛声观察智慧声。<a id="a-Aa"></a>智者不毁声圣者称赞声量等虚空声。<a id="a-Ab"></a>出如是等清净音声。<a id="a-Ac"></a>回向供养诸佛菩萨。<a id="a-Ad"></a>复有种种花树发妙花香。<a id="a-Ae"></a>种种鬘树垂诸鬘带。<a id="a-Af"></a>种种幢树高显建立。<a id="a-Ag"></a>种种幡树接影连辉。<a id="a-Ah"></a>持如是等一切妙物。<a id="a-Ai"></a>以无我心回向供养一切诸佛诸大菩萨。<a id="a-Aj"></a>复以一切佛眼所见。<a id="a-Ak"></a>十方无边一切世界大供养云。<a id="a-Al"></a>以为供养。<a id="a-Am"></a>所谓种种花云种种香云。<a id="a-An"></a>鬘云帐云涂香云末香云。<a id="a-Ao"></a>宝盖云宝座云。<a id="a-Ap"></a>宝幢云宝幡云。<a id="a-Aq"></a>妙宝衣服云众宝资具云。<a id="a-Ar"></a>天诸上味云摩尼宝聚云。<a id="a-As"></a>如是种种无量色类诸宝供云。<a id="a-At"></a>回向供养一切诸佛诸菩萨等。<a id="a-Au"></a>复当愿以小千世界为一灯盏。<a id="a-Av"></a>满中香油百须弥量。<a id="a-Aw"></a>以为其炷然以宝焰。<a id="a-Ax"></a>发大光明供养一切诸佛菩萨。<a id="a-Ay"></a>如是供养无有穷尽。<a id="a-Az"></a>复当劝请一切如来。<a id="a-B0"></a>往菩提树降伏众魔。<a id="a-B1"></a>成等正觉转妙法轮。<a id="a-B2"></a>久住大劫莫般涅槃。<a id="a-B3"></a>复应以此种种善根回向众生。<a id="a-B4"></a>愿诸众生速证阿耨多罗三藐三菩提。<a id="a-B5"></a>如是回向时。<a id="a-B6"></a>不见能回向心。<a id="a-B7"></a>不取所向之境。<a id="a-B8"></a>不着所回善根三轮清净。<a id="a-B9"></a>复次一切如来一切菩萨一切众生。<a id="a-BA"></a>如是等类所有功德我皆随喜复作是愿以此善根。<a id="a-BB"></a>愿令我等一切诸障极重恶业皆得消灭。<a id="a-BC"></a>尔时世尊即说回向陀罗尼曰。</p>
  <p id="aBD">唵(一)娑么(二合)啰娑么(二合)啰(二)微么(引)曩(三)娑(引)啰(四)摩诃斫迦啰(二合五)嚩(上六)吽(长声七)</p>
  <p id="aBE">佛言如上所说种种供具。<a id="a-BF"></a>以此回向陀罗尼力。<a id="a-BG"></a>于诸佛前悉得成就真实供养。<a id="a-BH"></a>一切诸佛皆悉摄受。<a id="a-BI"></a>若善男子及善女人。<a id="a-BJ"></a>有能于此大回向轮陀罗尼门。<a id="a-BK"></a>若时非时若昼若夜。<a id="a-BL"></a>默念一遍观察运想。<a id="a-BM"></a>以前供具恭敬供养诸佛菩萨。<a id="a-BN"></a>由此力故五无间等极重罪业皆得消灭。<a id="a-BO"></a>何况轻罪而不除灭。<a id="a-BP"></a>一切烦恼皆得轻微如前所说。<a id="a-BQ"></a>十力无畏诸功德等皆悉具足。<a id="a-BR"></a>若人暂于此陀罗尼思惟一遍。<a id="a-BS"></a>便得百转生帝释宫。<a id="a-BT"></a>复得百转生梵王宫。<a id="a-BU"></a>于夜梦中见佛菩萨为说妙法无诸恶梦。<a id="a-BV"></a>于诸总持皆得成就。<a id="a-BW"></a>执金刚菩萨护念摄受。<a id="a-BX"></a>随愿往生诸佛净土。</p>
 </body>
</html>